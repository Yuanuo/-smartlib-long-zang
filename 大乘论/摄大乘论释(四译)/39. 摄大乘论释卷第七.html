<!doctype html>
<html id="z3IBVPGx5" data-ver="1450">
 <head>
  <meta charset="utf-8">
  <meta author="天亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释卷第七</h1>
  <h2 id="a2">释应知入胜相品第六</h2>
  <p id="a3">释曰。<a id="a-4"></a>此品有十章。<a id="a-5"></a>一正入相。<a id="a-6"></a>二能入人。<a id="a-7"></a>三入境界。<a id="a-8"></a>四入位。<a id="a-9"></a>五入方便道。<a id="a-A"></a>六入资粮。<a id="a-B"></a>七入资粮果。<a id="a-C"></a>八二智用。<a id="a-D"></a>九二智依止。<a id="a-E"></a>十二智差别。</p>
  <p data-pb></p>
  <h2 id="aF">正入相章第一</h2>
  <p id="aG">论曰。<a id="a-H"></a>如此已说应知胜相。<a id="a-I"></a>云何应知应知入胜相。</p>
  <p id="aJ">一切法名应知。<a id="a-K"></a>三性名诸法胜相。<a id="a-L"></a>复次三性名应知。<a id="a-M"></a>同一无性故名胜相。<a id="a-N"></a>复次应知有二种。<a id="a-O"></a>一净品。<a id="a-P"></a>二不净品。<a id="a-Q"></a>净品者。<a id="a-R"></a>谓依他性无分别。<a id="a-S"></a>不净品者。<a id="a-T"></a>谓依他性有分别。<a id="a-U"></a>于依他有三种性应知。<a id="a-V"></a>一依他性。<a id="a-W"></a>二依他性中分别。<a id="a-X"></a>三依他性中无分别真如。<a id="a-Y"></a>余义如分别章中说。<a id="a-Z"></a>前已显此义。<a id="a-a"></a>若人有如此行。<a id="a-b"></a>得入应知相。<a id="a-c"></a>今当说此义。<a id="a-d"></a>此问但问入体相。<a id="a-e"></a>不问应知及胜相。<a id="a-f"></a>复次此问问唯识观中缘何法为境。<a id="a-g"></a>故答此问。</p>
  <p id="ah">论曰。<a id="a-i"></a>多闻所熏习依止。</p>
  <p id="aj">释曰。<a id="a-k"></a>于大乘法中多闻所熏习。<a id="a-l"></a>此熏习有说即是依止。<a id="a-m"></a>又别说依止者。<a id="a-n"></a>谓身体相续。</p>
  <p id="ao">论曰。<a id="a-p"></a>非阿黎耶识所摄。</p>
  <p id="aq">释曰。<a id="a-r"></a>显此多闻熏习是阿黎耶识对治故。<a id="a-s"></a>非阿黎耶所摄。</p>
  <p id="at">论曰。<a id="a-u"></a>如阿黎耶识成种子。</p>
  <p id="av">释曰。<a id="a-w"></a>如阿黎耶识。<a id="a-x"></a>为一切不净品法因故成种子。<a id="a-y"></a>多闻熏习亦尔。<a id="a-z"></a>为一切净品法生因。<a id="a-10"></a>如阿黎耶识成种子。<a id="a-11"></a>何法以多闻熏习为种子。<a id="a-12"></a>为答此问故。</p>
  <p id="a13">论曰。<a id="a-14"></a>正思惟所摄。</p>
  <p id="a15">释曰。<a id="a-16"></a>此下四法并以多闻熏习为种子。<a id="a-17"></a>若觉观思惟。<a id="a-18"></a>依大乘多闻熏习生此觉观。<a id="a-19"></a>离邪思惟及偏思惟。<a id="a-1A"></a>以正思惟为性类故。<a id="a-1B"></a>言正思惟所摄。</p>
  <p id="a1C">论曰。<a id="a-1D"></a>似法及义显相所生。</p>
  <p id="a1E">释曰。<a id="a-1F"></a>似法谓十二部方等教。<a id="a-1G"></a>似义谓方等教所诠之理。<a id="a-1H"></a>心相似此理教。<a id="a-1I"></a>显现此理教为缘。<a id="a-1J"></a>缘生觉观分别。</p>
  <p id="a1K">论曰。<a id="a-1L"></a>似所取种类。</p>
  <p id="a1M">释曰。<a id="a-1N"></a>此觉观若起。<a id="a-1O"></a>似此所取以为体相。<a id="a-1P"></a>此二句同显识相分。</p>
  <p id="a1Q">论曰。<a id="a-1R"></a>有见。</p>
  <p id="a1S">释曰。<a id="a-1T"></a>此觉观能了别。<a id="a-1U"></a>即是识见分。<a id="a-1V"></a>此义成立识二法。<a id="a-1W"></a>谓相识及见识。</p>
  <p id="a1X">论曰。<a id="a-1Y"></a>意言分别。</p>
  <p id="a1Z">释曰。<a id="a-1a"></a>意识觉观思惟。<a id="a-1b"></a>但缘言分别。<a id="a-1c"></a>无别有义可缘。<a id="a-1d"></a>又必依名分别诸法故。<a id="a-1e"></a>言意言分别。<a id="a-1f"></a>多闻熏习依止为此法因。</p>
  <p data-pb></p>
  <h2 id="a1g">能入人章第二</h2>
  <p id="a1h">论曰。<a id="a-1i"></a>何人能入应知相。</p>
  <p id="a1j">释曰。<a id="a-1k"></a>此问修何观行人。<a id="a-1l"></a>能入唯识观人。<a id="a-1m"></a>是菩萨观行有四种力。<a id="a-1n"></a>菩萨者何相。<a id="a-1o"></a>善得福德智慧二种资粮。<a id="a-1p"></a>此资粮以何次第修令得圆满。<a id="a-1q"></a>有四种力。<a id="a-1r"></a>一因力。<a id="a-1s"></a>二善知识力。<a id="a-1t"></a>三正思惟力。<a id="a-1u"></a>四依止力。</p>
  <p id="a1v">论曰。<a id="a-1w"></a>大乘多闻熏习相续。</p>
  <p id="a1x">释曰。<a id="a-1y"></a>为离小乘多闻故云大乘。<a id="a-1z"></a>显非一生于无穷生处。<a id="a-20"></a>数习多闻熏习心相续。<a id="a-21"></a>是名因力。</p>
  <p id="a22">论曰。<a id="a-23"></a>已得承事无量出世诸佛。</p>
  <p id="a24">释曰。<a id="a-25"></a>过数量诸如来出现于世。<a id="a-26"></a>是人依佛听受正教。<a id="a-27"></a>如教正修行故名承事。<a id="a-28"></a>先已得如此承事故。<a id="a-29"></a>名善知识力。</p>
  <p id="a2A">论曰。<a id="a-2B"></a>已入决定信乐正位。</p>
  <p id="a2C">释曰。<a id="a-2D"></a>若人于大乘中信乐。<a id="a-2E"></a>非恶知识等所能转坏。<a id="a-2F"></a>故名决定。<a id="a-2G"></a>信有三种。<a id="a-2H"></a>一信有。<a id="a-2I"></a>二信可得。<a id="a-2J"></a>三信有无穷功德。<a id="a-2K"></a>若已有信。<a id="a-2L"></a>求修行得因故名为乐。<a id="a-2M"></a>从十信至十回向。<a id="a-2N"></a>是信乐正位。<a id="a-2O"></a>今所明位。<a id="a-2P"></a>但取十回向决定信乐。<a id="a-2Q"></a>名思惟力。<a id="a-2R"></a>大乘多闻熏习为此力因。</p>
  <p id="a2S">论曰。<a id="a-2T"></a>由善成熟修习增长善根。<a id="a-2U"></a>是故善得福德智慧二种资粮。</p>
  <p id="a2V">释曰。<a id="a-2W"></a>若人已一向决定信乐。<a id="a-2X"></a>为得所乐法殷勤恭敬。<a id="a-2Y"></a>修观行法。<a id="a-2Z"></a>若修观行法增长功德善根。<a id="a-2a"></a>如此由思惟力。<a id="a-2b"></a>是善成熟福德智慧资粮。<a id="a-2c"></a>次第成熟。<a id="a-2d"></a>用此福德智慧作依止。<a id="a-2e"></a>得入初地故名依止力。<a id="a-2f"></a>此四种力显能入人。</p>
  <p data-pb></p>
  <h2 id="a2g">入境界章第三</h2>
  <p id="a2h">论曰。<a id="a-2i"></a>诸菩萨于何处。<a id="a-2j"></a>入唯识观。</p>
  <p id="a2k">释曰。<a id="a-2l"></a>此问有二意。<a id="a-2m"></a>一问何处是唯识境界。<a id="a-2n"></a>二问何处是唯识位。</p>
  <p id="a2o">论曰。<a id="a-2p"></a>有见似法义显相。<a id="a-2q"></a>意言分别大乘法相所生。</p>
  <p id="a2r">释曰。<a id="a-2s"></a>此法名唯识观持。<a id="a-2t"></a>亦名境界。<a id="a-2u"></a>意言分别者。<a id="a-2v"></a>是心觉观思惟。<a id="a-2w"></a>此思惟有二相。<a id="a-2x"></a>一有见识为相故说有见。<a id="a-2y"></a>二有相识为相。<a id="a-2z"></a>谓显现似十二部大乘教。<a id="a-30"></a>及似大乘教所诠理。<a id="a-31"></a>说名有相。<a id="a-32"></a>大乘法相所生者。<a id="a-33"></a>大乘法为因故得生。<a id="a-34"></a>此中显境界体谓意言分别。<a id="a-35"></a>显境界相谓有见有相。<a id="a-36"></a>显境界因谓大乘法相。</p>
  <p data-pb></p>
  <h2 id="a37">入位章第四</h2>
  <p id="a38">此意。<a id="a-39"></a>言分别有四位。<a id="a-3A"></a>为显此四位故。</p>
  <p id="a3B">论曰。<a id="a-3C"></a>于愿乐行地入。<a id="a-3D"></a>谓随闻信乐故。</p>
  <p id="a3E">释曰。<a id="a-3F"></a>有意言分别。<a id="a-3G"></a>在愿乐行地中。<a id="a-3H"></a>何以故。<a id="a-3I"></a>有诸菩萨。<a id="a-3J"></a>由但听闻一切法唯有识。<a id="a-3K"></a>依此教随闻起信乐心。<a id="a-3L"></a>于一切法唯有识理中。<a id="a-3M"></a>意言分别生。<a id="a-3N"></a>由此愿乐意言分别故。<a id="a-3O"></a>说菩萨已入唯识观。<a id="a-3P"></a>作如此知名入唯识愿乐位。</p>
  <p id="a3Q">论曰。<a id="a-3R"></a>见道谓如理通达故。</p>
  <p id="a3S">释曰。<a id="a-3T"></a>如此方便菩萨入唯识见位。<a id="a-3U"></a>今当说此方便即如理通达。<a id="a-3V"></a>此意言分别如显现相。<a id="a-3W"></a>通达实不如是有。<a id="a-3X"></a>但唯有识。<a id="a-3Y"></a>此识非法非义非能取所取。<a id="a-3Z"></a>如此通达名入唯识见位。</p>
  <p id="a3a">论曰。<a id="a-3b"></a>修道谓能对治一切障故。</p>
  <p id="a3c">释曰。<a id="a-3d"></a>意言分别显入修道中。<a id="a-3e"></a>今当说此方便。<a id="a-3f"></a>此意言分别。<a id="a-3g"></a>非法非义非能取非所取。<a id="a-3h"></a>如此观察能对治一切三障。<a id="a-3i"></a>是名入唯识修位。<a id="a-3j"></a>此修道与见道不异。<a id="a-3k"></a>由智由境故。<a id="a-3l"></a>若尔见修二道差别云何。<a id="a-3m"></a>昔未见真如今始得见名见道。<a id="a-3n"></a>先已见真如后更数观名修道。<a id="a-3o"></a>又能除三乘通障名见道。<a id="a-3p"></a>但除菩萨障名修道。<a id="a-3q"></a>又观未圆满无退出义名见道。<a id="a-3r"></a>观未圆满有退出义名修道。<a id="a-3s"></a>又但观通境名见道。<a id="a-3t"></a>备观通别境名修道。<a id="a-3u"></a>又事不成名见道。<a id="a-3v"></a>事成名修道。</p>
  <p id="a3w">论曰。<a id="a-3x"></a>究竟道中。<a id="a-3y"></a>谓出离障垢最清净故。</p>
  <p id="a3z">释曰。<a id="a-40"></a>究竟道有二种。<a id="a-41"></a>一有学究竟。<a id="a-42"></a>二无学究竟。<a id="a-43"></a>此位最清净智慧生处故。<a id="a-44"></a>最微细障灭尽无余故。<a id="a-45"></a>故名究竟位。<a id="a-46"></a>诸地乃至如来地。<a id="a-47"></a>皆有此究竟义。<a id="a-48"></a>若人入此四位缘何境界。</p>
  <p id="a49">论曰。<a id="a-4A"></a>一切法实唯有识。<a id="a-4B"></a>如说随闻信乐故。<a id="a-4C"></a>如理通达故。<a id="a-4D"></a>能对治一切障故。<a id="a-4E"></a>出离障垢最清净故。</p>
  <p id="a4F">释曰。<a id="a-4G"></a>此言显入四种位境界。<a id="a-4H"></a>云何得为四位境界。<a id="a-4I"></a>一切法谓有为无为有流无流。<a id="a-4J"></a>及四界三乘道果等。<a id="a-4K"></a>如此等法实唯有识。<a id="a-4L"></a>何以故。<a id="a-4M"></a>一切法以识为相。<a id="a-4N"></a>真如为体故。<a id="a-4O"></a>若方便道以识为相。<a id="a-4P"></a>若入见道以真如为体。<a id="a-4Q"></a>依此境界随闻信乐。<a id="a-4R"></a>入信乐位。<a id="a-4S"></a>如理通达得入见位。<a id="a-4T"></a>能对治一切障得入修位。<a id="a-4U"></a>出离障垢得入究竟位。</p>
  <p data-pb></p>
  <h2 id="a4V">入方便道章第五</h2>
  <p id="a4W">因此方便菩萨得入四位。<a id="a-4X"></a>今当显说此义。</p>
  <p id="a4Y">论曰。<a id="a-4Z"></a>云何得入。</p>
  <p id="a4a">释曰。<a id="a-4b"></a>此问欲显八处持善根力为入方便。<a id="a-4c"></a>何者为善根力。<a id="a-4d"></a>何者为八处。<a id="a-4e"></a>善根力有四种。<a id="a-4f"></a>一因力。<a id="a-4g"></a>二善知识力。<a id="a-4h"></a>三正思惟力。<a id="a-4i"></a>四依止力。<a id="a-4j"></a>如前所明。</p>
  <p id="a4k">论曰。<a id="a-4l"></a>由善根力持故。</p>
  <p id="a4m">释曰。<a id="a-4n"></a>未有令生。<a id="a-4o"></a>已有令增长。<a id="a-4p"></a>故名持菩萨善根。<a id="a-4q"></a>或说为六波罗蜜。<a id="a-4r"></a>或说为福慧二行。<a id="a-4s"></a>能破对治非对治所遮故。<a id="a-4t"></a>名为力持善根力。<a id="a-4u"></a>应知有八处。<a id="a-4v"></a>何者为八。</p>
  <p id="a4w">论曰。<a id="a-4x"></a>由有三相炼磨心故。<a id="a-4y"></a>由灭除四处障故。<a id="a-4z"></a>缘法义为境。<a id="a-50"></a>无间修恭敬。<a id="a-51"></a>修奢摩他毗钵舍那。<a id="a-52"></a>无放逸故。</p>
  <p id="a53">释曰。<a id="a-54"></a>此即三处。<a id="a-55"></a>此三相炼磨心。<a id="a-56"></a>能对治三种退屈心。<a id="a-57"></a>何者为三。<a id="a-58"></a>一轻贱自身等退屈心。<a id="a-59"></a>为除此心故显第一炼磨心。<a id="a-5A"></a>何以故。<a id="a-5B"></a>有诸菩萨闻无上菩提广大甚深难修难得。<a id="a-5C"></a>我今云何能得如此难得无上菩提。<a id="a-5D"></a>由有此执故。<a id="a-5E"></a>于自身心则退屈。<a id="a-5F"></a>为除此心故。<a id="a-5G"></a>须修第一炼磨心。</p>
  <p id="a5H">论曰。<a id="a-5I"></a>十方世界无数量故。</p>
  <p id="a5J">释曰。<a id="a-5K"></a>此显无上菩提非定一处修得。<a id="a-5L"></a>随处修学悉皆可得。</p>
  <p id="a5M">论曰。<a id="a-5N"></a>不可数量在人道众生。</p>
  <p id="a5O">释曰。<a id="a-5P"></a>此显无上菩提等类皆得。<a id="a-5Q"></a>是故此身不可轻贱。</p>
  <p id="a5R">论曰。<a id="a-5S"></a>刹那刹那。</p>
  <p id="a5T">释曰。<a id="a-5U"></a>此显得无上菩提无有定时。<a id="a-5V"></a>非待时修得。</p>
  <p id="a5W">论曰。<a id="a-5X"></a>证得无上菩提。<a id="a-5Y"></a>是名第一炼磨心。</p>
  <p id="a5Z">释曰。<a id="a-5a"></a>此显菩提无可与等。<a id="a-5b"></a>必假勤修方可证得。<a id="a-5c"></a>由此炼磨心。<a id="a-5d"></a>于方便中第一退屈心则灭不生。<a id="a-5e"></a>二轻贱能得方便退屈心。<a id="a-5f"></a>为除此心故显第二炼磨心。<a id="a-5g"></a>何以故。<a id="a-5h"></a>由有菩萨作如此心。<a id="a-5i"></a>此施等是菩提资粮。<a id="a-5j"></a>若离菩萨意欲则不可得。<a id="a-5k"></a>此意欲我等云何应得。<a id="a-5l"></a>故施等法非我等所能行。<a id="a-5m"></a>由有此执故。<a id="a-5n"></a>于能得方便心则退屈。<a id="a-5o"></a>为除此心故。<a id="a-5p"></a>须修第二炼磨心。</p>
  <p id="a5q">论曰。<a id="a-5r"></a>由此正意。</p>
  <p id="a5s">释曰。<a id="a-5t"></a>此显方便譬体相。<a id="a-5u"></a>三世诸菩萨若得如此正意。<a id="a-5v"></a>是真方便体。</p>
  <p id="a5w">论曰。<a id="a-5x"></a>施等诸波罗蜜必得生长。<a id="a-5y"></a>是我信乐。</p>
  <p id="a5z">释曰。<a id="a-60"></a>此显方便譬功能。<a id="a-61"></a>功能有三种。<a id="a-62"></a>一平等功能。<a id="a-63"></a>二生功能。<a id="a-64"></a>三长功能。<a id="a-65"></a>由此正意若生长诸波罗蜜。<a id="a-66"></a>无不具足故名平等功能。<a id="a-67"></a>未有令有名生功能。<a id="a-68"></a>已有令圆满名长功能。<a id="a-69"></a>如三世诸菩萨方便体及功能。<a id="a-6A"></a>决定无二。<a id="a-6B"></a>我等亦应同彼。<a id="a-6C"></a>何以故。<a id="a-6D"></a>我之信乐即彼正意。<a id="a-6E"></a>为所譬方便体。<a id="a-6F"></a>此体已定。<a id="a-6G"></a>何以故。<a id="a-6H"></a>无动失故。</p>
  <p id="a6I">论曰。<a id="a-6J"></a>已得坚住。</p>
  <p id="a6K">释曰。<a id="a-6L"></a>此即释不动失义。<a id="a-6M"></a>贪吝等所不能坏故名坚。<a id="a-6N"></a>小乘恶知识等邪化。<a id="a-6O"></a>不能令退故名住。</p>
  <p id="a6P">论曰。<a id="a-6Q"></a>由此正意。<a id="a-6R"></a>我修习施等波罗蜜。<a id="a-6S"></a>进得圆满则为不难。<a id="a-6T"></a>是名第二炼磨心。</p>
  <p id="a6U">释曰。<a id="a-6V"></a>此显所譬三种功能。<a id="a-6W"></a>由此正意我修习施等波罗蜜。<a id="a-6X"></a>明平等功能。<a id="a-6Y"></a>进得明生功能。<a id="a-6Z"></a>圆满明长功能。<a id="a-6a"></a>此三功能必定可得。<a id="a-6b"></a>故说则不为难。<a id="a-6c"></a>复次由此正意者。<a id="a-6d"></a>此有何义。<a id="a-6e"></a>谓信及乐。<a id="a-6f"></a>信有三处。<a id="a-6g"></a>一信实有。<a id="a-6h"></a>二信可得。<a id="a-6i"></a>三信有无穷功德。<a id="a-6j"></a>信实有者。<a id="a-6k"></a>信实有自性住佛性。<a id="a-6l"></a>信可得者。<a id="a-6m"></a>信引出佛性。<a id="a-6n"></a>信有无穷功德者。<a id="a-6o"></a>信至果佛性。<a id="a-6p"></a>起三信已。<a id="a-6q"></a>于能得方便施等波罗蜜中。<a id="a-6r"></a>求欲修行故名为乐。<a id="a-6s"></a>此信及乐为正意体。<a id="a-6t"></a>由得此信乐。<a id="a-6u"></a>修行施等波罗蜜则不为难。<a id="a-6v"></a>能令究竟圆满。<a id="a-6w"></a>复次菩萨有正意。<a id="a-6x"></a>谓我有能生六度心。<a id="a-6y"></a>出离贪吝等诸障。<a id="a-6z"></a>能遮诸波罗蜜障。<a id="a-70"></a>灭尽无余。<a id="a-71"></a>是故不因大功用。<a id="a-72"></a>六度易可圆满。<a id="a-73"></a>由六度圆满。<a id="a-74"></a>无上菩提自然成就。<a id="a-75"></a>我已得此坚住正意。<a id="a-76"></a>是故修行六度不以为难。<a id="a-77"></a>由第二炼磨心。<a id="a-78"></a>于方便中。<a id="a-79"></a>第二退屈心则灭不生。<a id="a-7A"></a>三疑应得退屈心。<a id="a-7B"></a>为除此心故显第三炼磨心。<a id="a-7C"></a>何以故。<a id="a-7D"></a>有诸菩萨思量诸佛甚深广大功德。<a id="a-7E"></a>菩萨作是念。<a id="a-7F"></a>无上菩提最难可得。<a id="a-7G"></a>一刹那心所障。<a id="a-7H"></a>谓金刚心无有生死心。<a id="a-7I"></a>除此心亦应可得。<a id="a-7J"></a>此义难思。<a id="a-7K"></a>由有此执。<a id="a-7L"></a>于得无上菩提心则退屈。<a id="a-7M"></a>为除此心故。<a id="a-7N"></a>须修第三炼磨心。</p>
  <p id="a7O">论曰。<a id="a-7P"></a>若人与众善法相应。</p>
  <p id="a7Q">释曰。<a id="a-7R"></a>人即凡夫及二乘。<a id="a-7S"></a>凡夫有施戒修三种善法。<a id="a-7T"></a>此善法或数偏修。<a id="a-7U"></a>或圆满修。<a id="a-7V"></a>若偏数数修及圆满修。<a id="a-7W"></a>施戒修则成众善。<a id="a-7X"></a>以品类多故。<a id="a-7Y"></a>二乘有三十七品善法。<a id="a-7Z"></a>由无间修及恭敬修。<a id="a-7a"></a>则成众善。<a id="a-7b"></a>亦以品类多故。</p>
  <p id="a7c">论曰。<a id="a-7d"></a>后舍命时。<a id="a-7e"></a>于一切受生中。<a id="a-7f"></a>可爱富乐自然而成。</p>
  <p id="a7g">释曰。<a id="a-7h"></a>若凡夫先修施满足。<a id="a-7i"></a>后舍命时即生人中。<a id="a-7j"></a>受可爱富乐果。<a id="a-7k"></a>此事无差。<a id="a-7l"></a>若先持戒满足。<a id="a-7m"></a>后舍命时即生天中。<a id="a-7n"></a>受可爱富乐果。<a id="a-7o"></a>此事无差。<a id="a-7p"></a>若修定满足。<a id="a-7q"></a>后舍命时。<a id="a-7r"></a>即生色无色界。<a id="a-7s"></a>受可爱富乐果。<a id="a-7t"></a>此事无差。<a id="a-7u"></a>此就死堕明得果。<a id="a-7v"></a>若二乘修三十七品满足。<a id="a-7w"></a>后舍凡夫寿得圣人寿。<a id="a-7x"></a>受六通等可爱富乐果。<a id="a-7y"></a>此事无差。<a id="a-7z"></a>此就移位明得果。</p>
  <p id="a80">论曰。<a id="a-81"></a>是人得有碍善。<a id="a-82"></a>此义尚应成。<a id="a-83"></a>云何我得圆满善及无碍善。<a id="a-84"></a>一切如意可爱富乐而当不成。<a id="a-85"></a>是名第三炼磨心。</p>
  <p id="a86">释曰。<a id="a-87"></a>于十地中。<a id="a-88"></a>好生长福德智慧二品善法。<a id="a-89"></a>故名圆满心。<a id="a-8A"></a>粗重难破障。<a id="a-8B"></a>由金刚定所破坏故。<a id="a-8C"></a>金刚定后能离一切障。<a id="a-8D"></a>转依成时名无碍善。<a id="a-8E"></a>佛果名富乐自在故称乐。<a id="a-8F"></a>具德故称富。<a id="a-8G"></a>此富乐是一切如意可爱法。<a id="a-8H"></a>若约小乘。<a id="a-8I"></a>以智断为如意。<a id="a-8J"></a>恩德为可爱。<a id="a-8K"></a>若约大乘。<a id="a-8L"></a>法身为富乐。<a id="a-8M"></a>应身为如意。<a id="a-8N"></a>化身为可爱。<a id="a-8O"></a>此三摄无上菩提尽故言一切。<a id="a-8P"></a>前言舍命者。<a id="a-8Q"></a>譬离智障。<a id="a-8R"></a>智障既灭。<a id="a-8S"></a>云何我如意可爱富乐而当不成。<a id="a-8T"></a>由第三炼磨心。<a id="a-8U"></a>于方便中。<a id="a-8V"></a>第三退屈心则灭不生。</p>
  <p id="a8W">论曰。<a id="a-8X"></a>此中说偈。</p>
  <p id="a8Y">释曰。<a id="a-8Z"></a>偈中更显前三义。</p>
  <p id="a8a">论曰。</p>
  <p id="a8b">人道中众生　　念念证菩提</p>
  <p id="a8c">处所过数量　　故无下劣心</p>
  <p id="a8d">善心人信乐　　能生施等度</p>
  <p id="a8e">胜人得此意　　故能修施等</p>
  <p id="a8f">若善人死时　　即得胜富乐</p>
  <p id="a8g">灭位圆净善　　此义云何无</p>
  <p id="a8h">论曰。<a id="a-8i"></a>人道中众生。</p>
  <p id="a8j">释曰。<a id="a-8k"></a>此显同类能得无等果故。<a id="a-8l"></a>不应轻贱自身。</p>
  <p id="a8m">论曰。<a id="a-8n"></a>念念证菩提。</p>
  <p id="a8o">释曰。<a id="a-8p"></a>此显时无定。<a id="a-8q"></a>修因及得果并无定时。<a id="a-8r"></a>是故恒须勤修。<a id="a-8s"></a>无时而不可修。<a id="a-8t"></a>修因既尔。<a id="a-8u"></a>得果亦然。<a id="a-8v"></a>是故不应谓时有障而轻贱自身。</p>
  <p id="a8w">论曰。<a id="a-8x"></a>处所过数量。</p>
  <p id="a8y">释曰。<a id="a-8z"></a>显处所无定。<a id="a-90"></a>随处立因皆可得成。<a id="a-91"></a>得果亦尔。</p>
  <p id="a92">论曰。<a id="a-93"></a>故无下劣心。</p>
  <p id="a94">释曰。<a id="a-95"></a>此明解前三义故退屈心不生。<a id="a-96"></a>谓我无有功能应得无上菩提。<a id="a-97"></a>故心不下劣。</p>
  <p id="a98">论曰。<a id="a-99"></a>善心人信乐。<a id="a-9A"></a>能生施等度。</p>
  <p id="a9B">释曰。<a id="a-9C"></a>非恶心及无记心能信乐何以故。<a id="a-9D"></a>有诸人。<a id="a-9E"></a>以散漫无记心行施等行。<a id="a-9F"></a>复有诸外道。<a id="a-9G"></a>以恶心行施等行。<a id="a-9H"></a>为离此恶无记故说善心。<a id="a-9I"></a>求得无上菩提者名善心人。<a id="a-9J"></a>复次施等是善。<a id="a-9K"></a>若无善心为因。<a id="a-9L"></a>则不成施等行。<a id="a-9M"></a>是故须胜因以生胜果。<a id="a-9N"></a>胜因即信乐。<a id="a-9O"></a>由信乐故生施等诸度。<a id="a-9P"></a>此两句显三义。<a id="a-9Q"></a>一显增上缘。<a id="a-9R"></a>二显同类因。<a id="a-9S"></a>三显等流果。</p>
  <p id="a9T">论曰。<a id="a-9U"></a>胜人得此意故。<a id="a-9V"></a>能修施等。</p>
  <p id="a9W">释曰。<a id="a-9X"></a>诸菩萨名胜人。<a id="a-9Y"></a>此意即是菩萨正意。<a id="a-9Z"></a>谓信及乐。<a id="a-9a"></a>由有此意于修施等有能。<a id="a-9b"></a>是故我修施等不以为难。</p>
  <p id="a9c">论曰。<a id="a-9d"></a>若善人死时。</p>
  <p id="a9e">释曰。<a id="a-9f"></a>善人有二种。<a id="a-9g"></a>即凡夫及二乘。<a id="a-9h"></a>凡夫修施修戒。<a id="a-9i"></a>二乘修道品。<a id="a-9j"></a>死时亦有二种。<a id="a-9k"></a>即死堕及移位。</p>
  <p id="a9l">论曰。<a id="a-9m"></a>即得胜富乐。</p>
  <p id="a9n">释曰。<a id="a-9o"></a>亦有二种。<a id="a-9p"></a>凡夫得人天梵世富乐。<a id="a-9q"></a>二乘得六通等富乐。<a id="a-9r"></a>若立此因必定得果。</p>
  <p id="a9s">论曰。<a id="a-9t"></a>灭位圆净善。<a id="a-9u"></a>此义云何无。</p>
  <p id="a9v">释曰。<a id="a-9w"></a>我今修十地福慧及无流道品。<a id="a-9x"></a>圆约诸地。<a id="a-9y"></a>净约道品。<a id="a-9z"></a>金刚心灭后名为灭位。<a id="a-A0"></a>此即无上菩提果名胜富乐。<a id="a-A1"></a>我决定应得此。<a id="a-A2"></a>云何言无。</p>
  <p id="aA3">论曰。<a id="a-A4"></a>由灭除四处障故。</p>
  <p id="aA5">释曰。<a id="a-A6"></a>此即八处中第四处。<a id="a-A7"></a>此四种障菩萨皆应灭除。<a id="a-A8"></a>今当说之。</p>
  <p id="aA9">论曰。<a id="a-AA"></a>由舍离声闻独觉思惟故。<a id="a-AB"></a>邪思惟灭。</p>
  <p id="aAC">释曰。<a id="a-AD"></a>二乘思惟。<a id="a-AE"></a>谓数观苦无常等生死过失。<a id="a-AF"></a>及数观涅槃寂静功德。<a id="a-AG"></a>此观但爱自身。<a id="a-AH"></a>舍利益众生事。<a id="a-AI"></a>若离此观名灭邪思惟。</p>
  <p id="aAJ">论曰。<a id="a-AK"></a>于大乘中。<a id="a-AL"></a>生信心及决了心故。<a id="a-AM"></a>灭一切邪意及疑。</p>
  <p id="aAN">释曰。<a id="a-AO"></a>于大乘甚深广大法中。<a id="a-AP"></a>于真谛生信心。<a id="a-AQ"></a>于俗谛生决了心故。<a id="a-AR"></a>于真如舍非拨意。<a id="a-AS"></a>于如来所说大乘十二部经。<a id="a-AT"></a>舍如文判义意。<a id="a-AU"></a>故灭一切邪意及疑。<a id="a-AV"></a>复次于大乘中。<a id="a-AW"></a>依所安立法相。<a id="a-AX"></a>如来说三性。<a id="a-AY"></a>谓一切法无性。<a id="a-AZ"></a>一切法不生不灭。<a id="a-Aa"></a>本来寂静自性涅槃。<a id="a-Ab"></a>如是等无有品类。<a id="a-Ac"></a>是依分别性说。<a id="a-Ad"></a>若说幻事鹿渴梦相光影镜像谷响水月变化。<a id="a-Ae"></a>是依依他性说。<a id="a-Af"></a>若说真如实际无相真实法界空等。<a id="a-Ag"></a>是依真实性说。<a id="a-Ah"></a>此三性说中。<a id="a-Ai"></a>不信及疑不得生故。<a id="a-Aj"></a>说灭邪意及疑。</p>
  <p id="aAk">论曰。<a id="a-Al"></a>是所闻思诸法中。<a id="a-Am"></a>舍离我及我所邪执故。<a id="a-An"></a>是故灭除法执。</p>
  <p id="aAo">释曰。<a id="a-Ap"></a>闻思境界名所闻思诸法。<a id="a-Aq"></a>文句所显义是闻慧境界。<a id="a-Ar"></a>依此义如理如量推寻道理。<a id="a-As"></a>此道理是思慧境界。<a id="a-At"></a>于中若执法体是有。<a id="a-Au"></a>名法我执。<a id="a-Av"></a>譬如执有涅槃。<a id="a-Aw"></a>谓集谛无生寂静为体。<a id="a-Ax"></a>若执法体有用。<a id="a-Ay"></a>名法我所执。<a id="a-Az"></a>譬如执涅槃用。<a id="a-B0"></a>谓能离三苦。<a id="a-B1"></a>如此等执名为邪执。<a id="a-B2"></a>若未灭此执。<a id="a-B3"></a>不能得入唯识四位。<a id="a-B4"></a>由灭除法执故。<a id="a-B5"></a>能得入唯识四位。<a id="a-B6"></a>复次远离所闻及所思法我及我所执。<a id="a-B7"></a>此中但执法体及用为有。<a id="a-B8"></a>说名我我所。<a id="a-B9"></a>不执人我我所。<a id="a-BA"></a>何以故。<a id="a-BB"></a>此人我执前十解中已灭除故。<a id="a-BC"></a>唯法我未除故。<a id="a-BD"></a>显入唯识方便。</p>
  <p id="aBE">论曰。<a id="a-BF"></a>安立现前住。<a id="a-BG"></a>一切相思惟悉不分别。<a id="a-BH"></a>是故能灭除分别。</p>
  <p id="aBI">释曰。<a id="a-BJ"></a>于散乱位中。<a id="a-BK"></a>色等六尘自所证知。<a id="a-BL"></a>为现前住。<a id="a-BM"></a>于寂静位中。<a id="a-BN"></a>骨锁聚等从定心起为安立。<a id="a-BO"></a>如此等一切相。<a id="a-BP"></a>是散乱寂静二心境界。<a id="a-BQ"></a>思惟谓觉观思惟。<a id="a-BR"></a>观苦无常无我等。<a id="a-BS"></a>此心缘内境。<a id="a-BT"></a>由见境无相见识无生。<a id="a-BU"></a>是故能灭分别。<a id="a-BV"></a>由无分别为方便故。<a id="a-BW"></a>得入四位。<a id="a-BX"></a>若起分别则不得入。<a id="a-BY"></a>复次现前住及所立一切相思惟。<a id="a-BZ"></a>悉不分别者是人在分别。<a id="a-Ba"></a>观方便道中故。<a id="a-Bb"></a>作无分别意若方便已熟不须功用自然能无分别。</p>
  <p id="aBc">论曰。<a id="a-Bd"></a>此中说偈。</p>
  <p id="aBe">释曰。<a id="a-Bf"></a>此偈显最后所灭。</p>
  <p id="aBg">论曰。</p>
  <p id="aBh">现住及安立　　一切相思惟</p>
  <p id="aBi">智人不分别　　故得无上觉</p>
  <p id="aBj">论曰。<a id="a-Bk"></a>现住及安立。<a id="a-Bl"></a>一切相思惟。</p>
  <p id="aBm">释曰。<a id="a-Bn"></a>一切相有二种。<a id="a-Bo"></a>谓现住及所立。<a id="a-Bp"></a>散心所缘六尘名现住。<a id="a-Bq"></a>定心所缘骨等为所立。<a id="a-Br"></a>复次一切相有二种。<a id="a-Bs"></a>一如外显现。<a id="a-Bt"></a>二如内显现。<a id="a-Bu"></a>如外是相。<a id="a-Bv"></a>如内是思惟。</p>
  <p id="aBw">论曰。<a id="a-Bx"></a>智人不分别。</p>
  <p id="aBy">释曰。<a id="a-Bz"></a>菩萨名智人。<a id="a-C0"></a>已闻思唯识道理。<a id="a-C1"></a>由此闻思故名智人。<a id="a-C2"></a>作意不分别乃至无功用不分别。</p>
  <p id="aC3">论曰。<a id="a-C4"></a>故得无上觉。</p>
  <p id="aC5">释曰。<a id="a-C6"></a>由不分别故。<a id="a-C7"></a>成就无分别智。<a id="a-C8"></a>得入初地。<a id="a-C9"></a>即初地以上为无上觉。</p>
  <p id="aCA">论曰。<a id="a-CB"></a>缘法及义为境。</p>
  <p id="aCC">释曰。<a id="a-CD"></a>此即八处中第五处因。<a id="a-CE"></a>及方便能令入唯识观。<a id="a-CF"></a>今当说之。</p>
  <p id="aCG">论曰。<a id="a-CH"></a>何因何方便得入。</p>
  <p id="aCI">释曰。<a id="a-CJ"></a>此问有两意。<a id="a-CK"></a>先问因后问方便。</p>
  <p id="aCL">论曰。<a id="a-CM"></a>由闻熏习种类正思惟所摄。<a id="a-CN"></a>显现似法及义。<a id="a-CO"></a>有见意言分别故。</p>
  <p id="aCP">释曰。<a id="a-CQ"></a>此即答第一问。<a id="a-CR"></a>因大乘十二部经所生闻慧熏习。<a id="a-CS"></a>此熏习有种类。<a id="a-CT"></a>种类即是闻慧。<a id="a-CU"></a>以此为生因。<a id="a-CV"></a>依此闻慧数起正思惟。<a id="a-CW"></a>增长令坚住故名摄摄。<a id="a-CX"></a>持令坚住正思惟为长因。<a id="a-CY"></a>有忆念摄持。<a id="a-CZ"></a>或似正教显现。<a id="a-Ca"></a>或似正教所诠义现。<a id="a-Cb"></a>意识觉观思惟名意言分别。<a id="a-Cc"></a>此意言分别有二种。<a id="a-Cd"></a>谓相及见。<a id="a-Ce"></a>今但取见不取相。<a id="a-Cf"></a>何以故。<a id="a-Cg"></a>此观缘识遣尘故。</p>
  <p id="aCh">论曰。<a id="a-Ci"></a>由四种寻思。<a id="a-Cj"></a>谓名义自性差别。<a id="a-Ck"></a>假立寻思。</p>
  <p id="aCl">释曰。<a id="a-Cm"></a>此即八处中第六处。<a id="a-Cn"></a>若菩萨于名唯见名。<a id="a-Co"></a>于义唯见义。<a id="a-Cp"></a>于名义自性言说。<a id="a-Cq"></a>唯见名义自性言说。<a id="a-Cr"></a>于名义差别言说。<a id="a-Cs"></a>唯见名义差别言说。<a id="a-Ct"></a>于此四处见度疑决了说名寻思。<a id="a-Cu"></a>菩萨见名义相各异。<a id="a-Cv"></a>及见相应依义相应。<a id="a-Cw"></a>菩萨见自性言说及差别。<a id="a-Cx"></a>言说皆属义故名与义相应。<a id="a-Cy"></a>云何得知名义互为客。<a id="a-Cz"></a>先于名智不生故。<a id="a-D0"></a>若名与义同体。<a id="a-D1"></a>未闻名时于义中名智应成。<a id="a-D2"></a>又名多故。<a id="a-D3"></a>若名与义同体。<a id="a-D4"></a>名多义亦应多。<a id="a-D5"></a>又名不定故。<a id="a-D6"></a>若名与义同体。<a id="a-D7"></a>名既不定义亦应尔。<a id="a-D8"></a>若不成一物相违法则应同体。<a id="a-D9"></a>又此名为当于有义中起。<a id="a-DA"></a>于无义中起。<a id="a-DB"></a>若已有及未有义中名起。<a id="a-DC"></a>则一体义不成。<a id="a-DD"></a>又若汝说先已有义。<a id="a-DE"></a>后以名显义。<a id="a-DF"></a>譬如灯照色。<a id="a-DG"></a>若尔此人先已执义。<a id="a-DH"></a>后方立名。<a id="a-DI"></a>非未执义时立名。<a id="a-DJ"></a>此执即应能了义。<a id="a-DK"></a>何须后更立名显义。<a id="a-DL"></a>此执若不能了义。<a id="a-DM"></a>名岂能了。<a id="a-DN"></a>复次由此名有余人不达此义。<a id="a-DO"></a>以未了此名故。<a id="a-DP"></a>若名定能了义。<a id="a-DQ"></a>则不应如此。<a id="a-DR"></a>若名定能了义。<a id="a-DS"></a>由此名不应有人有识物有不识物。<a id="a-DT"></a>复次若有执义异名异。<a id="a-DU"></a>由此名于义无有邪执。<a id="a-DV"></a>譬如凡夫人识五阴但是行聚。<a id="a-DW"></a>由数习故。<a id="a-DX"></a>于自他相续起我执。<a id="a-DY"></a>于义中不无邪执。<a id="a-DZ"></a>若义与名一。<a id="a-Da"></a>此二事不应成。<a id="a-Db"></a>由如此等义。<a id="a-Dc"></a>是故知。<a id="a-Dd"></a>名于义为客。<a id="a-De"></a>义于名为客亦尔。</p>
  <p data-pb></p>
  <h2 id="aDf">入资粮章第六</h2>
  <p id="aDg">论曰。<a id="a-Dh"></a>由四种如实智。<a id="a-Di"></a>谓名义自性差别。<a id="a-Dj"></a>如实智四种不可得故。</p>
  <p id="aDk">释曰。<a id="a-Dl"></a>此即八处中第七处。<a id="a-Dm"></a>何者名寻思所引如实智。<a id="a-Dn"></a>若菩萨于名已寻思唯有名。<a id="a-Do"></a>后如实知唯有名。<a id="a-Dp"></a>世间为显此义故。<a id="a-Dq"></a>于此义中立此名。<a id="a-Dr"></a>为想见言说故。<a id="a-Ds"></a>若世间不安立色等名。<a id="a-Dt"></a>于色类中。<a id="a-Du"></a>无有一人能想此类。<a id="a-Dv"></a>是色若不能想则不增益。<a id="a-Dw"></a>若不增益不起执着。<a id="a-Dx"></a>若不执着不能互相教示。<a id="a-Dy"></a>若菩萨如此知名。<a id="a-Dz"></a>是名名寻思所引第一如实智。<a id="a-E0"></a>何者义寻思所引如实智。<a id="a-E1"></a>若菩萨于义已寻思唯有义。<a id="a-E2"></a>如实知义离一切言说不可言说。<a id="a-E3"></a>谓色受等类。<a id="a-E4"></a>色非色不可说。<a id="a-E5"></a>法非法不可说。<a id="a-E6"></a>有非有不可说。<a id="a-E7"></a>是名义寻思所引第二如实智。<a id="a-E8"></a>何者自性寻思所引如实智。<a id="a-E9"></a>若菩萨于色名等类自性言说中。<a id="a-EA"></a>已寻思唯有言说。<a id="a-EB"></a>由自性言说此类非其自性。<a id="a-EC"></a>如其自性显现。<a id="a-ED"></a>菩萨如实通达此类。<a id="a-EE"></a>譬如变化镜像谷响光影梦想幻事等。<a id="a-EF"></a>非类似类显现。<a id="a-EG"></a>是名自性寻思所引第三如实智。<a id="a-EH"></a>以甚深义为境界。<a id="a-EI"></a>何者差别寻思所引如实智。<a id="a-EJ"></a>若菩萨于差别言说中。<a id="a-EK"></a>已寻思唯有言说。<a id="a-EL"></a>于色等类中菩萨见差别言说。<a id="a-EM"></a>无有二义。<a id="a-EN"></a>此类非有非非有。<a id="a-EO"></a>由可言体不成就故。<a id="a-EP"></a>非有非非有由不可言体成就故。<a id="a-EQ"></a>如此非色由真谛故非非色。<a id="a-ER"></a>由俗谛故于中有色言说故。<a id="a-ES"></a>如有非有及色非色。<a id="a-ET"></a>如此有见无见等差别言说别类。<a id="a-EU"></a>由此道理应知皆尔。<a id="a-EV"></a>若菩萨如实知差别言说无有二义。<a id="a-EW"></a>是名差别寻思所引。<a id="a-EX"></a>第四如实智。<a id="a-EY"></a>先已说名及义。<a id="a-EZ"></a>后说自性及差别。<a id="a-Ea"></a>此四中皆假立言说欲何所显。<a id="a-Eb"></a>为显义不可得。<a id="a-Ec"></a>由义不可得名亦无自性及差别。<a id="a-Ed"></a>是故菩萨寻思此名。<a id="a-Ee"></a>唯假立。<a id="a-Ef"></a>自性差别。<a id="a-Eg"></a>如此度疑决了等说名寻思。<a id="a-Eh"></a>因此寻思菩萨观名义等二无所有。<a id="a-Ei"></a>是名如实智。</p>
  <p id="aEj">论曰。<a id="a-Ek"></a>若菩萨已入已解如此等义。</p>
  <p id="aEl">释曰。<a id="a-Em"></a>已入谓已得四种寻思。<a id="a-En"></a>已解谓已得四种如实智。</p>
  <p id="aEo">论曰。<a id="a-Ep"></a>则修加行为入唯识观。</p>
  <p id="aEq">释曰。<a id="a-Er"></a>地前六度及四种通达分善根名加行。<a id="a-Es"></a>从愿乐位乃至究竟位。<a id="a-Et"></a>通名唯识观。<a id="a-Eu"></a>若欲入唯识观。<a id="a-Ev"></a>修加行缘何境界。</p>
  <p id="aEw">论曰。<a id="a-Ex"></a>于此观中意言分别。<a id="a-Ey"></a>似字言及义显现。</p>
  <p id="aEz">释曰。<a id="a-F0"></a>从愿乐位乃至究竟位名观中。<a id="a-F1"></a>缘意言分别为境。<a id="a-F2"></a>离此无别外境。<a id="a-F3"></a>何以故。<a id="a-F4"></a>此意言分别。<a id="a-F5"></a>似文字言说及义显现故。</p>
  <p id="aF6">论曰。<a id="a-F7"></a>此中是字言相。<a id="a-F8"></a>但意言分别得如此通达。</p>
  <p id="aF9">释曰。<a id="a-FA"></a>唯有意言分别无别有名。<a id="a-FB"></a>菩萨能通达名无所有。<a id="a-FC"></a>则离外尘邪执。</p>
  <p id="aFD">论曰。<a id="a-FE"></a>此义依于名言。<a id="a-FF"></a>唯意言分别亦如此通达。</p>
  <p id="aFG">释曰。<a id="a-FH"></a>前已遣名。<a id="a-FI"></a>此下依名以遣义。<a id="a-FJ"></a>义者即六识所缘境。<a id="a-FK"></a>离名无别此境。<a id="a-FL"></a>是故依名以遣义。<a id="a-FM"></a>名言既唯意分别故。<a id="a-FN"></a>义亦无别体。<a id="a-FO"></a>菩萨能通达义无所有。<a id="a-FP"></a>亦离外尘邪执。</p>
  <p id="aFQ">论曰。<a id="a-FR"></a>此名义自性差别。<a id="a-FS"></a>唯假说为量。<a id="a-FT"></a>亦如此通达。</p>
  <p id="aFU">释曰。<a id="a-FV"></a>前已遣名义。<a id="a-FW"></a>名义既无名义自性及差别。<a id="a-FX"></a>云何可立。<a id="a-FY"></a>若离假说无别名义自性及名义差别。<a id="a-FZ"></a>由证见此二法不可得故。<a id="a-Fa"></a>名为通达。</p>
  <p id="aFb">论曰。<a id="a-Fc"></a>次于此位中。<a id="a-Fd"></a>但证得唯意言分别。</p>
  <p id="aFe">释曰。<a id="a-Ff"></a>是观行人已遣外尘。<a id="a-Fg"></a>于此观中复缘何境。<a id="a-Fh"></a>观一切境唯是意言分别故。<a id="a-Fi"></a>此观行人缘意言分别为境。<a id="a-Fj"></a>未能遣于此境。<a id="a-Fk"></a>若未能遣唯识境。<a id="a-Fl"></a>在此位中已遣何境。<a id="a-Fm"></a>皆尽无余。<a id="a-Fn"></a>此位但不见四境。<a id="a-Fo"></a>何者为四。</p>
  <p id="aFp">论曰。<a id="a-Fq"></a>是观行人不见名及义。<a id="a-Fr"></a>不见自性差别假说。<a id="a-Fs"></a>由实相不得有自性差别义已。</p>
  <p id="aFt">释曰。<a id="a-Fu"></a>名义是本。<a id="a-Fv"></a>名义各有自性及差别假说。<a id="a-Fw"></a>即是名不见自性差别假说。<a id="a-Fx"></a>即是不见自性差别名。<a id="a-Fy"></a>遣此四法永尽无余。<a id="a-Fz"></a>由心缘意言分别为境。<a id="a-G0"></a>决定坚住是故不复分别余境。<a id="a-G1"></a>由四种寻思及四种如实智。<a id="a-G2"></a>已了别此四法决定无所有故。<a id="a-G3"></a>心不缘此相。<a id="a-G4"></a>不缘此相故不得此四种分别。<a id="a-G5"></a>若由二种方便遣外尘分别。<a id="a-G6"></a>复有何别方便及别境界。<a id="a-G7"></a>得入真观。</p>
  <p id="aG8">论曰。<a id="a-G9"></a>由四种寻思及四种如实智。</p>
  <p id="aGA">释曰。<a id="a-GB"></a>先答前问无别方便。<a id="a-GC"></a>由以四种寻思及四种如实智。<a id="a-GD"></a>四种三摩提所摄为入方便。</p>
  <p id="aGE">论曰。<a id="a-GF"></a>于意言分别。<a id="a-GG"></a>显现似名及义。</p>
  <p id="aGH">释曰。<a id="a-GI"></a>次答后问无别境界。<a id="a-GJ"></a>凡夫从本来。<a id="a-GK"></a>意言分别有二种。<a id="a-GL"></a>一似名二似义。<a id="a-GM"></a>名义摄一切法皆尽。<a id="a-GN"></a>此名义但是意言分别所作。<a id="a-GO"></a>离此无别余法。</p>
  <p id="aGP">论曰。<a id="a-GQ"></a>得入唯识观。</p>
  <p id="aGR">释曰。<a id="a-GS"></a>依此方便缘此境界。<a id="a-GT"></a>得入唯识真观。</p>
  <p id="aGU">论曰。<a id="a-GV"></a>于唯识观中入何法。<a id="a-GW"></a>如何法得入。</p>
  <p id="aGX">释曰。<a id="a-GY"></a>此下明八处中第八处。<a id="a-GZ"></a>此中有两问。<a id="a-Ga"></a>一问所入法。<a id="a-Gb"></a>二问所入譬。</p>
  <p id="aGc">论曰。<a id="a-Gd"></a>但入唯量。</p>
  <p id="aGe">释曰。<a id="a-Gf"></a>此下先答第一问。<a id="a-Gg"></a>但入唯识量。<a id="a-Gh"></a>此唯识量摄几种法。</p>
  <p id="aGi">论曰。<a id="a-Gj"></a>相见二法。</p>
  <p id="aGk">释曰。<a id="a-Gl"></a>此唯识不出二法。<a id="a-Gm"></a>一相识二见识。<a id="a-Gn"></a>复次似尘显现名相。<a id="a-Go"></a>谓所缘境似识显现名见。<a id="a-Gp"></a>谓能缘识此二法。<a id="a-Gq"></a>一是因一是果。<a id="a-Gr"></a>又一是所依一是能依。</p>
  <p id="aGs">论曰。<a id="a-Gt"></a>种种相貌。</p>
  <p id="aGu">释曰。<a id="a-Gv"></a>此二法由无始生死来。<a id="a-Gw"></a>数习故速疾。<a id="a-Gx"></a>是故于一时中有种种相貌起。<a id="a-Gy"></a>如此三法。<a id="a-Gz"></a>于唯识观观行人得入。</p>
  <p id="aH0">论曰。<a id="a-H1"></a>名义自性差别。<a id="a-H2"></a>假说自性差别义。<a id="a-H3"></a>六种相无义故。</p>
  <p id="aH4">释曰。<a id="a-H5"></a>名义各有三为六。<a id="a-H6"></a>名三者。<a id="a-H7"></a>一名二自性三差别。<a id="a-H8"></a>义三亦尔。<a id="a-H9"></a>此六种相并无义。<a id="a-HA"></a>何以故。<a id="a-HB"></a>名本自义。<a id="a-HC"></a>义无所有故名无义。<a id="a-HD"></a>此名为自有义。<a id="a-HE"></a>为当无义。<a id="a-HF"></a>若有义。<a id="a-HG"></a>义无所有故名无义。<a id="a-HH"></a>若名无义亦无。<a id="a-HI"></a>无所有故。<a id="a-HJ"></a>名无义义亦无义。<a id="a-HK"></a>离识量外无别有义。<a id="a-HL"></a>故义亦无义。<a id="a-HM"></a>名既无义。<a id="a-HN"></a>名自性及名差别。<a id="a-HO"></a>亦无有义义既无义。<a id="a-HP"></a>义自性及义差别。<a id="a-HQ"></a>亦无有义。<a id="a-HR"></a>明此六相无义。<a id="a-HS"></a>显入唯量观。<a id="a-HT"></a>明入唯量观已。<a id="a-HU"></a>云何入相见观。</p>
  <p id="aHV">论曰。<a id="a-HW"></a>由此能取所取。<a id="a-HX"></a>非有为义故。</p>
  <p id="aHY">释曰。<a id="a-HZ"></a>此即此于相见相。<a id="a-Ha"></a>非能取所取。<a id="a-Hb"></a>何以故。<a id="a-Hc"></a>似尘显现故非能取。<a id="a-Hd"></a>离识无别尘故非所取。<a id="a-He"></a>见亦非能取所取。<a id="a-Hf"></a>显现似识故非所取。<a id="a-Hg"></a>所取尘既无。<a id="a-Hh"></a>识亦是无故非能取。<a id="a-Hi"></a>既无能取所取故非有义。<a id="a-Hj"></a>由不见能取所取有体。<a id="a-Hk"></a>名入相见观。<a id="a-Hl"></a>已明入相见观。<a id="a-Hm"></a>云何入种种相貌观。</p>
  <p id="aHn">论曰。<a id="a-Ho"></a>一时显现。<a id="a-Hp"></a>似种种相貌及生故。</p>
  <p id="aHq">释曰。<a id="a-Hr"></a>若菩萨见依他性显现。<a id="a-Hs"></a>似种种相貌实无有相。<a id="a-Ht"></a>见依他性显现似生。<a id="a-Hu"></a>实无有生。<a id="a-Hv"></a>于一时中。<a id="a-Hw"></a>能观种种相貌。<a id="a-Hx"></a>无相无生。<a id="a-Hy"></a>名种种相貌观。<a id="a-Hz"></a>为显入三性观故说藤譬。</p>
  <p id="aI0">论曰。<a id="a-I1"></a>譬如暗中藤显现似蛇。</p>
  <p id="aI2">释曰。<a id="a-I3"></a>人见藤相执言是蛇。<a id="a-I4"></a>此下答第二问。<a id="a-I5"></a>众生从本以来。<a id="a-I6"></a>不闻大乘十二部经说三无性义。<a id="a-I7"></a>未得闻慧为三烦恼所覆。<a id="a-I8"></a>譬之如闇。<a id="a-I9"></a>有人譬二乘凡夫。<a id="a-IA"></a>藤相譬依他性。<a id="a-IB"></a>蛇譬分别性。<a id="a-IC"></a>二乘凡夫不了依他性。<a id="a-ID"></a>执分别性有人法。</p>
  <p id="aIE">论曰。<a id="a-IF"></a>犹如于藤中。<a id="a-IG"></a>蛇即是虚。<a id="a-IH"></a>实不有故。</p>
  <p id="aII">释曰。<a id="a-IJ"></a>于依他性中。<a id="a-IK"></a>分别性是虚。<a id="a-IL"></a>实无人法故。</p>
  <p id="aIM">论曰。<a id="a-IN"></a>若人已了别此藤义。</p>
  <p id="aIO">释曰。<a id="a-IP"></a>譬菩萨已得闻思二慧。<a id="a-IQ"></a>入唯识方便观。</p>
  <p id="aIR">论曰。<a id="a-IS"></a>先时蛇乱智不缘境起。<a id="a-IT"></a>即便谢灭唯藤智在。</p>
  <p id="aIU">释曰。<a id="a-IV"></a>未得闻思慧时。<a id="a-IW"></a>于凡夫位中执有人法。<a id="a-IX"></a>此执本无有境。<a id="a-IY"></a>得闻思慧后。<a id="a-IZ"></a>了别依他性。<a id="a-Ia"></a>此执即灭唯依他性智在。</p>
  <p id="aIb">论曰。<a id="a-Ic"></a>此藤智由微细分析。<a id="a-Id"></a>虚无实境。</p>
  <p id="aIe">释曰。<a id="a-If"></a>若人缘四尘相分析此藤。<a id="a-Ig"></a>但见四相。<a id="a-Ih"></a>不见别藤故藤智是虚。<a id="a-Ii"></a>虚故是乱无有实境。<a id="a-Ij"></a>妄起境执。</p>
  <p id="aIk">论曰。<a id="a-Il"></a>何以故。<a id="a-Im"></a>但是色香味触相故。</p>
  <p id="aIn">释曰。<a id="a-Io"></a>何以故。<a id="a-Ip"></a>藤非实有。<a id="a-Iq"></a>以离四尘外无别有藤故。</p>
  <p id="aIr">论曰。<a id="a-Is"></a>若心缘此境。<a id="a-It"></a>藤智亦应可灭。</p>
  <p id="aIu">释曰。<a id="a-Iv"></a>此明藤智虽能遣粗乱执。<a id="a-Iw"></a>而自是细乱执故。<a id="a-Ix"></a>应可除。<a id="a-Iy"></a>在方便中虽以依他性。<a id="a-Iz"></a>遣分别性粗乱执。<a id="a-J0"></a>而见有依他性。<a id="a-J1"></a>自不免是细乱执。<a id="a-J2"></a>后入真观即遣此执。<a id="a-J3"></a>故应可除。</p>
  <p id="aJ4">论曰。<a id="a-J5"></a>若如此见已。<a id="a-J6"></a>伏灭六相显现。<a id="a-J7"></a>似名及义意言分别。</p>
  <p id="aJ8">释曰。<a id="a-J9"></a>一切法但有六相。<a id="a-JA"></a>此六但是意言分别。<a id="a-JB"></a>离意言分别。<a id="a-JC"></a>有六相实无所有。<a id="a-JD"></a>由如此智。<a id="a-JE"></a>观行人得入分别性。</p>
  <p id="aJF">论曰。<a id="a-JG"></a>尘智不生譬如蛇智。</p>
  <p id="aJH">释曰。<a id="a-JI"></a>入分别性时尘智不得生。<a id="a-JJ"></a>如了别藤时蛇智不生。<a id="a-JK"></a>此言及譬显入分别性。</p>
  <p id="aJL">论曰。<a id="a-JM"></a>于伏灭六相义中。<a id="a-JN"></a>是唯识智亦应可伏灭。<a id="a-JO"></a>譬如藤智。</p>
  <p id="aJP">释曰。<a id="a-JQ"></a>于入分别性位中。<a id="a-JR"></a>菩萨已证无相性。<a id="a-JS"></a>此无相性能引无生性智故。<a id="a-JT"></a>唯识智应可伏灭。<a id="a-JU"></a>如了别四微时藤智不生。</p>
  <p id="aJV">论曰。<a id="a-JW"></a>由依真如智故。</p>
  <p id="aJX">释曰。<a id="a-JY"></a>依无相性智得入无生性。<a id="a-JZ"></a>此言及譬。<a id="a-Ja"></a>显入依他性及真实性。</p>
  <p id="aJb">论曰。<a id="a-Jc"></a>如此菩萨。<a id="a-Jd"></a>由入似义显现意言分别相故。<a id="a-Je"></a>得入分别性。<a id="a-Jf"></a>由入唯识义故得入依他性。<a id="a-Jg"></a>云何得入真实性。</p>
  <p id="aJh">释曰。<a id="a-Ji"></a>若菩萨已了别一切法。<a id="a-Jj"></a>但是意言分别。<a id="a-Jk"></a>离此以外实无所有。<a id="a-Jl"></a>由依意言分别。<a id="a-Jm"></a>得了别分别无相性。<a id="a-Jn"></a>若菩萨不见外尘。<a id="a-Jo"></a>但见意言分别。<a id="a-Jp"></a>即了别依他性。<a id="a-Jq"></a>云何了别此法。<a id="a-Jr"></a>若离因缘自不得生根尘。<a id="a-Js"></a>为因缘根尘既不成。<a id="a-Jt"></a>此法无因缘云何得生。<a id="a-Ju"></a>故菩萨能了别依他性及无生性。<a id="a-Jv"></a>即是了别真实性。</p>
  <p id="aJw">论曰。<a id="a-Jx"></a>若舍唯识想已。</p>
  <p id="aJy">释曰。<a id="a-Jz"></a>若菩萨依初真观。<a id="a-K0"></a>入依他性。<a id="a-K1"></a>由第二真观除依他性。<a id="a-K2"></a>则舍唯识想。</p>
  <p id="aK3">论曰。<a id="a-K4"></a>是时意言分别。<a id="a-K5"></a>先所闻法熏习种类。</p>
  <p id="aK6">释曰。<a id="a-K7"></a>是入真观时。<a id="a-K8"></a>故言是时。<a id="a-K9"></a>从初修学乃至入真观前。<a id="a-KA"></a>意识觉观思惟忆持。<a id="a-KB"></a>昔所闻正教及正教所显义故。<a id="a-KC"></a>言意言分别。<a id="a-KD"></a>先所闻法数习所生。<a id="a-KE"></a>故言熏习。<a id="a-KF"></a>后时所忆持境界。<a id="a-KG"></a>犹是先时境界所流故名种类。</p>
  <p id="aKH">论曰。<a id="a-KI"></a>菩萨已了别伏灭尘想。</p>
  <p id="aKJ">释曰。<a id="a-KK"></a>菩萨依四寻思。<a id="a-KL"></a>已了别六尘。<a id="a-KM"></a>依四如实智。<a id="a-KN"></a>已伏灭尘想。</p>
  <p id="aKO">论曰。<a id="a-KP"></a>似一切义显现。<a id="a-KQ"></a>无复生缘故不得生。</p>
  <p id="aKR">释曰。<a id="a-KS"></a>昔意言分别显现。<a id="a-KT"></a>似所闻思一切义。<a id="a-KU"></a>乃至似唯有识想皆不得生。<a id="a-KV"></a>何以故。<a id="a-KW"></a>以无得生缘故。<a id="a-KX"></a>生缘有二种。<a id="a-KY"></a>谓分别性及依他性。<a id="a-KZ"></a>分别性已灭。<a id="a-Ka"></a>依他性又不得生。<a id="a-Kb"></a>既无二境故。<a id="a-Kc"></a>一切义乃至似唯识想。<a id="a-Kd"></a>皆不得生。<a id="a-Ke"></a>复次是时无一尘品类。<a id="a-Kf"></a>而非菩萨所了别。<a id="a-Kg"></a>犹得似此尘起意言分别。<a id="a-Kh"></a>意言分别生缘皆尽。<a id="a-Ki"></a>既无生缘故。<a id="a-Kj"></a>此时中一切意言分别。<a id="a-Kk"></a>悉不得生。</p>
  <p id="aKl">论曰。<a id="a-Km"></a>是故似唯识意言分别。<a id="a-Kn"></a>亦不得生。</p>
  <p id="aKo">释曰。<a id="a-Kp"></a>此言欲显何义。<a id="a-Kq"></a>此唯识想若为心分别。<a id="a-Kr"></a>此想则成境界。<a id="a-Ks"></a>此境界执由一向伏灭故。<a id="a-Kt"></a>乃至唯识想尚不得起。<a id="a-Ku"></a>何况余意言分别而当得生。</p>
  <p id="aKv">论曰。<a id="a-Kw"></a>由此义故。</p>
  <p id="aKx">释曰。<a id="a-Ky"></a>由菩萨依依他性除分别性。<a id="a-Kz"></a>依真实性除依他性。<a id="a-L0"></a>若悉被除。<a id="a-L1"></a>菩萨住在何处。<a id="a-L2"></a>菩萨心缘何境界。</p>
  <p id="aL3">论曰。<a id="a-L4"></a>菩萨唯住无分别一切义名中。</p>
  <p id="aL5">释曰。<a id="a-L6"></a>无分别智是名。<a id="a-L7"></a>此名其相云何。<a id="a-L8"></a>谓不分别一切义。<a id="a-L9"></a>义即是境。<a id="a-LA"></a>此智于一切境。<a id="a-LB"></a>无复能取所取二种分别。<a id="a-LC"></a>即立此智为菩萨。<a id="a-LD"></a>复次名者。<a id="a-LE"></a>谓至究竟名通一切法。<a id="a-LF"></a>于一切法无有差别。<a id="a-LG"></a>此名即是法界。<a id="a-LH"></a>此法界以通一切法。<a id="a-LI"></a>不分别一切义为相。<a id="a-LJ"></a>或说名无分别境。<a id="a-LK"></a>菩萨唯于此法中住。<a id="a-LL"></a>此两复次答第一问。</p>
  <p id="aLM">论曰。<a id="a-LN"></a>由无分别智。<a id="a-LO"></a>得证得住真如法界。</p>
  <p id="aLP">释曰。<a id="a-LQ"></a>不分别能取所取及人法。<a id="a-LR"></a>乃至相生性差别。<a id="a-LS"></a>得如此无分别智故。<a id="a-LT"></a>得证住真如法界。<a id="a-LU"></a>地地皆有三分。<a id="a-LV"></a>谓入住出。<a id="a-LW"></a>得证得住。<a id="a-LX"></a>即前二分。<a id="a-LY"></a>未得令得为证。<a id="a-LZ"></a>已得令不失为住。<a id="a-La"></a>又初得名入。<a id="a-Lb"></a>得已相续名住。<a id="a-Lc"></a>此即答第二问。</p>
  <p id="aLd">论曰。<a id="a-Le"></a>是时菩萨平等平等。</p>
  <p id="aLf">释曰。<a id="a-Lg"></a>是入真观时。<a id="a-Lh"></a>菩萨智依十种平等。<a id="a-Li"></a>如十地经说。<a id="a-Lj"></a>又依二种平等。<a id="a-Lk"></a>谓能缘所缘。<a id="a-Ll"></a>能缘即无分别智。<a id="a-Lm"></a>以智无分别故称平等。<a id="a-Ln"></a>所缘即真如境。<a id="a-Lo"></a>境亦无分别故称平等。<a id="a-Lp"></a>又此境智不住能取所取义中。<a id="a-Lq"></a>譬如虚空。<a id="a-Lr"></a>故说平等平等。<a id="a-Ls"></a>以于平等中最上无等。<a id="a-Lt"></a>故作重名。</p>
  <p id="aLu">论曰。<a id="a-Lv"></a>能缘所缘无分别智生。</p>
  <p id="aLw">释曰。<a id="a-Lx"></a>无分别智生有何相貌。<a id="a-Ly"></a>依十种平等。<a id="a-Lz"></a>能缘所缘悉平等故。<a id="a-M0"></a>无分别智生。<a id="a-M1"></a>又无分别智依二种平等。<a id="a-M2"></a>谓智及境。<a id="a-M3"></a>能缘所缘悉平等故。<a id="a-M4"></a>无分别智生。<a id="a-M5"></a>又无分别智依最极平等。<a id="a-M6"></a>不住能缘所缘故。<a id="a-M7"></a>无分别智生。</p>
  <p id="aM8">论曰。<a id="a-M9"></a>由此义故。<a id="a-MA"></a>菩萨得入真实性。</p>
  <p id="aMB">释曰。<a id="a-MC"></a>如前来次第释诸方便义。<a id="a-MD"></a>及后所应说义故。<a id="a-ME"></a>言由此义故。<a id="a-MF"></a>向初地人名菩萨。<a id="a-MG"></a>由此诸义得证见真实性。<a id="a-MH"></a>此位不可言说。<a id="a-MI"></a>何以故。<a id="a-MJ"></a>以自所证故。<a id="a-MK"></a>证时离觉观思惟分别故。<a id="a-ML"></a>前说菩萨唯住无分别一切义名中。<a id="a-MM"></a>此名有几种。<a id="a-MN"></a>复次以何法为名。</p>
  <p id="aMO">论曰。<a id="a-MP"></a>此中说偈。</p>
  <p id="aMQ">释曰。<a id="a-MR"></a>为答此问故说此偈。</p>
  <p id="aMS">论曰。</p>
  <p id="aMT">法人及法义　　性略及广名</p>
  <p id="aMU">不净净究竟　　十名差别境</p>
  <p id="aMV">释曰。<a id="a-MW"></a>名有十种是菩萨境界。<a id="a-MX"></a>何等为十。<a id="a-MY"></a>一法名。<a id="a-MZ"></a>谓色受等眼耳等。<a id="a-Ma"></a>二人名。<a id="a-Mb"></a>谓信行法行等。<a id="a-Mc"></a>三法名。<a id="a-Md"></a>谓修多罗祇夜等。<a id="a-Me"></a>四义名。<a id="a-Mf"></a>谓十二部经所显诸义名。<a id="a-Mg"></a>五性名。<a id="a-Mh"></a>谓无义文字。<a id="a-Mi"></a>六略名。<a id="a-Mj"></a>谓众生等通名。<a id="a-Mk"></a>七广名。<a id="a-Ml"></a>谓众生各有别名。<a id="a-Mm"></a>八不净名。<a id="a-Mn"></a>谓凡夫等。<a id="a-Mo"></a>九净名。<a id="a-Mp"></a>谓圣人等。<a id="a-Mq"></a>十究竟名。<a id="a-Mr"></a>谓通一切法真如实际等。</p>
  <p id="aMs">论曰。<a id="a-Mt"></a>十名差别境。</p>
  <p id="aMu">释曰。<a id="a-Mv"></a>此十种差别名。<a id="a-Mw"></a>悉是菩萨境界。<a id="a-Mx"></a>菩萨所住唯在第十。<a id="a-My"></a>通一切法名中。<a id="a-Mz"></a>复次略说名有十种是菩萨境界。<a id="a-N0"></a>法名谓眼等。<a id="a-N1"></a>人名谓我众生等。<a id="a-N2"></a>法名谓十二部正教。<a id="a-N3"></a>义名谓十二部正教义。<a id="a-N4"></a>性名谓阿阿为初。<a id="a-N5"></a>诃为最后音。<a id="a-N6"></a>字合三十七。<a id="a-N7"></a>略名谓有为无为。<a id="a-N8"></a>广名谓色受等及空等。<a id="a-N9"></a>不净名谓凡夫等。<a id="a-NA"></a>净名谓须陀洹等。<a id="a-NB"></a>究竟名谓缘极通境。<a id="a-NC"></a>出世智及出世后智所缘。<a id="a-ND"></a>一切法真如境。</p>
  <p id="aNE">论曰。<a id="a-NF"></a>如此菩萨由入唯识观故。<a id="a-NG"></a>得入应知胜相。</p>
  <p id="aNH">释曰。<a id="a-NI"></a>如此谓方便次第时节舍得等。<a id="a-NJ"></a>菩萨由如此义得入唯识观。<a id="a-NK"></a>或入唯识方便观。<a id="a-NL"></a>或入唯识真观。<a id="a-NM"></a>由唯识观能通达三无性故。<a id="a-NN"></a>得入应知胜相。</p>
 </body>
</html>