<!doctype html>
<html id="z3IBVOjwp" data-ver="684">
 <head>
  <meta charset="utf-8">
  <meta author="世亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释论卷第三</h1>
  <h2 id="a2">世间净章第十四</h2>
  <p id="a3">论曰。<a id="a-4"></a>云何世间净不成。<a id="a-5"></a>如未离欲界欲。<a id="a-6"></a>未得色界心。<a id="a-7"></a>即以欲界善心修行。<a id="a-8"></a>除欲界欲。<a id="a-9"></a>此欲界修行心与色界心。<a id="a-A"></a>不得俱生俱灭故无熏习。<a id="a-B"></a>种子不成。<a id="a-C"></a>无有色界心为过去。<a id="a-D"></a>无量。<a id="a-E"></a>生中余心隔故。<a id="a-F"></a>彼静心种子不得成就。<a id="a-G"></a>已无有故是故成就彼色界静心。<a id="a-H"></a>由一切种子果报识。<a id="a-I"></a>次第传来得为因缘。<a id="a-J"></a>修行善心为增上缘。<a id="a-K"></a>如是一切离欲地。<a id="a-L"></a>如其相应知。<a id="a-M"></a>如是世间净离一切种子果报识亦不成。</p>
  <p id="aN">释曰。<a id="a-O"></a>如世间净不成。<a id="a-P"></a>今当显示。<a id="a-Q"></a>如为离淫欲起修行时。<a id="a-R"></a>修行欲界善心。<a id="a-S"></a>于色界心无有熏习。<a id="a-T"></a>以不同生同灭故。<a id="a-U"></a>彼色界心即是无种子而生。<a id="a-V"></a>以彼过去色界心无量生中余识所隔。<a id="a-W"></a>已过去无有不成故。<a id="a-X"></a>彼静心种子为因缘者。<a id="a-Y"></a>从阿梨耶识中自种子生故。<a id="a-Z"></a>彼方便善心非无功力。<a id="a-a"></a>得为增上缘则为功力。<a id="a-b"></a>但非因缘。<a id="a-c"></a>由彼增上故。<a id="a-d"></a>色界心得生。<a id="a-e"></a>如是破色欲时亦尔故。</p>
  <p data-pb></p>
  <h2 id="af">出世间净章第十五</h2>
  <p id="ag">论曰。<a id="a-h"></a>云何出世净不成。<a id="a-i"></a>如世尊说。<a id="a-j"></a>从他闻音及自正思惟。<a id="a-k"></a>由此二因正见得生。<a id="a-l"></a>此他音声及正思惟。<a id="a-m"></a>为熏耳识为熏意识。<a id="a-n"></a>为熏耳意二识。<a id="a-o"></a>于彼法中起正思时耳识不生。<a id="a-p"></a>意识亦为余识别攀缘所间。<a id="a-q"></a>若于正思惟相应心生时。<a id="a-r"></a>彼意识久灭过去。<a id="a-s"></a>闻所熏及熏习皆不得有。<a id="a-t"></a>何处得种子。<a id="a-u"></a>于后时生正思惟相应心。<a id="a-v"></a>与正思惟相应者是世间心。<a id="a-w"></a>与正见相应者是出世间心。<a id="a-x"></a>无有共生共灭义故不。<a id="a-y"></a>为彼所熏。<a id="a-z"></a>既不被熏则为种子不成。<a id="a-10"></a>是故出世间净。<a id="a-11"></a>离一切种子果报识亦不成。<a id="a-12"></a>彼中摄持闻熏习种不成故。</p>
  <p id="a13">释曰。<a id="a-14"></a>如出世净不成今当显示。<a id="a-15"></a>于他音声及正思惟者。<a id="a-16"></a>谓正与声相应思惟。<a id="a-17"></a>此意识为余识别攀缘所间者。<a id="a-18"></a>谓与正见相应出世心隔绝故。<a id="a-19"></a>若正思惟相应心生者。<a id="a-1A"></a>谓于后时正思惟。<a id="a-1B"></a>彼久灭过去者。<a id="a-1C"></a>谓前意识已谢灭经无量时闻所熏及熏习皆不得有。<a id="a-1D"></a>云何得以此为因生后正思惟相应意识彼中者。<a id="a-1E"></a>谓世间意识中。<a id="a-1F"></a>闻熏习者由闻他音声熏习意识中。<a id="a-1G"></a>若作是念彼摄持种子不成故。<a id="a-1H"></a>谓摄持出世净种子不成故。<a id="a-1I"></a>若有种子生义可成。</p>
  <p id="a1J">论曰。<a id="a-1K"></a>复次此一切种子果报识既为染法因。<a id="a-1L"></a>云何复成彼对治出世心种子。<a id="a-1M"></a>又此出世心昔未曾有故无熏习。<a id="a-1N"></a>既无熏习从何种子而生。<a id="a-1O"></a>汝今应答。<a id="a-1P"></a>善清净法界所流津液闻熏习。<a id="a-1Q"></a>为种子得生。</p>
  <p id="a1R">释曰。<a id="a-1S"></a>此果报识既为障碍因体。<a id="a-1T"></a>即不成彼对治因体。<a id="a-1U"></a>又此出世心初未曾有者。<a id="a-1V"></a>谓昔来未生故。<a id="a-1W"></a>无熏习者由昔来未生彼出世心熏习。<a id="a-1X"></a>决定未有故。<a id="a-1Y"></a>善清净法界所流津液闻熏习为种子得生者。<a id="a-1Z"></a>为别异声闻故言善清净法界所流津液闻熏习。<a id="a-1a"></a>由善清净法界灭智障烦恼障故。<a id="a-1b"></a>名善清净法界。<a id="a-1c"></a>所流津液者即是所说法。<a id="a-1d"></a>谓修多罗等。<a id="a-1e"></a>于此法界所流津液修多罗。<a id="a-1f"></a>听闻故名法界所流津液闻。<a id="a-1g"></a>即此闻熏习故名法界所流津液闻熏习。<a id="a-1h"></a>又复闻即是熏习故。<a id="a-1i"></a>名闻熏习。<a id="a-1j"></a>彼闻熏习住阿梨耶识中为因。<a id="a-1k"></a>生起出世心。</p>
  <p id="a1l">论曰。<a id="a-1m"></a>此闻熏习为是阿梨耶识自性。<a id="a-1n"></a>为非若是阿梨耶识自性。<a id="a-1o"></a>云何得成对治种子。<a id="a-1p"></a>若非彼识自性。<a id="a-1q"></a>此闻熏习种子依止云何可见。<a id="a-1r"></a>乃至佛菩提位所有闻熏随在何身中。<a id="a-1s"></a>与果报识同相而生。<a id="a-1t"></a>犹如水乳然非阿梨耶识。<a id="a-1u"></a>以成彼对治种子故。</p>
  <p id="a1v">释曰。<a id="a-1w"></a>所有闻熏习。<a id="a-1x"></a>为是阿梨耶识自性为非。<a id="a-1y"></a>设尔何失。<a id="a-1z"></a>若是阿梨耶识自性。<a id="a-20"></a>云何阿梨耶识还自成对治种子。<a id="a-21"></a>若非彼识自性此闻熏习应别有依止。<a id="a-22"></a>乃至佛菩提位。<a id="a-23"></a>所有闻熏习者。<a id="a-24"></a>即是善清净法界所流津液熏习力故。<a id="a-25"></a>随在何身中者。<a id="a-26"></a>随于何身中同体而生。<a id="a-27"></a>然非彼自性。<a id="a-28"></a>犹如水乳虽复一体而生。<a id="a-29"></a>然此闻熏习非阿梨耶识。<a id="a-2A"></a>以对治阿梨耶识故。</p>
  <p id="a2B">论曰。<a id="a-2C"></a>于中依下熏习成中熏习。<a id="a-2D"></a>依中熏习成上熏习。<a id="a-2E"></a>由闻思修数习故。</p>
  <p id="a2F">释曰。<a id="a-2G"></a>于中下中上者。<a id="a-2H"></a>应知闻慧思慧修慧。<a id="a-2I"></a>一一各有三等。<a id="a-2J"></a>复有别义闻慧为下思慧为中修慧为上。<a id="a-2K"></a>闻思修数习者。<a id="a-2L"></a>于闻等中增上修行。<a id="a-2M"></a>以下品为因得中品。<a id="a-2N"></a>中品为因得上品故。</p>
  <p id="a2O">论曰。<a id="a-2P"></a>彼闻熏习种子。<a id="a-2Q"></a>随下中上应知皆是法身种子。<a id="a-2R"></a>是阿梨耶识对治故。<a id="a-2S"></a>非阿梨耶识所摄故。<a id="a-2T"></a>出世善清净法界所流津液故。<a id="a-2U"></a>虽是世间为出世心种子。<a id="a-2V"></a>体出世心未生时。<a id="a-2W"></a>为现起烦恼对治故。<a id="a-2X"></a>恶趣对治故。<a id="a-2Y"></a>一切恶业朽坏对治故。<a id="a-2Z"></a>能随顺得亲近诸佛菩萨故。<a id="a-2a"></a>虽是世间初修行菩萨所得。<a id="a-2b"></a>应知皆法身摄。<a id="a-2c"></a>声闻缘觉所得解脱身摄。</p>
  <p id="a2d">释曰。<a id="a-2e"></a>现起烦恼对治者。<a id="a-2f"></a>谓欲等出生为除灭因故。<a id="a-2g"></a>由除灭烦恼故。<a id="a-2h"></a>对治恶趣应受后报恶道业。<a id="a-2i"></a>为彼朽坏因。<a id="a-2j"></a>举要言之。<a id="a-2k"></a>过去未来现在。<a id="a-2l"></a>一切恶业对治故。<a id="a-2m"></a>于未来世自身得亲近善友因故。<a id="a-2n"></a>初修行者。<a id="a-2o"></a>谓凡夫法身摄者为法身种子体故。<a id="a-2p"></a>解脱身摄者。<a id="a-2q"></a>谓为诸声闻解脱因体故。<a id="a-2r"></a>何以故。<a id="a-2s"></a>由声闻唯得解脱身。<a id="a-2t"></a>不得法身故。</p>
  <p id="a2u">论曰。<a id="a-2v"></a>此非阿梨耶识。<a id="a-2w"></a>法身解脱身所摄。<a id="a-2x"></a>随下中上次第增。<a id="a-2y"></a>如是果报识渐减依止。<a id="a-2z"></a>即转依止。<a id="a-30"></a>一切转已此一切种子果报识悉无。<a id="a-31"></a>种子即一切皆灭。<a id="a-32"></a>复次非阿梨耶识与阿梨耶识同处而生。<a id="a-33"></a>犹如水乳。<a id="a-34"></a>云何一切皆灭。<a id="a-35"></a>如鹅饮水中乳。<a id="a-36"></a>又如世间离欲不静地熏习灭。<a id="a-37"></a>静地熏习增依止即转。</p>
  <p id="a38">释曰。<a id="a-39"></a>如阿梨耶识。<a id="a-3A"></a>与非阿梨耶识同处而生。<a id="a-3B"></a>然阿梨耶识尽。<a id="a-3C"></a>非阿梨耶识。<a id="a-3D"></a>在如鹅饮水中乳。<a id="a-3E"></a>乳尽水在。<a id="a-3F"></a>以此显示。<a id="a-3G"></a>应知。<a id="a-3H"></a>又如世间离欲。<a id="a-3I"></a>于一阿梨耶识中。<a id="a-3J"></a>不静地烦恼熏习灭。<a id="a-3K"></a>静地善法熏习充满依止得转。<a id="a-3L"></a>出世熏习亦尔故应知。</p>
  <p data-pb></p>
  <h2 id="a3M">顺道理章第十六</h2>
  <p id="a3N">论曰。<a id="a-3O"></a>如入灭尽定说识不离身。<a id="a-3P"></a>此成立果报识不离身。<a id="a-3Q"></a>以灭尽定不为对治此识故生。<a id="a-3R"></a>亦非出定时此识复生。<a id="a-3S"></a>此果报识断已非结余生不得更生。</p>
  <p id="a3T">释曰。<a id="a-3U"></a>灭尽定说识不离身者。<a id="a-3V"></a>此为成就有阿梨耶识。<a id="a-3W"></a>由世尊说识不离身者。<a id="a-3X"></a>若离果报识余识不成。<a id="a-3Y"></a>何以故。<a id="a-3Z"></a>以灭尽定对治生起识故生。<a id="a-3a"></a>见此定寂静故。<a id="a-3b"></a>若复执言出定时识更生。<a id="a-3c"></a>由此意故名为识。<a id="a-3d"></a>不离身者。<a id="a-3e"></a>此义不成。<a id="a-3f"></a>何以故。<a id="a-3g"></a>以出定时识不更生。<a id="a-3h"></a>此果报识相续断已。<a id="a-3i"></a>若离托生时不得更生。</p>
  <p id="a3j">论曰。<a id="a-3k"></a>若人执以意识故。<a id="a-3l"></a>说灭尽定有心者。<a id="a-3m"></a>彼人所执心不成。<a id="a-3n"></a>定义不成故。<a id="a-3o"></a>攀缘相不可得故。<a id="a-3p"></a>善根相应过故。<a id="a-3q"></a>不善无记不相应故。<a id="a-3r"></a>想受共行过故。<a id="a-3s"></a>则有触故。<a id="a-3t"></a>三摩提中此有力故。<a id="a-3u"></a>唯灭想是过故。<a id="a-3v"></a>思惟即与信等善根俱起过故。<a id="a-3w"></a>能依离所依不可得故。<a id="a-3x"></a>有譬喻故非一切行者亦不有故。</p>
  <p id="a3y">释曰。<a id="a-3z"></a>若人执以意识故说灭尽定中有心。<a id="a-40"></a>彼人所执不成心。<a id="a-41"></a>以定义不成故。<a id="a-42"></a>若欲令离如先所说自相阿梨耶识。<a id="a-43"></a>于生起识中随一识灭尽定中有此心者。<a id="a-44"></a>此义不成。<a id="a-45"></a>何以故。<a id="a-46"></a>定义不成故。<a id="a-47"></a>未曾见心离于心法。<a id="a-48"></a>如余心法未曾离心。<a id="a-49"></a>若想受不灭不得灭名。<a id="a-4A"></a>则此定不复成定。<a id="a-4B"></a>若存有阿梨耶识则无此过。<a id="a-4C"></a>为寂静住故。<a id="a-4D"></a>对治彼怨。<a id="a-4E"></a>其余心及心法故灭定生。<a id="a-4F"></a>阿梨耶识不分明故。<a id="a-4G"></a>不对治此识故生。<a id="a-4H"></a>是故此定不得有余心。<a id="a-4I"></a>何以故。<a id="a-4J"></a>攀缘相不可得故。<a id="a-4K"></a>心及心法若相续不断。<a id="a-4L"></a>必有所缘相。<a id="a-4M"></a>灭定若有心亦应不离所缘相。<a id="a-4N"></a>此二俱不可得故。<a id="a-4O"></a>此定无有余心。<a id="a-4P"></a>若立有阿梨耶识则无此过。<a id="a-4Q"></a>此识以摄持身得名故。<a id="a-4R"></a>复次若灭定中有余识生者。<a id="a-4S"></a>余识必有善等分。<a id="a-4T"></a>谓善不善无记。<a id="a-4U"></a>此心不得为善。<a id="a-4V"></a>若善应与善根相应此即相违故。<a id="a-4W"></a>亦非识自性是善以离善根相应。<a id="a-4X"></a>无得善义。<a id="a-4Y"></a>故若定心是善。<a id="a-4Z"></a>则不许义至与无贪等善根相应。<a id="a-4a"></a>此不可许即与一切处余善心不异故。<a id="a-4b"></a>亦不得为不善及无记。<a id="a-4c"></a>与不善无记不相应故。<a id="a-4d"></a>离欲界欲时。<a id="a-4e"></a>一切不善根已灭不成不善。<a id="a-4f"></a>亦非无记以此定是善故。<a id="a-4g"></a>又不可以此心为善。<a id="a-4h"></a>与想受共行过故。<a id="a-4i"></a>若离善根不得为善。<a id="a-4j"></a>但善必与善根相应。<a id="a-4k"></a>如与善根相应。<a id="a-4l"></a>必与想受相应无有别因故。<a id="a-4m"></a>所治现行复有能治此义不成。<a id="a-4n"></a>如欲等现行不得有不净观。<a id="a-4o"></a>复次定中若离阿梨耶识有余心者。<a id="a-4p"></a>则有触生过。<a id="a-4q"></a>今当以住余定为例。<a id="a-4r"></a>但有其余善根。<a id="a-4s"></a>相应定心生时必与触俱。<a id="a-4t"></a>谓因定生猗为相。<a id="a-4u"></a>若乐受触若不苦不乐受触。<a id="a-4v"></a>以此触为缘故。<a id="a-4w"></a>则有乐受及不苦不乐受生。<a id="a-4x"></a>何以故。<a id="a-4y"></a>此触于定中有力故以见此触于余定中生二受有力故于灭定中亦应尔。<a id="a-4z"></a>无别障碍因故。<a id="a-50"></a>若尔触缘受则至此义不成。<a id="a-51"></a>何以故。<a id="a-52"></a>唯灭想是过患故。<a id="a-53"></a>若言有触缘受。<a id="a-54"></a>修行此定唯为灭想此不可许。<a id="a-55"></a>以说受想俱灭故。<a id="a-56"></a>又复不应有触。<a id="a-57"></a>于余识中若有触。<a id="a-58"></a>则有相应共有思惟。<a id="a-59"></a>信等善根共生过故。<a id="a-5A"></a>经说若有识与触相应生。<a id="a-5B"></a>则有思惟俱生是故于定中思惟现行义得成。<a id="a-5C"></a>若有思惟现行则是起作善心。<a id="a-5D"></a>此必应与信等善根俱生。<a id="a-5E"></a>此义不可许。<a id="a-5F"></a>若欲离如前所说过失。<a id="a-5G"></a>及离阿含相违过失。<a id="a-5H"></a>故言拔去心法。<a id="a-5I"></a>无有心法。<a id="a-5J"></a>唯有心在为是。<a id="a-5K"></a>此亦不成。<a id="a-5L"></a>何以故。<a id="a-5M"></a>从所依中拔除能依不可得故。<a id="a-5N"></a>心是所依心法是能依。<a id="a-5O"></a>此能依所依心及心法。<a id="a-5P"></a>无始生死已来更互相依未曾相离。<a id="a-5Q"></a>由此相引故。<a id="a-5R"></a>必应与无贪等善根相应。<a id="a-5S"></a>若汝言定及定方便。<a id="a-5T"></a>并与彼相违故。<a id="a-5U"></a>无贪等不生唯善生者。<a id="a-5V"></a>余处未曾见此道理。<a id="a-5W"></a>何以故。<a id="a-5X"></a>若法相应生。<a id="a-5Y"></a>必有津液果相应生。<a id="a-5Z"></a>是故彼义不成。<a id="a-5a"></a>复次更有不成。<a id="a-5b"></a>如世尊说。<a id="a-5c"></a>身行灭乃至言意行灭。<a id="a-5d"></a>于中身行者。<a id="a-5e"></a>谓出入息。<a id="a-5f"></a>语言行者谓觉观。<a id="a-5g"></a>意行者谓思惟及想等。<a id="a-5h"></a>如觉观灭则语不得生。<a id="a-5i"></a>如是意行灭则意不得生。<a id="a-5j"></a>若汝言如身行灭住于定中。<a id="a-5k"></a>身得不灭。<a id="a-5l"></a>如是意行虽灭。<a id="a-5m"></a>意犹得在。<a id="a-5n"></a>此义不然。<a id="a-5o"></a>何以故。<a id="a-5p"></a>有因缘故。<a id="a-5q"></a>更有别身行。<a id="a-5r"></a>为身得住因。<a id="a-5s"></a>如世尊说。<a id="a-5t"></a>由饮食命根及识等故。<a id="a-5u"></a>虽无出入息身亦得住。<a id="a-5v"></a>意则不尔。<a id="a-5w"></a>更无余意行所持故。<a id="a-5x"></a>于彼定中不得以意识为心住。<a id="a-5y"></a>如世尊说。<a id="a-5z"></a>识不离身此说果报识。<a id="a-60"></a>何以故。<a id="a-61"></a>由有种子故。<a id="a-62"></a>后出定时生起识从此而生。<a id="a-63"></a>此能依所依一切时如是而生。<a id="a-64"></a>虽加功用不能令其相离。<a id="a-65"></a>何以故。<a id="a-66"></a>有譬喻故。<a id="a-67"></a>此于世间中从生至终。<a id="a-68"></a>更互不相离。<a id="a-69"></a>一切时共生。<a id="a-6A"></a>无有能拔其能依。<a id="a-6B"></a>令离所依。<a id="a-6C"></a>譬如四大及四大所造。<a id="a-6D"></a>心法亦尔。<a id="a-6E"></a>无有道理令其相离留心独在。<a id="a-6F"></a>若言从所依。<a id="a-6G"></a>拔除能依不可得。<a id="a-6H"></a>但以想受是过患故。<a id="a-6I"></a>唯此二法不现行非余。<a id="a-6J"></a>此亦不成。<a id="a-6K"></a>何以故。<a id="a-6L"></a>非一切处行者。<a id="a-6M"></a>此中不有故。<a id="a-6N"></a>经说灭尽定中识不离身者。<a id="a-6O"></a>即是成就阿梨耶识是有。<a id="a-6P"></a>以世尊说识不离身故。<a id="a-6Q"></a>若离果报识余识不成何以故。<a id="a-6R"></a>由灭尽定对治生起识生以是寂静故。<a id="a-6S"></a>若有执从定起已。<a id="a-6T"></a>识还从身生故。<a id="a-6U"></a>言不离者此亦不成。<a id="a-6V"></a>以出定时识无更生义。<a id="a-6W"></a>以彼报识若相续断已。<a id="a-6X"></a>离结后生无更生义。<a id="a-6Y"></a>若复执离阿梨耶识以意识故。<a id="a-6Z"></a>言灭尽定中有心者。<a id="a-6a"></a>彼心不得为善不善无记。<a id="a-6b"></a>并不成故。<a id="a-6c"></a>由此定善故不可为不善。<a id="a-6d"></a>亦不得为威仪工巧变化等无记。<a id="a-6e"></a>若言是果报无记即是阿梨耶识。<a id="a-6f"></a>以无第五无记故。<a id="a-6g"></a>若言此心是善。<a id="a-6h"></a>即应与无贪等善根相应。<a id="a-6i"></a>又此心在时染污意已灭。<a id="a-6j"></a>但住善中。<a id="a-6k"></a>此善心即有所依止。<a id="a-6l"></a>及有所缘三事和合。<a id="a-6m"></a>云何不生触。<a id="a-6n"></a>既生触云何不生受等。<a id="a-6o"></a>若尔则灭尽定义不成。<a id="a-6p"></a>于中心及心法不灭故。<a id="a-6q"></a>若汝执言善心势力引此定生。<a id="a-6r"></a>由方便善心势力故。<a id="a-6s"></a>此定虽善然不与无贪等善根相应。<a id="a-6t"></a>若和合有能得名和合。<a id="a-6u"></a>是故此定虽善于三和合无有能故。<a id="a-6v"></a>此不尔如津液果生故。<a id="a-6w"></a>以彼方便心是善。<a id="a-6x"></a>是故此定即与善根相应故。</p>
  <p id="a6y">论曰。<a id="a-6z"></a>若复执色心次第生。<a id="a-70"></a>为诸法种子。<a id="a-71"></a>此破如前复有不成。<a id="a-72"></a>于无色界及无想天退堕。<a id="a-73"></a>从灭尽定起此义不成。<a id="a-74"></a>阿罗汉最后心亦不得成。<a id="a-75"></a>唯除次第缘义得成。<a id="a-76"></a>如是若离一切种子果报识。<a id="a-77"></a>染污清净皆不得成。<a id="a-78"></a>是故如前所说相阿梨耶识成就是有。</p>
  <p id="a79">释曰。<a id="a-7A"></a>若执色心相续生诸法。<a id="a-7B"></a>前刹那色为后刹那色因得为种子。<a id="a-7C"></a>初刹那识生后刹那识亦尔。<a id="a-7D"></a>若从无色界退彼色久已断绝。<a id="a-7E"></a>云何得种子复生于色。<a id="a-7F"></a>若从无想天退。<a id="a-7G"></a>及从灭定起。<a id="a-7H"></a>此心久灭云何得为后心生因。<a id="a-7I"></a>若如是阿罗汉无有得无余涅槃。<a id="a-7J"></a>以色心因不尽故。<a id="a-7K"></a>此前刹那色于后刹那色。<a id="a-7L"></a>前刹那识于后刹那识。<a id="a-7M"></a>应知但得为次第缘。<a id="a-7N"></a>不得为因缘。<a id="a-7O"></a>是故成就阿梨耶识为有。<a id="a-7P"></a>若住生起识中转依义不得成。<a id="a-7Q"></a>此义今以三偈显之。</p>
  <p id="a7R">论曰。<a id="a-7S"></a>此中有偈。</p>
  <p id="a7T">菩萨善心中　　则离于五识</p>
  <p id="a7U">无复有余识　　转依何心作</p>
  <p id="a7V">对治为转依　　未灭故不成</p>
  <p id="a7W">果因无差别　　于灭则有过</p>
  <p id="a7X">无种子无体　　许此为转依</p>
  <p id="a7Y">彼无二无故　　转依则不成</p>
  <p id="a7Z">释曰。<a id="a-7a"></a>菩萨善心中者谓善意识中。<a id="a-7b"></a>即是出世对治相应故。<a id="a-7c"></a>则离于五识者。<a id="a-7d"></a>谓离眼识等五识。<a id="a-7e"></a>无余识者。<a id="a-7f"></a>谓离染污意识及有流善识。<a id="a-7g"></a>为离有流善识故。<a id="a-7h"></a>说善心已复说无余识。<a id="a-7i"></a>转依何心作者。<a id="a-7j"></a>谓于阿梨耶识中一切染污种子无复种子。<a id="a-7k"></a>如此作故。<a id="a-7l"></a>若言对治生为转依者对治为转依。<a id="a-7m"></a>非灭不成故。<a id="a-7n"></a>烦恼灭故名为转依。<a id="a-7o"></a>非对治即是灭。<a id="a-7p"></a>何以故。<a id="a-7q"></a>对治但是灭因故。<a id="a-7r"></a>若尔则是果因无差别。<a id="a-7s"></a>彼灭即有过故。<a id="a-7t"></a>果者谓灭名为涅槃。<a id="a-7u"></a>因者谓对治名为道。<a id="a-7v"></a>彼对治与灭则成一体。<a id="a-7w"></a>又对治生时即是涅槃故。<a id="a-7x"></a>若汝以无种子无体许此为转依者。<a id="a-7y"></a>于生起识无种子及无体。<a id="a-7z"></a>如此为转依。<a id="a-80"></a>彼无二无故。<a id="a-81"></a>转依则不成故。<a id="a-82"></a>于住出世定时。<a id="a-83"></a>诸生起识并不有故。<a id="a-84"></a>尔时无种子无及无体无。<a id="a-85"></a>是故转依义不成。<a id="a-86"></a>若有阿梨耶识诸生起识虽不在。<a id="a-87"></a>彼种子在阿梨耶识中住则能作无种子及无体。<a id="a-88"></a>由转依不成故。<a id="a-89"></a>应知有阿梨耶识。</p>
  <p data-pb></p>
  <h2 id="a8A">差别章第十七</h2>
  <p id="a8B">论曰。<a id="a-8C"></a>复次此阿梨耶识差别云何。<a id="a-8D"></a>略说或三种或四种。<a id="a-8E"></a>应知于中三种者。<a id="a-8F"></a>由三种熏习差别故。<a id="a-8G"></a>一名言熏习差别。<a id="a-8H"></a>二我见熏习差别。<a id="a-8I"></a>三有分熏习差别。<a id="a-8J"></a>四种者一引生差别。<a id="a-8K"></a>二果报差别。<a id="a-8L"></a>三缘相差别。<a id="a-8M"></a>四相貌差别。<a id="a-8N"></a>于中引生差别者。<a id="a-8O"></a>谓新生熏习。<a id="a-8P"></a>若无此行缘识。<a id="a-8Q"></a>取缘有不得成。<a id="a-8R"></a>果报差别者。<a id="a-8S"></a>以行有为缘于诸趣成熟。<a id="a-8T"></a>若无此则无种子。<a id="a-8U"></a>后有诸法生不得成。<a id="a-8V"></a>缘相差别者。<a id="a-8W"></a>此即是意所取我相。<a id="a-8X"></a>若无此则我取意念。<a id="a-8Y"></a>所缘不得成。</p>
  <p id="a8Z">释曰。<a id="a-8a"></a>如此成就阿梨耶识已。<a id="a-8b"></a>今当显示此识品类差别。<a id="a-8c"></a>于此三种熏习差别中。<a id="a-8d"></a>名言熏习分者。<a id="a-8e"></a>所谓如眼名熏习在果报识中。<a id="a-8f"></a>为彼眼生因。<a id="a-8g"></a>后果报眼根生时。<a id="a-8h"></a>由此眼名言。<a id="a-8i"></a>说为因故生。<a id="a-8j"></a>耳等诸根一切名言差别亦如是。<a id="a-8k"></a>我见熏习差别者。<a id="a-8l"></a>由染污意中身见力故。<a id="a-8m"></a>取阿梨耶识为我。<a id="a-8n"></a>熏习生已则有此我彼他差别。<a id="a-8o"></a>有分熏习差别者。<a id="a-8p"></a>由善不善不动行力故。<a id="a-8q"></a>于诸趣中受生如此差别。<a id="a-8r"></a>此义如后应知相初广说。<a id="a-8s"></a>引生差别者。<a id="a-8t"></a>谓摄聚种类差别所有。<a id="a-8u"></a>新生熏习者。<a id="a-8v"></a>谓初起熏习时。<a id="a-8w"></a>若无此阿梨耶识引生差别则诸行生灭所熏习识。<a id="a-8x"></a>由取所摄持故生有现起。<a id="a-8y"></a>此有不成。<a id="a-8z"></a>能有后生故名此为有。<a id="a-90"></a>此有即是善不善取之数习。<a id="a-91"></a>果报有差别者由摄聚行有为缘。<a id="a-92"></a>于诸趣中成熟。<a id="a-93"></a>若无此阿梨耶引摄分。<a id="a-94"></a>则无有因。<a id="a-95"></a>于后有中诸法眼等色根生起不成。<a id="a-96"></a>此即是报果故。<a id="a-97"></a>缘相差别者即此阿梨耶识分与彼依止染污意我见为我取缘相。<a id="a-98"></a>若无此缘相阿梨耶识与染污意意俱身见为因此我执所缘境不成。<a id="a-99"></a>此即是津液果。</p>
  <p id="a9A">论曰。<a id="a-9B"></a>于中相貌差别者。<a id="a-9C"></a>此识有共相有不共相。<a id="a-9D"></a>无受生种子相。<a id="a-9E"></a>有受生种子相。<a id="a-9F"></a>共相者是器世界种子故。<a id="a-9G"></a>不共相者是各别内入种子故。<a id="a-9H"></a>此共相是无受生种子。<a id="a-9I"></a>若对治起时不共相障碍灭故。<a id="a-9J"></a>共相者他分别所持。<a id="a-9K"></a>观行者于中见清净。<a id="a-9L"></a>如于一切物中种种乐欲种种见成故。<a id="a-9M"></a>此中有偈。</p>
  <p id="a9N">难灭及难知　　所谓共相结</p>
  <p id="a9O">观行者心异　　于外大相中</p>
  <p id="a9P">清净者不灭　　于中见清净</p>
  <p id="a9Q">诸佛见清净　　成严净佛刹</p>
  <p id="a9R">复有别偈。</p>
  <p id="a9S">随种种欲乐　　种种见得成</p>
  <p id="a9T">观人于一物　　随种种欲乐</p>
  <p id="a9U">种种见得成　　所取唯有识</p>
  <p id="a9V">此不共相。<a id="a-9W"></a>是有受生种子。<a id="a-9X"></a>此等若不有器世界及众生世界转生。<a id="a-9Y"></a>差别不成。</p>
  <p id="a9Z">释曰。<a id="a-9a"></a>相貌差别者有多种。<a id="a-9b"></a>于中谓共相不共相。<a id="a-9c"></a>有受生种子相无受生种子相。<a id="a-9d"></a>此阿梨耶识为一切众生所共器世界因体。<a id="a-9e"></a>即是无受生种子。<a id="a-9f"></a>不共相阿梨耶识者。<a id="a-9g"></a>即是各各自身色等诸入因体。<a id="a-9h"></a>即是有受生种子。<a id="a-9i"></a>若离如是相类阿梨耶识。<a id="a-9j"></a>则一切众生所共受用因。<a id="a-9k"></a>器世界则不成。<a id="a-9l"></a>如是若离第二阿梨耶识众生世界不成。<a id="a-9m"></a>即如枯木无所觉知。</p>
  <p id="a9n">论曰。<a id="a-9o"></a>复有粗恶相轻安相。<a id="a-9p"></a>粗恶相者是烦恼小烦恼种子。<a id="a-9q"></a>轻安相者是有流善法种子故。<a id="a-9r"></a>若无此于果报身中。<a id="a-9s"></a>有堪能无堪能差别不成故。</p>
  <p id="a9t">释曰。<a id="a-9u"></a>粗恶相者谓身无堪能故。<a id="a-9v"></a>轻安相者谓身有堪能故。</p>
  <p id="a9w">论曰。<a id="a-9x"></a>复有受用相不受用相。<a id="a-9y"></a>受用相者。<a id="a-9z"></a>谓果报已熟善不善种子故。<a id="a-A0"></a>不受用相者。<a id="a-A1"></a>谓言说熏习种子。<a id="a-A2"></a>无始时戏论生起种子故。<a id="a-A3"></a>若无此数数所作善恶业。<a id="a-A4"></a>得果受用此义不成。<a id="a-A5"></a>此新言说熏习出生亦不成。</p>
  <p id="aA6">释曰。<a id="a-A7"></a>受用相者若离此阿梨耶识。<a id="a-A8"></a>数数所作善恶业得果而尽不得成。<a id="a-A9"></a>无受用相。<a id="a-AA"></a>谓言说熏习种子者。<a id="a-AB"></a>如言说熏习差别中说。<a id="a-AC"></a>无始时戏论生起。<a id="a-AD"></a>种子故者。<a id="a-AE"></a>谓无始已来俗数流布因故。<a id="a-AF"></a>若无此不受用相。<a id="a-AG"></a>阿梨耶识则无本新言说熏习。<a id="a-AH"></a>生起不成。<a id="a-AI"></a>何以故。<a id="a-AJ"></a>于世间中。<a id="a-AK"></a>无有现在言说离本得成。<a id="a-AL"></a>若本不有今亦不有故。</p>
  <p id="aAM">论曰。<a id="a-AN"></a>复有相似相。<a id="a-AO"></a>谓似幻焰梦翳等故。<a id="a-AP"></a>若无此相似相阿梨耶识。<a id="a-AQ"></a>由虚妄分别种子故成颠倒相。<a id="a-AR"></a>此义不成。</p>
  <p id="aAS">释曰。<a id="a-AT"></a>相似相者如幻事为因故。<a id="a-AU"></a>即得妄见象等相。<a id="a-AV"></a>如是如是由阿梨耶识相似相。<a id="a-AW"></a>虚妄分别种子故。<a id="a-AX"></a>有颠倒相。<a id="a-AY"></a>若无此彼颠倒相不成。</p>
  <p id="aAZ">论曰。<a id="a-Aa"></a>复有具相不具相。<a id="a-Ab"></a>具缚者是具相世间。<a id="a-Ac"></a>离欲者损减相。<a id="a-Ad"></a>有学声闻及诸菩萨一分拔离相。<a id="a-Ae"></a>阿罗汉辟支佛如来烦恼障具拔离相。<a id="a-Af"></a>烦恼障智障具拔相者。<a id="a-Ag"></a>如其所应。<a id="a-Ah"></a>若无此次第灭烦恼义不成。<a id="a-Ai"></a>何因缘故善恶法果报唯是无障无记。<a id="a-Aj"></a>此果报是无障无记故。<a id="a-Ak"></a>与善恶不相违。<a id="a-Al"></a>善恶更互相违。<a id="a-Am"></a>若果报是善恶。<a id="a-An"></a>无有道理得灭烦恼。<a id="a-Ao"></a>是故果报识唯是无障无记。</p>
  <p id="aAp">释曰。<a id="a-Aq"></a>无障无记者。<a id="a-Ar"></a>于中无障者谓无染。<a id="a-As"></a>由无染无记故名为无障无记。<a id="a-At"></a>非如色界生以烦恼不善为无记。<a id="a-Au"></a>此果报若是善不善。<a id="a-Av"></a>则烦恼灭不得成。<a id="a-Aw"></a>何以故。<a id="a-Ax"></a>若是善更生善。<a id="a-Ay"></a>若是不善更生不善。<a id="a-Az"></a>则生死无有尽义。<a id="a-B0"></a>生死者即是烦恼及有流善等。<a id="a-B1"></a>释应知依止竟。</p>
 </body>
</html>