<!doctype html>
<html id="z3IBVOVwj" data-ver="1049">
 <head>
  <meta charset="utf-8">
  <meta author="世亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释卷第七</h1>
  <h2 id="a2">彼入因果分第五</h2>
  <p id="a3">论曰。<a id="a-4"></a>如是已说入所知相。<a id="a-5"></a>彼入因果云何可见。<a id="a-6"></a>谓由施戒忍精进静虑般若六种波罗蜜多。<a id="a-7"></a>云何由六波罗蜜多得入唯识。<a id="a-8"></a>复云何六波罗蜜多成彼入果。<a id="a-9"></a>谓此菩萨不着财位。<a id="a-A"></a>不犯尸罗。<a id="a-B"></a>于苦无动。<a id="a-C"></a>于修无懈。<a id="a-D"></a>于如是等散动因中。<a id="a-E"></a>不现行时心专一境。<a id="a-F"></a>便能如理简择诸法。<a id="a-G"></a>得入唯识。<a id="a-H"></a>菩萨依六波罗蜜多入唯识已。<a id="a-I"></a>证得六种清净增上意乐所摄波罗蜜多。<a id="a-J"></a>是故于此。<a id="a-K"></a>设离六种波罗蜜多。<a id="a-L"></a>现起加行。<a id="a-M"></a>由于圣教得胜解故。<a id="a-N"></a>及由爱重随喜欣乐诸作意故。<a id="a-O"></a>恒常无间相应方便。<a id="a-P"></a>修习六种波罗蜜多。<a id="a-Q"></a>速得圆满。</p>
  <p id="aR">释曰。<a id="a-S"></a>若于尔时得入唯识。<a id="a-T"></a>即于是时证得清净增上意乐波罗蜜多。<a id="a-U"></a>现起加行者。<a id="a-V"></a>谓波罗蜜多现行加行。<a id="a-W"></a>由于圣教得胜解者。<a id="a-X"></a>谓即于此波罗蜜多相应圣教。<a id="a-Y"></a>虽极甚深而能信解。<a id="a-Z"></a>爱重作意者。<a id="a-a"></a>谓即于彼见胜功德深生爱味。<a id="a-b"></a>欣乐作意者。<a id="a-c"></a>谓如已到最胜彼岸。<a id="a-d"></a>诸佛所得清净意乐。<a id="a-e"></a>愿我及彼一切有情亦当证得。</p>
  <p id="af">论曰。<a id="a-g"></a>此中有三颂。</p>
  <p id="ah">已圆满白法　　及得利疾忍</p>
  <p id="ai">菩萨于自乘　　甚深广大教</p>
  <p id="aj">等觉唯分别　　得无分别智</p>
  <p id="ak">希求胜解净　　故意乐清净</p>
  <p id="al">前及此法流　　皆得见诸佛</p>
  <p id="am">了知菩提近　　以无难得故</p>
  <p id="an">由此三颂。<a id="a-o"></a>总显清净增上意乐。<a id="a-p"></a>有七种相。<a id="a-q"></a>谓资粮故。<a id="a-r"></a>堪忍故。<a id="a-s"></a>所缘故。<a id="a-t"></a>作意故。<a id="a-u"></a>自体故。<a id="a-v"></a>瑞相故。<a id="a-w"></a>胜利故。<a id="a-x"></a>如其次第诸句伽他应知显示。</p>
  <p id="ay">释曰。<a id="a-z"></a>如是清净增上意乐有何等相。<a id="a-10"></a>而能摄彼波罗蜜多。<a id="a-11"></a>为答此问。<a id="a-12"></a>次说三颂显示其相。<a id="a-13"></a>已圆满白法者。<a id="a-14"></a>谓先于彼胜解行地。<a id="a-15"></a>善备资粮故。<a id="a-16"></a>于此中白法圆满。<a id="a-17"></a>及得利疾忍者。<a id="a-18"></a>忍有三品。<a id="a-19"></a>谓软中上。<a id="a-1A"></a>此中最上名利疾忍。<a id="a-1B"></a>由是所缘而得清净。<a id="a-1C"></a>次当显示。<a id="a-1D"></a>菩萨于自乘甚深广大教者。<a id="a-1E"></a>谓于大乘名于自乘。<a id="a-1F"></a>此中宣说无量甚深广大事故。<a id="a-1G"></a>法无我性名甚深事。<a id="a-1H"></a>虚空藏等诸三摩地名广大事。<a id="a-1I"></a>由是作意而得清净。<a id="a-1J"></a>次当显示。<a id="a-1K"></a>等觉唯分别得无分别智者。<a id="a-1L"></a>谓若觉知一切诸法唯有分别。<a id="a-1M"></a>即能获得无分别智。<a id="a-1N"></a>意乐自体。<a id="a-1O"></a>次当显示。<a id="a-1P"></a>希求胜解净故意乐清净者。<a id="a-1Q"></a>欲及胜解俱清净故意乐清净。<a id="a-1R"></a>应知此中欲名希求。<a id="a-1S"></a>信名胜解。<a id="a-1T"></a>意乐瑞相。<a id="a-1U"></a>次当显示。<a id="a-1V"></a>前及此法流皆得见诸佛者。<a id="a-1W"></a>前谓意乐清净位前。<a id="a-1X"></a>此谓意乐清净位中。<a id="a-1Y"></a>皆得见佛是其瑞相。<a id="a-1Z"></a>言法流。<a id="a-1a"></a>谓定位中。<a id="a-1b"></a>意乐胜利。<a id="a-1c"></a>次当显示。<a id="a-1d"></a>了知菩提近以无难得故者。<a id="a-1e"></a>谓此位中见菩提近得。<a id="a-1f"></a>彼能得胜方便故。<a id="a-1g"></a>得不为难。<a id="a-1h"></a>此三颂中显示清净增上意乐。<a id="a-1i"></a>有如是资粮。<a id="a-1j"></a>如是堪忍。<a id="a-1k"></a>如是所缘。<a id="a-1l"></a>如是作意。<a id="a-1m"></a>如是自体。<a id="a-1n"></a>如是瑞相。<a id="a-1o"></a>如是胜利。<a id="a-1p"></a>由此三颂。<a id="a-1q"></a>成立清净增上意乐所有体相。</p>
  <p id="a1r">论曰。<a id="a-1s"></a>何因缘故波罗蜜多唯有六数。<a id="a-1t"></a>成立对治所治障故。<a id="a-1u"></a>证诸佛法所依处故。<a id="a-1v"></a>随顺成熟诸有情故。<a id="a-1w"></a>为欲对治不发趣因故。<a id="a-1x"></a>立施戒波罗蜜多。<a id="a-1y"></a>不发趣因。<a id="a-1z"></a>谓着财位。<a id="a-20"></a>及着室家。<a id="a-21"></a>为欲对治虽已发趣复退还因故。<a id="a-22"></a>立忍进波罗蜜多。<a id="a-23"></a>退还因者。<a id="a-24"></a>谓处生死。<a id="a-25"></a>有情违犯所生众苦。<a id="a-26"></a>及于长时善品加行所生疲怠。<a id="a-27"></a>为欲对治虽已发趣不复退还而失坏因故。<a id="a-28"></a>立定慧波罗蜜多。<a id="a-29"></a>失坏因者。<a id="a-2A"></a>谓诸散动及邪恶慧。<a id="a-2B"></a>如是成立对治所治障故。<a id="a-2C"></a>唯立六数。<a id="a-2D"></a>又前四波罗蜜多是不散动因。<a id="a-2E"></a>次一波罗蜜多不散动成就。<a id="a-2F"></a>此不散动为依止故。<a id="a-2G"></a>如实等觉诸法真义。<a id="a-2H"></a>便能证得一切佛法。<a id="a-2I"></a>如是证诸佛法所依处故唯立六数。<a id="a-2J"></a>由施波罗蜜多故。<a id="a-2K"></a>于诸有情能正摄受。<a id="a-2L"></a>由戒波罗蜜多故。<a id="a-2M"></a>于诸有情能不毁害。<a id="a-2N"></a>由忍波罗蜜多故。<a id="a-2O"></a>虽遭毁害而能忍受。<a id="a-2P"></a>由精进波罗蜜多故。<a id="a-2Q"></a>能助经营彼所应作。<a id="a-2R"></a>即由如是摄利因缘。<a id="a-2S"></a>令诸有情于成熟事有所堪任。<a id="a-2T"></a>从此已后。<a id="a-2U"></a>心未定者令其得定。<a id="a-2V"></a>心已定者令得解脱。<a id="a-2W"></a>于开悟时彼得成熟。<a id="a-2X"></a>如是随顺成熟一切有情。<a id="a-2Y"></a>唯立六数应如是知。</p>
  <p id="a2Z">释曰。<a id="a-2a"></a>成立对治所治障中。<a id="a-2b"></a>失坏因谓邪恶慧者。<a id="a-2c"></a>颠倒执取名邪恶慧。<a id="a-2d"></a>如诸外道。<a id="a-2e"></a>由邪恶慧而失坏故。<a id="a-2f"></a>余义可知。<a id="a-2g"></a>证诸佛法所依处者。<a id="a-2h"></a>谓证一切佛法因故。<a id="a-2i"></a>由此第二成立因缘。<a id="a-2j"></a>波罗蜜多其数唯六不增不减。<a id="a-2k"></a>此不散动为依止故。<a id="a-2l"></a>如实等觉诸法真义者。<a id="a-2m"></a>依止静虑波罗蜜多。<a id="a-2n"></a>能起般若波罗蜜多如实等觉诸法真义。<a id="a-2o"></a>余义可知。<a id="a-2p"></a>第三成立数因缘中。<a id="a-2q"></a>随顺成熟诸有情者。<a id="a-2r"></a>谓为随顺成熟一切有情类故。<a id="a-2s"></a>唯立六数不增不减。<a id="a-2t"></a>其心未定令得定者。<a id="a-2u"></a>谓得静虑波罗蜜多心。<a id="a-2v"></a>已得定令解脱者。<a id="a-2w"></a>谓得般若波罗蜜多。<a id="a-2x"></a>于开悟时彼得成熟者。<a id="a-2y"></a>谓教授时令彼成熟。</p>
  <p id="a2z">论曰。<a id="a-30"></a>此六种相云何可见。<a id="a-31"></a>由六种最胜故。<a id="a-32"></a>一由所依最胜谓菩提心为所依故。<a id="a-33"></a>二由事最胜。<a id="a-34"></a>谓具足现行故。<a id="a-35"></a>三由处最胜。<a id="a-36"></a>谓一切有情利益安乐事为依处故。<a id="a-37"></a>四由方便善巧最胜。<a id="a-38"></a>谓无分别智所摄受故。<a id="a-39"></a>五由回向最胜。<a id="a-3A"></a>谓回向无上正等菩提故。<a id="a-3B"></a>六由清净最胜。<a id="a-3C"></a>谓烦恼所知二障无障所集起故。<a id="a-3D"></a>若施是波罗蜜多耶。<a id="a-3E"></a>设波罗蜜多是施耶。<a id="a-3F"></a>有施非波罗蜜多。<a id="a-3G"></a>应作四句。<a id="a-3H"></a>如于其施。<a id="a-3I"></a>如是于余波罗蜜多亦作四句如应当知。</p>
  <p id="a3J">释曰。<a id="a-3K"></a>以何等相。<a id="a-3L"></a>施等得名波罗蜜多。<a id="a-3M"></a>由诸世间及声闻等。<a id="a-3N"></a>亦有施等。<a id="a-3O"></a>是故决定应说其相。<a id="a-3P"></a>谓六最胜为施等相所依最胜者。<a id="a-3Q"></a>谓菩提心为所依止。<a id="a-3R"></a>事最胜者。<a id="a-3S"></a>谓无有一于内外事具足现行。<a id="a-3T"></a>唯有菩萨能具现行。<a id="a-3U"></a>处最胜者。<a id="a-3V"></a>谓以一切有情利益安乐为处。<a id="a-3W"></a>方便善巧最胜者。<a id="a-3X"></a>谓三轮清净是。<a id="a-3Y"></a>此中所取方便善巧。<a id="a-3Z"></a>由无施物施者受者三分别故。<a id="a-3a"></a>如是无分别智所摄。<a id="a-3b"></a>施等得名波罗蜜多。<a id="a-3c"></a>回向最胜者。<a id="a-3d"></a>谓以施等回求无上正等菩提。<a id="a-3e"></a>清净最胜者。<a id="a-3f"></a>谓至佛果施等方净。<a id="a-3g"></a>尔时解脱烦恼所知二种障碍所集起故。<a id="a-3h"></a>若施是波罗蜜多耶设波罗蜜多是施耶者。<a id="a-3i"></a>是问于答中。<a id="a-3j"></a>有施非波罗蜜多。<a id="a-3k"></a>谓离六种最胜而行布施。<a id="a-3l"></a>有波罗蜜多非施。<a id="a-3m"></a>谓六种最胜所摄。<a id="a-3n"></a>戒等有亦施亦波罗蜜多。<a id="a-3o"></a>谓六种最胜所摄。<a id="a-3p"></a>布施有非施非波罗蜜多。<a id="a-3q"></a>谓离六种最胜而行戒等。<a id="a-3r"></a>如是一切处作四句应知。</p>
  <p id="a3s">论曰。<a id="a-3t"></a>何因缘故如是六种波罗蜜多此次第说。<a id="a-3u"></a>谓前波罗蜜多随顺生后波罗蜜多故。</p>
  <p id="a3v">释曰。<a id="a-3w"></a>如是六种波罗蜜多依生前后说此次第。</p>
  <p id="a3x">论曰。<a id="a-3y"></a>复次此诸波罗蜜多训释名言云何可见。<a id="a-3z"></a>于诸世间声闻独觉施等善根。<a id="a-40"></a>最为殊胜能到彼岸。<a id="a-41"></a>是故通称波罗蜜多。<a id="a-42"></a>又能破裂悭吝贫穷。<a id="a-43"></a>及能引得广大财位福德资粮故名为施。<a id="a-44"></a>又能息灭恶戒恶趣。<a id="a-45"></a>及能取得善趣等持。<a id="a-46"></a>故名为戒。<a id="a-47"></a>又能灭尽忿怒怨仇。<a id="a-48"></a>及能善住自他安隐。<a id="a-49"></a>故名为忍。<a id="a-4A"></a>又能远离所有懈怠恶不善法。<a id="a-4B"></a>及能出生无量善法。<a id="a-4C"></a>令其增长。<a id="a-4D"></a>故名精进。<a id="a-4E"></a>又能消除所有散动。<a id="a-4F"></a>及能引得内心安住。<a id="a-4G"></a>故名静虑。<a id="a-4H"></a>又能除遣一切见趣诸邪恶慧。<a id="a-4I"></a>及能真实品别知法。<a id="a-4J"></a>故名为慧。</p>
  <p id="a4K">释曰。<a id="a-4L"></a>今当显示训释名言。<a id="a-4M"></a>且释总名。<a id="a-4N"></a>由此一切能到彼岸。<a id="a-4O"></a>是故说名波罗蜜多。<a id="a-4P"></a>超诸世间声闻独觉施等彼岸。<a id="a-4Q"></a>是故通名波罗蜜多。<a id="a-4R"></a>次释别名。<a id="a-4S"></a>以于因时破悭惠施。<a id="a-4T"></a>果时能裂一切贫穷。<a id="a-4U"></a>及于果时引大财位广福资粮。<a id="a-4V"></a>故名为施。<a id="a-4W"></a>又于因时息诸恶戒。<a id="a-4X"></a>果时能灭一切恶趣。<a id="a-4Y"></a>及于未来能取善趣。<a id="a-4Z"></a>于现在世能得等持。<a id="a-4a"></a>故名为戒。<a id="a-4b"></a>如是一切波罗蜜多训释言词如应当说。<a id="a-4c"></a>及能善住自他安隐者。<a id="a-4d"></a>谓于自身不为忿怒过失所恼。<a id="a-4e"></a>不生他苦故得安隐。</p>
  <p id="a4f">论曰。<a id="a-4g"></a>云何应知修习如是波罗蜜多。<a id="a-4h"></a>应知此修略有五种。<a id="a-4i"></a>一现起加行修。<a id="a-4j"></a>二胜解修。<a id="a-4k"></a>三作意修。<a id="a-4l"></a>四方便善巧修。<a id="a-4m"></a>五成所作事修。<a id="a-4n"></a>此中四修如前已说。<a id="a-4o"></a>成所作事修者。<a id="a-4p"></a>谓诸如来任运佛事无有休息。<a id="a-4q"></a>于其圆满波罗蜜多。<a id="a-4r"></a>复更修习六到彼岸。<a id="a-4s"></a>又作意修者。<a id="a-4t"></a>谓修六种意乐所摄。<a id="a-4u"></a>爱重随喜欣乐作意。<a id="a-4v"></a>一广大意乐。<a id="a-4w"></a>二长时意乐。<a id="a-4x"></a>三欢喜意乐。<a id="a-4y"></a>四荷恩意乐。<a id="a-4z"></a>五大志意乐。<a id="a-50"></a>六纯善意乐。<a id="a-51"></a>若诸菩萨乃至若干无数大劫。<a id="a-52"></a>现证无上正等菩提。<a id="a-53"></a>经尔所时一一刹那。<a id="a-54"></a>假使顿舍一切身命。<a id="a-55"></a>及以殑伽河沙等世界盛满七宝。<a id="a-56"></a>奉施如来。<a id="a-57"></a>乃至安坐妙菩提座。<a id="a-58"></a>如是菩萨布施意乐犹无厌足。<a id="a-59"></a>经尔所时一一刹那。<a id="a-5A"></a>假使三千大千世界满中炽火。<a id="a-5B"></a>于四威仪常乏一切资生众具。<a id="a-5C"></a>戒忍精进静虑般若心恒现行。<a id="a-5D"></a>乃至安坐妙菩提座。<a id="a-5E"></a>如是菩萨所有戒忍精进静虑般若意乐犹无厌足。<a id="a-5F"></a>是名菩萨广大意乐。<a id="a-5G"></a>又诸菩萨即于此中无厌意乐。<a id="a-5H"></a>乃至安坐妙菩提座。<a id="a-5I"></a>常无间息。<a id="a-5J"></a>是名菩萨长时意乐。<a id="a-5K"></a>又诸菩萨以其六种波罗蜜多饶益有情。<a id="a-5L"></a>由此所作深生欢喜蒙益有情。<a id="a-5M"></a>所不能及。<a id="a-5N"></a>是名菩萨欢喜意乐。<a id="a-5O"></a>又诸菩萨以其六种波罗蜜多饶益有情。<a id="a-5P"></a>见彼于己有大恩德。<a id="a-5Q"></a>不见自身于彼有恩。<a id="a-5R"></a>是名菩萨荷恩意乐。<a id="a-5S"></a>又诸菩萨即以如是六到彼岸所集善根。<a id="a-5T"></a>深心回施一切有情。<a id="a-5U"></a>令得可爱胜果异熟。<a id="a-5V"></a>是名菩萨大志意乐。<a id="a-5W"></a>又诸菩萨复以如是六到彼岸所集善根。<a id="a-5X"></a>共诸有情回求无上正等菩提。<a id="a-5Y"></a>是名菩萨纯善意乐。<a id="a-5Z"></a>如是菩萨修此六种意乐所摄爱重作意。<a id="a-5a"></a>又诸菩萨于余菩萨六种意乐。<a id="a-5b"></a>修习相应无量善根。<a id="a-5c"></a>深心随喜。<a id="a-5d"></a>如是菩萨修此六种意乐所摄随喜意乐。<a id="a-5e"></a>又诸菩萨深心欣乐一切有情六种意乐所摄。<a id="a-5f"></a>六种到彼岸修。<a id="a-5g"></a>亦愿自身与此六种到彼岸修恒不相离。<a id="a-5h"></a>乃至安坐妙菩提座。<a id="a-5i"></a>如是菩萨修此六种意乐所摄欣乐作意。<a id="a-5j"></a>若有闻此菩萨六种意乐所摄作意修已。<a id="a-5k"></a>但当能起一念信心。<a id="a-5l"></a>尚当发生无量福聚。<a id="a-5m"></a>诸恶业障亦当消灭。<a id="a-5n"></a>何况菩萨。</p>
  <p id="a5o">释曰。<a id="a-5p"></a>五种修中。<a id="a-5q"></a>现起加行修者。<a id="a-5r"></a>谓于现起加行而修。<a id="a-5s"></a>成所作事修者。<a id="a-5t"></a>谓诸如来安住法身。<a id="a-5u"></a>有无功用所作佛事。<a id="a-5v"></a>常无休息。<a id="a-5w"></a>于其六种波罗蜜多虽无现行。<a id="a-5x"></a>然为摄益诸有情故。<a id="a-5y"></a>恒常现行成所作事。<a id="a-5z"></a>于尔所时一一刹那者。<a id="a-60"></a>假使以三无数劫量为一刹那。<a id="a-61"></a>如是刹那积集时量。<a id="a-62"></a>乃至菩提。<a id="a-63"></a>经尔所时一一刹那假使顿舍一切身命等。<a id="a-64"></a>其义易了。<a id="a-65"></a>应随本文。<a id="a-66"></a>如此次第积集时量乃至菩提。<a id="a-67"></a>经尔所时一一刹那。<a id="a-68"></a>假令为起一戒等心。<a id="a-69"></a>处在三千大千世界满中炽火。<a id="a-6A"></a>恒乏一切资生众具。<a id="a-6B"></a>此言显示住处艰难资缘乏少。<a id="a-6C"></a>此中意乐无有厌足。<a id="a-6D"></a>当知即是广大意乐。<a id="a-6E"></a>即此长时恒无间断。<a id="a-6F"></a>当知即是长时意乐。<a id="a-6G"></a>长者久也。<a id="a-6H"></a>余义易了。<a id="a-6I"></a>诸恶业障亦当消灭者。<a id="a-6J"></a>此中意说灭彼能与异熟功能。<a id="a-6K"></a>或对治彼往恶趣力。</p>
  <p id="a6L">论曰。<a id="a-6M"></a>此诸波罗蜜多差别云何可见。<a id="a-6N"></a>应知一一各有三品。<a id="a-6O"></a>施三品者。<a id="a-6P"></a>一法施。<a id="a-6Q"></a>二财施。<a id="a-6R"></a>三无畏施。<a id="a-6S"></a>戒三品者。<a id="a-6T"></a>一律仪戒。<a id="a-6U"></a>二摄善法戒。<a id="a-6V"></a>三饶益有情戒。<a id="a-6W"></a>忍三品者。<a id="a-6X"></a>一耐怨害忍。<a id="a-6Y"></a>二安受苦忍。<a id="a-6Z"></a>三谛察法忍。<a id="a-6a"></a>精进三品者。<a id="a-6b"></a>一被甲精进。<a id="a-6c"></a>二加行精进。<a id="a-6d"></a>三无怯弱无退转无喜足精进。<a id="a-6e"></a>静虑三品者。<a id="a-6f"></a>一安住静虑。<a id="a-6g"></a>二引发静虑。<a id="a-6h"></a>三成所作事静虑。<a id="a-6i"></a>慧三品者。<a id="a-6j"></a>一无分别加行慧。<a id="a-6k"></a>二无分别慧。<a id="a-6l"></a>三无分别后得慧。</p>
  <p id="a6m">释曰。<a id="a-6n"></a>于此宣说波罗蜜多品差别中。<a id="a-6o"></a>显示体性各三差别。<a id="a-6p"></a>此中何故说法施等三种差别。<a id="a-6q"></a>谓由法施故资他善根。<a id="a-6r"></a>由财施故资益他身。<a id="a-6s"></a>由无畏施故资益他心。<a id="a-6t"></a>以是因缘故说三施。<a id="a-6u"></a>三种戒中。<a id="a-6v"></a>律仪戒者是依持戒。<a id="a-6w"></a>为欲建立其余二戒。<a id="a-6x"></a>是故安住。<a id="a-6y"></a>所以者何。<a id="a-6z"></a>住律仪者。<a id="a-70"></a>便能建立摄善法戒。<a id="a-71"></a>由此修集一切佛法。<a id="a-72"></a>证大菩提。<a id="a-73"></a>复能建立益有情戒。<a id="a-74"></a>由此故能成熟有情。<a id="a-75"></a>三种忍中。<a id="a-76"></a>耐怨害忍。<a id="a-77"></a>能忍受他所作怨害。<a id="a-78"></a>勤修饶益有情事时。<a id="a-79"></a>由此忍力遭生死苦而不退转。<a id="a-7A"></a>安受苦忍。<a id="a-7B"></a>能正忍受所遭众苦。<a id="a-7C"></a>由此忍力。<a id="a-7D"></a>于生死中虽受众苦而不退转。<a id="a-7E"></a>谛察法忍堪能审谛观察诸法。<a id="a-7F"></a>由此忍力。<a id="a-7G"></a>建立次前所说二忍。<a id="a-7H"></a>三精进中其体差别。<a id="a-7I"></a>即薄伽梵契经中说。<a id="a-7J"></a>有势有勤有勇坚猛。<a id="a-7K"></a>不舍善轭。<a id="a-7L"></a>彼经五句即是。<a id="a-7M"></a>此中三精进体之所解释。<a id="a-7N"></a>由被甲精进故。<a id="a-7O"></a>最初有势。<a id="a-7P"></a>由加行精进故。<a id="a-7Q"></a>于加行时能有精勤。<a id="a-7R"></a>由无怯弱无退转无喜足精进故。<a id="a-7S"></a>如其次第于此后时有勇坚猛。<a id="a-7T"></a>不舍善轭故。<a id="a-7U"></a>由此三释彼五句。<a id="a-7V"></a>所以者何。<a id="a-7W"></a>或有最初为求无上正等菩提。<a id="a-7X"></a>虽有势力而加行时不能策励。<a id="a-7Y"></a>故说有勤。<a id="a-7Z"></a>虽复有勤心或怯弱。<a id="a-7a"></a>为对治彼故说有勇。<a id="a-7b"></a>由有勇故心无退屈。<a id="a-7c"></a>应知怯弱即是退屈。<a id="a-7d"></a>心虽无怯。<a id="a-7e"></a>逢生死苦心或退转。<a id="a-7f"></a>由此退失所求佛果。<a id="a-7g"></a>为对治彼立无退转。<a id="a-7h"></a>无转退者。<a id="a-7i"></a>即是坚猛故无退转。<a id="a-7j"></a>显示坚猛。<a id="a-7k"></a>由坚猛故逢苦不退。<a id="a-7l"></a>有虽逢苦能不退转。<a id="a-7m"></a>而得少善便生喜足。<a id="a-7n"></a>由此不证无上菩提。<a id="a-7o"></a>是故次须说无喜足。<a id="a-7p"></a>是不得少生喜足义。<a id="a-7q"></a>此即显示不舍善轭。<a id="a-7r"></a>由是义故说三精进。<a id="a-7s"></a>三静虑中。<a id="a-7t"></a>安住静虑者。<a id="a-7u"></a>由此能安现法乐住。<a id="a-7v"></a>引发静虑者。<a id="a-7w"></a>由此引发六种神通。<a id="a-7x"></a>成所作事静虑者。<a id="a-7y"></a>谓依此故成立所作利有情事。<a id="a-7z"></a>是故说名成所作事。<a id="a-80"></a>由此义故静虑有三。<a id="a-81"></a>安立慧体有三种中。<a id="a-82"></a>其义易了。</p>
  <p id="a83">论曰。<a id="a-84"></a>如是相摄。<a id="a-85"></a>云何可见。<a id="a-86"></a>由此能摄一切善法。<a id="a-87"></a>是其相故。<a id="a-88"></a>是随顺故。<a id="a-89"></a>是等流故。</p>
  <p id="a8A">释曰。<a id="a-8B"></a>如是相摄云何可见者。<a id="a-8C"></a>此问如是波罗蜜多与诸善法互相摄义云何可见。<a id="a-8D"></a>由此能摄一切善法者。<a id="a-8E"></a>应知由此波罗蜜多。<a id="a-8F"></a>能具足摄一切善法。<a id="a-8G"></a>彼亦能摄波罗蜜多。<a id="a-8H"></a>应知此中一切善法。<a id="a-8I"></a>即是一切菩提分法。<a id="a-8J"></a>是其相故者。<a id="a-8K"></a>是般若相。<a id="a-8L"></a>是随顺故者。<a id="a-8M"></a>应知即是信轻安等。<a id="a-8N"></a>是等流故者。<a id="a-8O"></a>谓六神通及十力等诸余功德。</p>
  <p id="a8P">论曰。<a id="a-8Q"></a>如是所治摄诸杂染。<a id="a-8R"></a>云何可见。<a id="a-8S"></a>是此相故。<a id="a-8T"></a>是此因故。<a id="a-8U"></a>是此果故。</p>
  <p id="a8V">释曰。<a id="a-8W"></a>如到彼岸摄诸白法。<a id="a-8X"></a>前已显示此所对治亦摄一切诸杂染法。<a id="a-8Y"></a>今当显示。<a id="a-8Z"></a>是此相故者。<a id="a-8a"></a>是贪等相。<a id="a-8b"></a>是此因故者。<a id="a-8c"></a>是悭等因。<a id="a-8d"></a>所谓不信及邪见等。<a id="a-8e"></a>是此果故者。<a id="a-8f"></a>谓悭犯戒忿等诸果。</p>
  <p id="a8g">论曰。<a id="a-8h"></a>如是六种波罗蜜多所得胜利。<a id="a-8i"></a>云何可见。<a id="a-8j"></a>谓诸菩萨流转生死。<a id="a-8k"></a>富贵摄故。<a id="a-8l"></a>大生摄故。<a id="a-8m"></a>大朋大属之所摄故。<a id="a-8n"></a>广大事业加行成就之所摄故。<a id="a-8o"></a>无诸恼害性薄尘垢之所摄故。<a id="a-8p"></a>善知一切工论明处之所摄故。<a id="a-8q"></a>胜生无罪乃至安坐妙菩提座。<a id="a-8r"></a>常能现作一切有情一切义利。<a id="a-8s"></a>是名胜利。</p>
  <p id="a8t">释曰。<a id="a-8u"></a>今当显说波罗蜜多所得胜利。<a id="a-8v"></a>胜生无罪者。<a id="a-8w"></a>非如外道虽得胜生而名有罪杂染污故。<a id="a-8x"></a>又彼胜生皆是无常。<a id="a-8y"></a>波罗蜜多果非无常。<a id="a-8z"></a>由说乃至安坐妙菩提座故。<a id="a-90"></a>又彼胜生唯能自利。<a id="a-91"></a>不能利他。<a id="a-92"></a>由不说彼常能现作有情义利。<a id="a-93"></a>波罗蜜多所得胜果。<a id="a-94"></a>常能现作一切有情一切义利。<a id="a-95"></a>如是名为诸到彼岸。<a id="a-96"></a>得无罪等胜果义利。</p>
  <p id="a97">论曰。<a id="a-98"></a>如是六种波罗蜜多互相决择。<a id="a-99"></a>云何可见。<a id="a-9A"></a>世尊于此一切六种波罗蜜多。<a id="a-9B"></a>或有处所以施声说。<a id="a-9C"></a>或有处所以戒声说。<a id="a-9D"></a>或有处所以忍声说。<a id="a-9E"></a>或有处所以勤声说。<a id="a-9F"></a>或有处所以定声说。<a id="a-9G"></a>或有处所以慧声说。<a id="a-9H"></a>如是所说有何意趣。<a id="a-9I"></a>谓于一切波罗蜜多修加行中。<a id="a-9J"></a>皆有一切波罗蜜多互相助成。<a id="a-9K"></a>如是意趣。</p>
  <p id="a9L">释曰。<a id="a-9M"></a>于三百颂般若波罗蜜多等经中。<a id="a-9N"></a>本为说一波罗蜜多。<a id="a-9O"></a>乃说一切波罗蜜多。<a id="a-9P"></a>于如是说有何意趣。<a id="a-9Q"></a>于修一时一切相助。<a id="a-9R"></a>应知此中有是意趣。<a id="a-9S"></a>谓修施时防护身语。<a id="a-9T"></a>由此有戒波罗蜜多而相助成。<a id="a-9U"></a>乃至了知施之因果。<a id="a-9V"></a>由此有慧波罗蜜多而相助成。<a id="a-9W"></a>其余相助如应当知。</p>
  <p id="a9X">论曰。<a id="a-9Y"></a>此中有一嗢拖南曰。</p>
  <p id="a9Z">数相及次第　　训词修差别</p>
  <p id="a9a">摄所治功德　　互决择应知</p>
  <p id="a9b">释曰。<a id="a-9c"></a>次第颂前。<a id="a-9d"></a>其文易了。</p>
  <p data-pb></p>
  <h2 id="a9e">彼修差别分第六</h2>
  <p id="a9f">论曰。<a id="a-9g"></a>如是已说彼入因果。<a id="a-9h"></a>彼修差别云何可见。<a id="a-9i"></a>由菩萨十地。<a id="a-9j"></a>何等为十。<a id="a-9k"></a>一极喜地。<a id="a-9l"></a>二离垢地。<a id="a-9m"></a>三发光地。<a id="a-9n"></a>四焰慧地。<a id="a-9o"></a>五极难胜地。<a id="a-9p"></a>六现前地。<a id="a-9q"></a>七远行地。<a id="a-9r"></a>八不动地。<a id="a-9s"></a>九善慧地。<a id="a-9t"></a>十法云地。<a id="a-9u"></a>如是诸地安立为十。<a id="a-9v"></a>云何可见。<a id="a-9w"></a>为欲对治十种无明所治障故。<a id="a-9x"></a>所以者何。<a id="a-9y"></a>以于十相所知法界有十无明所治障住。<a id="a-9z"></a>云何十相所知法界。<a id="a-A0"></a>谓初地中由遍行义。<a id="a-A1"></a>第二地中由最胜义。<a id="a-A2"></a>第三地中由胜流义。<a id="a-A3"></a>第四地中由无摄受义。<a id="a-A4"></a>第五地中由相续无差别义第六地中由无杂染清净义。<a id="a-A5"></a>第七地中由种种法无差别义。<a id="a-A6"></a>第八地中由不增不减义。<a id="a-A7"></a>相自在依止义。<a id="a-A8"></a>土自在依止义。<a id="a-A9"></a>第九地中由智自在依止义。<a id="a-AA"></a>第十地中由业自在依止义。<a id="a-AB"></a>陀罗尼门三摩地门自在依止义。<a id="a-AC"></a>此中有三颂。</p>
  <p id="aAD">遍行最胜义　　及与胜流义</p>
  <p id="aAE">如是无摄义　　相续无别义</p>
  <p id="aAF">无杂染净义　　种种无别义</p>
  <p id="aAG">不增不减义　　四自在依义</p>
  <p id="aAH">法界中有十　　不染污无明</p>
  <p id="aAI">治此所治障　　故安立十地</p>
  <p id="aAJ">复次应知。<a id="a-AK"></a>如是无明于声闻等非染污。<a id="a-AL"></a>于诸菩萨是染污。</p>
  <p id="aAM">释曰。<a id="a-AN"></a>依彼因果修位差别。<a id="a-AO"></a>故问答言。<a id="a-AP"></a>云何十相所知法界。<a id="a-AQ"></a>谓初地中由遍行义。<a id="a-AR"></a>乃至第十地中由业自在依止义陀罗尼门三摩地门自在依止义。<a id="a-AS"></a>由十种相法界可知。<a id="a-AT"></a>故名十相所知法界。<a id="a-AU"></a>谓地地中各有一相所知法界。<a id="a-AV"></a>由无明力不能了知。<a id="a-AW"></a>为欲对治如是无明故立十地。<a id="a-AX"></a>又所治障有其十种。<a id="a-AY"></a>故立十地。<a id="a-AZ"></a>何等名为所治十障。<a id="a-Aa"></a>一异生性。<a id="a-Ab"></a>二于诸有情身等邪行。<a id="a-Ac"></a>三迟钝性。<a id="a-Ad"></a>于闻思修而有忘失。<a id="a-Ae"></a>四微细烦恼现行俱生身见等摄。<a id="a-Af"></a>此最下品故。<a id="a-Ag"></a>不作意缘故。<a id="a-Ah"></a>远随现行故。<a id="a-Ai"></a>应知是微细。<a id="a-Aj"></a>五于下乘般涅槃。<a id="a-Ak"></a>六粗相现行。<a id="a-Al"></a>七细相现行。<a id="a-Am"></a>八于无相作行。<a id="a-An"></a>九于饶益有情事不作行。<a id="a-Ao"></a>十于诸法中未得自在。<a id="a-Ap"></a>遍行义者。<a id="a-Aq"></a>谓此法界遍一切行。<a id="a-Ar"></a>以无少法非无我故。<a id="a-As"></a>若如是知得入初地。<a id="a-At"></a>最胜义者。<a id="a-Au"></a>谓此法界一切法中最为殊胜。<a id="a-Av"></a>若如是知得入二地。<a id="a-Aw"></a>胜流义者。<a id="a-Ax"></a>谓大乘教。<a id="a-Ay"></a>从此所流最为殊胜。<a id="a-Az"></a>若如是知得入三地。<a id="a-B0"></a>无摄受义者。<a id="a-B1"></a>谓于此中无计我所。<a id="a-B2"></a>无摄我所。<a id="a-B3"></a>如北洲人无有系属。<a id="a-B4"></a>于此法界若得证时其中都无。<a id="a-B5"></a>谓有我所。<a id="a-B6"></a>若如是知得入四地。<a id="a-B7"></a>相续无差别义者。<a id="a-B8"></a>谓于此中体无有异。<a id="a-B9"></a>非如眼等随诸有情。<a id="a-BA"></a>相续差别各各有异。<a id="a-BB"></a>若如是知得入五地。<a id="a-BC"></a>无杂染清净义者。<a id="a-BD"></a>谓于此中本无杂染。<a id="a-BE"></a>性无染故。<a id="a-BF"></a>既无杂染即无清净。<a id="a-BG"></a>若如是知得入六地。<a id="a-BH"></a>种种法无差别义者。<a id="a-BI"></a>谓于此中契经等法。<a id="a-BJ"></a>虽有种种差别安立而无有异。<a id="a-BK"></a>若如是知得入七地。<a id="a-BL"></a>不增不减义者。<a id="a-BM"></a>谓于此中杂染减时而无有减。<a id="a-BN"></a>清净增时而无有增。<a id="a-BO"></a>相自在依止义者。<a id="a-BP"></a>谓此法界是相自在之所依止。<a id="a-BQ"></a>于诸相中而得自在。<a id="a-BR"></a>名相自在。<a id="a-BS"></a>随所欲相即现前故。<a id="a-BT"></a>土自在依止义者。<a id="a-BU"></a>谓此法界是土自在之所依止。<a id="a-BV"></a>于所现土而得自在。<a id="a-BW"></a>名土自在。<a id="a-BX"></a>如欲令土成金等宝随意成故。<a id="a-BY"></a>若如是知得入八地。<a id="a-BZ"></a>智自在依止义者。<a id="a-Ba"></a>谓此法界无碍辩智自在所依。<a id="a-Bb"></a>若如是知得入九地。<a id="a-Bc"></a>业自在等依止义者。<a id="a-Bd"></a>谓此法界是身等业自在所依。<a id="a-Be"></a>及陀罗尼三摩地门自在所依。<a id="a-Bf"></a>若如是知得入十地。<a id="a-Bg"></a>如是无明于声闻等非染污者。<a id="a-Bh"></a>由彼不欲入诸地故。<a id="a-Bi"></a>于初地中已能通达一切诸地。<a id="a-Bj"></a>何故次第复立诸地。<a id="a-Bk"></a>释此难者。<a id="a-Bl"></a>虽初地中达一切地。<a id="a-Bm"></a>然由此住而得安住。<a id="a-Bn"></a>由此住力建立诸地。</p>
  <p id="aBo">论曰。<a id="a-Bp"></a>复次何故初地说名极喜。<a id="a-Bq"></a>由此最初得能成办自他义利胜功能故。<a id="a-Br"></a>何故二地说名离垢。<a id="a-Bs"></a>由极远离犯戒垢故。<a id="a-Bt"></a>何故三地说名发光。<a id="a-Bu"></a>由无退转等持等至所依止故。<a id="a-Bv"></a>大法光明所依止故。<a id="a-Bw"></a>何故四地说名焰慧。<a id="a-Bx"></a>由诸菩提分法焚灭一切障故。<a id="a-By"></a>何故五地名极难胜。<a id="a-Bz"></a>由真谛智与世间智更互相违。<a id="a-C0"></a>合此难合令相应故。<a id="a-C1"></a>何故六地说名现前。<a id="a-C2"></a>由缘起智为所依止。<a id="a-C3"></a>能令般若波罗蜜多现在前故。<a id="a-C4"></a>何故七地说名远行。<a id="a-C5"></a>至功用行最后边故。<a id="a-C6"></a>何故八地说名不动。<a id="a-C7"></a>由一切相有功用行不能动故。<a id="a-C8"></a>何故九地说名善慧。<a id="a-C9"></a>由得最胜无碍智故。<a id="a-CA"></a>何故十地说名法云。<a id="a-CB"></a>由得总缘一切法智。<a id="a-CC"></a>含藏一切陀罗尼门三摩地门。<a id="a-CD"></a>譬如大云能覆如空广大障故。<a id="a-CE"></a>又于法身能圆满故。</p>
  <p id="aCF">释曰。<a id="a-CG"></a>何故初地名为极喜。<a id="a-CH"></a>由于此时初得能办自他俱利胜堪能故。<a id="a-CI"></a>诸声闻等真现观时。<a id="a-CJ"></a>唯得能办自利堪能。<a id="a-CK"></a>不得他利故。<a id="a-CL"></a>彼不生如是欢喜同诸菩萨。<a id="a-CM"></a>何故二地名为离垢。<a id="a-CN"></a>由此地中性戒成就。<a id="a-CO"></a>非如初地思择护戒。<a id="a-CP"></a>性戒成故诸犯戒垢已极远离。<a id="a-CQ"></a>何故三地名为发光。<a id="a-CR"></a>由此地中与三摩地三摩钵底。<a id="a-CS"></a>常不相离无退转故。<a id="a-CT"></a>于大乘法能作光明。<a id="a-CU"></a>何故四地名为焰慧。<a id="a-CV"></a>由此地中安住最胜菩提分法。<a id="a-CW"></a>由住此故能烧一切根本烦恼及随烦恼。<a id="a-CX"></a>皆为灰烬。<a id="a-CY"></a>何故五地名极难胜。<a id="a-CZ"></a>由此地中知真谛智是无分别。<a id="a-Ca"></a>知诸世间工论等智是有分别。<a id="a-Cb"></a>此二相违应修令合。<a id="a-Cc"></a>能合难合令相应故名极难胜。<a id="a-Cd"></a>何故六地名为现前。<a id="a-Ce"></a>谓此地中住缘起智。<a id="a-Cf"></a>由此智力无分别住最胜般若波罗蜜多而得现前。<a id="a-Cg"></a>悟一切法无染无净。<a id="a-Ch"></a>于第七地当成有行。<a id="a-Ci"></a>第八地中当成无行。<a id="a-Cj"></a>何故七地名为远行。<a id="a-Ck"></a>谓此地中于功用行得至究竟。<a id="a-Cl"></a>虽一切相不能动摇。<a id="a-Cm"></a>而于无相。<a id="a-Cn"></a>犹名有行。<a id="a-Co"></a>何故八地名为不动。<a id="a-Cp"></a>由此地中所有诸相。<a id="a-Cq"></a>及一切行皆不能动。<a id="a-Cr"></a>无分别智任运流行。<a id="a-Cs"></a>何故九地名为善慧。<a id="a-Ct"></a>由此地中无碍解智说名为慧。<a id="a-Cu"></a>此慧妙善故名善慧。<a id="a-Cv"></a>何故十地名为法云。<a id="a-Cw"></a>由此地中所有总缘一切法智。<a id="a-Cx"></a>譬如大云。<a id="a-Cy"></a>陀罗尼门三摩地门。<a id="a-Cz"></a>犹如净水。<a id="a-D0"></a>此智所藏如云含水。<a id="a-D1"></a>又如大云能覆虚空。<a id="a-D2"></a>如是总缘一切法智。<a id="a-D3"></a>普能覆灭诸广大障。<a id="a-D4"></a>又于法身能圆满者。<a id="a-D5"></a>如大云起周遍虚空。<a id="a-D6"></a>如是此智于诸菩萨所依法身。<a id="a-D7"></a>悉能周遍。<a id="a-D8"></a>此中圆满意说周遍。</p>
  <p id="aD9">论曰。<a id="a-DA"></a>得此诸地云何可见。<a id="a-DB"></a>由四种相。<a id="a-DC"></a>一得胜解。<a id="a-DD"></a>谓得诸地深信解故。<a id="a-DE"></a>二得正行。<a id="a-DF"></a>谓得诸地相应十种正法行故。<a id="a-DG"></a>三得通达。<a id="a-DH"></a>谓于初地达法界时。<a id="a-DI"></a>遍能通达一切地故。<a id="a-DJ"></a>四得成满。<a id="a-DK"></a>谓修诸地到究竟故。</p>
  <p id="aDL">释曰。<a id="a-DM"></a>得成满者。<a id="a-DN"></a>应知尔时修习诸地已至究竟。</p>
  <p id="aDO">论曰。<a id="a-DP"></a>修此诸地云何可见。<a id="a-DQ"></a>谓诸菩萨于地地中修奢摩他毗钵舍那。<a id="a-DR"></a>由五种相修。<a id="a-DS"></a>何等为五。<a id="a-DT"></a>谓集总修无相修无功用修炽盛修无喜足修。<a id="a-DU"></a>如是五修令诸菩萨成办五果。<a id="a-DV"></a>谓念念中消融一切粗重依止。<a id="a-DW"></a>离种种想得法苑乐。<a id="a-DX"></a>能正了知周遍无量无分限相大法光明。<a id="a-DY"></a>顺清净分无所分别无相现行。<a id="a-DZ"></a>为令法身圆满成办。<a id="a-Da"></a>能正摄受后后胜因。</p>
  <p id="aDb">释曰。<a id="a-Dc"></a>如一一地有五相修。<a id="a-Dd"></a>今当显示。<a id="a-De"></a>修奢摩他毗钵舍那。<a id="a-Df"></a>皆由五相并得修习。<a id="a-Dg"></a>诸念念中消融一切粗重依止者。<a id="a-Dh"></a>谓烦恼障及所知障。<a id="a-Di"></a>无始时来熏习种子。<a id="a-Dj"></a>说名粗重。<a id="a-Dk"></a>此二障聚由缘总法。<a id="a-Dl"></a>止观智力念念消融。<a id="a-Dm"></a>此中意取障聚破坏故名消融。<a id="a-Dn"></a>或令羸损故名消融。<a id="a-Do"></a>离种种想得法苑乐者。<a id="a-Dp"></a>契经等法住种种性。<a id="a-Dq"></a>远离如是种种性想。<a id="a-Dr"></a>即是证得法苑之乐。<a id="a-Ds"></a>于中可居故名为苑。<a id="a-Dt"></a>复有余义。<a id="a-Du"></a>于随所受寻伺法中。<a id="a-Dv"></a>不起粗显领纳观察。<a id="a-Dw"></a>但由止观忆念光明。<a id="a-Dx"></a>而起微细领纳观察。<a id="a-Dy"></a>能正了知周遍无量无分限相大法光明者。<a id="a-Dz"></a>谓正了达十方无边无分限相。<a id="a-E0"></a>如善习诵文字光明名法光明。<a id="a-E1"></a>顺清净分无所分别无相现行者。<a id="a-E2"></a>谓事成办诸相应法。<a id="a-E3"></a>名顺净分无所分别无相现行。<a id="a-E4"></a>此中意取所得佛果。<a id="a-E5"></a>名事成办。<a id="a-E6"></a>为令法身圆满成办能正摄受后后胜因者。<a id="a-E7"></a>谓第十地法身说名圆满第十一佛地法身说名成办。<a id="a-E8"></a>一切因中生佛地者最为殊胜。<a id="a-E9"></a>是故说言能正摄受后后胜因。</p>
  <p id="aEA">论曰。<a id="a-EB"></a>由增胜故说十地中别修十种波罗蜜多。<a id="a-EC"></a>于前六地所修六种波罗蜜多。<a id="a-ED"></a>如先已说。<a id="a-EE"></a>后四地中所修四者。<a id="a-EF"></a>一方便善巧波罗蜜多。<a id="a-EG"></a>谓以前六波罗蜜多所集善根。<a id="a-EH"></a>共诸有情。<a id="a-EI"></a>回求无上正等菩提故。<a id="a-EJ"></a>二愿波罗蜜多。<a id="a-EK"></a>谓发种种微妙大愿。<a id="a-EL"></a>引摄当来波罗蜜多殊胜众缘故。<a id="a-EM"></a>三力波罗蜜多。<a id="a-EN"></a>谓由思择修习二力。<a id="a-EO"></a>令前六种波罗蜜多无间现行故。<a id="a-EP"></a>四智波罗蜜多。<a id="a-EQ"></a>谓由前六波罗蜜多。<a id="a-ER"></a>成立妙智受用法乐。<a id="a-ES"></a>成熟有情故。<a id="a-ET"></a>又此四种波罗蜜多。<a id="a-EU"></a>应知般若波罗蜜多无分别智后得智摄。<a id="a-EV"></a>又于一切地中非不修习一切波罗蜜多。<a id="a-EW"></a>如是法门是波罗蜜多藏之所摄。</p>
  <p id="aEX">释曰。<a id="a-EY"></a>由增胜故说十地中别修十种波罗蜜多者。<a id="a-EZ"></a>谓十地中作如是说。<a id="a-Ea"></a>初地布施波罗蜜多最为增胜。<a id="a-Eb"></a>其余一切波罗蜜多非不修习。<a id="a-Ec"></a>随力随分。<a id="a-Ed"></a>乃至第十地智波罗蜜多最为增胜。<a id="a-Ee"></a>其余一切波罗蜜多非不修习。<a id="a-Ef"></a>随力随分。<a id="a-Eg"></a>是故说言。<a id="a-Eh"></a>由增胜故说十地中别修十种波罗蜜多。<a id="a-Ei"></a>若总相说。<a id="a-Ej"></a>一切地中皆修一切波罗蜜多。<a id="a-Ek"></a>于前六地所修六种波罗蜜多如先已说者。<a id="a-El"></a>显示次第别修十种波罗蜜多。<a id="a-Em"></a>如次前经。<a id="a-En"></a>先说布施波罗蜜多。<a id="a-Eo"></a>最后说智波罗蜜多。<a id="a-Ep"></a>今此论中如先所说少不具足。<a id="a-Eq"></a>谓后四地所修四种波罗蜜多。<a id="a-Er"></a>先所未说。<a id="a-Es"></a>若于是处。<a id="a-Et"></a>唯说六种波罗蜜多。<a id="a-Eu"></a>即于此处。<a id="a-Ev"></a>方便善巧等四波罗蜜多摄在其中。<a id="a-Ew"></a>若于是处宣说十种波罗蜜多。<a id="a-Ex"></a>此中唯说无分别智。<a id="a-Ey"></a>名为般若波罗蜜多。<a id="a-Ez"></a>其余方便善巧等四波罗蜜多。<a id="a-F0"></a>后得智摄。<a id="a-F1"></a>是故于后四种地中。<a id="a-F2"></a>修余四种波罗蜜多。<a id="a-F3"></a>方便善巧波罗蜜多者。<a id="a-F4"></a>谓后四中先说第一。<a id="a-F5"></a>共诸有情者。<a id="a-F6"></a>谓以此善共诸有情。<a id="a-F7"></a>如所共有。<a id="a-F8"></a>今当显示。<a id="a-F9"></a>谓以此善愿求无上正等菩提。<a id="a-FA"></a>作诸有情一切义利。<a id="a-FB"></a>要证菩提。<a id="a-FC"></a>此意方遂。<a id="a-FD"></a>是故若有如是思惟。<a id="a-FE"></a>所有善根皆悉回向无上菩提。<a id="a-FF"></a>作诸有情一切义利。<a id="a-FG"></a>如是名为共诸有情。<a id="a-FH"></a>方便善巧显示般若及以大悲。<a id="a-FI"></a>谓以前六波罗蜜多所集善根。<a id="a-FJ"></a>共诸有情。<a id="a-FK"></a>此由大悲回求无上正等菩提。<a id="a-FL"></a>不求帝释等富乐果。<a id="a-FM"></a>由了知故不起烦恼。<a id="a-FN"></a>此即般若。<a id="a-FO"></a>又由具足方便善巧。<a id="a-FP"></a>不舍生死而无染污。<a id="a-FQ"></a>是故说名方便善巧波罗蜜多。<a id="a-FR"></a>谓发种种微妙大愿引摄当来波罗蜜多殊胜众缘者。<a id="a-FS"></a>此显示愿波罗蜜多所作事业。<a id="a-FT"></a>此愿即是波罗蜜多。<a id="a-FU"></a>是故名愿波罗蜜多。<a id="a-FV"></a>言当来者。<a id="a-FW"></a>谓为当来此是所为。<a id="a-FX"></a>第七转声。<a id="a-FY"></a>为当来故发种种愿。<a id="a-FZ"></a>余契经说有二种力。<a id="a-Fa"></a>谓思择力及修习力。<a id="a-Fb"></a>若虽未有修习力者。<a id="a-Fc"></a>由思择力精进修习波罗蜜多故。<a id="a-Fd"></a>说由此波罗蜜多无间现行。<a id="a-Fe"></a>此显示力波罗蜜多所作事业。<a id="a-Ff"></a>谓由前六波罗蜜多成立妙智受用法乐成熟有情者。<a id="a-Fg"></a>谓由般若波罗蜜多无分别智自性等故。<a id="a-Fh"></a>成立如是后得妙智。<a id="a-Fi"></a>复由此智成立前六波罗蜜多。<a id="a-Fj"></a>由此自为与同法者。<a id="a-Fk"></a>受用法乐。<a id="a-Fl"></a>及为成熟一切有情。<a id="a-Fm"></a>如是法门是到彼岸藏所摄者。<a id="a-Fn"></a>此中一切大乘教法。<a id="a-Fo"></a>皆通说名到彼岸藏。<a id="a-Fp"></a>如是所引十地法门。<a id="a-Fq"></a>是彼藏摄。<a id="a-Fr"></a>非声闻藏。<a id="a-Fs"></a>由彼摄故。<a id="a-Ft"></a>一切地中皆修一切波罗蜜多。<a id="a-Fu"></a>如是诸地遍于一切诸佛国土。<a id="a-Fv"></a>一切诸佛同所宣说。<a id="a-Fw"></a>是故最胜。<a id="a-Fx"></a>由此法门是最胜故。<a id="a-Fy"></a>于最初时最胜处说。<a id="a-Fz"></a>此处高广殊妙坚牢。<a id="a-G0"></a>故名最胜。</p>
  <p id="aG1">论曰。<a id="a-G2"></a>复次凡经几时。<a id="a-G3"></a>修行诸地可得圆满。<a id="a-G4"></a>有五补特伽罗。<a id="a-G5"></a>经三无数大劫。<a id="a-G6"></a>谓胜解行补特伽罗。<a id="a-G7"></a>经初无数大劫修行圆满。<a id="a-G8"></a>清净增上意乐行补特伽罗。<a id="a-G9"></a>及有相行无相行补特伽罗。<a id="a-GA"></a>于前六地及第七地。<a id="a-GB"></a>经第二无数大劫修行圆满。<a id="a-GC"></a>即此无功用行补特伽罗。<a id="a-GD"></a>从此已上至第十地。<a id="a-GE"></a>经第三无数大劫修行圆满。<a id="a-GF"></a>此中有颂。</p>
  <p id="aGG">清净增上力　　坚固心升进</p>
  <p id="aGH">名菩萨初修　　无数三大劫</p>
  <p id="aGI">释曰。<a id="a-GJ"></a>有五补特伽罗经三无数大劫者。<a id="a-GK"></a>谓胜解行补特伽罗。<a id="a-GL"></a>于解行地中经初无数大劫修行圆满。<a id="a-GM"></a>既圆满已通达真如故。<a id="a-GN"></a>成清净增上意乐行补特伽罗。<a id="a-GO"></a>此清净增上意乐行遍十地中。<a id="a-GP"></a>此在六地名有相行补特伽罗。<a id="a-GQ"></a>在第七地名无相有功用行补特伽罗。<a id="a-GR"></a>此经第二无数大劫修行圆满。<a id="a-GS"></a>入第八地名无功用行补特伽罗。<a id="a-GT"></a>此无功用行犹未成满。<a id="a-GU"></a>若至第九第十地中。<a id="a-GV"></a>无功用行方得成满。<a id="a-GW"></a>此经第三无数大劫修行圆满。<a id="a-GX"></a>如是唯一补特伽罗。<a id="a-GY"></a>位差别故建立五种。<a id="a-GZ"></a>譬如预流一来不还。<a id="a-Ga"></a>如说经三无数大劫得佛菩提。<a id="a-Gb"></a>无始生死数修施等。<a id="a-Gc"></a>数值诸佛。<a id="a-Gd"></a>齐于何时名最初修三无数劫。<a id="a-Ge"></a>故以伽他显释此问。<a id="a-Gf"></a>清净增上力者。<a id="a-Gg"></a>谓善根力及大愿力。<a id="a-Gh"></a>由善根力。<a id="a-Gi"></a>应知所治不能降伏。<a id="a-Gj"></a>由大愿力。<a id="a-Gk"></a>应知常值诸善知识。<a id="a-Gl"></a>坚固心升进者。<a id="a-Gm"></a>谓发牢固心。<a id="a-Gn"></a>起增进行。<a id="a-Go"></a>牢固心者。<a id="a-Gp"></a>应知所发大菩提心。<a id="a-Gq"></a>诸恶友力不能令舍。<a id="a-Gr"></a>增进行者。<a id="a-Gs"></a>应知现在及生生中。<a id="a-Gt"></a>善法常增终无退减。<a id="a-Gu"></a>余义易了无烦重释。</p>
 </body>
</html>