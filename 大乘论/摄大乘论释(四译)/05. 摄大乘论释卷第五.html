<!doctype html>
<html id="z3IBVOCwX" data-ver="1283">
 <head>
  <meta charset="utf-8">
  <meta author="无性菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">摄大乘论释卷第五</h1>
  <h2 id="a2">释所知相分第三之二</h2>
  <p id="a3">论曰。<a id="a-4"></a>复次云何得知如。<a id="a-5"></a>依他起自性。<a id="a-6"></a>遍计所执自性。<a id="a-7"></a>显现而非称体。<a id="a-8"></a>由名前觉无称体相违故。<a id="a-9"></a>由名有众多多体相违故。<a id="a-A"></a>由名不决定杂体相违故。<a id="a-B"></a>此中有二颂。</p>
  <p id="aC">由名前觉无　　多名不决定</p>
  <p id="aD">成称体多体　　杂体相违故</p>
  <p id="aE">法无而可得　　无染而有净</p>
  <p id="aF">应知如幻等　　亦复似虚空</p>
  <p id="aG">释曰。<a id="a-H"></a>如依他起。<a id="a-I"></a>遍计所执分虽显现可得。<a id="a-J"></a>而非称彼体。<a id="a-K"></a>为显此义故。<a id="a-L"></a>说由名前觉无等。<a id="a-M"></a>若依他起与遍计所执同一相者。<a id="a-N"></a>离取其名于遍计所执应生其觉。<a id="a-O"></a>如不可说自所领受。<a id="a-P"></a>现量所得依他起中。<a id="a-Q"></a>不待于名而生其觉。<a id="a-R"></a>既无此事。<a id="a-S"></a>故依他起遍计所执。<a id="a-T"></a>其体相称与理相违。<a id="a-U"></a>由名有众多多体相违故者。<a id="a-V"></a>由意解力。<a id="a-W"></a>依他起中计度于义。<a id="a-X"></a>于一义中立众多名。<a id="a-Y"></a>如尼犍荼。<a id="a-Z"></a>书一物立多名。<a id="a-a"></a>于一牛上立种种名。<a id="a-b"></a>非于一物有多自性。<a id="a-c"></a>而不相违故。<a id="a-d"></a>依他起遍计所执不同一相。<a id="a-e"></a>由名不决定。<a id="a-f"></a>杂体相违故者。<a id="a-g"></a>于多物类随其所欲建立一名。<a id="a-h"></a>又一种名。<a id="a-i"></a>随处随时别目诸义。<a id="a-j"></a>若名与义同一相者。<a id="a-k"></a>义应相杂。<a id="a-l"></a>既无此事故不如名而有其义。<a id="a-m"></a>于伽他中。<a id="a-n"></a>初一伽他。<a id="a-o"></a>以句略摄上所说义。<a id="a-p"></a>易受持故。<a id="a-q"></a>后一伽他就遍计所执及圆成实。<a id="a-r"></a>释通疑难。</p>
  <p id="as">论曰。<a id="a-t"></a>复次何故如所显现。<a id="a-u"></a>实无所有而依他起自性非一切。<a id="a-v"></a>一切都无所有。<a id="a-w"></a>此若无者。<a id="a-x"></a>圆成实自性亦无所有。<a id="a-y"></a>此若无者。<a id="a-z"></a>则一切皆无。<a id="a-10"></a>若依他起及圆成实自性无有。<a id="a-11"></a>应成无有染净过失。<a id="a-12"></a>既现可得杂染清净。<a id="a-13"></a>是故不应一切皆无。<a id="a-14"></a>此中有颂。</p>
  <p id="a15">若无依他起　　圆成实亦无</p>
  <p id="a16">一切种若无　　恒时无染净</p>
  <p id="a17">释曰。<a id="a-18"></a>非一切都无所有者。<a id="a-19"></a>非一切种显现所依所缘根本都无所有。<a id="a-1A"></a>又一切者。<a id="a-1B"></a>谓一切时。<a id="a-1C"></a>圆成实自性亦无所有者。<a id="a-1D"></a>若无杂染清净亦无。<a id="a-1E"></a>问二性若无。<a id="a-1F"></a>圆成实性最应成就。<a id="a-1G"></a>何故言无。<a id="a-1H"></a>答自性清净。<a id="a-1I"></a>圆成实性可尔。<a id="a-1J"></a>离垢清净。<a id="a-1K"></a>圆成实性不尔。<a id="a-1L"></a>颂文易了不须重释。</p>
  <p id="a1M">论曰。<a id="a-1N"></a>诸佛世尊于大乘中说方广教。<a id="a-1O"></a>彼教中言。<a id="a-1P"></a>云何应知遍计所执自性。<a id="a-1Q"></a>应知异门说无所有。<a id="a-1R"></a>云何应知依他起自性。<a id="a-1S"></a>应知譬如幻焰梦像光影谷响水月变化。<a id="a-1T"></a>云何应知圆成实自性。<a id="a-1U"></a>应知宣说四清净法。<a id="a-1V"></a>何等名为四清净法。<a id="a-1W"></a>一者自性清净。<a id="a-1X"></a>谓真如空实际无相胜义法界。<a id="a-1Y"></a>二者离垢清净。<a id="a-1Z"></a>谓即此离一切障垢。<a id="a-1a"></a>三者得此道清净。<a id="a-1b"></a>谓一切菩提分法波罗蜜多等。<a id="a-1c"></a>四者生此境清净。<a id="a-1d"></a>谓诸大乘妙正法教。<a id="a-1e"></a>由此法教清净缘故。<a id="a-1f"></a>非遍计所执自性。<a id="a-1g"></a>最净法界等流性故。<a id="a-1h"></a>非依他起自性。<a id="a-1i"></a>如是四法总摄一切清净法尽。<a id="a-1j"></a>此中有二颂。</p>
  <p id="a1k">幻等说于生　　说无计所执</p>
  <p id="a1l">若说四清净　　是谓圆成实</p>
  <p id="a1m">自性与离垢　　清净道所缘</p>
  <p id="a1n">一切清净法　　皆四相所摄</p>
  <p id="a1o">释曰。<a id="a-1p"></a>大乘教中。<a id="a-1q"></a>欲方便说三种自性。<a id="a-1r"></a>故先为问应知异门。<a id="a-1s"></a>说无所有者。<a id="a-1t"></a>说遍计所执即是异门。<a id="a-1u"></a>说无所有毕竟无故。<a id="a-1v"></a>依他起性如幻焰等义之差别次后当说。<a id="a-1w"></a>自性清净者。<a id="a-1x"></a>谓此自性异生位中亦是清净。<a id="a-1y"></a>谓真如者性无变故。<a id="a-1z"></a>是一切法平等共相。<a id="a-20"></a>即由此故。<a id="a-21"></a>圣教中说一切有情有如来藏。<a id="a-22"></a>空者。<a id="a-23"></a>谓于依他起上遍计所执。<a id="a-24"></a>永无所显真实理性。<a id="a-25"></a>言实际者真故名实。<a id="a-26"></a>究竟名际。<a id="a-27"></a>际声即是边际言故。<a id="a-28"></a>如弓边际。<a id="a-29"></a>言无相者。<a id="a-2A"></a>永离一切色等相故。<a id="a-2B"></a>言胜义者。<a id="a-2C"></a>即是胜智所证义故。<a id="a-2D"></a>言法界者。<a id="a-2E"></a>谓是一切净法因故。<a id="a-2F"></a>此法界声是法界因。<a id="a-2G"></a>言如金界等离垢清净。<a id="a-2H"></a>其文易了不须重释。<a id="a-2I"></a>得此道清净者。<a id="a-2J"></a>是能证得离垢真如清净道义。<a id="a-2K"></a>言菩提者。<a id="a-2L"></a>永断烦恼及所知障。<a id="a-2M"></a>无垢无碍智为自性。<a id="a-2N"></a>随顺彼故说名为分。<a id="a-2O"></a>即念住等三十七品。<a id="a-2P"></a>及与十种波罗蜜多。<a id="a-2Q"></a>波罗蜜多后当广说。<a id="a-2R"></a>等者。<a id="a-2S"></a>等取一切圣道。<a id="a-2T"></a>生此境清净者。<a id="a-2U"></a>此即此前菩提分等所说圣道。<a id="a-2V"></a>余文二颂其义易了。<a id="a-2W"></a>不须重释。</p>
  <p id="a2X">论曰。<a id="a-2Y"></a>复次何缘如经所说。<a id="a-2Z"></a>于依他起自性说幻等喻。<a id="a-2a"></a>于依他起自性。<a id="a-2b"></a>为除他虚妄疑故。<a id="a-2c"></a>他复云何于依他起自性有虚妄疑。<a id="a-2d"></a>由他于此有如是疑。<a id="a-2e"></a>云何实无有义而成所行境界。<a id="a-2f"></a>为除此疑说幻事喻。<a id="a-2g"></a>云何无义心心法转。<a id="a-2h"></a>为除此疑说阳焰喻。<a id="a-2i"></a>云何无义有爱非爱受用差别。<a id="a-2j"></a>为除此疑说所梦喻。<a id="a-2k"></a>云何无义。<a id="a-2l"></a>净不净业爱非爱果差别而生。<a id="a-2m"></a>为除此疑说影像喻。<a id="a-2n"></a>云何无义种种识转。<a id="a-2o"></a>为除此疑说光影喻。<a id="a-2p"></a>云何无义种种戏论言说而转。<a id="a-2q"></a>为除此疑说谷响喻。<a id="a-2r"></a>云何无义而有实取诸三摩地所行境转。<a id="a-2s"></a>为除此疑说水月喻。<a id="a-2t"></a>云何无义有诸菩萨无颠倒心。<a id="a-2u"></a>为辨有情诸利乐事故思受生。<a id="a-2v"></a>为除此疑说变化喻。</p>
  <p id="a2w">释曰。<a id="a-2x"></a>虚妄疑者。<a id="a-2y"></a>于虚妄义所起诸疑。<a id="a-2z"></a>云何无义遍计度时。<a id="a-30"></a>分明显现似所行境。<a id="a-31"></a>为遮此疑说幻事喻。<a id="a-32"></a>如实无象而有幻象所缘境界。<a id="a-33"></a>依他起性亦复如是。<a id="a-34"></a>虽无色等所缘六处。<a id="a-35"></a>遍计度时似有所缘六处显现。<a id="a-36"></a>又如阳焰于飘动时实无有水而有水觉外器世间亦复如是。<a id="a-37"></a>又如梦中睡眠所起。<a id="a-38"></a>心心法聚极成昧略。<a id="a-39"></a>虽无女等种种境义有爱非爱境界受用。<a id="a-3A"></a>觉时亦尔。<a id="a-3B"></a>又如影像于镜等中。<a id="a-3C"></a>还见本质而谓我今别见影像。<a id="a-3D"></a>而此影像实无所有。<a id="a-3E"></a>非等引地善恶思业。<a id="a-3F"></a>本质为缘影像果生亦复如是。<a id="a-3G"></a>又如光影由弄影者。<a id="a-3H"></a>映蔽其光起种种影。<a id="a-3I"></a>定等地中种种诸识。<a id="a-3J"></a>于无实义差别而转。<a id="a-3K"></a>又如谷响实无有声。<a id="a-3L"></a>而令听者。<a id="a-3M"></a>似闻多种言说境界。<a id="a-3N"></a>种种言说语业亦尔。<a id="a-3O"></a>又如水月由水润滑澄清性故。<a id="a-3P"></a>虽无有月而月可取。<a id="a-3Q"></a>缘实义境之所熏修润渍为性。<a id="a-3R"></a>诸三摩地相应之意亦复如是。<a id="a-3S"></a>虽无所缘实义境界。<a id="a-3T"></a>而似有转。<a id="a-3U"></a>此与影像有何差别。<a id="a-3V"></a>定不定地而有差别。<a id="a-3W"></a>有说面等众缘和合。<a id="a-3X"></a>水镜等中面等影生分明可取。<a id="a-3Y"></a>如众彩力颇胝迦等种种色生。<a id="a-3Z"></a>为不尔耶所取差别。<a id="a-3a"></a>如离水镜月面等影分明可得。<a id="a-3b"></a>颇胝迦等所现众色则不如是。<a id="a-3c"></a>故非同喻。<a id="a-3d"></a>又非我等许有水等。<a id="a-3e"></a>种种实义有法不成。<a id="a-3f"></a>故非比量。<a id="a-3g"></a>又如变化依此变化说名变化。<a id="a-3h"></a>虽无有实而能化者无有颠倒。<a id="a-3i"></a>于所化事勤作功用。<a id="a-3j"></a>菩萨亦尔。<a id="a-3k"></a>虽无遍计所执。<a id="a-3l"></a>有情于依他起。<a id="a-3m"></a>诸有情类由哀愍故。<a id="a-3n"></a>而往彼彼诸所生处摄受自体。<a id="a-3o"></a>应知此中唯有尔所虚妄疑事。<a id="a-3p"></a>所谓内外受用。<a id="a-3q"></a>差别身业语业三种意业非等引地。<a id="a-3r"></a>若等引地若无颠倒。<a id="a-3s"></a>于此八事诸佛世尊说八种喻。<a id="a-3t"></a>诸有智者闻是所说。<a id="a-3u"></a>于定不定二地义中能正解了。</p>
  <p id="a3v">论曰。<a id="a-3w"></a>世尊依何密意于梵问经中说。<a id="a-3x"></a>如来不得生死不得涅槃。<a id="a-3y"></a>于依他起自性中。<a id="a-3z"></a>依遍计所执自性及圆成实自性。<a id="a-40"></a>生死涅槃无差别密意。<a id="a-41"></a>何以故。<a id="a-42"></a>即此依他起自性。<a id="a-43"></a>由遍计所执分成生死。<a id="a-44"></a>由圆成实分成涅槃故。</p>
  <p id="a45">释曰。<a id="a-46"></a>世尊依何密意乃至无差别密意者。<a id="a-47"></a>若问若答两段本文。<a id="a-48"></a>其义易了不须重释。<a id="a-49"></a>何以故。<a id="a-4A"></a>下释上生死涅槃无差别密意。<a id="a-4B"></a>若遣遍计永无。<a id="a-4C"></a>复余不得生死。<a id="a-4D"></a>不得此时。<a id="a-4E"></a>便得观见寂灭涅槃。<a id="a-4F"></a>然此中说偏一不成无差别性。<a id="a-4G"></a>为遣愚夫定性差别颠倒执着。<a id="a-4H"></a>亦即显示依他起义。<a id="a-4I"></a>依二自性不决定故。</p>
  <p id="a4J">论曰。<a id="a-4K"></a>阿毗达磨大乘经中。<a id="a-4L"></a>薄伽梵说法有三种。<a id="a-4M"></a>一杂染分。<a id="a-4N"></a>二清净分。<a id="a-4O"></a>三彼二分。<a id="a-4P"></a>依何密意作如是说。<a id="a-4Q"></a>于依他起自性中遍计所执自性是杂染分。<a id="a-4R"></a>圆成实自性是清净分。<a id="a-4S"></a>即依他起是彼二分。<a id="a-4T"></a>依此密意作如是说。<a id="a-4U"></a>于此义中以何喻显。<a id="a-4V"></a>以金土藏为喻显示。<a id="a-4W"></a>譬如世间金土藏中三法可得。<a id="a-4X"></a>一地界。<a id="a-4Y"></a>二土。<a id="a-4Z"></a>三金。<a id="a-4a"></a>于地界中土非实有。<a id="a-4b"></a>而现可得。<a id="a-4c"></a>金是实有而不可得。<a id="a-4d"></a>火烧炼时土相不现金相显现。<a id="a-4e"></a>又此地界土显现时虚妄显现。<a id="a-4f"></a>金显现时真实显现。<a id="a-4g"></a>是故地界是彼二分。<a id="a-4h"></a>识亦如是。<a id="a-4i"></a>无分别智火未烧时。<a id="a-4j"></a>于此识中所有虚妄遍计所执自性显现。<a id="a-4k"></a>所有真实圆成实自性不显现。<a id="a-4l"></a>此识若为无分别智火所烧时。<a id="a-4m"></a>于此识中所有真实圆成实自性显现。<a id="a-4n"></a>所有虚妄遍计所执自性不显现。<a id="a-4o"></a>是故此虚妄分别识。<a id="a-4p"></a>依他起自性有彼。<a id="a-4q"></a>二分。<a id="a-4r"></a>如金土藏中所有地界。</p>
  <p id="a4s">释曰。<a id="a-4t"></a>金土藏中三法可得。<a id="a-4u"></a>喻三自性地界者。<a id="a-4v"></a>用坚鞕为性藏者。<a id="a-4w"></a>即是金土种子。<a id="a-4x"></a>金土者。<a id="a-4y"></a>是显色形色。<a id="a-4z"></a>如其次第大种所造为三法体。<a id="a-50"></a>土显现时虚妄显现者。<a id="a-51"></a>非彼性故。<a id="a-52"></a>金显现时真实显现者。<a id="a-53"></a>是彼性故。<a id="a-54"></a>是故地界是彼二分者。<a id="a-55"></a>是彼土金二种分故。<a id="a-56"></a>地界则喻依他起性。<a id="a-57"></a>土喻遍计所执自性。<a id="a-58"></a>金者则喻圆成实性。<a id="a-59"></a>识亦如是者。<a id="a-5A"></a>以法合喻。<a id="a-5B"></a>由唯识性是依他起。<a id="a-5C"></a>遍计所执及圆成实是此性分。<a id="a-5D"></a>无分别智。<a id="a-5E"></a>火所烧时。<a id="a-5F"></a>真实虚妄二种性分。<a id="a-5G"></a>如其次第一则显现。<a id="a-5H"></a>一不显现。</p>
  <p id="a5I">论曰。<a id="a-5J"></a>世尊有处说一切法常。<a id="a-5K"></a>有处说一切法无常。<a id="a-5L"></a>有处说一切法非常非无常。<a id="a-5M"></a>依何密意作如是说。<a id="a-5N"></a>谓依他起自性由圆成实性分是常。<a id="a-5O"></a>由遍计所执性分是无常。<a id="a-5P"></a>由彼二分非常非无常。<a id="a-5Q"></a>依此密意作如是说。<a id="a-5R"></a>如常无常无二如是。<a id="a-5S"></a>苦乐无二。<a id="a-5T"></a>净不净无二。<a id="a-5U"></a>空不空无二。<a id="a-5V"></a>我无我无二。<a id="a-5W"></a>寂静不寂静无二。<a id="a-5X"></a>有自性无自性无二。<a id="a-5Y"></a>生不生无二。<a id="a-5Z"></a>灭不灭无二。<a id="a-5a"></a>本来寂静非本来寂静无二。<a id="a-5b"></a>自性涅槃非自性涅槃无二。<a id="a-5c"></a>生死涅槃无二亦尔。<a id="a-5d"></a>如是等差别。<a id="a-5e"></a>一切诸佛密意语言。<a id="a-5f"></a>由三自性应随决了。<a id="a-5g"></a>如前说常无常等。<a id="a-5h"></a>门此中有多颂。</p>
  <p id="a5i">如法实不有　　如现非一种</p>
  <p id="a5j">非法非非法　　故说无二义</p>
  <p id="a5k">依一分开显　　或有或非有</p>
  <p id="a5l">依二分说言　　非有非非有</p>
  <p id="a5m">如显现非有　　是故说为无</p>
  <p id="a5n">由如是显现　　是故说为有</p>
  <p id="a5o">自然自体无　　自性不坚住</p>
  <p id="a5p">如执取不有　　故许无自性</p>
  <p id="a5q">由无性故成　　后后所依止</p>
  <p id="a5r">无生灭本寂　　自性般涅槃</p>
  <p id="a5s">释曰。<a id="a-5t"></a>世尊有处说一切法常等者。<a id="a-5u"></a>谓依他起法性真如。<a id="a-5v"></a>体是常住。<a id="a-5w"></a>遍计所执自性分边体是无常。<a id="a-5x"></a>此常无故此性常无故名无常。<a id="a-5y"></a>非有生灭故名无常。<a id="a-5z"></a>二分所依说为非常亦非无常。<a id="a-60"></a>是无二性。<a id="a-61"></a>乐者。<a id="a-62"></a>即是圆成实分。<a id="a-63"></a>苦者。<a id="a-64"></a>即是遍计所执分。<a id="a-65"></a>无二者。<a id="a-66"></a>是依他起分。<a id="a-67"></a>如是净不净。<a id="a-68"></a>空不空。<a id="a-69"></a>我无我。<a id="a-6A"></a>寂静不寂静。<a id="a-6B"></a>有自性无自性。<a id="a-6C"></a>生不生。<a id="a-6D"></a>灭不灭。<a id="a-6E"></a>本来寂静非本来寂静。<a id="a-6F"></a>自性涅槃非自性涅槃。<a id="a-6G"></a>生死涅槃无二等。<a id="a-6H"></a>如其所应皆依三性。<a id="a-6I"></a>以释差别。<a id="a-6J"></a>为令有情易受持故。<a id="a-6K"></a>复说如法实不有等。<a id="a-6L"></a>长行结句易可知故。<a id="a-6M"></a>如所显现。<a id="a-6N"></a>非有性故非法。<a id="a-6O"></a>而显现故非非法。<a id="a-6P"></a>由此非法非非法故。<a id="a-6Q"></a>说无二义。<a id="a-6R"></a>如是应释。<a id="a-6S"></a>依一分开显或有或非有。<a id="a-6T"></a>如所显现。<a id="a-6U"></a>不如是有而有显现。<a id="a-6V"></a>故依二分说言非有亦非非有。<a id="a-6W"></a>无二性故。<a id="a-6X"></a>如前应知。<a id="a-6Y"></a>如显现非有者。<a id="a-6Z"></a>我性法性所取能取。<a id="a-6a"></a>如是等体皆无有性。<a id="a-6b"></a>非量所证故说为无。<a id="a-6c"></a>由如是显现者。<a id="a-6d"></a>如萨迦耶见。<a id="a-6e"></a>实无我我所。<a id="a-6f"></a>但由无始时来戏论熏习转变力故。<a id="a-6g"></a>似有显现。<a id="a-6h"></a>此亦如是故说为有。<a id="a-6i"></a>由静虑门无二声转非如异类。<a id="a-6j"></a>若尔为不同离系论。<a id="a-6k"></a>岂有相似彼依邪见。<a id="a-6l"></a>此依正见彼执非一互相违性。<a id="a-6m"></a>但不欲违一切所见故说无二。<a id="a-6n"></a>此佛法中依他起性。<a id="a-6o"></a>于二性中不定属一故说无二。<a id="a-6p"></a>是故彼此其理极远。<a id="a-6q"></a>自然自体无者。<a id="a-6r"></a>依众缘故名自然无。<a id="a-6s"></a>前生刹那已故非新。<a id="a-6t"></a>名自体无自性。<a id="a-6u"></a>不坚住者。<a id="a-6v"></a>一刹那后性灭坏故。<a id="a-6w"></a>此无自性理共声闻。<a id="a-6x"></a>如执取不有故许无自性者。<a id="a-6y"></a>此是不共无自性理。<a id="a-6z"></a>如有颠倒执有我等。<a id="a-70"></a>如是愚夫所执诸法都无所有故。<a id="a-71"></a>大乘中许一切法皆无自性。<a id="a-72"></a>由无性故成者。<a id="a-73"></a>由无自性无生灭等道理成立。<a id="a-74"></a>后后所依止者。<a id="a-75"></a>由无自性故无有生。<a id="a-76"></a>由无生故即无有灭。<a id="a-77"></a>无生灭故本来寂静。<a id="a-78"></a>本寂静故自性涅槃。<a id="a-79"></a>应知此中后后诸句。<a id="a-7A"></a>依前前句而得解释。<a id="a-7B"></a>如是四种方便胜行随顺。<a id="a-7C"></a>能入菩萨现观。<a id="a-7D"></a>譬如声闻无常等行。</p>
  <p id="a7E">论曰。<a id="a-7F"></a>复有四种意趣四种秘密。<a id="a-7G"></a>一切佛言应随决了。<a id="a-7H"></a>四意趣者。<a id="a-7I"></a>一平等意趣。<a id="a-7J"></a>谓如说言我昔曾于彼时彼分。<a id="a-7K"></a>即名胜观正等觉者。<a id="a-7L"></a>二别时意趣。<a id="a-7M"></a>谓如说言。<a id="a-7N"></a>若诵多宝如来名者。<a id="a-7O"></a>便于无上正等菩提已得决定。<a id="a-7P"></a>又如说言。<a id="a-7Q"></a>由唯发愿便得往生极乐世界。<a id="a-7R"></a>三别义意趣。<a id="a-7S"></a>谓如说言。<a id="a-7T"></a>若已逢事尔所殑伽河沙等佛。<a id="a-7U"></a>于大乘法方能解义。<a id="a-7V"></a>四补特伽罗意乐意趣。<a id="a-7W"></a>谓如为一补特伽罗。<a id="a-7X"></a>先赞布施后还毁訾。<a id="a-7Y"></a>如于布施。<a id="a-7Z"></a>如是尸罗及一分修当知亦尔。<a id="a-7a"></a>如是名为四种意趣。<a id="a-7b"></a>四秘密者。<a id="a-7c"></a>一令入秘密。<a id="a-7d"></a>谓声闻乘中。<a id="a-7e"></a>或大乘中。<a id="a-7f"></a>依世俗谛理。<a id="a-7g"></a>说有补特伽罗。<a id="a-7h"></a>及有诸法自性差别。<a id="a-7i"></a>二相秘密。<a id="a-7j"></a>谓于是处说诸法相显三自性。<a id="a-7k"></a>三对治秘密。<a id="a-7l"></a>谓于是处说行对治八万四千。<a id="a-7m"></a>四转变秘密。<a id="a-7n"></a>谓于是处以其别义。<a id="a-7o"></a>诸言诸字即显别义。<a id="a-7p"></a>如有颂言。</p>
  <p id="a7q">觉不坚为坚　　善住于颠倒</p>
  <p id="a7r">极烦恼所恼　　得最上菩提</p>
  <p id="a7s">释曰。<a id="a-7t"></a>远观于他欲作摄受。<a id="a-7u"></a>名为意趣。<a id="a-7v"></a>近观于他欲令悟入。<a id="a-7w"></a>说名秘密。<a id="a-7x"></a>平等意趣者。<a id="a-7y"></a>谓一论佛由资粮等互相似故。<a id="a-7z"></a>说我昔曾于彼时等。<a id="a-80"></a>如有意缘互相似性作如是言。<a id="a-81"></a>彼即是我。<a id="a-82"></a>然非昔时毗钵尸佛即今世尊释迦牟尼。<a id="a-83"></a>别时意趣者谓观懈怠。<a id="a-84"></a>不能于法精勤学者。<a id="a-85"></a>故说是言。<a id="a-86"></a>若诵多宝如来名者。<a id="a-87"></a>便得决定。<a id="a-88"></a>由唯发愿便得往生极乐世界。<a id="a-89"></a>此意长养先时善根。<a id="a-8A"></a>如世间说但由一钱而得于千。<a id="a-8B"></a>别义意趣者。<a id="a-8C"></a>谓证相大乘法义。<a id="a-8D"></a>与教相大乘法义。<a id="a-8E"></a>甚有差别。<a id="a-8F"></a>由此意趣。<a id="a-8G"></a>作如是言。<a id="a-8H"></a>若已逢事尔所殑伽河沙等佛。<a id="a-8I"></a>于大乘法方能解义极悬远故。<a id="a-8J"></a>于大乘法简取圣者。<a id="a-8K"></a>自内所证简去随言所解了义。<a id="a-8L"></a>补特伽罗意乐意趣者。<a id="a-8M"></a>先为悭贪赞叹布施。<a id="a-8N"></a>后为乐施毁訾布施。<a id="a-8O"></a>先为犯戒赞叹尸罗。<a id="a-8P"></a>后为持戒毁訾尸罗。<a id="a-8Q"></a>为欲令修胜品善故。<a id="a-8R"></a>一分修者。<a id="a-8S"></a>谓世间修。<a id="a-8T"></a>令入秘密者。<a id="a-8U"></a>谓有处说补特伽罗及一切法自性差别。<a id="a-8V"></a>为令悟入世俗谛理。<a id="a-8W"></a>如声闻乘中说有化生。<a id="a-8X"></a>诸有情等。<a id="a-8Y"></a>如大乘中为化怖断诸有情故。<a id="a-8Z"></a>说心常等。<a id="a-8a"></a>相秘密者。<a id="a-8b"></a>为令悟入所知相故。<a id="a-8c"></a>对治秘密者。<a id="a-8d"></a>谓为对治所治贪等。<a id="a-8e"></a>诸行差别八万四千。<a id="a-8f"></a>转变秘密者。<a id="a-8g"></a>谓于字义转变差别。<a id="a-8h"></a>觉不坚为坚者。<a id="a-8i"></a>刚强流散说名为坚。<a id="a-8j"></a>非此坚故说名不坚。<a id="a-8k"></a>即是调柔无散乱定。<a id="a-8l"></a>即于此中起坚固慧觉。<a id="a-8m"></a>彼为坚善。<a id="a-8n"></a>住于颠倒者。<a id="a-8o"></a>谓于四颠倒善能安住。<a id="a-8p"></a>知是颠倒决定无动。<a id="a-8q"></a>极烦恼所恼者。<a id="a-8r"></a>为化有情精进劬劳所疲倦故。<a id="a-8s"></a>如有颂言处生死久恼。<a id="a-8t"></a>但由于大悲如是等。<a id="a-8u"></a>得最上菩提者。<a id="a-8v"></a>是得诸佛三菩提义。</p>
  <p id="a8w">切曰。<a id="a-8x"></a>若有欲造大乘法释。<a id="a-8y"></a>略由三相。<a id="a-8z"></a>应造其释。<a id="a-90"></a>一者由说缘起。<a id="a-91"></a>二者由说从缘所生法相。<a id="a-92"></a>三者由说语义。</p>
  <p id="a93">释曰。<a id="a-94"></a>为欲开晓诸造释者。<a id="a-95"></a>解释道理故说略由三相等言。</p>
  <p id="a96">论曰。<a id="a-97"></a>此中说缘起者。<a id="a-98"></a>如说。</p>
  <p id="a99">言熏习所生　　诸法此依彼</p>
  <p id="a9A">异熟与转识　　更互为缘生</p>
  <p id="a9B">释曰。<a id="a-9C"></a>如是缘起及缘生法。<a id="a-9D"></a>所知依处已辨其相已解三种缘起相故。<a id="a-9E"></a>今于此中复略显示阿赖耶识。<a id="a-9F"></a>与其转识互为因果。<a id="a-9G"></a>故伽他中说言熏习所生等言。</p>
  <p id="a9H">论曰。<a id="a-9I"></a>复次彼转识相法。<a id="a-9J"></a>有相有见识为自性。<a id="a-9K"></a>又彼以依处为相。<a id="a-9L"></a>遍计所执为相法性为相。<a id="a-9M"></a>由此显示三自性相。<a id="a-9N"></a>如说。</p>
  <p id="a9O">从有相有见　　应知彼三相</p>
  <p id="a9P">复次云何应释彼相。<a id="a-9Q"></a>谓遍计所执相于依他起相中实无所有。<a id="a-9R"></a>圆成实相于中实有。<a id="a-9S"></a>由此二种非有及有。<a id="a-9T"></a>非得及得。<a id="a-9U"></a>未见已见。<a id="a-9V"></a>真者同时。<a id="a-9W"></a>谓于依他起自性中。<a id="a-9X"></a>无遍计所执故。<a id="a-9Y"></a>有圆成实故。<a id="a-9Z"></a>于此转时。<a id="a-9a"></a>若得彼即不得此。<a id="a-9b"></a>若得此即不得彼。<a id="a-9c"></a>如说。</p>
  <p id="a9d">依他所执无　　成实于中有</p>
  <p id="a9e">故得及不得　　其中二平等</p>
  <p id="a9f">释曰。<a id="a-9g"></a>有相有见识为自性者。<a id="a-9h"></a>此如先说。<a id="a-9i"></a>相识自性。<a id="a-9j"></a>谓色识等及眼识等。<a id="a-9k"></a>见识自性谓根识识等。<a id="a-9l"></a>又彼以依处为相者。<a id="a-9m"></a>谓依他起相是二自性所依处故。<a id="a-9n"></a>遍计所执为相者。<a id="a-9o"></a>即是遍计所执自性。<a id="a-9p"></a>法性为相者。<a id="a-9q"></a>谓即于此净分安立。<a id="a-9r"></a>为显此义说半颂言。<a id="a-9s"></a>从有相有见应知彼三相。<a id="a-9t"></a>未见已见真者同时者。<a id="a-9u"></a>谓若尔时未见真者。<a id="a-9v"></a>于依他起自性中见圆成实无。<a id="a-9w"></a>遍计所执有。<a id="a-9x"></a>即于此时已见真者。<a id="a-9y"></a>见遍计所执无圆成实有。<a id="a-9z"></a>何处谁无依他所执无者。<a id="a-A0"></a>于依他起中。<a id="a-A1"></a>遍计所执无故。<a id="a-A2"></a>于中何有成实。<a id="a-A3"></a>于中有者。<a id="a-A4"></a>于依他起中圆成实有故。<a id="a-A5"></a>此中妄见愚夫。<a id="a-A6"></a>由颠倒见。<a id="a-A7"></a>非有见有。<a id="a-A8"></a>有见非有。<a id="a-A9"></a>真见圣者。<a id="a-AA"></a>由无倒见。<a id="a-AB"></a>有见为有无见为无。<a id="a-AC"></a>为显此义下半颂言。</p>
  <p id="aAD">故得及不得　　其中二平等</p>
  <p id="aAE">论曰。<a id="a-AF"></a>说语义者谓先说初句。<a id="a-AG"></a>后以余句分别显示。<a id="a-AH"></a>或由德处或由义处。</p>
  <p id="aAI">释曰。<a id="a-AJ"></a>如是不观说者。<a id="a-AK"></a>意趣释诸义已。<a id="a-AL"></a>今当随顺说者。<a id="a-AM"></a>意趣释说语义。<a id="a-AN"></a>或由德处或由义处者。<a id="a-AO"></a>谓由德意趣由义意趣。<a id="a-AP"></a>已得在已圆满饶益故名为德。<a id="a-AQ"></a>未得在已随顺趣求故名为义。</p>
  <p id="aAR">论曰。<a id="a-AS"></a>由德处者。<a id="a-AT"></a>谓说佛功德最清净觉。<a id="a-AU"></a>不二现行趣无相法。<a id="a-AV"></a>住于佛住逮得一切佛平等性。<a id="a-AW"></a>到无障处不可转法。<a id="a-AX"></a>所行无碍其所安立。<a id="a-AY"></a>不可思议游于三世平等法性。<a id="a-AZ"></a>其身流布一切世界。<a id="a-Aa"></a>于一切法智无疑滞。<a id="a-Ab"></a>于一切行成就大觉。<a id="a-Ac"></a>于诸法智无有疑惑。<a id="a-Ad"></a>凡所现身不可分别。<a id="a-Ae"></a>一切菩萨等所求智得佛无二。<a id="a-Af"></a>住胜彼岸不相间杂。<a id="a-Ag"></a>如来解脱妙智究竟。<a id="a-Ah"></a>证无中边佛地平等。<a id="a-Ai"></a>极于法界尽虚空性。<a id="a-Aj"></a>穷未来际最清净觉者。<a id="a-Ak"></a>应知此句由所余句分别显示。<a id="a-Al"></a>如是乃成善说法性。</p>
  <p id="aAm">最清净觉者。<a id="a-An"></a>谓佛世尊最清净觉。<a id="a-Ao"></a>应知是佛二十一种功德所摄。<a id="a-Ap"></a>谓于所知一向无障转功德。<a id="a-Aq"></a>于有无无二相真如最胜清净能入功德。<a id="a-Ar"></a>无功用佛事不休息住功德。<a id="a-As"></a>于法身中所依意乐作业无差别功德。<a id="a-At"></a>修一切障对治功德。<a id="a-Au"></a>降伏一切外道功德。<a id="a-Av"></a>生在世间。<a id="a-Aw"></a>不为世法所碍功德。<a id="a-Ax"></a>安立正法功德。<a id="a-Ay"></a>授记功德。<a id="a-Az"></a>于一切世界示现受用变化身功德。<a id="a-B0"></a>断疑功德。<a id="a-B1"></a>令入种种行功德。<a id="a-B2"></a>当来法生妙智功德。<a id="a-B3"></a>如其胜解示现功德。<a id="a-B4"></a>无量所依调伏有情加行功德。<a id="a-B5"></a>平等法身波罗蜜多成满功德。<a id="a-B6"></a>随其胜解。<a id="a-B7"></a>示现差别佛土功德。<a id="a-B8"></a>三种佛身方处无分限功德。<a id="a-B9"></a>穷生死际。<a id="a-BA"></a>常现利益安乐一切有情功德。<a id="a-BB"></a>无尽功德等。</p>
  <p id="aBC">释曰。<a id="a-BD"></a>最清净觉者。<a id="a-BE"></a>此是初句由所余句开显其义。<a id="a-BF"></a>如是乃名善说法性。<a id="a-BG"></a>谓以多德辩说一德。<a id="a-BH"></a>谓于所知一向无障转功德者。<a id="a-BI"></a>此即开示不二现行。<a id="a-BJ"></a>谓佛一向无障碍智。<a id="a-BK"></a>于一切事品类差别无著无碍故。<a id="a-BL"></a>非如声闻等智有处有障有处无障二种。<a id="a-BM"></a>或二处现行。<a id="a-BN"></a>此中无有如是所说二种现行。<a id="a-BO"></a>是故说名不二现行。<a id="a-BP"></a>由此故名最清净觉。<a id="a-BQ"></a>有大功能智断满故。<a id="a-BR"></a>后诸句中皆应如是互相配属。<a id="a-BS"></a>于有无无二相真如最清净能入功德者。<a id="a-BT"></a>此即开示趣无相法。<a id="a-BU"></a>谓此真如有圆成实相。<a id="a-BV"></a>无遍计所执相。<a id="a-BW"></a>由此道理名无二相。<a id="a-BX"></a>无有无相是实有故。<a id="a-BY"></a>无有有相所执无故。<a id="a-BZ"></a>最胜清净能入功德者。<a id="a-Ba"></a>谓即真如最胜清净。<a id="a-Bb"></a>一切法中最第一故。<a id="a-Bc"></a>远离一切客尘垢故。<a id="a-Bd"></a>于此真如自既能入。<a id="a-Be"></a>亦令他入。<a id="a-Bf"></a>是故说为最胜清净能入功德。<a id="a-Bg"></a>由此如前应当配属。<a id="a-Bh"></a>自既清净亦令他净故。<a id="a-Bi"></a>无功用佛事不休息住功德者。<a id="a-Bj"></a>此即开示住于佛住。<a id="a-Bk"></a>谓不作功用于诸佛事。<a id="a-Bl"></a>有情等中能无间断。<a id="a-Bm"></a>随其所应恒正安住圣天梵住。<a id="a-Bn"></a>非如声闻要作功用。<a id="a-Bo"></a>方能成办利有情事。<a id="a-Bp"></a>非如外道虽有所住。<a id="a-Bq"></a>而非殊胜天住。<a id="a-Br"></a>即是四种静虑梵住即是悲等无量。<a id="a-Bs"></a>圣住即是空无相等。<a id="a-Bt"></a>于法身中所依意乐作事无差别功德者。<a id="a-Bu"></a>即是开示逮得一切佛平等性。<a id="a-Bv"></a>所依无差别者。<a id="a-Bw"></a>一切皆依清净智故。<a id="a-Bx"></a>意乐无差别者。<a id="a-By"></a>一切皆有利益安乐一切有情胜意乐故。<a id="a-Bz"></a>作业无差别者。<a id="a-C0"></a>一切皆作受用变化利他事故。<a id="a-C1"></a>非如声闻等唯有所依故。<a id="a-C2"></a>修一切障对治功德者。<a id="a-C3"></a>即是开示到无障处。<a id="a-C4"></a>谓已串习一切烦恼及所知障对治圣道。<a id="a-C5"></a>一切种智定自在性。<a id="a-C6"></a>已到永离一切障气所依趣处。<a id="a-C7"></a>降伏一切外道功德者。<a id="a-C8"></a>即是开示不可转法。<a id="a-C9"></a>谓教证二法皆不为他所能动转。<a id="a-CA"></a>无有余法胜过此故。<a id="a-CB"></a>生在世间不为世法所碍功德者。<a id="a-CC"></a>即是开示所行无碍。<a id="a-CD"></a>谓若于中常所游履说名所行。<a id="a-CE"></a>虽行世间而于其中非利衰等爱恚世法所能拘碍。<a id="a-CF"></a>如有颂言。</p>
  <p id="aCG">诸佛常游于世间　　利乐一切有情类</p>
  <p id="aCH">八法热风邪分别　　不能倾动不拘碍</p>
  <p id="aCI">安立正法功德者。<a id="a-CJ"></a>即是开示其所安立不可思议。<a id="a-CK"></a>谓契经等十二分教名所安立。<a id="a-CL"></a>安立彼彼自相共相故。<a id="a-CM"></a>如是安立非诸愚夫觉所行故。<a id="a-CN"></a>出世间故不可思议。<a id="a-CO"></a>此所安立不可思议。<a id="a-CP"></a>即是功德如前配属。<a id="a-CQ"></a>授记功德者。<a id="a-CR"></a>即是开示游于三世平等法性。<a id="a-CS"></a>谓于三世平等法性能遍游涉。<a id="a-CT"></a>以于三世平等性中。<a id="a-CU"></a>能随解了过去未来曾当转事。<a id="a-CV"></a>皆如现在而授记故。<a id="a-CW"></a>于一切世界示现受用变化身功德者。<a id="a-CX"></a>此即开示其身流布一切世界。<a id="a-CY"></a>谓随所化遍诸世界。<a id="a-CZ"></a>示现两身利乐彼故。<a id="a-Ca"></a>断疑功德者。<a id="a-Cb"></a>即是开示于一切法智无疑滞。<a id="a-Cc"></a>于一切境善决定故。<a id="a-Cd"></a>非于诸法自不决定能决他疑。<a id="a-Ce"></a>非离决定能断疑故。<a id="a-Cf"></a>令入种种行功德者。<a id="a-Cg"></a>即是开示于一切行成就大觉。<a id="a-Ch"></a>当来法生妙智功德者。<a id="a-Ci"></a>即是开示于诸法智。<a id="a-Cj"></a>无有疑惑。<a id="a-Ck"></a>谓圣声闻。<a id="a-Cl"></a>言此全无少分善根而弃舍者。<a id="a-Cm"></a>佛薄伽梵知彼后时善法当生。<a id="a-Cn"></a>现证知彼余生微少善根种子所随逐故。<a id="a-Co"></a>如其胜解示现功德者即是开示凡所现身不可分别。<a id="a-Cp"></a>谓随有情种种胜解。<a id="a-Cq"></a>现金色等。<a id="a-Cr"></a>虽现此身而无分别。<a id="a-Cs"></a>如末尼珠及箫笛等广说如彼。<a id="a-Ct"></a>如来密经无量所依。<a id="a-Cu"></a>调伏有情加行功德者。<a id="a-Cv"></a>即是开示一切菩萨等所求智。<a id="a-Cw"></a>谓由无量菩萨所依。<a id="a-Cx"></a>为欲调伏诸有情故。<a id="a-Cy"></a>发起加行佛增上力。<a id="a-Cz"></a>闻法为先获得妙智。<a id="a-D0"></a>异类菩萨摄受付嘱。<a id="a-D1"></a>展转相续无间而转。<a id="a-D2"></a>由此证得一切菩萨等所求智。<a id="a-D3"></a>平等法身波罗蜜多成满功德者。<a id="a-D4"></a>即是开示得佛无二住胜彼岸。<a id="a-D5"></a>谓无二故名为平等。<a id="a-D6"></a>依平等法身波罗蜜多果位成满故。<a id="a-D7"></a>或平等者无减无增。<a id="a-D8"></a>于法身中波罗蜜多一切成满。<a id="a-D9"></a>其中无有或增或减。<a id="a-DA"></a>非如于彼菩萨地中波罗蜜多有增有减。<a id="a-DB"></a>随其胜解示现差别佛土功德者。<a id="a-DC"></a>即是开示不相间杂如来解脱妙智究竟。<a id="a-DD"></a>谓观众生胜解差别。<a id="a-DE"></a>现金银等种种佛土。<a id="a-DF"></a>不相间杂。<a id="a-DG"></a>世尊胜解现在前时。<a id="a-DH"></a>随众所乐悉皆显现。<a id="a-DI"></a>无不了知是故说名如来解脱。<a id="a-DJ"></a>妙智究竟此中胜解。<a id="a-DK"></a>说为解脱三种佛身方处无分限功德者。<a id="a-DL"></a>即是开示证无中边佛地平等。<a id="a-DM"></a>谓如世界无中无边。<a id="a-DN"></a>佛地亦尔。<a id="a-DO"></a>功德方处无有分限。<a id="a-DP"></a>或复世界方处无边。<a id="a-DQ"></a>诸佛三身即于其中称世界量。<a id="a-DR"></a>平等遍满以法身等即住。<a id="a-DS"></a>如是诸世界中非余处故。<a id="a-DT"></a>或法身等于佛地中平等遍满。<a id="a-DU"></a>无中无边无有分限。<a id="a-DV"></a>此法身等遍一切处。<a id="a-DW"></a>为诸众生现作饶益。<a id="a-DX"></a>然非自性无中无边。<a id="a-DY"></a>穷生死际常现利益安乐一切有情功德者。<a id="a-DZ"></a>即是开示极于法界。<a id="a-Da"></a>谓此法界最清净故。<a id="a-Db"></a>能起等流契经等法。<a id="a-Dc"></a>极此法界于当来世一切有情。<a id="a-Dd"></a>如其所应常能现作利益安乐。<a id="a-De"></a>无尽功德者。<a id="a-Df"></a>即是开示尽虚空性。<a id="a-Dg"></a>谓彼虚空无障为性。<a id="a-Dh"></a>于有对物不障为业。<a id="a-Di"></a>性者界也。<a id="a-Dj"></a>持自相故。<a id="a-Dk"></a>非诸间穴明闇为性穷尽。<a id="a-Dl"></a>如是虚空自性如彼虚空无边无际。<a id="a-Dm"></a>无尽无减无生无灭无有变易。<a id="a-Dn"></a>于一切时现前容受一切质碍。<a id="a-Do"></a>法身亦尔。<a id="a-Dp"></a>常现前作一切有情利乐为相。<a id="a-Dq"></a>尽一切界遍作众生诸饶益事。<a id="a-Dr"></a>无有休息。<a id="a-Ds"></a>等者。<a id="a-Dt"></a>等取究竟功德。<a id="a-Du"></a>即是开示穷未来际。<a id="a-Dv"></a>谓此功德穷未来际常无间断。<a id="a-Dw"></a>穷于未来无际之际。<a id="a-Dx"></a>显佛功德永无穷尽。<a id="a-Dy"></a>所化有情永无尽故。</p>
  <p id="aDz">由此功德之所庄严。<a id="a-E0"></a>最清净觉。<a id="a-E1"></a>显薄伽梵异诸声闻独觉菩萨觉最胜故。<a id="a-E2"></a>云何而得此最胜觉故次说言不二现行。<a id="a-E3"></a>诸声闻等于所知境有二现行。<a id="a-E4"></a>所谓正智不染无智。<a id="a-E5"></a>佛无此故智德圆满。<a id="a-E6"></a>为显如来断德圆满。<a id="a-E7"></a>故次说言趣无相法不住生死涅槃相故。<a id="a-E8"></a>以何方便得此涅槃。<a id="a-E9"></a>故次说言住于佛住。<a id="a-EA"></a>由薄伽梵于空大悲善安住故。<a id="a-EB"></a>不住生死不住涅槃。<a id="a-EC"></a>如是佛住与余为共为不共耶。<a id="a-ED"></a>故次说言。<a id="a-EE"></a>逮得一切佛平等性。<a id="a-EF"></a>诸佛一切行相展转和杂住故。<a id="a-EG"></a>如是已说自利圆满。<a id="a-EH"></a>次当广说利他圆满。<a id="a-EI"></a>为显已得一切所化障碍对治。<a id="a-EJ"></a>故次说言到无障处。<a id="a-EK"></a>有诸魔等。<a id="a-EL"></a>能退转法。<a id="a-EM"></a>能转有情所作义利。<a id="a-EN"></a>今于此中无有是事。<a id="a-EO"></a>故次说言。<a id="a-EP"></a>不可转法。<a id="a-EQ"></a>于诸所作有情利益安乐事中。<a id="a-ER"></a>无有高下能为拘碍。<a id="a-ES"></a>故次说言所行无碍。<a id="a-ET"></a>依此方便能作有情诸饶益事。<a id="a-EU"></a>故次说言其所安立不可思议。<a id="a-EV"></a>如是加行诸佛世尊为性平等。<a id="a-EW"></a>为各差别。<a id="a-EX"></a>不尔何者游于三世平等法性。<a id="a-EY"></a>三世诸佛利有情事皆相似故。<a id="a-EZ"></a>如是所作利有情事。<a id="a-Ea"></a>为于一一诸世界中次第作耶。<a id="a-Eb"></a>不尔何者其身流布一切世界顿于一切诸世界中。<a id="a-Ec"></a>现成佛故。<a id="a-Ed"></a>为显能断于彼彼处所生起疑。<a id="a-Ee"></a>故次说言于一切法智无疑滞。<a id="a-Ef"></a>所化有情种性别故。<a id="a-Eg"></a>如其所应方便化导。<a id="a-Eh"></a>为欲显此巧方便智。<a id="a-Ei"></a>故次说言于一切行成就大觉。<a id="a-Ej"></a>即依如是所化有情有能无能。<a id="a-Ek"></a>善巧差别。<a id="a-El"></a>故次说言于诸法智无有疑惑。<a id="a-Em"></a>即于所化有情邪正及俱行中。<a id="a-En"></a>所应现相不可分别。<a id="a-Eo"></a>为现此事。<a id="a-Ep"></a>故次说言凡所现身不可分别。<a id="a-Eq"></a>引发任持不定种性声闻菩萨。<a id="a-Er"></a>故赞大乘。<a id="a-Es"></a>为显此事。<a id="a-Et"></a>故次说言。<a id="a-Eu"></a>一切菩萨等所求智。<a id="a-Ev"></a>为遮所化诸有情类于大师所。<a id="a-Ew"></a>疑一切智非一切智。<a id="a-Ex"></a>故次说言。<a id="a-Ey"></a>得佛无二住胜彼岸。<a id="a-Ez"></a>闻一切佛得平等言。<a id="a-F0"></a>即谓一切应同一性。<a id="a-F1"></a>为遮此疑。<a id="a-F2"></a>故次说言。<a id="a-F3"></a>不相间杂如来解脱妙智究竟。<a id="a-F4"></a>非一非异其相云何。<a id="a-F5"></a>为答此问故次说言。<a id="a-F6"></a>证无中边佛地平等常无常等。<a id="a-F7"></a>一切皆是二边相摄。<a id="a-F8"></a>云何无相为避此难。<a id="a-F9"></a>故次说言。<a id="a-FA"></a>极于法界。<a id="a-FB"></a>谓最清净离诸戏论。<a id="a-FC"></a>是法界相如是种类。<a id="a-FD"></a>利众生事。<a id="a-FE"></a>为经几时故次说言。<a id="a-FF"></a>尽虚空性穷未来际。</p>
  <p id="aFG">论曰。<a id="a-FH"></a>复次由义处者。<a id="a-FI"></a>如说若诸菩萨成就三十二法乃名菩萨。<a id="a-FJ"></a>谓于一切有情。<a id="a-FK"></a>起利益安乐增上意乐故。<a id="a-FL"></a>令入一切智智故。<a id="a-FM"></a>自知我今何假智故。<a id="a-FN"></a>摧伏慢故。<a id="a-FO"></a>坚牢胜意乐故。<a id="a-FP"></a>非假怜愍故。<a id="a-FQ"></a>于亲非亲平等心故。<a id="a-FR"></a>永作善友乃至涅槃为后边故。<a id="a-FS"></a>应量而语故。<a id="a-FT"></a>含笑先言故。<a id="a-FU"></a>无限大悲故于所受事无退弱故。<a id="a-FV"></a>无厌倦意故闻义无厌故。<a id="a-FW"></a>于自作罪深见过故。<a id="a-FX"></a>于他作罪不瞋而诲故。<a id="a-FY"></a>于一切威仪中恒修治菩提心故。<a id="a-FZ"></a>不希异熟而行施故。<a id="a-Fa"></a>不依一切有趣受持戒故。<a id="a-Fb"></a>于诸有情无有恚碍而行忍故。<a id="a-Fc"></a>为欲摄受一切善法勤精进故。<a id="a-Fd"></a>舍无色界修静虑故。<a id="a-Fe"></a>方便相应修般若故。<a id="a-Ff"></a>由四摄事摄方便故。<a id="a-Fg"></a>于持戒破戒善友无二故。<a id="a-Fh"></a>以殷重心听闻正法故。<a id="a-Fi"></a>以殷重心住阿练若故。<a id="a-Fj"></a>于世杂事不爱乐故。<a id="a-Fk"></a>于下劣乘曾不欣乐故。<a id="a-Fl"></a>于大乘中深见功德故。<a id="a-Fm"></a>远离恶友故。<a id="a-Fn"></a>亲近善友故。<a id="a-Fo"></a>恒修治四梵住故。<a id="a-Fp"></a>常游戏五神通故。<a id="a-Fq"></a>依趣智故。<a id="a-Fr"></a>于住正行不住正行。<a id="a-Fs"></a>诸有情类不弃舍故。<a id="a-Ft"></a>言决定故。<a id="a-Fu"></a>重谛实故。<a id="a-Fv"></a>大菩提心恒为首故。<a id="a-Fw"></a>如是诸句应知皆是初句差别。<a id="a-Fx"></a>谓于一切有情起利益安乐增上意乐。</p>
  <p id="aFy">此利益安乐增上意乐句。<a id="a-Fz"></a>有十六业差别。<a id="a-G0"></a>应知此中十六业者。<a id="a-G1"></a>一展转加行业。<a id="a-G2"></a>二无颠倒业。<a id="a-G3"></a>三不待他请自然加行业。<a id="a-G4"></a>四不动坏业。<a id="a-G5"></a>五无求染业。<a id="a-G6"></a>此有三句差别应知。<a id="a-G7"></a>谓无染系故。<a id="a-G8"></a>于恩非恩无爱恚故。<a id="a-G9"></a>于生生中恒随转故。<a id="a-GA"></a>六相称语身业此有二句差别应知。<a id="a-GB"></a>七于乐于苦于无二中平等业。<a id="a-GC"></a>八无下劣业。<a id="a-GD"></a>九无退转业。<a id="a-GE"></a>十摄方便业。<a id="a-GF"></a>十一厌恶所治业。<a id="a-GG"></a>此有二句差别应知。<a id="a-GH"></a>十二无间作意业。<a id="a-GI"></a>十三胜进行业。<a id="a-GJ"></a>此有七句差别应知。<a id="a-GK"></a>谓六波罗蜜多正加行。<a id="a-GL"></a>故及四摄事正加行故。<a id="a-GM"></a>十四成满加行业。<a id="a-GN"></a>此有六句差别应知。<a id="a-GO"></a>谓亲近善士故。<a id="a-GP"></a>听闻正法故。<a id="a-GQ"></a>住阿练若故。<a id="a-GR"></a>离恶寻思故。<a id="a-GS"></a>作意功德故。<a id="a-GT"></a>此复有二句差别应知。<a id="a-GU"></a>助伴功德。<a id="a-GV"></a>故此复有二句差别应知。<a id="a-GW"></a>十五成满。<a id="a-GX"></a>业此有三句差别应知。<a id="a-GY"></a>谓无量清净。<a id="a-GZ"></a>故得大威力。<a id="a-Ga"></a>故证得功德故。<a id="a-Gb"></a>十六安立彼业。<a id="a-Gc"></a>此有四句差别应知。<a id="a-Gd"></a>谓御众功德故。<a id="a-Ge"></a>决定无疑教授教诫故。<a id="a-Gf"></a>财法摄一故。<a id="a-Gg"></a>无杂染心故。<a id="a-Gh"></a>如是诸句应知皆是初句差别。</p>
  <p id="aGi">释曰。<a id="a-Gj"></a>三十二法由十六业分别显示说彼业故。<a id="a-Gk"></a>利益安乐增上意乐故者。<a id="a-Gl"></a>或有利益而非安乐。<a id="a-Gm"></a>如盛贪者强修梵行。<a id="a-Gn"></a>或有安乐而非利益。<a id="a-Go"></a>如乐欲者。<a id="a-Gp"></a>受用种种有罪境界。<a id="a-Gq"></a>或有利益亦是安乐。<a id="a-Gr"></a>如薄尘者乐修梵行。<a id="a-Gs"></a>此中菩萨作如是心。<a id="a-Gt"></a>云何皆令一切有情当得无上利益安乐。<a id="a-Gu"></a>言意乐者。<a id="a-Gv"></a>欲及胜解以为自性。<a id="a-Gw"></a>此意乐胜故名增上意乐。<a id="a-Gx"></a>令入一切智智故者。<a id="a-Gy"></a>是展转加行业之所解释。<a id="a-Gz"></a>譬如一灯转然千灯。<a id="a-H0"></a>由此业故。<a id="a-H1"></a>利益安乐增上意乐则得显现。<a id="a-H2"></a>如是于后一切句中。<a id="a-H3"></a>利益安乐增上意乐皆应配释。<a id="a-H4"></a>自知我今何假智故者。<a id="a-H5"></a>是无颠倒业之所解释。<a id="a-H6"></a>或有利乐增上意乐而是颠倒。<a id="a-H7"></a>故须自知。<a id="a-H8"></a>我今何假。<a id="a-H9"></a>由此智故说无倒业。<a id="a-HA"></a>谓我唯有如是闻慧。<a id="a-HB"></a>了知教证自有堪能。<a id="a-HC"></a>起随所应无倒加行。<a id="a-HD"></a>如有颂言。</p>
  <p id="aHE">诸有自称量　　勤求所求处</p>
  <p id="aHF">彼不逮劬劳　　而能到所到</p>
  <p id="aHG">如是等颂应当广说。<a id="a-HH"></a>摧伏慢故者。<a id="a-HI"></a>是不待他请自然加行业之所解释。<a id="a-HJ"></a>他虽不请自然往彼为说正法。<a id="a-HK"></a>坚牢胜意乐故者。<a id="a-HL"></a>是不动坏业之所解释。<a id="a-HM"></a>生死众苦不能动坏所发心故。<a id="a-HN"></a>非假怜愍故。<a id="a-HO"></a>于亲非亲平等心故。<a id="a-HP"></a>永作善友乃至涅槃为后边故者。<a id="a-HQ"></a>是无求染业三种差别之所解释。<a id="a-HR"></a>若有染系由爱染因。<a id="a-HS"></a>假作怜愍暂时摄受。<a id="a-HT"></a>若无染系非假怜愍。<a id="a-HU"></a>于一切时恒不舍离。<a id="a-HV"></a>若依爱染而作怜愍。<a id="a-HW"></a>于亲非亲。<a id="a-HX"></a>有爱有恚心不平等。<a id="a-HY"></a>若无染心则于二品平等而转。<a id="a-HZ"></a>若有爱染而作怜愍。<a id="a-Ha"></a>但至命终怜愍随转。<a id="a-Hb"></a>若无爱染而生怜愍。<a id="a-Hc"></a>于生生中怜愍之心恒常随转。<a id="a-Hd"></a>是故菩萨乃至涅槃永作善友。<a id="a-He"></a>应量而语含笑先言故者。<a id="a-Hf"></a>此是二种利益安乐增上意乐相。<a id="a-Hg"></a>称语身业之所解释。<a id="a-Hh"></a>无限大悲故者。<a id="a-Hi"></a>是平等业之所解释。<a id="a-Hj"></a>若唯于苦而起大悲。<a id="a-Hk"></a>非乐非舍非平等业一分转故。<a id="a-Hl"></a>菩萨大悲于乐于苦于非苦乐。<a id="a-Hm"></a>所摄有情皆被生死众苦随逐。<a id="a-Hn"></a>平等怜愍无有差别。<a id="a-Ho"></a>是故说此名平等业。<a id="a-Hp"></a>于所受事无退弱故者。<a id="a-Hq"></a>是无下劣业之所解释。<a id="a-Hr"></a>专为拔济一切有情。<a id="a-Hs"></a>犹如重担。<a id="a-Ht"></a>见此重担心无怯惧不舍勤苦。<a id="a-Hu"></a>如担而办。<a id="a-Hv"></a>是故说名无下劣业。<a id="a-Hw"></a>无厌倦意故者。<a id="a-Hx"></a>是无退转业之所解释。<a id="a-Hy"></a>所化有情诸邪恶行不能退转。<a id="a-Hz"></a>利益安乐增上意乐相应业故。<a id="a-I0"></a>闻义无厌故者。<a id="a-I1"></a>是摄方便业之所解释。<a id="a-I2"></a>闻谓所闻契经等法。<a id="a-I3"></a>非泛所闻。<a id="a-I4"></a>义谓即彼所诠之义。<a id="a-I5"></a>于此闻义常无厌足。<a id="a-I6"></a>此是能摄成熟有情巧方便性。<a id="a-I7"></a>是故说名摄方便业。<a id="a-I8"></a>闻义无足如所堪能。<a id="a-I9"></a>应正道理而化导故。<a id="a-IA"></a>于自作罪深见过故。<a id="a-IB"></a>于他作罪不瞋而诲故者。<a id="a-IC"></a>是厌恶所治业之所解释。<a id="a-ID"></a>此中所治谓贪瞋等。<a id="a-IE"></a>欲令远离故名厌恶。<a id="a-IF"></a>若于自罪深见过失。<a id="a-IG"></a>速疾厌离方能制他所不应作。<a id="a-IH"></a>言威肃故非余能制。<a id="a-II"></a>如契经言。</p>
  <p id="aIJ">若自住邪行　　便受他讥论</p>
  <p id="aIK">是人终不能　　制止他过失</p>
  <p id="aIL">世俗亦言。</p>
  <p id="aIM">若自犯愆过　　经时不观察</p>
  <p id="aIN">不如理远离　　慢不取其德</p>
  <p id="aIO">若怀瞋忿。<a id="a-IP"></a>诲他所犯以非利益非方便故。<a id="a-IQ"></a>言不威肃他转违背。<a id="a-IR"></a>起诸邪行。<a id="a-IS"></a>如有颂言。</p>
  <p id="aIT">怜愍如一子　　诲举他所犯</p>
  <p id="aIU">决定令受持　　后不复当犯</p>
  <p id="aIV">于一切威仪中。<a id="a-IW"></a>恒修治菩提心故者。<a id="a-IX"></a>是无间作意业之所解释。<a id="a-IY"></a>普于一切所作事中。<a id="a-IZ"></a>无间修治菩提心故。<a id="a-Ia"></a>如所行清净契经中说。</p>
  <p id="aIb">若见坐时　　发如是心　　愿诸众生</p>
  <p id="aIc">坐菩提座</p>
  <p id="aId">如是等颂不悕异熟而行施故。<a id="a-Ie"></a>乃至由四摄事摄方便故者。<a id="a-If"></a>是胜进行业七句差别之所解释。<a id="a-Ig"></a>即六波罗蜜多及四摄事。<a id="a-Ih"></a>离如所说所治过等。<a id="a-Ii"></a>于极喜等后后地中。<a id="a-Ij"></a>转得增胜趣向成满。<a id="a-Ik"></a>因名为业是所作故。<a id="a-Il"></a>此中四种波罗蜜多易故不释。<a id="a-Im"></a>有差别者。<a id="a-In"></a>今当略释。<a id="a-Io"></a>舍无色界修静虑故者。<a id="a-Ip"></a>菩萨不生无色界中。<a id="a-Iq"></a>于彼不见能作利乐有情事故。<a id="a-Ir"></a>亦不数入无色等至。<a id="a-Is"></a>不见彼处。<a id="a-It"></a>有多功德之所依故。<a id="a-Iu"></a>舍是离义方便相应修般若者。<a id="a-Iv"></a>大悲相应修习妙慧。<a id="a-Iw"></a>能作有情诸利乐事。<a id="a-Ix"></a>此若无者。<a id="a-Iy"></a>于诸有情利益安乐此事应无。<a id="a-Iz"></a>专为此事求佛果故。<a id="a-J0"></a>如有颂言。</p>
  <p id="aJ1">双修习慧悲　　能作他利乐</p>
  <p id="aJ2">利他行正道　　一向趣菩提</p>
  <p id="aJ3">四摄事者。<a id="a-J4"></a>布施爱语利行同义。<a id="a-J5"></a>由布施故能摄受他。<a id="a-J6"></a>由爱语故方便开解为说法相。<a id="a-J7"></a>由利行故随其所应劝彼修善。<a id="a-J8"></a>由同义故于最后时。<a id="a-J9"></a>令彼同得不共功德。<a id="a-JA"></a>或由布施故令成法器。<a id="a-JB"></a>由爱语故得法胜解。<a id="a-JC"></a>由利行故依法胜解发起正行。<a id="a-JD"></a>由同义故令所起行转得清净转复微妙。<a id="a-JE"></a>由此具摄方便自性。<a id="a-JF"></a>于持戒破戒善友无二故。<a id="a-JG"></a>乃至亲近善友故者。<a id="a-JH"></a>是成满加行业六句差别之所解释。<a id="a-JI"></a>由此加行能令成满。<a id="a-JJ"></a>是故说名成满加行。<a id="a-JK"></a>此即是业。<a id="a-JL"></a>由亲近善士等六句释经所说八句。<a id="a-JM"></a>作意功德助伴功德。<a id="a-JN"></a>各释二故有。<a id="a-JO"></a>善尸罗故名持戒有。<a id="a-JP"></a>恶尸罗故名破戒。<a id="a-JQ"></a>于此二种能说法者。<a id="a-JR"></a>为闻法故恭敬法故。<a id="a-JS"></a>起善友想无有差别。<a id="a-JT"></a>是故说言善友无二。<a id="a-JU"></a>由是因缘于破戒者不应一向。<a id="a-JV"></a>谓非善友。<a id="a-JW"></a>如有颂言。</p>
  <p id="aJX">若有戒足虽羸劣　　而能辩说利多人</p>
  <p id="aJY">如佛大师应供养　　爱彼善说故相似</p>
  <p id="aJZ">以殷重心听闻正法者。<a id="a-Ja"></a>谓如所说广义等中。<a id="a-Jb"></a>由十六行应听闻法。<a id="a-Jc"></a>以殷重心住阿练若者。<a id="a-Jd"></a>远离聚落。<a id="a-Je"></a>过俱卢舍名阿练若。<a id="a-Jf"></a>于中居止说名为住。<a id="a-Jg"></a>如应而住无有慢缓名殷重心。<a id="a-Jh"></a>于世杂事不爱乐者。<a id="a-Ji"></a>不爱世间歌笑舞等种种杂事。<a id="a-Jj"></a>即是远离欲等相应不正寻思。<a id="a-Jk"></a>作意功德者。<a id="a-Jl"></a>舍爱声闻独觉乘故。<a id="a-Jm"></a>大乘功德爱相应故。<a id="a-Jn"></a>助伴功德者。<a id="a-Jo"></a>远恶友故。<a id="a-Jp"></a>近善友故。<a id="a-Jq"></a>恒修治四梵住故。<a id="a-Jr"></a>常游戏五神通故。<a id="a-Js"></a>依趣智故者。<a id="a-Jt"></a>是成满业之所解释。<a id="a-Ju"></a>谓成满相名成满业。<a id="a-Jv"></a>此中业声是相别名。<a id="a-Jw"></a>无量清净等三句。<a id="a-Jx"></a>释前恒修治四梵住等三句。<a id="a-Jy"></a>慈悲喜舍四种无量名四梵住。<a id="a-Jz"></a>由此表知所有内德。<a id="a-K0"></a>成满清净故得相声。<a id="a-K1"></a>游戏五通名为威力。<a id="a-K2"></a>漏尽智通是解脱智名大威力。<a id="a-K3"></a>或取菩萨增上神通名大威力。<a id="a-K4"></a>如是亦名成满之相。<a id="a-K5"></a>证得功德者。<a id="a-K6"></a>谓已证得现前自在。<a id="a-K7"></a>此即解释依趣智故。<a id="a-K8"></a>各别内证名依趣智。<a id="a-K9"></a>不唯于义依趣于识非寂静故。<a id="a-KA"></a>于住正行不住正行等。<a id="a-KB"></a>是安立彼业。<a id="a-KC"></a>四句差别之所解释。<a id="a-KD"></a>由此安立利益安乐增上意乐。<a id="a-KE"></a>此即是业。<a id="a-KF"></a>是故说名安立彼业。<a id="a-KG"></a>御众功德者。<a id="a-KH"></a>谓于持戒犯戒有情驱摈摄受。<a id="a-KI"></a>俱欲令其出不善处安立善处。<a id="a-KJ"></a>名不弃舍。<a id="a-KK"></a>言决定故者。<a id="a-KL"></a>谓决定无疑教授教诫。<a id="a-KM"></a>言威肃故。<a id="a-KN"></a>言若不定即不威肃。<a id="a-KO"></a>重谛实故者。<a id="a-KP"></a>谓财法二摄合成一种。<a id="a-KQ"></a>积集财法无异分别。<a id="a-KR"></a>平等分布如先所许。<a id="a-KS"></a>如是施与除现所无。<a id="a-KT"></a>如有颂言。</p>
  <p id="aKU">财供养能令　　众生尽寿命</p>
  <p id="aKV">法供养能令　　究竟天寂静</p>
  <p id="aKW">大菩提心恒为首故者。<a id="a-KX"></a>是无杂染心之所解释。<a id="a-KY"></a>由菩提心所摄受故。<a id="a-KZ"></a>凡有所作终不贪求他供事等。<a id="a-Ka"></a>唯求证得无上菩提。</p>
  <p id="aKb">论曰。<a id="a-Kc"></a>如说。</p>
  <p id="aKd">由最初句故　　句别德种类</p>
  <p id="aKe">由最初句故　　句别义差别</p>
  <p id="aKf">释曰。<a id="a-Kg"></a>此伽他中其义易解无劳重释。</p>
 </body>
</html>