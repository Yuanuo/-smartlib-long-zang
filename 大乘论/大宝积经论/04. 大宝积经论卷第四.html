<!doctype html>
<html id="z3IBVYN10g" data-ver="1347">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘论">
  <meta period="元魏">
 </head>
 <body>
  <h1 id="a1">大宝积经论卷第四</h1>
  <p id="a2">迦葉。<a id="a-3"></a>有当来比丘如犬逐块者。<a id="a-4"></a>是中向外道如犬者。<a id="a-5"></a>色等五种境界如块。<a id="a-6"></a>掷者如畏色声香味触示现畏诸境界。<a id="a-7"></a>彼畏境界。<a id="a-8"></a>不证知畏因故。<a id="a-9"></a>示现有四种相故。<a id="a-A"></a>唯逐境界。<a id="a-B"></a>住空闲处者。<a id="a-C"></a>为欲转得胜境界。<a id="a-D"></a>取空闲处。<a id="a-E"></a>彼住独无等侣。<a id="a-F"></a>除彼杂染。<a id="a-G"></a>永住无二。<a id="a-H"></a>以身离五欲而心不舍。<a id="a-I"></a>是人有时或念好声香味触。<a id="a-J"></a>贪心微着而不观内。<a id="a-K"></a>不知不觉故。<a id="a-L"></a>忆念诸境界。<a id="a-M"></a>忍故彼不知。<a id="a-N"></a>云何当得离色声香味触。<a id="a-O"></a>彼以不知不觉故。<a id="a-P"></a>后时来入城邑聚落王都等在人众中。<a id="a-Q"></a>还复为好色声香味触五欲所缚。<a id="a-R"></a>故还复退。<a id="a-S"></a>若空闲处死者。<a id="a-T"></a>持俗戒故。<a id="a-U"></a>便得生天有。<a id="a-V"></a>为上天五欲所爱缚。<a id="a-W"></a>复彼从天上灭。<a id="a-X"></a>亦不离四恶道。<a id="a-Y"></a>何等为四所谓地狱饿鬼畜生阿修罗道。<a id="a-Z"></a>天中生堕。<a id="a-a"></a>尽依贪欲行故黑朋应知。<a id="a-b"></a>依见行故说白朋应知。<a id="a-c"></a>以见人无我故彼对治释成二种黑白朋等应知。<a id="a-d"></a>如是修诸行已。<a id="a-e"></a>有散心令使摄取。<a id="a-f"></a>已摄者令得解脱。<a id="a-g"></a>是中修多罗句喻。<a id="a-h"></a>以不入定心。<a id="a-i"></a>为得解脱故。<a id="a-j"></a>说诸方便舍摩他取舍诸烦恼舍摩他等相错心治。<a id="a-k"></a>故显说咽喉喻及缚人喻。<a id="a-l"></a>等以一心定心中说解脱方便。<a id="a-m"></a>示现见修相烦恼中说方便令灭故。<a id="a-n"></a>彼障身见爱乐三昧故。<a id="a-o"></a>如咽喉及缚喻等识故。<a id="a-p"></a>证谛时以出世间智。<a id="a-q"></a>作令难故。<a id="a-r"></a>身见如咽喉处病应知。<a id="a-s"></a>如是行行已防有防等法故。<a id="a-t"></a>说二种空喻不净心。<a id="a-u"></a>一者读诵世间外道经书诸论等。<a id="a-v"></a>二者多畜好衣钵依业及依身故。<a id="a-w"></a>此诸二法能令得二种缚。<a id="a-x"></a>如次。<a id="a-y"></a>一见缚。<a id="a-z"></a>二利养名闻等缚。<a id="a-10"></a>然此二种能缚。<a id="a-11"></a>以未生善法为令不生作障当得二种法。<a id="a-12"></a>一者圣种朋。<a id="a-13"></a>二者亲近诸檀越。<a id="a-14"></a>已生善法。<a id="a-15"></a>能灭及作污染故。<a id="a-16"></a>令得二种垢。<a id="a-17"></a>一者忍诸烦恼垢。<a id="a-18"></a>二者贪诸檀越知识等。<a id="a-19"></a>永断拔诸善根法故。<a id="a-1A"></a>令助得二种雨雹坏法。<a id="a-1B"></a>一者毁谤正法。<a id="a-1C"></a>二者破戒受人信施。<a id="a-1D"></a>现法中彼不可治故。<a id="a-1E"></a>令得二种痈疮。<a id="a-1F"></a>一者求见他过。<a id="a-1G"></a>二者自覆诸罪。<a id="a-1H"></a>现法中苦恶行故。<a id="a-1I"></a>令得二种烧法。<a id="a-1J"></a>一者有垢身心受着袈裟。<a id="a-1K"></a>二者受他持戒有功德人所礼拜供养等。<a id="a-1L"></a>未来喻者。<a id="a-1M"></a>为得不得不能生故。<a id="a-1N"></a>令得二种不可治病。<a id="a-1O"></a>一者怀增上慢而自伏心。<a id="a-1P"></a>二者坏他发大乘心。<a id="a-1Q"></a>谤菩萨故。<a id="a-1R"></a>依声闻戒未来更有渐次应知。<a id="a-1S"></a>迦葉。<a id="a-1T"></a>当自观内者。<a id="a-1U"></a>如是乃至中有谁黠慧。<a id="a-1V"></a>调伏贪恼等故。<a id="a-1W"></a>说增上戒行多闻喻。<a id="a-1X"></a>生厌悔意故。<a id="a-1Y"></a>明增上心戒行咽喉喻。<a id="a-1Z"></a>及系缚人喻者。<a id="a-1a"></a>以人无我及法无我故。<a id="a-1b"></a>增上智戒行。<a id="a-1c"></a>若以调伏贪恼等增上心戒行。<a id="a-1d"></a>经所说者。<a id="a-1e"></a>何故此中说增上戒行。<a id="a-1f"></a>答曰。<a id="a-1g"></a>能发起贪恼行故。<a id="a-1h"></a>罪多因贪嗔痴等。<a id="a-1i"></a>相发起。<a id="a-1j"></a>是故说调伏贪恼等是增上戒行。<a id="a-1k"></a>问曰。<a id="a-1l"></a>云何贪恼等令能发起罪。<a id="a-1m"></a>答曰。<a id="a-1n"></a>有二种相故。<a id="a-1o"></a>如彼不能忏悔。<a id="a-1p"></a>如彼忏悔。<a id="a-1q"></a>而不成忏悔喻。<a id="a-1r"></a>若有诸沙门及婆罗门。<a id="a-1s"></a>不知烦恼因故。<a id="a-1t"></a>怖畏色等境界。<a id="a-1u"></a>住闲空处。<a id="a-1v"></a>自心发起。<a id="a-1w"></a>不善思惟故。<a id="a-1x"></a>亦起贪恼我慢境界。<a id="a-1y"></a>或余处念见贪等。<a id="a-1z"></a>随逐如犬逐土块。<a id="a-20"></a>以块打故唯逐块。<a id="a-21"></a>如是不除贪等故。<a id="a-22"></a>若以聚落等所有亲近事作现念。<a id="a-23"></a>是名未除。<a id="a-24"></a>顺义故名除及以除竟。<a id="a-25"></a>何故黑朋中说贪调伏。<a id="a-26"></a>不说于恼。<a id="a-27"></a>白朋中说恼调伏不说于贪。<a id="a-28"></a>答曰。<a id="a-29"></a>二俱欲界中故。<a id="a-2A"></a>示现有余调有余不调。<a id="a-2B"></a>示现有余调有余不调者。<a id="a-2C"></a>若在空闲处而命终。<a id="a-2D"></a>如是未调故。<a id="a-2E"></a>住戒者亦坏。<a id="a-2F"></a>成增上戒故。<a id="a-2G"></a>况复不住戒者。<a id="a-2H"></a>如马下道或错。<a id="a-2I"></a>如是行者行增上戒。<a id="a-2J"></a>以错诸念亦名乱。<a id="a-2K"></a>如咽喉病能断命根。<a id="a-2L"></a>如是依人无我行增上智。<a id="a-2M"></a>以身见能断法命根。<a id="a-2N"></a>如有人随所缚处而求解脱。<a id="a-2O"></a>如是依法无我行增上智。<a id="a-2P"></a>随所性脱。<a id="a-2Q"></a>妄念中令计心。<a id="a-2R"></a>此三修戒中。<a id="a-2S"></a>有八种戒相违法。<a id="a-2T"></a>有八种随顺不净心。<a id="a-2U"></a>读诵世间外道经书诸论等。<a id="a-2V"></a>多好衣钵等无所用故。<a id="a-2W"></a>如空横染。<a id="a-2X"></a>横染是缚因故。<a id="a-2Y"></a>渐次说二种缚一者见缚。<a id="a-2Z"></a>二者名闻利养缚。<a id="a-2a"></a>于缚作因故说此渐次。<a id="a-2b"></a>以见缚故。<a id="a-2c"></a>憎谤圣种朋。<a id="a-2d"></a>以利养名闻故。<a id="a-2e"></a>亲近白衣。<a id="a-2f"></a>如垢障因故。<a id="a-2g"></a>渐次说二种垢。<a id="a-2h"></a>一憎怨谤圣朋。<a id="a-2i"></a>忍受诸烦恼。<a id="a-2j"></a>二亲近白衣故。<a id="a-2k"></a>贪诸檀越知识等。<a id="a-2l"></a>是垢如雨雹因故。<a id="a-2m"></a>次说雨雹。<a id="a-2n"></a>忍受诸烦恼故。<a id="a-2o"></a>毁谤正法。<a id="a-2p"></a>贪诸檀越。<a id="a-2q"></a>以亲近破戒缘故。<a id="a-2r"></a>说破戒受人信施。<a id="a-2s"></a>于雨雹因故。<a id="a-2t"></a>次有痈疮。<a id="a-2u"></a>以毁谤正法及破戒受人信施故。<a id="a-2v"></a>自覆诸罪故。<a id="a-2w"></a>烧煮痈疮因故。<a id="a-2x"></a>次说烧法。<a id="a-2y"></a>求见他过。<a id="a-2z"></a>说有垢身心受着袈裟。<a id="a-30"></a>以自覆罪故。<a id="a-31"></a>受他持戒有功德人所礼拜供养等。<a id="a-32"></a>于烧成病因故。<a id="a-33"></a>次说不可治病故。<a id="a-34"></a>言有垢身心受着袈裟。<a id="a-35"></a>而怀增上慢。<a id="a-36"></a>而集戒心故。<a id="a-37"></a>受他持戒有功德人所作礼拜供养等故。<a id="a-38"></a>坏他住发大乘心。<a id="a-39"></a>对此故说白朋应知。<a id="a-3A"></a>此二人中初是见行人。<a id="a-3B"></a>第二贪爱行人应知。<a id="a-3C"></a>有四种沙门者。<a id="a-3D"></a>以何渐次示现。<a id="a-3E"></a>如彼违戒法患。<a id="a-3F"></a>或亲近。<a id="a-3G"></a>或舍得人患。<a id="a-3H"></a>或得人功德已所有于念中成障。<a id="a-3I"></a>或非障者。<a id="a-3J"></a>彼示现是中人患有三种依三种人故说应知。<a id="a-3K"></a>形服相沙门者。<a id="a-3L"></a>心行俱坏。<a id="a-3M"></a>依喜恶故说依义。<a id="a-3N"></a>诳诈沙门。<a id="a-3O"></a>及名闻沙门。<a id="a-3P"></a>行成就而坏心。<a id="a-3Q"></a>依二种喜欲大及有喜欲。<a id="a-3R"></a>是中喜欲恶者。<a id="a-3S"></a>若言沙门而非沙门。<a id="a-3T"></a>怖大者。<a id="a-3U"></a>若有诸德。<a id="a-3V"></a>而自意过有自德。<a id="a-3W"></a>恒作是念。<a id="a-3X"></a>有喜欲者。<a id="a-3Y"></a>若有德而与德等生心。<a id="a-3Z"></a>初者有二种坏行。<a id="a-3a"></a>一者有余。<a id="a-3b"></a>二者无余。<a id="a-3c"></a>有余者。<a id="a-3d"></a>依四沙门故说应知。<a id="a-3e"></a>依于受戒有漏。<a id="a-3f"></a>乃至行不净意业。<a id="a-3g"></a>就此三不善调伏等。<a id="a-3h"></a>如次示现。<a id="a-3i"></a>依乞食故。<a id="a-3j"></a>说不净命。<a id="a-3k"></a>依受用故。<a id="a-3l"></a>说悭事受用畜聚[卄/積]宿等。<a id="a-3m"></a>依修业故。<a id="a-3n"></a>说不净命。<a id="a-3o"></a>依受用故。<a id="a-3p"></a>说悭事受用畜[卄/積]宿等。<a id="a-3q"></a>依修业故。<a id="a-3r"></a>说懈怠。<a id="a-3s"></a>无余者。<a id="a-3t"></a>以破戒故。<a id="a-3u"></a>教犯根本戒故。<a id="a-3v"></a>坏心者。<a id="a-3w"></a>以恶法故。<a id="a-3x"></a>及覆藏彼故。<a id="a-3y"></a>第二成就行故。<a id="a-3z"></a>依行命戒受用。<a id="a-40"></a>及修道应知。<a id="a-41"></a>是中成就行者。<a id="a-42"></a>依行故。<a id="a-43"></a>成就境界者。<a id="a-44"></a>依命故。<a id="a-45"></a>成就威仪者。<a id="a-46"></a>以染心四行故。<a id="a-47"></a>依戒者受用粗。<a id="a-48"></a>涩食故少欲四。<a id="a-49"></a>圣种性者。<a id="a-4A"></a>依受用故。<a id="a-4B"></a>言不亲近诸道俗等故。<a id="a-4C"></a>依修道故。<a id="a-4D"></a>少言少语故。<a id="a-4E"></a>乐寂静依论说慰喻等应知。<a id="a-4F"></a>虽行如是等法皆为诳诈不为善净心者。<a id="a-4G"></a>以坏心故。<a id="a-4H"></a>依修行行故。<a id="a-4I"></a>诳诈应知。<a id="a-4J"></a>常有我见者。<a id="a-4K"></a>依人无我不灭我见行行故。<a id="a-4L"></a>于空法中而生怖畏难。<a id="a-4M"></a>如临深坑。<a id="a-4N"></a>依法无我不分别空。<a id="a-4O"></a>及彼说者生怨家等想。<a id="a-4P"></a>第三者成就行顺住念。<a id="a-4Q"></a>依止及依行。<a id="a-4R"></a>随顺诸法应知。<a id="a-4S"></a>是中住者持戒。<a id="a-4T"></a>念者多闻。<a id="a-4U"></a>念彼故得顺诸事。<a id="a-4V"></a>依止者。<a id="a-4W"></a>空闲处坐。<a id="a-4X"></a>以空闲坐故。<a id="a-4Y"></a>顺诸功德。<a id="a-4Z"></a>随顺诸法者。<a id="a-4a"></a>少知足少欲等。<a id="a-4b"></a>违心于亲亲中应知。<a id="a-4c"></a>是中不灭诸念者。<a id="a-4d"></a>示现有厌离欲。<a id="a-4e"></a>彼对治故。<a id="a-4f"></a>灭炽然等欲。<a id="a-4g"></a>三菩提故。<a id="a-4h"></a>灭三菩提。<a id="a-4i"></a>以道行果故。<a id="a-4j"></a>第四人二俱成就。<a id="a-4k"></a>以九种成就势应知。<a id="a-4l"></a>一常行势二多闻势。<a id="a-4m"></a>三欲势。<a id="a-4n"></a>四寂静思惟势。<a id="a-4o"></a>五正见势。<a id="a-4p"></a>六证势。<a id="a-4q"></a>七灭势。<a id="a-4r"></a>八修势。<a id="a-4s"></a>九正证势。<a id="a-4t"></a>不求身命者。<a id="a-4u"></a>以不惜身命故。<a id="a-4v"></a>是名常行势应知。<a id="a-4w"></a>乐闻空等法意喜者。<a id="a-4x"></a>明第二多闻势。<a id="a-4y"></a>亦不喜空见等。<a id="a-4z"></a>复不喜涅槃修诸梵行。<a id="a-50"></a>何况悕求三界。<a id="a-51"></a>不悕求诸见法。<a id="a-52"></a>亦应灭法故。<a id="a-53"></a>彼果彼道得涅槃意故。<a id="a-54"></a>说第三欲势。<a id="a-55"></a>常依止于法不依止文字章句者。<a id="a-56"></a>诸烦恼求内解脱。<a id="a-57"></a>不向外逃走。<a id="a-58"></a>以依止法故。<a id="a-59"></a>求禅解脱思心世间智等。<a id="a-5A"></a>第四寂静思惟势。<a id="a-5B"></a>于一切烦恼常求解脱不向外求见一法本来性无垢毕竟清净而自依止亦不依他者。<a id="a-5C"></a>性不染故。<a id="a-5D"></a>有学出世间法自内知见。<a id="a-5E"></a>第五正见势。<a id="a-5F"></a>以正法身尚不见佛。<a id="a-5G"></a>何况色身者。<a id="a-5H"></a>以不见三宝故。<a id="a-5I"></a>真实三宝。<a id="a-5J"></a>亦以出世间智分别念故。<a id="a-5K"></a>第六证势。<a id="a-5L"></a>以空患离上不见法。<a id="a-5M"></a>何况贪着音声言说。<a id="a-5N"></a>以灭除所应除者故。<a id="a-5O"></a>第七灭势。<a id="a-5P"></a>无所修应修者。<a id="a-5Q"></a>以修故。<a id="a-5R"></a>第八修势。<a id="a-5S"></a>不生生死不着涅槃。<a id="a-5T"></a>知一切法本来寂灭。<a id="a-5U"></a>不见有缚不求解脱。<a id="a-5V"></a>是故不舍世间不证涅槃者。<a id="a-5W"></a>以灭世间因故。<a id="a-5X"></a>及以得涅槃故。<a id="a-5Y"></a>不生世间不求涅槃。<a id="a-5Z"></a>不悕求死及寿命。<a id="a-5a"></a>不求解不求缚。<a id="a-5b"></a>已灭故。<a id="a-5c"></a>及有余分故。<a id="a-5d"></a>不行亦不灭。<a id="a-5e"></a>是中性灭尽无生智等所摄诸无学法应知。<a id="a-5f"></a>是名第九正证势。<a id="a-5g"></a>所有彼三种沙门立沙门名。<a id="a-5h"></a>彼名无义。<a id="a-5i"></a>及不相似示现。<a id="a-5j"></a>以名所伐故。<a id="a-5k"></a>说贫穷喻。<a id="a-5l"></a>云何以名所伐。<a id="a-5m"></a>异沙门名形服故。<a id="a-5n"></a>妄受信施利养。<a id="a-5o"></a>自此已后非真实行。<a id="a-5p"></a>沙门及识知起我慢。<a id="a-5q"></a>真实行沙门故。<a id="a-5r"></a>并持戒识知。<a id="a-5s"></a>颠倒说似如持戒故。<a id="a-5t"></a>闻思修等智。<a id="a-5u"></a>依彼慢故说二喻譬。<a id="a-5v"></a>如有人漂没大水渴乏而死。<a id="a-5w"></a>此喻示现以有闻慧故生我慢。<a id="a-5x"></a>药师喻以有思慧故。<a id="a-5y"></a>乐着三摩拔提。<a id="a-5z"></a>凡夫离欲者。<a id="a-60"></a>乐着利养恭敬故。<a id="a-61"></a>有学者。<a id="a-62"></a>起悔修三摩拔提者。<a id="a-63"></a>修慧邪行故。<a id="a-64"></a>示现行正行中起我慢故。<a id="a-65"></a>说余三喻。<a id="a-66"></a>初名病人喻。<a id="a-67"></a>第二者宝喻。<a id="a-68"></a>第三者死人喻。<a id="a-69"></a>依戒起彼慢故。<a id="a-6A"></a>示现有四种破戒比丘。<a id="a-6B"></a>自善持戒等喻。<a id="a-6C"></a>是中初者假受戒。<a id="a-6D"></a>第二者说不善持律明了懈怠。<a id="a-6E"></a>三者以行似彼故。<a id="a-6F"></a>于破戒障坏故。<a id="a-6G"></a>说坏障戒。<a id="a-6H"></a>第四者说具受十二头陀功德。<a id="a-6I"></a>是假名持戒。<a id="a-6J"></a>是中初者见患灭破戒对治障故。<a id="a-6K"></a>名为破戒应知。<a id="a-6L"></a>有者以破戒故。<a id="a-6M"></a>不可持彼中一。<a id="a-6N"></a>于涅槃中生恐怖。<a id="a-6O"></a>不能灭破戒障故。<a id="a-6P"></a>修行对治。<a id="a-6Q"></a>第二以我慢故。<a id="a-6R"></a>生得解脱相。<a id="a-6S"></a>对治彼故。<a id="a-6T"></a>说诸真实持戒功德。<a id="a-6U"></a>然破戒恶所显及修道行所显。<a id="a-6V"></a>是中初持戒者。<a id="a-6W"></a>说内入非外入故。<a id="a-6X"></a>第二说作染业无作。<a id="a-6Y"></a>善无作非是身等作。<a id="a-6Z"></a>染业亦无非作。<a id="a-6a"></a>是能作善无行无非行。<a id="a-6b"></a>依杂染不杂染。<a id="a-6c"></a>依乞食无所行亦无不行依。<a id="a-6d"></a>杂染不杂染受用故无名无色无余涅槃。<a id="a-6e"></a>无想无非想无相行中。<a id="a-6f"></a>离念一切想故。<a id="a-6g"></a>及念无想戒无灭无非灭。<a id="a-6h"></a>无学行于涅槃有余故。<a id="a-6i"></a>烦恼无余故。<a id="a-6j"></a>无取无舍。<a id="a-6k"></a>常行离喜忧故。<a id="a-6l"></a>及舍念同生有故。<a id="a-6m"></a>无可取无可舍。<a id="a-6n"></a>还彼初境界不取忧喜及取舍念同生故。<a id="a-6o"></a>无众生无众生名。<a id="a-6p"></a>乃至无心。<a id="a-6q"></a>无心名依解释喻既灭随所能记。<a id="a-6r"></a>及随所记随所者。<a id="a-6s"></a>无世间无非世间依器世间杂不杂行人行故。<a id="a-6t"></a>言无依止无非依止。<a id="a-6u"></a>依杂染及不杂染。<a id="a-6v"></a>依六识村田境界故。<a id="a-6w"></a>言不以戒自高不谤下他戒。<a id="a-6x"></a>依亲近家故。<a id="a-6y"></a>亦不忆想分别。<a id="a-6z"></a>彼戒不分别。<a id="a-70"></a>我是持戒。<a id="a-71"></a>我有如是持戒。<a id="a-72"></a>不分别彼性故。<a id="a-73"></a>无漏亦有世间共可灭。<a id="a-74"></a>寻即显故说不共。<a id="a-75"></a>然彼若三界非果。<a id="a-76"></a>非求三界因。<a id="a-77"></a>是二句示现是名以渐次。<a id="a-78"></a>依于戒有顺不顺诸法故。<a id="a-79"></a>说善学不善学沙门差别事。<a id="a-7A"></a>何者不善学沙门。<a id="a-7B"></a>是中有三种应知。<a id="a-7C"></a>形服相似沙门。<a id="a-7D"></a>不惜沙门戒。<a id="a-7E"></a>唯形服同。<a id="a-7F"></a>不同者。<a id="a-7G"></a>形命受用与命戒见心不相似等。<a id="a-7H"></a>是中形处及服处故。<a id="a-7I"></a>名形服处相似。<a id="a-7J"></a>是中服处者。<a id="a-7K"></a>以彼僧伽梨等故名服同。<a id="a-7L"></a>形处者。<a id="a-7M"></a>以剃须发执持钵故名为形同。<a id="a-7N"></a>以不净身等业行故。<a id="a-7O"></a>名行不相似。<a id="a-7P"></a>不净命故。<a id="a-7Q"></a>命不相似。<a id="a-7R"></a>悭故。<a id="a-7S"></a>于受用中不相似。<a id="a-7T"></a>懈怠故。<a id="a-7U"></a>用行不相似。<a id="a-7V"></a>破戒故。<a id="a-7W"></a>于持戒中不相似。<a id="a-7X"></a>以恶法故。<a id="a-7Y"></a>于见不相似。<a id="a-7Z"></a>不调不伏不隐诸根故。<a id="a-7a"></a>于心不相似。<a id="a-7b"></a>二威仪诳诈沙门者。<a id="a-7c"></a>乞资用精进用等应知。<a id="a-7d"></a>增上心增上慧同。<a id="a-7e"></a>彼行及心不相似。<a id="a-7f"></a>成就用意等故。<a id="a-7g"></a>增上戒同。<a id="a-7h"></a>一心安详故。<a id="a-7i"></a>乃至不乐杂乱故。<a id="a-7j"></a>增上心行同。<a id="a-7k"></a>少言少语故。<a id="a-7l"></a>增上智行同。<a id="a-7m"></a>诳诈等彼行心不同故。<a id="a-7n"></a>三名闻沙门者。<a id="a-7o"></a>唯求名闻应知。<a id="a-7p"></a>舍摩他分同。<a id="a-7q"></a>毗婆舍那分同。<a id="a-7r"></a>彼二分修同。<a id="a-7s"></a>还彼二助行同心性不同。<a id="a-7t"></a>是中以戒故。<a id="a-7u"></a>有戒分故。<a id="a-7v"></a>舍摩他分同。<a id="a-7w"></a>戒是三昧因故。<a id="a-7x"></a>以多闻故。<a id="a-7y"></a>于毗婆舍那分同。<a id="a-7z"></a>闻能领得无漏智故。<a id="a-80"></a>以住空闲阿兰若故。<a id="a-81"></a>彼二修分相似同。<a id="a-82"></a>于空闲处住修因故。<a id="a-83"></a>少欲等彼二助道行同。<a id="a-84"></a>彼少欲等。<a id="a-85"></a>是助习行等故。<a id="a-86"></a>亲近他故。<a id="a-87"></a>心不相似应知。<a id="a-88"></a>何者善学沙门。<a id="a-89"></a>有四种相应知。<a id="a-8A"></a>行故心故证故及尽至故。<a id="a-8B"></a>以不惜身命故。<a id="a-8C"></a>于现法中得厌悔行故。<a id="a-8D"></a>空等沙门意喜故。<a id="a-8E"></a>未来生教化身行故。<a id="a-8F"></a>是名行势应知。<a id="a-8G"></a>以依真如行故。<a id="a-8H"></a>信法无我意故。<a id="a-8I"></a>不喜涅槃故。<a id="a-8J"></a>及不喜空故。<a id="a-8K"></a>所应得及所能得。<a id="a-8L"></a>彼亦离假名性相。<a id="a-8M"></a>不正执故。<a id="a-8N"></a>常依了义不依文字者。<a id="a-8O"></a>悕求所须义故。<a id="a-8P"></a>于烦恼中而求解脱。<a id="a-8Q"></a>不向外逃走。<a id="a-8R"></a>不如随声性故。<a id="a-8S"></a>是名心势应知。<a id="a-8T"></a>见一切法体永清净不染。<a id="a-8U"></a>以真如法故。<a id="a-8V"></a>作助己形及他。<a id="a-8W"></a>不缘他智性。<a id="a-8X"></a>不染证故。<a id="a-8Y"></a>是中诸报等尽见解脱。<a id="a-8Z"></a>不见假名性相故。<a id="a-8a"></a>是名证势应知。<a id="a-8b"></a>一切众生自性灭故。<a id="a-8c"></a>不行善修一切烦恼染等对治故。<a id="a-8d"></a>不取灭度。<a id="a-8e"></a>真如不断故。<a id="a-8f"></a>及不观非事。<a id="a-8g"></a>是名尽至势应知。<a id="a-8h"></a>是中贫人喻。<a id="a-8i"></a>与不善学沙门。<a id="a-8j"></a>以三种相故。<a id="a-8k"></a>于名不如义应知。<a id="a-8l"></a>坏心成就行。<a id="a-8m"></a>成就心而坏行。<a id="a-8n"></a>亦坏心及坏行。<a id="a-8o"></a>是中坏心成就行有三种应知。<a id="a-8p"></a>能闻及所闻心为知足。<a id="a-8q"></a>能说彼中而为知足。<a id="a-8r"></a>得世间三昧故。<a id="a-8s"></a>及得彼功德以为乐着。<a id="a-8t"></a>是中漂堕河喻。<a id="a-8u"></a>说坏心成就行。<a id="a-8v"></a>唯有闻等事应知。<a id="a-8w"></a>医师喻还彼唯有说事应知。<a id="a-8x"></a>幻喻得彼世间三昧。<a id="a-8y"></a>唯乐着彼事应知。<a id="a-8z"></a>摩尼宝喻成就心而坏行应知。<a id="a-90"></a>死喻说坏心及坏行应知。<a id="a-91"></a>长者子喻成就心及成就行应知。<a id="a-92"></a>以一相义故。<a id="a-93"></a>善学沙门应知。<a id="a-94"></a>说有四种。<a id="a-95"></a>破戒比丘似善持戒。<a id="a-96"></a>有何渐次。<a id="a-97"></a>以真实沙门。<a id="a-98"></a>示受真实行。<a id="a-99"></a>以示现如戒相似住假名戒。<a id="a-9A"></a>示现假名戒。<a id="a-9B"></a>示现假名戒何者。<a id="a-9C"></a>住假名戒行有四种应知。<a id="a-9D"></a>彼复以我慢等坏身故。<a id="a-9E"></a>名为住假名戒行。<a id="a-9F"></a>初者成就六种戒。<a id="a-9G"></a>以二种障坏戒。<a id="a-9H"></a>何者六种行。<a id="a-9I"></a>分戒持成。<a id="a-9J"></a>依波罗提木叉所说而行成就。<a id="a-9K"></a>行成就坏境界成就。<a id="a-9L"></a>于微罪中而见怖畏。<a id="a-9M"></a>受而修行。<a id="a-9N"></a>于诸戒中有二种障。<a id="a-9O"></a>何者二种。<a id="a-9P"></a>身见炽盛令戒中起。<a id="a-9Q"></a>及命知。<a id="a-9R"></a>第二舍彼二患。<a id="a-9S"></a>离身见炽然处故。<a id="a-9T"></a>以律师故。<a id="a-9U"></a>于诸犯戒善能发起。<a id="a-9V"></a>然以等世间净故。<a id="a-9W"></a>诸利养不能动。<a id="a-9X"></a>同生身见。<a id="a-9Y"></a>第三此同法得世间净戒。<a id="a-9Z"></a>复同生身见。<a id="a-9a"></a>不解法无我。<a id="a-9b"></a>闻生恐怖懈怠。<a id="a-9c"></a>第四离一切与患。<a id="a-9d"></a>然以信邪法无我故。<a id="a-9e"></a>坏我慢戒。<a id="a-9f"></a>住四种不正戒。<a id="a-9g"></a>觉知谤等法戒。<a id="a-9h"></a>彼相彼无漏应知。<a id="a-9i"></a>何者谤等法。<a id="a-9j"></a>初住假名戒者。<a id="a-9k"></a>亦见有我。<a id="a-9l"></a>亦言有我所。<a id="a-9m"></a>对治彼故。<a id="a-9n"></a>言无我无我所故。<a id="a-9o"></a>所作犯戒者是名不作。<a id="a-9p"></a>对治彼故。<a id="a-9q"></a>言无作无非作故。<a id="a-9r"></a>作行彼亦非行。<a id="a-9s"></a>对治彼故。<a id="a-9t"></a>言无有所作亦无作者故。<a id="a-9u"></a>安详行亦名非行。<a id="a-9v"></a>对治彼故。<a id="a-9w"></a>言无行无非行故。<a id="a-9x"></a>妄念行者是名非行。<a id="a-9y"></a>对治彼故。<a id="a-9z"></a>言无有所行。<a id="a-A0"></a>亦无不行故。<a id="a-A1"></a>第二住假名戒行。<a id="a-A2"></a>身见朋烦恼随顺。<a id="a-A3"></a>亦见名及见色。<a id="a-A4"></a>对治彼故。<a id="a-A5"></a>言无名无色故。<a id="a-A6"></a>未来生想定有及彼想。<a id="a-A7"></a>对治彼故。<a id="a-A8"></a>言无想无非想故。<a id="a-A9"></a>彼炽然灭使者亦名不灭。<a id="a-AA"></a>对治彼故。<a id="a-AB"></a>言无灭无非灭故。<a id="a-AC"></a>执人无我及舍取人。<a id="a-AD"></a>对治彼故。<a id="a-AE"></a>言无取无舍故。<a id="a-AF"></a>还彼众生无我执中。<a id="a-AG"></a>亦可取亦不可取。<a id="a-AH"></a>对治彼故。<a id="a-AI"></a>言无可取无可舍故。<a id="a-AJ"></a>不以色等执众生相。<a id="a-AK"></a>彼说取善哉。<a id="a-AL"></a>对治彼故。<a id="a-AM"></a>言无众生无众生名。<a id="a-AN"></a>语亦说彼取善哉分别。<a id="a-AO"></a>对治彼故。<a id="a-AP"></a>言无身无身名。<a id="a-AQ"></a>无口无口名故。<a id="a-AR"></a>彼分别是心。<a id="a-AS"></a>及彼取分别善哉。<a id="a-AT"></a>对治彼故。<a id="a-AU"></a>言无心无心分别名。<a id="a-AV"></a>第三住戒行者。<a id="a-AW"></a>上生世间亦向舍下故非世间。<a id="a-AX"></a>对治彼故。<a id="a-AY"></a>言无世间无非世间。<a id="a-AZ"></a>依三昧亦依不贪欲。<a id="a-Aa"></a>对治彼故。<a id="a-Ab"></a>言无依止无非依止。<a id="a-Ac"></a>摄取自戒不毁他戒。<a id="a-Ad"></a>对治彼故。<a id="a-Ae"></a>言不以戒自高不毁下他戒。<a id="a-Af"></a>第四住假名戒。<a id="a-Ag"></a>言我是能持戒。<a id="a-Ah"></a>生分别念。<a id="a-Ai"></a>对治彼故。<a id="a-Aj"></a>言亦不分别戒故。<a id="a-Ak"></a>胜性念等戒分别念。<a id="a-Al"></a>对治彼故。<a id="a-Am"></a>言不分别戒及不念此戒故。<a id="a-An"></a>是名谤法。<a id="a-Ao"></a>无漏戒中尽能灭尽。<a id="a-Ap"></a>是名诸圣持戒无漏足句。<a id="a-Aq"></a>无所著者。<a id="a-Ar"></a>出世间故。<a id="a-As"></a>不至三界。<a id="a-At"></a>理不顺一切烦恼故。<a id="a-Au"></a>离一切依止。<a id="a-Av"></a>对治离三界故。<a id="a-Aw"></a>是故于有还净示现胜。<a id="a-Ax"></a>彼持戒故。<a id="a-Ay"></a>说诸偈应知。</p>
  <p id="aAz">具足持戒者　　无垢无所有</p>
  <p id="aB0">初偈第一句。<a id="a-B1"></a>离垢故说性清净。<a id="a-B2"></a>贪欲等有余离已。<a id="a-B3"></a>彼因净故得戒性净。<a id="a-B4"></a>示现同因等净。<a id="a-B5"></a>余三句者。<a id="a-B6"></a>还彼持戒。<a id="a-B7"></a>示现同伴等因净。<a id="a-B8"></a>是中破戒同伴。<a id="a-B9"></a>及诸同因对治故。<a id="a-BA"></a>于戒同伴及诸同因者。<a id="a-BB"></a>有三种差别应知。<a id="a-BC"></a>是中破戒同伴有三种。<a id="a-BD"></a>慢同色等。<a id="a-BE"></a>依止因故。<a id="a-BF"></a>迷惑意故。<a id="a-BG"></a>见如愚痴。<a id="a-BH"></a>同乐三摩拔提。<a id="a-BI"></a>屈复同伴取念。<a id="a-BJ"></a>同事念者。<a id="a-BK"></a>如鹿处同身乐爱喜伴。<a id="a-BL"></a>是名第一偈义。<a id="a-BM"></a>还彼持戒中一切相。<a id="a-BN"></a>明依清净戒故。<a id="a-BO"></a>说第二偈应知。<a id="a-BP"></a>寂灭常毕竟如是等。<a id="a-BQ"></a>是中有四种性同患对治故。<a id="a-BR"></a>说波罗提木叉戒清净应知。<a id="a-BS"></a>以不阙故。<a id="a-BT"></a>于受戒禅净。<a id="a-BU"></a>余者。<a id="a-BV"></a>无漏戒净。<a id="a-BW"></a>还依彼持戒。<a id="a-BX"></a>无诸患净。<a id="a-BY"></a>故说第三偈。</p>
  <p id="aBZ">不贪惜身命</p>
  <p id="aBa">如是等有五种患。<a id="a-Bb"></a>何者彼五患。<a id="a-Bc"></a>一者利养恭敬患。<a id="a-Bd"></a>以惜身故。<a id="a-Be"></a>二者懈怠患。<a id="a-Bf"></a>继念莫死起乐命故。<a id="a-Bg"></a>三者起愿持梵行患。<a id="a-Bh"></a>希求一切有生故。<a id="a-Bi"></a>四者唯戒为足患。<a id="a-Bj"></a>不正至故。<a id="a-Bk"></a>五者不出至患。<a id="a-Bl"></a>如诸外道说成不正理故。<a id="a-Bm"></a>远离此五种患故。<a id="a-Bn"></a>释成清净无诸患应知。<a id="a-Bo"></a>依无烦恼净故。<a id="a-Bp"></a>说第四偈。</p>
  <p id="aBq">持戒不染世</p>
  <p id="aBr">世法不能染故。<a id="a-Bs"></a>依集谛所摄染。<a id="a-Bt"></a>同至炽染起欲处。<a id="a-Bu"></a>二识着诸爱染故。<a id="a-Bv"></a>言不依世法耳。<a id="a-Bw"></a>不依世者。<a id="a-Bx"></a>灭前复有爱故灭。</p>
  <p id="aBy">速得智慧明　　以得光明故</p>
  <p id="aBz">于见谛道中</p>
  <p id="aC0">无碍无所有。<a id="a-C1"></a>无碍无所有事。<a id="a-C2"></a>以修道无明等及余对治彼故言。</p>
  <p id="aC3">无我无彼相。<a id="a-C4"></a>离我他相故。<a id="a-C5"></a>依无学道离我慢清净故。<a id="a-C6"></a>说第五偈。</p>
  <p id="aC7">无此无彼岸　　亦无有中间</p>
  <p id="aC8">无相行中不着内外入故。</p>
  <p id="aC9">无著缚无漏。<a id="a-CA"></a>灭烦恼及使炽然灭故。<a id="a-CB"></a>无谄及无漏。<a id="a-CC"></a>无我慢差别。<a id="a-CD"></a>明依永净故。<a id="a-CE"></a>说第六偈。</p>
  <p id="aCF">心不著名色</p>
  <p id="aCG">于有不起愿故。<a id="a-CH"></a>不离寂灭法。<a id="a-CI"></a>彼者以持戒不足故。<a id="a-CJ"></a>诸根调伏故。<a id="a-CK"></a>于三昧中不足故。</p>
  <p id="aCL">不生我我所乃至有顶世间。<a id="a-CM"></a>知足故。<a id="a-CN"></a>住持戒故。<a id="a-CO"></a>说于戒中永示现依世间净故。<a id="a-CP"></a>说第七偈应知。</p>
  <p id="aCQ">虽行持诸戒　　其心不自高</p>
  <p id="aCR">示现以持戒故。<a id="a-CS"></a>心不生高下。<a id="a-CT"></a>无厌足故。</p>
  <p id="aCU">亦不以为上　　过是求圣道</p>
  <p id="aCV">净持戒者。<a id="a-CW"></a>此相以三昧不足故。<a id="a-CX"></a>求出世间道。<a id="a-CY"></a>依出世间净故。<a id="a-CZ"></a>说第八偈。</p>
  <p id="aCa">不以戒为最</p>
  <p id="aCb">不以戒为足故。</p>
  <p id="aCc">亦不贵</p>
  <p id="aCd">三昧</p>
  <p id="aCe">不乐着三昧故。</p>
  <p id="aCf">过此二事已　　修</p>
  <p id="aCg">习上智慧</p>
  <p id="aCh">无分别是圣性。<a id="a-Ci"></a>无分别是修摄取增上智。<a id="a-Cj"></a>诸佛所称叹。<a id="a-Ck"></a>是故知余者胜叹事故。<a id="a-Cl"></a>依有学无学非有学非无学净故。<a id="a-Cm"></a>说第九偈。</p>
  <p id="aCn">心解脱身见</p>
  <p id="aCo">灭有分别身见。<a id="a-Cp"></a>示现学戒净故。</p>
  <p id="aCq">灭除我我所</p>
  <p id="aCr">以灭同生身见故。<a id="a-Cs"></a>示现无学戒净。</p>
  <p id="aCt">信空佛境界</p>
  <p id="aCu">以信空故。<a id="a-Cv"></a>示现非学非无学净事。<a id="a-Cw"></a>依吝着净故。<a id="a-Cx"></a>说第十偈。</p>
  <p id="aCy">依戒得三昧　　三昧能修慧</p>
  <p id="aCz">示现未得八圣道戒故。<a id="a-D0"></a>说不持戒净。</p>
  <p id="aD1">依因所修慧　　速得于净智</p>
  <p id="aD2">以得净智故　　具足清净戒</p>
  <p id="aD3">示现以得圣智故。<a id="a-D4"></a>后得戒清净。<a id="a-D5"></a>说此偈。</p>
  <p id="aD6">时八百比丘。<a id="a-D7"></a>不受诸漏心得解脱。<a id="a-D8"></a>三万二千人远尘离垢得法眼净。<a id="a-D9"></a>示现此教诲中有如是等大利益。<a id="a-DA"></a>亦复示现现即得大果。<a id="a-DB"></a>于化者有学无学等得故。<a id="a-DC"></a>及五百比丘得禅定者。<a id="a-DD"></a>闻此深法。<a id="a-DE"></a>心不信解不能通达。<a id="a-DF"></a>从座而起去者。<a id="a-DG"></a>示现彼难调伏能调伏已。<a id="a-DH"></a>不能信解不能通达入深法故。<a id="a-DI"></a>有二种相。<a id="a-DJ"></a>不能通达诸法。<a id="a-DK"></a>以不信故。<a id="a-DL"></a>以信不乐故。<a id="a-DM"></a>智慧不能通达诸义故。<a id="a-DN"></a>是偈甚深者。<a id="a-DO"></a>难知故。<a id="a-DP"></a>诸佛如来菩提甚深者。<a id="a-DQ"></a>意难测量故。<a id="a-DR"></a>彼若不淳种诸善根。<a id="a-DS"></a>恶知识所摄。<a id="a-DT"></a>自信力少难得信受。<a id="a-DU"></a>以恶知识所摄故。<a id="a-DV"></a>不淳修诸善根。<a id="a-DW"></a>以不信多故应知。<a id="a-DX"></a>尔时世尊。<a id="a-DY"></a>语尊者须菩提。<a id="a-DZ"></a>显菩提时诸声闻是如来作。<a id="a-Da"></a>堪能化度胜义故。<a id="a-Db"></a>是故乃至假名真实差别应知。<a id="a-Dc"></a>尔时世尊。<a id="a-Dd"></a>即时化作二比丘者。<a id="a-De"></a>示现如来方便应度故。<a id="a-Df"></a>示现化者有二种相故。<a id="a-Dg"></a>示现信于同服及见同法事故。<a id="a-Dh"></a>彼诸比丘摄取。<a id="a-Di"></a>为已说正教诲故。<a id="a-Dj"></a>彼以妄执取涅槃。<a id="a-Dk"></a>生我慢故。<a id="a-Dl"></a>生怖畏。<a id="a-Dm"></a>为信故。<a id="a-Dn"></a>说如实涅槃无有众生。<a id="a-Do"></a>若入涅槃者。<a id="a-Dp"></a>非诸贪欲等有故。<a id="a-Dq"></a>而有尽灭。<a id="a-Dr"></a>彼者如不生故。<a id="a-Ds"></a>示现涅槃者。<a id="a-Dt"></a>唯灭不生故。<a id="a-Du"></a>言汝等莫作忆想莫作分别者。<a id="a-Dv"></a>于内外入中是我我所。<a id="a-Dw"></a>如次。<a id="a-Dx"></a>即于诸法无著者。<a id="a-Dy"></a>以贪嗔本来无生故。<a id="a-Dz"></a>无离者。<a id="a-E0"></a>未来不离故。<a id="a-E1"></a>是名寂灭者。<a id="a-E2"></a>防护此执。<a id="a-E3"></a>本非寂灭而有寂灭。<a id="a-E4"></a>所有戒等品。<a id="a-E5"></a>彼亦不住不来。<a id="a-E6"></a>复不灭尽者。<a id="a-E7"></a>以众生名永寂灭故。<a id="a-E8"></a>不住不来者。<a id="a-E9"></a>以不染故。<a id="a-EA"></a>复不灭尽者。<a id="a-EB"></a>性自灭尽故。<a id="a-EC"></a>彼者亦无余。<a id="a-ED"></a>若本不寂灭已于后成寂灭。<a id="a-EE"></a>汝等可舍离是相。<a id="a-EF"></a>所谓涅槃无彼事故。<a id="a-EG"></a>言勿我入涅槃以相向涅槃故作涅槃相。<a id="a-EH"></a>勿以贪欲等相故识为涅槃相。<a id="a-EI"></a>非贪欲等无故。<a id="a-EJ"></a>名为涅槃。<a id="a-EK"></a>是名彼者相。<a id="a-EL"></a>复无相行中方便。<a id="a-EM"></a>设无漏已。<a id="a-EN"></a>次后说现法乐行方便入灭尽定行起故。<a id="a-EO"></a>或复此是异义。<a id="a-EP"></a>经言。<a id="a-EQ"></a>彼若不淳种诸善根者。<a id="a-ER"></a>智慧功德助道行乏少故。<a id="a-ES"></a>增上烦恼尘是义非恶知识所摄者。<a id="a-ET"></a>以善知识所不摄故。<a id="a-EU"></a>坏是义不能信解者。<a id="a-EV"></a>离智助道行故。<a id="a-EW"></a>能信甚深处是义不能信解者。<a id="a-EX"></a>是故总不能通达者。<a id="a-EY"></a>不能测量知法体智住故。<a id="a-EZ"></a>复不能信解。<a id="a-Ea"></a>已不能正决真智故。<a id="a-Eb"></a>如来化度方便事有二种应知。<a id="a-Ec"></a>化者以我慢共体故。<a id="a-Ed"></a>示现同共事故。<a id="a-Ee"></a>所说能顺行教故。<a id="a-Ef"></a>及得教诲有出世因故。<a id="a-Eg"></a>说正净教方便教授故。<a id="a-Eh"></a>彼复有四种相应知。<a id="a-Ei"></a>染净中恐怖故。<a id="a-Ej"></a>依顺说故。<a id="a-Ek"></a>离授烦恼因。<a id="a-El"></a>于净法中教授。<a id="a-Em"></a>舍恐怖因故。<a id="a-En"></a>及教授现法。<a id="a-Eo"></a>见最乐行方便故。<a id="a-Ep"></a>此身复有我见。<a id="a-Eq"></a>以我正证故。<a id="a-Er"></a>依于净染中顺空教授故。<a id="a-Es"></a>言我当无辜生怖染。<a id="a-Et"></a>以染故。<a id="a-Eu"></a>世间行是名初相。<a id="a-Ev"></a>汝等莫作忆想莫作分别者。<a id="a-Ew"></a>烦恼因示现有二种假名性。<a id="a-Ex"></a>慢执烦恼分别性故。<a id="a-Ey"></a>及执彼功德患胜分别故。<a id="a-Ez"></a>是名第二相。<a id="a-F0"></a>净略有二种应知。<a id="a-F1"></a>一者净道行。<a id="a-F2"></a>二者涅槃净。<a id="a-F3"></a>是中有二种相故。<a id="a-F4"></a>净道行是怖畏因应知。<a id="a-F5"></a>汝等比丘。<a id="a-F6"></a>所有戒品彼不往来复不灭尽者。<a id="a-F7"></a>计是真如中永净故。<a id="a-F8"></a>前者释有烦恼分别。<a id="a-F9"></a>及离烦恼分别亦不成。<a id="a-FA"></a>彼净道行中烦恼及离烦恼。<a id="a-FB"></a>彼分别已。<a id="a-FC"></a>于净道行中而生恐怖。<a id="a-FD"></a>有二种相故。<a id="a-FE"></a>于净涅槃因中生恐怖应知。<a id="a-FF"></a>汝等可舍离是想。<a id="a-FG"></a>所谓涅槃不异假名性想执故。<a id="a-FH"></a>莫随于想莫随非想者。<a id="a-FI"></a>是名涅槃异想。<a id="a-FJ"></a>忆作心想故。<a id="a-FK"></a>莫异想识想。<a id="a-FL"></a>莫异想观名。<a id="a-FM"></a>是名寂灭内心之想。<a id="a-FN"></a>复莫以想观想者。<a id="a-FO"></a>此二无因故。<a id="a-FP"></a>于涅槃中不生恐怖。<a id="a-FQ"></a>是名第三想应知。<a id="a-FR"></a>舍彼二因故。<a id="a-FS"></a>教授最上行诸方便等应知。<a id="a-FT"></a>舍彼二因事。<a id="a-FU"></a>及舍烦恼因。<a id="a-FV"></a>于净法中舍恐怖因。<a id="a-FW"></a>是名第四相应知。<a id="a-FX"></a>于中乃至如来化度方便应知。<a id="a-FY"></a>自此已后说正智作大益应知。<a id="a-FZ"></a>依六事故说。<a id="a-Fa"></a>一者为因事。<a id="a-Fb"></a>二者依事。<a id="a-Fc"></a>三者响音事。<a id="a-Fd"></a>四者寂静思惟事。<a id="a-Fe"></a>五者训诲事。<a id="a-Ff"></a>六者证法及顺法事故。<a id="a-Fg"></a>言尔时尊者须菩提。<a id="a-Fh"></a>问彼比丘言。<a id="a-Fi"></a>汝等比丘。<a id="a-Fj"></a>去至何所今何从来。<a id="a-Fk"></a>诸比丘言。<a id="a-Fl"></a>须菩提。<a id="a-Fm"></a>佛所说法无所从来去无所至。<a id="a-Fn"></a>有何义故。<a id="a-Fo"></a>作如是说。<a id="a-Fp"></a>初依乐因故。<a id="a-Fq"></a>以何义故。<a id="a-Fr"></a>彼处无有来往。<a id="a-Fs"></a>喻若世间。<a id="a-Ft"></a>复问谁为汝师。<a id="a-Fu"></a>答言。<a id="a-Fv"></a>我等师者。<a id="a-Fw"></a>若先来不生亦无有灭。<a id="a-Fx"></a>有何义故。<a id="a-Fy"></a>作如是说。<a id="a-Fz"></a>依第二因事。<a id="a-G0"></a>依非色身。<a id="a-G1"></a>世尊故。<a id="a-G2"></a>彼无生亦无灭。<a id="a-G3"></a>是涅槃性故。<a id="a-G4"></a>复问。<a id="a-G5"></a>汝等云何。<a id="a-G6"></a>从谁闻法。<a id="a-G7"></a>答言。<a id="a-G8"></a>不为缚不为解。<a id="a-G9"></a>有何义故。<a id="a-GA"></a>作如是说。<a id="a-GB"></a>第三依响音因事为说法彼不为缚。<a id="a-GC"></a>依上等生爱对治故不为解。<a id="a-GD"></a>彼已得脱故。<a id="a-GE"></a>复问。<a id="a-GF"></a>汝等习行何法。<a id="a-GG"></a>答曰。<a id="a-GH"></a>不为灭无明不为生明者。<a id="a-GI"></a>有何义故作如是说。<a id="a-GJ"></a>第四依寂静思惟事故。<a id="a-GK"></a>不为灭无明故。<a id="a-GL"></a>不为依杂无明。<a id="a-GM"></a>诸圣闻有彼行故。<a id="a-GN"></a>不为生明者。<a id="a-GO"></a>已生故。<a id="a-GP"></a>复问。<a id="a-GQ"></a>汝等师是谁。<a id="a-GR"></a>答言。<a id="a-GS"></a>若无得无知者是。<a id="a-GT"></a>彼弟子若未得及未证者。<a id="a-GU"></a>以何义故作如是说。<a id="a-GV"></a>依第五训诲事故。<a id="a-GW"></a>所有化比丘身劝彼。<a id="a-GX"></a>故第六证法及顺法行事。<a id="a-GY"></a>依十事故说应知。<a id="a-GZ"></a>依有余涅槃无余涅槃。<a id="a-Ga"></a>灭见谛行烦恼。<a id="a-Gb"></a>灭修道行烦恼。<a id="a-Gc"></a>灭苦。<a id="a-Gd"></a>供养尊者。<a id="a-Ge"></a>行布施行过凡夫地。<a id="a-Gf"></a>入住圣人地。<a id="a-Gg"></a>及同得至解脱故。<a id="a-Gh"></a>复问。<a id="a-Gi"></a>汝等是谁同习梵行。<a id="a-Gj"></a>答言。<a id="a-Gk"></a>若于三界不行亦非不行者。<a id="a-Gl"></a>有何义故作如是说。<a id="a-Gm"></a>无余涅槃有余事故。<a id="a-Gn"></a>尔时共诸同法者住故。<a id="a-Go"></a>复问。<a id="a-Gp"></a>汝等几何当得涅槃也。<a id="a-Gq"></a>答言。<a id="a-Gr"></a>如若如来所化人入涅槃者。<a id="a-Gs"></a>我等亦当得入。<a id="a-Gt"></a>有何义故作如是说。<a id="a-Gu"></a>依有余涅槃。<a id="a-Gv"></a>彼本起灭故。<a id="a-Gw"></a>他力相似法本业应故。<a id="a-Gx"></a>尔时共余者住故。<a id="a-Gy"></a>复问。<a id="a-Gz"></a>汝等烦恼尽耶。<a id="a-H0"></a>答言。<a id="a-H1"></a>一切诸法毕竟尽相者。<a id="a-H2"></a>有何义故作如是说。<a id="a-H3"></a>以灭见谛惑故。<a id="a-H4"></a>一切法永灭者。<a id="a-H5"></a>诸趣恶处故。<a id="a-H6"></a>复问。<a id="a-H7"></a>汝等已得己利耶。<a id="a-H8"></a>答言。<a id="a-H9"></a>知断无我无我所者。<a id="a-HA"></a>有何义故作如是说。<a id="a-HB"></a>依灭修想烦恼故。<a id="a-HC"></a>及灭同生身见故。<a id="a-HD"></a>复问。<a id="a-HE"></a>汝等破于魔耶。<a id="a-HF"></a>答言。<a id="a-HG"></a>阴魔不可得者。<a id="a-HH"></a>有何义故作如是说。<a id="a-HI"></a>灭苦故。<a id="a-HJ"></a>及阴魔不可得故。<a id="a-HK"></a>未来生彼不可见故。<a id="a-HL"></a>是故于中降伏一切魔怨应知。<a id="a-HM"></a>以阴无故余魔不行。<a id="a-HN"></a>复问。<a id="a-HO"></a>汝等奉如来耶。<a id="a-HP"></a>答言。<a id="a-HQ"></a>不以身口心者。<a id="a-HR"></a>有何义故作如是说。<a id="a-HS"></a>恭敬尊者不以身等。<a id="a-HT"></a>得涅槃中得亲敬故。<a id="a-HU"></a>复问。<a id="a-HV"></a>汝等作福田耶。<a id="a-HW"></a>答言。<a id="a-HX"></a>无取无有作者。<a id="a-HY"></a>何等故作如是说。<a id="a-HZ"></a>檀越作敬不可取及不可作。<a id="a-Ha"></a>离见动恶等故。<a id="a-Hb"></a>如次复问。<a id="a-Hc"></a>汝等断于生死往来也。<a id="a-Hd"></a>答言。<a id="a-He"></a>无常无断者。<a id="a-Hf"></a>何义故作如是说。<a id="a-Hg"></a>过非圣人地故。<a id="a-Hh"></a>不断世间令作少方便非上者。<a id="a-Hi"></a>以有涅槃故。<a id="a-Hj"></a>此示现不断等事故。<a id="a-Hk"></a>复问。<a id="a-Hl"></a>汝等随顺圣人地行耶。<a id="a-Hm"></a>答言离一切取有得无碍解脱者。<a id="a-Hn"></a>有何义故作如是说。<a id="a-Ho"></a>住圣人地故。<a id="a-Hp"></a>离一切取解脱故。<a id="a-Hq"></a>不横执离不正取故。<a id="a-Hr"></a>复问。<a id="a-Hs"></a>汝等究竟当依止何所。<a id="a-Ht"></a>答言。<a id="a-Hu"></a>随于如来化人。<a id="a-Hv"></a>所至者。<a id="a-Hw"></a>有何义故作如是说。<a id="a-Hx"></a>解脱同至。<a id="a-Hy"></a>于如来无异胜相似法故。<a id="a-Hz"></a>示现解脱同至。<a id="a-I0"></a>或复以心得自在诸善男子。<a id="a-I1"></a>是能随时以能受于正记。<a id="a-I2"></a>为如是尊者故。<a id="a-I3"></a>为次说正记。<a id="a-I4"></a>能作大利益应知。<a id="a-I5"></a>何者密语。<a id="a-I6"></a>不二相智。<a id="a-I7"></a>及一切密语。<a id="a-I8"></a>入相不二相。<a id="a-I9"></a>何者是所说句处事。<a id="a-IA"></a>然是彼性无故。<a id="a-IB"></a>所说性熏一相。<a id="a-IC"></a>境界性相有故。<a id="a-ID"></a>不二。<a id="a-IE"></a>彼不二中生执。<a id="a-IF"></a>二相是染。<a id="a-IG"></a>不执二故名净。<a id="a-IH"></a>虽说所有说一切句处有事者。<a id="a-II"></a>彼亦假名言熏相。<a id="a-IJ"></a>境界性无故。<a id="a-IK"></a>彼二熏相。<a id="a-IL"></a>境界性有故。<a id="a-IM"></a>彼二。<a id="a-IN"></a>于彼不二执二相故。<a id="a-IO"></a>有染不执尽故净。<a id="a-IP"></a>如是一切诸佛入彼密语。<a id="a-IQ"></a>是不二相应知。<a id="a-IR"></a>是中五种相者。<a id="a-IS"></a>于尊处及彼教授中有五种果事。<a id="a-IT"></a>及有五种果益事。<a id="a-IU"></a>成就持故说诸密事应知。<a id="a-IV"></a>有五种相。<a id="a-IW"></a>何者五种尊。<a id="a-IX"></a>若有想说彼成就故。<a id="a-IY"></a>成就尊事应知。<a id="a-IZ"></a>复有何义。<a id="a-Ia"></a>谓涅槃永证彼故。<a id="a-Ib"></a>佛所说法无所从来去无所至。<a id="a-Ic"></a>离六种入灭故。<a id="a-Id"></a>彼界中诸有等。<a id="a-Ie"></a>谤不能谤故。<a id="a-If"></a>及无分别觉故。<a id="a-Ig"></a>一切诸法何者是彼尊。<a id="a-Ih"></a>而能说法。<a id="a-Ii"></a>彼有何相。<a id="a-Ij"></a>先来未生亦无有灭。<a id="a-Ik"></a>依法身无生灭故。<a id="a-Il"></a>说何等法。<a id="a-Im"></a>若不为缚不为解。<a id="a-In"></a>缚解者。<a id="a-Io"></a>性相无故。<a id="a-Ip"></a>为令觉知诸行故。<a id="a-Iq"></a>以几种性相说。<a id="a-Ir"></a>不断灭无明不生明故。<a id="a-Is"></a>明与无明假名性不可得见觉故。<a id="a-It"></a>为谁说若未得及未正觉。<a id="a-Iu"></a>正觉不已彼无故。<a id="a-Iv"></a>何者成就果胜事。<a id="a-Iw"></a>谓无余涅槃界故。<a id="a-Ix"></a>若于三界不行。<a id="a-Iy"></a>依无余涅槃界处。<a id="a-Iz"></a>唯净真如住处故。<a id="a-J0"></a>作如是说。<a id="a-J1"></a>有余涅槃界。<a id="a-J2"></a>若如来化者。<a id="a-J3"></a>而入涅槃真实处。<a id="a-J4"></a>唯有性涅槃。<a id="a-J5"></a>一切诸法依世谛涅槃故。<a id="a-J6"></a>作如是说。<a id="a-J7"></a>能满圣道行。<a id="a-J8"></a>所作已办故。<a id="a-J9"></a>言我作已办。<a id="a-JA"></a>于有我无我。<a id="a-JB"></a>我所。<a id="a-JC"></a>依证法无我故。<a id="a-JD"></a>作如是说。<a id="a-JE"></a>伐内怨以内力故。<a id="a-JF"></a>诸烦恼怨以证法无我故。<a id="a-JG"></a>永灭说故。<a id="a-JH"></a>作如是言。<a id="a-JI"></a>伐外怨不觉见阴魔故。<a id="a-JJ"></a>所有外阴所摄。<a id="a-JK"></a>阴者。<a id="a-JL"></a>外怨声说应知。<a id="a-JM"></a>胜彼者。<a id="a-JN"></a>离分别念。<a id="a-JO"></a>阴性不觉故应知。<a id="a-JP"></a>是中成就果利益事者。<a id="a-JQ"></a>已恭敬于尊。<a id="a-JR"></a>非身等耳。<a id="a-JS"></a>以顺行法故。<a id="a-JT"></a>善净受信施所施故。<a id="a-JU"></a>以了福田不取一切法故。<a id="a-JV"></a>度世间苦海。<a id="a-JW"></a>度世间者。<a id="a-JX"></a>以法无我。<a id="a-JY"></a>不断及常故。<a id="a-JZ"></a>不退于福田处故。<a id="a-Ja"></a>行福田地。<a id="a-Jb"></a>舍取法慢故。<a id="a-Jc"></a>及法化者名成佛子。<a id="a-Jd"></a>依如来故。<a id="a-Je"></a>言汝等何行去无所至者。<a id="a-Jf"></a>如如来所化者来故。<a id="a-Jg"></a>须菩提如是问答诸比丘。<a id="a-Jh"></a>时有八百比丘。<a id="a-Ji"></a>不受诸法心得解脱。<a id="a-Jj"></a>三万二千人远尘离垢得法眼净者。<a id="a-Jk"></a>此正授记中有此大利益事。<a id="a-Jl"></a>若有学者得无学。<a id="a-Jm"></a>成熟凡夫得有学地。<a id="a-Jn"></a>世尊此宝积法门是希有。<a id="a-Jo"></a>能与住大乘善男子善女人作大利益者。<a id="a-Jp"></a>自此已后显此法门说大利益事。<a id="a-Jq"></a>以有益故。<a id="a-Jr"></a>于诸菩萨成佛法。<a id="a-Js"></a>及化众生故。<a id="a-Jt"></a>以中道义训诲等如次。<a id="a-Ju"></a>彼善男子善女人得几功德者。<a id="a-Jv"></a>示现闻菩萨藏中有教诲信益事。<a id="a-Jw"></a>迦葉。<a id="a-Jx"></a>若有善男子善女人。<a id="a-Jy"></a>如是等示现有五种相现利益信事。<a id="a-Jz"></a>一世界持时大德。<a id="a-K0"></a>二自在成就退因故。<a id="a-K1"></a>三转身故。<a id="a-K2"></a>四彼处故。<a id="a-K3"></a>成就说堪作器故。<a id="a-K4"></a>五听者作器故。<a id="a-K5"></a>及舍身时得见净业故。<a id="a-K6"></a>是中世界。<a id="a-K7"></a>大者。<a id="a-K8"></a>佛及彼声闻并诸塔等。<a id="a-K9"></a>持者。<a id="a-KA"></a>诸宝满诸世界衣服等。<a id="a-KB"></a>是时无量阿僧祇劫故。<a id="a-KC"></a>是中有五种相。<a id="a-KD"></a>得大自在因退事应知。<a id="a-KE"></a>以有量悕无量果因故。<a id="a-KF"></a>以有尽无尽法故。<a id="a-KG"></a>以非上得上乐故。<a id="a-KH"></a>助知道彼行性故。<a id="a-KI"></a>及以彼引取故。<a id="a-KJ"></a>复有五种相。<a id="a-KK"></a>令得成就大自在退因事应知。<a id="a-KL"></a>一微恶乐因故。<a id="a-KM"></a>二不定一向乐因故。<a id="a-KN"></a>三不永乐因故。<a id="a-KO"></a>四颠倒意受乐因故。<a id="a-KP"></a>五依苦身受乐因故。<a id="a-KQ"></a>是名彼者。<a id="a-KR"></a>最后受女身转身故。<a id="a-KS"></a>及彼地处所敬如圣塔故。<a id="a-KT"></a>彼处所以为作器故。<a id="a-KU"></a>随彼法法所读诵受持等者。<a id="a-KV"></a>明说者。<a id="a-KW"></a>为作器故。<a id="a-KX"></a>彼人命终时得见如来。<a id="a-KY"></a>得身口意业清净。<a id="a-KZ"></a>舍身时得见净故。<a id="a-Ka"></a>及得净业故。<a id="a-Kb"></a>无有诸患。<a id="a-Kc"></a>而令命终离诸苦受故。<a id="a-Kd"></a>及以离忧恼因故。<a id="a-Ke"></a>忧恼心不能降伏故。<a id="a-Kf"></a>不动眴诸目识。<a id="a-Kg"></a>谛知诸意有故。<a id="a-Kh"></a>不动摇手足。<a id="a-Ki"></a>成就威仪故。<a id="a-Kj"></a>不失大小便胸分无汗。<a id="a-Kk"></a>以无畏故。<a id="a-Kl"></a>不作卷不摸空。<a id="a-Km"></a>无诸恶相故。<a id="a-Kn"></a>随坐而舍受命者。<a id="a-Ko"></a>以身调伏故。<a id="a-Kp"></a>善正言音者。<a id="a-Kq"></a>以离诸畏难故。<a id="a-Kr"></a>滑利言音者。<a id="a-Ks"></a>以离涩恶言故。<a id="a-Kt"></a>上妙言音者。<a id="a-Ku"></a>以上妙言说诸佛如来妙法语故。<a id="a-Kv"></a>爱乐言音者。<a id="a-Kw"></a>赞叹说诸如来故。<a id="a-Kx"></a>天人所乐拥护言音。<a id="a-Ky"></a>及柔软言音者。<a id="a-Kz"></a>同法者以理施答对故。<a id="a-L0"></a>不背说言音者。<a id="a-L1"></a>以无诸妄故。<a id="a-L2"></a>快说言音者。<a id="a-L3"></a>前后言不相违故。<a id="a-L4"></a>可取言音者。<a id="a-L5"></a>不违顺理语故。<a id="a-L6"></a>天拥护言音者。<a id="a-L7"></a>信佛法诸天拥护故。<a id="a-L8"></a>诸佛所拥护言音者。<a id="a-L9"></a>诸佛摄取故。<a id="a-LA"></a>不嗔现得恶能忍故。<a id="a-LB"></a>不恨者。<a id="a-LC"></a>能忍过去恶故。<a id="a-LD"></a>不忿恼者。<a id="a-LE"></a>不覆诸恶故。<a id="a-LF"></a>不怀报者。<a id="a-LG"></a>忧悔等热不能烧故。<a id="a-LH"></a>不计过患者。<a id="a-LI"></a>不悕求贪欲等故。<a id="a-LJ"></a>不怀者。<a id="a-LK"></a>以不悕求保故。<a id="a-LL"></a>无有异相不怯弱心于戒法中者。<a id="a-LM"></a>不取异见故。<a id="a-LN"></a>常不放逸勤心精进者。<a id="a-LO"></a>不乱寂静心故。<a id="a-LP"></a>以不怯弱心取佛世界清净者。<a id="a-LQ"></a>以不喜自身诸佛菩萨所持而取上妙佛世界故。<a id="a-LR"></a>离慢及增上慢者。<a id="a-LS"></a>得一切佛法现气故。<a id="a-LT"></a>离慢及增上慢者。<a id="a-LU"></a>世间三昧三摩拔提。<a id="a-LV"></a>微细深心分别以不求。<a id="a-LW"></a>以用一切佛法现气因。<a id="a-LX"></a>得不以胜。<a id="a-LY"></a>一切诸佛三昧为菩萨藏。<a id="a-LZ"></a>得教诲中正信利益事。<a id="a-La"></a>如是无量阿僧祇。<a id="a-Lb"></a>彼分别从本差别。<a id="a-Lc"></a>信益转无量无边阿僧祇应知耳。</p>
  <p id="aLd">作此宝积论　　我所得功德</p>
  <p id="aLe">以勇意净故　　愿世得究竟</p>
  <p id="aLf">妙法宝积经　　无垢大智明</p>
  <p id="aLg">此论除翳障　　造写所得福</p>
  <p id="aLh">所有着诸见　　及堕无智网</p>
  <p id="aLi">无障碍佛眼　　愿世速令得</p>
 </body>
</html>