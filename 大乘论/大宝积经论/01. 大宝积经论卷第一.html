<!doctype html>
<html id="z3IBVXv10d" data-ver="1690">
 <head>
  <meta charset="utf-8">
  <meta author="菩提留支">
  <meta library="龙藏">
  <meta catalog="大乘论">
  <meta period="元魏">
 </head>
 <body>
  <h1 id="a1">大宝积经论卷第一</h1>
  <p id="a2">归命世间救　　苦海度彼岸</p>
  <p id="a3">大悲降魔怨　　我释宝积经</p>
  <p id="a4">庄严十六种　　真实微妙义</p>
  <p id="a5">欲令法久住　　自利利他故</p>
  <p id="a6">问曰。<a id="a-7"></a>汝欲释宝积经。<a id="a-8"></a>应先释此法。<a id="a-9"></a>问以何义故。<a id="a-A"></a>名为宝积。<a id="a-B"></a>答曰。<a id="a-C"></a>大乘法宝中。<a id="a-D"></a>一切诸法差别义摄取故。<a id="a-E"></a>所有大乘法宝中。<a id="a-F"></a>诸法差别相者。<a id="a-G"></a>彼尽摄取义故。<a id="a-H"></a>名曰宝积。<a id="a-I"></a>一聚。<a id="a-J"></a>二积。<a id="a-K"></a>三阴。<a id="a-L"></a>四合和。<a id="a-M"></a>义一名异。<a id="a-N"></a>是中一切大乘法中。<a id="a-O"></a>如来为诸菩萨。<a id="a-P"></a>十六种相差别说法。<a id="a-Q"></a>何者十六种相。<a id="a-R"></a>一法邪行相。<a id="a-S"></a>如是菩萨行邪行已。<a id="a-T"></a>名为行邪行相。<a id="a-U"></a>二正行相。<a id="a-V"></a>如是菩萨行正行已。<a id="a-W"></a>名为行正行相。<a id="a-X"></a>三行正行利益相。<a id="a-Y"></a>菩萨住正行已。<a id="a-Z"></a>名法行等行善行。<a id="a-a"></a>四行法行诸相差别。<a id="a-b"></a>五于诸菩萨所生慈心相。<a id="a-c"></a>为令生敬重心行说相故。<a id="a-d"></a>六菩萨住正行学戒相故。<a id="a-e"></a>七声闻戒与菩萨戒中。<a id="a-f"></a>说优劣胜如相故。<a id="a-g"></a>八菩萨善学菩萨戒已。<a id="a-h"></a>能与世间智等。<a id="a-i"></a>饶益他行。<a id="a-j"></a>差别相故。<a id="a-k"></a>九受彼菩萨藏时。<a id="a-l"></a>教修声闻戒相差别。<a id="a-m"></a>十不善学沙门相差别故。<a id="a-n"></a>十一不学沙门相差别故。<a id="a-o"></a>十二住假名行相差别故。<a id="a-p"></a>十三住真实行相差别故。<a id="a-q"></a>十四如来方便化度众生相差别故。<a id="a-r"></a>十五说微密语相差别故。<a id="a-s"></a>十六于菩萨藏中得教诲已。<a id="a-t"></a>善信有益相差别故。<a id="a-u"></a>大乘经中。<a id="a-v"></a>如来为诸菩萨说如是等十六种相差别法故。<a id="a-w"></a>彼法门中。<a id="a-x"></a>此一切诸相现所说故。<a id="a-y"></a>彼大乘法宝中。<a id="a-z"></a>所有诸相尽摄取故。<a id="a-10"></a>此妙法门名为宝积。<a id="a-11"></a>问曰。<a id="a-12"></a>云何彼大乘正法宝中所有诸相。<a id="a-13"></a>而此法门中所摄取成。<a id="a-14"></a>答曰。<a id="a-15"></a>迦葉有四法退失智慧。<a id="a-16"></a>如是等黑朋所摄八种四句。<a id="a-17"></a>摄邪行相差别故。<a id="a-18"></a>迦葉菩萨有得四大伏藏。<a id="a-19"></a>如是等六种四句所摄。<a id="a-1A"></a>正行利益相差别。<a id="a-1B"></a>如是此诸二十二四句。<a id="a-1C"></a>具说染净退益之事。<a id="a-1D"></a>迦葉。<a id="a-1E"></a>名菩萨者。<a id="a-1F"></a>非但名字名为菩萨。<a id="a-1G"></a>如是等有三十二种相差别。<a id="a-1H"></a>应知。<a id="a-1I"></a>迦葉。<a id="a-1J"></a>菩萨功德无量无边。<a id="a-1K"></a>我当以譬喻演说如是十九喻。<a id="a-1L"></a>所明诸相差别。<a id="a-1M"></a>应知迦葉。<a id="a-1N"></a>菩萨欲学此大宝积经。<a id="a-1O"></a>乃至其灯明者圣慧根是。<a id="a-1P"></a>其黑闇者诸结业是。<a id="a-1Q"></a>是名住正行中摄诸戒相差别。<a id="a-1R"></a>应知。<a id="a-1S"></a>迦葉。<a id="a-1T"></a>譬如种在空中而能生长者。<a id="a-1U"></a>从本以来无有是处。<a id="a-1V"></a>乃至能出无量百千声闻辟支佛报。<a id="a-1W"></a>如是等明声闻戒喻。<a id="a-1X"></a>菩萨戒中。<a id="a-1Y"></a>胜劣相差别摄故。<a id="a-1Z"></a>应知。<a id="a-1a"></a>尔时世尊复告大迦葉言。<a id="a-1b"></a>乃至从本以来毕竟净故。<a id="a-1c"></a>如是等摄取世间出世间智。<a id="a-1d"></a>饶益他行事差别相。<a id="a-1e"></a>应知。<a id="a-1f"></a>迦葉。<a id="a-1g"></a>汝等观内莫外逃走。<a id="a-1h"></a>乃至出家人有二种病。<a id="a-1i"></a>何等为二。<a id="a-1j"></a>一者怀增上慢而自伏心。<a id="a-1k"></a>二者坏他发大乘心。<a id="a-1l"></a>如是等摄取受彼菩萨藏时。<a id="a-1m"></a>教修声闻戒相差别。<a id="a-1n"></a>应知。<a id="a-1o"></a>迦葉。<a id="a-1p"></a>沙门沙门者。<a id="a-1q"></a>以何义故名为沙门。<a id="a-1r"></a>复云何沙门。<a id="a-1s"></a>迦葉。<a id="a-1t"></a>有四种沙门。<a id="a-1u"></a>乃至如是普明。<a id="a-1v"></a>是名菩萨速疾法通。<a id="a-1w"></a>如是等摄前三种沙门不善学沙门相差别应知。<a id="a-1x"></a>尔时尊者摩诃迦葉白佛言。<a id="a-1y"></a>世尊。<a id="a-1z"></a>希有希有。<a id="a-20"></a>此大宝积经。<a id="a-21"></a>行大乘者而能作利益。<a id="a-22"></a>乃至读诵受持书写此大宝积经。<a id="a-23"></a>彼人即供养一切诸佛。<a id="a-24"></a>如是等于菩萨得教授已。<a id="a-25"></a>善信有益相差别摄故。<a id="a-26"></a>应知。<a id="a-27"></a>如是大乘中所说。<a id="a-28"></a>十六种诸法相差别摄取故。<a id="a-29"></a>此法门名为宝积。<a id="a-2A"></a>应知耳。<a id="a-2B"></a>佛住王舍大城。<a id="a-2C"></a>问曰。<a id="a-2D"></a>何故初明住处。<a id="a-2E"></a>答曰。<a id="a-2F"></a>佛住此处者。<a id="a-2G"></a>欲令敬重彼处故。<a id="a-2H"></a>重福众生敬此处故。<a id="a-2I"></a>增长善根。<a id="a-2J"></a>是故先明住处。<a id="a-2K"></a>问曰。<a id="a-2L"></a>何故此法唯王舍城说。<a id="a-2M"></a>非余城郭。<a id="a-2N"></a>答曰。<a id="a-2O"></a>释此法门法王住处故。<a id="a-2P"></a>喻如王舍王所止住。<a id="a-2Q"></a>故明王舍。<a id="a-2R"></a>此大法门亦复如是。<a id="a-2S"></a>法王住处。<a id="a-2T"></a>释成此义故。<a id="a-2U"></a>说住王舍城。<a id="a-2V"></a>问曰。<a id="a-2W"></a>何故唯在耆阇崛山非余方中。<a id="a-2X"></a>答曰。<a id="a-2Y"></a>说此大乘法。<a id="a-2Z"></a>比于声闻缘觉乘中增上义故。<a id="a-2a"></a>增上自利利他行故。<a id="a-2b"></a>与大比丘众八千人俱。<a id="a-2c"></a>菩萨万六千人俱。<a id="a-2d"></a>问曰。<a id="a-2e"></a>既因菩萨明此法门。<a id="a-2f"></a>以是义故。<a id="a-2g"></a>应说菩萨大名称众。<a id="a-2h"></a>说声闻众有何义也。<a id="a-2i"></a>答曰。<a id="a-2j"></a>说声闻众。<a id="a-2k"></a>若有声闻于大乘中所有疑心。<a id="a-2l"></a>为除彼疑故。<a id="a-2m"></a>若有不定助成正信。<a id="a-2n"></a>若有自谓得清净者。<a id="a-2o"></a>为欲舍离彼净心故。<a id="a-2p"></a>复有声闻。<a id="a-2q"></a>谓尽诸结于佛法中无复所修。<a id="a-2r"></a>所谓灭诸烦恼等障。<a id="a-2s"></a>心生逮得己利。<a id="a-2t"></a>为欲舍离彼慢心故。<a id="a-2u"></a>此法门中。<a id="a-2v"></a>为诸菩萨说烦恼障灭。<a id="a-2w"></a>因彼烦恼障及灭智障。<a id="a-2x"></a>亦非余所说。<a id="a-2y"></a>胜于声闻缘觉中得上果报。<a id="a-2z"></a>问曰。<a id="a-30"></a>声闻众数。<a id="a-31"></a>此诸菩萨从何而至。<a id="a-32"></a>答曰。<a id="a-33"></a>未来世中有疑惑者。<a id="a-34"></a>为令除彼疑惑故。<a id="a-35"></a>经家所说。<a id="a-36"></a>从他方诸佛国土而来集会。<a id="a-37"></a>问曰。<a id="a-38"></a>何故说言皆得不退转也。<a id="a-39"></a>答曰。<a id="a-3A"></a>皆得不退转者。<a id="a-3B"></a>已得具足四忍故。<a id="a-3C"></a>一生得者。<a id="a-3D"></a>闻说此法堪为器故。<a id="a-3E"></a>问曰。<a id="a-3F"></a>是诸菩萨从他方诸佛国土而来。<a id="a-3G"></a>此土成有何益。<a id="a-3H"></a>彼世界中是诸如来各自说法。<a id="a-3I"></a>答曰。<a id="a-3J"></a>为益众生故。<a id="a-3K"></a>此世界中亦有众生。<a id="a-3L"></a>彼诸菩萨本所化受。<a id="a-3M"></a>既见本同修诸行故。<a id="a-3N"></a>是则乐见。<a id="a-3O"></a>及本所化诸菩萨法。<a id="a-3P"></a>以复受是行。<a id="a-3Q"></a>余方亦有无量诸佛。<a id="a-3R"></a>为令生渴仰敬重咨请亲近之心。<a id="a-3S"></a>说无量佛故。<a id="a-3T"></a>令诸众生生堪得心起勇猛精进不生疲惓。<a id="a-3U"></a>复是释迦如来本所化故。<a id="a-3V"></a>忆本化度。<a id="a-3W"></a>修诸愿行事。<a id="a-3X"></a>从他方来亲近如来。<a id="a-3Y"></a>问曰。<a id="a-3Z"></a>何故明菩萨多说声闻少。<a id="a-3a"></a>答曰。<a id="a-3b"></a>说菩萨众多者。<a id="a-3c"></a>此法门中所辩诸行。<a id="a-3d"></a>彼尽因为诸菩萨说。<a id="a-3e"></a>问曰。<a id="a-3f"></a>何故先说声闻众。<a id="a-3g"></a>答曰。<a id="a-3h"></a>因彼加持所说法故。<a id="a-3i"></a>问曰。<a id="a-3j"></a>何故说言从他方来集会。<a id="a-3k"></a>皆得一生者。<a id="a-3l"></a>说懈怠我慢故令不生。<a id="a-3m"></a>往求于正法。<a id="a-3n"></a>对治此患故。<a id="a-3o"></a>言自乐法故。<a id="a-3p"></a>从他方来集会。<a id="a-3q"></a>不为顺他心故。<a id="a-3r"></a>释成远来诸佛世界中。<a id="a-3s"></a>此诸菩萨已得佛位。<a id="a-3t"></a>尚为法来。<a id="a-3u"></a>况于余者云何不来。<a id="a-3v"></a>问曰。<a id="a-3w"></a>如来何故。<a id="a-3x"></a>但对迦葉说此法门。<a id="a-3y"></a>不对菩萨。<a id="a-3z"></a>答曰。<a id="a-40"></a>如来告大迦葉时。<a id="a-41"></a>知堪能说故。<a id="a-42"></a>唯未知觉复未正信。<a id="a-43"></a>以释成堪知觉信大乘义故。<a id="a-44"></a>是中邪行所摄。<a id="a-45"></a>八种四句。<a id="a-46"></a>上上相释渐次应知。<a id="a-47"></a>第一四句。<a id="a-48"></a>说退失智慧邪行相事。<a id="a-49"></a>第二四句。<a id="a-4A"></a>退失智慧已忘于正念。<a id="a-4B"></a>第三四句。<a id="a-4C"></a>灭正念已令灭白法。<a id="a-4D"></a>第四四句。<a id="a-4E"></a>灭白法已。<a id="a-4F"></a>似非菩萨行恶心相。<a id="a-4G"></a>第五四句。<a id="a-4H"></a>行恶心相已难调伏故。<a id="a-4I"></a>第六四句。<a id="a-4J"></a>难调伏已行于邪盗。<a id="a-4K"></a>第七四句。<a id="a-4L"></a>行邪盗已。<a id="a-4M"></a>不应亲近而能亲近。<a id="a-4N"></a>第八四句。<a id="a-4O"></a>不应亲近而能亲近已。<a id="a-4P"></a>令不助菩萨行成于邪行。<a id="a-4Q"></a>对治此故。<a id="a-4R"></a>正行所摄亦有八四句。<a id="a-4S"></a>上上相释渐次应知。<a id="a-4T"></a>第一四句。<a id="a-4U"></a>说为满足助道智已令不忘正念。<a id="a-4V"></a>第二四句。<a id="a-4W"></a>令不忘正念助道智增长故。<a id="a-4X"></a>第三四句。<a id="a-4Y"></a>不忘正念已增长白法。<a id="a-4Z"></a>第四四句。<a id="a-4a"></a>增长白法已。<a id="a-4b"></a>行似菩萨心想行故。<a id="a-4c"></a>第五四句。<a id="a-4d"></a>行不恶心事善调伏故。<a id="a-4e"></a>第六四句。<a id="a-4f"></a>善调伏已行于正道。<a id="a-4g"></a>第七四句。<a id="a-4h"></a>既行正道已。<a id="a-4i"></a>应亲近者而能亲近。<a id="a-4j"></a>第八四句。<a id="a-4k"></a>应亲近而能亲近已。<a id="a-4l"></a>令随菩萨所行诸行成于正行。<a id="a-4m"></a>先所说正行利益。<a id="a-4n"></a>有六种四句。<a id="a-4o"></a>上下相释渐次应知。<a id="a-4p"></a>第一四句。<a id="a-4q"></a>菩萨如是多行正行已。<a id="a-4r"></a>习成福德智慧。<a id="a-4s"></a>第二四句。<a id="a-4t"></a>依功德智慧习成已。<a id="a-4u"></a>令得障净。<a id="a-4v"></a>第三四句。<a id="a-4w"></a>依障净已。<a id="a-4x"></a>令一切法门助习通达一法门故。<a id="a-4y"></a>第四四句。<a id="a-4z"></a>依习一切白法门已。<a id="a-50"></a>一切相一切种。<a id="a-51"></a>利益一切众生故。<a id="a-52"></a>复修行无量功德。<a id="a-53"></a>第五四句。<a id="a-54"></a>既修行无量功德已。<a id="a-55"></a>令过无明住地。<a id="a-56"></a>第六四句。<a id="a-57"></a>依过无明住地已。<a id="a-58"></a>令得无障碍地。<a id="a-59"></a>是名此诸二十二四句之中所说渐次。<a id="a-5A"></a>自此已后。<a id="a-5B"></a>还彼前四句次第解释说。<a id="a-5C"></a>应知。<a id="a-5D"></a>经言。<a id="a-5E"></a>迦葉。<a id="a-5F"></a>菩萨有四法退失智慧。<a id="a-5G"></a>问曰。<a id="a-5H"></a>以何义故发此说。<a id="a-5I"></a>答曰。<a id="a-5J"></a>修大乘者。<a id="a-5K"></a>为得无上菩提方便故。<a id="a-5L"></a>愚痴者为令示现故。<a id="a-5M"></a>放逸者令正劝故。<a id="a-5N"></a>怯弱小心者。<a id="a-5O"></a>令助慰喻使发大意故。<a id="a-5P"></a>已行正行者。<a id="a-5Q"></a>为令赞叹故。<a id="a-5R"></a>问曰。<a id="a-5S"></a>明四法者。<a id="a-5T"></a>此数无义而说自体明故。<a id="a-5U"></a>答曰。<a id="a-5V"></a>四算数者说摄取义故。<a id="a-5W"></a>广不可尽。<a id="a-5X"></a>伏防听者不乐多闻故。<a id="a-5Y"></a>以数摄故。<a id="a-5Z"></a>令忆持则易。<a id="a-5a"></a>如绳穿华不使零落故。<a id="a-5b"></a>问曰。<a id="a-5c"></a>何以故。<a id="a-5d"></a>唯定四。<a id="a-5e"></a>不多亦不少。<a id="a-5f"></a>答曰。<a id="a-5g"></a>遮无穷及无义问故。<a id="a-5h"></a>复有喻者。<a id="a-5i"></a>退失三种助智摄取故。<a id="a-5j"></a>明四数。<a id="a-5k"></a>复有余者。<a id="a-5l"></a>略说有三种智慧。<a id="a-5m"></a>闻思修等。<a id="a-5n"></a>是中前三法。<a id="a-5o"></a>多示尽失助闻慧智。<a id="a-5p"></a>故第四法者。<a id="a-5q"></a>多明尽失思修慧等。<a id="a-5r"></a>是故说四法。<a id="a-5s"></a>次者是诸法中示相近渐次差别解释义。<a id="a-5t"></a>佛告迦葉时。<a id="a-5u"></a>劝令听众。<a id="a-5v"></a>听众之徒。<a id="a-5w"></a>一心不念余缘听故。<a id="a-5x"></a>法者舍于人故言听法。<a id="a-5y"></a>若不言法者。<a id="a-5z"></a>容有生疑。<a id="a-60"></a>为欲说法为欲说人。<a id="a-61"></a>问曰。<a id="a-62"></a>先言菩萨者。<a id="a-63"></a>以何义故名为菩萨。<a id="a-64"></a>答曰。<a id="a-65"></a>行大乘者。<a id="a-66"></a>此菩萨名为摄取多义。<a id="a-67"></a>然今略说三义说。<a id="a-68"></a>应知。<a id="a-69"></a>一者信。<a id="a-6A"></a>二者修行。<a id="a-6B"></a>三者证。<a id="a-6C"></a>云何信。<a id="a-6D"></a>觉知甚深智慧而能令觉故。<a id="a-6E"></a>云何修行。<a id="a-6F"></a>为自利利他因故。<a id="a-6G"></a>往行无上菩提。<a id="a-6H"></a>云何得证。<a id="a-6I"></a>以智慧力故。<a id="a-6J"></a>令得证无上菩提。<a id="a-6K"></a>退失智慧者。<a id="a-6L"></a>明二时有二种失。<a id="a-6M"></a>一已得失。<a id="a-6N"></a>二当得失。<a id="a-6O"></a>何者退云何失。<a id="a-6P"></a>于无漏中失当得。<a id="a-6Q"></a>余者世间故。<a id="a-6R"></a>二时俱失。<a id="a-6S"></a>不甄说退失智慧故。<a id="a-6T"></a>问曰。<a id="a-6U"></a>无漏亦失。<a id="a-6V"></a>答曰。<a id="a-6W"></a>解释不尔。<a id="a-6X"></a>说退失智慧者。<a id="a-6Y"></a>欲明不放逸因。<a id="a-6Z"></a>于所作事中令作法故。<a id="a-6a"></a>言退失智慧。<a id="a-6b"></a>何以故。<a id="a-6c"></a>有漏智者。<a id="a-6d"></a>与无漏智助道因故。<a id="a-6e"></a>是有漏智得已。<a id="a-6f"></a>未得二故便失。<a id="a-6g"></a>无漏智失者。<a id="a-6h"></a>以不得故。<a id="a-6i"></a>既证无漏智则无有退失。<a id="a-6j"></a>问曰。<a id="a-6k"></a>云何不尊重等法。<a id="a-6l"></a>令能退失智慧。<a id="a-6m"></a>答曰。<a id="a-6n"></a>嗔恨故不敬。<a id="a-6o"></a>不敬故不闻。<a id="a-6p"></a>不闻故不生解。<a id="a-6q"></a>以不生解故。<a id="a-6r"></a>即现退失智慧。<a id="a-6s"></a>吝惜诸法。<a id="a-6t"></a>所受诸法秘不尽说。<a id="a-6u"></a>故不闻。<a id="a-6v"></a>不闻故于未来世中众缘不具。<a id="a-6w"></a>缘不具故退失智慧。<a id="a-6x"></a>有乐法者为作留难。<a id="a-6y"></a>说诸因缘沮坏其心。<a id="a-6z"></a>说有余言。<a id="a-70"></a>所犯覆藏不能悔过等故。<a id="a-71"></a>得闻障报已。<a id="a-72"></a>闻障报故得愚痴因。<a id="a-73"></a>是故未来必得愚痴。<a id="a-74"></a>以愚痴故退智慧。<a id="a-75"></a>其心憍慢自高赞己。<a id="a-76"></a>卑下他人故令恨他。<a id="a-77"></a>以恨他故即为倒说。<a id="a-78"></a>已颠倒说故。<a id="a-79"></a>于未来世中招倒。<a id="a-7A"></a>以招倒故退失智慧。<a id="a-7B"></a>问曰。<a id="a-7C"></a>何时退失。<a id="a-7D"></a>答曰。<a id="a-7E"></a>二时中现及未来。<a id="a-7F"></a>问曰。<a id="a-7G"></a>若布施等诸法亦是退失。<a id="a-7H"></a>因有吝等诸法者。<a id="a-7I"></a>何故但说唯退失智慧因。<a id="a-7J"></a>不说布施等退失因也。<a id="a-7K"></a>答曰。<a id="a-7L"></a>易失故先说。<a id="a-7M"></a>菩提是智性故。<a id="a-7N"></a>诸余波罗蜜者。<a id="a-7O"></a>从彼智所生。<a id="a-7P"></a>智依止故。<a id="a-7Q"></a>菩萨于智中邪行已。<a id="a-7R"></a>即于菩提及助菩提法中。<a id="a-7S"></a>不名正行。<a id="a-7T"></a>是故但说退失智慧因。<a id="a-7U"></a>不说布施等退失因。<a id="a-7V"></a>如是不敬等法。<a id="a-7W"></a>退失智慧因。<a id="a-7X"></a>四句显说不乐闻等四法。<a id="a-7Y"></a>是中不敬重故。<a id="a-7Z"></a>显说不乐闻吝惜法故。<a id="a-7a"></a>不闻障他法故。<a id="a-7b"></a>得不闻障报。<a id="a-7c"></a>我慢故。<a id="a-7d"></a>姤心倒说。<a id="a-7e"></a>如是不能助闻等智退失意。<a id="a-7f"></a>此四法已以复有余智相。<a id="a-7g"></a>谓生于四悔法。<a id="a-7h"></a>现及未来。<a id="a-7i"></a>何者四法。<a id="a-7j"></a>一不能生解。<a id="a-7k"></a>二众缘不具。<a id="a-7l"></a>三助愚痴福报。<a id="a-7m"></a>四及已颠倒故。<a id="a-7n"></a>依不闻故。<a id="a-7o"></a>于现法中不生正解。<a id="a-7p"></a>依不闻故。<a id="a-7q"></a>于未来世中众缘不具。<a id="a-7r"></a>依闻障故。<a id="a-7s"></a>亦于未来世中得愚痴报。<a id="a-7t"></a>依姤心倒说故。<a id="a-7u"></a>未来世得颠倒报。<a id="a-7v"></a>问曰。<a id="a-7w"></a>不尊重敬法及不敬法师者。<a id="a-7x"></a>此二句重说有何义。<a id="a-7y"></a>答曰。<a id="a-7z"></a>此二句重说中。<a id="a-80"></a>显示具足不乐闻意。<a id="a-81"></a>设有人嗔谤不敬法故。<a id="a-82"></a>不闻其法。<a id="a-83"></a>敬重法师故乐听闻法。<a id="a-84"></a>复有嗔恨。<a id="a-85"></a>不敬重法师故。<a id="a-86"></a>不听闻法。<a id="a-87"></a>复有嗔敬重法故。<a id="a-88"></a>能乐听闻法。<a id="a-89"></a>若二俱嗔恨谤不敬重者。<a id="a-8A"></a>彼众无方而能听闻。<a id="a-8B"></a>是故此二句重说。<a id="a-8C"></a>示现具足不乐听闻法意。<a id="a-8D"></a>吝惜诸法所受诸法秘不尽说者。<a id="a-8E"></a>此二句有何义。<a id="a-8F"></a>吝惜诸法。<a id="a-8G"></a>见既于他所知解中胜故。<a id="a-8H"></a>即于法中秘不尽说。<a id="a-8I"></a>护得后不敬防畏胜故。<a id="a-8J"></a>或复有义。<a id="a-8K"></a>若请不请一向不说故。<a id="a-8L"></a>吝法者。<a id="a-8M"></a>或有向说。<a id="a-8N"></a>或复不说。<a id="a-8O"></a>或复吝法故弃舍正法。<a id="a-8P"></a>已舍法故即坏其心。<a id="a-8Q"></a>所受诸法秘不尽说。<a id="a-8R"></a>起吝惜心行故。<a id="a-8S"></a>说言坏行。<a id="a-8T"></a>有乐法者为作留难。<a id="a-8U"></a>说诸因缘沮坏其心。<a id="a-8V"></a>说有余言。<a id="a-8W"></a>所犯覆藏不能悔过。<a id="a-8X"></a>如是等句有何异义。<a id="a-8Y"></a>是中有乐法而作留难者。<a id="a-8Z"></a>此是说有余言。<a id="a-8a"></a>云何乐法者而作留难。<a id="a-8b"></a>说诸因缘沮坏其心。<a id="a-8c"></a>呵责说有余言。<a id="a-8d"></a>所犯覆藏不能悔过。<a id="a-8e"></a>云何沮坏人法并说诸恶。<a id="a-8f"></a>所有法从人所欲乐听闻者。<a id="a-8g"></a>彼法及彼人。<a id="a-8h"></a>已无实言及无义者。<a id="a-8i"></a>而言能种种说。<a id="a-8j"></a>既说已即令不复乐闻。<a id="a-8k"></a>云何说诸因缘呵责等。<a id="a-8l"></a>所说不正复言无限。<a id="a-8m"></a>或复乐闻者。<a id="a-8n"></a>为助种种难访无限等言说。<a id="a-8o"></a>闻难访等。<a id="a-8p"></a>即便不听亦不乐闻。<a id="a-8q"></a>云何不能为说教故。<a id="a-8r"></a>复请而不受。<a id="a-8s"></a>有他乐法者来请问说法。<a id="a-8t"></a>已吝惜法故即不为说。<a id="a-8u"></a>复不请余法师等。<a id="a-8v"></a>若欲请闻不为许可。<a id="a-8w"></a>云何覆藏。<a id="a-8x"></a>说其听者及呵听众。<a id="a-8y"></a>亦说彼法。<a id="a-8z"></a>汝等无智此法甚深不能通达知故。<a id="a-90"></a>已说听众故覆藏正法。<a id="a-91"></a>如是障法因缘。<a id="a-92"></a>令得难处果报。<a id="a-93"></a>其心憍慢自高赞己卑下他人。<a id="a-94"></a>如是等句有何义。<a id="a-95"></a>憍慢者说初句。<a id="a-96"></a>云何憍慢。<a id="a-97"></a>若赞己为胜毁谤于他。<a id="a-98"></a>云何赞己为胜。<a id="a-99"></a>自所说不善修行不正。<a id="a-9A"></a>见他所说皆善修行亦正。<a id="a-9B"></a>于中起慢妒心。<a id="a-9C"></a>云何毁谤于他。<a id="a-9D"></a>若他善说善修行中。<a id="a-9E"></a>生不善说不善修憍慢妒心想。<a id="a-9F"></a>已憍慢患故。<a id="a-9G"></a>令不能得证正觉智慧。<a id="a-9H"></a>诸法尽证所摄。<a id="a-9I"></a>此要略而说。<a id="a-9J"></a>一唯所退失。<a id="a-9K"></a>二如何退失。<a id="a-9L"></a>三以何时失。<a id="a-9M"></a>四所有既法退失。<a id="a-9N"></a>彼尽显示。<a id="a-9O"></a>何处退失者。<a id="a-9P"></a>于智慧中如何退失。<a id="a-9Q"></a>以何想退失者。<a id="a-9R"></a>失已解释。<a id="a-9S"></a>何时退失者。<a id="a-9T"></a>现在及未来。<a id="a-9U"></a>所有既法而退失者。<a id="a-9V"></a>明不敬重等四法。<a id="a-9W"></a>已有此不恭敬等四法。<a id="a-9X"></a>能令退失智慧等。<a id="a-9Y"></a>法障故。<a id="a-9Z"></a>说四对治法。<a id="a-9a"></a>复次迦葉。<a id="a-9b"></a>菩萨有四法成大智慧。<a id="a-9c"></a>何等为四。<a id="a-9d"></a>所谓尊敬重法。<a id="a-9e"></a>及敬法师等。<a id="a-9f"></a>菩萨顺行此敬等法因故。<a id="a-9g"></a>得与大智因故。<a id="a-9h"></a>生四种智慧。<a id="a-9i"></a>何等为四。<a id="a-9j"></a>一者起。<a id="a-9k"></a>二者成熟。<a id="a-9l"></a>三者满足助道。<a id="a-9m"></a>四者能为成菩提。<a id="a-9n"></a>然彼恭敬故。<a id="a-9o"></a>乐听闻法。<a id="a-9p"></a>既闻法已便得起发智慧。<a id="a-9q"></a>随所闻读诵受持诸法。<a id="a-9r"></a>以清净心广为人说。<a id="a-9s"></a>而不求一切名闻利养恭敬等事故。<a id="a-9t"></a>令得化他成熟心智。<a id="a-9u"></a>善知智慧从多闻生。<a id="a-9v"></a>精进不懈怠。<a id="a-9w"></a>如救头燃。<a id="a-9x"></a>闻法诵持乐如说行。<a id="a-9y"></a>不随言说常求多闻。<a id="a-9z"></a>闻则忆持不忘故。<a id="a-A0"></a>令得满足助道智行其实行。<a id="a-A1"></a>行不随言语及已音声。<a id="a-A2"></a>为实行故。<a id="a-A3"></a>令能得成菩提智慧。<a id="a-A4"></a>是中尊敬重法。<a id="a-A5"></a>及敬法师者以不敬重故对治说敬重。<a id="a-A6"></a>应知。<a id="a-A7"></a>随所闻诸法读诵受持。<a id="a-A8"></a>是中闻者以耳识故。<a id="a-A9"></a>诵持者以意识故。<a id="a-AA"></a>或复闻者以闻慧故。<a id="a-AB"></a>诵持者以思慧故。<a id="a-AC"></a>经言以清净心广为人说者。<a id="a-AD"></a>以离悭妒嫉心故。<a id="a-AE"></a>不求一切名闻利养恭敬等事者。<a id="a-AF"></a>是则吝法因故。<a id="a-AG"></a>利养者衣服等。<a id="a-AH"></a>恭敬者礼拜等。<a id="a-AI"></a>名闻者称扬诸功德。<a id="a-AJ"></a>以多闻故堪得闻慧等智。<a id="a-AK"></a>已如救头燃修求闻慧。<a id="a-AL"></a>为求闻慧故。<a id="a-AM"></a>劝转明修慧。<a id="a-AN"></a>譬如有人或燃头或燃衣。<a id="a-AO"></a>彼人舍一切诸事。<a id="a-AP"></a>先救头及衣服。<a id="a-AQ"></a>菩萨亦如是。<a id="a-AR"></a>知闻慧是智因。<a id="a-AS"></a>智者乃至亦能得一切智因故。<a id="a-AT"></a>转勤求闻。<a id="a-AU"></a>为自利利他故。<a id="a-AV"></a>随所闻法而能诵持。<a id="a-AW"></a>及如说行者。<a id="a-AX"></a>若随闻而能取义者。<a id="a-AY"></a>彼已顺行故。</p>
  <p id="aAZ">则能生如顺智。<a id="a-Aa"></a>非如但有音声语言者。<a id="a-Ab"></a>非如但求闻。<a id="a-Ac"></a>非但口说。<a id="a-Ad"></a>或复无义故。<a id="a-Ae"></a>或复所说皆无出世之益。<a id="a-Af"></a>顺次解释不尊敬重法及行顺法已。<a id="a-Ag"></a>成吝惜诸法。<a id="a-Ah"></a>吝惜法已。<a id="a-Ai"></a>于乐求法者起诸障碍。<a id="a-Aj"></a>秘不为说。<a id="a-Ak"></a>彼灭此三种智因。<a id="a-Al"></a>已无智故则起我慢。<a id="a-Am"></a>自法对治尊敬法者。<a id="a-An"></a>已顺行法及次法故离悭吝惜心已。<a id="a-Ao"></a>随所闻法广为人说。<a id="a-Ap"></a>好乐法故求多闻记。<a id="a-Aq"></a>具多闻已。<a id="a-Ar"></a>即能行自利利他之行。<a id="a-As"></a>随说修行不着语言。<a id="a-At"></a>语言音声等事。<a id="a-Au"></a>菩提心者。<a id="a-Av"></a>唯智根本。<a id="a-Aw"></a>一切智者。<a id="a-Ax"></a>唯菩提心为本。<a id="a-Ay"></a>是以不忘菩提心故。<a id="a-Az"></a>忘菩提心及已不忘诸法因故。<a id="a-B0"></a>佛告迦葉。<a id="a-B1"></a>菩萨有四法忘失菩提心。<a id="a-B2"></a>何等为四。<a id="a-B3"></a>欺诳阿阇梨等。<a id="a-B4"></a>问曰。<a id="a-B5"></a>何故但说有四法能忘失菩提心因。<a id="a-B6"></a>不多不少。<a id="a-B7"></a>答曰。<a id="a-B8"></a>忘失有四种故。<a id="a-B9"></a>略说有四种。<a id="a-BA"></a>一不正信忘失。<a id="a-BB"></a>二信颠倒忘失。<a id="a-BC"></a>于菩提心中见有过故。<a id="a-BD"></a>三所受诸法。<a id="a-BE"></a>皆是假名心故忘失。<a id="a-BF"></a>四得法体心忘失。<a id="a-BG"></a>此四种忘失中。<a id="a-BH"></a>对有四种因。<a id="a-BI"></a>如是次第。<a id="a-BJ"></a>应知。<a id="a-BK"></a>是中欺诳阿阇梨师长等者。<a id="a-BL"></a>于师长前不能如实语。<a id="a-BM"></a>既犯罪不发露故。<a id="a-BN"></a>妄语心诳故。<a id="a-BO"></a>即成欺诳师长。<a id="a-BP"></a>是中阿阇梨者。<a id="a-BQ"></a>能谏及劝指授。<a id="a-BR"></a>随彼所犯为令发露。<a id="a-BS"></a>此不应作。<a id="a-BT"></a>先所犯罪为欲忏灭故。<a id="a-BU"></a>说诸方便。<a id="a-BV"></a>汝应如是作。<a id="a-BW"></a>师长者若能助益。<a id="a-BX"></a>长秀圣者。<a id="a-BY"></a>虽非师长已有诸功德故。<a id="a-BZ"></a>怜愍与乐劝止恶修善。<a id="a-Ba"></a>为既犯故。<a id="a-Bb"></a>令彼以妄语忘失。<a id="a-Bc"></a>以是义故。<a id="a-Bd"></a>助得增上业报。<a id="a-Be"></a>已助得增上业报故。<a id="a-Bf"></a>成不正信忘失菩提心。<a id="a-Bg"></a>应知。<a id="a-Bh"></a>若彼不能令忘失者。<a id="a-Bi"></a>如是彼已习妄语。<a id="a-Bj"></a>及得戒障故。<a id="a-Bk"></a>忘失菩提心。<a id="a-Bl"></a>是名初因。<a id="a-Bm"></a>无疑悔者令生疑悔。<a id="a-Bn"></a>同修梵行中无疑。<a id="a-Bo"></a>能令生颠倒疑故。<a id="a-Bp"></a>同梵行中正修戒行者。<a id="a-Bq"></a>于戒中令起疑惑故。<a id="a-Br"></a>彼如是同梵行中。<a id="a-Bs"></a>不至心恭敬。<a id="a-Bt"></a>及行谄曲心。<a id="a-Bu"></a>能于戒中生疑惑故。<a id="a-Bv"></a>生深重业障。<a id="a-Bw"></a>彼以是故。<a id="a-Bx"></a>于菩提心中颠倒。<a id="a-By"></a>不正信见过故。<a id="a-Bz"></a>忘菩提心。<a id="a-C0"></a>彼若不能令生疑惑者。<a id="a-C1"></a>如是彼已谤说故。<a id="a-C2"></a>令忘菩提心。<a id="a-C3"></a>是名第二因。<a id="a-C4"></a>修大乘人。<a id="a-C5"></a>呵骂诽谤广彰恶名。<a id="a-C6"></a>乐修法者。<a id="a-C7"></a>随所有法利。<a id="a-C8"></a>彼能令远离背故。<a id="a-C9"></a>若有信乐修大乘者。<a id="a-CA"></a>为欲坏彼故。<a id="a-CB"></a>呵骂诽谤广彰恶名。<a id="a-CC"></a>说不善言破坏。<a id="a-CD"></a>说无利益。<a id="a-CE"></a>无利益语。<a id="a-CF"></a>是中不善语者。<a id="a-CG"></a>说恶名响彰其诸过。<a id="a-CH"></a>所谓破戒。<a id="a-CI"></a>发言说谓恶。<a id="a-CJ"></a>广彰人短谓非梵行。<a id="a-CK"></a>分别说者不称功德。<a id="a-CL"></a>随彰其说恶。<a id="a-CM"></a>有如是等事。<a id="a-CN"></a>彼如是向诸菩萨说无利语。<a id="a-CO"></a>分别广彰恶名等。<a id="a-CP"></a>若欲修大乘者。<a id="a-CQ"></a>如是等令退迷惑。<a id="a-CR"></a>彼如是向诸菩萨心不恭敬已。<a id="a-CS"></a>所有功德则便覆藏。<a id="a-CT"></a>已覆藏故令恶深重业障。<a id="a-CU"></a>以彼障故。<a id="a-CV"></a>本所修戒心即便灭坏。<a id="a-CW"></a>若使不能覆藏菩萨真实功德者。<a id="a-CX"></a>彼如是以得戒障故。<a id="a-CY"></a>退灭其心。<a id="a-CZ"></a>是名第三因。<a id="a-Ca"></a>以谄曲心与他从事。<a id="a-Cb"></a>非真实心者。<a id="a-Cc"></a>欲为诸法师开彰诸秘密之事令生迷惑故。<a id="a-Cd"></a>是中谄者。<a id="a-Ce"></a>以虚伪无有实心而与从事故。<a id="a-Cf"></a>曲者以心谄诳非真实心。<a id="a-Cg"></a>与人随顺。<a id="a-Ch"></a>为欲诸法师开彰说行诸秘密之事。<a id="a-Ci"></a>从诸法师所。<a id="a-Cj"></a>闻深密微妙法已。<a id="a-Ck"></a>若有修行大乘者。<a id="a-Cl"></a>为彼能起诽谤意。<a id="a-Cm"></a>作如是意已。<a id="a-Cn"></a>令助无量恶业。<a id="a-Co"></a>以有彼业障故。<a id="a-Cp"></a>应得顺法心而成远离退失。<a id="a-Cq"></a>若不能诽谤远离者。<a id="a-Cr"></a>彼以如是故。<a id="a-Cs"></a>于戒障中心得退失。<a id="a-Ct"></a>略说以何退失。<a id="a-Cu"></a>所谓心何时退失。<a id="a-Cv"></a>现法中及已未来行中。<a id="a-Cw"></a>如何等行。<a id="a-Cx"></a>于师尊长中不正恭敬等故。<a id="a-Cy"></a>有何等相。<a id="a-Cz"></a>具四法故。<a id="a-D0"></a>彼以显说对治彼故。<a id="a-D1"></a>说四善法。<a id="a-D2"></a>应知。<a id="a-D3"></a>经言菩萨乃至失命因缘不故妄语者。<a id="a-D4"></a>护治实语故。<a id="a-D5"></a>以不惜身命故。<a id="a-D6"></a>何况戏笑者。<a id="a-D7"></a>菩萨于微轻罪中生大怖畏故。<a id="a-D8"></a>常以真心与人从事者。<a id="a-D9"></a>以离无我谄曲心故。<a id="a-DA"></a>是中真心者。<a id="a-DB"></a>实心随顺亲近故。<a id="a-DC"></a>离无我患者。<a id="a-DD"></a>菩萨如实亲近。<a id="a-DE"></a>不示假名行离谄曲。<a id="a-DF"></a>远离不调伏恶心故。<a id="a-DG"></a>于一切菩萨生世尊想。<a id="a-DH"></a>能为诸菩萨。<a id="a-DI"></a>于四方中称扬功德者。<a id="a-DJ"></a>随所得法利彼常赞叹故。<a id="a-DK"></a>自不爱乐诸小乘法。<a id="a-DL"></a>随所化众生。<a id="a-DM"></a>令彼一切住阿耨多罗三藐三菩提者。<a id="a-DN"></a>不乐狭小乘。<a id="a-DO"></a>己劣弱故。<a id="a-DP"></a>既得上义行所摄取化意欲故。<a id="a-DQ"></a>此诸句渐次重释。<a id="a-DR"></a>欺诳阿阇梨等。<a id="a-DS"></a>复不供养恭敬阿阇梨师长等故。<a id="a-DT"></a>于戒法中不生殷重速疾之意。<a id="a-DU"></a>自无惭愧悔过。<a id="a-DV"></a>见他有惭愧悔过者。<a id="a-DW"></a>为令恼故。<a id="a-DX"></a>助不安乐心忧恼彼。<a id="a-DY"></a>己无惭愧开令悔故。<a id="a-DZ"></a>于修大乘人中说诸恶事。<a id="a-Da"></a>以谤菩提心所起。<a id="a-Db"></a>诸利益他心无故。<a id="a-Dc"></a>以谄曲心与他从事非实真心。<a id="a-Dd"></a>复有不失诸句渐次重释以实语不忘菩提心集因故。<a id="a-De"></a>不失菩提心。<a id="a-Df"></a>所起众生饶益故。<a id="a-Dg"></a>自身中所有无量希有诸法。<a id="a-Dh"></a>知已敬菩提心。<a id="a-Di"></a>及一切智因故。<a id="a-Dj"></a>于菩提心并一切菩萨所。<a id="a-Dk"></a>起世尊想已。<a id="a-Dl"></a>敬菩提心故。<a id="a-Dm"></a>所化众生彼一切劝令向阿耨多罗三藐三菩提。<a id="a-Dn"></a>不喜乐求行狭劣小乘之法。<a id="a-Do"></a>菩提心者。<a id="a-Dp"></a>是菩提应义。<a id="a-Dq"></a>问曰。<a id="a-Dr"></a>若是菩萨初发心者。<a id="a-Ds"></a>我当成于正觉。<a id="a-Dt"></a>彼心有何等性。<a id="a-Du"></a>复有何相。<a id="a-Dv"></a>有何等念。<a id="a-Dw"></a>有何功德。<a id="a-Dx"></a>有何胜事。<a id="a-Dy"></a>以何所摄。<a id="a-Dz"></a>为谁根本。<a id="a-E0"></a>是谁现气因。<a id="a-E1"></a>谁所依止。<a id="a-E2"></a>答曰。<a id="a-E3"></a>初正愿性。<a id="a-E4"></a>岂欲求相菩提。<a id="a-E5"></a>为念及念众生。<a id="a-E6"></a>以一切智因无量功德一切世间声闻缘觉愿中上故。<a id="a-E7"></a>为胜信地所摄无上菩提根本。<a id="a-E8"></a>慈悲现气因。<a id="a-E9"></a>菩萨戒所依止。<a id="a-EA"></a>然是发菩提心。<a id="a-EB"></a>略有二种。<a id="a-EC"></a>一者出世因。<a id="a-ED"></a>二者不出世因。<a id="a-EE"></a>是中出世因者。<a id="a-EF"></a>若发心已永遂不忘。<a id="a-EG"></a>是名出世因。<a id="a-EH"></a>不出世因者。<a id="a-EI"></a>若心不永遂中忘彼心。<a id="a-EJ"></a>退亦有二种。<a id="a-EK"></a>一者永退。<a id="a-EL"></a>二者不永退。<a id="a-EM"></a>是中永退者。<a id="a-EN"></a>若有数退而复能生。<a id="a-EO"></a>不永退者。<a id="a-EP"></a>若退已即生。<a id="a-EQ"></a>然彼心以四种缘四种因及四种力而能生。<a id="a-ER"></a>何等四种缘。<a id="a-ES"></a>一者见闻如来希有变化故。<a id="a-ET"></a>发菩提心。<a id="a-EU"></a>二者因于无上菩提。<a id="a-EV"></a>以闻法为怜愍利益众生故。<a id="a-EW"></a>发菩提心。<a id="a-EX"></a>三者菩萨为欲正法久住故。<a id="a-EY"></a>发菩提心。<a id="a-EZ"></a>四者见末世众生受诸重苦故。<a id="a-Ea"></a>发菩提心。<a id="a-Eb"></a>何者四种因。<a id="a-Ec"></a>一者具性故。<a id="a-Ed"></a>二者具善知识故。<a id="a-Ee"></a>三者慈悲为首故。<a id="a-Ef"></a>四者不惊怖世间长夜。<a id="a-Eg"></a>种种深重有闻等因故。<a id="a-Eh"></a>何等四力。<a id="a-Ei"></a>一者自力。<a id="a-Ej"></a>二者他力。<a id="a-Ek"></a>三者因力。<a id="a-El"></a>四者修行力。<a id="a-Em"></a>是中自力者。<a id="a-En"></a>以自力故。<a id="a-Eo"></a>堪乐欲发阿耨多罗三藐三菩提心。<a id="a-Ep"></a>是名自力。<a id="a-Eq"></a>他力者。<a id="a-Er"></a>以他所劝令发心。<a id="a-Es"></a>是名他力。<a id="a-Et"></a>前所习大乘善法者。<a id="a-Eu"></a>是名因力。<a id="a-Ev"></a>现在法中亲近知识。<a id="a-Ew"></a>长夜之中闻思等正法习行善不息者。<a id="a-Ex"></a>是名修行力。<a id="a-Ey"></a>是中若广略。<a id="a-Ez"></a>此四缘及四因借故。<a id="a-F0"></a>若使内自力及以因力。<a id="a-F1"></a>具此二因生彼心者。<a id="a-F2"></a>如是故名为有益。<a id="a-F3"></a>名坚不动而生。<a id="a-F4"></a>他力修行力生彼心者。<a id="a-F5"></a>名为不应动失。<a id="a-F6"></a>应知。<a id="a-F7"></a>彼心退转相。<a id="a-F8"></a>亦有四种。<a id="a-F9"></a>无性故恶知识所摄。<a id="a-FA"></a>于诸众生不起悲愍心。<a id="a-FB"></a>及恐怖世间故。<a id="a-FC"></a>不忘菩提心。<a id="a-FD"></a>菩萨还忆持彼菩提心故。<a id="a-FE"></a>能修行功德智明。<a id="a-FF"></a>助道所摄善根法中。<a id="a-FG"></a>彼如是修诸行已。<a id="a-FH"></a>善法灭不增长因故说诸法。<a id="a-FI"></a>经曰。<a id="a-FJ"></a>佛语迦葉。<a id="a-FK"></a>菩萨成就四法。<a id="a-FL"></a>所生善法灭不增长。<a id="a-FM"></a>何等为四。<a id="a-FN"></a>但以憍慢心读诵世间经典咒术。<a id="a-FO"></a>如是等。<a id="a-FP"></a>问曰。<a id="a-FQ"></a>何故唯有四法明因能灭善法不能增长。<a id="a-FR"></a>不多亦不少。<a id="a-FS"></a>答曰。<a id="a-FT"></a>善法有四种。<a id="a-FU"></a>灭不增长故。<a id="a-FV"></a>此略有四种善法灭不增长事。<a id="a-FW"></a>一者不生灭不增长。<a id="a-FX"></a>二者不能增长灭不增长故。<a id="a-FY"></a>三者除拔根本灭不增长。<a id="a-FZ"></a>四者作及远离灭不增长。<a id="a-Fa"></a>是中不生诸白法灭因者。<a id="a-Fb"></a>以我慢心故。<a id="a-Fc"></a>读诵世间经典求诸咒术。<a id="a-Fd"></a>不能通达菩萨六波罗蜜。<a id="a-Fe"></a>及菩萨法藏。<a id="a-Ff"></a>菩萨以我慢心降伏故。<a id="a-Fg"></a>悕望名闻利养。<a id="a-Fh"></a>妒胜憎他常诳故。<a id="a-Fi"></a>求于世间咒术。<a id="a-Fj"></a>不能求善白等法。<a id="a-Fk"></a>已不生诸白法灭尽故。<a id="a-Fl"></a>能令尽灭及先所得者。<a id="a-Fm"></a>以缘事故闻习转弱故。<a id="a-Fn"></a>是不增长灭。<a id="a-Fo"></a>何以故。<a id="a-Fp"></a>贪着利养名闻故。<a id="a-Fq"></a>亲近诸檀越。<a id="a-Fr"></a>是中利养者衣服等。<a id="a-Fs"></a>供养者礼拜等。<a id="a-Ft"></a>着于利养名闻故。<a id="a-Fu"></a>说着利养名闻耳。<a id="a-Fv"></a>以着利养名闻故。<a id="a-Fw"></a>受于邪命资养等显说应知。<a id="a-Fx"></a>以亲近檀越家故。<a id="a-Fy"></a>多有亲近中诸患。<a id="a-Fz"></a>若彼有如是二疑助成者故。<a id="a-G0"></a>说以如法得财利养。<a id="a-G1"></a>以为不灭因。<a id="a-G2"></a>以依谄曲等意故。<a id="a-G3"></a>不住圣处。<a id="a-G4"></a>彼如是著名闻利养。<a id="a-G5"></a>亲近诸白衣家故。<a id="a-G6"></a>以多缘亲故。<a id="a-G7"></a>闻等善法不能增长。<a id="a-G8"></a>闻等不增长。<a id="a-G9"></a>已闻等诸善法悉不增长故。<a id="a-GA"></a>令尽义便灭根本因故。<a id="a-GB"></a>及增谤菩萨。<a id="a-GC"></a>已恶见还增。<a id="a-GD"></a>及谤菩萨法藏。<a id="a-GE"></a>己嗔故于诸菩萨觅诸错谬等患。<a id="a-GF"></a>令为诸菩萨以虚实等罪谤故。<a id="a-GG"></a>令得大罪。<a id="a-GH"></a>以此罪业因缘故。<a id="a-GI"></a>所有善法从根本拔除远离灭尽。<a id="a-GJ"></a>远离灭因故。<a id="a-GK"></a>未闻未曾受持诸修多罗法。<a id="a-GL"></a>而能诽谤。<a id="a-GM"></a>未闻者未至耳识道故。<a id="a-GN"></a>未曾受持者。<a id="a-GO"></a>虽至耳识道不诵持。<a id="a-GP"></a>诸顿说教及诸修多罗法谤。<a id="a-GQ"></a>以是义故。<a id="a-GR"></a>如来说此修多罗。<a id="a-GS"></a>大阿波提舍中亦说此义。<a id="a-GT"></a>若有邪师。<a id="a-GU"></a>能测量如来意者。<a id="a-GV"></a>彼人得大毁谤正法之事。<a id="a-GW"></a>是故彼远离诸尽法故。<a id="a-GX"></a>诸白等法令灭。<a id="a-GY"></a>颠倒对治故。<a id="a-GZ"></a>明此白等法句。<a id="a-Ga"></a>应知。<a id="a-Gb"></a>是故如来告迦葉言。<a id="a-Gc"></a>迦葉。<a id="a-Gd"></a>菩萨成就四法。<a id="a-Ge"></a>所生善法转胜增长。<a id="a-Gf"></a>不令有失转复倍胜。<a id="a-Gg"></a>何等为四。<a id="a-Gh"></a>舍离邪法唯求正法。<a id="a-Gi"></a>如是等。<a id="a-Gj"></a>是中唯求正法者。<a id="a-Gk"></a>六波罗蜜菩萨法藏所说。<a id="a-Gl"></a>正闻非不正闻。<a id="a-Gm"></a>所明世间咒术等。<a id="a-Gn"></a>不定闻现事故。<a id="a-Go"></a>言非不定闻。<a id="a-Gp"></a>复是随如劝心者。<a id="a-Gq"></a>柔软善心故。<a id="a-Gr"></a>显示何意。<a id="a-Gs"></a>求世间语言咒术等。<a id="a-Gt"></a>求因故。<a id="a-Gu"></a>着我慢者。<a id="a-Gv"></a>成世间咒术等事。<a id="a-Gw"></a>求世间咒术。<a id="a-Gx"></a>语言者。<a id="a-Gy"></a>成舍利养恭敬名闻之心。<a id="a-Gz"></a>令舍故言求六波罗蜜及菩萨法藏耳。<a id="a-H0"></a>以法财利养为足。<a id="a-H1"></a>舍离一切诸邪命等。<a id="a-H2"></a>及安住知足圣主性中者。<a id="a-H3"></a>以法利为足。<a id="a-H4"></a>如法所得利养心足故。<a id="a-H5"></a>舍离一切诸邪命等者。<a id="a-H6"></a>远离诸谄曲等心故。<a id="a-H7"></a>安住知足圣主性中者。<a id="a-H8"></a>不生疲倦心故。<a id="a-H9"></a>得失不以心故。<a id="a-HA"></a>彼如是行之。<a id="a-HB"></a>正行已。<a id="a-HC"></a>为成自利利他行故。<a id="a-HD"></a>防护他心。<a id="a-HE"></a>若有失事不谏向人罪过虚实。<a id="a-HF"></a>何况觅人长短诸过。<a id="a-HG"></a>是菩萨修行六波罗蜜菩萨法藏。<a id="a-HH"></a>以于诸佛法中心不通达。<a id="a-HI"></a>是中唯佛为现作证故。<a id="a-HJ"></a>不生谤心。<a id="a-HK"></a>何以故。<a id="a-HL"></a>佛菩提无边及所信根非一故。<a id="a-HM"></a>演说诸法亦治诸法。<a id="a-HN"></a>总略而明。<a id="a-HO"></a>以何退失不能增长。<a id="a-HP"></a>如何退失。<a id="a-HQ"></a>以何时失。<a id="a-HR"></a>及何等法。<a id="a-HS"></a>彼以显说。<a id="a-HT"></a>以何退失不能增长者。<a id="a-HU"></a>谓诸善法。<a id="a-HV"></a>如何退失者。<a id="a-HW"></a>以我慢心求世间语言咒术等。<a id="a-HX"></a>渐次说。<a id="a-HY"></a>以何时失者。<a id="a-HZ"></a>现法中及未来。<a id="a-Ha"></a>何等法者。<a id="a-Hb"></a>具足四法。<a id="a-Hc"></a>白朋中亦尔。<a id="a-Hd"></a>所有善法生及如何生以何时生。<a id="a-He"></a>及何等法生。<a id="a-Hf"></a>以何对治说。<a id="a-Hg"></a>复此诸法。<a id="a-Hh"></a>渐次以何我慢所摄。<a id="a-Hi"></a>诸利养等。<a id="a-Hj"></a>希望求世间语言咒术等。<a id="a-Hk"></a>求以随所。<a id="a-Hl"></a>家中见利养者则能亲近此家。<a id="a-Hm"></a>身为利养名闻被缚。<a id="a-Hn"></a>妒吝心故。<a id="a-Ho"></a>因彼家所有余菩萨亲近者。<a id="a-Hp"></a>为令起嗔。<a id="a-Hq"></a>及以恶谤。<a id="a-Hr"></a>因嗔谤彼人故。<a id="a-Hs"></a>则谤正法。<a id="a-Ht"></a>白朋法中。<a id="a-Hu"></a>渐次明离慢等诸患故。<a id="a-Hv"></a>六波罗蜜所摄。<a id="a-Hw"></a>菩萨修学正闻故。<a id="a-Hx"></a>能行顺法。<a id="a-Hy"></a>行顺法已如法得施以为知量。<a id="a-Hz"></a>舍离一切诸邪命等。<a id="a-I0"></a>安住知足圣主性中。<a id="a-I1"></a>以着利养名闻谤因缘故。<a id="a-I2"></a>不说他人罪过。<a id="a-I3"></a>实以不实不求人短。<a id="a-I4"></a>离谤菩萨心故。<a id="a-I5"></a>能行利益如法等事。<a id="a-I6"></a>行如法行故。<a id="a-I7"></a>不谤正法。<a id="a-I8"></a>舍离灭诸白法因诸法故。<a id="a-I9"></a>修行不灭诸白法因。<a id="a-IA"></a>已舍离似非菩萨随一一相习行恶心等。<a id="a-IB"></a>修行似菩萨直心修相。<a id="a-IC"></a>习诸行故。<a id="a-ID"></a>为令劝故。<a id="a-IE"></a>明显生灭苦。<a id="a-IF"></a>不行诸恼等行故。<a id="a-IG"></a>佛语迦葉。<a id="a-IH"></a>菩萨有四种谄曲心。<a id="a-II"></a>菩萨常应舍离。<a id="a-IJ"></a>何等为四。<a id="a-IK"></a>于佛法中心生疑悔不决了。<a id="a-IL"></a>如是等。<a id="a-IM"></a>问曰。<a id="a-IN"></a>何故唯说四法。<a id="a-IO"></a>答曰。<a id="a-IP"></a>为因四种谄曲等法故。<a id="a-IQ"></a>以有此四种谄曲心故。<a id="a-IR"></a>说四谄曲应知。<a id="a-IS"></a>何等四。<a id="a-IT"></a>一者于乘谄曲。<a id="a-IU"></a>二者化受谄曲。<a id="a-IV"></a>三者助功德谄曲。<a id="a-IW"></a>四者助智谄曲。<a id="a-IX"></a>是中乘谄曲者。<a id="a-IY"></a>于佛法中心生疑惑不决了等。<a id="a-IZ"></a>及不敬尊。<a id="a-Ia"></a>复不敬诸戒等法。<a id="a-Ib"></a>于佛法中生疑惑等故。<a id="a-Ic"></a>诸大乘中生不信默然行。<a id="a-Id"></a>是中于诸佛法中。<a id="a-Ie"></a>以有故生疑。<a id="a-If"></a>以有大意德故生惑。<a id="a-Ig"></a>以其不可得故。<a id="a-Ih"></a>生不决了等事。<a id="a-Ii"></a>化受谄曲因者。<a id="a-Ij"></a>于诸众生起憍慢嗔恨妄想等。<a id="a-Ik"></a>以慢等心故。<a id="a-Il"></a>化诸众生中恨默故。<a id="a-Im"></a>不能化导憍慢嗔恨妄想等。<a id="a-In"></a>于诸尊及弟子并劝谏。<a id="a-Io"></a>有益无益等中应知。<a id="a-Ip"></a>助功德谄曲因者。<a id="a-Iq"></a>于他利养中生妒吝等心。<a id="a-Ir"></a>是中见他得利养。<a id="a-Is"></a>心起忿恼嗔意妒。<a id="a-It"></a>若见彼求而起惜心。<a id="a-Iu"></a>是名吝。<a id="a-Iv"></a>彼如是既起妒吝心炽盛故。<a id="a-Iw"></a>于助功德智中恨不修行故。<a id="a-Ix"></a>诸功德智即便退失。<a id="a-Iy"></a>助智谄曲因者。<a id="a-Iz"></a>于诸菩萨广彰诸恶。<a id="a-J0"></a>恶名恶称恶行等。<a id="a-J1"></a>说恶名等事前已解说。<a id="a-J2"></a>为诸菩萨说诸恶等句。<a id="a-J3"></a>为说大乘经应知。<a id="a-J4"></a>以谤大乘故。<a id="a-J5"></a>菩萨于助道智中。<a id="a-J6"></a>默住懈怠不修行故。<a id="a-J7"></a>修道智中成于退失。<a id="a-J8"></a>以为此故说朋应知。<a id="a-J9"></a>谄曲对治故。<a id="a-JA"></a>佛语迦葉。<a id="a-JB"></a>菩萨有四质直之相。<a id="a-JC"></a>何等为四。<a id="a-JD"></a>所谓所犯诸罪终不覆藏。<a id="a-JE"></a>如是等。<a id="a-JF"></a>是中所犯诸罪终不覆藏者。<a id="a-JG"></a>是总向他发露者。<a id="a-JH"></a>发露事故说者。<a id="a-JI"></a>有犯能忏悔故。<a id="a-JJ"></a>彼如是忏悔。<a id="a-JK"></a>是以后时不生悔恨等情。<a id="a-JL"></a>发起善故。<a id="a-JM"></a>或失国土或财者。<a id="a-JN"></a>以真求实故。<a id="a-JO"></a>示现不惜诸施等故。<a id="a-JP"></a>身命难者。<a id="a-JQ"></a>以舍离身命。<a id="a-JR"></a>不依止余种种不举余事。<a id="a-JS"></a>舍彼事已令惑人故。<a id="a-JT"></a>忆余事故。<a id="a-JU"></a>一切恶事中。<a id="a-JV"></a>骂詈诽谤挝打系缚种种伤害。<a id="a-JW"></a>受此苦时。<a id="a-JX"></a>但求自责自忆业报。<a id="a-JY"></a>不嗔恨他。<a id="a-JZ"></a>此诸句有何异义。<a id="a-Ja"></a>是中骂者说虚妄故。<a id="a-Jb"></a>嗔者虚实俱说故。<a id="a-Jc"></a>于他苦者已说种生姓等。<a id="a-Jd"></a>说诸恶事故。<a id="a-Je"></a>诽谤者。<a id="a-Jf"></a>以因实见彰恶故。<a id="a-Jg"></a>挝打责数者。<a id="a-Jh"></a>于身中具诸缘故。<a id="a-Ji"></a>责数者。<a id="a-Jj"></a>具三业故。<a id="a-Jk"></a>复挝打者。<a id="a-Jl"></a>以手足等诸身分故。<a id="a-Jm"></a>杀者依身手等及刀杖等故。<a id="a-Jn"></a>系缚者。<a id="a-Jo"></a>以绳索锁等。<a id="a-Jp"></a>如是等事中。<a id="a-Jq"></a>唯责己之业报。<a id="a-Jr"></a>善恶业报因故。<a id="a-Js"></a>不嗔恨他。<a id="a-Jt"></a>心不怀嗔恨等。<a id="a-Ju"></a>及无诸结使。<a id="a-Jv"></a>不怀嗔恨结使。<a id="a-Jw"></a>彼善坚住信欲之中。<a id="a-Jx"></a>设使有不可信诸佛法者彼能信。<a id="a-Jy"></a>以心清净故。<a id="a-Jz"></a>显说于大乘中身心成就。<a id="a-K0"></a>此诸句渐次说。<a id="a-K1"></a>于诸佛法中以疑心故。<a id="a-K2"></a>不修戒行故。<a id="a-K3"></a>令诸众生中行诸邪行。<a id="a-K4"></a>行邪行已。<a id="a-K5"></a>彼利养中即生悭吝妒心。<a id="a-K6"></a>以不能制妒心故。<a id="a-K7"></a>见闻有功德利养诸菩萨。<a id="a-K8"></a>中起诽谤广彰恶名。<a id="a-K9"></a>白朋法中。<a id="a-KA"></a>渐次亦作依持戒故。<a id="a-KB"></a>善持戒者。<a id="a-KC"></a>善护谛语。<a id="a-KD"></a>护谛语者能顺忍法。<a id="a-KE"></a>以具忍故得身心清净。<a id="a-KF"></a>以清净身心故。<a id="a-KG"></a>能信诸佛正法。<a id="a-KH"></a>略说谄曲者。<a id="a-KI"></a>是名心愧。<a id="a-KJ"></a>恒事何处谄曲。<a id="a-KK"></a>于诸佛法中及以众生。<a id="a-KL"></a>以何时谄曲者。<a id="a-KM"></a>现法中习不舍故。<a id="a-KN"></a>亦至未来随所有法。<a id="a-KO"></a>及随所说二种四句。<a id="a-KP"></a>随所有真直之相。<a id="a-KQ"></a>以何义中复以何时。<a id="a-KR"></a>有记等法对治明于白法。<a id="a-KS"></a>应知。<a id="a-KT"></a>于诸谄曲心中。<a id="a-KU"></a>诸菩萨谏及以诸真直心。<a id="a-KV"></a>菩萨说真直心已。<a id="a-KW"></a>为真直心菩萨。<a id="a-KX"></a>说诸调伏义故。<a id="a-KY"></a>防谄曲法故。<a id="a-KZ"></a>劝彼调顺。<a id="a-Ka"></a>现示调顺及不调顺等法故。<a id="a-Kb"></a>佛语迦葉。<a id="a-Kc"></a>菩萨有四种不调顺散坏之相。<a id="a-Kd"></a>何等为四。<a id="a-Ke"></a>读诵经典而生戏论。<a id="a-Kf"></a>法及顺法不随而行。<a id="a-Kg"></a>于诸教诲中不调散坏。<a id="a-Kh"></a>如是等四法。<a id="a-Ki"></a>何故但说四法。<a id="a-Kj"></a>有四法。<a id="a-Kk"></a>有四种不调散坏因故。<a id="a-Kl"></a>何者不调散坏四法。<a id="a-Km"></a>一者处不调散坏。<a id="a-Kn"></a>二者发行中不调散坏。<a id="a-Ko"></a>三者受用中不调散坏。<a id="a-Kp"></a>四者共住不调散坏。<a id="a-Kq"></a>是中不调散坏者。<a id="a-Kr"></a>名为不善调伏故。<a id="a-Ks"></a>喻如恶马。<a id="a-Kt"></a>此诸不调散四法。<a id="a-Ku"></a>能障修彼菩萨行故。<a id="a-Kv"></a>名为不调散法。<a id="a-Kw"></a>是中闻诸法及修行处而生戏论者。<a id="a-Kx"></a>是名处不调散坏因。<a id="a-Ky"></a>喻如不调散恶马。<a id="a-Kz"></a>以不调故。<a id="a-L0"></a>还安本处已。<a id="a-L1"></a>尔时不能善住。<a id="a-L2"></a>复不能调伏。<a id="a-L3"></a>不能散坏。<a id="a-L4"></a>菩萨亦尔。<a id="a-L5"></a>如法义中多闻已。<a id="a-L6"></a>多闻故心不调伏。<a id="a-L7"></a>被诸善知识正劝。<a id="a-L8"></a>令行修诸法及次法。<a id="a-L9"></a>不能正住。<a id="a-LA"></a>于教诲中不能正受法行。<a id="a-LB"></a>是名发行不调散坏因。<a id="a-LC"></a>譬如不调伏恶马。<a id="a-LD"></a>安置正道处中。<a id="a-LE"></a>以不调伏故向于恶道。<a id="a-LF"></a>不调伏菩萨亦复如是。<a id="a-LG"></a>为诸善知识所劝修行法及次法。<a id="a-LH"></a>诸悔之中。<a id="a-LI"></a>现以心颠倒分别念故。<a id="a-LJ"></a>即便倒取。<a id="a-LK"></a>损他信施供养恭敬者。<a id="a-LL"></a>是名受用中不调散坏因。<a id="a-LM"></a>喻如不调伏恶马。<a id="a-LN"></a>共诸调伏马同其一处。<a id="a-LO"></a>而与诸调伏马行异故。<a id="a-LP"></a>说不调伏也。<a id="a-LQ"></a>不调伏菩萨亦复如是。<a id="a-LR"></a>虽在调伏菩萨同其一处。<a id="a-LS"></a>已漏戒行故。<a id="a-LT"></a>受诸信施供养恭敬。<a id="a-LU"></a>以成其悔恨。<a id="a-LV"></a>于善调伏菩萨所行。<a id="a-LW"></a>行不相似。<a id="a-LX"></a>不乐知见。<a id="a-LY"></a>善调伏菩萨中起心诽谤不生恭敬。<a id="a-LZ"></a>是名处不调伏散坏因。<a id="a-La"></a>譬如不调恶马。<a id="a-Lb"></a>共诸调伏马同其一处。<a id="a-Lc"></a>以不调伏故心不悦乐。<a id="a-Ld"></a>善调伏者共不调伏同其一处亦尔。<a id="a-Le"></a>不调伏菩萨亦复如是。<a id="a-Lf"></a>以自有见取义故。<a id="a-Lg"></a>共诸善调伏菩萨。<a id="a-Lh"></a>同在一处故。<a id="a-Li"></a>心不悦乐。<a id="a-Lj"></a>善调伏菩萨亦复如是。<a id="a-Lk"></a>是中调者。<a id="a-Ll"></a>根调胜故。<a id="a-Lm"></a>伏者。<a id="a-Ln"></a>一心灭恶得胜行故。<a id="a-Lo"></a>转一切黑法对治。<a id="a-Lp"></a>说白朋法应知。<a id="a-Lq"></a>经言。<a id="a-Lr"></a>善说所闻闻便信受。<a id="a-Ls"></a>如所说行。<a id="a-Lt"></a>依止于法不依言说者。<a id="a-Lu"></a>非妒心诤胜故。<a id="a-Lv"></a>但听闻正法唯求利益。<a id="a-Lw"></a>不求觅见人诸短。<a id="a-Lx"></a>菩萨如是行诸行已。<a id="a-Ly"></a>常得值不离法善知识。<a id="a-Lz"></a>随顺师教能知依止。<a id="a-M0"></a>以余言语所作皆善不失师意。<a id="a-M1"></a>不退戒定者。<a id="a-M2"></a>此诸句有异义。<a id="a-M3"></a>是中于教诲处随顺师教者。<a id="a-M4"></a>是总能令善。<a id="a-M5"></a>以喻言语者。<a id="a-M6"></a>闻善恶等忍故。<a id="a-M7"></a>所作皆善者。<a id="a-M8"></a>一切时不犯戒故。<a id="a-M9"></a>不失师意者。<a id="a-MA"></a>于教诲中心敬重故。<a id="a-MB"></a>菩萨如是行诸行已。<a id="a-MC"></a>常得值不离阿练善知识故。<a id="a-MD"></a>不退戒定。<a id="a-ME"></a>以调顺心而受供养者。<a id="a-MF"></a>所说不退戒定者。<a id="a-MG"></a>重明戒以定名说故。<a id="a-MH"></a>应知。<a id="a-MI"></a>菩萨如是行行已。<a id="a-MJ"></a>诸常得不离行诸功德善知识。<a id="a-MK"></a>见诸善调顺菩萨已。<a id="a-ML"></a>恭敬爱乐随顺善人。<a id="a-MM"></a>劝受等行顺向顺意顺诸功德。<a id="a-MN"></a>为令得利。<a id="a-MO"></a>此诸句有何异义。<a id="a-MP"></a>是中善调及顺等诸句。<a id="a-MQ"></a>前已解释。<a id="a-MR"></a>恭敬爱乐者。<a id="a-MS"></a>示现喜敬重心故。<a id="a-MT"></a>顺向者。<a id="a-MU"></a>乐见故。<a id="a-MV"></a>顺意者。<a id="a-MW"></a>正亲近意故。<a id="a-MX"></a>顺诸功德者乐闻意故。<a id="a-MY"></a>为令得彼利者。<a id="a-MZ"></a>顺行此法意故。<a id="a-Ma"></a>菩萨如是行诸行已。<a id="a-Mb"></a>成不离得众首善知识。<a id="a-Mc"></a>略说以何故。<a id="a-Md"></a>调顺不调顺边坏事。<a id="a-Me"></a>及云何而有。<a id="a-Mf"></a>唯以闻等诸相故。<a id="a-Mg"></a>以何时。<a id="a-Mh"></a>现法中及未来。<a id="a-Mi"></a>习学不止故。<a id="a-Mj"></a>以何等相。<a id="a-Mk"></a>具足四法。<a id="a-Ml"></a>行闻等法对治故。<a id="a-Mm"></a>说白朋等法应知。<a id="a-Mn"></a>起次说者。<a id="a-Mo"></a>行闻等法慢心故。<a id="a-Mp"></a>顺行正法次法等行已。<a id="a-Mq"></a>于正教授处不如法行。<a id="a-Mr"></a>既正教授处不如法行已。<a id="a-Ms"></a>所用受信施中诸事。<a id="a-Mt"></a>彼令能堕不饶益处。<a id="a-Mu"></a>彼如是杂垢染心故。<a id="a-Mv"></a>见诸善调伏心菩萨已。<a id="a-Mw"></a>即不生恭敬对治。<a id="a-Mx"></a>渐次说白朋等法应知。<a id="a-My"></a>不调伏诸法中谏已。<a id="a-Mz"></a>劝修调伏等法故。<a id="a-N0"></a>防护住调伏法菩萨错谬等法。<a id="a-N1"></a>劝修不错谬等法。<a id="a-N2"></a>故说错谬不错谬等法。<a id="a-N3"></a>佛语迦葉。<a id="a-N4"></a>菩萨有四错谬法。<a id="a-N5"></a>何等为四。<a id="a-N6"></a>未与所化信受众生。<a id="a-N7"></a>而共同意。<a id="a-N8"></a>是菩萨错谬。<a id="a-N9"></a>乃至摄取破戒恶人等。<a id="a-NA"></a>是菩萨错谬。<a id="a-NB"></a>问曰。<a id="a-NC"></a>何故但说四法。<a id="a-ND"></a>答曰。<a id="a-NE"></a>依四种错谬法故。<a id="a-NF"></a>说菩萨有四种错谬。<a id="a-NG"></a>何等四种。<a id="a-NH"></a>一者不作错谬。<a id="a-NI"></a>二者过量错谬。<a id="a-NJ"></a>三者不正作错谬。<a id="a-NK"></a>四者恶作错谬。<a id="a-NL"></a>是中不作错谬者。<a id="a-NM"></a>未受化众生而与同意。<a id="a-NN"></a>依化众生劝令到究竟故。<a id="a-NO"></a>信心敬众生中。<a id="a-NP"></a>所说法中断绝。<a id="a-NQ"></a>是菩萨错谬。<a id="a-NR"></a>过量错谬者。<a id="a-NS"></a>非器众生中。<a id="a-NT"></a>说深妙上法故。<a id="a-NU"></a>于小乘众生希求大乘。<a id="a-NV"></a>而不随根说。<a id="a-NW"></a>是菩萨错谬。<a id="a-NX"></a>不正作错谬者。<a id="a-NY"></a>为诸上根众生说小乘法。<a id="a-NZ"></a>于大乘众生求小乘。<a id="a-Na"></a>不随根说法。<a id="a-Nb"></a>是名错谬。<a id="a-Nc"></a>恶作错谬者。<a id="a-Nd"></a>住正行众生如法持戒者。<a id="a-Ne"></a>持罚不敬摄取破戒等。<a id="a-Nf"></a>于持戒破戒中。<a id="a-Ng"></a>偏心倒说法故。<a id="a-Nh"></a>是中持戒者有三义应知。<a id="a-Ni"></a>住正行者。<a id="a-Nj"></a>不犯诸业故。<a id="a-Nk"></a>持戒者。<a id="a-Nl"></a>不缺漏诸戒故。<a id="a-Nm"></a>真法者。<a id="a-Nn"></a>敬戒法故。<a id="a-No"></a>有二种相。<a id="a-Np"></a>释成破戒者。<a id="a-Nq"></a>破戒缺漏戒故。<a id="a-Nr"></a>恶法者。<a id="a-Ns"></a>不敬重诸戒。<a id="a-Nt"></a>错谬者。<a id="a-Nu"></a>取不正道及示不正道故应知。<a id="a-Nv"></a>此四错谬句现说四法。<a id="a-Nw"></a>一者不说。<a id="a-Nx"></a>二者不相似说。<a id="a-Ny"></a>三者不称根说。<a id="a-Nz"></a>四者恶说。<a id="a-O0"></a>不说者。<a id="a-O1"></a>对前后说法疲倦。<a id="a-O2"></a>已生恶心故。<a id="a-O3"></a>不相似说者。<a id="a-O4"></a>所说无方便故。<a id="a-O5"></a>不称根说者。<a id="a-O6"></a>喜乐小乘法故。<a id="a-O7"></a>恶说者。<a id="a-O8"></a>以利养心训诲行行故。<a id="a-O9"></a>是中恶心者以不说故。<a id="a-OA"></a>于诸善根中而便退失不能满足。<a id="a-OB"></a>以不满足故调诳众生。<a id="a-OC"></a>已说法中无方便善巧故。<a id="a-OD"></a>及不能摄取诸上善根。<a id="a-OE"></a>以乐小乘故。<a id="a-OF"></a>及远离上善根。<a id="a-OG"></a>复常悕求利养心训诲行行故。<a id="a-OH"></a>不集功德。<a id="a-OI"></a>及助诸恶故。<a id="a-OJ"></a>调诳众生。<a id="a-OK"></a>对治彼故。<a id="a-OL"></a>白朋所说应知。<a id="a-OM"></a>经言。<a id="a-ON"></a>于诸众生其心平等。<a id="a-OO"></a>乃至普令众生等住正行。<a id="a-OP"></a>于诸众生其心平等者。<a id="a-OQ"></a>自己及他心平等故。<a id="a-OR"></a>于不深信众生。<a id="a-OS"></a>化未成熟者而为说法。<a id="a-OT"></a>防护不作错谬。<a id="a-OU"></a>心知于一切众生平等说法者。<a id="a-OV"></a>法等故名为等法。<a id="a-OW"></a>于非器众生乐小乘等。<a id="a-OX"></a>悕求大乘者。<a id="a-OY"></a>随力说法防护过量错谬应知。<a id="a-OZ"></a>随器说故。<a id="a-Oa"></a>普化一切众生令入佛慧者。<a id="a-Ob"></a>信乐大乘上根众生。<a id="a-Oc"></a>而意求小乘法。<a id="a-Od"></a>劝令入佛慧。<a id="a-Oe"></a>防护不正作错谬应知。<a id="a-Of"></a>普令众生等住正行者。<a id="a-Og"></a>舍诸利养名闻破戒持戒等心。<a id="a-Oh"></a>以等同说法。<a id="a-Oi"></a>护恶作错谬事应知。<a id="a-Oj"></a>谏菩萨不正取因及不应亲近已。<a id="a-Ok"></a>示现可亲近不可亲近因故。<a id="a-Ol"></a>佛语迦葉。<a id="a-Om"></a>菩萨有四非善知识非善等侣。<a id="a-On"></a>菩萨常应舍彼何等为四。<a id="a-Oo"></a>求小乘者但欲自利。<a id="a-Op"></a>乃至亲近。<a id="a-Oq"></a>以成世间利而无法利。<a id="a-Or"></a>问曰。<a id="a-Os"></a>何故定说四法。<a id="a-Ot"></a>答曰。<a id="a-Ou"></a>因非善知识故。<a id="a-Ov"></a>说四种非善知识非善等侣应知。<a id="a-Ow"></a>何等四种。<a id="a-Ox"></a>一者于乘中非善知识。<a id="a-Oy"></a>二者于行中非善知识。<a id="a-Oz"></a>三者于佛法中非善知识。<a id="a-P0"></a>四者于正法中非善知识。<a id="a-P1"></a>是中小乘人者。<a id="a-P2"></a>但求己利不求他益。<a id="a-P3"></a>性行狭劣相似故。<a id="a-P4"></a>劝菩萨令远离大乘法中故。<a id="a-P5"></a>是名于乘中非善知识应知。<a id="a-P6"></a>求缘觉者。<a id="a-P7"></a>少欲少作。<a id="a-P8"></a>背众生益及修行处。<a id="a-P9"></a>令劝菩萨远离众生益及诸行等。<a id="a-PA"></a>以远离益故成失行因。<a id="a-PB"></a>是名于行中非善知识应知。<a id="a-PC"></a>卢伽耶陀者。<a id="a-PD"></a>说种种异言故。<a id="a-PE"></a>劝令远离于佛法中。<a id="a-PF"></a>以远离故成失行因。<a id="a-PG"></a>是名于正法中非善知识。<a id="a-PH"></a>应知。<a id="a-PI"></a>彼亲近己。<a id="a-PJ"></a>唯有世间利而无法利。<a id="a-PK"></a>于善法中勤修故。<a id="a-PL"></a>得成退失因。<a id="a-PM"></a>以退失善法因故。<a id="a-PN"></a>名为于正法非善知识应知。<a id="a-PO"></a>对治非故说四种善知识。<a id="a-PP"></a>经言。<a id="a-PQ"></a>诸来求者。<a id="a-PR"></a>是菩萨善知识。<a id="a-PS"></a>佛道因缘者。<a id="a-PT"></a>对不断绝大乘法故。<a id="a-PU"></a>说诸来求者是菩萨善知识。<a id="a-PV"></a>差别应知。<a id="a-PW"></a>菩萨作是念。<a id="a-PX"></a>我依来求善知识因故。<a id="a-PY"></a>修无量功德回向无上菩提。<a id="a-PZ"></a>修行不虚故。<a id="a-Pa"></a>不悕求小乘。<a id="a-Pb"></a>所修布施助成菩提。<a id="a-Pc"></a>作善根故。<a id="a-Pd"></a>令不失大乘行。<a id="a-Pe"></a>说法者。<a id="a-Pf"></a>是菩萨善知识。<a id="a-Pg"></a>生智慧纯志者。<a id="a-Ph"></a>不失行对治。<a id="a-Pi"></a>以多闻故能令为他说法。<a id="a-Pj"></a>是故不求少欲之事。<a id="a-Pk"></a>闻慧多纯志故。<a id="a-Pl"></a>虽得世间苦。<a id="a-Pm"></a>而不疲倦。<a id="a-Pn"></a>教化人令得出家者。<a id="a-Po"></a>是菩萨善知识。<a id="a-Pp"></a>纯志增长一切善法者。<a id="a-Pq"></a>不断正法理对治劝出家故。<a id="a-Pr"></a>于诸邪法而成远离。<a id="a-Ps"></a>以一切善根纯志故。<a id="a-Pt"></a>作利益而不生懈怠疲倦退失。<a id="a-Pu"></a>诸佛世尊。<a id="a-Pv"></a>是菩萨善知识纯志一切佛法增长者。<a id="a-Pw"></a>对治不失佛法故。<a id="a-Px"></a>示现得诸佛挍量胜不退故。<a id="a-Py"></a>释成不着利养名闻等。<a id="a-Pz"></a>既着利养名闻故。<a id="a-Q0"></a>令远离退失诸佛法。<a id="a-Q1"></a>修习纯志诸佛法。<a id="a-Q2"></a>及以积善根力故。<a id="a-Q3"></a>不能退失。<a id="a-Q4"></a>以是义故。<a id="a-Q5"></a>从非善知识中谏己劝修如是实行。<a id="a-Q6"></a>行菩萨事故。<a id="a-Q7"></a>明不如实及如实诸菩萨相故。<a id="a-Q8"></a>佛语迦葉。<a id="a-Q9"></a>菩萨有四非菩萨而似菩萨。<a id="a-QA"></a>何等为四。<a id="a-QB"></a>一者贪求利养而不求法。<a id="a-QC"></a>乃至乐聚徒众不乐远离。<a id="a-QD"></a>问曰。<a id="a-QE"></a>何故唯有四法。<a id="a-QF"></a>答曰。<a id="a-QG"></a>因四种非菩萨相故说四种非。<a id="a-QH"></a>岂菩萨相事而似菩萨应知。<a id="a-QI"></a>一者多闻相似。<a id="a-QJ"></a>二者阿兰若相似。<a id="a-QK"></a>三者造作功德行相似。<a id="a-QL"></a>四者将诸徒众相似。<a id="a-QM"></a>贪求利养而不求法者。<a id="a-QN"></a>菩萨于诸信心中悕求利养者。<a id="a-QO"></a>虽复持法。<a id="a-QP"></a>是名不如实非如实。<a id="a-QQ"></a>贪求名闻称己之德。<a id="a-QR"></a>不求出世功德者。<a id="a-QS"></a>乐名闻菩萨者。<a id="a-QT"></a>虽为阿兰若。<a id="a-QU"></a>是名不如实非如实。<a id="a-QV"></a>贪求自乐。<a id="a-QW"></a>不能救拔众生诸苦者。<a id="a-QX"></a>以利养悕求心缚故。<a id="a-QY"></a>菩萨虽作功德行。<a id="a-QZ"></a>而名不如实非如实。<a id="a-Qa"></a>乐求聚徒众不乐远离者。<a id="a-Qb"></a>以供养恭敬心缚故。<a id="a-Qc"></a>菩萨虽是众首。<a id="a-Qd"></a>而名不如实行非如实行。<a id="a-Qe"></a>菩萨如是行行已。<a id="a-Qf"></a>令失持法。<a id="a-Qg"></a>阿兰若作诸功德及众首之事。<a id="a-Qh"></a>对治彼故。<a id="a-Qi"></a>说诸真实功德应知。<a id="a-Qj"></a>经言。<a id="a-Qk"></a>能信解空亦信业报。<a id="a-Ql"></a>以信解空故。<a id="a-Qm"></a>不乐利养等事。<a id="a-Qn"></a>及信业报故。<a id="a-Qo"></a>喜乐诸法因。<a id="a-Qp"></a>乐法故闻修无量功德忍。<a id="a-Qq"></a>一切无我我所者。<a id="a-Qr"></a>以忍无我故。<a id="a-Qs"></a>不喜乐著名闻称等事。<a id="a-Qt"></a>于一切众生起大悲心者。<a id="a-Qu"></a>以大悲故悕求菩萨功德。<a id="a-Qv"></a>入涅槃意者。<a id="a-Qw"></a>以涅槃意不乐自乐。<a id="a-Qx"></a>不舍世间行者。<a id="a-Qy"></a>以不舍世间故。<a id="a-Qz"></a>拔众生苦。<a id="a-R0"></a>为化众生者。<a id="a-R1"></a>心不舍众生故。<a id="a-R2"></a>而行布施者。<a id="a-R3"></a>以行施故。<a id="a-R4"></a>善知众生功德。<a id="a-R5"></a>虽修行施而不望报者。<a id="a-R6"></a>以乐寂静故。<a id="a-R7"></a>行施而不求报耳。<a id="a-R8"></a>问曰。<a id="a-R9"></a>白朋中演信乐等法说空等法何用。<a id="a-RA"></a>答曰。<a id="a-RB"></a>布施等助道诸行者。<a id="a-RC"></a>意谓与声闻缘觉等共诸行。<a id="a-RD"></a>而欲闻菩萨胜行故。<a id="a-RE"></a>及生犹豫心。<a id="a-RF"></a>为欲现说声闻缘觉不共助成正觉诸菩萨法故。</p>
 </body>
</html>