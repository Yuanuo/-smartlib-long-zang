<!doctype html>
<html id="z3IBVPwxR" data-ver="934">
 <head>
  <meta charset="utf-8">
  <meta author="无著菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">显扬圣教论卷第十二</h1>
  <h2 id="a2">摄净义品第二之八</h2>
  <p id="a3">释应知多种者。<a id="a-4"></a>嗢柁南曰。</p>
  <p id="a5">体释文义法　　起义难次师</p>
  <p id="a6">说众听赞佛　　略广学胜利</p>
  <p id="a7">论曰。<a id="a-8"></a>体者。<a id="a-9"></a>诸经体性略有二种。<a id="a-A"></a>谓文及义。<a id="a-B"></a>当知文是所依。<a id="a-C"></a>义是能依。<a id="a-D"></a>如是二种总名所知境界。</p>
  <p id="aE">释者。<a id="a-F"></a>略有五种应知。<a id="a-G"></a>一法。<a id="a-H"></a>二等起。<a id="a-I"></a>三义。<a id="a-J"></a>四释难。<a id="a-K"></a>五次第。</p>
  <p id="aL">文者。<a id="a-M"></a>略有六种。<a id="a-N"></a>一名身。<a id="a-O"></a>二句身。<a id="a-P"></a>三字身。<a id="a-Q"></a>四语。<a id="a-R"></a>五相。<a id="a-S"></a>六机请。</p>
  <p id="aT">名身者。<a id="a-U"></a>谓共了增语。<a id="a-V"></a>此复略说有十二种。<a id="a-W"></a>一假名。<a id="a-X"></a>二实名。<a id="a-Y"></a>三总名。<a id="a-Z"></a>四别名。<a id="a-a"></a>五随义名。<a id="a-b"></a>六戏论名。<a id="a-c"></a>七易名。<a id="a-d"></a>八难名。<a id="a-e"></a>九显名。<a id="a-f"></a>十隐名。<a id="a-g"></a>十一略名。<a id="a-h"></a>十二广名。<a id="a-i"></a>假名者。<a id="a-j"></a>谓于内诸蕴。<a id="a-k"></a>立我有情命者等名。<a id="a-l"></a>于外诸色。<a id="a-m"></a>立瓶衣车乘等名。<a id="a-n"></a>实名者。<a id="a-o"></a>谓于眼等色等立根义等名。<a id="a-p"></a>总名者。<a id="a-q"></a>谓有情色受大种等名。<a id="a-r"></a>别名者。<a id="a-s"></a>谓佛友德友青黄等名。<a id="a-t"></a>随义名者。<a id="a-u"></a>谓质碍故名色。<a id="a-v"></a>领纳故名受。<a id="a-w"></a>能照能烧故名为日。<a id="a-x"></a>如是等名。<a id="a-y"></a>戏论名者。<a id="a-z"></a>如呼贫名富。<a id="a-10"></a>如是等类不观于义施设彼名。<a id="a-11"></a>易名者。<a id="a-12"></a>谓共所知想。<a id="a-13"></a>难名者。<a id="a-14"></a>谓翻于彼。<a id="a-15"></a>显名者。<a id="a-16"></a>谓其义易晓。<a id="a-17"></a>隐名者。<a id="a-18"></a>谓其义难晓。<a id="a-19"></a>如达罗弭荼明咒。<a id="a-1A"></a>略名者。<a id="a-1B"></a>谓一字名。<a id="a-1C"></a>广名者。<a id="a-1D"></a>谓多字名。</p>
  <p id="a1E">句身者。<a id="a-1F"></a>谓依名字释义满足。<a id="a-1G"></a>此复六种。<a id="a-1H"></a>一不满句。<a id="a-1I"></a>二满句。<a id="a-1J"></a>三所成句。<a id="a-1K"></a>四能成句。<a id="a-1L"></a>五序句。<a id="a-1M"></a>六释句。<a id="a-1N"></a>不满句者。<a id="a-1O"></a>谓文不究竟义不究竟。<a id="a-1P"></a>更加余句方得成满。<a id="a-1Q"></a>如说诸恶者莫作。<a id="a-1R"></a>诸善者奉行。<a id="a-1S"></a>善调伏自心。<a id="a-1T"></a>是诸佛圣教。<a id="a-1U"></a>若唯言诸恶则于文未足。<a id="a-1V"></a>若复言诸恶者。<a id="a-1W"></a>又于义未足。<a id="a-1X"></a>若具言诸恶者莫作。<a id="a-1Y"></a>则二俱满足。<a id="a-1Z"></a>是即名为第二满句。<a id="a-1a"></a>所成句者。<a id="a-1b"></a>所谓前句待后句成。<a id="a-1c"></a>如说诸行无常。<a id="a-1d"></a>有起尽法。<a id="a-1e"></a>生必灭故。<a id="a-1f"></a>彼寂为乐。<a id="a-1g"></a>此中诸行无常是所成句。<a id="a-1h"></a>由有起尽法句之所成立。<a id="a-1i"></a>能成句者。<a id="a-1j"></a>谓第二句以能成立第一句故。<a id="a-1k"></a>序句者。<a id="a-1l"></a>如言善人。<a id="a-1m"></a>释句者。<a id="a-1n"></a>如言谓趣正丈夫。</p>
  <p id="a1o">字身者。<a id="a-1p"></a>谓若究竟若不究竟。<a id="a-1q"></a>名之与句二种所依四十九字。</p>
  <p id="a1r">此中欲为名首名为句。<a id="a-1s"></a>首句必有名。<a id="a-1t"></a>若唯一字则不成句。<a id="a-1u"></a>又若有字名所不摄。<a id="a-1v"></a>则唯字无名。<a id="a-1w"></a>问何因缘故。<a id="a-1x"></a>建立名等三种身耶。<a id="a-1y"></a>答为领增语触所生受故。<a id="a-1z"></a>问名者何义。<a id="a-20"></a>答目种种事。<a id="a-21"></a>令世共知故。<a id="a-22"></a>又能令意作种种相故。<a id="a-23"></a>又由语言所传述故。<a id="a-24"></a>谓之为名。<a id="a-25"></a>问句者何义。<a id="a-26"></a>答摄受于名。<a id="a-27"></a>究竟显了不现见义。<a id="a-28"></a>故名为句。<a id="a-29"></a>问文者何义答显发名句。<a id="a-2A"></a>故谓之文。</p>
  <p id="a2B">如薄伽梵说增语增语路。<a id="a-2C"></a>如是广说。<a id="a-2D"></a>增语者。<a id="a-2E"></a>谓一切众类共所立名增语。<a id="a-2F"></a>路者。<a id="a-2G"></a>谓众类之欲能起彼故。<a id="a-2H"></a>词者。<a id="a-2I"></a>谓彼相应语及与各别彼彼方言。<a id="a-2J"></a>彼所依故名为彼路。<a id="a-2K"></a>施设者。<a id="a-2L"></a>谓分析一法建立多种。<a id="a-2M"></a>彼所依处名为彼路。<a id="a-2N"></a>欲即是词无有别欲。<a id="a-2O"></a>此词即是增语施设之路。<a id="a-2P"></a>彼名身等略有六种依处。<a id="a-2Q"></a>一法。<a id="a-2R"></a>二义。<a id="a-2S"></a>三补特伽罗。<a id="a-2T"></a>四时。<a id="a-2U"></a>五数。<a id="a-2V"></a>六处所。<a id="a-2W"></a>彼广分别。<a id="a-2X"></a>如闻所成地。</p>
  <p id="a2Y">语者当知略有八分。<a id="a-2Z"></a>谓上首美妙等由彼语言具足相应。<a id="a-2a"></a>乃至常委分资粮等德故能说正法。<a id="a-2b"></a>上首语者。<a id="a-2c"></a>趣涅槃宫为先首故。<a id="a-2d"></a>美妙语者。<a id="a-2e"></a>清美音故。<a id="a-2f"></a>显了语者。<a id="a-2g"></a>文辞善故。<a id="a-2h"></a>易解语者。<a id="a-2i"></a>巧辩说故。<a id="a-2j"></a>乐闻语者。<a id="a-2k"></a>引法义故。<a id="a-2l"></a>无依语者。<a id="a-2m"></a>不依希望他信己故。<a id="a-2n"></a>不逆语者。<a id="a-2o"></a>言知量故。<a id="a-2p"></a>无边语者。<a id="a-2q"></a>善巧多故。<a id="a-2r"></a>是八种语当知略具三德。<a id="a-2s"></a>一趣处德。<a id="a-2t"></a>谓初一种。<a id="a-2u"></a>二自体德。<a id="a-2v"></a>谓次二种。<a id="a-2w"></a>三加行德。<a id="a-2x"></a>谓所余种。<a id="a-2y"></a>相应者。<a id="a-2z"></a>谓名句文身次第善安立故。<a id="a-30"></a>又依四种道理共相应故。<a id="a-31"></a>助伴者。<a id="a-32"></a>能成次第故。<a id="a-33"></a>随顺者。<a id="a-34"></a>解释次第故。<a id="a-35"></a>清亮者。<a id="a-36"></a>文句显了清净故。<a id="a-37"></a>有用者。<a id="a-38"></a>善入众心故。<a id="a-39"></a>相称者。<a id="a-3A"></a>如众会故。<a id="a-3B"></a>应顺者。<a id="a-3C"></a>称法故。<a id="a-3D"></a>引义故。<a id="a-3E"></a>顺时故。<a id="a-3F"></a>常委分资粮者。<a id="a-3G"></a>常修委修故。<a id="a-3H"></a>名常委。<a id="a-3I"></a>彼分者。<a id="a-3J"></a>谓正见等。<a id="a-3K"></a>资粮者。<a id="a-3L"></a>是彼资粮故。</p>
  <p id="a3M">相者。<a id="a-3N"></a>谓诸蕴相应。<a id="a-3O"></a>诸界相应。<a id="a-3P"></a>诸处相应。<a id="a-3Q"></a>缘起相应。<a id="a-3R"></a>处非处相应。<a id="a-3S"></a>念住相应。<a id="a-3T"></a>如是等相应言说。<a id="a-3U"></a>或声闻说。<a id="a-3V"></a>或菩萨说。<a id="a-3W"></a>或如来说。<a id="a-3X"></a>是名为相。<a id="a-3Y"></a>机请者。<a id="a-3Z"></a>谓因机请问起于言说。<a id="a-3a"></a>此复根等差别有二十七种补特伽罗。<a id="a-3b"></a>应知。<a id="a-3c"></a>此中由根差别故分成二种。<a id="a-3d"></a>谓钝根利根。<a id="a-3e"></a>行差别有七种。<a id="a-3f"></a>谓贪行等。<a id="a-3g"></a>如声闻地说。<a id="a-3h"></a>品类差别有二种。<a id="a-3i"></a>谓在家出家。<a id="a-3j"></a>愿差别有三种。<a id="a-3k"></a>谓声闻独觉菩萨。<a id="a-3l"></a>可救不可救差别有二种。<a id="a-3m"></a>谓涅槃法不涅槃法。<a id="a-3n"></a>方便差别有九种。<a id="a-3o"></a>谓已入正法。<a id="a-3p"></a>未入正法。<a id="a-3q"></a>有障碍。<a id="a-3r"></a>无障碍。<a id="a-3s"></a>已熟。<a id="a-3t"></a>未熟。<a id="a-3u"></a>具缚。<a id="a-3v"></a>不具缚。<a id="a-3w"></a>无缚种类差别有二种谓人及非人。</p>
  <p id="a3x">如是六文总摄为四。<a id="a-3y"></a>一所说。<a id="a-3z"></a>谓名身等及相一分。<a id="a-40"></a>二所为。<a id="a-41"></a>谓机请摄二十七种补特伽罗。<a id="a-42"></a>三能说。<a id="a-43"></a>谓语言。<a id="a-44"></a>四说者。<a id="a-45"></a>谓佛菩萨及与声闻。<a id="a-46"></a>如是一切六种相貌总显于文。<a id="a-47"></a>若减一种义不显了。<a id="a-48"></a>由能显义是故名文。</p>
  <p id="a49">义者略有十种。<a id="a-4A"></a>一地义。<a id="a-4B"></a>二相义。<a id="a-4C"></a>三作意义。<a id="a-4D"></a>四处所义。<a id="a-4E"></a>五过患义。<a id="a-4F"></a>六胜利义。<a id="a-4G"></a>七所治义。<a id="a-4H"></a>八能治义。<a id="a-4I"></a>九略义。<a id="a-4J"></a>十广义。</p>
  <p id="a4K">地义者。<a id="a-4L"></a>略有五地。<a id="a-4M"></a>谓资粮地。<a id="a-4N"></a>方便地。<a id="a-4O"></a>见地。<a id="a-4P"></a>修地。<a id="a-4Q"></a>究竟地。<a id="a-4R"></a>又广分别有十七地。<a id="a-4S"></a>谓五识身相应地。<a id="a-4T"></a>意地。<a id="a-4U"></a>有寻有伺地。<a id="a-4V"></a>无寻唯伺地无寻无伺地。<a id="a-4W"></a>三摩呬多地。<a id="a-4X"></a>非三摩呬多地。<a id="a-4Y"></a>有心地。<a id="a-4Z"></a>无心地。<a id="a-4a"></a>闻所成地。<a id="a-4b"></a>思所成地。<a id="a-4c"></a>修所成地声闻地。<a id="a-4d"></a>独觉地。<a id="a-4e"></a>菩萨地。<a id="a-4f"></a>有余依地。<a id="a-4g"></a>无余依地。</p>
  <p id="a4h">相义者。<a id="a-4i"></a>当知五种。<a id="a-4j"></a>一自相。<a id="a-4k"></a>二共相。<a id="a-4l"></a>三假立相。<a id="a-4m"></a>四因相。<a id="a-4n"></a>五果相。<a id="a-4o"></a>如是五相若广分别如思所成地。<a id="a-4p"></a>复有五相。<a id="a-4q"></a>一差别相。<a id="a-4r"></a>二瑜伽相。<a id="a-4s"></a>三转异相。<a id="a-4t"></a>四染污相。<a id="a-4u"></a>五清净相。<a id="a-4v"></a>此五种相当知。<a id="a-4w"></a>如前处处分别复有五相。<a id="a-4x"></a>一所诠相。<a id="a-4y"></a>二能诠相。<a id="a-4z"></a>三此二相属相。<a id="a-50"></a>四执着相。<a id="a-51"></a>五不执着相。<a id="a-52"></a>所诠相者。<a id="a-53"></a>谓相等五法如五法藏说。<a id="a-54"></a>能诠相者。<a id="a-55"></a>谓即于彼法依止名等。<a id="a-56"></a>为诠诸法自体差别所有言说。<a id="a-57"></a>此亦能显遍计所执自体。<a id="a-58"></a>应知。<a id="a-59"></a>此遍计所执自体有多种名。<a id="a-5A"></a>所谓亦名遍分别所计。<a id="a-5B"></a>亦名和合所成。<a id="a-5C"></a>亦名所增益相。<a id="a-5D"></a>亦名虚妄所执。<a id="a-5E"></a>亦名言说所显。<a id="a-5F"></a>亦名文字方便。<a id="a-5G"></a>亦名唯有音声。<a id="a-5H"></a>亦名无有体相。<a id="a-5I"></a>如是等类差别应知。<a id="a-5J"></a>此二相属相者。<a id="a-5K"></a>谓能诠所诠互相属着。<a id="a-5L"></a>遍计所执自体执所依止。<a id="a-5M"></a>执着相者。<a id="a-5N"></a>谓无始流转一切愚夫遍计所执自体执及此随眠。<a id="a-5O"></a>不执着相者。<a id="a-5P"></a>谓已见谛者如实了知。<a id="a-5Q"></a>遍计所执相及彼习气解脱。<a id="a-5R"></a>正分别知。<a id="a-5S"></a>随其所应分别。<a id="a-5T"></a>如思所成地等。</p>
  <p id="a5U">作意义者。<a id="a-5V"></a>有七种作意。<a id="a-5W"></a>谓了相等。<a id="a-5X"></a>如前说。<a id="a-5Y"></a>若广分别如声闻地复有十智。<a id="a-5Z"></a>谓苦智。<a id="a-5a"></a>集智。<a id="a-5b"></a>灭智。<a id="a-5c"></a>道智。<a id="a-5d"></a>法智。<a id="a-5e"></a>种类智。<a id="a-5f"></a>他心智。<a id="a-5g"></a>世俗智。<a id="a-5h"></a>尽智。<a id="a-5i"></a>无生智。<a id="a-5j"></a>若广分别如声闻地。<a id="a-5k"></a>复有六识身。<a id="a-5l"></a>所谓眼识乃至意识。<a id="a-5m"></a>如前略释。<a id="a-5n"></a>若广分别如五识身相应地及意地。<a id="a-5o"></a>复有九种遍知。<a id="a-5p"></a>谓欲系见苦集所断断初遍知。<a id="a-5q"></a>色无色系见苦集所断断二遍知。<a id="a-5r"></a>欲系见灭所断断三遍知。<a id="a-5s"></a>色无色系见灭所断断四遍知。<a id="a-5t"></a>欲系见道所断断五遍知。<a id="a-5u"></a>色无色系见道所断断六遍知。<a id="a-5v"></a>顺下分结断七遍知色爱尽八遍知。<a id="a-5w"></a>无色爱尽九遍知。<a id="a-5x"></a>若广分别如三摩呬多地。<a id="a-5y"></a>又有三解脱门。<a id="a-5z"></a>谓空无愿无相。<a id="a-60"></a>此亦如三摩呬多地广说。<a id="a-61"></a>是中诸法应当观察。<a id="a-62"></a>几种作意之所思惟。<a id="a-63"></a>几智所知。<a id="a-64"></a>几识所识。<a id="a-65"></a>几种遍知之所遍知。<a id="a-66"></a>几解脱门之所解脱。<a id="a-67"></a>以如是等无量观门。<a id="a-68"></a>应观诸法。<a id="a-69"></a>处所义者略有三种。<a id="a-6A"></a>一事依处。<a id="a-6B"></a>二时依处。<a id="a-6C"></a>三补特伽罗依处。</p>
  <p id="a6D">事依处者。<a id="a-6E"></a>复有三种。<a id="a-6F"></a>一根本事依处。<a id="a-6G"></a>二得方便事依处。<a id="a-6H"></a>三愍他事依处。<a id="a-6I"></a>根本事依处有六种。<a id="a-6J"></a>一善趣。<a id="a-6K"></a>二恶趣。<a id="a-6L"></a>三退堕。<a id="a-6M"></a>四升进。<a id="a-6N"></a>五流转。<a id="a-6O"></a>六寂灭。<a id="a-6P"></a>得方便事依处者。<a id="a-6Q"></a>有十二种。<a id="a-6R"></a>谓十二种行。<a id="a-6S"></a>一欲行。<a id="a-6T"></a>二离行。<a id="a-6U"></a>三善行。<a id="a-6V"></a>四不善行。<a id="a-6W"></a>五苦行。<a id="a-6X"></a>六非苦行。<a id="a-6Y"></a>七顺退分行。<a id="a-6Z"></a>八顺进分行。<a id="a-6a"></a>九染污行。<a id="a-6b"></a>十清净行。<a id="a-6c"></a>十一自义行。<a id="a-6d"></a>十二他义行。<a id="a-6e"></a>愍他事依处者有五种。<a id="a-6f"></a>一令离欲。<a id="a-6g"></a>二示现。<a id="a-6h"></a>三教导。<a id="a-6i"></a>四赞励。<a id="a-6j"></a>五庆慰。</p>
  <p id="a6k">此中善趣者。<a id="a-6l"></a>谓人天。<a id="a-6m"></a>恶趣者。<a id="a-6n"></a>谓那洛迦等。<a id="a-6o"></a>退堕者。<a id="a-6p"></a>复有二种。<a id="a-6q"></a>谓不方他及方他。<a id="a-6r"></a>不方他者。<a id="a-6s"></a>所谓自然寿命退减。<a id="a-6t"></a>如寿命当知色力安乐辨等亦尔。<a id="a-6u"></a>方他者。<a id="a-6v"></a>谓族姓退减。<a id="a-6w"></a>自在增上退减。<a id="a-6x"></a>少枝属言不肃弊恶慧。<a id="a-6y"></a>不能证获微妙广大色香味触。<a id="a-6z"></a>于诸胜妙所受用具心不喜乐。<a id="a-70"></a>如是等类名为退堕。<a id="a-71"></a>翻此退堕如其所应。<a id="a-72"></a>即名升进。<a id="a-73"></a>流转者。<a id="a-74"></a>谓即此善趣恶趣退堕升进。<a id="a-75"></a>寂灭者。<a id="a-76"></a>谓有余依无余依寂灭界。</p>
  <p id="a77">欲行者。<a id="a-78"></a>如十种欲所引中说。<a id="a-79"></a>离行者。<a id="a-7A"></a>谓即于彼所受用事。<a id="a-7B"></a>知无常已厌欲出家。<a id="a-7C"></a>受持禁戒守护根门等。<a id="a-7D"></a>善行者。<a id="a-7E"></a>谓施戒修有漏善行。<a id="a-7F"></a>不善行者。<a id="a-7G"></a>谓三种恶行。<a id="a-7H"></a>苦行者。<a id="a-7I"></a>谓露形无衣。<a id="a-7J"></a>如是等乃至广说。<a id="a-7K"></a>非苦行者。<a id="a-7L"></a>谓受用如法所得资具。<a id="a-7M"></a>弃舍乐行远离二边。<a id="a-7N"></a>所谓受用欲乐行边及与受用自苦行边。<a id="a-7O"></a>勤行中道依止于法。<a id="a-7P"></a>求衣钵等及正受用。<a id="a-7Q"></a>顺退分行者。<a id="a-7R"></a>谓若行能障升进分等。<a id="a-7S"></a>顺进分行者。<a id="a-7T"></a>谓与上相违。<a id="a-7U"></a>染污行者。<a id="a-7V"></a>如鹦鹉经说。<a id="a-7W"></a>略有三种。<a id="a-7X"></a>谓业杂染。<a id="a-7Y"></a>烦恼杂染。<a id="a-7Z"></a>流转杂染。<a id="a-7a"></a>当知此等有九根本句。<a id="a-7b"></a>谓业杂染有三句。<a id="a-7c"></a>一贪二嗔三痴。<a id="a-7d"></a>烦恼杂染有四句。<a id="a-7e"></a>谓四颠倒。<a id="a-7f"></a>流转杂染有二句。<a id="a-7g"></a>谓无明及有爱。<a id="a-7h"></a>所以者何。<a id="a-7i"></a>由三不善根生起种种业杂染故。<a id="a-7j"></a>由四颠倒能发种种烦恼杂染故。<a id="a-7k"></a>由无明门引生种种诸出家者流转杂染故。<a id="a-7l"></a>由有爱门引生种种诸在家者流转杂染故。<a id="a-7m"></a>清净行者。<a id="a-7n"></a>略有三学五地。<a id="a-7o"></a>此三学等。<a id="a-7p"></a>当知亦有九根本句。<a id="a-7q"></a>谓增上戒学增上心学所摄无贪无嗔无痴在资粮地及方便地。<a id="a-7r"></a>增上慧学所摄四无颠倒明及解脱在见地修地及究竟地。<a id="a-7s"></a>自义行者。<a id="a-7t"></a>谓自利行如声闻独觉。<a id="a-7u"></a>彼虽或时起利他行。<a id="a-7v"></a>然本期愿为自利故亦名自义。<a id="a-7w"></a>他义行者。<a id="a-7x"></a>谓利他行如佛菩萨。<a id="a-7y"></a>究竟利益无量众生。<a id="a-7z"></a>乃至广说。</p>
  <p id="a80">令离欲者。<a id="a-81"></a>诃毁六种黑品诸行示现过患令离爱欲。<a id="a-82"></a>示现者。<a id="a-83"></a>为令受学白品行故示现四种真实道理。<a id="a-84"></a>教导者。<a id="a-85"></a>谓示现已得。<a id="a-86"></a>信解者。<a id="a-87"></a>令于学处正受正行。<a id="a-88"></a>由已于彼得自在故。<a id="a-89"></a>而告之曰。<a id="a-8A"></a>汝等今者于如是如是事。<a id="a-8B"></a>应正作应随学。<a id="a-8C"></a>赞励者。<a id="a-8D"></a>谓彼有情若于所知所行所得中心生退屈。<a id="a-8E"></a>尔时称赞策发彼心。<a id="a-8F"></a>令于所知所行所得中堪有势力。<a id="a-8G"></a>庆慰者。<a id="a-8H"></a>谓彼有情于法随法勇猛正行。<a id="a-8I"></a>即应如实赞说令其欣喜。</p>
  <p id="a8J">复次令离欲。<a id="a-8K"></a>示现者。<a id="a-8L"></a>或有令离欲而不示现。<a id="a-8M"></a>如教导他令其离欲。<a id="a-8N"></a>而谓彼曰。<a id="a-8O"></a>如某所言不应作者。<a id="a-8P"></a>汝今必定不应复作。<a id="a-8Q"></a>或怖彼言。<a id="a-8R"></a>汝若作者我当解作或复求彼。<a id="a-8S"></a>汝若是我亲爱友者必不应作。<a id="a-8T"></a>或复示现不令离欲如处中者。<a id="a-8U"></a>示现有情功德过失。<a id="a-8V"></a>而不遮彼令不造过。<a id="a-8W"></a>或有亦示现亦离欲。<a id="a-8X"></a>如示彼过令其远离教导者。<a id="a-8Y"></a>初未受学令其受学。<a id="a-8Z"></a>赞励者。<a id="a-8a"></a>学已未进令其升进。<a id="a-8b"></a>庆慰者。<a id="a-8c"></a>有五种胜利。<a id="a-8d"></a>一令彼于已所证心得决定。<a id="a-8e"></a>二令余于彼所证胜德起心趣求。<a id="a-8f"></a>三令诽谤者心处中住。<a id="a-8g"></a>四令不信者心生净信。<a id="a-8h"></a>五令已信者倍复增长。<a id="a-8i"></a>若有庆慰他人善事。<a id="a-8j"></a>当知是人造作增长能感悦意众天生业。<a id="a-8k"></a>若命终已。<a id="a-8l"></a>彼彼所生常闻悦意美妙音声无不悦意。</p>
  <p id="a8m">复次欲行或有能感善趣。<a id="a-8n"></a>如为欲故造后善业。<a id="a-8o"></a>或有能感恶趣。<a id="a-8p"></a>如以非法摄受诸欲离行。<a id="a-8q"></a>行若毁犯能感恶趣。<a id="a-8r"></a>若无毁犯能感善趣。<a id="a-8s"></a>及作寂灭资粮善行。<a id="a-8t"></a>能感善趣及为寂灭资粮。<a id="a-8u"></a>不善行能感恶趣苦行。<a id="a-8v"></a>由依邪见苦自身故能感恶趣。<a id="a-8w"></a>非苦行能为寂灭资粮及感善趣。<a id="a-8x"></a>顺退分行能感退堕。<a id="a-8y"></a>顺进分行能感升进。<a id="a-8z"></a>染污行能感流转。<a id="a-90"></a>清净行能证寂灭。<a id="a-91"></a>自义行唯令自己感善趣引升进证寂灭。<a id="a-92"></a>他义行俱令自他生善趣引升进证寂灭。</p>
  <p id="a93">如是三事根本事有六种。<a id="a-94"></a>所谓善趣乃至涅槃。<a id="a-95"></a>得方便事有十二种谓十二行。<a id="a-96"></a>悲愍他事有五种。<a id="a-97"></a>所谓五种悲愍众生。<a id="a-98"></a>此中由根本事增上力故。<a id="a-99"></a>依十二行如其所应令他离欲。<a id="a-9A"></a>乃至庆慰时。</p>
  <p id="a9B">依处者。<a id="a-9C"></a>略有三种。<a id="a-9D"></a>一过去言依。<a id="a-9E"></a>二未来言依。<a id="a-9F"></a>三现在言依。<a id="a-9G"></a>如经广说。</p>
  <p id="a9H">补特伽罗依处者。<a id="a-9I"></a>谓钝根等二十七种数取趣应知。</p>
  <p id="a9J">如上所说。<a id="a-9K"></a>事时补特伽罗。<a id="a-9L"></a>佛薄伽梵。<a id="a-9M"></a>依此三处流布圣教。<a id="a-9N"></a>故名依处。</p>
  <p id="a9O">过患义者。<a id="a-9P"></a>谓于应毁厌义而起毁厌。<a id="a-9Q"></a>或法或众生。</p>
  <p id="a9R">胜利义者略而言之。<a id="a-9S"></a>于可称赞义而起称赞。<a id="a-9T"></a>或法或众生。</p>
  <p id="a9U">所治义者。<a id="a-9V"></a>略而言之。<a id="a-9W"></a>一切杂染行。</p>
  <p id="a9X">能治义者。<a id="a-9Y"></a>谓一切清净行。<a id="a-9Z"></a>如贪是所治不净是能治。<a id="a-9a"></a>嗔是所治慈为能治。<a id="a-9b"></a>如是等尽当知略义者。<a id="a-9c"></a>谓说诸法通种类义。</p>
  <p id="a9d">广义者。<a id="a-9e"></a>谓说诸法别种类义。</p>
  <p id="a9f">复次说不了义经故。<a id="a-9g"></a>说了义经故。</p>
  <p id="a9h">复次略义有二种。<a id="a-9i"></a>一名略。<a id="a-9j"></a>二义略。<a id="a-9k"></a>广义亦二种。<a id="a-9l"></a>谓名广。<a id="a-9m"></a>及义广。<a id="a-9n"></a>如薄伽梵说。<a id="a-9o"></a>舍利子。<a id="a-9p"></a>我能广略宣说正法。<a id="a-9q"></a>然悟解者甚难可得。<a id="a-9r"></a>于彼经中长行文广义略伽他义广文略。</p>
  <p id="a9s">为摄十义故说中间。<a id="a-9t"></a>嗢柁南曰。</p>
  <p id="a9u">诸地相作意　　依处德非德</p>
  <p id="a9v">所对治能治　　略广义应知</p>
  <p id="a9w">复次如是略说佛教体性十种义已。<a id="a-9x"></a>诸说法者。<a id="a-9y"></a>应依圣教寻求十种。<a id="a-9z"></a>若具不具既自求已。<a id="a-A0"></a>应为他说。</p>
  <p id="aA1">如是建立文义体性已。<a id="a-A2"></a>诸说法者。<a id="a-A3"></a>应以五相随顺解释一切佛经。<a id="a-A4"></a>谓初应略说法要。<a id="a-A5"></a>次应说等起。<a id="a-A6"></a>次应释义。<a id="a-A7"></a>次应释难。<a id="a-A8"></a>后应辩次第。<a id="a-A9"></a>法者略有十二种。<a id="a-AA"></a>谓契经等十二分教。</p>
  <p id="aAB">契经者。<a id="a-AC"></a>谓缝缀义。<a id="a-AD"></a>多分长行直说摄诸法体。<a id="a-AE"></a>应颂者。<a id="a-AF"></a>谓长行后讽颂及略举所说不了义经。</p>
  <p id="aAG">记别者。<a id="a-AH"></a>谓广分别略所举义及记命过弟子生处。</p>
  <p id="aAI">讽颂者。<a id="a-AJ"></a>谓以一句说。<a id="a-AK"></a>或二句说。<a id="a-AL"></a>或三四五六句等说。</p>
  <p id="aAM">自说者谓不请而说。<a id="a-AN"></a>为令弟子得胜解故。<a id="a-AO"></a>为令上品所化众生安住胜理。<a id="a-AP"></a>自然而说名为自说。<a id="a-AQ"></a>如经言。<a id="a-AR"></a>世尊今者自然宣说。</p>
  <p id="aAS">因缘者。<a id="a-AT"></a>谓因请问说。<a id="a-AU"></a>如经言。<a id="a-AV"></a>世尊于一时中因没力伽罗子。<a id="a-AW"></a>为诸苾刍宣说法要。<a id="a-AX"></a>又依别解脱增上道毗奈耶所有言说。<a id="a-AY"></a>谓依如是如是因缘。<a id="a-AZ"></a>依如是如是事。<a id="a-Aa"></a>世尊说如是如是语。<a id="a-Ab"></a>是名因缘。</p>
  <p id="aAc">譬喻者。<a id="a-Ad"></a>谓有譬喻经。<a id="a-Ae"></a>由譬喻故隐义明了。<a id="a-Af"></a>本事者。<a id="a-Ag"></a>谓除本生宣说前际诸所有事。</p>
  <p id="aAh">本生者。<a id="a-Ai"></a>谓宣说己身于过去世行菩萨行时诸本生事。</p>
  <p id="aAj">方广者。<a id="a-Ak"></a>谓说菩萨道如说十地四菩萨行等。<a id="a-Al"></a>及说如来百四十不共佛法。<a id="a-Am"></a>谓四一切种清净乃至一切种妙智。<a id="a-An"></a>如菩萨地广说。<a id="a-Ao"></a>又法无量故。<a id="a-Ap"></a>义深广故。<a id="a-Aq"></a>时长远故。<a id="a-Ar"></a>谓极勇猛经三大劫阿僧企耶方得成满故名方广。</p>
  <p id="aAs">希法者。<a id="a-At"></a>谓佛及诸弟子说希奇法。<a id="a-Au"></a>如诸经中。<a id="a-Av"></a>因希有事故起于言说。</p>
  <p id="aAw">论议者。<a id="a-Ax"></a>谓诸经所摄摩怛履迦。<a id="a-Ay"></a>且如诸了义经皆名摩怛履迦。<a id="a-Az"></a>所谓如来自广分别诸法体相。<a id="a-B0"></a>又诸弟子已见圣迹。<a id="a-B1"></a>依自所证无倒显示诸法体相。<a id="a-B2"></a>亦名摩怛履迦。<a id="a-B3"></a>摩怛履迦亦名阿毗达磨。<a id="a-B4"></a>犹如世间一切书算诗论。<a id="a-B5"></a>皆有本母当知经中研究法相。<a id="a-B6"></a>所有言说亦复如是。<a id="a-B7"></a>又如世间若无诸字本母字不显了。<a id="a-B8"></a>如是十二分教中若不建立诸法体相法不明了。<a id="a-B9"></a>若建立已。<a id="a-BA"></a>诸法自相共相皆得显现。<a id="a-BB"></a>又复能显无杂法相故。<a id="a-BC"></a>即此摩怛履迦名阿毗达磨。<a id="a-BD"></a>依此摩怛履迦所余解释诸经义者亦名邬波第铄。</p>
  <p id="aBE">等起者。<a id="a-BF"></a>略有三种。<a id="a-BG"></a>谓事时补特伽罗。<a id="a-BH"></a>依处别故。<a id="a-BI"></a>如经中说。<a id="a-BJ"></a>于如是时。<a id="a-BK"></a>为如是补特伽罗。<a id="a-BL"></a>依如是行。<a id="a-BM"></a>令彼离欲乃至庆慰。</p>
  <p id="aBN">义者。<a id="a-BO"></a>略有二种。<a id="a-BP"></a>一总义。<a id="a-BQ"></a>二别义。<a id="a-BR"></a>当知总义复有四种。<a id="a-BS"></a>一引了义经。<a id="a-BT"></a>二分别事究竟。<a id="a-BU"></a>三行。<a id="a-BV"></a>四果。<a id="a-BW"></a>行复二种。<a id="a-BX"></a>谓邪行正行。<a id="a-BY"></a>果亦二种。<a id="a-BZ"></a>谓邪行果正行果。<a id="a-Ba"></a>当知别义亦有四种。<a id="a-Bb"></a>一分别差别名。<a id="a-Bc"></a>二分别自体相。<a id="a-Bd"></a>三训释名言。<a id="a-Be"></a>四义门差别。<a id="a-Bf"></a>训释名言复由五种方便。<a id="a-Bg"></a>一由相。<a id="a-Bh"></a>二由自体。<a id="a-Bi"></a>三由业。<a id="a-Bj"></a>四由法。<a id="a-Bk"></a>五由因果。<a id="a-Bl"></a>义门差别亦有五种。<a id="a-Bm"></a>应知。<a id="a-Bn"></a>一自体差别。<a id="a-Bo"></a>二界差别。<a id="a-Bp"></a>三时差别。<a id="a-Bq"></a>四位差别。<a id="a-Br"></a>五补特伽罗差别。<a id="a-Bs"></a>自体差别者。<a id="a-Bt"></a>谓色自体有十色处差别。<a id="a-Bu"></a>受自体有三受差别。<a id="a-Bv"></a>想自体有六想差别。<a id="a-Bw"></a>行自体有三行差别。<a id="a-Bx"></a>识自体有六识差别。<a id="a-By"></a>如是等类自体差别应知。<a id="a-Bz"></a>界差别者。<a id="a-C0"></a>谓欲界色界无色界。<a id="a-C1"></a>时差别者。<a id="a-C2"></a>谓去来今。<a id="a-C3"></a>位差别者。<a id="a-C4"></a>当知差别二十五种。<a id="a-C5"></a>谓下中上三位。<a id="a-C6"></a>苦乐不苦不乐三位。<a id="a-C7"></a>善不善无记三位。<a id="a-C8"></a>闻思修三位。<a id="a-C9"></a>增上戒增上心增上慧三位。<a id="a-CA"></a>内外二位。<a id="a-CB"></a>所取能取二位。<a id="a-CC"></a>所治能治二位。<a id="a-CD"></a>现前不现前二位。<a id="a-CE"></a>及因果二位。<a id="a-CF"></a>补特伽罗差别者。<a id="a-CG"></a>如前所说二十七种。<a id="a-CH"></a>应知。</p>
  <p id="aCI">释难者。<a id="a-CJ"></a>若自设难若他设难。<a id="a-CK"></a>皆应解释。<a id="a-CL"></a>当知设难略有五因。<a id="a-CM"></a>一为未了义得显了故。<a id="a-CN"></a>如言此文有何义耶。<a id="a-CO"></a>二语相违故如言。<a id="a-CP"></a>何故薄伽梵前后说异。<a id="a-CQ"></a>三理相违故。<a id="a-CR"></a>如有显示与。<a id="a-CS"></a>四道理相违之义四不定显示故。<a id="a-CT"></a>如言何故薄伽梵于一种义种种异门差别显示。<a id="a-CU"></a>五究竟不可见故。<a id="a-CV"></a>如言内我之体有何相貌而常恒不变自性正住。<a id="a-CW"></a>如是等类。</p>
  <p id="aCX">于此五难。<a id="a-CY"></a>如其次第应当解释。<a id="a-CZ"></a>谓于不了义难方便显了于语相违难随顺会通。<a id="a-Ca"></a>如于语相违难随顺会通。<a id="a-Cb"></a>如是于不定显示难究竟不可见难亦尔。<a id="a-Cc"></a>于理相违难。<a id="a-Cd"></a>或以黑教道理而判决之。<a id="a-Ce"></a>或复显示四种道理。<a id="a-Cf"></a>或显因果相应道理。<a id="a-Cg"></a>谓此言显果。<a id="a-Ch"></a>或复显因。<a id="a-Ci"></a>又于问难应设四记。<a id="a-Cj"></a>决定记者。<a id="a-Ck"></a>谓为如理问者无倒建立诸法体相故。<a id="a-Cl"></a>分别记者。<a id="a-Cm"></a>谓为如理不如理问者开示差别相故。<a id="a-Cn"></a>反诘记者。<a id="a-Co"></a>谓为止息戏诤论故。<a id="a-Cp"></a>默置记者。<a id="a-Cq"></a>有四种因。<a id="a-Cr"></a>谓无体性故。<a id="a-Cs"></a>乃至彼相法尔故。<a id="a-Ct"></a>如前已说。<a id="a-Cu"></a>若广分别如思所成地。<a id="a-Cv"></a>又如有问如来灭后为有为无等。<a id="a-Cw"></a>此于世俗谛及胜义谛理趣皆不可记。<a id="a-Cx"></a>是故默置。<a id="a-Cy"></a>以约胜义无如来故。<a id="a-Cz"></a>不可记别。<a id="a-D0"></a>若约世俗所依能依。<a id="a-D1"></a>道理违故。<a id="a-D2"></a>及断灭果非真实故。<a id="a-D3"></a>亦不可记。<a id="a-D4"></a>如来灭后是有无等。</p>
  <p id="aD5">次第者。<a id="a-D6"></a>略有三种。<a id="a-D7"></a>一圆满次第。<a id="a-D8"></a>二解释次第。<a id="a-D9"></a>三能成次第。<a id="a-DA"></a>为显此三次第略引圣教。<a id="a-DB"></a>如世尊言。<a id="a-DC"></a>我出家时盛美第一盛美最极盛美。<a id="a-DD"></a>此言即显盛美。<a id="a-DE"></a>圆满次第。<a id="a-DF"></a>又复说言。<a id="a-DG"></a>曾处我父净饭王宫颜容端正。<a id="a-DH"></a>乃至广说。<a id="a-DI"></a>此言即显盛美。<a id="a-DJ"></a>解释次第。<a id="a-DK"></a>又言。<a id="a-DL"></a>为何义故盛美出家。<a id="a-DM"></a>由见老病死等法故。<a id="a-DN"></a>此言即显能成次第。<a id="a-DO"></a>又复经中略说诸法。<a id="a-DP"></a>如言三受苦乐不苦不乐。<a id="a-DQ"></a>如是等。<a id="a-DR"></a>此中唯显圆满次第。<a id="a-DS"></a>由所余句圆满此受。<a id="a-DT"></a>故名圆满。<a id="a-DU"></a>如受应知四圣谛中。<a id="a-DV"></a>先说初句。<a id="a-DW"></a>后后次第随顺分析亦尔。<a id="a-DX"></a>能成次第有二种。<a id="a-DY"></a>或以前句成立后句。<a id="a-DZ"></a>或以后句成立前句。<a id="a-Da"></a>当知解释次第亦尔。</p>
  <p id="aDb">师者。<a id="a-Dc"></a>谓成就十法。<a id="a-Dd"></a>名说法师众相圆满。<a id="a-De"></a>一善于法义。<a id="a-Df"></a>谓于六种法十种义善能解了。<a id="a-Dg"></a>二能广宣说。<a id="a-Dh"></a>谓多闻闻持其闻积集。<a id="a-Di"></a>三具足无畏。<a id="a-Dj"></a>谓于刹帝利等胜大众中宣说正法无有怯惧。<a id="a-Dk"></a>又因此故声不嘶破腋不流汗念无忘失。<a id="a-Dl"></a>四言词善巧。<a id="a-Dm"></a>谓语工圆满八分成就言词具足处众说法。<a id="a-Dn"></a>语工圆满者。<a id="a-Do"></a>谓文句相应助伴等。<a id="a-Dp"></a>乃至广说。<a id="a-Dq"></a>八分成就者。<a id="a-Dr"></a>谓上首美妙等。<a id="a-Ds"></a>乃至广说。<a id="a-Dt"></a>五善方便说。<a id="a-Du"></a>谓二十种善方便说如以时殷重等相。<a id="a-Dv"></a>六具足成就法随法行。<a id="a-Dw"></a>谓不唯听闻语言为极要如说行七威仪具足。<a id="a-Dx"></a>谓说正法时。<a id="a-Dy"></a>手足不乱不摇头动眉。<a id="a-Dz"></a>口面支节无有改变。<a id="a-E0"></a>进止去来端严庠序。<a id="a-E1"></a>八勇猛精勤。<a id="a-E2"></a>谓常乐听闻所未闻法。<a id="a-E3"></a>于已闻法转令明净。<a id="a-E4"></a>不舍瑜伽不舍作意心不舍离内奢摩他。<a id="a-E5"></a>九无有疲厌。<a id="a-E6"></a>谓为四众广宣妙法身心无倦。<a id="a-E7"></a>十具足忍力。<a id="a-E8"></a>谓骂弄诃责终不反报。<a id="a-E9"></a>若被轻蔑不生忿戚。<a id="a-EA"></a>乃至广说。</p>
  <p id="aEB">说众者。<a id="a-EC"></a>谓处于五众宣八种言。<a id="a-ED"></a>何等为八。<a id="a-EE"></a>一可喜乐言。<a id="a-EF"></a>二善开发言。<a id="a-EG"></a>三善释难言。<a id="a-EH"></a>四善分析言。<a id="a-EI"></a>五善顺入言。<a id="a-EJ"></a>六引余证言。<a id="a-EK"></a>七胜辩才言。<a id="a-EL"></a>八随宗趣言。</p>
  <p id="aEM">五众者。<a id="a-EN"></a>一在家众。<a id="a-EO"></a>二出家众。<a id="a-EP"></a>三清净信众。<a id="a-EQ"></a>四邪怨众。<a id="a-ER"></a>五中平众。</p>
  <p id="aES">可喜乐言者。<a id="a-ET"></a>有五种相应知。<a id="a-EU"></a>一有证因。<a id="a-EV"></a>二有譬喻。<a id="a-EW"></a>三语业具足。<a id="a-EX"></a>四文字句美。<a id="a-EY"></a>五言词显了。<a id="a-EZ"></a>善开发言者。<a id="a-Ea"></a>开深隐义令显现故。<a id="a-Eb"></a>辩粗显义令深邃故。</p>
  <p id="aEc">善释难言者。<a id="a-Ed"></a>能善解释五种难故。<a id="a-Ee"></a>如前应知。<a id="a-Ef"></a>善分析言者。<a id="a-Eg"></a>析一一法衣增一道理乃至十种。<a id="a-Eh"></a>或复过此善分别故。<a id="a-Ei"></a>如依一法建立。<a id="a-Ej"></a>二种三种四念住等。<a id="a-Ek"></a>乃至广说。</p>
  <p id="aEl">善顺入言者。<a id="a-Em"></a>唯善显释契经应颂等十二分教终不引摄邪道异论。</p>
  <p id="aEn">引余证言者。<a id="a-Eo"></a>谓引余经成立所说。</p>
  <p id="aEp">胜辩才言者。<a id="a-Eq"></a>随自所忍善分别义。</p>
  <p id="aEr">随宗趣言者。<a id="a-Es"></a>谓依摩怛履迦分别显示。<a id="a-Et"></a>或依余无倒说者所说言教如理解释。</p>
  <p id="aEu">复次处在家众。<a id="a-Ev"></a>应依毁诸恶行称赞善行现前说法。<a id="a-Ew"></a>令其止息及进修故。<a id="a-Ex"></a>处出家众。<a id="a-Ey"></a>应依增上戒等三学现前说法。<a id="a-Ez"></a>令彼速疾修圆满故。<a id="a-F0"></a>处净等众。<a id="a-F1"></a>应依圣教广大威德现前说法如其次第令倍增长。<a id="a-F2"></a>令处中住。<a id="a-F3"></a>令生净信故。</p>
 </body>
</html>