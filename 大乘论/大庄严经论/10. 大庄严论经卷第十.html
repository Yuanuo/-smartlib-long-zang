<!doctype html>
<html id="z3IBVS0yP" data-ver="859">
 <head>
  <meta charset="utf-8">
  <meta author="马鸣菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">大庄严论经卷第十</h1>
  <h2 id="a2">（五五）</h2>
  <p id="a3">复次若人赞佛得大果报。<a id="a-4"></a>为诸众人之所恭敬。<a id="a-5"></a>是故应当勤心赞敬。<a id="a-6"></a>我昔曾闻。<a id="a-7"></a>迦葉佛时有一法师为众说法。<a id="a-8"></a>于大众中赞迦葉佛。<a id="a-9"></a>以是缘故命终生天。<a id="a-A"></a>于人天中常受快乐。<a id="a-B"></a>于释迦文佛般涅槃后百年。<a id="a-C"></a>阿输伽王时。<a id="a-D"></a>为大法师得罗汉果。<a id="a-E"></a>三明六通具八解脱。<a id="a-F"></a>常有妙香。<a id="a-G"></a>从其口出。<a id="a-H"></a>时彼法师去阿输伽王不远。<a id="a-I"></a>为众说法。<a id="a-J"></a>口中香气达于王所。<a id="a-K"></a>王闻香气心生疑惑。<a id="a-L"></a>作是思惟。<a id="a-M"></a>彼比丘者为和妙香含于口耶。<a id="a-N"></a>香气乃尔。<a id="a-O"></a>作是念已。<a id="a-P"></a>语比丘言。<a id="a-Q"></a>开口。<a id="a-R"></a>时比丘开口都无所有。<a id="a-S"></a>复语漱口。<a id="a-T"></a>既漱口已犹有香气。<a id="a-U"></a>比丘白王。<a id="a-V"></a>何故语我张口漱口。<a id="a-W"></a>时王答言。<a id="a-X"></a>我闻香气心生疑故。<a id="a-Y"></a>使汝张口及以漱口。<a id="a-Z"></a>香气踰盛。<a id="a-a"></a>惟有此香口无所有。<a id="a-b"></a>王语比丘愿为我说。<a id="a-c"></a>比丘微笑。<a id="a-d"></a>即说偈言。</p>
  <p id="ae">大地自在者　　今当为汝说</p>
  <p id="af">此非沉水香　　复非花叶茎</p>
  <p id="ag">栴檀等诸香　　和合能出是</p>
  <p id="ah">我生希有心　　而作如是言</p>
  <p id="ai">由昔赞迦葉　　便获如是香</p>
  <p id="aj">彼佛时已合　　与新香无异</p>
  <p id="ak">昼夜恒有香　　未曾有断绝</p>
  <p id="al">王言。<a id="a-m"></a>大德久近得此香。<a id="a-n"></a>比丘答曰。<a id="a-o"></a>久已得之。<a id="a-p"></a>王今善听。<a id="a-q"></a>往昔过去有佛名曰迦葉。<a id="a-r"></a>我于彼时精勤修集而得此香。<a id="a-s"></a>时王闻已生希有心。<a id="a-t"></a>而问比丘。<a id="a-u"></a>我犹不悟。<a id="a-v"></a>唯愿解说。<a id="a-w"></a>时彼比丘而白王言。<a id="a-x"></a>大王。<a id="a-y"></a>至心善听。<a id="a-z"></a>我于迦葉佛时作说法比丘在大众前。<a id="a-10"></a>生欢喜心赞叹彼佛。<a id="a-11"></a>即说偈言。</p>
  <p id="a12">金色身晃曜　　欢喜生赞叹</p>
  <p id="a13">因此福德力　　在在受生处</p>
  <p id="a14">身身随此业　　常有如此香</p>
  <p id="a15">胜于优钵罗　　及以瞻卜香</p>
  <p id="a16">香气既充塞　　闻者皆欣悦</p>
  <p id="a17">如饮甘露味　　服之无厌足</p>
  <p id="a18">尔时大王闻斯语已。<a id="a-19"></a>身毛皆竖。<a id="a-1A"></a>而作是言。<a id="a-1B"></a>呜呼赞佛功德乃获是报。<a id="a-1C"></a>比丘答言。<a id="a-1D"></a>大王。<a id="a-1E"></a>勿谓是果受报如此。<a id="a-1F"></a>复说偈言。</p>
  <p id="a1G">名称与福德　　色力及安乐</p>
  <p id="a1H">已有此功德　　人无轻贱者</p>
  <p id="a1I">威光可爱乐　　意志深弘广</p>
  <p id="a1J">能离诸过恶　　皆由赞佛故</p>
  <p id="a1K">如斯之福报　　贤智乃能说</p>
  <p id="a1L">受身既以尽　　获于甘露迹</p>
  <p id="a1M">尔时大王复问比丘。<a id="a-1N"></a>赞佛功德其事云何。<a id="a-1O"></a>尔时比丘说偈答言。</p>
  <p id="a1P">我于大众中　　赞佛实功德</p>
  <p id="a1Q">由是因缘故　　名称满十方</p>
  <p id="a1R">说佛诸善业　　大众闻欢喜</p>
  <p id="a1S">形貌皆熙怡　　由前赞佛故</p>
  <p id="a1T">颜色有威光　　说法得尽苦</p>
  <p id="a1U">彼如来所说　　与诸修善者</p>
  <p id="a1V">作乐因缘故　　得乐之果报</p>
  <p id="a1W">云何名之佛　　说言有十力</p>
  <p id="a1X">诸有得此法　　不为人所轻</p>
  <p id="a1Y">况诸说法者　　升于法座上</p>
  <p id="a1Z">赞立佛功德　　降伏诸外道</p>
  <p id="a1a">以赞佛德故　　获于上妙身</p>
  <p id="a1b">便为诸人说　　可乐之正道</p>
  <p id="a1c">以是因缘故　　犹如秋满月</p>
  <p id="a1d">为众之所爱　　赞叹佛实德</p>
  <p id="a1e">穷劫犹难尽　　假使舌消澌</p>
  <p id="a1f">终不中休废　　常作如是心</p>
  <p id="a1g">世世受生处　　言说悉辩了</p>
  <p id="a1h">说佛自然智　　增长众智慧</p>
  <p id="a1i">以是因缘故　　所生得胜智</p>
  <p id="a1j">说一切世间　　皆是业缘作</p>
  <p id="a1k">闻已获诸善　　由离诸恶故</p>
  <p id="a1l">生处离诸过　　贪嗔我见等</p>
  <p id="a1m">如油注热铁　　皆悉消涸尽</p>
  <p id="a1n">如此等诸事　　何处不适意</p>
  <p id="a1o">我以因缘箭　　坏汝诸网弓</p>
  <p id="a1p">复已言辩父　　思惟善说母</p>
  <p id="a1q">尔时大王闻斯偈已。<a id="a-1r"></a>即起合掌。<a id="a-1s"></a>而作是言。<a id="a-1t"></a>所说极妙善入我心。<a id="a-1u"></a>王说偈言。</p>
  <p id="a1v">闻说我意解　　叹佛功德果</p>
  <p id="a1w">略而言说之　　常应赞叹佛</p>
  <p id="a1x">以何因缘而说此事。<a id="a-1y"></a>为说法者得大果报。<a id="a-1z"></a>诸有说法应生喜心。</p>
  <p data-pb></p>
  <h2 id="a20">（五六）</h2>
  <p id="a21">复次有大功德犹修无倦。<a id="a-22"></a>况无福者而当懈慢。<a id="a-23"></a>我昔曾闻。<a id="a-24"></a>尊者摩诃迦葉。<a id="a-25"></a>入诸禅定解脱三昧。<a id="a-26"></a>欲使修福众生下善种子获福无量。<a id="a-27"></a>于其晨朝着佛所与僧伽梨衣。<a id="a-28"></a>而往乞食。<a id="a-29"></a>时有睹者。<a id="a-2A"></a>即说偈言。</p>
  <p id="a2B">赞叹彼胜者　　着于如来衣</p>
  <p id="a2C">人天八部前　　佛分座令坐</p>
  <p id="a2D">时佛亦复赞叹迦葉。<a id="a-2E"></a>即说偈言。</p>
  <p id="a2F">汝今修行善　　如月渐增长</p>
  <p id="a2G">如空中动手　　无有障碍者</p>
  <p id="a2H">身如清净水　　无有诸尘翳</p>
  <p id="a2I">佛常于众前　　赞叹其功德</p>
  <p id="a2J">乃至未来世　　弥勒成佛时</p>
  <p id="a2K">亦复赞叹彼　　而告大众言</p>
  <p id="a2L">此是牟尼尊　　苦行之弟子</p>
  <p id="a2M">具十二头陀　　少欲知足中</p>
  <p id="a2N">最名为第一　　此名为迦葉</p>
  <p id="a2O">人天八部前　　赞叹其功德</p>
  <p id="a2P">尔时帝释见彼迦葉行步容裕。<a id="a-2Q"></a>遥于宫殿合掌恭敬。<a id="a-2R"></a>其妇舍之。<a id="a-2S"></a>而问之言。<a id="a-2T"></a>汝今见谁恭敬如是。<a id="a-2U"></a>尔时帝释即说偈答。</p>
  <p id="a2V">处于欲火中　　系念常在前</p>
  <p id="a2W">虽与金色妇　　同室无著心</p>
  <p id="a2X">身依于禅定　　心意亦快乐</p>
  <p id="a2Y">入城聚落中　　而欲行乞食</p>
  <p id="a2Z">以智慧耕地　　坏破过恶草</p>
  <p id="a2a">是名善福田　　所种果不虚</p>
  <p id="a2b">尔时舍之以敬重心仰视帝释。<a id="a-2c"></a>而白之言。<a id="a-2d"></a>汝最尊贵居放逸处。<a id="a-2e"></a>犹有善心修于福德。<a id="a-2f"></a>帝释以偈答言。</p>
  <p id="a2g">以施因缘故　　我最得自在</p>
  <p id="a2h">天人阿修罗　　爱重尊敬我</p>
  <p id="a2i">昼夜忆念施　　故我得如是</p>
  <p id="a2j">如得多伏藏　　众宝盈满出</p>
  <p id="a2k">尊者迦葉到贫里巷乐受贫施。<a id="a-2l"></a>尔时帝释化作织师贫穷老人。<a id="a-2m"></a>舍之亦化为老母着弊坏衣。<a id="a-2n"></a>夫妇相随坐息道边。<a id="a-2o"></a>尔时尊者见彼夫妇弊衣下贱。<a id="a-2p"></a>即作是念。<a id="a-2q"></a>世之穷下不过是等。<a id="a-2r"></a>即至其所欲往安慰。<a id="a-2s"></a>织师疾起取尊者钵。<a id="a-2t"></a>以天须陀食满钵奉之。<a id="a-2u"></a>尔时尊者得是食已。<a id="a-2v"></a>内心生疑。<a id="a-2w"></a>即说偈言。</p>
  <p id="a2x">彼人极贫贱　　饮食乃殊妙</p>
  <p id="a2y">此事可惊疑　　极是颠倒相</p>
  <p id="a2z">说是偈已。<a id="a-30"></a>而作是念。<a id="a-31"></a>今当问谁。<a id="a-32"></a>须自观察。<a id="a-33"></a>即说偈言。</p>
  <p id="a34">我是善种子　　断除他人惑</p>
  <p id="a35">天人有所为　　犹当为解释</p>
  <p id="a36">况我今有疑　　云何当问他</p>
  <p id="a37">说是偈已。<a id="a-38"></a>即以慧眼见是帝释。<a id="a-39"></a>而作是言。<a id="a-3A"></a>呜呼乐修福者。<a id="a-3B"></a>方便求尊胜。<a id="a-3C"></a>即说偈言。</p>
  <p id="a3D">能舍尊胜相　　现形贫贱人</p>
  <p id="a3E">羸悴极老劣　　衣此弊坏衣</p>
  <p id="a3F">舍毗阇延堂　　化住息道边</p>
  <p id="a3G">说此偈已。<a id="a-3H"></a>尊者微笑。<a id="a-3I"></a>复说偈言。</p>
  <p id="a3J">我欲使无福　　得成胜福业</p>
  <p id="a3K">汝福已成就　　何故作触娆</p>
  <p id="a3L">以食施于我　　具胜五妙欲</p>
  <p id="a3M">世尊久为汝　　断除三恶道</p>
  <p id="a3N">汝不知止足　　方复求福业</p>
  <p id="a3O">尔时帝释还复释身。<a id="a-3P"></a>在众人前礼尊者足。<a id="a-3Q"></a>而作是言。<a id="a-3R"></a>尊者迦葉为何所作。<a id="a-3S"></a>即说偈言。</p>
  <p id="a3T">我见施获报　　获得诸胜利</p>
  <p id="a3U">资业已广大　　倍生于信心</p>
  <p id="a3V">大德为何故　　而乃遮止我</p>
  <p id="a3W">尔时帝释。<a id="a-3X"></a>重说偈言。</p>
  <p id="a3Y">人闻说施者　　犹尚能布施</p>
  <p id="a3Z">况我见施报　　明了自证知</p>
  <p id="a3a">父母及亲友　　拔济欲利益</p>
  <p id="a3b">无能及布施　　离于生死苦</p>
  <p id="a3c">施报如形影　　处处与安乐</p>
  <p id="a3d">生死崄难中　　唯施相随逐</p>
  <p id="a3e">于雨风寒雪　　唯施能安乐</p>
  <p id="a3f">如行崄恶路　　资严悉具足</p>
  <p id="a3g">施能为疲乏　　安隐之善乘</p>
  <p id="a3h">崄恶贼难处　　施即是善伴</p>
  <p id="a3i">施除诸畏恐　　众救中最厚</p>
  <p id="a3j">处于怨贼中　　施即是利剑</p>
  <p id="a3k">施为最妙药　　能除于重病</p>
  <p id="a3l">行于不平处　　用施以为杖</p>
  <p id="a3m">尔时帝释说是偈已。<a id="a-3n"></a>供养尊者还升天宫。<a id="a-3o"></a>以何因缘而说是事。<a id="a-3p"></a>智慧之人明顺施福。<a id="a-3q"></a>欲使人勤修福业。<a id="a-3r"></a>帝释胜人犹尚修福。<a id="a-3s"></a>何况世人而不修施。<a id="a-3t"></a>声闻之人帝释供养。<a id="a-3u"></a>况复世尊。</p>
  <p data-pb></p>
  <h2 id="a3v">（五七）</h2>
  <p id="a3w">复次虽少种善必当求佛。<a id="a-3x"></a>少善求佛犹如甘露。<a id="a-3y"></a>是以应当尽心求佛。<a id="a-3z"></a>我昔曾闻。<a id="a-40"></a>有一人因缘力故发心出家。<a id="a-41"></a>欲求解脱即诣僧坊。<a id="a-42"></a>值佛教化不在僧坊。<a id="a-43"></a>彼人念言。<a id="a-44"></a>世尊虽无我当往诣法之大将舍利弗所。<a id="a-45"></a>时舍利弗观彼因缘。<a id="a-46"></a>过去世时少有厌恶修善根不。<a id="a-47"></a>既观察已。<a id="a-48"></a>乃不见有少许善根。<a id="a-49"></a>一身既无。<a id="a-4A"></a>乃至百千身中都无善根。<a id="a-4B"></a>复观一劫又无善根。<a id="a-4C"></a>乃至百千劫亦无善根。<a id="a-4D"></a>尊者舍利弗语彼人言。<a id="a-4E"></a>我不度汝。<a id="a-4F"></a>彼人复至余比丘所。<a id="a-4G"></a>比丘问言。<a id="a-4H"></a>汝为向谁求索出家。<a id="a-4I"></a>彼人答言。<a id="a-4J"></a>我诣尊者舍利弗所不肯度我。<a id="a-4K"></a>诸比丘言。<a id="a-4L"></a>舍利弗不肯度汝。<a id="a-4M"></a>必有过患。<a id="a-4N"></a>我等云何而当度汝。<a id="a-4O"></a>如是展转诣诸比丘都不肯度。<a id="a-4P"></a>犹如病者大医不治其余小医无能治者。<a id="a-4Q"></a>既不称愿。<a id="a-4R"></a>于坊门前泣泪而言。<a id="a-4S"></a>我何薄福无度我者。<a id="a-4T"></a>四种姓中皆得出家。<a id="a-4U"></a>我造何恶独不见度。<a id="a-4V"></a>若不见度我必当死。<a id="a-4W"></a>即说偈言。</p>
  <p id="a4X">犹如清净水　　一切悉得饮</p>
  <p id="a4Y">乃至旃陀罗　　各皆得出家</p>
  <p id="a4Z">如此佛法中　　而不容受我</p>
  <p id="a4a">我是不调顺　　当用是活为</p>
  <p id="a4b">作是偈已。<a id="a-4c"></a>尔时世尊以慈悲心欲教化之。<a id="a-4d"></a>如母爱子。<a id="a-4e"></a>如行金山光映蔽日。<a id="a-4f"></a>到僧坊门。<a id="a-4g"></a>即说偈言。</p>
  <p id="a4h">一切种智身　　大悲以为体</p>
  <p id="a4i">佛于三界中　　觅诸受化子</p>
  <p id="a4j">犹如牛求犊　　爱念无休息</p>
  <p id="a4k">尔时世尊清净无垢。<a id="a-4l"></a>如花开敷。<a id="a-4m"></a>手光炽盛。<a id="a-4n"></a>掌有相轮网缦覆指。<a id="a-4o"></a>以是妙手摩彼人头。<a id="a-4p"></a>而告之言。<a id="a-4q"></a>汝何故哭。<a id="a-4r"></a>彼人悲哀白世尊言。<a id="a-4s"></a>我求出家。<a id="a-4t"></a>诸比丘等尽皆不听。<a id="a-4u"></a>由是涕泣。<a id="a-4v"></a>世尊问言。<a id="a-4w"></a>诸比丘不听谁遮于汝不听出家。<a id="a-4x"></a>即说偈言。</p>
  <p id="a4y">谁有一切智　　而欲测豫者</p>
  <p id="a4z">业力极微细　　谁能知深浅</p>
  <p id="a50">时彼人者闻斯偈已。<a id="a-51"></a>白世尊言。<a id="a-52"></a>佛法大将舍利弗比丘智慧第一者。<a id="a-53"></a>不听我出家。<a id="a-54"></a>尔时世尊以深远雷音慰彼人言。<a id="a-55"></a>非舍利弗智力所及。<a id="a-56"></a>我于无量劫作难行苦行修习智慧。<a id="a-57"></a>我今为汝。<a id="a-58"></a>即说偈言。</p>
  <p id="a59">子舍利弗者　　彼非一切智</p>
  <p id="a5A">亦非解体性　　不尽知中下</p>
  <p id="a5B">彼识有限齐　　不能深解了</p>
  <p id="a5C">无有智能知　　微细之业报</p>
  <p id="a5D">尔时世尊告彼人言。<a id="a-5E"></a>我今听汝。<a id="a-5F"></a>于佛法中使汝出家。<a id="a-5G"></a>我于法肆上求买如汝信乐之人。<a id="a-5H"></a>如法化度不令失时。<a id="a-5I"></a>佛以柔软妙相轮手。<a id="a-5J"></a>牵彼人臂入僧坊中。<a id="a-5K"></a>佛于僧前告舍利弗。<a id="a-5L"></a>以何缘故不听此子令出家耶。<a id="a-5M"></a>舍利弗白佛言。<a id="a-5N"></a>世尊。<a id="a-5O"></a>我不见彼有微善根。<a id="a-5P"></a>佛即告舍利弗。<a id="a-5Q"></a>勿作是语。<a id="a-5R"></a>说是偈言。</p>
  <p id="a5S">我观此善根　　极为甚微细</p>
  <p id="a5T">犹如山石沙　　融消则出金</p>
  <p id="a5U">禅定与智慧　　犹如双鞴囊</p>
  <p id="a5V">我以功力吹　　必出真妙金</p>
  <p id="a5W">此人亦复尔　　微善如彼金</p>
  <p id="a5X">尔时尊者舍利弗。<a id="a-5Y"></a>整郁多罗僧。<a id="a-5Z"></a>偏袒右肩。<a id="a-5a"></a>胡跪叉手。<a id="a-5b"></a>向佛世尊。<a id="a-5c"></a>而说偈言。</p>
  <p id="a5d">诸论中最胜　　唯愿为我说</p>
  <p id="a5e">智慧之大明　　除灭诸黑闇</p>
  <p id="a5f">彼人于久近　　而种此善根</p>
  <p id="a5g">为得何福田　　种子极速疾</p>
  <p id="a5h">佛告舍利弗。<a id="a-5i"></a>汝今谛听。<a id="a-5j"></a>当为汝说。<a id="a-5k"></a>彼因极微非辟支佛所见境界。<a id="a-5l"></a>乃往过去有一贫人。<a id="a-5m"></a>入阿练若山采取薪柴为虎所逼。<a id="a-5n"></a>以怖畏故称南无佛。<a id="a-5o"></a>以是种子得解脱因。<a id="a-5p"></a>即说偈言。</p>
  <p id="a5q">唯见此称佛　　以是为微细</p>
  <p id="a5r">因是尽苦际　　如是为善哉</p>
  <p id="a5s">至心归命佛　　必得至解脱</p>
  <p id="a5t">得是相似果　　更无有及者</p>
  <p id="a5u">尔时婆伽婆即度彼人令得出家。<a id="a-5v"></a>佛自教化。<a id="a-5w"></a>比丘心悟得罗汉果。<a id="a-5x"></a>以是因缘故。<a id="a-5y"></a>于世尊所种少善根获报无量。<a id="a-5z"></a>况复造立形像塔庙。</p>
  <p data-pb></p>
  <h2 id="a60">（五八）</h2>
  <p id="a61">复次善根既熟得解脱果。<a id="a-62"></a>由是之故宜应修善。<a id="a-63"></a>我昔曾闻。<a id="a-64"></a>世尊学道为菩萨时苦行六年。<a id="a-65"></a>日食一麻一米。<a id="a-66"></a>无所成办又无利益。<a id="a-67"></a>时彼菩萨以无所得。<a id="a-68"></a>便食百味乳糜。<a id="a-69"></a>时五人等问菩萨言。<a id="a-6A"></a>先修苦行。<a id="a-6B"></a>尚无所得。<a id="a-6C"></a>况食乳糜而得道耶。<a id="a-6D"></a>作是语已即便舍去向波罗捺。<a id="a-6E"></a>尔时世尊既成佛已。<a id="a-6F"></a>作是思惟。<a id="a-6G"></a>何等众生应先得度。<a id="a-6H"></a>复作是念。<a id="a-6I"></a>唯彼五人有得道缘。<a id="a-6J"></a>于我有恩。<a id="a-6K"></a>作是念已诣波罗捺至五人所。<a id="a-6L"></a>即说偈言。</p>
  <p id="a6M">妙好之威光　　举体具庄严</p>
  <p id="a6N">独行众好备　　胸广相炳然</p>
  <p id="a6O">晃曜威德满　　目胜牛王眼</p>
  <p id="a6P">容仪极端整　　行如大象王</p>
  <p id="a6Q">趍详独一步　　所作已成办</p>
  <p id="a6R">智行已满足　　深智为天冠</p>
  <p id="a6S">解脱帛系首　　二足人中尊</p>
  <p id="a6T">法轮王最上　　诸天作伎乐</p>
  <p id="a6U">前后而导从　　虽复诸胜王</p>
  <p id="a6V">四兵以围绕　　严驾不如佛</p>
  <p id="a6W">独游于世界　　譬如转轮王</p>
  <p id="a6X">象马车兵众　　天冠极微妙</p>
  <p id="a6Y">帛盖覆其上　　如大转轮王</p>
  <p id="a6Z">福利众悉备　　未若佛庄严</p>
  <p id="a6a">殊胜过于彼　　第一无等相</p>
  <p id="a6b">威德踰众圣　　众生睹容仪</p>
  <p id="a6c">超绝过日光　　人兽诸飞鸟</p>
  <p id="a6d">瞻仰佛身相　　行走皆止住</p>
  <p id="a6e">时彼五人见佛光相威德具足。<a id="a-6f"></a>智德成办不同于先。<a id="a-6g"></a>五人不识。<a id="a-6h"></a>时彼一人即向四人。<a id="a-6i"></a>而说偈言。</p>
  <p id="a6j">谁出妙光明　　照曜林山谷</p>
  <p id="a6k">犹如众多日　　从地而踊出</p>
  <p id="a6l">光网明普满　　照彻靡不周</p>
  <p id="a6m">犹如真金楼　　袈裟覆其上</p>
  <p id="a6n">又似融真金　　流散布于地</p>
  <p id="a6o">陆行诸畜兽　　及以牛王等</p>
  <p id="a6p">獐鹿及雉兔　　见佛皆停住</p>
  <p id="a6q">食草者吐出　　谛视不暂舍</p>
  <p id="a6r">孔雀舒羽翼　　犹如青莲鬘</p>
  <p id="a6s">出离放逸时　　亦皆同喜舞</p>
  <p id="a6t">欢娱出妙音　　佛游道路时</p>
  <p id="a6u">所有众生类　　心眼乐着观</p>
  <p id="a6v">即夺其二根　　不觉自往看</p>
  <p id="a6w">佛行道路时　　诸触佛脚者</p>
  <p id="a6x">七日昼夜乐　　最胜顺道行</p>
  <p id="a6y">湛然不轻躁　　身体极柔软</p>
  <p id="a6z">蹑空不履地　　行步无疲惓</p>
  <p id="a70">又有一人。<a id="a-71"></a>复向四人。<a id="a-72"></a>而说偈言。</p>
  <p id="a73">我见彼相貌　　心亦生疑惑</p>
  <p id="a74">为是谁威光　　照曜过于日</p>
  <p id="a75">以彼光相故　　林木皆成金</p>
  <p id="a76">时诸人等见佛来近乃相谓曰。<a id="a-77"></a>此人乃是释种童子。<a id="a-78"></a>毁败苦行还以欲乐恣养其身。<a id="a-79"></a>既舍苦行向我等边。<a id="a-7A"></a>即说偈言。</p>
  <p id="a7B">我等皆莫起　　慎莫为敬礼</p>
  <p id="a7C">但当遥指授　　语令彼处坐</p>
  <p id="a7D">佛既到已。<a id="a-7E"></a>时诸人等不觉自起。<a id="a-7F"></a>即说偈言。</p>
  <p id="a7G">面如净满月　　见之不觉起</p>
  <p id="a7H">譬如似大海　　月满则潮宗</p>
  <p id="a7I">我等自然起　　犹如人扶挽</p>
  <p id="a7J">此皆佛威德　　自然使之尔</p>
  <p id="a7K">亦如帝释幢　　余天不能动</p>
  <p id="a7L">帝释自到时　　自然而独立</p>
  <p id="a7M">我等亦如是　　佛至自然起</p>
  <p id="a7N">又如酥注火　　火则速炽盛</p>
  <p id="a7O">我等见佛德　　速起疾彼火</p>
  <p id="a7P">无数劫以来　　摧伏于憍慢</p>
  <p id="a7Q">举体尊所重　　师长及父母</p>
  <p id="a7R">诸天及世人　　鬼龙夜叉等</p>
  <p id="a7S">诸有见佛者　　无敢不敬礼</p>
  <p id="a7T">智者何足疑　　应当善分别</p>
  <p id="a7U">佛若举下足　　地亦从上下</p>
  <p id="a7V">诸山如轻草　　见佛皆倾动</p>
  <p id="a7W">时彼五人见佛即起。<a id="a-7X"></a>皆共往迎。<a id="a-7Y"></a>有为佛捉钵敷坐取水之者。<a id="a-7Z"></a>又为佛洗足者。<a id="a-7a"></a>即说偈言。</p>
  <p id="a7b">五人见善逝　　睹佛威德盛</p>
  <p id="a7c">其心皆欢喜　　破坏本言要</p>
  <p id="a7d">三脚支澡罐　　谛视恐崩坏</p>
  <p id="a7e">皆受不语法　　于十中亦半</p>
  <p id="a7f">尔时世尊闻是偈已。<a id="a-7g"></a>寻即微笑。<a id="a-7h"></a>而告之言。<a id="a-7i"></a>汝等痴人。<a id="a-7j"></a>云何即便破汝言要。<a id="a-7k"></a>佛就坐已恭敬立侍。<a id="a-7l"></a>而作是言。<a id="a-7m"></a>慧命瞿昙。<a id="a-7n"></a>佛无憎爱意慈心。<a id="a-7o"></a>而说偈言。</p>
  <p id="a7p">我今既得道　　远离诸尘垢</p>
  <p id="a7q">汝等莫如常　　应当起恭敬</p>
  <p id="a7r">譬如以泥木　　而为作佛像</p>
  <p id="a7s">未得成就时　　脚蹋而斲削</p>
  <p id="a7t">既得成就已　　香花而敬礼</p>
  <p id="a7u">汝等亦应当　　除舍亲友意</p>
  <p id="a7v">而当恭敬我　　不应生轻慢</p>
  <p id="a7w">赞叹不生喜　　毁骂亦不嗔</p>
  <p id="a7x">我今怜愍汝　　欲使得解脱</p>
  <p id="a7y">令得寂静乐　　获诸利益事</p>
  <p id="a7z">痴爱嗔恚等　　各自有相貌</p>
  <p id="a80">讥刺出恶言　　如以灰坌疮</p>
  <p id="a81">我今住菩提　　称我为瞿昙</p>
  <p id="a82">我虽无爱憎　　应生恭敬相</p>
  <p id="a83">勿复出此言　　谤毁语他人</p>
  <p id="a84">时彼五人虽闻此语。<a id="a-85"></a>犹以世尊未得菩提。<a id="a-86"></a>即说偈言。</p>
  <p id="a87">汝先修苦行　　犹不证菩提</p>
  <p id="a88">汝没溺淤泥　　云何得悟道</p>
  <p id="a89">譬如弃大船　　而负于山石</p>
  <p id="a8A">欲度河难者　　云何而可得</p>
  <p id="a8B">尔时世尊知彼五人心着苦行以为正道。<a id="a-8C"></a>佛便为说离五欲故即为正道。<a id="a-8D"></a>以离行苦行亦为正道。<a id="a-8E"></a>除于二边为说中道。<a id="a-8F"></a>佛以慈为首。<a id="a-8G"></a>说偈告言。</p>
  <p id="a8H">唯智能除去　　无智愚痴障</p>
  <p id="a8I">是故须智慧　　以护于身命</p>
  <p id="a8J">有命得智慧　　床褥衣服等</p>
  <p id="a8K">饮食及汤药　　以此存身命</p>
  <p id="a8L">若无如上事　　此则身命坏</p>
  <p id="a8M">以此护身命　　坚持于禁戒</p>
  <p id="a8N">持戒得定慧　　不修苦行得</p>
  <p id="a8O">自饿断食法　　不必获于道</p>
  <p id="a8P">身坏即命败　　命坏亦无身</p>
  <p id="a8Q">毁戒无禅定　　无禅亦无智</p>
  <p id="a8R">是故应护命　　亦持于禁戒</p>
  <p id="a8S">由持禁戒故　　则获禅智慧</p>
  <p id="a8T">是故应远离　　苦恼坏法身</p>
  <p id="a8U">亦离诸五欲　　不应深乐着</p>
  <p id="a8V">若乐着贪欲　　则为毁禁戒</p>
  <p id="a8W">复长于欲爱　　愚痴着苦行</p>
  <p id="a8X">自乐断食法　　或食于草叶</p>
  <p id="a8Y">卧灰棘刺上　　如是损身命</p>
  <p id="a8Z">不能得定慧　　是故处中道</p>
  <p id="a8a">依止如是法　　莫没欲淤泥</p>
  <p id="a8b">亦莫苦恼身　　有智应善别</p>
  <p id="a8c">如此二过患　　如月众所爱</p>
  <p id="a8d">处中亦如是　　嗜欲深污泥</p>
  <p id="a8e">人皆多沉没　　苦行燋身心</p>
  <p id="a8f">亦不免此患　　舍离是二边</p>
  <p id="a8g">中道到涅槃</p>
  <p id="a8h">尔时慧命憍陈如等。<a id="a-8i"></a>解悟佛语欲断结使。<a id="a-8j"></a>赞佛所说正直善法。<a id="a-8k"></a>即说偈言。</p>
  <p id="a8l">若以用智慧　　痴缚自然解</p>
  <p id="a8m">以此诸义等　　苦身则无益</p>
  <p id="a8n">若以戒定慧　　可获于道迹</p>
  <p id="a8o">譬如持身者　　欲灭诸过恶</p>
  <p id="a8p">应持如是心　　以是之义故</p>
  <p id="a8q">不应舍衣服　　饮食及卧具</p>
  <p id="a8r">亦莫于此物　　而生乐着心</p>
  <p id="a8s">火[卄/積]及雪聚　　汝应悉舍离</p>
  <p id="a8t">在于火聚所　　及安住雪边</p>
  <p id="a8u">二俱应将息　　不宜更远去</p>
  <p id="a8v">时憍陈如顺解此事。<a id="a-8w"></a>佛观察已赞言善哉。<a id="a-8x"></a>即说偈言。</p>
  <p id="a8y">饮食及医药　　房舍卧具等</p>
  <p id="a8z">欲爱身命者　　节量得时宜</p>
  <p id="a90">于此众美馔　　不应生染着</p>
  <p id="a91">亦不全舍离　　譬如大火聚</p>
  <p id="a92">体性是烧然　　智者随时用</p>
  <p id="a93">种种生利益　　然不为所烧</p>
  <p id="a94">时尊者憍陈如得闻慧已。<a id="a-95"></a>欲入思慧。<a id="a-96"></a>久思惟已。<a id="a-97"></a>即白佛言。<a id="a-98"></a>世尊。<a id="a-99"></a>舍于饮食及众乐具。<a id="a-9A"></a>乃更非是修道法耶。<a id="a-9B"></a>尔时世尊。<a id="a-9C"></a>即说偈言。</p>
  <p id="a9D">佛告憍陈如　　汝应体信我</p>
  <p id="a9E">若有所疑者　　随事宜可问</p>
  <p id="a9F">汝止疑网林　　我以智火焚</p>
  <p id="a9G">时憍陈如闻说是已。<a id="a-9H"></a>极为欢喜。<a id="a-9I"></a>颜色怡悦。<a id="a-9J"></a>即白佛言。<a id="a-9K"></a>世尊。<a id="a-9L"></a>唯愿听我说所疑事。<a id="a-9M"></a>即说偈言。</p>
  <p id="a9N">厌恶发足处　　甚为难苦行</p>
  <p id="a9O">舍是难苦行　　而着于五欲</p>
  <p id="a9P">比丘为云何　　而得离于欲</p>
  <p id="a9Q">尔时世尊告憍陈如言。<a id="a-9R"></a>观苦圣谛得背生死。<a id="a-9S"></a>时憍陈如即从坐起。<a id="a-9T"></a>合掌向佛而白佛言。<a id="a-9U"></a>世尊。<a id="a-9V"></a>我犹未解。<a id="a-9W"></a>愿佛为我方便解说。<a id="a-9X"></a>云何欲解脱而观苦圣谛。<a id="a-9Y"></a>佛观憍陈如已得闻思慧。<a id="a-9Z"></a>今当称时节为说修慧法。<a id="a-9a"></a>佛即为说转法轮修多罗。<a id="a-9b"></a>告比丘。<a id="a-9c"></a>此苦圣谛昔所未曾闻。<a id="a-9d"></a>我得正观眼智明觉。<a id="a-9e"></a>广说如转法轮经中所说。<a id="a-9f"></a>问曰。<a id="a-9g"></a>为憍陈如说法。<a id="a-9h"></a>何故自说佛所得法。<a id="a-9i"></a>答曰。<a id="a-9j"></a>为显无师独悟法故。<a id="a-9k"></a>问曰。<a id="a-9l"></a>何以复言先所未曾闻法耶。<a id="a-9m"></a>答曰。<a id="a-9n"></a>为断彼疑阿兰迦兰郁头蓝弗等边闻法得解。<a id="a-9o"></a>为断如是疑故。<a id="a-9p"></a>是故说言我先未曾闻。<a id="a-9q"></a>如今显示。<a id="a-9r"></a>现为己力中道说故。<a id="a-9s"></a>若有人能修中道者。<a id="a-9t"></a>不从他闻而能得解真谛之义。<a id="a-9u"></a>佛为现四谛。<a id="a-9v"></a>阿若憍陈如。<a id="a-9w"></a>如应见谛。<a id="a-9x"></a>顺于中道见四真谛。<a id="a-9y"></a>即得道果已。<a id="a-9z"></a>欢喜涕泪。<a id="a-A0"></a>从坐而起。<a id="a-A1"></a>顶礼佛足。<a id="a-A2"></a>即说偈言。</p>
  <p id="aA3">如狗患头疮　　蛆虫所唼食</p>
  <p id="aA4">良医用油治　　既不识他恩</p>
  <p id="aA5">反更向医吠　　佛以禅定油</p>
  <p id="aA6">热以智威德　　除我结使虫</p>
  <p id="aA7">我为无明盲　　不知为益己</p>
  <p id="aA8">大悲故自来　　反更生触恼</p>
  <p id="aA9">一切诸天等　　尚应生供养</p>
  <p id="aAA">于法自在者　　今听我忏悔</p>
  <p id="aAB">我先谓苦行　　获一切种智</p>
  <p id="aAC">愚痴盲瞑故　　翳障生是心</p>
  <p id="aAD">我今闻所说　　发除无智膜</p>
  <p id="aAE">今始真实知　　自饿非真法</p>
  <p id="aAF">世尊示世间　　趣向解脱道</p>
  <p id="aAG">外道论少义　　庄严诸言辞</p>
  <p id="aAH">所说辞美妙　　多奸而谄伪</p>
  <p id="aAI">欺诳于世间　　愚痴自缠缚</p>
  <p id="aAJ">善逝言辞广　　照了无不解</p>
  <p id="aAK">何故说是事。<a id="a-AL"></a>为五比丘故。<a id="a-AM"></a>除去于二边修行于中道。<a id="a-AN"></a>见谛成道果。</p>
  <p data-pb></p>
  <h2 id="aAO">（五九）</h2>
  <p id="aAP">复次众生造业各受其报。<a id="a-AQ"></a>我昔曾闻。<a id="a-AR"></a>有一贫人作是思惟。<a id="a-AS"></a>当诣天祠求于现世饶益财宝。<a id="a-AT"></a>作是念已语其弟言。<a id="a-AU"></a>汝可勤作田作好为生计。<a id="a-AV"></a>勿令家中有所乏短。<a id="a-AW"></a>便将其弟往至田中。<a id="a-AX"></a>此处可种胡麻。<a id="a-AY"></a>此处可种大小麦。<a id="a-AZ"></a>此处可种禾并种大小豆。<a id="a-Aa"></a>示种处已向天祠中为天祀弟子。<a id="a-Ab"></a>作大斋会。<a id="a-Ac"></a>香华供养。<a id="a-Ad"></a>香泥涂地。<a id="a-Ae"></a>昼夜礼拜求恩请福。<a id="a-Af"></a>悕望现世增益财产。<a id="a-Ag"></a>尔时天神作是思惟。<a id="a-Ah"></a>观彼贫人于先世中颇有布施功德因缘不。<a id="a-Ai"></a>若少有缘。<a id="a-Aj"></a>当设方便使有饶益。<a id="a-Ak"></a>观彼人已了无布施少许因缘。<a id="a-Al"></a>复作是念。<a id="a-Am"></a>彼人既无因缘。<a id="a-An"></a>而今精勤求请于我。<a id="a-Ao"></a>徒作勤苦。<a id="a-Ap"></a>将无有益。<a id="a-Aq"></a>复当怨我。<a id="a-Ar"></a>便化为弟来向祠中。<a id="a-As"></a>时兄语言。<a id="a-At"></a>汝何所种来复何为。<a id="a-Au"></a>化弟白言。<a id="a-Av"></a>我亦欲来求请天神。<a id="a-Aw"></a>使神欢喜求索衣食我虽不种以天神力田中谷麦自然足得。<a id="a-Ax"></a>兄责弟言。<a id="a-Ay"></a>何有田中不下种子望有收获无有是事。<a id="a-Az"></a>即说偈言。</p>
  <p id="aB0">四海大地内　　及以一切处</p>
  <p id="aB1">何有不下种　　而获果实者</p>
  <p id="aB2">尔时化弟质其兄言。<a id="a-B3"></a>世间乃有不下种子不得果耶。<a id="a-B4"></a>兄答弟言。<a id="a-B5"></a>实尔不种无果。<a id="a-B6"></a>时彼天神还复本形。<a id="a-B7"></a>即说偈言。</p>
  <p id="aB8">汝今自说言　　不种无果实</p>
  <p id="aB9">先身无施因　　云何今获果</p>
  <p id="aBA">汝今虽辛苦　　断食供养我</p>
  <p id="aBB">徒自作勤苦　　又复扰恼我</p>
  <p id="aBC">何由能使汝　　现有饶益事</p>
  <p id="aBD">若欲得财宝　　妻子及眷属</p>
  <p id="aBE">应当净身口　　而作布施业</p>
  <p id="aBF">不种获福利　　日月及星宿</p>
  <p id="aBG">不应照世界　　以照世间故</p>
  <p id="aBH">当知由业缘　　天上诸天中</p>
  <p id="aBI">亦各有差别　　福多威德盛</p>
  <p id="aBJ">福少鲜威德　　是故知世间</p>
  <p id="aBK">一切皆由业　　布施得财富</p>
  <p id="aBL">持戒生天上　　若无布施缘</p>
  <p id="aBM">威德都损减　　定慧得解脱</p>
  <p id="aBN">此三所获报　　十力之所说</p>
  <p id="aBO">此种皆是因　　不应扰乱我</p>
  <p id="aBP">是故应修业　　以求诸吉果</p>
  <p data-pb></p>
  <h2 id="aBQ">（六○）</h2>
  <p id="aBR">复次种子得果非是吉力。<a id="a-BS"></a>是故不应疑着吉相。<a id="a-BT"></a>我昔曾闻。<a id="a-BU"></a>有一比丘诣檀越家。<a id="a-BV"></a>时彼檀越既嚼杨枝以用漱口。<a id="a-BW"></a>又取牛黄用涂其额。<a id="a-BX"></a>捉所吹贝戴于顶上。<a id="a-BY"></a>捉毗勒果以手擎举。<a id="a-BZ"></a>以着额上用为恭敬。<a id="a-Ba"></a>比丘见已而问之言。<a id="a-Bb"></a>汝以何故作如是事。<a id="a-Bc"></a>檀越答言。<a id="a-Bd"></a>我作吉相。<a id="a-Be"></a>比丘问言。<a id="a-Bf"></a>汝作吉相有何福利。<a id="a-Bg"></a>檀越答言。<a id="a-Bh"></a>是大功德汝今试看。<a id="a-Bi"></a>所云吉相能使应死者不死。<a id="a-Bj"></a>应鞭系者皆得解脱。<a id="a-Bk"></a>比丘微笑而作是言。<a id="a-Bl"></a>吉相若尔。<a id="a-Bm"></a>极为善哉。<a id="a-Bn"></a>如是吉相为何从来为出何处。<a id="a-Bo"></a>檀越答言。<a id="a-Bp"></a>此牛黄者乃出于牛心肺之间。<a id="a-Bq"></a>比丘问言。<a id="a-Br"></a>若牛黄者能为吉事。<a id="a-Bs"></a>云何彼牛而为人等绳拘穿鼻耕驾乘骑。<a id="a-Bt"></a>鞭挞锥刺种种挝打。<a id="a-Bu"></a>饥渴疲乏耕驾不息。<a id="a-Bv"></a>檀越答言。<a id="a-Bw"></a>实有是事。<a id="a-Bx"></a>比丘问言。<a id="a-By"></a>彼牛有黄尚不自救。<a id="a-Bz"></a>受苦如是。<a id="a-C0"></a>云何乃能令汝吉耶。<a id="a-C1"></a>即说偈言。</p>
  <p id="aC2">牛黄全在心　　不能自救护</p>
  <p id="aC3">况汝磨少许　　以涂额皮上</p>
  <p id="aC4">云何能拥护　　汝宜善观察</p>
  <p id="aC5">时彼檀越思惟良久默不能答。<a id="a-C6"></a>比丘又问。<a id="a-C7"></a>此名何物。<a id="a-C8"></a>白如雪团。<a id="a-C9"></a>为从何出。<a id="a-CA"></a>以水浸渍吹乃出声。<a id="a-CB"></a>檀越答言。<a id="a-CC"></a>名为贝因海而生。<a id="a-CD"></a>比丘问言。<a id="a-CE"></a>汝言贝者从海中出置舍陆地。<a id="a-CF"></a>日暴苦恼经久乃死。<a id="a-CG"></a>檀越答言实尔。<a id="a-CH"></a>比丘语言。<a id="a-CI"></a>此不为吉。<a id="a-CJ"></a>即说偈言。</p>
  <p id="aCK">彼虫贝俱生　　昼夜在贝中</p>
  <p id="aCL">及其虫死时　　贝不能救护</p>
  <p id="aCM">况今汝暂捉　　而能为吉事</p>
  <p id="aCN">善哉如此事　　汝今应分别</p>
  <p id="aCO">汝今何故尔　　行于痴道路</p>
  <p id="aCP">尔时檀越低头默然思不能答。<a id="a-CQ"></a>比丘念言。<a id="a-CR"></a>彼檀越者意似欲悟。<a id="a-CS"></a>我今当问。<a id="a-CT"></a>告檀越言。<a id="a-CU"></a>世人名为如欢喜丸者为是何物。<a id="a-CV"></a>檀越答言。<a id="a-CW"></a>名毗勒果。<a id="a-CX"></a>比丘告言。<a id="a-CY"></a>毗勒果者是树上果。<a id="a-CZ"></a>人采取时以石打之。<a id="a-Ca"></a>与枝俱堕。<a id="a-Cb"></a>由是果故树与枝叶。<a id="a-Cc"></a>俱共毁落为尔不耶。<a id="a-Cd"></a>檀越答言实尔。<a id="a-Ce"></a>比丘语言。<a id="a-Cf"></a>若其尔者云何汝捉便望得吉。<a id="a-Cg"></a>即说偈言。</p>
  <p id="aCh">此果依树生　　不能自全护</p>
  <p id="aCi">有人扑取时　　枝叶随殒落</p>
  <p id="aCj">又采用作薪　　干则用然火</p>
  <p id="aCk">彼不能自救　　云何能护汝</p>
  <p id="aCl">尔时檀越具闻所问而不能对。<a id="a-Cm"></a>白比丘言。<a id="a-Cn"></a>大德。<a id="a-Co"></a>如上所问实无吉相。<a id="a-Cp"></a>我有所疑愿为我说。<a id="a-Cq"></a>比丘答言。<a id="a-Cr"></a>随汝所问我当说之。<a id="a-Cs"></a>时彼檀越。<a id="a-Ct"></a>以偈问言。</p>
  <p id="aCu">往古诸胜人　　合和说是吉</p>
  <p id="aCv">然实观察时　　都无有吉相</p>
  <p id="aCw">云何相传习　　横说有是吉</p>
  <p id="aCx">以何因缘故　　愿为我解说</p>
  <p id="aCy">尔时比丘答彼人言。<a id="a-Cz"></a>一切诸见于生皆有因缘本末。<a id="a-D0"></a>即说偈言。</p>
  <p id="aD1">往昔劫初时　　一切皆离欲</p>
  <p id="aD2">后来欲事兴　　离欲入深林</p>
  <p id="aD3">处林乐欲者　　还来即向家</p>
  <p id="aD4">唱作如是言　　无欲无妻子</p>
  <p id="aD5">不得生天上　　多人说是语</p>
  <p id="aD6">谓此语为实　　由信是语故</p>
  <p id="aD7">即便求索妇　　欲事既已广</p>
  <p id="aD8">迭互自庄严　　更共相诳惑</p>
  <p id="aD9">遂复生憍慢　　憍慢勇健者</p>
  <p id="aDA">为欲庄严故　　造作此吉书</p>
  <p id="aDB">为人讥呵言　　云何似妇女</p>
  <p id="aDC">而作是庄严　　彼人诈称说</p>
  <p id="aDD">我乃作吉事　　非自为庄严</p>
  <p id="aDE">牛黄贝果等　　皆是庄严具</p>
  <p id="aDF">由是因缘故　　吉事转增广</p>
  <p id="aDG">一一因缘起　　皆由妇庄严</p>
  <p id="aDH">愚人心憍慢　　谓为实是吉</p>
  <p id="aDI">尔时檀越闻说此偈衣毛皆竖。<a id="a-DJ"></a>即说偈言。</p>
  <p id="aDK">人当近善友　　赞叹胜丈夫</p>
  <p id="aDL">由彼胜人故　　善分别好丑</p>
  <p id="aDM">是故应柔顺　　于诸世界中</p>
  <p id="aDN">佛语皆真实　　不求于长短</p>
  <p id="aDO">亦不存胜负　　所说有因缘</p>
  <p id="aDP">事事有原本　　我今亦解了</p>
  <p id="aDQ">福业皆是吉　　恶业中无吉</p>
  <p id="aDR">吉与不吉等　　皆从果因缘</p>
  <p id="aDS">尔时比丘告檀越言。<a id="a-DT"></a>善哉善哉。<a id="a-DU"></a>汝是善丈夫。<a id="a-DV"></a>汝知正道。<a id="a-DW"></a>即说偈言。</p>
  <p id="aDX">一切诸世间　　皆由善恶业</p>
  <p id="aDY">善恶生五道　　业持众生命</p>
  <p id="aDZ">业缘作日月　　白月十五日</p>
  <p id="aDa">黑月十五日　　恶业虽微细</p>
  <p id="aDb">名为黑月初　　善业名白月</p>
  <p id="aDc">以业名白月　　以业分别故</p>
  <p id="aDd">是故有黑白　　诸有福业者</p>
  <p id="aDe">不善皆成吉　　犹如须弥山</p>
  <p id="aDf">黑白皆金色　　诸无福业者</p>
  <p id="aDg">吉相为不吉　　如似大海水</p>
  <p id="aDh">好恶皆碱味　　一切诸世间</p>
  <p id="aDi">皆从业缘有　　是故有智者</p>
  <p id="aDj">皆应离恶业　　远离邪为吉</p>
  <p id="aDk">勤修于善业　　犹如种田者</p>
  <p id="aDl">安置吉场上　　若不下种子</p>
  <p id="aDm">而获果报者　　是则名为吉</p>
  <p id="aDn">何以故。<a id="a-Do"></a>说是应常勤听法。<a id="a-Dp"></a>以听法故能除愚痴。<a id="a-Dq"></a>心能别了于诸善恶。</p>
 </body>
</html>