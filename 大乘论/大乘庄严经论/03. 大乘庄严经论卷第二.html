<!doctype html>
<html id="z3IBVTbyz" data-ver="1148">
 <head>
  <meta charset="utf-8">
  <meta author="无著菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">大乘庄严经论卷第二</h1>
  <h2 id="a2">发心品第五</h2>
  <p id="a3">释曰。<a id="a-4"></a>如说已分别菩萨种性。<a id="a-5"></a>次分别菩萨发菩提心相。<a id="a-6"></a>偈曰。</p>
  <p id="a7">勇猛及方便　　利益及出离</p>
  <p id="a8">四大三功德　　二义故心起</p>
  <p id="a9">释曰。<a id="a-A"></a>菩萨发心有四种大。<a id="a-B"></a>一勇猛大。<a id="a-C"></a>谓弘誓精进甚深难作长时随顺故。<a id="a-D"></a>二方便大。<a id="a-E"></a>谓被弘誓钾已恒时方便勤精进故。<a id="a-F"></a>三利益大。<a id="a-G"></a>谓一切时作自他利故。<a id="a-H"></a>四出离大。<a id="a-I"></a>谓为求无上菩提故。<a id="a-J"></a>复次此四种大显示三种功德。<a id="a-K"></a>第一第二大显示作丈夫所作功德。<a id="a-L"></a>第三大显示作大义功德。<a id="a-M"></a>第四大显示受果功德。<a id="a-N"></a>此三功德以二义为缘。<a id="a-O"></a>所谓无上菩提及一切众生。<a id="a-P"></a>由此思故发菩提心。<a id="a-Q"></a>已说发心相。<a id="a-R"></a>次说发心差别。<a id="a-S"></a>偈曰。</p>
  <p id="aT">信行与净依　　报得及无障</p>
  <p id="aU">发心依诸地　　差别有四种</p>
  <p id="aV">释曰。<a id="a-W"></a>菩萨发心依诸地有四种差别。<a id="a-X"></a>一信行发心。<a id="a-Y"></a>谓信行他。<a id="a-Z"></a>二净依发心。<a id="a-a"></a>谓前七地。<a id="a-b"></a>三报得发心。<a id="a-c"></a>谓后三地。<a id="a-d"></a>四无障发心。<a id="a-e"></a>谓如来地。<a id="a-f"></a>已说差别。<a id="a-g"></a>次当广释。<a id="a-h"></a>问如此发心。<a id="a-i"></a>以何为根。<a id="a-j"></a>何所依止。<a id="a-k"></a>何所信。<a id="a-l"></a>何所缘。<a id="a-m"></a>何所乘。<a id="a-n"></a>何所住。<a id="a-o"></a>何等障难。<a id="a-p"></a>何等功德。<a id="a-q"></a>何等自性。<a id="a-r"></a>何所出离。<a id="a-s"></a>何处究竟。<a id="a-t"></a>偈曰。</p>
  <p id="au">大悲与利物　　大法将种智</p>
  <p id="av">胜欲亦大护　　受障及增善</p>
  <p id="aw">福智与修度　　及以地地满</p>
  <p id="ax">初根至后竟　　随次解应知</p>
  <p id="ay">释曰。<a id="a-z"></a>菩萨发心以大悲为根。<a id="a-10"></a>以利物为依止。<a id="a-11"></a>以大乘法为所信。<a id="a-12"></a>以种智为所缘。<a id="a-13"></a>为求彼故。<a id="a-14"></a>以胜欲为所乘。<a id="a-15"></a>欲无上乘故。<a id="a-16"></a>以大护为所住。<a id="a-17"></a>住菩萨戒故。<a id="a-18"></a>以受障为难。<a id="a-19"></a>起异乘心故。<a id="a-1A"></a>以增善为功德。<a id="a-1B"></a>以福智为自性。<a id="a-1C"></a>以习诸度为出离。<a id="a-1D"></a>以地满为究竟。<a id="a-1E"></a>由地地勤方便。<a id="a-1F"></a>与彼彼相应故。<a id="a-1G"></a>如此已广分别。<a id="a-1H"></a>次说受世俗发心。<a id="a-1I"></a>偈曰。</p>
  <p id="a1J">友力及因力　　根力亦闻力</p>
  <p id="a1K">四力总二发　　不坚及以坚</p>
  <p id="a1L">释曰。<a id="a-1M"></a>若从他说得觉而发心。<a id="a-1N"></a>是名受世俗发心。<a id="a-1O"></a>此发心由四力。<a id="a-1P"></a>一者友力发心。<a id="a-1Q"></a>或得善知识随顺故。<a id="a-1R"></a>二者因力发心。<a id="a-1S"></a>或过去曾发心为性故。<a id="a-1T"></a>三者根力发心。<a id="a-1U"></a>或过去曾行诸善根所圆满故。<a id="a-1V"></a>四者闻力发心。<a id="a-1W"></a>或处处说法时无量众生发菩提心故。<a id="a-1X"></a>又习善根者。<a id="a-1Y"></a>或现在如法常闻受持等故。<a id="a-1Z"></a>复次彼四力发心总为二种。<a id="a-1a"></a>一者不坚发。<a id="a-1b"></a>谓友力发心故。<a id="a-1c"></a>二者坚发。<a id="a-1d"></a>谓因等三力发心故。<a id="a-1e"></a>已说世俗发心。<a id="a-1f"></a>次说第一义发心。<a id="a-1g"></a>偈曰。</p>
  <p id="a1h">亲近正遍知　　善集福智聚</p>
  <p id="a1i">于法无分别　　最上真智生</p>
  <p id="a1j">释曰。<a id="a-1k"></a>第一义发心显有三种胜。<a id="a-1l"></a>一教授胜。<a id="a-1m"></a>亲近正遍知故。<a id="a-1n"></a>二随顺胜。<a id="a-1o"></a>善集福智聚故。<a id="a-1p"></a>三得果胜。<a id="a-1q"></a>生无分别智故。<a id="a-1r"></a>此发心名欢喜地。<a id="a-1s"></a>由欢喜胜故。<a id="a-1t"></a>问此胜以何为因。<a id="a-1u"></a>偈曰。</p>
  <p id="a1v">诸法及众生　　所作及佛体</p>
  <p id="a1w">于此四平等　　故得欢喜胜</p>
  <p id="a1x">释曰。<a id="a-1y"></a>四平等者一法平等。<a id="a-1z"></a>由通达法无我故。<a id="a-20"></a>二众生平等。<a id="a-21"></a>由至得自他平等故。<a id="a-22"></a>三所作平等。<a id="a-23"></a>由令他尽苦如自尽苦故。<a id="a-24"></a>四佛体平等。<a id="a-25"></a>由法界与我无别决定能通达故。<a id="a-26"></a>已说胜因。<a id="a-27"></a>次说胜差别。<a id="a-28"></a>偈曰。</p>
  <p id="a29">生位及愿位　　亦猛亦净依</p>
  <p id="a2A">余巧及余出　　六胜复如是</p>
  <p id="a2B">释曰。<a id="a-2C"></a>第一义发心复有六胜。<a id="a-2D"></a>一生位胜。<a id="a-2E"></a>二愿位胜三勇猛胜。<a id="a-2F"></a>四净依胜。<a id="a-2G"></a>五余巧胜。<a id="a-2H"></a>六余出胜。<a id="a-2I"></a>问此六云何胜。<a id="a-2J"></a>偈曰。</p>
  <p id="a2K">生胜由四义　　愿大有十种</p>
  <p id="a2L">勇猛恒不退　　净依二利生</p>
  <p id="a2M">巧便进余地　　出离善思惟</p>
  <p id="a2N">如此六道理　　次第成六胜</p>
  <p id="a2O">释曰。<a id="a-2P"></a>生胜由四义者。<a id="a-2Q"></a>一种子胜。<a id="a-2R"></a>信大乘法为种子故。<a id="a-2S"></a>二生母胜。<a id="a-2T"></a>般若波罗蜜为生母故。<a id="a-2U"></a>三胎藏胜。<a id="a-2V"></a>大禅定乐为胎藏故。<a id="a-2W"></a>四乳母胜。<a id="a-2X"></a>大悲长养为乳母故。<a id="a-2Y"></a>愿大有十种者。<a id="a-2Z"></a>十大愿如十地经说。<a id="a-2a"></a>发此愿胜故。<a id="a-2b"></a>勇猛恒不退者。<a id="a-2c"></a>能行难行永不退故。<a id="a-2d"></a>净依二利生者。<a id="a-2e"></a>一知自近菩提。<a id="a-2f"></a>二知利他方便故巧便进余地者。<a id="a-2g"></a>得趣上地方便故。<a id="a-2h"></a>出离善思惟者。<a id="a-2i"></a>思惟住诸地中所建立法故问云何思惟。<a id="a-2j"></a>答如所建立分齐分别知故。<a id="a-2k"></a>以是分别亦知无分别故。<a id="a-2l"></a>已说发心。<a id="a-2m"></a>次说譬喻显此发心。<a id="a-2n"></a>偈曰。</p>
  <p id="a2o">如地如净金　　如月如增火</p>
  <p id="a2p">如藏如宝箧　　如海如金刚</p>
  <p id="a2q">如山如药王　　如友如如意</p>
  <p id="a2r">如日如美乐　　如王如库仓</p>
  <p id="a2s">如道如车乘　　如泉如喜声</p>
  <p id="a2t">如流亦如云　　发心譬如是</p>
  <p id="a2u">释曰。<a id="a-2v"></a>如此发心与诸譬喻。<a id="a-2w"></a>何义相似。<a id="a-2x"></a>答譬如大地。<a id="a-2y"></a>最初发心亦如是。<a id="a-2z"></a>一切佛法能生持故。<a id="a-30"></a>譬如净金。<a id="a-31"></a>依相应发心亦如是。<a id="a-32"></a>利益安乐不退坏故。<a id="a-33"></a>譬如新月。<a id="a-34"></a>勤相应发心亦如是。<a id="a-35"></a>一切善法渐渐增故。<a id="a-36"></a>譬如增火。<a id="a-37"></a>极依相应发心亦如是。<a id="a-38"></a>益薪火炽积行依极故。<a id="a-39"></a>譬如大藏。<a id="a-3A"></a>檀波罗蜜相应发心亦如是。<a id="a-3B"></a>以财周给亦无尽故。<a id="a-3C"></a>譬如宝箧。<a id="a-3D"></a>尸波罗蜜相应发心亦如是。<a id="a-3E"></a>功德法宝从彼生故。<a id="a-3F"></a>譬如大海。<a id="a-3G"></a>羼提波罗蜜相应发心亦如是。<a id="a-3H"></a>诸来违逆心不动故。<a id="a-3I"></a>譬如金刚。<a id="a-3J"></a>毗梨耶波罗蜜相应发心亦如是。<a id="a-3K"></a>勇猛坚牢不可坏故。<a id="a-3L"></a>譬如山王。<a id="a-3M"></a>禅波罗蜜相应发心亦如是。<a id="a-3N"></a>物无能动以不乱故。<a id="a-3O"></a>譬如药王。<a id="a-3P"></a>般若波罗蜜相应发心亦如是。<a id="a-3Q"></a>惑智二病此能破故。<a id="a-3R"></a>譬如善友。<a id="a-3S"></a>无量相应发心亦如是。<a id="a-3T"></a>一切时中不舍众生故。<a id="a-3U"></a>譬如如意珠。<a id="a-3V"></a>神通相应发心亦如是。<a id="a-3W"></a>随所欲现能成就故。<a id="a-3X"></a>譬如盛日。<a id="a-3Y"></a>摄相应发心亦如是。<a id="a-3Z"></a>如日熟谷成熟众生故。<a id="a-3a"></a>譬如美乐。<a id="a-3b"></a>辩相应发心亦如是。<a id="a-3c"></a>说法教化摄众生故。<a id="a-3d"></a>譬如国王。<a id="a-3e"></a>量相应发心亦如是。<a id="a-3f"></a>能为正道不坏因故。<a id="a-3g"></a>譬如仓库。<a id="a-3h"></a>聚相应发心亦如是。<a id="a-3i"></a>福智法财之所聚故。<a id="a-3j"></a>譬如王路。<a id="a-3k"></a>觉分相应发心亦如是。<a id="a-3l"></a>大圣先行余随行故。<a id="a-3m"></a>譬如车乘。<a id="a-3n"></a>止观相应发心亦如是。<a id="a-3o"></a>二轮具足安乐去故。<a id="a-3p"></a>譬如涌泉。<a id="a-3q"></a>总持相应发心亦如是。<a id="a-3r"></a>闻者虽多法无尽故。<a id="a-3s"></a>譬如喜声。<a id="a-3t"></a>法印相应发心亦如是。<a id="a-3u"></a>求解脱者所乐闻故。<a id="a-3v"></a>譬如河流。<a id="a-3w"></a>自性相应发心亦如是。<a id="a-3x"></a>无生忍道自然而流不作意故。<a id="a-3y"></a>譬如大云能成世界。<a id="a-3z"></a>方便相应发心亦如是。<a id="a-40"></a>示现八相成道化众生故。<a id="a-41"></a>如此等及二十二譬。<a id="a-42"></a>譬彼发心。<a id="a-43"></a>如圣者无尽慧经广说应知。<a id="a-44"></a>已说发心譬喻。<a id="a-45"></a>次说不发心过失。<a id="a-46"></a>偈曰。</p>
  <p id="a47">思利及得方　　解义亦证实</p>
  <p id="a48">如是四时乐　　趣寂则便舍</p>
  <p id="a49">释曰。<a id="a-4A"></a>菩萨有四种乐。<a id="a-4B"></a>一思利乐。<a id="a-4C"></a>谓思惟利益他时。<a id="a-4D"></a>二得方乐。<a id="a-4E"></a>谓至得巧方便时。<a id="a-4F"></a>三解义乐。<a id="a-4G"></a>谓解了大乘意时。<a id="a-4H"></a>四证实乐。<a id="a-4I"></a>谓证人法无我时。<a id="a-4J"></a>若人弃舍众生趣向寂灭。<a id="a-4K"></a>应知是人不得菩萨如是四乐。<a id="a-4L"></a>已呵不发心。<a id="a-4M"></a>发心者应赞叹。<a id="a-4N"></a>偈曰。</p>
  <p id="a4O">最初发大心　　善护无边恶</p>
  <p id="a4P">善增悲增故　　乐喜苦亦喜</p>
  <p id="a4Q">释曰。<a id="a-4R"></a>若菩萨初发大菩提心。<a id="a-4S"></a>尔时依无边众生。<a id="a-4T"></a>即得善护不作诸恶。<a id="a-4U"></a>为此故是人远离退堕恶道畏。<a id="a-4V"></a>复次由有善及增故于乐常喜。<a id="a-4W"></a>由有悲及增故于苦常喜。<a id="a-4X"></a>为此故是人远离退失善道畏。<a id="a-4Y"></a>已赞发心。<a id="a-4Z"></a>次说因此发心得不作护。<a id="a-4a"></a>偈曰。</p>
  <p id="a4b">爱他过自爱　　忘己利众生</p>
  <p id="a4c">不为自憎他　　岂作不善业</p>
  <p id="a4d">释曰。<a id="a-4e"></a>若略示彼义。<a id="a-4f"></a>菩萨爱他过于自爱。<a id="a-4g"></a>由此故忘自身命而利于他。<a id="a-4h"></a>不为自利而损于彼。<a id="a-4i"></a>由此故能于众生绝诸恶业。<a id="a-4j"></a>已说得不作护。<a id="a-4k"></a>次说得不退心。<a id="a-4l"></a>偈曰。</p>
  <p id="a4m">观法如知幻　　观生如入苑</p>
  <p id="a4n">若成若不成　　惑苦皆无怖</p>
  <p id="a4o">释曰。<a id="a-4p"></a>菩萨观一切诸法如似知幻。<a id="a-4q"></a>若成就时于烦恼不生怖。<a id="a-4r"></a>菩萨观自生处如入园苑。<a id="a-4s"></a>若不成就时于苦恼亦不生怖。<a id="a-4t"></a>若如是者。<a id="a-4u"></a>更有何意而退菩提心耶。<a id="a-4v"></a>复次偈曰。</p>
  <p id="a4w">自严及自食　　园地与戏喜</p>
  <p id="a4x">如是有四事　　悲者非余乘</p>
  <p id="a4y">释曰。<a id="a-4z"></a>菩萨以自功德而为自严。<a id="a-50"></a>以利他欢喜而为自食。<a id="a-51"></a>以作意生处而为园地。<a id="a-52"></a>以神通变化而为戏喜。<a id="a-53"></a>如此四事。<a id="a-54"></a>唯菩萨有。<a id="a-55"></a>于二乘无。<a id="a-56"></a>菩萨既有此四事。<a id="a-57"></a>云何当退菩提心。<a id="a-58"></a>已说不退心。<a id="a-59"></a>次遮畏苦心。<a id="a-5A"></a>偈曰。</p>
  <p id="a5B">极勤利众生　　大悲为性故</p>
  <p id="a5C">无间如乐处　　岂怖诸有苦</p>
  <p id="a5D">释曰。<a id="a-5E"></a>菩萨以大悲为体。<a id="a-5F"></a>是故极勤利他。<a id="a-5G"></a>虽入阿鼻地狱如游乐处。<a id="a-5H"></a>菩萨如是于余苦中岂生怖畏。<a id="a-5I"></a>因此怖畏而退心耶。<a id="a-5J"></a>偈曰。</p>
  <p id="a5K">大悲恒在意　　他苦为自苦</p>
  <p id="a5L">自然作所作　　待劝深惭羞</p>
  <p id="a5M">释曰。<a id="a-5N"></a>诸菩萨大悲阇梨常在心中。<a id="a-5O"></a>若见众生受苦即自生苦。<a id="a-5P"></a>由此道理自然作所应作。<a id="a-5Q"></a>若待善友劝发深生极重惭羞。<a id="a-5R"></a>偈曰。</p>
  <p id="a5S">荷负众生担　　懈怠丑非胜</p>
  <p id="a5T">为解自他缚　　精进应百倍</p>
  <p id="a5U">释曰。<a id="a-5V"></a>菩萨发心荷负众生重担。<a id="a-5W"></a>若去赊缓此是丑事。<a id="a-5X"></a>非为第一端正众生。<a id="a-5Y"></a>菩萨应思。<a id="a-5Z"></a>若自若他有种种急缚。<a id="a-5a"></a>谓惑业生。<a id="a-5b"></a>为解此缚应须百倍精进。<a id="a-5c"></a>过彼声闻作所应作。<a id="a-5d"></a>发心品究竟。</p>
  <p data-pb></p>
  <h2 id="a5e">二利品第六</h2>
  <p id="a5f">释曰。<a id="a-5g"></a>已说发心。<a id="a-5h"></a>次说依此发心随顺修行自他利行。<a id="a-5i"></a>偈曰。</p>
  <p id="a5j">大依及大行　　大果次第说</p>
  <p id="a5k">大取及大忍　　大义三事成</p>
  <p id="a5l">释曰。<a id="a-5m"></a>大依者。<a id="a-5n"></a>依止大菩提而发心故。<a id="a-5o"></a>大行者。<a id="a-5p"></a>为利自他而发行故。<a id="a-5q"></a>大果者。<a id="a-5r"></a>令得无上菩提故。<a id="a-5s"></a>如其次第。<a id="a-5t"></a>大取者。<a id="a-5u"></a>发心时摄一切众生故。<a id="a-5v"></a>大忍者。<a id="a-5w"></a>发行时忍一切大苦故。<a id="a-5x"></a>大义者。<a id="a-5y"></a>得果时广利一切众生业成就故。<a id="a-5z"></a>已说次第。<a id="a-60"></a>次说自他无差别。<a id="a-61"></a>偈曰。</p>
  <p id="a62">他自心平等　　爱则于彼胜</p>
  <p id="a63">如是有胜相　　二利何差别</p>
  <p id="a64">释曰。<a id="a-65"></a>菩萨得他自心平等。<a id="a-66"></a>或由信得。<a id="a-67"></a>谓世俗发心时。<a id="a-68"></a>或由智得。<a id="a-69"></a>谓第一义发心时。<a id="a-6A"></a>菩萨虽有此心。<a id="a-6B"></a>然爱他身则胜自身。<a id="a-6C"></a>于他既有如此胜想。<a id="a-6D"></a>则不复分别何者为自利何者为他利。<a id="a-6E"></a>俱无别故。<a id="a-6F"></a>已说无差别。<a id="a-6G"></a>次说他利胜。<a id="a-6H"></a>偈曰。</p>
  <p id="a6I">于世无怨业　　利彼恒自苦</p>
  <p id="a6J">悲性自然起　　是故利他胜</p>
  <p id="a6K">释曰。<a id="a-6L"></a>菩萨于诸世间久绝怨业。<a id="a-6M"></a>是故恒为成就他利。<a id="a-6N"></a>自身受诸勤苦。<a id="a-6O"></a>由大悲为体自然起故。<a id="a-6P"></a>由此道理则利他为胜。<a id="a-6Q"></a>问如是利他云何随顺。<a id="a-6R"></a>偈曰。</p>
  <p id="a6S">善说令归向　　令入亦令调</p>
  <p id="a6T">令成亦令住　　令觉令解脱</p>
  <p id="a6U">集德及生家　　得记并受职</p>
  <p id="a6V">至成如来智　　以是利群生</p>
  <p id="a6W">释曰。<a id="a-6X"></a>三种众生。<a id="a-6Y"></a>谓住下中上性。<a id="a-6Z"></a>菩萨如其所住而摄取之。<a id="a-6a"></a>以十三种随顺利益。<a id="a-6b"></a>一者善说。<a id="a-6c"></a>由随教及记心故。<a id="a-6d"></a>二者令归向。<a id="a-6e"></a>由神通力故。<a id="a-6f"></a>三者令入。<a id="a-6g"></a>由向已能令信受正教故。<a id="a-6h"></a>四者令调。<a id="a-6i"></a>由入已断其疑故。<a id="a-6j"></a>五者令成。<a id="a-6k"></a>由成熟善根故。<a id="a-6l"></a>六者令住。<a id="a-6m"></a>由教授令心住故。<a id="a-6n"></a>七者令觉。<a id="a-6o"></a>由得智慧故。<a id="a-6p"></a>八者令解脱。<a id="a-6q"></a>由得神通等诸胜功德故。<a id="a-6r"></a>九者集德。<a id="a-6s"></a>由遍集福智故。<a id="a-6t"></a>十者生家。<a id="a-6u"></a>由生佛家故。<a id="a-6v"></a>十一者得记。<a id="a-6w"></a>由八地受记故。<a id="a-6x"></a>十二者受职。<a id="a-6y"></a>由十地受职故。<a id="a-6z"></a>十三者得如来智。<a id="a-70"></a>由入佛地故。<a id="a-71"></a>问如此随顺云何成立。<a id="a-72"></a>偈曰。</p>
  <p id="a73">不倒及不高　　无著亦通达</p>
  <p id="a74">能忍及调顺　　远去亦无尽</p>
  <p id="a75">应知此八义　　成就彼十三</p>
  <p id="a76">释曰。<a id="a-77"></a>不倒者。<a id="a-78"></a>若人已住于性。<a id="a-79"></a>菩萨随机而为说法不妄授故。<a id="a-7A"></a>不高者。<a id="a-7B"></a>彼归向时不恃神通而自高故。<a id="a-7C"></a>无著者。<a id="a-7D"></a>彼入正法时不染众生故。<a id="a-7E"></a>通达者。<a id="a-7F"></a>断彼疑网故。<a id="a-7G"></a>能忍者。<a id="a-7H"></a>善成熟彼故。<a id="a-7I"></a>调顺者。<a id="a-7J"></a>随顺教授非不调教授故。<a id="a-7K"></a>远去者。<a id="a-7L"></a>随顺生家等非不远去令他能作故。<a id="a-7M"></a>无尽者。<a id="a-7N"></a>菩萨利益众生一切时愿无尽故。<a id="a-7O"></a>是名成就应知。<a id="a-7P"></a>问此随顺云何胜差别。<a id="a-7Q"></a>偈曰。</p>
  <p id="a7R">习欲大可畏　　有爱动而倒</p>
  <p id="a7S">乐灭断烦恼　　大悲求佛法</p>
  <p id="a7T">释曰。<a id="a-7U"></a>习欲者。<a id="a-7V"></a>谓欲界人。<a id="a-7W"></a>大可畏者。<a id="a-7X"></a>身心苦多及向恶趣故。<a id="a-7Y"></a>有爱者。<a id="a-7Z"></a>谓色无色界人。<a id="a-7a"></a>动而倒者。<a id="a-7b"></a>彼乐无常故动。<a id="a-7c"></a>行苦故倒。<a id="a-7d"></a>乐灭者。<a id="a-7e"></a>谓自利人。<a id="a-7f"></a>断烦恼者。<a id="a-7g"></a>由烦恼所持则苦不断为离苦故。<a id="a-7h"></a>自断烦恼而求寂灭。<a id="a-7i"></a>大悲者。<a id="a-7j"></a>谓利他人。<a id="a-7k"></a>求佛法者。<a id="a-7l"></a>此人常求一切佛法。<a id="a-7m"></a>拟利一切众生故。<a id="a-7n"></a>偈曰。</p>
  <p id="a7o">世间求自乐　　不乐恒极苦</p>
  <p id="a7p">菩萨勤乐他　　二利成上乐</p>
  <p id="a7q">释曰。<a id="a-7r"></a>世间愚痴常求自乐。<a id="a-7s"></a>而不得乐反得极苦。<a id="a-7t"></a>菩萨不尔。<a id="a-7u"></a>常勤乐他而二利成就。<a id="a-7v"></a>更得第一大涅槃乐。<a id="a-7w"></a>此是菩萨胜随顺差别。<a id="a-7x"></a>已说利他随顺。<a id="a-7y"></a>次以此行回向众生。<a id="a-7z"></a>偈曰。</p>
  <p id="a80">异根于异处　　异作有异行</p>
  <p id="a81">凡是诸所作　　回以利众生</p>
  <p id="a82">释曰。<a id="a-83"></a>菩萨回向随眼等诸根行种种处作种种威仪业行利益众生。<a id="a-84"></a>凡是诸行。<a id="a-85"></a>若事相应及以相似。<a id="a-86"></a>彼皆回向一切众生。<a id="a-87"></a>如行清净经中广说。<a id="a-88"></a>已说回向心。<a id="a-89"></a>次遮不忍心。<a id="a-8A"></a>偈曰。</p>
  <p id="a8B">众生不自在　　常作诸恶业</p>
  <p id="a8C">忍彼增悲故　　无恼亦无违</p>
  <p id="a8D">释曰。<a id="a-8E"></a>众生为烦恼所恼心不自在。<a id="a-8F"></a>是故作诸恶业。<a id="a-8G"></a>菩萨智慧于彼常起大忍增长大悲。<a id="a-8H"></a>是故于彼不起恼心。<a id="a-8I"></a>亦不欲作不随顺事。<a id="a-8J"></a>已遮不忍心。<a id="a-8K"></a>次显随顺大。<a id="a-8L"></a>偈曰。</p>
  <p id="a8M">胜出与寂静　　功德及利物</p>
  <p id="a8N">次第依四义　　说大有四种</p>
  <p id="a8O">释曰。<a id="a-8P"></a>诸菩萨有四种随顺大。<a id="a-8Q"></a>一者胜出大。<a id="a-8R"></a>于三有五趣中而胜出故。<a id="a-8S"></a>如般若波罗蜜经说。<a id="a-8T"></a>须菩提。<a id="a-8U"></a>若色有法非无法者是摩诃衍。<a id="a-8V"></a>不能胜出一切世间天人阿修罗故。<a id="a-8W"></a>二者寂静大。<a id="a-8X"></a>随向无住处涅槃故。<a id="a-8Y"></a>三者功德大。<a id="a-8Z"></a>福智二聚增长故。<a id="a-8a"></a>四者利物大。<a id="a-8b"></a>常依大悲不舍众生故。<a id="a-8c"></a>二利品究竟。</p>
  <p data-pb></p>
  <h2 id="a8d">真实品第七</h2>
  <p id="a8e">释曰。<a id="a-8f"></a>已说随顺修行。<a id="a-8g"></a>次说第一义相。<a id="a-8h"></a>偈曰。</p>
  <p id="a8i">非有亦非无　　非如亦非异</p>
  <p id="a8j">非生亦非灭　　非增亦非减</p>
  <p id="a8k">非净非不净　　此五无二相</p>
  <p id="a8l">是名第一义　　行者应当知</p>
  <p id="a8m">释曰。<a id="a-8n"></a>无二义是第一义。<a id="a-8o"></a>五种示现。<a id="a-8p"></a>非有者。<a id="a-8q"></a>分别依他二相无故非无者。<a id="a-8r"></a>真实相有故。<a id="a-8s"></a>非如者。<a id="a-8t"></a>分别依他二相无一实体故。<a id="a-8u"></a>非异者。<a id="a-8v"></a>彼二种如无异体故。<a id="a-8w"></a>非生非灭者。<a id="a-8x"></a>无为故。<a id="a-8y"></a>非增非减者。<a id="a-8z"></a>净染二分起时灭时法界正如是住故。<a id="a-90"></a>非净者。<a id="a-91"></a>自性无染不须净故。<a id="a-92"></a>非不净者。<a id="a-93"></a>客尘去故。<a id="a-94"></a>如是五种无二相。<a id="a-95"></a>是第一义相应知。<a id="a-96"></a>已说第一义。<a id="a-97"></a>次遮于彼起颠倒。<a id="a-98"></a>偈曰。</p>
  <p id="a99">我见非见我　　无相非无缘</p>
  <p id="a9A">异二无我故　　解脱唯迷尽</p>
  <p id="a9B">释曰。<a id="a-9C"></a>我见非见我者。<a id="a-9D"></a>无我相故。<a id="a-9E"></a>何以故。<a id="a-9F"></a>由我相但是分别故。<a id="a-9G"></a>非无缘者。<a id="a-9H"></a>烦恼习气所起缘五受阴故。<a id="a-9I"></a>异二无我故者。<a id="a-9J"></a>二谓我见及五受阴。<a id="a-9K"></a>亦非异此二种而有我相。<a id="a-9L"></a>如是我见但是迷谬。<a id="a-9M"></a>实无我相可得故。<a id="a-9N"></a>解脱唯迷尽者。<a id="a-9O"></a>若缘自身起解脱亦唯迷尽。<a id="a-9P"></a>无别有我名解脱者故。<a id="a-9Q"></a>已遮妄见。<a id="a-9R"></a>次诃颠倒。<a id="a-9S"></a>偈曰。</p>
  <p id="a9T">云何依我见　　不见苦自性</p>
  <p id="a9U">迷苦及苦者　　法性与无性</p>
  <p id="a9V">释曰。<a id="a-9W"></a>云何依我见不见苦自性者。<a id="a-9X"></a>咄哉世间云何依止。<a id="a-9Y"></a>我见起种种迷不能了达诸行。<a id="a-9Z"></a>是苦自性而常随逐邪。<a id="a-9a"></a>迷苦及苦者法性与无性者。<a id="a-9b"></a>苦谓受彼苦触。<a id="a-9c"></a>苦者谓苦不断非我与苦相应。<a id="a-9d"></a>名为苦者。<a id="a-9e"></a>迷苦谓不解苦自性。<a id="a-9f"></a>迷苦者谓不解无我。<a id="a-9g"></a>法性者唯法。<a id="a-9h"></a>由人无我故。<a id="a-9i"></a>无性者非法。<a id="a-9j"></a>由法无我故。<a id="a-9k"></a>偈曰。</p>
  <p id="a9l">云何缘起体　　现见生异见</p>
  <p id="a9m">闇故不见有　　亦复不有见</p>
  <p id="a9n">释曰。<a id="a-9o"></a>云何缘起体现见生异见者。<a id="a-9p"></a>咄哉世间云何现见。<a id="a-9q"></a>诸行各从缘起。<a id="a-9r"></a>而依此体横生异见。<a id="a-9s"></a>谓眼等诸根体非缘起。<a id="a-9t"></a>邪闇故不见有。<a id="a-9u"></a>亦复不有见者。<a id="a-9v"></a>由无明故缘起之法是有而不见有。<a id="a-9w"></a>我体不有而复有见。<a id="a-9x"></a>问若尔云何得涅槃。<a id="a-9y"></a>偈曰。</p>
  <p id="a9z">生死与涅槃　　无二无少异</p>
  <p id="aA0">善住无我故　　生尽得涅槃</p>
  <p id="aA1">释曰。<a id="a-A2"></a>生死涅槃无有二。<a id="a-A3"></a>乃至无有少异。<a id="a-A4"></a>何以故。<a id="a-A5"></a>无我平等故。<a id="a-A6"></a>若人善住无我而修善业。<a id="a-A7"></a>则生死便尽而得涅槃。<a id="a-A8"></a>如是已遮颠倒。<a id="a-A9"></a>次应说彼对治。<a id="a-AA"></a>偈曰。</p>
  <p id="aAB">福智无边际　　生长悉圆满</p>
  <p id="aAC">思法决定已　　通达义类性</p>
  <p id="aAD">释曰。<a id="a-AE"></a>此偈显第一集大聚位。<a id="a-AF"></a>福智无边际者。<a id="a-AG"></a>由差别无数及时节无边故。<a id="a-AH"></a>生长悉圆满者。<a id="a-AI"></a>菩萨集此大聚到彼岸故。<a id="a-AJ"></a>思法决定已者。<a id="a-AK"></a>依止定心而思惟故。<a id="a-AL"></a>通达义类性者。<a id="a-AM"></a>解所思诸法义类。<a id="a-AN"></a>悉以意言为自性故。<a id="a-AO"></a>偈曰。</p>
  <p id="aAP">已知义类性　　善住唯心光</p>
  <p id="aAQ">现见法界故　　解脱于二相</p>
  <p id="aAR">释曰。<a id="a-AS"></a>此偈显第二通达分位。<a id="a-AT"></a>由解一切诸义唯是意言为性。<a id="a-AU"></a>则了一切诸义悉是心光。<a id="a-AV"></a>菩萨尔时名善住唯识。<a id="a-AW"></a>从彼后现见法界。<a id="a-AX"></a>了达所有二相。<a id="a-AY"></a>即解脱能执所执。<a id="a-AZ"></a>偈曰。</p>
  <p id="aAa">心外无有物　　物无心亦无</p>
  <p id="aAb">以解二无故　　善住真法界</p>
  <p id="aAc">释曰。<a id="a-Ad"></a>此偈显第三见道位。<a id="a-Ae"></a>如彼现见法界故。<a id="a-Af"></a>解心外无有所取物。<a id="a-Ag"></a>所取物无故。<a id="a-Ah"></a>亦无能取心。<a id="a-Ai"></a>由离所取能取二相故。<a id="a-Aj"></a>应知善住法界自性。<a id="a-Ak"></a>偈曰。</p>
  <p id="aAl">无分别智力　　恒平等遍行</p>
  <p id="aAm">为坏过聚体　　如药能除毒</p>
  <p id="aAn">释曰。<a id="a-Ao"></a>此偈显第四修道位。<a id="a-Ap"></a>菩萨入第一义智转依已。<a id="a-Aq"></a>以无分别智恒平等行及遍处行。<a id="a-Ar"></a>何以故。<a id="a-As"></a>为坏依止依他性熏习稠林过聚相故。<a id="a-At"></a>问此智力云何。<a id="a-Au"></a>答譬如阿伽陀大药。<a id="a-Av"></a>能除一切众毒。<a id="a-Aw"></a>彼力如此。<a id="a-Ax"></a>偈曰。</p>
  <p id="aAy">缘佛善成法　　心根安法界</p>
  <p id="aAz">解念唯分别　　速穷功德海</p>
  <p id="aB0">释曰。<a id="a-B1"></a>此偈显第五究竟位。<a id="a-B2"></a>缘佛善成法者。<a id="a-B3"></a>诸菩萨于佛善成立一切妙法中作总聚缘故。<a id="a-B4"></a>问云何总聚缘。<a id="a-B5"></a>答心根安法界。<a id="a-B6"></a>此明入第一义智故。<a id="a-B7"></a>由此慧安住法界。<a id="a-B8"></a>是故此心名根。<a id="a-B9"></a>问此后复云何。<a id="a-BA"></a>答解念唯分别。<a id="a-BB"></a>谓此后起观如前观事。<a id="a-BC"></a>处处念转。<a id="a-BD"></a>解知诸念唯是分别非实有故。<a id="a-BE"></a>问如此知已得进何位。<a id="a-BF"></a>答速穷功德海。<a id="a-BG"></a>谓如是知已佛果功德海。<a id="a-BH"></a>能速穷彼岸故。<a id="a-BI"></a>真实品究竟。</p>
  <p data-pb></p>
  <h2 id="aBJ">神通品第八</h2>
  <p id="aBK">释曰。<a id="a-BL"></a>说真实义已。<a id="a-BM"></a>次显菩萨神通相。<a id="a-BN"></a>偈曰。</p>
  <p id="aBO">起灭及言音　　心行亦先住</p>
  <p id="aBP">向彼令出离　　六智自在通</p>
  <p id="aBQ">释曰。<a id="a-BR"></a>起灭者。<a id="a-BS"></a>谓生死智境。<a id="a-BT"></a>知诸众生生死故。<a id="a-BU"></a>言音者。<a id="a-BV"></a>谓天耳智境。<a id="a-BW"></a>随彼所起言语悉闻知故。<a id="a-BX"></a>心行者。<a id="a-BY"></a>谓他心智境。<a id="a-BZ"></a>能知他人心行差别故。<a id="a-Ba"></a>先住者。<a id="a-Bb"></a>谓宿命智境。<a id="a-Bc"></a>知彼先住善恶所集故。<a id="a-Bd"></a>向彼者。<a id="a-Be"></a>谓如意智境。<a id="a-Bf"></a>随彼处处往教化故。<a id="a-Bg"></a>出离者。<a id="a-Bh"></a>谓漏尽智境。<a id="a-Bi"></a>知彼众生出离应不应故。<a id="a-Bj"></a>如此六智。<a id="a-Bk"></a>于诸世界六义差别。<a id="a-Bl"></a>遍知无碍勇猛自在。<a id="a-Bm"></a>是名菩萨神通自性。<a id="a-Bn"></a>已说自性。<a id="a-Bo"></a>次说修习。<a id="a-Bp"></a>偈曰。</p>
  <p id="aBq">第四极净禅　　无分别智摄</p>
  <p id="aBr">如所立方便　　依此净诸通</p>
  <p id="aBs">释曰。<a id="a-Bt"></a>如所依禅。<a id="a-Bu"></a>如所摄智。<a id="a-Bv"></a>如所立方便。<a id="a-Bw"></a>菩萨作意修习则得最上神通。<a id="a-Bx"></a>已说修通。<a id="a-By"></a>次说得果。<a id="a-Bz"></a>偈曰。</p>
  <p id="aC0">三住住无比　　所住善供养</p>
  <p id="aC1">令彼得清净　　是说神通果</p>
  <p id="aC2">释曰。<a id="a-C3"></a>神通有三种果。<a id="a-C4"></a>一胜住果。<a id="a-C5"></a>此住有三种。<a id="a-C6"></a>一圣住。<a id="a-C7"></a>二梵住。<a id="a-C8"></a>三天住。<a id="a-C9"></a>所得无比无上故。<a id="a-CA"></a>二善供养果。<a id="a-CB"></a>随所住处世间众生大供养故。<a id="a-CC"></a>三令他清净果。<a id="a-CD"></a>能令供养者得清净故。<a id="a-CE"></a>问神通有六种业。<a id="a-CF"></a>一自业。<a id="a-CG"></a>二他业。<a id="a-CH"></a>三光业。<a id="a-CI"></a>四戏业。<a id="a-CJ"></a>五化业。<a id="a-CK"></a>六净业此云何。<a id="a-CL"></a>偈曰。</p>
  <p id="aCM">世生成坏事　　见彼犹如幻</p>
  <p id="aCN">种种他所欲　　自在随意成</p>
  <p id="aCO">释曰。<a id="a-CP"></a>此偈上半显示自业。<a id="a-CQ"></a>见诸世界及诸众生若成若坏。<a id="a-CR"></a>犹如幻故。<a id="a-CS"></a>下半显示他业。<a id="a-CT"></a>谓动地放光等事。<a id="a-CU"></a>随他所欲自在现故。<a id="a-CV"></a>十种自在如十地经说。<a id="a-CW"></a>偈曰。</p>
  <p id="aCX">神光照恶趣　　令信生善道</p>
  <p id="aCY">威力震天宫　　动殿令魔怖</p>
  <p id="aCZ">释曰。<a id="a-Ca"></a>此偈显示光业。<a id="a-Cb"></a>光业二种。<a id="a-Cc"></a>一救苦。<a id="a-Cd"></a>二怖魔。<a id="a-Ce"></a>上半偈明救苦。<a id="a-Cf"></a>谓下照恶道众生。<a id="a-Cg"></a>令发信心得生善道故。<a id="a-Ch"></a>下半偈明怖魔。<a id="a-Ci"></a>谓上照天宫动魔宫殿令魔惊怖故。<a id="a-Cj"></a>偈曰。</p>
  <p id="aCk">游戏诸三昧　　僧中最第一</p>
  <p id="aCl">恒现三种化　　以是利众生</p>
  <p id="aCm">释曰。<a id="a-Cn"></a>此偈上半显示戏业。<a id="a-Co"></a>于佛众中游戏诸定最得自在。<a id="a-Cp"></a>下半显示化业。<a id="a-Cq"></a>化有三种。<a id="a-Cr"></a>一业化。<a id="a-Cs"></a>工巧业处自在化故。<a id="a-Ct"></a>二随化。<a id="a-Cu"></a>随他所欲自在化故。<a id="a-Cv"></a>三上化。<a id="a-Cw"></a>住兜率天等胜上化故。<a id="a-Cx"></a>以是三化恒为利益。<a id="a-Cy"></a>偈曰。</p>
  <p id="aCz">智力普自在　　刹土随欲现</p>
  <p id="aD0">无佛令闻佛　　悬掷有佛境</p>
  <p id="aD1">释曰。<a id="a-D2"></a>此偈显示净业。<a id="a-D3"></a>净业二种。<a id="a-D4"></a>一净刹土。<a id="a-D5"></a>二净众生。<a id="a-D6"></a>上半偈明净刹土。<a id="a-D7"></a>由智自在随彼所欲能现水精琉璃等清净世界故。<a id="a-D8"></a>下半偈明净众生。<a id="a-D9"></a>于无佛世界能令闻佛起净信心生有佛处故。<a id="a-DA"></a>已说业用。<a id="a-DB"></a>次说相应。<a id="a-DC"></a>偈曰。</p>
  <p id="aDD">成熟众生力　　诸佛所称誉</p>
  <p id="aDE">发语无不信　　如是说相应</p>
  <p id="aDF">释曰。<a id="a-DG"></a>神通相应有三种。<a id="a-DH"></a>一成生相应。<a id="a-DI"></a>譬如鸟翅初得成就。<a id="a-DJ"></a>二称誉相应。<a id="a-DK"></a>常得诸佛之所赞叹。<a id="a-DL"></a>三信受相应。<a id="a-DM"></a>凡所言说人皆信受。<a id="a-DN"></a>已说相应。<a id="a-DO"></a>次说住神通具。<a id="a-DP"></a>偈曰。</p>
  <p id="aDQ">六智及三明　　八解八胜处</p>
  <p id="aDR">十遍诸三昧　　勇猛资神通</p>
  <p id="aDS">释曰。<a id="a-DT"></a>菩萨住神通具有六种差别。<a id="a-DU"></a>一六智。<a id="a-DV"></a>二三明。<a id="a-DW"></a>三八解脱。<a id="a-DX"></a>四八胜处。<a id="a-DY"></a>五十遍入。<a id="a-DZ"></a>六诸三昧。<a id="a-Da"></a>如是六义。<a id="a-Db"></a>是分别神通具差别。<a id="a-Dc"></a>已说住神通具。<a id="a-Dd"></a>次说神通大。<a id="a-De"></a>偈曰。</p>
  <p id="aDf">能安不自在　　常勤于利物</p>
  <p id="aDg">行有无怖畏　　勇猛如师子</p>
  <p id="aDh">释曰。<a id="a-Di"></a>菩萨神通有三种大。<a id="a-Dj"></a>一自在大。<a id="a-Dk"></a>众生由烦恼故不得自在。<a id="a-Dl"></a>菩萨智力能自在安置故。<a id="a-Dm"></a>二欢乐大。<a id="a-Dn"></a>由常勤利益众生一向乐故。<a id="a-Do"></a>三无畏大。<a id="a-Dp"></a>行三有中得极勇猛如师子故。<a id="a-Dq"></a>神通品究竟。</p>
  <p data-pb></p>
  <h2 id="aDr">成熟品第九</h2>
  <p id="aDs">释曰。<a id="a-Dt"></a>已说诸菩萨神通。<a id="a-Du"></a>诸菩萨云何自成熟。<a id="a-Dv"></a>偈曰。</p>
  <p id="aDw">欲信舍悲忍　　念力坚支具</p>
  <p id="aDx">应知自成熟　　此九皆上品</p>
  <p id="aDy">释曰。<a id="a-Dz"></a>菩萨有九种自成熟。<a id="a-E0"></a>一者欲成熟。<a id="a-E1"></a>由悕求大法故。<a id="a-E2"></a>二者信成熟。<a id="a-E3"></a>由净心说者故。<a id="a-E4"></a>三者舍成熟。<a id="a-E5"></a>由灭离烦恼故。<a id="a-E6"></a>四者悲成熟。<a id="a-E7"></a>由怜愍众生故。<a id="a-E8"></a>五者忍成熟。<a id="a-E9"></a>由能行难行故。<a id="a-EA"></a>六者念成熟。<a id="a-EB"></a>由一切受持故。<a id="a-EC"></a>七者力成熟。<a id="a-ED"></a>由皆能通达故。<a id="a-EE"></a>八者坚成熟。<a id="a-EF"></a>由恶魔外道不能夺故。<a id="a-EG"></a>九者支成熟。<a id="a-EH"></a>由善分圆满故。<a id="a-EI"></a>如此九种穷最上位。<a id="a-EJ"></a>是名成熟相。<a id="a-EK"></a>此九成熟。<a id="a-EL"></a>一一有因有体有业。<a id="a-EM"></a>今当说。<a id="a-EN"></a>偈曰。</p>
  <p id="aEO">近友闻亦思　　胜勇胜究竟</p>
  <p id="aEP">摄法及受法　　说欲成熟相</p>
  <p id="aEQ">释曰。<a id="a-ER"></a>亲近善友。<a id="a-ES"></a>听闻正法。<a id="a-ET"></a>如法思惟。<a id="a-EU"></a>此三能起大欲。<a id="a-EV"></a>是名欲因。<a id="a-EW"></a>上大精进一切不思议处究竟无疑。<a id="a-EX"></a>是名欲体。<a id="a-EY"></a>于大乘法有灾横处则能守护。<a id="a-EZ"></a>菩萨所说信心领受。<a id="a-Ea"></a>是名欲业。<a id="a-Eb"></a>偈曰。</p>
  <p id="aEc">如来福智聚　　净心不可坏</p>
  <p id="aEd">速受定智果　　说信成熟相</p>
  <p id="aEe">释曰。<a id="a-Ef"></a>婆伽婆如是广说。<a id="a-Eg"></a>是名信因。<a id="a-Eh"></a>得不坏净。<a id="a-Ei"></a>是名信体。<a id="a-Ej"></a>得定智果。<a id="a-Ek"></a>是名信业。<a id="a-El"></a>偈曰。</p>
  <p id="aEm">善护于六根　　离恶起对治</p>
  <p id="aEn">乐修诸善法　　说舍成熟相</p>
  <p id="aEo">释曰。<a id="a-Ep"></a>以念倚等善护六根。<a id="a-Eq"></a>是名舍因。<a id="a-Er"></a>离不善觉起无间道。<a id="a-Es"></a>是名舍体。<a id="a-Et"></a>一切善法恒乐修习。<a id="a-Eu"></a>是名舍业。<a id="a-Ev"></a>偈曰。</p>
  <p id="aEw">见诸众生苦　　哀怜离小心</p>
  <p id="aEx">受身世间胜　　说悲成熟相</p>
  <p id="aEy">释曰。<a id="a-Ez"></a>菩萨见众生苦。<a id="a-F0"></a>是名悲因。<a id="a-F1"></a>起极怜愍远离小乘心。<a id="a-F2"></a>是名悲体。<a id="a-F3"></a>得一切世间胜诸地不退。<a id="a-F4"></a>是名悲业。<a id="a-F5"></a>偈曰。</p>
  <p id="aF6">持性数修习　　极苦能安忍</p>
  <p id="aF7">善根恒乐进　　说忍成熟相</p>
  <p id="aF8">释曰。<a id="a-F9"></a>持耐忍谓名门数习成性。<a id="a-FA"></a>是名忍因。<a id="a-FB"></a>能受极风寒等苦。<a id="a-FC"></a>是名忍体。<a id="a-FD"></a>随胜生处恒修善法。<a id="a-FE"></a>是名忍业。<a id="a-FF"></a>偈曰。</p>
  <p id="aFG">报净善随顺　　极入善恶说</p>
  <p id="aFH">能起大般若　　说念成熟相</p>
  <p id="aFI">释曰。<a id="a-FJ"></a>得清净器。<a id="a-FK"></a>是名念因。<a id="a-FL"></a>随所闻说善恶二义。<a id="a-FM"></a>闻思修已深了不忘。<a id="a-FN"></a>是名念体。<a id="a-FO"></a>能生出世般若。<a id="a-FP"></a>是名念业。<a id="a-FQ"></a>偈曰。</p>
  <p id="aFR">二聚界圆满　　果起依最上</p>
  <p id="aFS">世间得第一　　说力成熟相</p>
  <p id="aFT">释曰。<a id="a-FU"></a>福智二聚种子充满。<a id="a-FV"></a>是名力因。<a id="a-FW"></a>能得最上依止。<a id="a-FX"></a>是名力体。<a id="a-FY"></a>世间第一随意成熟。<a id="a-FZ"></a>是名力业。<a id="a-Fa"></a>偈曰。</p>
  <p id="aFb">深观妙法理　　诸魔不可夺</p>
  <p id="aFc">能与异部过　　说坚成熟相</p>
  <p id="aFd">释曰。<a id="a-Fe"></a>妙法道理作心观察。<a id="a-Ff"></a>是名坚固。<a id="a-Fg"></a>恶魔波旬不能障碍。<a id="a-Fh"></a>是名坚体。<a id="a-Fi"></a>能与他部而作过失。<a id="a-Fj"></a>是名坚业。<a id="a-Fk"></a>偈曰。</p>
  <p id="aFl">所有善根聚　　依勤能发起</p>
  <p id="aFm">离恶及修善　　说支成熟相</p>
  <p id="aFn">释曰。<a id="a-Fo"></a>彼成熟善根聚。<a id="a-Fp"></a>是名支因。<a id="a-Fq"></a>依此因能发起上精进。<a id="a-Fr"></a>是名支体。<a id="a-Fs"></a>离诸不善乐修胜善。<a id="a-Ft"></a>是名支业。<a id="a-Fu"></a>偈曰。</p>
  <p id="aFv">如此九种物　　自熟亦熟他</p>
  <p id="aFw">增善增法身　　如世极亲者</p>
  <p id="aFx">释曰。<a id="a-Fy"></a>欲等九物能自成熟亦成熟他。<a id="a-Fz"></a>常增长一切善根及增长法身。<a id="a-G0"></a>由此二种增故。<a id="a-G1"></a>如似世间第一亲者。<a id="a-G2"></a>已说菩萨自得成熟。<a id="a-G3"></a>次说菩萨成熟众生。<a id="a-G4"></a>偈曰。</p>
  <p id="aG5">痈熟则堪治　　食熟则堪啖</p>
  <p id="aG6">众生熟亦尔　　二分舍用故</p>
  <p id="aG7">释曰。<a id="a-G8"></a>二分者。<a id="a-G9"></a>一障分。<a id="a-GA"></a>二治分。<a id="a-GB"></a>障熟须舍。<a id="a-GC"></a>如痈熟须溃。<a id="a-GD"></a>治熟须用。<a id="a-GE"></a>如食熟须啖。<a id="a-GF"></a>是名成熟依止。<a id="a-GG"></a>已说成熟依止。<a id="a-GH"></a>次说成熟差别。<a id="a-GI"></a>偈曰。</p>
  <p id="aGJ">舍普胜随善　　得常渐为八</p>
  <p id="aGK">如此诸成熟　　是说差别种</p>
  <p id="aGL">释曰。<a id="a-GM"></a>成熟他相有八种。<a id="a-GN"></a>一者舍成熟。<a id="a-GO"></a>令灭烦恼故。<a id="a-GP"></a>二者普成熟。<a id="a-GQ"></a>化以三乘故。<a id="a-GR"></a>三者胜成熟。<a id="a-GS"></a>过外道法故。<a id="a-GT"></a>四者随成熟。<a id="a-GU"></a>应机说故。<a id="a-GV"></a>五者善成熟心恭敬故。<a id="a-GW"></a>六者得成熟。<a id="a-GX"></a>令不倒解故。<a id="a-GY"></a>七者常成熟。<a id="a-GZ"></a>令永不退故。<a id="a-Ga"></a>八者渐成熟。<a id="a-Gb"></a>令次第增长故。<a id="a-Gc"></a>已说成熟差别。<a id="a-Gd"></a>次说成熟心胜。<a id="a-Ge"></a>偈曰。</p>
  <p id="aGf">利子及利亲　　利己三利胜</p>
  <p id="aGg">菩萨利一切　　过彼胜无比</p>
  <p id="aGh">释曰。<a id="a-Gi"></a>譬如世人安乐自子安乐自亲安乐自身。<a id="a-Gj"></a>此心最胜。<a id="a-Gk"></a>菩萨普欲成熟一切众生。<a id="a-Gl"></a>过彼三心不可为比。<a id="a-Gm"></a>是故菩萨成熟众生。<a id="a-Gn"></a>其心最胜。<a id="a-Go"></a>问此胜云何成立。<a id="a-Gp"></a>偈曰。</p>
  <p id="aGq">世间不自爱　　何况能爱他</p>
  <p id="aGr">菩萨自爱舍　　但为爱他故</p>
  <p id="aGs">释曰。<a id="a-Gt"></a>世人虽欲自爱尚不能自安利处。<a id="a-Gu"></a>况能爱他安他利处。<a id="a-Gv"></a>菩萨不尔。<a id="a-Gw"></a>舍于自爱但为爱他。<a id="a-Gx"></a>是故成熟众生胜过于彼。<a id="a-Gy"></a>问用此心胜云何成熟。<a id="a-Gz"></a>偈曰。</p>
  <p id="aH0">身财一切舍　　平等及无厌</p>
  <p id="aH1">所乏令充足　　安立于善根</p>
  <p id="aH2">释曰。<a id="a-H3"></a>此偈显示檀波罗蜜成熟众生。<a id="a-H4"></a>檀有三种。<a id="a-H5"></a>一资生檀。<a id="a-H6"></a>内外身财一切舍故。<a id="a-H7"></a>二平等檀。<a id="a-H8"></a>于诸施田离高下故。<a id="a-H9"></a>三无厌檀。<a id="a-HA"></a>勇猛恒施不疲倦故。<a id="a-HB"></a>以是三檀二世随摄。<a id="a-HC"></a>于现在世皆令充足。<a id="a-HD"></a>于未来世安立善根。<a id="a-HE"></a>偈曰。</p>
  <p id="aHF">常与性及满　　自乐不放逸</p>
  <p id="aHG">引入于戒足　　二果常无尽</p>
  <p id="aHH">释曰。<a id="a-HI"></a>此偈显示尸波罗蜜成熟众生。<a id="a-HJ"></a>菩萨有五种尸罗。<a id="a-HK"></a>一者常尸罗。<a id="a-HL"></a>生生常有故。<a id="a-HM"></a>二者自性尸罗。<a id="a-HN"></a>无功用心住真实体故。<a id="a-HO"></a>三者圆满尸罗。<a id="a-HP"></a>十善业道皆具足故。<a id="a-HQ"></a>如十地经说。<a id="a-HR"></a>四者自乐尸罗。<a id="a-HS"></a>恒自爱乐故。<a id="a-HT"></a>五者不放逸尸罗。<a id="a-HU"></a>念念无犯故。<a id="a-HV"></a>以是五种尸罗二世随摄。<a id="a-HW"></a>于现在世安立戒品。<a id="a-HX"></a>于未来世令依报二果功德无绝。<a id="a-HY"></a>偈曰。</p>
  <p id="aHZ">不益得益想　　极忍解方便</p>
  <p id="aHa">令彼起随顺　　及种诸善根</p>
  <p id="aHb">释曰。<a id="a-Hc"></a>此偈显示羼提波罗蜜成熟众生。<a id="a-Hd"></a>若他以不饶益事来向菩萨。<a id="a-He"></a>菩萨于彼得饶益解起极忍辱。<a id="a-Hf"></a>何以故。<a id="a-Hg"></a>由彼随顺令我忍波罗蜜得增长故。<a id="a-Hh"></a>亦以是忍二世随摄。<a id="a-Hi"></a>于现在世令起归向。<a id="a-Hj"></a>于未来世令种善根。<a id="a-Hk"></a>偈曰。</p>
  <p id="aHl">久劫行上勤　　利物心无退</p>
  <p id="aHm">令生一念善　　况欲善无量</p>
  <p id="aHn">释曰。<a id="a-Ho"></a>此偈显示毗梨耶波罗蜜成熟众生。<a id="a-Hp"></a>菩萨于亿百千劫行最上精进。<a id="a-Hq"></a>为成熟无边众生心无退转。<a id="a-Hr"></a>以是精进二世随摄。<a id="a-Hs"></a>于现在世但令得生一念善心。<a id="a-Ht"></a>况于未来令无量善根皆得增益。<a id="a-Hu"></a>偈曰。</p>
  <p id="aHv">得上自在禅　　离染及见慢</p>
  <p id="aHw">现在令归向　　未来善法增</p>
  <p id="aHx">释曰。<a id="a-Hy"></a>此偈显示禅波罗蜜成熟众生。<a id="a-Hz"></a>菩萨所得禅定远离爱见慢等故自在最上。<a id="a-I0"></a>以是禅定二世随摄。<a id="a-I1"></a>于现在世令归向第一妙法。<a id="a-I2"></a>于未来世令增长一切善根。<a id="a-I3"></a>偈曰。</p>
  <p id="aI4">知真及知意　　能断一切疑</p>
  <p id="aI5">于法令恭敬　　自他功德满</p>
  <p id="aI6">释曰。<a id="a-I7"></a>此偈显示般若波罗蜜成熟众生。<a id="a-I8"></a>知真者。<a id="a-I9"></a>解法不颠倒故。<a id="a-IA"></a>知意者。<a id="a-IB"></a>了达众生心行断彼疑故。<a id="a-IC"></a>以是般若二世随摄。<a id="a-ID"></a>于现在世令向大法深生恭敬。<a id="a-IE"></a>于未来世令彼自身功德及他身功德皆得圆满。<a id="a-IF"></a>偈曰。</p>
  <p id="aIG">善趣及三乘　　大悲有三品</p>
  <p id="aIH">尽于未来际　　如是熟众生</p>
  <p id="aII">释曰。<a id="a-IJ"></a>此偈显示大成熟相有三种。<a id="a-IK"></a>一者位大。<a id="a-IL"></a>谓穷四位安立善道及以三乘。<a id="a-IM"></a>二者品大。<a id="a-IN"></a>悲极三品。<a id="a-IO"></a>下者信行地。<a id="a-IP"></a>中者初地至七地。<a id="a-IQ"></a>上者八九十地。<a id="a-IR"></a>三者时大。<a id="a-IS"></a>时节无边尽未来际。<a id="a-IT"></a>菩萨如是利益众生。<a id="a-IU"></a>是名大成熟相。<a id="a-IV"></a>成熟品究竟。</p>
 </body>
</html>