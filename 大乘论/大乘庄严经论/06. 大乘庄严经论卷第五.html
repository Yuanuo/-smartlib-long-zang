<!doctype html>
<html id="z3IBVTgz2" data-ver="965">
 <head>
  <meta charset="utf-8">
  <meta author="无著菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">大乘庄严经论卷第五</h1>
  <h2 id="a2">述求品第十二之二</h2>
  <p id="a3">释曰。<a id="a-4"></a>已说求染净。<a id="a-5"></a>次说求唯识。<a id="a-6"></a>偈曰。</p>
  <p id="a7">能取及所取　　此二唯心光</p>
  <p id="a8">贪光及信光　　二光无二法</p>
  <p id="a9">释曰。<a id="a-A"></a>能取及所取此二唯心光者。<a id="a-B"></a>求唯识人应知。<a id="a-C"></a>能取所取。<a id="a-D"></a>此之二种唯是心光。<a id="a-E"></a>贪光及信光二光无二法者。<a id="a-F"></a>如是贪等烦恼光。<a id="a-G"></a>及信等善法光。<a id="a-H"></a>如是二光亦无染净二法。<a id="a-I"></a>何以故。<a id="a-J"></a>不离心光别有贪等信等染净法故。<a id="a-K"></a>是故二光亦无二相。<a id="a-L"></a>偈曰。</p>
  <p id="aM">种种心光起　　如是种种相</p>
  <p id="aN">光体非体故　　不得彼法实</p>
  <p id="aO">释曰。<a id="a-P"></a>种种心光起如是种种相者。<a id="a-Q"></a>种种心光即是种种事相。<a id="a-R"></a>或异时起。<a id="a-S"></a>或同时起。<a id="a-T"></a>异时起者。<a id="a-U"></a>谓贪光嗔光等。<a id="a-V"></a>同时起者。<a id="a-W"></a>谓信光进光等。<a id="a-X"></a>光体非体故不得彼法实者。<a id="a-Y"></a>如是染位心数净位心数。<a id="a-Z"></a>唯有光相而无光体。<a id="a-a"></a>是故世尊不说彼为真实之法。<a id="a-b"></a>已说求唯识。<a id="a-c"></a>次说求诸相。<a id="a-d"></a>偈曰。</p>
  <p id="ae">所相及能相　　如是相差别</p>
  <p id="af">为摄利众生　　诸佛开示现</p>
  <p id="ag">释曰。<a id="a-h"></a>相有二种。<a id="a-i"></a>一者所相。<a id="a-j"></a>二者能相。<a id="a-k"></a>此偈总举。<a id="a-l"></a>余偈别释。<a id="a-m"></a>偈曰。</p>
  <p id="an">共及心及见　　及位及不转</p>
  <p id="ao">略说所相五　　广说则无量</p>
  <p id="ap">释曰。<a id="a-q"></a>共及心及见及位及不转者。<a id="a-r"></a>所相有五。<a id="a-s"></a>一者色法。<a id="a-t"></a>二者心法。<a id="a-u"></a>三者心数法。<a id="a-v"></a>四者不相应法。<a id="a-w"></a>五者无为法。<a id="a-x"></a>彼共者谓色法。<a id="a-y"></a>心者谓识法。<a id="a-z"></a>见者谓心数法。<a id="a-10"></a>位者谓不相应法。<a id="a-11"></a>不转者谓虚空等无为法。<a id="a-12"></a>略说所相五广说则无量者。<a id="a-13"></a>彼识常起如是五相。<a id="a-14"></a>此五所相是世尊略说。<a id="a-15"></a>若广说者则有无量差别。<a id="a-16"></a>已说所相诸相。<a id="a-17"></a>次说能相诸相。<a id="a-18"></a>偈曰。</p>
  <p id="a19">意言与习光　　名义互光起</p>
  <p id="a1A">非真分别故　　是名分别相</p>
  <p id="a1B">释曰。<a id="a-1C"></a>能相略说有三种。<a id="a-1D"></a>谓分别相。<a id="a-1E"></a>依他相。<a id="a-1F"></a>真实相。<a id="a-1G"></a>此偈显示分别相。<a id="a-1H"></a>此相复有三种。<a id="a-1I"></a>一有觉分别相。<a id="a-1J"></a>二无觉分别相。<a id="a-1K"></a>三相因分别相。<a id="a-1L"></a>意言者谓义想。<a id="a-1M"></a>义即想境。<a id="a-1N"></a>想即心数。<a id="a-1O"></a>由此想于义能如是如是起意言解。<a id="a-1P"></a>此是有觉分别相。<a id="a-1Q"></a>习光者。<a id="a-1R"></a>习谓意言种子。<a id="a-1S"></a>光谓从彼种子直起义光未能如是如是起意言解。<a id="a-1T"></a>此是无觉分别相。<a id="a-1U"></a>名义互光起者。<a id="a-1V"></a>谓依名起义。<a id="a-1W"></a>光依义起。<a id="a-1X"></a>名光境界。<a id="a-1Y"></a>非真唯是分别世间。<a id="a-1Z"></a>所谓若名若义。<a id="a-1a"></a>此是相因分别相。<a id="a-1b"></a>如此三种相。<a id="a-1c"></a>悉是非真分别。<a id="a-1d"></a>是名分别相。<a id="a-1e"></a>偈曰。</p>
  <p id="a1f">所取及能取　　二相各三光</p>
  <p id="a1g">不真分别故　　是说依他相</p>
  <p id="a1h">释曰。<a id="a-1i"></a>此偈显示依他相。<a id="a-1j"></a>此相中自有所取相及能取相。<a id="a-1k"></a>所取相有三光。<a id="a-1l"></a>谓句光义光身光。<a id="a-1m"></a>能取相有三光。<a id="a-1n"></a>谓意光受光分别光。<a id="a-1o"></a>意谓一切时染污识。<a id="a-1p"></a>受谓五识身。<a id="a-1q"></a>分别谓意识。<a id="a-1r"></a>彼所取相三光及能取相三光。<a id="a-1s"></a>如此诸光。<a id="a-1t"></a>皆是不真分别故。<a id="a-1u"></a>是依他相。<a id="a-1v"></a>偈曰。</p>
  <p id="a1w">无体体无二　　非寂静寂静</p>
  <p id="a1x">以无分别故　　是说真实相</p>
  <p id="a1y">释曰。<a id="a-1z"></a>此偈显示真实相真实谓如也。<a id="a-20"></a>此相有三种。<a id="a-21"></a>一自相。<a id="a-22"></a>二染净相。<a id="a-23"></a>三无分别相。<a id="a-24"></a>无体体无二者。<a id="a-25"></a>是真实自相。<a id="a-26"></a>无体者。<a id="a-27"></a>一切诸法但分别故。<a id="a-28"></a>体者。<a id="a-29"></a>以无体为体故。<a id="a-2A"></a>无二者。<a id="a-2B"></a>体无体无别故。<a id="a-2C"></a>非寂静寂静者。<a id="a-2D"></a>是真实染净相。<a id="a-2E"></a>非寂静者。<a id="a-2F"></a>由客尘烦恼故。<a id="a-2G"></a>寂静者。<a id="a-2H"></a>由自性清净故。<a id="a-2I"></a>以无分别故者。<a id="a-2J"></a>是真实无分别相。<a id="a-2K"></a>由分别不行境界。<a id="a-2L"></a>无戏论故。<a id="a-2M"></a>已说三种能相。<a id="a-2N"></a>复次偈曰。</p>
  <p id="a2O">应知五学境　　正法及正忆</p>
  <p id="a2P">心界有非有　　第五说转依</p>
  <p id="a2Q">释曰。<a id="a-2R"></a>彼能相复有五种学境。<a id="a-2S"></a>一能持。<a id="a-2T"></a>二所持。<a id="a-2U"></a>三镜像。<a id="a-2V"></a>四明悟。<a id="a-2W"></a>五转依。<a id="a-2X"></a>能持者。<a id="a-2Y"></a>谓佛所说正法。<a id="a-2Z"></a>由此法持彼能缘故所持者。<a id="a-2a"></a>即正忆念。<a id="a-2b"></a>由正法所持故。<a id="a-2c"></a>镜像者。<a id="a-2d"></a>谓心界。<a id="a-2e"></a>由得定故。<a id="a-2f"></a>安心法界如先所说。<a id="a-2g"></a>皆见是名。<a id="a-2h"></a>定心为镜法界为像故。<a id="a-2i"></a>明悟者。<a id="a-2j"></a>出世间慧。<a id="a-2k"></a>彼有如实见有。<a id="a-2l"></a>非有如实见非有。<a id="a-2m"></a>有谓法无我。<a id="a-2n"></a>非有谓能取所取于此明见故。<a id="a-2o"></a>转依者。<a id="a-2p"></a>偈曰。</p>
  <p id="a2q">圣性证平等　　解脱事亦一</p>
  <p id="a2r">胜则有五义　　不减亦不增</p>
  <p id="a2s">释曰。<a id="a-2t"></a>圣性证平等解脱事亦一者。<a id="a-2u"></a>圣性谓无漏界。<a id="a-2v"></a>证平等者。<a id="a-2w"></a>诸圣同得故。<a id="a-2x"></a>解脱事亦一者。<a id="a-2y"></a>诸佛圣性与声闻缘觉平等。<a id="a-2z"></a>由解脱同故。<a id="a-30"></a>胜则有五义不减亦不增者。<a id="a-31"></a>虽复圣性平等。<a id="a-32"></a>然诸佛最胜自有五义。<a id="a-33"></a>一者清净胜。<a id="a-34"></a>由漏习俱尽故。<a id="a-35"></a>二者普遍胜。<a id="a-36"></a>由刹土通净故。<a id="a-37"></a>三者身胜。<a id="a-38"></a>由法身故。<a id="a-39"></a>四者受用胜。<a id="a-3A"></a>由转法轮受用不断故。<a id="a-3B"></a>五者业胜。<a id="a-3C"></a>由住兜率天等现诸化事利益众生故。<a id="a-3D"></a>不减者。<a id="a-3E"></a>谓染分减时。<a id="a-3F"></a>不增者。<a id="a-3G"></a>谓净分增时。<a id="a-3H"></a>此是五种学地解相似。<a id="a-3I"></a>彼解脱所相法及三种能相法故。<a id="a-3J"></a>已说所相能相。<a id="a-3K"></a>次说求解脱偈曰。</p>
  <p id="a3L">如是种子转　　句义身光转</p>
  <p id="a3M">是名无漏界　　三乘同所依</p>
  <p id="a3N">释曰。<a id="a-3O"></a>如是种子转者。<a id="a-3P"></a>阿梨耶识转故。<a id="a-3Q"></a>句义身光转者。<a id="a-3R"></a>谓余识转故。<a id="a-3S"></a>是名无漏界者。<a id="a-3T"></a>由解脱故。<a id="a-3U"></a>三乘同所依者。<a id="a-3V"></a>声闻缘觉与佛同依止故。<a id="a-3W"></a>偈曰。</p>
  <p id="a3X">意受分别转　　四种自在得</p>
  <p id="a3Y">次第无分别　　刹土智业故</p>
  <p id="a3Z">释曰。<a id="a-3a"></a>意受分别转四种自在得者。<a id="a-3b"></a>若意若受若分别。<a id="a-3c"></a>如此三光若转即得四种自在。<a id="a-3d"></a>问何者为四。<a id="a-3e"></a>答次第无分别刹土智业故。<a id="a-3f"></a>一得无分别自在。<a id="a-3g"></a>二得刹土自在。<a id="a-3h"></a>三得智自在。<a id="a-3i"></a>四得业自在。<a id="a-3j"></a>偈曰。</p>
  <p id="a3k">应知后三地　　说有四自在</p>
  <p id="a3l">不动地有二　　余地各余一</p>
  <p id="a3m">释曰。<a id="a-3n"></a>应知后三地说有四自在者。<a id="a-3o"></a>谓不动地善慧地法云地。<a id="a-3p"></a>成就彼四种自在。<a id="a-3q"></a>不动地有二余地各余一者。<a id="a-3r"></a>不动地有第一无分别自在。<a id="a-3s"></a>第二刹土自在由无功用无分别故。<a id="a-3t"></a>由刹土清净故。<a id="a-3u"></a>善慧地有第三智自在。<a id="a-3v"></a>由得四辩善巧胜故。<a id="a-3w"></a>法云地有第四业自在。<a id="a-3x"></a>由诸通业无障碍故。<a id="a-3y"></a>偈曰。</p>
  <p id="a3z">三有二无我　　了入真唯识</p>
  <p id="a40">亦无唯识光　　得离名解脱</p>
  <p id="a41">释曰。<a id="a-42"></a>复有别解脱门。<a id="a-43"></a>三有二无我了入真唯识者。<a id="a-44"></a>由知二无我为方便故。<a id="a-45"></a>菩萨于三有中分别人法皆无有体。<a id="a-46"></a>是故无我。<a id="a-47"></a>如是知已。<a id="a-48"></a>亦非一向都无有体。<a id="a-49"></a>取一切诸法真实唯识故。<a id="a-4A"></a>亦无唯识光得离名解脱者。<a id="a-4B"></a>菩萨尔时安心唯识。<a id="a-4C"></a>识光亦无即得解脱。<a id="a-4D"></a>何以故。<a id="a-4E"></a>由人法不可得离有所得故。<a id="a-4F"></a>偈曰。</p>
  <p id="a4G">能持所持聚　　观故唯有名</p>
  <p id="a4H">观名不见名　　无名得解脱</p>
  <p id="a4I">释曰。<a id="a-4J"></a>复有别解脱门。<a id="a-4K"></a>能持所持聚者。<a id="a-4L"></a>能持谓所闻法。<a id="a-4M"></a>所持谓正忆念。<a id="a-4N"></a>聚谓福智满。<a id="a-4O"></a>由先聚力故而有所持。<a id="a-4P"></a>观故唯有名者。<a id="a-4Q"></a>但有言说无有义故。<a id="a-4R"></a>复次唯名者。<a id="a-4S"></a>唯识故。<a id="a-4T"></a>复次唯名者。<a id="a-4U"></a>非色四阴故。<a id="a-4V"></a>观名不见名无名得解脱者。<a id="a-4W"></a>复次观所观名复不见名。<a id="a-4X"></a>由义无体故。<a id="a-4Y"></a>又不见识故。<a id="a-4Z"></a>又不见非色四阴故。<a id="a-4a"></a>如是名亦不可得。<a id="a-4b"></a>离有所得故。<a id="a-4c"></a>故名解脱。<a id="a-4d"></a>偈曰。</p>
  <p id="a4e">我见熏习心　　流转于诸趣</p>
  <p id="a4f">安心住于内　　回流说解脱</p>
  <p id="a4g">释曰。<a id="a-4h"></a>复有别解脱门。<a id="a-4i"></a>我见熏习。<a id="a-4j"></a>心流转于诸趣者。<a id="a-4k"></a>有二种我见滋灰故言熏习。<a id="a-4l"></a>由此熏习为因。<a id="a-4m"></a>是故流转生死。<a id="a-4n"></a>安心住于内。<a id="a-4o"></a>回流说解脱者。<a id="a-4p"></a>若知所缘不可得。<a id="a-4q"></a>置心于内摄令不散。<a id="a-4r"></a>即回彼流说名解脱。<a id="a-4s"></a>已说求解脱。<a id="a-4t"></a>次求无自体。<a id="a-4u"></a>偈曰。</p>
  <p id="a4v">自无及体无　　及以体不住</p>
  <p id="a4w">如执无体故　　法成无自体</p>
  <p id="a4x">释曰。<a id="a-4y"></a>自无及体无及以体不住者。<a id="a-4z"></a>自无谓诸法自然无。<a id="a-50"></a>由不自起故。<a id="a-51"></a>不自起者。<a id="a-52"></a>属因缘故。<a id="a-53"></a>体无谓诸法已灭者不复起故。<a id="a-54"></a>及以体不住者。<a id="a-55"></a>现在诸法刹那刹那不住故。<a id="a-56"></a>此三种无自体。<a id="a-57"></a>遍一切有为相。<a id="a-58"></a>是义应知。<a id="a-59"></a>如执无体故法成无自体者。<a id="a-5A"></a>如所执着实无自体。<a id="a-5B"></a>由自体无体故。<a id="a-5C"></a>如诸凡夫。<a id="a-5D"></a>于自体执着常乐我净。<a id="a-5E"></a>如是异分别相亦复无体。<a id="a-5F"></a>是故一切诸法成无自体。<a id="a-5G"></a>偈曰。</p>
  <p id="a5H">无自体故成　　前为后依止</p>
  <p id="a5I">无生复无灭　　本静性涅槃</p>
  <p id="a5J">释曰。<a id="a-5K"></a>无自体故成前为后依止者。<a id="a-5L"></a>由前无性故次第成立后无生等。<a id="a-5M"></a>问此云何。<a id="a-5N"></a>答无生复无灭本静性涅槃。<a id="a-5O"></a>若无性则无生。<a id="a-5P"></a>若无生则无灭。<a id="a-5Q"></a>若无灭则本来寂静。<a id="a-5R"></a>若本来寂静则自性涅槃。<a id="a-5S"></a>如是前前次第为后后依止。<a id="a-5T"></a>此义得成。<a id="a-5U"></a>已说求无自性。<a id="a-5V"></a>次说求无生忍偈曰。</p>
  <p id="a5W">本来及真实　　异相及自相</p>
  <p id="a5X">自然及无异　　染污差别八</p>
  <p id="a5Y">释曰。<a id="a-5Z"></a>有八种无起法。<a id="a-5a"></a>名无生法忍。<a id="a-5b"></a>一者本来无起。<a id="a-5c"></a>由生死非有本起故。<a id="a-5d"></a>二者真实无起。<a id="a-5e"></a>由法无先后异先起法无故。<a id="a-5f"></a>三者异相无起。<a id="a-5g"></a>由非旧种处更得起故。<a id="a-5h"></a>四者自相无起。<a id="a-5i"></a>由分别性毕竟不起故。<a id="a-5j"></a>五者自然无起。<a id="a-5k"></a>由依他性自性不起故。<a id="a-5l"></a>六者无异无起。<a id="a-5m"></a>由真实性非有异体起故。<a id="a-5n"></a>七者染污无起。<a id="a-5o"></a>由尽智时染污诸见不复起故。<a id="a-5p"></a>八者差别无起。<a id="a-5q"></a>由诸佛法身非有差别起故。<a id="a-5r"></a>此八无起法。<a id="a-5s"></a>说名无生法忍。<a id="a-5t"></a>已说求无生忍。<a id="a-5u"></a>次说求一乘。<a id="a-5v"></a>偈曰。</p>
  <p id="a5w">法无我解脱　　同故性别故</p>
  <p id="a5x">得二意变化　　究竟说一乘</p>
  <p id="a5y">释曰。<a id="a-5z"></a>此中八意佛说一乘。<a id="a-60"></a>一者法同故。<a id="a-61"></a>谓声闻等人无别法界。<a id="a-62"></a>由所趣同故。<a id="a-63"></a>故说一乘。<a id="a-64"></a>二者无我同故。<a id="a-65"></a>谓声闻等人同无我体。<a id="a-66"></a>由趣者同故。<a id="a-67"></a>故说一乘。<a id="a-68"></a>三者解脱同故。<a id="a-69"></a>谓声闻等人同灭惑障。<a id="a-6A"></a>由出离同故。<a id="a-6B"></a>故说一乘。<a id="a-6C"></a>四者性别故。<a id="a-6D"></a>谓不定三乘性人引入大乘。<a id="a-6E"></a>故说一乘。<a id="a-6F"></a>五者诸佛得同自意故。<a id="a-6G"></a>谓诸佛得如此意如我所得。<a id="a-6H"></a>一切众生亦同我得。<a id="a-6I"></a>由此意故。<a id="a-6J"></a>故说一乘。<a id="a-6K"></a>六者声闻得作佛意故。<a id="a-6L"></a>谓诸声闻昔行大菩提聚时有定作佛性。<a id="a-6M"></a>彼时佛加故胜摄故。<a id="a-6N"></a>得自知作佛意。<a id="a-6O"></a>由此人前后相续无别。<a id="a-6P"></a>故说一乘。<a id="a-6Q"></a>七者变化故。<a id="a-6R"></a>谓佛示现声闻而般涅槃为教化故。<a id="a-6S"></a>如佛自说。<a id="a-6T"></a>我无量无数以声闻乘示现涅槃。<a id="a-6U"></a>由离此方便更无方便化小根人入大乘故。<a id="a-6V"></a>理实唯一故说一乘。<a id="a-6W"></a>八者究竟故。<a id="a-6X"></a>谓至佛体无复去处。<a id="a-6Y"></a>故说一乘。<a id="a-6Z"></a>如是处处经中以此八意佛说一乘。<a id="a-6a"></a>而亦不无三乘。<a id="a-6b"></a>问若尔复有何义以彼彼意而说一乘。<a id="a-6c"></a>偈曰。</p>
  <p id="a6d">引接诸声闻　　摄住诸菩萨</p>
  <p id="a6e">于此二不定　　诸佛说一乘</p>
  <p id="a6f">释曰。<a id="a-6g"></a>彼彼意有二义。<a id="a-6h"></a>一为引接诸声闻故。<a id="a-6i"></a>二为摄住诸菩萨故。<a id="a-6j"></a>若诸声闻于自乘性不定。<a id="a-6k"></a>佛为引接彼人令入大乘。<a id="a-6l"></a>故说一乘。<a id="a-6m"></a>若诸菩萨于自乘性不定。<a id="a-6n"></a>佛为摄住彼人令不退大乘故说一乘。<a id="a-6o"></a>偈曰。</p>
  <p id="a6p">声闻二不定　　见义不见义</p>
  <p id="a6q">见义不断爱　　断爱俱软根</p>
  <p id="a6r">释曰。<a id="a-6s"></a>声闻不定复有二种。<a id="a-6t"></a>一者见义乘。<a id="a-6u"></a>彼见谛发大乘故。<a id="a-6v"></a>二者不见义乘。<a id="a-6w"></a>彼不见谛发大乘故。<a id="a-6x"></a>见义复有二种。<a id="a-6y"></a>一者断爱。<a id="a-6z"></a>彼已离欲界欲故。<a id="a-70"></a>二者不断爱。<a id="a-71"></a>彼未离欲界欲故。<a id="a-72"></a>此中见义二人。<a id="a-73"></a>应知具足软品。<a id="a-74"></a>由根钝故。<a id="a-75"></a>偈曰。</p>
  <p id="a76">二得圣道人　　回向于诸有</p>
  <p id="a77">回向不思议　　二生相应故</p>
  <p id="a78">释曰。<a id="a-79"></a>如是见义得圣道二人。<a id="a-7A"></a>能以圣道回向诸有。<a id="a-7B"></a>如是回向名不思议生。<a id="a-7C"></a>由以圣道回向生故。<a id="a-7D"></a>如此二人与二生相应。<a id="a-7E"></a>问何者二生。<a id="a-7F"></a>偈曰。</p>
  <p id="a7G">愿力及化力　　随欲而受生</p>
  <p id="a7H">愿力不断爱　　化住阿那含</p>
  <p id="a7I">释曰。<a id="a-7J"></a>二生者。<a id="a-7K"></a>一愿自在生。<a id="a-7L"></a>二化自在生。<a id="a-7M"></a>初是未离欲人。<a id="a-7N"></a>后是阿那含人。<a id="a-7O"></a>问如此二人云何软品。<a id="a-7P"></a>偈曰。</p>
  <p id="a7Q">由二乐涅槃　　数数自厌故</p>
  <p id="a7R">二俱说钝道　　久久得菩提</p>
  <p id="a7S">释曰。<a id="a-7T"></a>由此二人先有乐灭心故。<a id="a-7U"></a>恒起自厌心故。<a id="a-7V"></a>是故彼道说为钝道。<a id="a-7W"></a>由不能速得无上菩提故。<a id="a-7X"></a>偈曰。</p>
  <p id="a7Y">所作未办人　　生在无佛世</p>
  <p id="a7Z">修禅为化故　　渐得大菩提</p>
  <p id="a7a">释曰。<a id="a-7b"></a>所作未办人者。<a id="a-7c"></a>谓见谛未断爱未得阿罗汉果人。<a id="a-7d"></a>此人生在无佛世界。<a id="a-7e"></a>生已自能勤修诸禅为变化故。<a id="a-7f"></a>此人依止此化。<a id="a-7g"></a>渐渐更得无上菩提。<a id="a-7h"></a>如此三位。<a id="a-7i"></a>如佛胜鬘经说。<a id="a-7j"></a>如是声闻次得缘觉后得作佛。<a id="a-7k"></a>如大譬中说。<a id="a-7l"></a>一者先见谛位。<a id="a-7m"></a>二者佛空时生。<a id="a-7n"></a>自能修禅舍于生身而受化身。<a id="a-7o"></a>三者当得无上菩提。<a id="a-7p"></a>已说求一乘。<a id="a-7q"></a>次说求明处。<a id="a-7r"></a>偈曰。</p>
  <p id="a7s">菩萨习五明　　总为求种智</p>
  <p id="a7t">解伏信治摄　　为五五别求</p>
  <p id="a7u">释曰。<a id="a-7v"></a>菩萨习五明总为求种智者。<a id="a-7w"></a>明处有五。<a id="a-7x"></a>一内明。<a id="a-7y"></a>二因明。<a id="a-7z"></a>三声明。<a id="a-80"></a>四医明。<a id="a-81"></a>五巧明。<a id="a-82"></a>菩萨学此五明总意为求一切种智。<a id="a-83"></a>若不勤习五明。<a id="a-84"></a>不得一切种智故。<a id="a-85"></a>问别意云何。<a id="a-86"></a>答解伏信治摄为五。<a id="a-87"></a>五别求如其次第学。<a id="a-88"></a>内明为求自解学。<a id="a-89"></a>因明为伏外执学。<a id="a-8A"></a>声明为令他信学。<a id="a-8B"></a>医明为所治方学。<a id="a-8C"></a>巧明为摄一切众生。<a id="a-8D"></a>已说求明处。<a id="a-8E"></a>次说求长养善根。<a id="a-8F"></a>所谓作意满足诸波罗蜜。<a id="a-8G"></a>此作意有四十四种。<a id="a-8H"></a>初谓知因作意。<a id="a-8I"></a>乃至最后谓知我胜作意。<a id="a-8J"></a>此等作意今当显说。<a id="a-8K"></a>偈曰。</p>
  <p id="a8L">知因及念依　　共果与信解</p>
  <p id="a8M">四意随次第　　修习诸善根</p>
  <p id="a8N">释曰。<a id="a-8O"></a>此偈有四种作意。<a id="a-8P"></a>一知因作意。<a id="a-8Q"></a>二念依作意。<a id="a-8R"></a>三共果作意。<a id="a-8S"></a>四信解作意。<a id="a-8T"></a>菩萨最初住性而作是念。<a id="a-8U"></a>我今自见波罗蜜性知可增长。<a id="a-8V"></a>是名知因作意。<a id="a-8W"></a>次作是念。<a id="a-8X"></a>我今已发大心诸波罗蜜决定当得圆满。<a id="a-8Y"></a>何以故。<a id="a-8Z"></a>以此大心为依止故。<a id="a-8a"></a>是名念依作意。<a id="a-8b"></a>次作是念。<a id="a-8c"></a>我已发心。<a id="a-8d"></a>为利自他勤修诸波罗蜜。<a id="a-8e"></a>此果若共即愿受之。<a id="a-8f"></a>若不共他即愿不受。<a id="a-8g"></a>是名共果作意。<a id="a-8h"></a>次作是念。<a id="a-8i"></a>我今勤行自他利时。<a id="a-8j"></a>应通达涅槃真实方便。<a id="a-8k"></a>所谓不染三轮如过去诸佛曾解。<a id="a-8l"></a>未来诸佛当解。<a id="a-8m"></a>现住诸佛今解。<a id="a-8n"></a>我皆正信。<a id="a-8o"></a>是名信解作意。<a id="a-8p"></a>如是后后作意应知。<a id="a-8q"></a>次第亦尔。<a id="a-8r"></a>偈曰。</p>
  <p id="a8s">得喜有四种　　二恶不能退</p>
  <p id="a8t">应知随修意　　此复有四种</p>
  <p id="a8u">释曰。<a id="a-8v"></a>此偈有三种作意。<a id="a-8w"></a>一得喜作意。<a id="a-8x"></a>二不退作意。<a id="a-8y"></a>三随修作意。<a id="a-8z"></a>菩萨次作是念。<a id="a-90"></a>我今信解诸波罗蜜得四种喜。<a id="a-91"></a>谓障断喜聚满喜。<a id="a-92"></a>摄自他二利喜。<a id="a-93"></a>与依报二果喜。<a id="a-94"></a>是名得喜作意。<a id="a-95"></a>次作是念。<a id="a-96"></a>我今为成就自他佛法修行诸波罗蜜时。<a id="a-97"></a>虽遇恶人违逆恶事逼恼终无退心。<a id="a-98"></a>是名不退作意。<a id="a-99"></a>次作是念。<a id="a-9A"></a>我今为得无上菩提。<a id="a-9B"></a>于诸波罗蜜应起四种随修。<a id="a-9C"></a>所谓应忏悔六波罗蜜诸障。<a id="a-9D"></a>应随喜六波罗蜜诸行。<a id="a-9E"></a>应劝请六波罗蜜法义。<a id="a-9F"></a>应以六波罗蜜回向无上菩提是名随修作意。<a id="a-9G"></a>偈曰。</p>
  <p id="a9H">净信及领受　　乐说与被钾</p>
  <p id="a9I">起愿亦悕望　　方便复七种</p>
  <p id="a9J">释曰。<a id="a-9K"></a>此偈有七种作意。<a id="a-9L"></a>一净信作意。<a id="a-9M"></a>二领受作意。<a id="a-9N"></a>三乐说作意。<a id="a-9O"></a>四被钾作意。<a id="a-9P"></a>五起愿作意。<a id="a-9Q"></a>六悕望作意。<a id="a-9R"></a>七方便作意。<a id="a-9S"></a>菩萨次作是念。<a id="a-9T"></a>我今应于诸波罗蜜法义起深信力持。<a id="a-9U"></a>是名净信作意。<a id="a-9V"></a>次作是念。<a id="a-9W"></a>我今于诸波罗蜜法义。<a id="a-9X"></a>应一向起求不生诽谤。<a id="a-9Y"></a>是名领受作意。<a id="a-9Z"></a>次作是念。<a id="a-9a"></a>我今应以诸波罗蜜法义开示他人。<a id="a-9b"></a>是名乐说作意。<a id="a-9c"></a>次作是念。<a id="a-9d"></a>我今应令诸波罗蜜满足起大勇猛。<a id="a-9e"></a>是名被钾作意。<a id="a-9f"></a>次作是念。<a id="a-9g"></a>我今为满足诸波罗蜜愿值满足诸缘。<a id="a-9h"></a>是名起愿作意。<a id="a-9i"></a>次作是念。<a id="a-9j"></a>我今求正成就缘。<a id="a-9k"></a>是名悕望作意。<a id="a-9l"></a>次作是念。<a id="a-9m"></a>我今思惟诸波罗蜜业伴方便。<a id="a-9n"></a>是名方便作意。<a id="a-9o"></a>此中被钾作意。<a id="a-9p"></a>起愿作意。<a id="a-9q"></a>悕望作意。<a id="a-9r"></a>教授中当分别。<a id="a-9s"></a>偈曰。</p>
  <p id="a9t">勇猛及怜愍　　如是二作意</p>
  <p id="a9u">应知二差别　　一一有四种</p>
  <p id="a9v">释曰。<a id="a-9w"></a>此偈有二种作意。<a id="a-9x"></a>一勇猛作意。<a id="a-9y"></a>二怜愍作意。<a id="a-9z"></a>此二各有四种差别。<a id="a-A0"></a>菩萨思惟方便已。<a id="a-A1"></a>次作是念。<a id="a-A2"></a>我今应起四种勇猛为坚牢故。<a id="a-A3"></a>为成熟故。<a id="a-A4"></a>为供养故。<a id="a-A5"></a>为亲近故。<a id="a-A6"></a>为坚牢者六。<a id="a-A7"></a>六波罗蜜修。<a id="a-A8"></a>所谓六施乃至六智。<a id="a-A9"></a>六施谓施施乃至施智。<a id="a-AA"></a>戒等六种亦复如是。<a id="a-AB"></a>为成熟者。<a id="a-AC"></a>以诸波罗蜜为摄物方便成熟众生。<a id="a-AD"></a>为供养者以檀为利益供养。<a id="a-AE"></a>以戒等为修行供养。<a id="a-AF"></a>为亲近者。<a id="a-AG"></a>亲近不倒教授诸波罗蜜人。<a id="a-AH"></a>是名勇猛作意。<a id="a-AI"></a>次作是念。<a id="a-AJ"></a>我今应起四无量心。<a id="a-AK"></a>诸波罗蜜现前时应起慈心。<a id="a-AL"></a>悭等现前时应起悲心。<a id="a-AM"></a>他人诸波罗蜜现前时应起喜心。<a id="a-AN"></a>他人信诸波罗蜜时应起无染心。<a id="a-AO"></a>是名怜愍作意偈曰。</p>
  <p id="aAP">有羞亦有乐　　及以无屈心</p>
  <p id="aAQ">修治与称说　　此复为五种</p>
  <p id="aAR">释曰。<a id="a-AS"></a>此偈有五种作意。<a id="a-AT"></a>一有羞作意。<a id="a-AU"></a>二有乐作意。<a id="a-AV"></a>三无屈作意。<a id="a-AW"></a>四修治作意。<a id="a-AX"></a>五称说作意。<a id="a-AY"></a>菩萨次作是念。<a id="a-AZ"></a>若我于诸波罗蜜。<a id="a-Aa"></a>懈怠不作及以邪作。<a id="a-Ab"></a>应起深惭愧等。<a id="a-Ac"></a>应转檀等不转是名有羞作意。<a id="a-Ad"></a>次作是念。<a id="a-Ae"></a>我今于所缘诸波罗蜜境界。<a id="a-Af"></a>应持心不乱。<a id="a-Ag"></a>是名有乐作意。<a id="a-Ah"></a>次作是念。<a id="a-Ai"></a>我今于退诸波罗蜜方便作怨家想。<a id="a-Aj"></a>是名无屈作意。<a id="a-Ak"></a>次作是念。<a id="a-Al"></a>我今于诸波罗蜜相应诸论。<a id="a-Am"></a>应善集修治。<a id="a-An"></a>是名修治作意。<a id="a-Ao"></a>次作是念。<a id="a-Ap"></a>我今为生他解。<a id="a-Aq"></a>应如其根器应赞扬诸波罗蜜法义。<a id="a-Ar"></a>是名称说作意。<a id="a-As"></a>偈曰。</p>
  <p id="aAt">依度得菩提　　非随自在等</p>
  <p id="aAu">过恶及功德　　此二亦应知</p>
  <p id="aAv">释曰。<a id="a-Aw"></a>此偈有二作意。<a id="a-Ax"></a>一依度作意。<a id="a-Ay"></a>二应知作意。<a id="a-Az"></a>菩萨如前称扬已。<a id="a-B0"></a>次作是念。<a id="a-B1"></a>我今依止诸波罗蜜得大菩提。<a id="a-B2"></a>非依自在天等。<a id="a-B3"></a>是名依度作意。<a id="a-B4"></a>次作是念。<a id="a-B5"></a>我今应知障诸波罗蜜过恶及诸波罗蜜功德。<a id="a-B6"></a>是名应知作意。<a id="a-B7"></a>偈曰。</p>
  <p id="aB8">喜集及见义　　乐求求四种</p>
  <p id="aB9">平等无分别　　现持当缘故</p>
  <p id="aBA">释曰。<a id="a-BB"></a>此偈有三种作意。<a id="a-BC"></a>一喜集作意。<a id="a-BD"></a>二见义作意。<a id="a-BE"></a>三乐求作意。<a id="a-BF"></a>菩萨知已。<a id="a-BG"></a>次作是念。<a id="a-BH"></a>我应欢喜聚集福智二聚。<a id="a-BI"></a>是名喜集作意。<a id="a-BJ"></a>次作是念。<a id="a-BK"></a>我今见诸波罗蜜自性。<a id="a-BL"></a>能得无上菩提利益。<a id="a-BM"></a>是名见义作意。<a id="a-BN"></a>次作是念。<a id="a-BO"></a>今见是利应起四求。<a id="a-BP"></a>一求平等。<a id="a-BQ"></a>止观双修故。<a id="a-BR"></a>二求无分别。<a id="a-BS"></a>三轮清净故。<a id="a-BT"></a>三求现持。<a id="a-BU"></a>求持能成诸度法义故。<a id="a-BV"></a>四求当缘。<a id="a-BW"></a>求未来成就诸度缘故。<a id="a-BX"></a>是名乐求作意。<a id="a-BY"></a>偈曰。</p>
  <p id="aBZ">七非有取见　　四种希有想</p>
  <p id="aBa">翻此非希有　　此想亦有四</p>
  <p id="aBb">释曰。<a id="a-Bc"></a>此偈有三种作意。<a id="a-Bd"></a>一见非有取作意。<a id="a-Be"></a>二希有想作意。<a id="a-Bf"></a>三非希有想作意。<a id="a-Bg"></a>菩萨乐求已。<a id="a-Bh"></a>次作是念。<a id="a-Bi"></a>七种非有取。<a id="a-Bj"></a>我今应见。<a id="a-Bk"></a>一非有为有非有取。<a id="a-Bl"></a>二过失非失非有取。<a id="a-Bm"></a>三功德非德非有取。<a id="a-Bn"></a>四非常为常非有取。<a id="a-Bo"></a>五非乐为乐非有取。<a id="a-Bp"></a>六非我为我非有取。<a id="a-Bq"></a>七寂灭非灭非有取。<a id="a-Br"></a>如来为对治此七非有取。<a id="a-Bs"></a>次第说空等三三昧。<a id="a-Bt"></a>及说四种法优陀那。<a id="a-Bu"></a>是名见非有取作意。<a id="a-Bv"></a>次作是念。<a id="a-Bw"></a>我今于诸波罗蜜。<a id="a-Bx"></a>应起四种希有想。<a id="a-By"></a>所谓大想广想不求报恩想不期果报想。<a id="a-Bz"></a>是名希有想作意。<a id="a-C0"></a>次作是念。<a id="a-C1"></a>翻此希有于诸波罗蜜亦有四种非希有想。<a id="a-C2"></a>所谓由诸波罗蜜广大故。<a id="a-C3"></a>能得无上菩提。<a id="a-C4"></a>能住自他平等。<a id="a-C5"></a>能不求一切世间供养。<a id="a-C6"></a>能不求过诸世间胜身胜财。<a id="a-C7"></a>是名非希有想作意。<a id="a-C8"></a>偈曰。</p>
  <p id="aC9">离堕众生边　　大义及转施</p>
  <p id="aCA">究竟与无间　　如是复五种</p>
  <p id="aCB">释曰。<a id="a-CC"></a>此偈有五种作意。<a id="a-CD"></a>一离边作意。<a id="a-CE"></a>二大义作意。<a id="a-CF"></a>三转施作意。<a id="a-CG"></a>四究竟作意。<a id="a-CH"></a>五无间作意。<a id="a-CI"></a>菩萨次作是念。<a id="a-CJ"></a>我今应以诸波罗蜜于一切众生转。<a id="a-CK"></a>是名离边作意。<a id="a-CL"></a>次作是念。<a id="a-CM"></a>我今应以诸波罗蜜广饶益一切众生。<a id="a-CN"></a>是名大义作意。<a id="a-CO"></a>次作是念。<a id="a-CP"></a>我今所有诸波罗蜜功德愿施一切众生。<a id="a-CQ"></a>是名转施作意。<a id="a-CR"></a>次作是念。<a id="a-CS"></a>愿一切众生所有诸波罗蜜三处究竟。<a id="a-CT"></a>谓菩萨地究竟。<a id="a-CU"></a>如来地究竟。<a id="a-CV"></a>利益众生究竟。<a id="a-CW"></a>是名究竟作意。<a id="a-CX"></a>次作是念。<a id="a-CY"></a>我应修习诸波罗蜜于一切时无有间断。<a id="a-CZ"></a>是名无间作意。<a id="a-Ca"></a>偈曰。</p>
  <p id="aCb">方便恒随摄　　心住不颠倒</p>
  <p id="aCc">于退则不喜　　进则欢喜生</p>
  <p id="aCd">释曰。<a id="a-Ce"></a>此偈有三种作意。<a id="a-Cf"></a>一随摄作意。<a id="a-Cg"></a>二不喜作意。<a id="a-Ch"></a>三欢喜作意。<a id="a-Ci"></a>菩萨次作是念。<a id="a-Cj"></a>我今应住不颠倒心于佛所知应以诸波罗蜜恒时随摄。<a id="a-Ck"></a>是名随摄作意。<a id="a-Cl"></a>次作是念。<a id="a-Cm"></a>我今于退屈诸波罗蜜者不应生悦。<a id="a-Cn"></a>是名不喜作意。<a id="a-Co"></a>次作是念。<a id="a-Cp"></a>我今于增进诸波罗蜜者应生庆悦。<a id="a-Cq"></a>是名欢喜作意。<a id="a-Cr"></a>偈曰。</p>
  <p id="aCs">相似不欲修　　真实欲修习</p>
  <p id="aCt">不随及欲得　　欲得有二种</p>
  <p id="aCu">释曰。<a id="a-Cv"></a>此偈有四种作意。<a id="a-Cw"></a>一不欲修作意。<a id="a-Cx"></a>二欲修作意。<a id="a-Cy"></a>三不随作意。<a id="a-Cz"></a>四欲得作意。<a id="a-D0"></a>菩萨次作是念。<a id="a-D1"></a>我今于相似诸波罗蜜不应修习。<a id="a-D2"></a>是名不欲修作意。<a id="a-D3"></a>次作是念。<a id="a-D4"></a>我今于真实诸波罗蜜应勤修习。<a id="a-D5"></a>是名欲修作意。<a id="a-D6"></a>次作是念。<a id="a-D7"></a>我今于诸波罗蜜障碍作意应断。<a id="a-D8"></a>是名不随作意。<a id="a-D9"></a>次作是念。<a id="a-DA"></a>我今欲得授记位诸波罗蜜。<a id="a-DB"></a>欲得决定地诸波罗蜜。<a id="a-DC"></a>是名欲得作意。<a id="a-DD"></a>偈曰。</p>
  <p id="aDE">定作未来行　　常观他行满</p>
  <p id="aDF">信解自第一　　知体无上故</p>
  <p id="aDG">释曰。<a id="a-DH"></a>此偈有三种作意。<a id="a-DI"></a>一定作作意。<a id="a-DJ"></a>二观他作意。<a id="a-DK"></a>三我胜作意。<a id="a-DL"></a>菩萨次作是念。<a id="a-DM"></a>我见当来诸趣以智方便一切波罗蜜决定当行。<a id="a-DN"></a>是名定作作意。<a id="a-DO"></a>次作是念。<a id="a-DP"></a>我今应观十方诸大菩萨诸波罗蜜得满足时愿我亦得满足。<a id="a-DQ"></a>同一事故。<a id="a-DR"></a>是名观他作意。<a id="a-DS"></a>次作是念。<a id="a-DT"></a>我今自信所行诸波罗蜜。<a id="a-DU"></a>于诸行中最为第一。<a id="a-DV"></a>何以故。<a id="a-DW"></a>我观此体更无上故。<a id="a-DX"></a>是名我胜作意。<a id="a-DY"></a>偈曰。</p>
  <p id="aDZ">以此诸作意　　修习于诸度</p>
  <p id="aDa">菩萨一切时　　善根得圆满</p>
  <p id="aDb">释曰。<a id="a-Dc"></a>此偈总结前义应知。<a id="a-Dd"></a>已说求长养善根。<a id="a-De"></a>次说求法差别。<a id="a-Df"></a>偈曰。</p>
  <p id="aDg">求法谓增长　　上意及广大</p>
  <p id="aDh">有障亦无障　　及以诸神通</p>
  <p id="aDi">无身亦有身　　得身及满身</p>
  <p id="aDj">多慢及少慢　　及以无慢故</p>
  <p id="aDk">释曰。<a id="a-Dl"></a>求法有十三种差别。<a id="a-Dm"></a>一者增长求。<a id="a-Dn"></a>谓以正闻增长信故。<a id="a-Do"></a>二者上意求。<a id="a-Dp"></a>谓在佛边受法流故。<a id="a-Dq"></a>三者广大求。<a id="a-Dr"></a>谓得神通菩萨具足远闻诸佛法故。<a id="a-Ds"></a>四者有障求。<a id="a-Dt"></a>谓初增长信者故。<a id="a-Du"></a>五者无障求。<a id="a-Dv"></a>谓上意求者故。<a id="a-Dw"></a>六者神通求。<a id="a-Dx"></a>谓广大求者故。<a id="a-Dy"></a>七者无身求。<a id="a-Dz"></a>谓闻思慧无法身故。<a id="a-E0"></a>八者有身求。<a id="a-E1"></a>谓修慧有多闻熏习种子身故。<a id="a-E2"></a>九者得身求。<a id="a-E3"></a>谓初地至七地。<a id="a-E4"></a>十者满身求。<a id="a-E5"></a>谓八九十地。<a id="a-E6"></a>十一者多慢求。<a id="a-E7"></a>谓信行地。<a id="a-E8"></a>十二者少慢求。<a id="a-E9"></a>谓初七地。<a id="a-EA"></a>十三者无慢求。<a id="a-EB"></a>谓后三地。<a id="a-EC"></a>已说求法差别。<a id="a-ED"></a>次说求法因缘。<a id="a-EE"></a>偈曰。</p>
  <p id="aEF">为色为非色　　为通为正法</p>
  <p id="aEG">相好及病愈　　自在无尽因</p>
  <p id="aEH">释曰。<a id="a-EI"></a>求法有四因缘。<a id="a-EJ"></a>一为色。<a id="a-EK"></a>二为非色。<a id="a-EL"></a>三为神通。<a id="a-EM"></a>四为正法。<a id="a-EN"></a>为色者。<a id="a-EO"></a>相好因故。<a id="a-EP"></a>为非色者。<a id="a-EQ"></a>灭烦恼病因故。<a id="a-ER"></a>为神通者。<a id="a-ES"></a>自在因故。<a id="a-ET"></a>为正法者。<a id="a-EU"></a>无尽因故。<a id="a-EV"></a>如梵天王问经说。<a id="a-EW"></a>菩萨求法具足四想。<a id="a-EX"></a>一者如妙宝想。<a id="a-EY"></a>难得义故。<a id="a-EZ"></a>二者如良药想。<a id="a-Ea"></a>除病义故。<a id="a-Eb"></a>三者如财物想。<a id="a-Ec"></a>不散义故。<a id="a-Ed"></a>四者如涅槃想。<a id="a-Ee"></a>苦灭义故。<a id="a-Ef"></a>由法是相好庄严因故如妙宝想。<a id="a-Eg"></a>由法是灭烦恼病因故如良药想。<a id="a-Eh"></a>由法是神通自在因故如财物想。<a id="a-Ei"></a>由法是正法无尽因故如涅槃想。<a id="a-Ej"></a>已说求法因缘。<a id="a-Ek"></a>次说求远离分别。<a id="a-El"></a>偈曰。</p>
  <p id="aEm">无体体增减　　一异自别相</p>
  <p id="aEn">如名如义者　　分别有十种</p>
  <p id="aEo">释曰。<a id="a-Ep"></a>有十种分别。<a id="a-Eq"></a>一者无体分别。<a id="a-Er"></a>二者有体分别。<a id="a-Es"></a>三者增益分别。<a id="a-Et"></a>四者损减分别。<a id="a-Eu"></a>五者一相分别。<a id="a-Ev"></a>六者异相分别。<a id="a-Ew"></a>七者自相分别。<a id="a-Ex"></a>八者别相分别。<a id="a-Ey"></a>九者如名起义分别。<a id="a-Ez"></a>十者如义起名分别。<a id="a-F0"></a>般若波罗蜜经中为令诸菩萨远离此十种分别故说十种对治。<a id="a-F1"></a>为对治无体分别故。<a id="a-F2"></a>经言有菩萨菩萨。<a id="a-F3"></a>为对治有体分别故。<a id="a-F4"></a>经言不见菩萨等。<a id="a-F5"></a>为对治增益分别故。<a id="a-F6"></a>经言舍利弗色自性空。<a id="a-F7"></a>为对治损减分别故。<a id="a-F8"></a>经言非色灭空。<a id="a-F9"></a>为对治一相分别故。<a id="a-FA"></a>经言若色空非色。<a id="a-FB"></a>为对治异相分别故。<a id="a-FC"></a>经言空不异色色不异空空即是色。<a id="a-FD"></a>为对治自相分别故。<a id="a-FE"></a>经言此色唯名。<a id="a-FF"></a>为对治别相分别故。<a id="a-FG"></a>经言色不生不灭非染非净等。<a id="a-FH"></a>为对治如名起义分别故。<a id="a-FI"></a>经言名者作客故如名义不应着。<a id="a-FJ"></a>为对治如义起名分别故。<a id="a-FK"></a>经言一切名不可见不可见故如义名不应着。<a id="a-FL"></a>已说求远离分别。<a id="a-FM"></a>次说求法大偈曰。</p>
  <p id="aFN">菩萨胜勇猛　　二求得真实</p>
  <p id="aFO">随顺诸世间　　功德如海满</p>
  <p id="aFP">释曰。<a id="a-FQ"></a>求法有三种大。<a id="a-FR"></a>一者方便大。<a id="a-FS"></a>由最上精进求世谛第一义谛。<a id="a-FT"></a>真实不颠倒故。<a id="a-FU"></a>二者他利大。<a id="a-FV"></a>由作世间依怙以第一义安置故。<a id="a-FW"></a>三者自利大。<a id="a-FX"></a>由一切功德如海满足故。<a id="a-FY"></a>述求品究竟。</p>
 </body>
</html>