<!doctype html>
<html id="z3IBVVzzt" data-ver="1193">
 <head>
  <meta charset="utf-8">
  <meta author="圣天菩萨">
  <meta author="护法菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">广百论释论卷第五</h1>
  <h2 id="a2">破时品第三之余</h2>
  <p id="a3">复次有诸异部。<a id="a-4"></a>于无常法说有刹那暂时住体。<a id="a-5"></a>即依住体立有实时。<a id="a-6"></a>为破彼言。<a id="a-7"></a>故说颂曰。</p>
  <p id="a8">无常何有住　　住无有何体</p>
  <p id="a9">论曰。<a id="a-A"></a>自相经停。<a id="a-B"></a>故名为住。<a id="a-C"></a>有为诸法。<a id="a-D"></a>无常所迁。<a id="a-E"></a>不能暂停。<a id="a-F"></a>如何有住。<a id="a-G"></a>既无住体。<a id="a-H"></a>依何立时。<a id="a-I"></a>所以者何。<a id="a-J"></a>言无常者。<a id="a-K"></a>或即法灭。<a id="a-L"></a>或法灭因。<a id="a-M"></a>一切有为无常所逼暂生即灭何容有住。<a id="a-N"></a>住位住依无常随逼。<a id="a-O"></a>应如后位不得少留。<a id="a-P"></a>若谓无常虽居住位。<a id="a-Q"></a>尔时住力能制无常。<a id="a-R"></a>扶己所依令其暂住。<a id="a-S"></a>此亦非理。<a id="a-T"></a>故次颂曰。</p>
  <p id="aU">初若有住者　　后应无变衰</p>
  <p id="aV">论曰。<a id="a-W"></a>生灭相续。<a id="a-X"></a>不舍自类。<a id="a-Y"></a>后异相起名曰变衰。<a id="a-Z"></a>后位住相与前住体既无差别。<a id="a-a"></a>何有变衰。<a id="a-b"></a>亦不应言由后法起令前住相而有变衰。<a id="a-c"></a>住体如前相无变故。<a id="a-d"></a>岂非后起前住变耶。<a id="a-e"></a>云何余生余法名变。<a id="a-f"></a>现见余生余亦名变。<a id="a-g"></a>如酪既生说乳为变。<a id="a-h"></a>粗虽似变。<a id="a-i"></a>细则不然。<a id="a-j"></a>所以者何。<a id="a-k"></a>世间乳酪同类相续。<a id="a-l"></a>别相难知。<a id="a-m"></a>不悟其中有细生灭。<a id="a-n"></a>谓前乳变由后酪生。<a id="a-o"></a>微细理中即前住体变由后起。<a id="a-p"></a>其义难知。</p>
  <p id="aq">复次要自审察知有住体。<a id="a-r"></a>方可为他说有住相。<a id="a-s"></a>然无方便可审住体。<a id="a-t"></a>知其定有能住于法。<a id="a-u"></a>所以者何。<a id="a-v"></a>故次颂曰。</p>
  <p id="aw">譬如无一识　　能了于二义</p>
  <p id="ax">如是无一义　　二识所能知</p>
  <p id="ay">论曰。<a id="a-z"></a>所识诸境要由能识。<a id="a-10"></a>前观后察方知是有。<a id="a-11"></a>若有一身同类二识。<a id="a-12"></a>于一现境前观后察。<a id="a-13"></a>审知境相不异于前。<a id="a-14"></a>尔乃可言现法有住。<a id="a-15"></a>即无一身同类二识。<a id="a-16"></a>于一现境前观后察。<a id="a-17"></a>汝等云何能知现法刹那有住依此立时。<a id="a-18"></a>汝不可言。<a id="a-19"></a>前念意识观未来法。<a id="a-1A"></a>后念意识察现在法。<a id="a-1B"></a>知有住体。<a id="a-1C"></a>以未来世法未有故。<a id="a-1D"></a>亦不可言。<a id="a-1E"></a>前念意识观现在法。<a id="a-1F"></a>后念意识察过去法。<a id="a-1G"></a>知有住体。<a id="a-1H"></a>以过去世法已灭故。<a id="a-1I"></a>纵许去来法是有者。<a id="a-1J"></a>时移世易不可名住。<a id="a-1K"></a>又不可言。<a id="a-1L"></a>色等诸法于现在世住经多时。<a id="a-1M"></a>心等诸法无常迅速。<a id="a-1N"></a>故二念心同缘现在。<a id="a-1O"></a>前观后察知其有住。<a id="a-1P"></a>既同有为如何不等。<a id="a-1Q"></a>色等诸法非久时住。<a id="a-1R"></a>是有为故。<a id="a-1S"></a>犹如心等。<a id="a-1T"></a>有余执色有住非心。<a id="a-1U"></a>此亦应以心为喻破。<a id="a-1V"></a>一有情身同类二识。<a id="a-1W"></a>定不共缘现在一法。<a id="a-1X"></a>一身同类前后识故。<a id="a-1Y"></a>如缘前后青黄二心。<a id="a-1Z"></a>亦不可说。<a id="a-1a"></a>五识所观意识能审知其有住。<a id="a-1b"></a>汝等不许二识俱生。<a id="a-1c"></a>意识生时境已灭故。<a id="a-1d"></a>设许一身多识并起。<a id="a-1e"></a>各缘别境非能审知。<a id="a-1f"></a>虽许意识知五识境。<a id="a-1g"></a>然各自变同现量摄。<a id="a-1h"></a>俱受新境非重审知。<a id="a-1i"></a>由是故说。<a id="a-1j"></a>无有一义二识能知。<a id="a-1k"></a>复次亦无一识审知二义。<a id="a-1l"></a>皆实有体。<a id="a-1m"></a>所以者何。<a id="a-1n"></a>若欲作意审知前有后境未生。<a id="a-1o"></a>审知后有前境已灭。<a id="a-1p"></a>尚无有能审一实有。<a id="a-1q"></a>况能知二现在二境。<a id="a-1r"></a>虽俱可了。<a id="a-1s"></a>皆新受故。<a id="a-1t"></a>非重审知缘余境识。<a id="a-1u"></a>不能审知余境实有。<a id="a-1v"></a>带余相故。<a id="a-1w"></a>犹如各别缘二境心。<a id="a-1x"></a>又审察心不能审察外境实有。<a id="a-1y"></a>带余相故。<a id="a-1z"></a>如新了受现在境心。<a id="a-20"></a>又数论者作如是说。<a id="a-21"></a>若立慧体念念各异知诸法者。<a id="a-22"></a>是则不应。<a id="a-23"></a>先求后证。<a id="a-24"></a>先受后忆。<a id="a-25"></a>先疑后决。<a id="a-26"></a>所以者何。<a id="a-27"></a>不见天授先求受疑后时祠授能证忆决。<a id="a-28"></a>由是当知。<a id="a-29"></a>唯有一慧常能照了一切境界。<a id="a-2A"></a>故立量言。<a id="a-2B"></a>知青等慧决定不离。<a id="a-2C"></a>知黄等慧是慧体故。<a id="a-2D"></a>如黄等慧。<a id="a-2E"></a>是故一慧知一切义。<a id="a-2F"></a>此亦不然。<a id="a-2G"></a>常法转变皆先已破。<a id="a-2H"></a>不应重执。<a id="a-2I"></a>又汝云何知此一慧其体是常知一切义。<a id="a-2J"></a>非不审察所知慧相。<a id="a-2K"></a>可言此慧知一切境。<a id="a-2L"></a>非即此慧能自审知。<a id="a-2M"></a>色等法中曾不见故。<a id="a-2N"></a>此慧必有别慧能知。<a id="a-2O"></a>是所知故。<a id="a-2P"></a>犹如色等。<a id="a-2Q"></a>又青等慧其性各别。<a id="a-2R"></a>所知异故。<a id="a-2S"></a>如自他慧。<a id="a-2T"></a>此中意明。<a id="a-2U"></a>无有一慧能重审知二境实有。<a id="a-2V"></a>不言一慧不知多法。<a id="a-2W"></a>勿一念心不了多境。<a id="a-2X"></a>又明慧体不能自审。<a id="a-2Y"></a>不言慧体不能自照。<a id="a-2Z"></a>勿心心法不能自证。<a id="a-2a"></a>若尔不应后时自忆。<a id="a-2b"></a>若言照境是用非体。<a id="a-2c"></a>体非照故。<a id="a-2d"></a>不随境别照用随缘。<a id="a-2e"></a>乃有无量有多用故。<a id="a-2f"></a>无如上失。<a id="a-2g"></a>此亦不然。<a id="a-2h"></a>体若非照。<a id="a-2i"></a>应如色等。<a id="a-2j"></a>不名为慧。<a id="a-2k"></a>若言照用。<a id="a-2l"></a>不离体故。<a id="a-2m"></a>无斯过者。<a id="a-2n"></a>此亦不然。<a id="a-2o"></a>用不离体。<a id="a-2p"></a>照应成一。<a id="a-2q"></a>不离体故。<a id="a-2r"></a>犹如慧体。<a id="a-2s"></a>体不离用。<a id="a-2t"></a>慧应成多。<a id="a-2u"></a>不离用故。<a id="a-2v"></a>犹如照用。<a id="a-2w"></a>用随体一。<a id="a-2x"></a>违前比量。<a id="a-2y"></a>体随用多。<a id="a-2z"></a>违自所立。<a id="a-30"></a>若用随体无差别者。<a id="a-31"></a>总缘别缘希求证得。<a id="a-32"></a>领受忆念犹豫决定。<a id="a-33"></a>如是等用差别应无。<a id="a-34"></a>若体随用有差别者。<a id="a-35"></a>汝所立慧应念念别。<a id="a-36"></a>亦应无有先求后证。<a id="a-37"></a>先受后忆。<a id="a-38"></a>先疑后决。<a id="a-39"></a>是则汝言翻成自害。<a id="a-3A"></a>又汝若言慧体虽一。<a id="a-3B"></a>然用随缘变成多种。<a id="a-3C"></a>故无失者。<a id="a-3D"></a>此亦不然。<a id="a-3E"></a>慧用随缘变成多故。<a id="a-3F"></a>应如乐等其性非一。<a id="a-3G"></a>世间不见有色等物体常是一用变成多。<a id="a-3H"></a>世俗事中假立体用。<a id="a-3I"></a>容可施设体一用多。<a id="a-3J"></a>胜义理中无如是义。<a id="a-3K"></a>如何一物实有一多。<a id="a-3L"></a>又汝所言慧体念念各别异故。<a id="a-3M"></a>如异身慧。<a id="a-3N"></a>应无先求后证等者。<a id="a-3O"></a>因义不成。<a id="a-3P"></a>自宗不许。<a id="a-3Q"></a>前后两慧体有异故。<a id="a-3R"></a>又许照用虽念念别而有先求后证等事。<a id="a-3S"></a>故所立因有不定失。<a id="a-3T"></a>又乐等异别慧所缘。<a id="a-3U"></a>彼此俱。<a id="a-3V"></a>许即为同喻。<a id="a-3W"></a>由此比知缘别境识。<a id="a-3X"></a>别慧缘故。<a id="a-3Y"></a>体应有异。<a id="a-3Z"></a>谓青等识其体各异。<a id="a-3a"></a>别慧缘故。<a id="a-3b"></a>犹如乐等。<a id="a-3c"></a>岂不乐等于转变时合成色等其相无异。</p>
  <p id="a3d">尔时复为一慧所缘。<a id="a-3e"></a>所立同喻。<a id="a-3f"></a>便阙能立。<a id="a-3g"></a>此非真过。<a id="a-3h"></a>我说别慧所缘为因证体有异。<a id="a-3i"></a>不言唯为别慧所缘。<a id="a-3j"></a>斯有何失。<a id="a-3k"></a>然彼乐等其性各异。<a id="a-3l"></a>必应许有别慧所缘。<a id="a-3m"></a>是故决定无有一慧。<a id="a-3n"></a>其体是常知一切义。<a id="a-3o"></a>故无一识审知二义。<a id="a-3p"></a>皆实有体。<a id="a-3q"></a>其理成立。<a id="a-3r"></a>为释颂文起斯傍诤。<a id="a-3s"></a>今应且止辨正所论。</p>
  <p id="a3t">复次今应诘问有住论者。<a id="a-3u"></a>如是住体为待余住能住于法。<a id="a-3v"></a>为不尔耶。<a id="a-3w"></a>若尔何过。<a id="a-3x"></a>若待余住能住法者。<a id="a-3y"></a>应如所住不名能住。<a id="a-3z"></a>若不待余能住法者。<a id="a-40"></a>所住亦尔。<a id="a-41"></a>应不待余为显此义。<a id="a-42"></a>故次颂曰。</p>
  <p id="a43">时若有余住　　住则不成时</p>
  <p id="a44">论曰。<a id="a-45"></a>自性不能助成自性。<a id="a-46"></a>故无同类同时相待。<a id="a-47"></a>诸有为法必待异类相助而成。<a id="a-48"></a>如慧与心。<a id="a-49"></a>地与水等。<a id="a-4A"></a>如是若执住别有住。<a id="a-4B"></a>此住则应失于住体。<a id="a-4C"></a>待余住故。<a id="a-4D"></a>如所住法。<a id="a-4E"></a>颂中时者。<a id="a-4F"></a>是住别名。<a id="a-4G"></a>此正应言住有余住。<a id="a-4H"></a>住不成住成文故尔。<a id="a-4I"></a>由此生等亦无同类。<a id="a-4J"></a>故所立量无不定失。<a id="a-4K"></a>又次颂曰。</p>
  <p id="a4L">时若余住无　　后灭应非有</p>
  <p id="a4M">论曰。<a id="a-4N"></a>时者谓住。<a id="a-4O"></a>余住若无。<a id="a-4P"></a>如所住法不能自住。<a id="a-4Q"></a>既不自住岂能住他。<a id="a-4R"></a>如是则应不名能住。<a id="a-4S"></a>能住无故。<a id="a-4T"></a>诸有为法何能暂住经一刹那。<a id="a-4U"></a>初住既为无。<a id="a-4V"></a>后灭如何有。<a id="a-4W"></a>初住后灭相待立故。<a id="a-4X"></a>又若此住不待余住。<a id="a-4Y"></a>自能住者法亦应尔。<a id="a-4Z"></a>自力能住不待余住。<a id="a-4a"></a>住既是无。<a id="a-4b"></a>灭亦非有。<a id="a-4c"></a>云何汝执初住后灭。<a id="a-4d"></a>又住灭等互为助伴能起作用。<a id="a-4e"></a>住相既空。<a id="a-4f"></a>亦无灭等。<a id="a-4g"></a>是则诸法应无后灭。<a id="a-4h"></a>无后灭者何谓无常。</p>
  <p id="a4i">复次诸有为法与无常相为一为异。<a id="a-4j"></a>若尔何失。<a id="a-4k"></a>若言是异。<a id="a-4l"></a>应非无常。<a id="a-4m"></a>若言是一。<a id="a-4n"></a>应无有住。<a id="a-4o"></a>为显此义。<a id="a-4p"></a>故复颂曰。</p>
  <p id="a4q">法与无常异　　法则非无常</p>
  <p id="a4r">论曰。<a id="a-4s"></a>色等诸法名无常者。<a id="a-4t"></a>无常相合说为无常。<a id="a-4u"></a>色受想等其相各别。<a id="a-4v"></a>自性有异。<a id="a-4w"></a>故非无常。<a id="a-4x"></a>若尔色等异无常故。<a id="a-4y"></a>应如空等。<a id="a-4z"></a>体非无常。<a id="a-50"></a>若言色等虽有差别。<a id="a-51"></a>而用无常以为共相。<a id="a-52"></a>如是共相若离色等。<a id="a-53"></a>色等异彼。<a id="a-54"></a>还同前过。<a id="a-55"></a>若言色等与彼共相体不相离。<a id="a-56"></a>是则色等无异性故。<a id="a-57"></a>应失自相。<a id="a-58"></a>若言诸法各有二相。<a id="a-59"></a>谓自及共不相舍离。<a id="a-5A"></a>如是二种一通一别。<a id="a-5B"></a>相不同故。<a id="a-5C"></a>应非一体。<a id="a-5D"></a>如无常相。<a id="a-5E"></a>非即色等。<a id="a-5F"></a>如是色等亦非无常。<a id="a-5G"></a>相既有异。<a id="a-5H"></a>虽共和合而体不同。<a id="a-5I"></a>犹如色味。<a id="a-5J"></a>若谓色等实非无常。<a id="a-5K"></a>无常合故假说无常。<a id="a-5L"></a>如执杖人说名为杖。<a id="a-5M"></a>故无色等非无常过。<a id="a-5N"></a>若尔修习无常观者。<a id="a-5O"></a>于其色等非无常法。<a id="a-5P"></a>自心增益立为无常。<a id="a-5Q"></a>此无常观应成颠倒。<a id="a-5R"></a>若尔不应能断烦恼。<a id="a-5S"></a>是故无常应即色等。<a id="a-5T"></a>若即色等复失自相。<a id="a-5U"></a>如是诸法自相共相。<a id="a-5V"></a>世俗道中相待假立。<a id="a-5W"></a>不可定执为一为异。<a id="a-5X"></a>于胜义理都不可论。<a id="a-5Y"></a>已说无常与法异过。<a id="a-5Z"></a>为显一过。<a id="a-5a"></a>复说颂曰。</p>
  <p id="a5b">法与无常一　　法应非有住</p>
  <p id="a5c">论曰。<a id="a-5d"></a>无常与住。<a id="a-5e"></a>性相相违。<a id="a-5f"></a>云何一法具有二种。<a id="a-5g"></a>如苦与乐。<a id="a-5h"></a>性相相违。<a id="a-5i"></a>尚不相应。<a id="a-5j"></a>况同一体。<a id="a-5k"></a>若色等法与无常一。<a id="a-5l"></a>是则决定无暂住义。<a id="a-5m"></a>如何依住立有实时。</p>
  <p id="a5n">复次有作是说。<a id="a-5o"></a>如上所言。<a id="a-5p"></a>诸法无常何有住者。<a id="a-5q"></a>此不应理。<a id="a-5r"></a>所以者何。<a id="a-5s"></a>诸法自性虽复同时。<a id="a-5t"></a>然其作用前后差别。<a id="a-5u"></a>如四大种为共有因。<a id="a-5v"></a>体必同时。<a id="a-5w"></a>用有先后。<a id="a-5x"></a>如是三相体虽俱有。<a id="a-5y"></a>而彼作用时分不同。<a id="a-5z"></a>先生相用。<a id="a-60"></a>次住后灭。<a id="a-61"></a>住相用时。<a id="a-62"></a>虽有无常。<a id="a-63"></a>而无胜用。<a id="a-64"></a>住有用故。<a id="a-65"></a>能住所依住相用讫无常得。<a id="a-66"></a>次复起胜用灭所依法。<a id="a-67"></a>此亦不然。<a id="a-68"></a>生住灭相自性作用。<a id="a-69"></a>皆互相违。<a id="a-6A"></a>如苦乐等。<a id="a-6B"></a>必不并起。<a id="a-6C"></a>云何体俱用有先后。<a id="a-6D"></a>自性相违而许并起。<a id="a-6E"></a>何不许彼作用同时。<a id="a-6F"></a>用既不俱。<a id="a-6G"></a>体亦应尔四大种喻。<a id="a-6H"></a>理未必然。<a id="a-6I"></a>用不同时。<a id="a-6J"></a>体亦应尔。<a id="a-6K"></a>又住无常体若俱有。<a id="a-6L"></a>不应作用先后不同。<a id="a-6M"></a>若谓住强无常劣故。<a id="a-6N"></a>住先起用无常后起。<a id="a-6O"></a>此亦不然。<a id="a-6P"></a>故次颂曰。</p>
  <p id="a6Q">无常初既劣　　住力定应强</p>
  <p id="a6R">此二复何缘　　后见成颠倒</p>
  <p id="a6S">论曰。<a id="a-6T"></a>体既同时。<a id="a-6U"></a>用有先后。<a id="a-6V"></a>故不可说二相力齐。<a id="a-6W"></a>定应住胜无常是劣。<a id="a-6X"></a>若尔何缘后时复见。<a id="a-6Y"></a>无常力胜摧伏住力。<a id="a-6Z"></a>灭坏所依及住相等。<a id="a-6a"></a>后时住力应制无常。<a id="a-6b"></a>以力强故犹如初位。<a id="a-6c"></a>于此中间无别方便可令住相力用损减。<a id="a-6d"></a>及令无常力用增盛。<a id="a-6e"></a>若言住相作用已讫。<a id="a-6f"></a>故于此时其力损减。<a id="a-6g"></a>彼无常相先未作用故于此时其力增盛。<a id="a-6h"></a>此亦不然。<a id="a-6i"></a>理相违故。<a id="a-6j"></a>住与无常先后体一。<a id="a-6k"></a>何缘力用衰盛不同。<a id="a-6l"></a>住相尔时体无亏减。<a id="a-6m"></a>何缘力用炊有衰损。<a id="a-6n"></a>又住相用齐何当止。<a id="a-6o"></a>若言住用唯一刹那。<a id="a-6p"></a>何缘此住极为知定。<a id="a-6q"></a>若住相力唯有尔所。<a id="a-6r"></a>谓能住法经一刹那。<a id="a-6s"></a>若尔无常今复何用。<a id="a-6t"></a>住力既尽所住诸法自然不住。<a id="a-6u"></a>何用灭为。<a id="a-6v"></a>如是住相初后体同。<a id="a-6w"></a>所作事业亦无有异。<a id="a-6x"></a>有时起用有时不起。<a id="a-6y"></a>此义难了。<a id="a-6z"></a>智者应思。<a id="a-70"></a>又于后时无常力胜能灭住相。<a id="a-71"></a>彼此同知。<a id="a-72"></a>由是亦应信无常力前位已胜能摧住相。<a id="a-73"></a>若尔住相常应无用。<a id="a-74"></a>何执如是无用住为。<a id="a-75"></a>是故智者应信无住。<a id="a-76"></a>既无有住。<a id="a-77"></a>时依何立。<a id="a-78"></a>又执无常初劣后胜。<a id="a-79"></a>并执住相初胜后劣。<a id="a-7A"></a>皆不应理。<a id="a-7B"></a>故复颂曰。</p>
  <p id="a7C">若遍诸法体　　无常力初劣</p>
  <p id="a7D">应都无有住　　或一切皆常</p>
  <p id="a7E">论曰。<a id="a-7F"></a>若无常相初时力劣。<a id="a-7G"></a>不能灭法。<a id="a-7H"></a>法自然住。<a id="a-7I"></a>何缘执此无用住耶。<a id="a-7J"></a>是则住相应本无有。<a id="a-7K"></a>以无用故。<a id="a-7L"></a>犹如兔角。<a id="a-7M"></a>若言住相初时力胜能伏无常。<a id="a-7N"></a>则一切时皆应得胜。<a id="a-7O"></a>体无异故。<a id="a-7P"></a>若尔有为常应不灭便违经说诸行无常。</p>
  <p id="a7Q">复次今应诘问贪住相人。<a id="a-7R"></a>诸有为法为无常相决定俱生。<a id="a-7S"></a>为作用时无常始起。<a id="a-7T"></a>初且不然。<a id="a-7U"></a>故次颂曰。</p>
  <p id="a7V">无常若恒有　　住相应常无</p>
  <p id="a7W">论曰。<a id="a-7X"></a>有为诸法无常所迁不能暂停。<a id="a-7Y"></a>先已具辨。<a id="a-7Z"></a>此无常相损害有为。<a id="a-7a"></a>如极暴恶怨家债主。<a id="a-7b"></a>常随迁逼不令暂住。<a id="a-7c"></a>是故若说一切有为恒有无常。<a id="a-7d"></a>则常无住。<a id="a-7e"></a>后亦不然。<a id="a-7f"></a>故复颂曰。</p>
  <p id="a7g">或彼法先常　　后乃非常住</p>
  <p id="a7h">论曰。<a id="a-7i"></a>若刹那终无常始起。<a id="a-7j"></a>此无常相前位应无。<a id="a-7k"></a>尔时彼法应成常住。<a id="a-7l"></a>无无常故。<a id="a-7m"></a>如虚空等。<a id="a-7n"></a>非常住名。<a id="a-7o"></a>如无常体。<a id="a-7p"></a>别有少法。<a id="a-7q"></a>但由远离无常相故。<a id="a-7r"></a>立常住名。<a id="a-7s"></a>由此色等失有为性。<a id="a-7t"></a>若言后时必当灭故无斯过者。<a id="a-7u"></a>此亦不然。<a id="a-7v"></a>无为法中曾未见故。<a id="a-7w"></a>如虚空等初离无常。<a id="a-7x"></a>后决定无可灭坏义。<a id="a-7y"></a>有为诸法应亦如是。<a id="a-7z"></a>如何后时必当坏灭。<a id="a-80"></a>又初色等与后无异。<a id="a-81"></a>应如后位无常所随。</p>
  <p id="a82">复次为摄上义。<a id="a-83"></a>故复颂曰。</p>
  <p id="a84">若法无常俱　　而言有住者</p>
  <p id="a85">无常相应妄　　或住相应虚</p>
  <p id="a86">论曰。<a id="a-87"></a>若有为法无常相俱而言有为有住相者。<a id="a-88"></a>如是二相性相相违。<a id="a-89"></a>是则定应一虚一实。<a id="a-8A"></a>所以者何。<a id="a-8B"></a>若言住相有胜力用住持有为令暂不灭。<a id="a-8C"></a>住力既尽。<a id="a-8D"></a>诸有为法自然灭坏。<a id="a-8E"></a>若尔灭相复何所为。<a id="a-8F"></a>或后住相应如前位。<a id="a-8G"></a>有胜力用伏彼无常令其无力灭所依法。<a id="a-8H"></a>若尔何缘执无常相。<a id="a-8I"></a>若言无常虽有力用能灭诸法。<a id="a-8J"></a>而法初时势力微劣未为强敌。<a id="a-8K"></a>故无常相权时放舍令暂得住。<a id="a-8L"></a>若尔住相复何所为。<a id="a-8M"></a>或前无常应如后位。<a id="a-8N"></a>灭所依法令不暂停。<a id="a-8O"></a>若尔何缘执有住相。</p>
  <p id="a8P">复次有作是言。<a id="a-8Q"></a>前说无住有何体者。<a id="a-8R"></a>此说不然。<a id="a-8S"></a>住体虽无然有不住。<a id="a-8T"></a>诸法自体不可拨无。<a id="a-8U"></a>应作是言。<a id="a-8V"></a>诸行生灭展转相续。<a id="a-8W"></a>无间灭时有刹那顷无住法体。<a id="a-8X"></a>所以者何。<a id="a-8Y"></a>无常力用迁流不住。<a id="a-8Z"></a>立之为灭。<a id="a-8a"></a>法体无者。<a id="a-8b"></a>灭何所依。<a id="a-8c"></a>若说法外有无常相为法灭因。<a id="a-8d"></a>亦同此难。<a id="a-8e"></a>我亦不拨诸法皆无。<a id="a-8f"></a>但言汝等所执真实。<a id="a-8g"></a>时所依体皆不可得。<a id="a-8h"></a>所以者何。<a id="a-8i"></a>执有住体与时为依。<a id="a-8j"></a>前已广破执有生灭与时为依。<a id="a-8k"></a>亦不应理。<a id="a-8l"></a>所以者何。<a id="a-8m"></a>本无今有假说名生。<a id="a-8n"></a>本有今无假说名灭。<a id="a-8o"></a>如是生灭既非实有。<a id="a-8p"></a>云何依此执有实时。<a id="a-8q"></a>复云何知生灭是假。<a id="a-8r"></a>本无今有名生。<a id="a-8s"></a>本有今无名灭。<a id="a-8t"></a>生之与灭皆二合成。<a id="a-8u"></a>如舍如林。<a id="a-8v"></a>岂名真实。<a id="a-8w"></a>又生与灭二分所成。<a id="a-8x"></a>半有半无。<a id="a-8y"></a>如何定有。<a id="a-8z"></a>又本无分不名为生。<a id="a-90"></a>体非有故。<a id="a-91"></a>如龟毛等。<a id="a-92"></a>其今有分亦不名生。<a id="a-93"></a>体非无故。<a id="a-94"></a>如涅槃等。<a id="a-95"></a>又本有分不名为灭。<a id="a-96"></a>体非无故。<a id="a-97"></a>如虚空等。<a id="a-98"></a>其今无分。<a id="a-99"></a>亦不名灭。<a id="a-9A"></a>体非有故。<a id="a-9B"></a>如兔角等。<a id="a-9C"></a>一一别分既非生灭。<a id="a-9D"></a>二种和合岂是生灭。<a id="a-9E"></a>假名诸法。<a id="a-9F"></a>是事可然。<a id="a-9G"></a>真实法中无如是义。<a id="a-9H"></a>又于生灭各二分中。<a id="a-9I"></a>本无未来今无过去。<a id="a-9J"></a>去来二际已灭未生。<a id="a-9K"></a>其体既无非实生灭。<a id="a-9L"></a>今有本有俱现在摄。<a id="a-9M"></a>岂一刹那生灭并有。<a id="a-9N"></a>不可现在有二刹那。<a id="a-9O"></a>初名为生。<a id="a-9P"></a>后名为灭。<a id="a-9Q"></a>时既有别。<a id="a-9R"></a>世云何同。<a id="a-9S"></a>若必尔者。<a id="a-9T"></a>世应杂乱。<a id="a-9U"></a>生时灭未有。<a id="a-9V"></a>应名未来。<a id="a-9W"></a>灭时生已无。<a id="a-9X"></a>应名过去。<a id="a-9Y"></a>又灭灭法令无入过去灭。<a id="a-9Z"></a>在现在说名有。<a id="a-9a"></a>生既生法令有入现在生。<a id="a-9b"></a>应未来说名无。<a id="a-9c"></a>又本无时名为未来。<a id="a-9d"></a>于今有时名为现在。<a id="a-9e"></a>于本有时名为现在。<a id="a-9f"></a>其今无时名为过去。<a id="a-9g"></a>云何二世合成一时。<a id="a-9h"></a>而言此时决定实有。<a id="a-9i"></a>如是推征生灭非实。<a id="a-9j"></a>不应依此立有实时。<a id="a-9k"></a>若有为法无实生灭。<a id="a-9l"></a>如何上言无常所迁。<a id="a-9m"></a>暂生即灭何容有住。<a id="a-9n"></a>无常既无何能迁法。<a id="a-9o"></a>我上所言。<a id="a-9p"></a>皆为破执。<a id="a-9q"></a>随他意语非自意。<a id="a-9r"></a>然彼执无常复执有住。<a id="a-9s"></a>为破彼住且许无常。<a id="a-9t"></a>今住既无。<a id="a-9u"></a>无常亦破。<a id="a-9v"></a>不应谓我定许无常。<a id="a-9w"></a>我如良医应病与药。<a id="a-9x"></a>诸有所说皆随所宜。<a id="a-9y"></a>故所发言不应定执。<a id="a-9z"></a>若色等法实有住者。<a id="a-A0"></a>容可审知。<a id="a-A1"></a>是有为性既无有住。<a id="a-A2"></a>复非无为。<a id="a-A3"></a>是故不应执为实有。<a id="a-A4"></a>既色等法非定实有。<a id="a-A5"></a>云何汝等依此立时。<a id="a-A6"></a>世俗可然。<a id="a-A7"></a>非为胜义。</p>
  <p id="aA8">复次有作是说。<a id="a-A9"></a>若离有为别立住体。<a id="a-AA"></a>能住于法既言有过。<a id="a-AB"></a>即有为法。<a id="a-AC"></a>前前刹那能生后后。<a id="a-AD"></a>名住何失。<a id="a-AE"></a>此亦不然。<a id="a-AF"></a>最后刹那诸有为法不生后果。<a id="a-AG"></a>应无住相。<a id="a-AH"></a>既无住相。<a id="a-AI"></a>应名无为。<a id="a-AJ"></a>若尔已前诸有为法。<a id="a-AK"></a>与此同类应非有为。<a id="a-AL"></a>若有为法后后刹那续前前故名住相者。<a id="a-AM"></a>此亦不然。<a id="a-AN"></a>后念生时若与前念为住相者。<a id="a-AO"></a>生相应无。<a id="a-AP"></a>若尔有为应无四相。<a id="a-AQ"></a>若后生时。<a id="a-AR"></a>望前为住。<a id="a-AS"></a>当位名生二相俱有。<a id="a-AT"></a>是即说生以为住相。<a id="a-AU"></a>名虽有异用应无别。<a id="a-AV"></a>如是四相既无别用。<a id="a-AW"></a>何须立此无用相为。<a id="a-AX"></a>最后刹那既无后念。<a id="a-AY"></a>续此而生。<a id="a-AZ"></a>应无住相。<a id="a-Aa"></a>是故即法住相亦无。</p>
  <p id="aAb">复次有作是言。<a id="a-Ac"></a>令有为法于将灭时能生后果。<a id="a-Ad"></a>是住相用由此用故。<a id="a-Ae"></a>诸有为法虽不暂停而有住相。<a id="a-Af"></a>此亦不然。<a id="a-Ag"></a>最后刹那不生后果。<a id="a-Ah"></a>应无住相。<a id="a-Ai"></a>过同前说。<a id="a-Aj"></a>若谓尔时亦能生后。<a id="a-Ak"></a>余缘阙故后果不生。<a id="a-Al"></a>既彼后果毕竟不生。<a id="a-Am"></a>云何知前有能生用。<a id="a-An"></a>若见前时同类有用。<a id="a-Ao"></a>比知最后亦有用者。<a id="a-Ap"></a>此亦不然。<a id="a-Aq"></a>现见异故。<a id="a-Ar"></a>前时诸行有后果生。<a id="a-As"></a>最后诸行后果不续。<a id="a-At"></a>得果既别。<a id="a-Au"></a>为因岂同。<a id="a-Av"></a>若同为因。<a id="a-Aw"></a>应俱有果若尔最后。<a id="a-Ax"></a>刹那不成。<a id="a-Ay"></a>又汝不应前后诸行。<a id="a-Az"></a>以同类故更相比决。<a id="a-B0"></a>谓皆为因。<a id="a-B1"></a>勿后无果。<a id="a-B2"></a>例前亦尔。<a id="a-B3"></a>或前有果例后亦然。<a id="a-B4"></a>又前诸行亦非一向。<a id="a-B5"></a>于将灭时能生后果。<a id="a-B6"></a>入灭定等最后念心。<a id="a-B7"></a>不能生后等流果故。<a id="a-B8"></a>亦不应言望后。<a id="a-B9"></a>亦行为同类因。<a id="a-BA"></a>种类别故。<a id="a-BB"></a>勿阿罗汉入无余心缘生他识。<a id="a-BC"></a>或无识身名同类因取等流果。<a id="a-BD"></a>若尔应无永灭度义。<a id="a-BE"></a>若言后心缘生他识。<a id="a-BF"></a>或无识身。<a id="a-BG"></a>非因缘故。<a id="a-BH"></a>无有过者。<a id="a-BI"></a>此亦不然。<a id="a-BJ"></a>入灭定等最后念心。<a id="a-BK"></a>望后色行亦非因缘。<a id="a-BL"></a>云何生彼名住相力。<a id="a-BM"></a>若言色行望彼后心以同性故。<a id="a-BN"></a>是等流果后心与彼为同类因。<a id="a-BO"></a>是因缘故名住力者。<a id="a-BP"></a>入无余心望他身识及无识身。<a id="a-BQ"></a>汝宗亦许有同性义。<a id="a-BR"></a>云何非彼同类因耶。<a id="a-BS"></a>夫因缘者。<a id="a-BT"></a>自类熏习生果功能非余法也。<a id="a-BU"></a>是故汝立住相不成。<a id="a-BV"></a>非一切法生同类故。<a id="a-BW"></a>又因缘者。<a id="a-BX"></a>世俗假立。<a id="a-BY"></a>如何依彼立实住相。<a id="a-BZ"></a>又汝五因取果与果皆许因缘。<a id="a-Ba"></a>云何但说一同类因取果一用为住相力。<a id="a-Bb"></a>又未来世无实有体。<a id="a-Bc"></a>云何望彼为同类因。<a id="a-Bd"></a>过去未来非现在世及无为摄。<a id="a-Be"></a>同兔角等。<a id="a-Bf"></a>非实有性。<a id="a-Bg"></a>是故因时果未有故。<a id="a-Bh"></a>如望兔角非彼实因。<a id="a-Bi"></a>果现前时因已无故。<a id="a-Bj"></a>如从龟毛非彼实果。<a id="a-Bk"></a>因果尚非真实有体。<a id="a-Bl"></a>依立住相岂得实有。<a id="a-Bm"></a>既无住相。<a id="a-Bn"></a>时何所依。<a id="a-Bo"></a>是故定无实有时体。</p>
  <p id="aBp">复次云何定知诸法有体而依法体执有实时。<a id="a-Bq"></a>若由现见知法有体。<a id="a-Br"></a>此亦不然。<a id="a-Bs"></a>见非实故。<a id="a-Bt"></a>所以者何。<a id="a-Bu"></a>故次颂曰。</p>
  <p id="aBv">无所见见无　　回心缘妄境</p>
  <p id="aBw">是故唯虚假　　有忆念名生</p>
  <p id="aBx">论曰。<a id="a-By"></a>一切所见皆识所为。<a id="a-Bz"></a>离识无有一法是实。<a id="a-C0"></a>谓无始来数习诸见。<a id="a-C1"></a>随所习见。<a id="a-C2"></a>随所遇缘。<a id="a-C3"></a>随自种子成熟差别。<a id="a-C4"></a>变似种种法相而生。<a id="a-C5"></a>犹如梦中所见事等。<a id="a-C6"></a>皆虚妄现都无一实。<a id="a-C7"></a>一切皆是心识所为。<a id="a-C8"></a>云何定知诸法有体。<a id="a-C9"></a>外境若无内识应有。<a id="a-CA"></a>犹如梦等无境有心。<a id="a-CB"></a>云何复起如是妄执。<a id="a-CC"></a>境既是无识。<a id="a-CD"></a>如何有识体。<a id="a-CE"></a>定有亦不可知自体。<a id="a-CF"></a>不能知自体故。<a id="a-CG"></a>汝等不许识并生故。<a id="a-CH"></a>设复许有诸识并生。<a id="a-CI"></a>亦无展转亲相缘义。<a id="a-CJ"></a>云何能知识体定有。<a id="a-CK"></a>若尔大乘应如梦哑。<a id="a-CL"></a>拨一切法皆悉是虚。<a id="a-CM"></a>不能辨说一切世间出世间法自性差别。<a id="a-CN"></a>或复不如诸梦哑者。<a id="a-CO"></a>彼能分别种种境界。<a id="a-CP"></a>但阙语缘不能辨说。<a id="a-CQ"></a>今此不能分别诸法。<a id="a-CR"></a>亦不能说。<a id="a-CS"></a>是大苦哉。<a id="a-CT"></a>我等不能随善如是大乘所立虚假法义。<a id="a-CU"></a>以一切法皆可现见不可拨无现见法故。<a id="a-CV"></a>奇哉可愍。<a id="a-CW"></a>薄福愚人不能信解大乘法义。<a id="a-CX"></a>若有能见可见所见。<a id="a-CY"></a>能见既无谁见所见。<a id="a-CZ"></a>以诸能见不能自审。<a id="a-Ca"></a>知自有体亦不审他。<a id="a-Cb"></a>于审察时能见所见。<a id="a-Cc"></a>皆无所有不可审察。<a id="a-Cd"></a>是故不应执现见法。<a id="a-Ce"></a>决定有体。<a id="a-Cf"></a>以回心时诸所缘境皆虚假故。<a id="a-Cg"></a>所以者何。<a id="a-Ch"></a>起忆念时实无见等种种境界。<a id="a-Ci"></a>但随因缘自心变似。<a id="a-Cj"></a>见等种种境相而生。<a id="a-Ck"></a>以所忆念非真实故。<a id="a-Cl"></a>唯有虚假忆念名生。<a id="a-Cm"></a>如所曾更诸法体相。<a id="a-Cn"></a>回心追忆。<a id="a-Co"></a>故名为念。<a id="a-Cp"></a>当忆念时曾所更境皆无有故。<a id="a-Cq"></a>能念亦无。<a id="a-Cr"></a>而名念者。<a id="a-Cs"></a>随顺串习颠倒诸见。<a id="a-Ct"></a>假名施设。<a id="a-Cu"></a>由此念故。<a id="a-Cv"></a>世间有情妄起种种分别诤论。<a id="a-Cw"></a>竞执诸法自性差别。<a id="a-Cx"></a>没恶见泥不能自出。<a id="a-Cy"></a>若无所见亦无所闻。<a id="a-Cz"></a>是则一切都无所有。<a id="a-D0"></a>云何今时编石为筏。<a id="a-D1"></a>诸有行愿复何所为。<a id="a-D2"></a>随顺世俗所见所闻。<a id="a-D3"></a>强假施设。<a id="a-D4"></a>不应为难。<a id="a-D5"></a>胜义理中二俱不许。<a id="a-D6"></a>一切分别戏论绝故。<a id="a-D7"></a>非诸如来有法可说。<a id="a-D8"></a>亦无有法少有所得。<a id="a-D9"></a>故契经言。<a id="a-DA"></a>如来昔在燃灯佛所。<a id="a-DB"></a>无有少法可说可取。<a id="a-DC"></a>若尔精进则为唐捐。<a id="a-DD"></a>应弃如来甘露圣教。<a id="a-DE"></a>为欲方便除倒见执。<a id="a-DF"></a>施设二事。<a id="a-DG"></a>俱无有过。<a id="a-DH"></a>既言一切所见能见皆无所有。<a id="a-DI"></a>云何无过。<a id="a-DJ"></a>虽无真实所见能见。<a id="a-DK"></a>而诸愚夫颠倒谓有。<a id="a-DL"></a>为欲除彼增上慢见。<a id="a-DM"></a>随顺世间施设无过。<a id="a-DN"></a>若能随此圣教修行。<a id="a-DO"></a>随俗说为真佛弟子。<a id="a-DP"></a>世俗愚夫随自心变颠倒境相而起见心。<a id="a-DQ"></a>佛非其境于彼无用。<a id="a-DR"></a>云何说为如来弟子。<a id="a-DS"></a>由佛愿行为增上缘。<a id="a-DT"></a>起彼见心。<a id="a-DU"></a>故亦无失。<a id="a-DV"></a>谓佛世尊在昔因位。<a id="a-DW"></a>为欲利乐一切有情。<a id="a-DX"></a>发起无边功用愿行。<a id="a-DY"></a>由此证得无分别慧。<a id="a-DZ"></a>因此慧力发起无量利乐有情作用无尽。<a id="a-Da"></a>诸有情类用佛愿行。<a id="a-Db"></a>所得妙慧为增上缘。<a id="a-Dc"></a>自心变现能顺世间。<a id="a-Dd"></a>最胜生道及顺出世。<a id="a-De"></a>决定胜道诸佛形相。<a id="a-Df"></a>及所说法。<a id="a-Dg"></a>缘自心相起增上慢。<a id="a-Dh"></a>谓我见佛闻说法音。<a id="a-Di"></a>信顺修行世出世行。<a id="a-Dj"></a>是故说为如来弟子。<a id="a-Dk"></a>若尔应从颠倒愿行。<a id="a-Dl"></a>生无分别无倒见慧。<a id="a-Dm"></a>以本愿行见有利乐一切有情而生起故。<a id="a-Dn"></a>设许如是有何相违。<a id="a-Do"></a>因果异类岂不相违。<a id="a-Dp"></a>又一一因应生一切。<a id="a-Dq"></a>随因势用生异类果。<a id="a-Dr"></a>彼此俱许有何相违。<a id="a-Ds"></a>如从有漏发生无漏。<a id="a-Dt"></a>非根生根。<a id="a-Du"></a>非识生识。<a id="a-Dv"></a>不可见此能生异类。<a id="a-Dw"></a>即令一一皆生一切。<a id="a-Dx"></a>同见同知。<a id="a-Dy"></a>不应为难。<a id="a-Dz"></a>彼此俱有非爱过故。<a id="a-E0"></a>又世俗法力用难思。<a id="a-E1"></a>不可一一难令齐等。<a id="a-E2"></a>现见世间末达那果。<a id="a-E3"></a>及余能发风病等物。<a id="a-E4"></a>若有如量如时服者。<a id="a-E5"></a>除风病等为无病因。<a id="a-E6"></a>羯罗那等则不如是。<a id="a-E7"></a>是故异类虽得相生。<a id="a-E8"></a>而非一因生一切果。<a id="a-E9"></a>又本愿行亦非颠倒。<a id="a-EA"></a>以能了知诸法实义。<a id="a-EB"></a>于一切法无所执着。<a id="a-EC"></a>能为无上妙果生因。<a id="a-ED"></a>虽复发心起诸胜行。<a id="a-EE"></a>求无上果利乐有情。<a id="a-EF"></a>然似幻师起诸幻事。<a id="a-EG"></a>都无所执。<a id="a-EH"></a>故非颠倒。<a id="a-EI"></a>复次如前应问。<a id="a-EJ"></a>云何定知诸法有体而依法体执有实时。<a id="a-EK"></a>若彼答言由随法体起现见心。<a id="a-EL"></a>后重审察能自了知。<a id="a-EM"></a>我昔曾更如是境界。<a id="a-EN"></a>若无法体起现见心。<a id="a-EO"></a>后时不应如是审察。<a id="a-EP"></a>是故定知诸法有体。<a id="a-EQ"></a>复应问彼。<a id="a-ER"></a>重审察时为有法体可现见不。<a id="a-ES"></a>彼言。<a id="a-ET"></a>不也。<a id="a-EU"></a>所以者何。<a id="a-EV"></a>生已即灭。<a id="a-EW"></a>彼于今时无所见见。<a id="a-EX"></a>谓无所见而生于见。<a id="a-EY"></a>又应问彼。<a id="a-EZ"></a>重审察时前现见心为可回返忆我昔见如是境耶。<a id="a-Ea"></a>彼言。<a id="a-Eb"></a>不也。<a id="a-Ec"></a>所以者何。<a id="a-Ed"></a>过去诸法不可回返。<a id="a-Ee"></a>故无回心。<a id="a-Ef"></a>谓无有能回过去心来至现在若尔今时由谁审察。<a id="a-Eg"></a>能决定知诸法有体。<a id="a-Eh"></a>彼言由念。<a id="a-Ei"></a>所以者何。<a id="a-Ej"></a>要依现见后方有念。<a id="a-Ek"></a>非无法体可有现见。<a id="a-El"></a>是故定知诸法有体。<a id="a-Em"></a>此但有言而无实义。<a id="a-En"></a>所以者何。<a id="a-Eo"></a>一切忆念但缘有名无实境起。<a id="a-Ep"></a>由此忆念唯缘妄境。<a id="a-Eq"></a>是故唯有世俗虚假忆念名生。<a id="a-Er"></a>谓于非有虚妄境界。<a id="a-Es"></a>如对目前分明记忆。<a id="a-Et"></a>故名忆念。<a id="a-Eu"></a>实无有体颠倒相现。<a id="a-Ev"></a>故名非有。<a id="a-Ew"></a>虚妄境界。<a id="a-Ex"></a>是故不应随虚妄见计度诸法谓实有体。</p>
  <p id="aEy">复次汝上所言。<a id="a-Ez"></a>要依现见后方有念。<a id="a-F0"></a>非无法体有现见者。<a id="a-F1"></a>此亦不然。<a id="a-F2"></a>前已略说。<a id="a-F3"></a>见非实故。<a id="a-F4"></a>所见能见皆无所有。<a id="a-F5"></a>是故不可以其现见证法有体。<a id="a-F6"></a>前虽略说。<a id="a-F7"></a>而未广辩。<a id="a-F8"></a>云何定知诸法非有。<a id="a-F9"></a>诸所执有略有二种。<a id="a-FA"></a>一者无为。<a id="a-FB"></a>二者有为。<a id="a-FC"></a>无为是常。<a id="a-FD"></a>先已广破。<a id="a-FE"></a>谓若有用能生诸法。<a id="a-FF"></a>应如有为非无为体。<a id="a-FG"></a>若无有用不能生法。<a id="a-FH"></a>应如兔角。<a id="a-FI"></a>其体是无。<a id="a-FJ"></a>有为有二。<a id="a-FK"></a>谓过未有。<a id="a-FL"></a>及现在有。<a id="a-FM"></a>过去未来如前已辩。<a id="a-FN"></a>谓曾当有非现有体。<a id="a-FO"></a>若现有体应名现在。<a id="a-FP"></a>若言无用。<a id="a-FQ"></a>故非现在。<a id="a-FR"></a>既现有体。<a id="a-FS"></a>云何无用。<a id="a-FT"></a>若言其用必藉缘故。<a id="a-FU"></a>非恒有者。<a id="a-FV"></a>用可无常。<a id="a-FW"></a>体不藉缘应是常住。<a id="a-FX"></a>若言此体能起于用。<a id="a-FY"></a>用非常故。<a id="a-FZ"></a>体亦无常。<a id="a-Fa"></a>是则此体能起于用。<a id="a-Fb"></a>用暂有故。<a id="a-Fc"></a>体非恒有。<a id="a-Fd"></a>又若有为体恒是有而能起用。<a id="a-Fe"></a>故非无为。<a id="a-Ff"></a>虚空等体亦许恒有。<a id="a-Fg"></a>何不起用说名有为。<a id="a-Fh"></a>无为恒有而不起用。<a id="a-Fi"></a>有为起用如何恒有。<a id="a-Fj"></a>又过去体定非现有。<a id="a-Fk"></a>名已灭故。<a id="a-Fl"></a>过去摄故。<a id="a-Fm"></a>如过去用。<a id="a-Fn"></a>未来世体亦非现有。<a id="a-Fo"></a>名未生故。<a id="a-Fp"></a>未来摄故。<a id="a-Fq"></a>如未来用。<a id="a-Fr"></a>若言去来体虽是有不名现有非现在故。<a id="a-Fs"></a>所立比量便立已成。<a id="a-Ft"></a>此理不然。<a id="a-Fu"></a>汝立三世体非本无今有。<a id="a-Fv"></a>亦非本有今无。<a id="a-Fw"></a>一切时有。<a id="a-Fx"></a>如所执空故名现有。<a id="a-Fy"></a>非现世摄名为现有。<a id="a-Fz"></a>我今遮破恒现前有。<a id="a-G0"></a>是故比量非立已成。<a id="a-G1"></a>若汝不许去来二世其体现有。<a id="a-G2"></a>则应如用先后是无。<a id="a-G3"></a>体非常有。<a id="a-G4"></a>是则一切有为之法。<a id="a-G5"></a>若体若用皆待众缘。<a id="a-G6"></a>本无今有本有今无。<a id="a-G7"></a>便失汝宗。<a id="a-G8"></a>法体常有。<a id="a-G9"></a>若言去来体是现有。<a id="a-GA"></a>世所摄故。<a id="a-GB"></a>犹如现在。<a id="a-GC"></a>理亦不成。<a id="a-GD"></a>汝许去来用非现有。<a id="a-GE"></a>是世所摄。<a id="a-GF"></a>则所立量有不定失。<a id="a-GG"></a>若言去来体是实有。<a id="a-GH"></a>世所摄故。<a id="a-GI"></a>如现在者。<a id="a-GJ"></a>理亦不然。<a id="a-GK"></a>若依胜义我宗现在。<a id="a-GL"></a>亦非实有则无同喻。<a id="a-GM"></a>若依世俗用瓶盆等。<a id="a-GN"></a>是世所摄而非实有。<a id="a-GO"></a>则所立量有不定过。<a id="a-GP"></a>若言去来体是实有。<a id="a-GQ"></a>余非实有。<a id="a-GR"></a>所不摄故。<a id="a-GS"></a>如共所知实有法者。<a id="a-GT"></a>此亦不然。<a id="a-GU"></a>若依胜义无同法喻。<a id="a-GV"></a>若依世俗便立已成。<a id="a-GW"></a>我宗亦许去来曾当是实有故。<a id="a-GX"></a>又如共知世俗实法。<a id="a-GY"></a>余非实有。<a id="a-GZ"></a>所不摄故。<a id="a-Ga"></a>应非去来体现实有。<a id="a-Gb"></a>如是等类有多相违。<a id="a-Gc"></a>又去来体非现实有。<a id="a-Gd"></a>余实有法。<a id="a-Ge"></a>所不摄故。<a id="a-Gf"></a>如共所知非实有法。<a id="a-Gg"></a>如是等类比量无边。<a id="a-Gh"></a>是故去来非现有体。<a id="a-Gi"></a>但依现在假名建立。<a id="a-Gj"></a>谓现在心缘曾当法。<a id="a-Gk"></a>似彼相现假说去来。<a id="a-Gl"></a>实非过未。<a id="a-Gm"></a>由此去来共所许法。<a id="a-Gn"></a>非离现在别有实体。<a id="a-Go"></a>自宗所许世所摄故。<a id="a-Gp"></a>犹如现在诸立过去。<a id="a-Gq"></a>未来有体如现在者。<a id="a-Gr"></a>皆同数论外道所计自性体常用有起谢。<a id="a-Gs"></a>彼既有过。<a id="a-Gt"></a>此亦应然。<a id="a-Gu"></a>是故自称佛弟子者。<a id="a-Gv"></a>应舍此执。<a id="a-Gw"></a>现在诸法虽世俗有而非胜义。<a id="a-Gx"></a>所以者何。<a id="a-Gy"></a>若胜义有。<a id="a-Gz"></a>应不藉缘。<a id="a-H0"></a>既待缘生犹如幻事。<a id="a-H1"></a>如何可说是真实有。<a id="a-H2"></a>又现在法有生有灭。<a id="a-H3"></a>犹如幻化。<a id="a-H4"></a>云何实有。<a id="a-H5"></a>若现在法是实有者。<a id="a-H6"></a>应如所执虚空等性。<a id="a-H7"></a>无生无灭。<a id="a-H8"></a>岂名现在。<a id="a-H9"></a>又现在法已生未灭。<a id="a-HA"></a>二分合成。<a id="a-HB"></a>已生待未来。<a id="a-HC"></a>未灭待过去。<a id="a-HD"></a>相待立故。<a id="a-HE"></a>非实有体。<a id="a-HF"></a>如粗细等。<a id="a-HG"></a>揽非实法和合而成。<a id="a-HH"></a>如树林等。<a id="a-HI"></a>云何实有。<a id="a-HJ"></a>又于现在一一法上有多种性。<a id="a-HK"></a>如何实有。<a id="a-HL"></a>谓一一法皆有蕴性处性界性有漏无漏世出世间色心等性有无量种。<a id="a-HM"></a>于诸性中谁实谁假。<a id="a-HN"></a>不可说言。<a id="a-HO"></a>如是等性是义差别同依一体。<a id="a-HP"></a>除此诸性更有何体。<a id="a-HQ"></a>亦不可言。<a id="a-HR"></a>一性是体余性是义。<a id="a-HS"></a>同名为性无有差别。<a id="a-HT"></a>云何一体。<a id="a-HU"></a>余皆是义。<a id="a-HV"></a>亦不可言。<a id="a-HW"></a>如是等性是名差别。<a id="a-HX"></a>其义是一。<a id="a-HY"></a>若尔不应生别行解。<a id="a-HZ"></a>亦不可言。<a id="a-Ha"></a>差别行解但缘其名。<a id="a-Hb"></a>苦无常等种种行解。<a id="a-Hc"></a>皆缘义故。<a id="a-Hd"></a>是故一一有为法体皆用无量性相合成。<a id="a-He"></a>如舍林等非真实有。<a id="a-Hf"></a>但依世俗说有实体。<a id="a-Hg"></a>若言诸性皆是共相。<a id="a-Hh"></a>以可说故。<a id="a-Hi"></a>如军林等。<a id="a-Hj"></a>是假非实。<a id="a-Hk"></a>比量所得。<a id="a-Hl"></a>自相是实现量所得。<a id="a-Hm"></a>既言是实。<a id="a-Hn"></a>其相如何。<a id="a-Ho"></a>现量所得云何可说。<a id="a-Hp"></a>若不可说。<a id="a-Hq"></a>如何言实。<a id="a-Hr"></a>若可言实。<a id="a-Hs"></a>即应可说。<a id="a-Ht"></a>云何自相是不可说。<a id="a-Hu"></a>若言自相假说为实。<a id="a-Hv"></a>非是真实。<a id="a-Hw"></a>是则一切若假若实。<a id="a-Hx"></a>皆依世俗假想施设云何汝等定执诸法皆有实体。<a id="a-Hy"></a>若一切法皆非实有。<a id="a-Hz"></a>如何现前分明可见。<a id="a-I0"></a>镜像水月健达缚城。<a id="a-I1"></a>梦境幻事第二月等。<a id="a-I2"></a>分明可见。<a id="a-I3"></a>岂实有耶。<a id="a-I4"></a>世间所见皆无有实。<a id="a-I5"></a>云何以见证法是真。<a id="a-I6"></a>觉时所见一切非真。<a id="a-I7"></a>是识所缘如梦所见。<a id="a-I8"></a>梦心所见决定非真。<a id="a-I9"></a>乱识所缘如第二月。<a id="a-IA"></a>如是虽无真实法体。<a id="a-IB"></a>而能为境。<a id="a-IC"></a>生现见心。<a id="a-ID"></a>因斯展转发生忆念。<a id="a-IE"></a>前后俱缘非真有境。<a id="a-IF"></a>是故不可以生忆念证法是真。<a id="a-IG"></a>法既非真。<a id="a-IH"></a>时如何实。<a id="a-II"></a>若缘妄境生于倒见。<a id="a-IJ"></a>境可是虚。<a id="a-IK"></a>见应是实。<a id="a-IL"></a>境既是虚。<a id="a-IM"></a>见云何实。<a id="a-IN"></a>如在梦中。<a id="a-IO"></a>谓眼等识缘色等境。<a id="a-IP"></a>觉时知彼二事俱无。<a id="a-IQ"></a>妄境倒心亦复如是。<a id="a-IR"></a>愚夫谓有。<a id="a-IS"></a>圣者知无。<a id="a-IT"></a>有倒心境二种皆虚。<a id="a-IU"></a>无倒境心俱应是实。<a id="a-IV"></a>世俗可尔。<a id="a-IW"></a>胜义不然。<a id="a-IX"></a>以胜义中心言绝故。<a id="a-IY"></a>若于胜义心言绝者。<a id="a-IZ"></a>云何数说。<a id="a-Ia"></a>心境是虚。<a id="a-Ib"></a>为破实执。<a id="a-Ic"></a>故且言虚。<a id="a-Id"></a>实执若除。<a id="a-Ie"></a>虚亦不有。<a id="a-If"></a>若实若虚。<a id="a-Ig"></a>皆为遣执。<a id="a-Ih"></a>依世俗说。<a id="a-Ii"></a>非就胜义。<a id="a-Ij"></a>胜义谛言亦是假立。<a id="a-Ik"></a>为翻世俗非有定诠。<a id="a-Il"></a>现见心境可言是无。<a id="a-Im"></a>忆念境心云何非有。<a id="a-In"></a>现见尚无。<a id="a-Io"></a>忆念岂有。<a id="a-Ip"></a>若一切法都非实有。<a id="a-Iq"></a>如何世间现造善恶。<a id="a-Ir"></a>若无善恶。<a id="a-Is"></a>苦乐亦无。<a id="a-It"></a>是则拨无一切因果。<a id="a-Iu"></a>若拨因果则为邪见。<a id="a-Iv"></a>岂不怖此邪见罪耶。<a id="a-Iw"></a>奇哉世间愚痴难悟。<a id="a-Ix"></a>唯知怖罪不识罪因。<a id="a-Iy"></a>一切善恶苦乐因果。<a id="a-Iz"></a>并世俗有。<a id="a-J0"></a>胜义中无。<a id="a-J1"></a>我依胜义言不可得。<a id="a-J2"></a>不拨世俗何成邪见。<a id="a-J3"></a>于世俗中执胜义有。<a id="a-J4"></a>不称正理。<a id="a-J5"></a>是为邪见。<a id="a-J6"></a>今于此中为破时执。<a id="a-J7"></a>略说诸法俗有真无。<a id="a-J8"></a>其义虚实研究是非。<a id="a-J9"></a>于后品中当广分别。<a id="a-JA"></a>已略成立远离二边中道实义。<a id="a-JB"></a>诸有聪慧乐胜义人当勤修学。<a id="a-JC"></a>谓常无常二边邪执。<a id="a-JD"></a>如其次第。<a id="a-JE"></a>略破应知。</p>
 </body>
</html>