<!doctype html>
<html id="z3IBVV3zT" data-ver="1146">
 <head>
  <meta charset="utf-8">
  <meta author="天亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">十地经论卷第十一</h1>
  <h2 id="a2">善慧地第九</h2>
  <p id="a3">论曰。<a id="a-4"></a>第九地中有四分差别。<a id="a-5"></a>一法师方便成就。<a id="a-6"></a>二智成就。<a id="a-7"></a>三入行成就。<a id="a-8"></a>四说成就。<a id="a-9"></a>第八地中但净佛国土教化众生。<a id="a-A"></a>此第九地中辩才力故。<a id="a-B"></a>教化众生成就一切相。<a id="a-C"></a>能教化故此胜彼故。<a id="a-D"></a>云何法师方便成就。</p>
  <p id="aE">经曰。<a id="a-F"></a>尔时金刚藏菩萨言。<a id="a-G"></a>佛子。<a id="a-H"></a>菩萨以如是无量智善思量智。<a id="a-I"></a>更求转胜深寂灭解脱。<a id="a-J"></a>复转求如来究竟智慧。<a id="a-K"></a>入如来深密法中。<a id="a-L"></a>思惟选择不思议大智慧。<a id="a-M"></a>选择诸陀罗尼三昧及智令清净故。<a id="a-N"></a>现诸神通广大行。<a id="a-O"></a>通达世界差别行。<a id="a-P"></a>修如来力无畏不共佛法无障调柔。<a id="a-Q"></a>通达如来转法轮庄严事。<a id="a-R"></a>不舍大悲大愿力。<a id="a-S"></a>得入第九菩萨地。</p>
  <p id="aT">论曰。<a id="a-U"></a>是中法师方便成就者。<a id="a-V"></a>依他利益自利益。<a id="a-W"></a>一一五三句示现。<a id="a-X"></a>依无色得解脱想可化众生作利益故。<a id="a-Y"></a>如经尔时金刚藏菩萨言佛子菩萨以如是无量智善思量智更求转胜深寂灭解脱故。<a id="a-Z"></a>依未得究竟佛智自利益。<a id="a-a"></a>如经复转求如来究竟智故。<a id="a-b"></a>依根熟菩萨。<a id="a-c"></a>依邪念修行可化众生。<a id="a-d"></a>依未知法众生。<a id="a-e"></a>转法轮令得知。<a id="a-f"></a>依邪归依众生。<a id="a-g"></a>依信生天众生。<a id="a-h"></a>如是次第五句示利益他行。<a id="a-i"></a>如经入如来深密法中故。<a id="a-j"></a>思惟选择不思议大智慧故。<a id="a-k"></a>选择诸陀罗尼三昧及智令清净故。<a id="a-l"></a>现诸神通广大行故。<a id="a-m"></a>通达世界差别行故。<a id="a-n"></a>示清净国土。<a id="a-o"></a>转信生天众生令入佛法故。<a id="a-p"></a>依正觉依转法轮依涅槃。<a id="a-q"></a>此如是次第三句示自利益行。<a id="a-r"></a>如经修如来力无畏不共佛法无障调柔故。<a id="a-s"></a>通达如来转法轮庄严事故。<a id="a-t"></a>不舍大悲大愿力。<a id="a-u"></a>得入第九菩萨地故。<a id="a-v"></a>不舍利益众生。<a id="a-w"></a>大涅槃示现。<a id="a-x"></a>以得不舍大悲大愿力故。<a id="a-y"></a>应知如是九地法师方便成就分已说。<a id="a-z"></a>云何智成就。</p>
  <p id="a10">经曰。<a id="a-11"></a>是菩萨住此菩萨善慧地中。<a id="a-12"></a>如实知善不善无记法行。<a id="a-13"></a>有漏无漏法行。<a id="a-14"></a>世间出世间法行。<a id="a-15"></a>思议不思议法行。<a id="a-16"></a>定不定法行。<a id="a-17"></a>声闻辟支佛法行。<a id="a-18"></a>菩萨行法行。<a id="a-19"></a>如来地法行。<a id="a-1A"></a>有为法行。<a id="a-1B"></a>如实知无为法行。</p>
  <p id="a1C">论曰。<a id="a-1D"></a>是中智成就者。<a id="a-1E"></a>依何等法说法。<a id="a-1F"></a>应知彼法净染不二。<a id="a-1G"></a>如经是菩萨住此菩萨善慧地中如实知善不善无记法行故。<a id="a-1H"></a>于净法中有有漏无漏。<a id="a-1I"></a>如经有漏无漏法行故。<a id="a-1J"></a>复无漏法中。<a id="a-1K"></a>有世间出世间法行。<a id="a-1L"></a>如经世间出世间法行故。<a id="a-1M"></a>复彼法有思议不思议。<a id="a-1N"></a>如经思议不思议法行故。<a id="a-1O"></a>彼思议复有定不定。<a id="a-1P"></a>如经定不定法行故。<a id="a-1Q"></a>彼复于三乘中。<a id="a-1R"></a>如经声闻辟支佛法行故。<a id="a-1S"></a>菩萨行法行如来地法行故。<a id="a-1T"></a>彼复三乘法中。<a id="a-1U"></a>示有为无为依顺行。<a id="a-1V"></a>如经有为法行如实知无为法行故。<a id="a-1W"></a>如是九地智成就分已说。<a id="a-1X"></a>云何入行成就。</p>
  <p id="a1Y">经曰。<a id="a-1Z"></a>是菩萨。<a id="a-1a"></a>随顺如是智慧。<a id="a-1b"></a>如实知众生心行稠林。<a id="a-1c"></a>烦恼行稠林。<a id="a-1d"></a>业行稠林。<a id="a-1e"></a>根行稠林。<a id="a-1f"></a>信行稠林。<a id="a-1g"></a>性行稠林。<a id="a-1h"></a>深心行稠林。<a id="a-1i"></a>使行稠林。<a id="a-1j"></a>生行稠林。<a id="a-1k"></a>习气行稠林。<a id="a-1l"></a>如实知三聚差别行稠林。</p>
  <p id="a1m">论曰。<a id="a-1n"></a>是中入行成就者。<a id="a-1o"></a>依共依烦恼业生共染烦恼染净等。<a id="a-1p"></a>依定不定时。<a id="a-1q"></a>如经是菩萨随顺如是智慧如实知众生心行稠林故。<a id="a-1r"></a>乃至三聚差别行稠林故。<a id="a-1s"></a>彼复定不定时根等。<a id="a-1t"></a>次第根等相似信等。<a id="a-1u"></a>如经根行稠林故。<a id="a-1v"></a>信行稠林故。<a id="a-1w"></a>性行稠林故。<a id="a-1x"></a>深心行稠林故。<a id="a-1y"></a>使行稠林故。<a id="a-1z"></a>生行稠林故。<a id="a-20"></a>习气行稠林故。<a id="a-21"></a>如实知三聚差别行稠林故。<a id="a-22"></a>稠林者。<a id="a-23"></a>众多义故难知义故。<a id="a-24"></a>行者不正信义故。<a id="a-25"></a>云何心行稠林差别。</p>
  <p id="a26">经曰。<a id="a-27"></a>是菩萨如实知众生诸心种种相。<a id="a-28"></a>心杂相。<a id="a-29"></a>心轻转生不生相。<a id="a-2A"></a>心无形相。<a id="a-2B"></a>心无边一切处众多相。<a id="a-2C"></a>心清净相。<a id="a-2D"></a>心染不染相。<a id="a-2E"></a>心缚解相。<a id="a-2F"></a>心幻起相。<a id="a-2G"></a>心随道生相。<a id="a-2H"></a>乃至无量百千种种心差别相。<a id="a-2I"></a>皆如实知。</p>
  <p id="a2J">论曰。<a id="a-2K"></a>是中心行稠林差别者。<a id="a-2L"></a>心种种差别异故。<a id="a-2M"></a>如经是菩萨如实知众生心种种相故。<a id="a-2N"></a>彼心种种相。<a id="a-2O"></a>有八种。<a id="a-2P"></a>一差别相。<a id="a-2Q"></a>心意识六种差别故。<a id="a-2R"></a>如经心杂相故。<a id="a-2S"></a>二行相。<a id="a-2T"></a>住异生灭行故。<a id="a-2U"></a>如经心轻转生不生相故。<a id="a-2V"></a>三第一义相。<a id="a-2W"></a>观彼心离心心身不可得故。<a id="a-2X"></a>如经心无形相故。<a id="a-2Y"></a>四自相顺行无量境界取故。<a id="a-2Z"></a>如经心无边一切处众多相故。<a id="a-2a"></a>五自性不染相。<a id="a-2b"></a>如经心清净相故。<a id="a-2c"></a>六同烦恼不同烦恼相。<a id="a-2d"></a>如经心染不染相故。<a id="a-2e"></a>七同使不同使相。<a id="a-2f"></a>如经心缚解相故。<a id="a-2g"></a>八因相。<a id="a-2h"></a>诸菩萨以愿力生余众生自业力生故。<a id="a-2i"></a>如经心幻起相故。<a id="a-2j"></a>心随道生相故。<a id="a-2k"></a>乃至无量百千种种心差别相皆如实知故。<a id="a-2l"></a>以自性清净心故。<a id="a-2m"></a>第六第七心染不染故。<a id="a-2n"></a>心缚解故。<a id="a-2o"></a>此二句烦恼染示现。<a id="a-2p"></a>第八句心随道故。<a id="a-2q"></a>生染示现。<a id="a-2r"></a>云何烦恼行稠林差别。</p>
  <p id="a2s">经曰。<a id="a-2t"></a>是菩萨。<a id="a-2u"></a>如实知诸烦恼深入相。<a id="a-2v"></a>行无边相。<a id="a-2w"></a>共生不离相。<a id="a-2x"></a>烦恼使一义相。<a id="a-2y"></a>心相应不相应相。<a id="a-2z"></a>随道生处得报相。<a id="a-30"></a>三界中差别相。<a id="a-31"></a>爱无明见箭大过相。<a id="a-32"></a>三种业因不断相。<a id="a-33"></a>略说乃至如实知八万四千烦恼行差别相。</p>
  <p id="a34">论曰。<a id="a-35"></a>烦恼行稠林差别者。<a id="a-36"></a>三种事示现。<a id="a-37"></a>一远入乃至有顶故。<a id="a-38"></a>如经是菩萨如实知烦恼深入相故。<a id="a-39"></a>二难知无量善根等修集行故。<a id="a-3A"></a>如经行无边相故。<a id="a-3B"></a>三染业烦恼生染故。<a id="a-3C"></a>是中随所缚以何缚及所缚事此事说烦恼染染事示现。<a id="a-3D"></a>如经共生不离相故。<a id="a-3E"></a>烦恼使一义相故。<a id="a-3F"></a>心相应不相应相故。<a id="a-3G"></a>是中随所缚者。<a id="a-3H"></a>迭共同事迭共相依共生不离故。<a id="a-3I"></a>以何缚者。<a id="a-3J"></a>谓使以有使故。<a id="a-3K"></a>不得解脱烦恼使一义故。<a id="a-3L"></a>所缚事者。<a id="a-3M"></a>谓心心相应不相应故。<a id="a-3N"></a>不相应者。<a id="a-3O"></a>示可得解脱故。<a id="a-3P"></a>身事生道界因故。<a id="a-3Q"></a>生烦恼染示现。<a id="a-3R"></a>如经随道生处得报相故。<a id="a-3S"></a>三界中差别相故。<a id="a-3T"></a>于三分中业因障解脱故。<a id="a-3U"></a>随顺世间身口意业故。<a id="a-3V"></a>不断起因故。<a id="a-3W"></a>业烦恼妄想染示现如经爱无明见箭大过相故。<a id="a-3X"></a>三种业根本不断相故。<a id="a-3Y"></a>乃至如实知八万四千烦恼行差别相故。<a id="a-3Z"></a>三分者。<a id="a-3a"></a>一爱行欲众生。<a id="a-3b"></a>二无戒众生。<a id="a-3c"></a>三外道众生。<a id="a-3d"></a>云何业行稠林差别。</p>
  <p id="a3e">经曰。<a id="a-3f"></a>是菩萨如实知诸业善不善无记相。<a id="a-3g"></a>有作未作相。<a id="a-3h"></a>心共生不离相。<a id="a-3i"></a>因自性尽集果不失次第相。<a id="a-3j"></a>有报无报相。<a id="a-3k"></a>黑业白业黑白业不黑不白业正受业差别相。<a id="a-3l"></a>业因无量相。<a id="a-3m"></a>圣世间差别相。<a id="a-3n"></a>现报生报后报相。<a id="a-3o"></a>乘非乘定不定相。<a id="a-3p"></a>乃至如实知八万四千诸业差别相。</p>
  <p id="a3q">论曰。<a id="a-3r"></a>业行稠林差别者。<a id="a-3s"></a>道因差别示现。<a id="a-3t"></a>如经是菩萨如实知诸业善不善无记相故。<a id="a-3u"></a>自性差别。<a id="a-3v"></a>如经有作未作相故。<a id="a-3w"></a>方便差别。<a id="a-3x"></a>如经心共生不离相故。<a id="a-3y"></a>尽集果差别。<a id="a-3z"></a>如经因自性尽集果不失次第相故。<a id="a-40"></a>已受果未受果差别。<a id="a-41"></a>如经有报无报相故。<a id="a-42"></a>对差别。<a id="a-43"></a>如经黑业白业黑白业不黑不白业正受业差别相故。<a id="a-44"></a>因缘差别。<a id="a-45"></a>如经业因无量相故。<a id="a-46"></a>未集已集差别。<a id="a-47"></a>如经圣世间差别相故。<a id="a-48"></a>定不定报差别。<a id="a-49"></a>如经现报生报后报相故。<a id="a-4A"></a>乘非乘定不定相故。<a id="a-4B"></a>乃至如实知八万四千诸业差别相故。<a id="a-4C"></a>是中自性差别有二种业。<a id="a-4D"></a>一筹量时。<a id="a-4E"></a>二作业时。<a id="a-4F"></a>方便差别者。<a id="a-4G"></a>心共生熏心不别生果故。<a id="a-4H"></a>尽集果差别者。<a id="a-4I"></a>无始时业自然。<a id="a-4J"></a>念念灭坏集不失故。<a id="a-4K"></a>有为作业因尽集故。<a id="a-4L"></a>已受果未受果差别者。<a id="a-4M"></a>生报后报受不受应知。<a id="a-4N"></a>对差别者。<a id="a-4O"></a>黑业对白业。<a id="a-4P"></a>白业对黑业。<a id="a-4Q"></a>不黑不白业对二业。<a id="a-4R"></a>二业对不黑不白业。<a id="a-4S"></a>业集成就差别应知。<a id="a-4T"></a>定不定差别者。<a id="a-4U"></a>三种时定不定故。<a id="a-4V"></a>三种乘定不定故。<a id="a-4W"></a>非乘者。<a id="a-4X"></a>世间定不定应知。<a id="a-4Y"></a>云何根行稠林差别。</p>
  <p id="a4Z">经曰。<a id="a-4a"></a>是菩萨如实知诸根濡中上差别相。<a id="a-4b"></a>先际后际别异不别异相。<a id="a-4c"></a>上中下相。<a id="a-4d"></a>烦恼共生不离相。<a id="a-4e"></a>乘非乘定不定相。<a id="a-4f"></a>淳熟定相。<a id="a-4g"></a>随根网轻转坏取相相。<a id="a-4h"></a>根增上不坏相。<a id="a-4i"></a>转不转根差别相。<a id="a-4j"></a>深入共生种种差别相。<a id="a-4k"></a>略说乃至如实知八万四千诸根差别相。<a id="a-4l"></a>是菩萨如实知众生信濡中利相。<a id="a-4m"></a>略说乃至如实知八万四千信差别相。<a id="a-4n"></a>是菩萨如实知诸性濡中上相。<a id="a-4o"></a>略说乃至如实知八万四千诸性差别相。<a id="a-4p"></a>是菩萨如实知心濡中上相。<a id="a-4q"></a>略说乃至如实知八万四千心差别相。</p>
  <p id="a4r">论曰。<a id="a-4s"></a>根行稠林差别有九种。<a id="a-4t"></a>一说器差别。<a id="a-4u"></a>如经是菩萨如实知诸根濡中上差别相故。<a id="a-4v"></a>二根转差别。<a id="a-4w"></a>如经先际后际别异不别异相故。<a id="a-4x"></a>三性差别。<a id="a-4y"></a>如经上中下相故。<a id="a-4z"></a>四烦恼染差别。<a id="a-50"></a>如经烦恼共生不离相故。<a id="a-51"></a>五定不定差别。<a id="a-52"></a>如经乘非乘定不定相故。<a id="a-53"></a>淳熟定相故。<a id="a-54"></a>六顺行差别。<a id="a-55"></a>如经随根网轻转坏取相相故。<a id="a-56"></a>七声闻净差别。<a id="a-57"></a>如经根增上不坏相故。<a id="a-58"></a>八菩萨净差别。<a id="a-59"></a>如经转不转根差别相故。<a id="a-5A"></a>九示一切根摄差别。<a id="a-5B"></a>如经深入共生种种差别相故。<a id="a-5C"></a>略说乃至如实知八万四千诸根差别相故。<a id="a-5D"></a>是中根转差别者。<a id="a-5E"></a>前后根前根下增平故。<a id="a-5F"></a>性差别者。<a id="a-5G"></a>于三乘中性差别故。<a id="a-5H"></a>烦恼染差别者。<a id="a-5I"></a>喜乐等诸根随烦恼习使染故。<a id="a-5J"></a>定不定差别者。<a id="a-5K"></a>于三乘中于世间中定不定熟不熟故。<a id="a-5L"></a>是中小乘不定根众生。<a id="a-5M"></a>菩萨令转向大乘故。<a id="a-5N"></a>定根者。<a id="a-5O"></a>菩萨令度二乘中解脱报定者。<a id="a-5P"></a>舍顺行差别者。<a id="a-5Q"></a>有三种顺行。<a id="a-5R"></a>一身依顺行迭共相缚六入展转故。<a id="a-5S"></a>二生灭顺行轻坏故。<a id="a-5T"></a>三观行取相故。<a id="a-5U"></a>声闻净差别者。<a id="a-5V"></a>行增上障灭能成义故。<a id="a-5W"></a>菩萨净差别者。<a id="a-5X"></a>转不转地差别故。<a id="a-5Y"></a>一切根摄差别者。<a id="a-5Z"></a>始行方便报熟根差别故。<a id="a-5a"></a>信性心濡中上等无量差别相皆如实知。<a id="a-5b"></a>如经是菩萨如实知众生信濡中上相。<a id="a-5c"></a>乃至如实知八万四千心差别相故。<a id="a-5d"></a>如是性入应知。<a id="a-5e"></a>云何使行稠林差别。</p>
  <p id="a5f">经曰。<a id="a-5g"></a>是菩萨如实知诸使深共生心共生相。<a id="a-5h"></a>心相应不相应不离相。<a id="a-5i"></a>远入相。<a id="a-5j"></a>无始来不恐怖相。<a id="a-5k"></a>一切禅定解脱三昧三摩跋提神通正修相违相。<a id="a-5l"></a>坚系缚三界系相。<a id="a-5m"></a>无始来心相续集相。<a id="a-5n"></a>开诸入门集相。<a id="a-5o"></a>得对治实相。<a id="a-5p"></a>地入随顺不随顺相。<a id="a-5q"></a>不异圣道灭动相。<a id="a-5r"></a>略说乃至如实知八万四千种种使差别相。</p>
  <p id="a5s">论曰。<a id="a-5t"></a>是中使者。<a id="a-5u"></a>随逐缚义故。<a id="a-5v"></a>此使行稠林差别者。<a id="a-5w"></a>何处随逐以何随逐此事差别示现。<a id="a-5x"></a>何处随逐者。<a id="a-5y"></a>报非报心。<a id="a-5z"></a>如经是菩萨如实知使深共生心共生相故。<a id="a-60"></a>心不离现事故。<a id="a-61"></a>欲色无色上中下差别。<a id="a-62"></a>如经心相应不相应不离相故。<a id="a-63"></a>随顺乃至有顶。<a id="a-64"></a>如经远入相故。<a id="a-65"></a>无边世界唯智怖畏如怨贼未曾有闻思修智是故不灭。<a id="a-66"></a>如经无始来不恐怖相故。<a id="a-67"></a>世间禅定等不能灭心随顺行。<a id="a-68"></a>如经一切禅定解脱三昧三摩跋提神通正修相违相故。<a id="a-69"></a>以何随逐者。<a id="a-6A"></a>有六种随逐。<a id="a-6B"></a>六种随逐者六句说。<a id="a-6C"></a>一者有不断随逐。<a id="a-6D"></a>以有不断相。<a id="a-6E"></a>似使作缚故。<a id="a-6F"></a>如经坚系缚三界系相故。<a id="a-6G"></a>二远时随逐故。<a id="a-6H"></a>如经无始来心相续集相故。<a id="a-6I"></a>三一身生随逐故。<a id="a-6J"></a>眼等诸入门六种生集识同生随逐故。<a id="a-6K"></a>及阿黎耶熏故随逐。<a id="a-6L"></a>如经开诸入门集相故。<a id="a-6M"></a>四不实随逐。<a id="a-6N"></a>对治实义故。<a id="a-6O"></a>如经得对治实相故。<a id="a-6P"></a>五微细随逐。<a id="a-6Q"></a>于九地中六入处烦恼身随逐故。<a id="a-6R"></a>如经地入随顺不随顺相故。<a id="a-6S"></a>六离苦随逐。<a id="a-6T"></a>出世间行余行不能离故。<a id="a-6U"></a>如经不异圣道灭动相故。<a id="a-6V"></a>略说乃至如实知八万四千种种使差别相故。<a id="a-6W"></a>云何生行稠林差别。</p>
  <p id="a6X">经曰。<a id="a-6Y"></a>是菩萨如实知诸生差别相。<a id="a-6Z"></a>随业生相。<a id="a-6a"></a>地狱畜生饿鬼阿修罗人天差别相。<a id="a-6b"></a>有色无色生差别相。<a id="a-6c"></a>有想无想生差别相。<a id="a-6d"></a>业是田。<a id="a-6e"></a>爱是水。<a id="a-6f"></a>无明是黑闇。<a id="a-6g"></a>识是种子。<a id="a-6h"></a>后身是生芽相。<a id="a-6i"></a>名色共生而不离相。<a id="a-6j"></a>有痴求爱相续相。<a id="a-6k"></a>欲受欲生乐众生相续无际相。<a id="a-6l"></a>贪着三界相出相。<a id="a-6m"></a>皆如实知。</p>
  <p id="a6n">论曰。<a id="a-6o"></a>生行稠林差别有八种。<a id="a-6p"></a>一身种种。<a id="a-6q"></a>如经是菩萨如实知诸生差别相故。<a id="a-6r"></a>二业种种。<a id="a-6s"></a>如经随业生相故。<a id="a-6t"></a>三住处种种。<a id="a-6u"></a>如经地狱畜生饿鬼阿修罗人天差别相故。<a id="a-6v"></a>四色相上下种种。<a id="a-6w"></a>如经有色无色生差别相故。<a id="a-6x"></a>有想无想生差别相故。<a id="a-6y"></a>五同外色因种种。<a id="a-6z"></a>如经业是田爱是水无明是黑闇识是种子后身是生芽相故。<a id="a-70"></a>六自相种种。<a id="a-71"></a>如经名色共生而不离相故。<a id="a-72"></a>七本顺生因种种。<a id="a-73"></a>如经有痴求爱相续相故。<a id="a-74"></a>八集苦谛种种差别示现。<a id="a-75"></a>如经欲受欲生乐众生相续无际相故。<a id="a-76"></a>贪着三界相出相皆如实知故。<a id="a-77"></a>是中欲爱者。<a id="a-78"></a>乐贪共取处处求故。<a id="a-79"></a>欲生者。<a id="a-7A"></a>复有乐有众生爱自身他身心着相往来上下界取着故。<a id="a-7B"></a>小大无量无想相出有轮展转苦谛差别示现。<a id="a-7C"></a>云何习气行稠林差别。</p>
  <p id="a7D">经曰。<a id="a-7E"></a>是菩萨如实知习气行不行差别相。<a id="a-7F"></a>随道生处熏有习气。<a id="a-7G"></a>随共众生行有习气。<a id="a-7H"></a>随业烦恼有习气。<a id="a-7I"></a>随善不善无记法有习气。<a id="a-7J"></a>后有有习气。<a id="a-7K"></a>次第随逐有习气。<a id="a-7L"></a>深入不断烦恼牵有习气。<a id="a-7M"></a>有实不实有习气。<a id="a-7N"></a>声闻辟支佛菩萨如来见闻亲近熏有习气。<a id="a-7O"></a>皆如实知。</p>
  <p id="a7P">论曰。<a id="a-7Q"></a>习气行稠林差别有十种。<a id="a-7R"></a>一与果现在非现在差别。<a id="a-7S"></a>如经是菩萨如实知习气行不行相故。<a id="a-7T"></a>二道熏差别。<a id="a-7U"></a>如经随道生处熏有习气故。<a id="a-7V"></a>三亲近众生熏差别。<a id="a-7W"></a>如经随共众生行行有习气故。<a id="a-7X"></a>四功业烦恼熏差别。<a id="a-7Y"></a>如经随业烦恼有习气故。<a id="a-7Z"></a>五善业等熏差别。<a id="a-7a"></a>如经随善不善无记法有习气故。<a id="a-7b"></a>六中阴熏差别。<a id="a-7c"></a>如经后有有习气故。<a id="a-7d"></a>七与果次第熏差别。<a id="a-7e"></a>如经次第随逐有习气故。<a id="a-7f"></a>八离世间禅因熏差别。<a id="a-7g"></a>远入熏不断烦恼烦恼牵故。<a id="a-7h"></a>如经深入不断烦恼牵有习气故。<a id="a-7i"></a>九同法异外道行解脱熏差别。<a id="a-7j"></a>如经有实不实有习气故。<a id="a-7k"></a>十乘熏差别示现。<a id="a-7l"></a>如经声闻辟支佛菩萨如来见闻亲近熏有习气皆如实知故。<a id="a-7m"></a>云何三聚行稠林差别。</p>
  <p id="a7n">经曰。<a id="a-7o"></a>是菩萨如实知众生三聚正定相邪定相离此二不定相。<a id="a-7p"></a>正见正定相邪见邪定相离此二不定相。<a id="a-7q"></a>五逆邪定相五根正定相。<a id="a-7r"></a>离此二不定相。<a id="a-7s"></a>八邪邪定相正位正定相。<a id="a-7t"></a>更不作故离此二不定相。<a id="a-7u"></a>妒吝恶行不转邪定相修行无上圣道正定相。<a id="a-7v"></a>离此二不定相。<a id="a-7w"></a>皆如实知。<a id="a-7x"></a>佛子。<a id="a-7y"></a>菩萨随顺如是智。<a id="a-7z"></a>名为安住菩萨善慧地。</p>
  <p id="a80">论曰。<a id="a-81"></a>众生三聚行稠林差别有五种。<a id="a-82"></a>一有涅槃法无涅槃法三乘中一向定差别。<a id="a-83"></a>如经是菩萨如实知众生三聚正定相邪定相离此二不定相故。<a id="a-84"></a>二善行恶行因差别。<a id="a-85"></a>如经正见正定相邪见邪定相离此二不定相故。<a id="a-86"></a>三恶道善道因差别。<a id="a-87"></a>如经五逆邪定相五根正定相离此二不定相故。<a id="a-88"></a>四外道声闻因差别。<a id="a-89"></a>如经八邪邪定相正位正定相更不作故离此二不定相故。<a id="a-8A"></a>五菩萨差别示现。<a id="a-8B"></a>如经妒吝恶行不转邪定相修行无上圣道正定相离此二不定相皆如实知故。<a id="a-8C"></a>舍可化众生名妒。<a id="a-8D"></a>不喜施他财名吝过能生他苦恶行不转。<a id="a-8E"></a>菩萨波罗蜜相违邪定菩萨。<a id="a-8F"></a>是名法师方便成就智成就入行成就。<a id="a-8G"></a>三种事成就此地中善住。<a id="a-8H"></a>如经佛子菩萨随顺如是智名为安住菩萨善慧地故。<a id="a-8I"></a>云何说成就与众生解脱方便故。</p>
  <p id="a8J">经曰。<a id="a-8K"></a>是菩萨。<a id="a-8L"></a>住此菩萨善慧地已。<a id="a-8M"></a>如实知众生如是诸行差别相。<a id="a-8N"></a>随其解脱而与因缘。<a id="a-8O"></a>是菩萨如实知化众生法。<a id="a-8P"></a>如实知度众生法。<a id="a-8Q"></a>说声闻乘法。<a id="a-8R"></a>说辟支佛乘法。<a id="a-8S"></a>说菩萨乘法。<a id="a-8T"></a>如实知说如来地法。<a id="a-8U"></a>是菩萨如是知已。<a id="a-8V"></a>如实为众生说法令得解脱。<a id="a-8W"></a>随心差别随使差别。<a id="a-8X"></a>随根差别随信差别。<a id="a-8Y"></a>随境界差别。<a id="a-8Z"></a>种种行习气。<a id="a-8a"></a>随顺一切境界智随顺性行稠林。<a id="a-8b"></a>随生烦恼业习气转。<a id="a-8c"></a>随聚差别。<a id="a-8d"></a>随乘信令得解脱而为说法。</p>
  <p id="a8e">论曰。<a id="a-8f"></a>说成就者。<a id="a-8g"></a>随其解脱而与因缘。<a id="a-8h"></a>如经是菩萨住此菩萨善慧地已如实知众生如是诸行差别相随其解脱而与因缘故。<a id="a-8i"></a>彼说成就。<a id="a-8j"></a>复三种相示现。<a id="a-8k"></a>一智成就。<a id="a-8l"></a>二口业成就。<a id="a-8m"></a>三法师成就。<a id="a-8n"></a>智成就者。<a id="a-8o"></a>随所知随所依此事说应知。<a id="a-8p"></a>何者随所知说。<a id="a-8q"></a>解脱器得熟故。<a id="a-8r"></a>解脱体正度故。<a id="a-8s"></a>解脱差别以三乘差别故。<a id="a-8t"></a>如经是菩萨如实知化众生法乃至如实知说如来地法故。<a id="a-8u"></a>何者随所依说。<a id="a-8v"></a>所说法对器故。<a id="a-8w"></a>随应度者。<a id="a-8x"></a>授对治法故。<a id="a-8y"></a>是义二句说所说法器成随根随信而为说法此义二句说。<a id="a-8z"></a>如经是菩萨如是知已如实为众生说法令得解脱随心差别随使差别随根差别随信差别故。<a id="a-90"></a>随譬喻解器。<a id="a-91"></a>如经随境界差别种种行习气故。<a id="a-92"></a>随种种异行器。<a id="a-93"></a>如经随顺一切境界智故。<a id="a-94"></a>乃至得成就器。<a id="a-95"></a>如经随顺性行稠林故。<a id="a-96"></a>随辞辩器彼生烦恼业熏同行故。<a id="a-97"></a>如经随生烦恼业习气转故。<a id="a-98"></a>定不定根转器。<a id="a-99"></a>如经随聚差别故。<a id="a-9A"></a>随乘因能乘出器。<a id="a-9B"></a>如经随乘信令得解脱而为说法故。<a id="a-9C"></a>云何智业成就。</p>
  <p id="a9D">经曰。<a id="a-9E"></a>是菩萨住此菩萨善慧地中。<a id="a-9F"></a>略说作大法师。<a id="a-9G"></a>住在大法师深妙义中。<a id="a-9H"></a>守护诸佛法藏。</p>
  <p id="a9I">论曰。<a id="a-9J"></a>是中说者持者二句示现。<a id="a-9K"></a>住在大法师深妙义中者。<a id="a-9L"></a>有二十种能作法师事。<a id="a-9M"></a>云何能作法师事。<a id="a-9N"></a>一者时。<a id="a-9O"></a>二者正意。<a id="a-9P"></a>三者顿。<a id="a-9Q"></a>四者相续。<a id="a-9R"></a>五者渐。<a id="a-9S"></a>六者次。<a id="a-9T"></a>七者句义渐次。<a id="a-9U"></a>八者示。<a id="a-9V"></a>九者喜。<a id="a-9W"></a>十者劝。<a id="a-9X"></a>十一者具德。<a id="a-9Y"></a>十二者不毁。<a id="a-9Z"></a>十三者不乱。<a id="a-9a"></a>十四者如法。<a id="a-9b"></a>十五者随众。<a id="a-9c"></a>十六者慈心。<a id="a-9d"></a>十七者安隐心。<a id="a-9e"></a>十八者怜愍心。<a id="a-9f"></a>十九者不着利养名闻。<a id="a-9g"></a>二十者不自赞毁他。<a id="a-9h"></a>是中时者无八难故。<a id="a-9i"></a>如偈说。</p>
  <p id="a9j">如王怀忧恼　　病恚着诸欲</p>
  <p id="a9k">险处无侍卫　　谗佞无忠臣</p>
  <p id="a9l">如是八难时　　智臣不应语</p>
  <p id="a9m">心王亦如是　　非时不应说</p>
  <p id="a9n">正意者。<a id="a-9o"></a>正威仪住非不正住。<a id="a-9p"></a>此义云何。<a id="a-9q"></a>自立他坐不应为说法。<a id="a-9r"></a>如是等如戒经中广说。<a id="a-9s"></a>何以故诸佛菩萨敬重法故。<a id="a-9t"></a>以敬法故。<a id="a-9u"></a>令他生尊重心。<a id="a-9v"></a>闻法恭敬摄心听故。<a id="a-9w"></a>顿者。<a id="a-9x"></a>是菩萨正意。<a id="a-9y"></a>为一切众说一切法。<a id="a-9z"></a>离悭法垢故。<a id="a-A0"></a>相续者。<a id="a-A1"></a>说无休息舍诸法中嫉妒意故。<a id="a-A2"></a>渐者。<a id="a-A3"></a>如字句次第说故。<a id="a-A4"></a>次者。<a id="a-A5"></a>如字句次第义。<a id="a-A6"></a>亦如是说故。<a id="a-A7"></a>句义渐次者。<a id="a-A8"></a>说同义法不说不同义法故。<a id="a-A9"></a>示者。<a id="a-AA"></a>示所应示等故。<a id="a-AB"></a>喜者。<a id="a-AC"></a>喜所应喜故。<a id="a-AD"></a>劝者怯弱众生助令勇猛故。<a id="a-AE"></a>具德者。<a id="a-AF"></a>现智比智阿含所证具说故。<a id="a-AG"></a>不毁者。<a id="a-AH"></a>随顺善道说故。<a id="a-AI"></a>不乱者。<a id="a-AJ"></a>不动不杂正入非稠林故。<a id="a-AK"></a>如法者。<a id="a-AL"></a>具说四圣谛故。<a id="a-AM"></a>随众者。<a id="a-AN"></a>于四众八部随所应闻而为说法故。<a id="a-AO"></a>如是十五种相。<a id="a-AP"></a>菩萨随顺利益他说一切法故。<a id="a-AQ"></a>慈心者。<a id="a-AR"></a>于怨众生中起慈心说法故。<a id="a-AS"></a>安隐心者。<a id="a-AT"></a>于恶行众生中起利益心说法故。<a id="a-AU"></a>怜愍心者。<a id="a-AV"></a>于受苦乐放逸众生中起怜愍利乐心说法故。<a id="a-AW"></a>不着利养名闻者。<a id="a-AX"></a>心不悕望常行远离故。<a id="a-AY"></a>不自赞毁他者。<a id="a-AZ"></a>离我慢嫉妒随烦恼为众生说法故。<a id="a-Aa"></a>如是五种相。<a id="a-Ab"></a>菩萨自心清净故。<a id="a-Ac"></a>具此二十事能作法师。<a id="a-Ad"></a>是名住大法师深妙义中故。<a id="a-Ae"></a>如是说成就中智成就已说。<a id="a-Af"></a>云何口业成就。</p>
  <p id="aAg">经曰。<a id="a-Ah"></a>通达无量智方便四无碍智。<a id="a-Ai"></a>起菩萨言辞说法。<a id="a-Aj"></a>是菩萨日夜常不坏四无碍智。<a id="a-Ak"></a>何等为四。<a id="a-Al"></a>所谓法无碍。<a id="a-Am"></a>义无碍。<a id="a-An"></a>辞无碍。<a id="a-Ao"></a>乐说无碍。</p>
  <p id="aAp">论曰。<a id="a-Aq"></a>口业成就者。<a id="a-Ar"></a>菩萨以四无碍言音说法。<a id="a-As"></a>如经通达无量智方便乃至乐说无碍故。<a id="a-At"></a>不坏者。<a id="a-Au"></a>不动故。<a id="a-Av"></a>是中四无碍境界者。<a id="a-Aw"></a>一法体。<a id="a-Ax"></a>二法境界体。<a id="a-Ay"></a>三正得与众生。<a id="a-Az"></a>四正求与无量门。<a id="a-B0"></a>是中法体者。<a id="a-B1"></a>远离二边生法所摄如色碍相如是等。<a id="a-B2"></a>法境界体者。<a id="a-B3"></a>彼远离二边生法所摄中。<a id="a-B4"></a>如实智境界。<a id="a-B5"></a>菩萨如彼生法所摄智境界中住如色。<a id="a-B6"></a>何者是色眼色等虚妄分别如是等。<a id="a-B7"></a>正得与众生者。<a id="a-B8"></a>于彼如实智境界中随他所喜言说正知随他言说正知而与故。<a id="a-B9"></a>正求与无量门者。<a id="a-BA"></a>于彼随他所喜言语正知无量种种义语随知而与故。<a id="a-BB"></a>是四无碍智十种差别。<a id="a-BC"></a>一依自相。<a id="a-BD"></a>二依同相。<a id="a-BE"></a>三行相。<a id="a-BF"></a>四说相。<a id="a-BG"></a>五智相。<a id="a-BH"></a>六无我慢相。<a id="a-BI"></a>七小乘大乘相。<a id="a-BJ"></a>八菩萨地相。<a id="a-BK"></a>九如来地相。<a id="a-BL"></a>十作住持相。<a id="a-BM"></a>后五是净相。<a id="a-BN"></a>云何自相。</p>
  <p id="aBO">经曰。<a id="a-BP"></a>是菩萨用法无碍智知诸法自相。<a id="a-BQ"></a>以义无碍智知诸法差别相。<a id="a-BR"></a>以辞无碍智知不坏说诸法。<a id="a-BS"></a>以乐说无碍智知诸法次第不断说。</p>
  <p id="aBT">论曰。<a id="a-BU"></a>是中自相者。<a id="a-BV"></a>有四种。<a id="a-BW"></a>一生法自相。<a id="a-BX"></a>二差别自相。<a id="a-BY"></a>三想坚固自相。<a id="a-BZ"></a>四彼想差别自相。<a id="a-Ba"></a>如经是菩萨用法无碍智知诸法自相故。<a id="a-Bb"></a>以义无碍智知诸法差别相故。<a id="a-Bc"></a>以辞无碍智知不坏说诸法故。<a id="a-Bd"></a>以乐说无碍智知诸法次第不断故。<a id="a-Be"></a>是中不坏说者。<a id="a-Bf"></a>随所觉诸相随彼彼众生种种说法故。<a id="a-Bg"></a>次第不断说者。<a id="a-Bh"></a>次第不息无量众多异名为坚固彼义故。<a id="a-Bi"></a>云何同相。</p>
  <p id="aBj">经曰。<a id="a-Bk"></a>复次以法无碍智知诸法无体性。<a id="a-Bl"></a>以义无碍智知诸法生灭相。<a id="a-Bm"></a>以辞无碍智知诸法假名而不断假名法说。<a id="a-Bn"></a>以乐说无碍智随假名不坏无边法说。</p>
  <p id="aBo">论曰。<a id="a-Bp"></a>是中同相有四种。<a id="a-Bq"></a>一者一切法同相。<a id="a-Br"></a>二者一切有为法同相。<a id="a-Bs"></a>三者一切法假名同相。<a id="a-Bt"></a>四者假名假名同相。<a id="a-Bu"></a>如经复次以法无碍智知诸法无体性故。<a id="a-Bv"></a>以义无碍智知诸法生灭相故。<a id="a-Bw"></a>以辞无碍智知诸法假名而不断假名法说故。<a id="a-Bx"></a>以乐说无碍智随假名不坏无边法说故。<a id="a-By"></a>是中无常门入无我义中。<a id="a-Bz"></a>第二同相初智境界成。<a id="a-C0"></a>是中知诸法假名。<a id="a-C1"></a>而不断假名法者。<a id="a-C2"></a>假名法以余假名法说。<a id="a-C3"></a>随假名不坏无边法者。<a id="a-C4"></a>不坏前假名而能异假名说。<a id="a-C5"></a>云何行相。</p>
  <p id="aC6">经曰。<a id="a-C7"></a>复次以法无碍智知现在诸法差别。<a id="a-C8"></a>以义无碍智知过去未来诸法差别。<a id="a-C9"></a>以辞无碍智知过去未来现在诸法。<a id="a-CA"></a>以不坏说法。<a id="a-CB"></a>以乐说无碍智于一一世得无量法明故说法。</p>
  <p id="aCC">论曰。<a id="a-CD"></a>是中行相者有四种。<a id="a-CE"></a>一生行相。<a id="a-CF"></a>二已生未生行相。<a id="a-CG"></a>三物假名行相。<a id="a-CH"></a>四说事行相。<a id="a-CI"></a>如经复次以法无碍智知现在诸法差别故。<a id="a-CJ"></a>以义无碍智知过去未来诸法差别故。<a id="a-CK"></a>以辞无碍智知过去未来现在诸法以不坏说法故。<a id="a-CL"></a>以乐说无碍智于一一世得无边法明故。<a id="a-CM"></a>说法故一一世现在世故。<a id="a-CN"></a>过去未来彼彼世间摄受应知。<a id="a-CO"></a>见过去未来世知现在世。<a id="a-CP"></a>如是彼菩萨智境界成就。<a id="a-CQ"></a>事行相者。<a id="a-CR"></a>不出三世中应知。<a id="a-CS"></a>无量法明者。<a id="a-CT"></a>异异法明应知。<a id="a-CU"></a>云何说相。</p>
  <p id="aCV">经曰。<a id="a-CW"></a>复次以法无碍智知诸法差别。<a id="a-CX"></a>以义无碍智知诸法义差别。<a id="a-CY"></a>以辞无碍智随诸言音而为说法。<a id="a-CZ"></a>以乐说无碍智随所乐解而为说法。</p>
  <p id="aCa">论曰。<a id="a-Cb"></a>是中说相者有四种一修多罗说相。<a id="a-Cc"></a>二彼解释说相。<a id="a-Cd"></a>三随顺说相。<a id="a-Ce"></a>四相似说相。<a id="a-Cf"></a>如经复次以法无碍智知诸法差别故。<a id="a-Cg"></a>以义无碍智知诸法义差别故。<a id="a-Ch"></a>以辞无碍智随诸言音而为说法故。<a id="a-Ci"></a>以乐说无碍智随所乐解而为说法故。<a id="a-Cj"></a>是中随诸言音说者。<a id="a-Ck"></a>随彼众生言音说故。<a id="a-Cl"></a>随所乐解说者。<a id="a-Cm"></a>随诸众生所有心念。<a id="a-Cn"></a>乃至随所有种种譬喻说。<a id="a-Co"></a>云何智相。</p>
  <p id="aCp">经曰。<a id="a-Cq"></a>复次以法无碍智以法智知诸法差别不坏方便。<a id="a-Cr"></a>以义无碍智以比智如实知诸法差别。<a id="a-Cs"></a>以辞无碍智以世智正见故说法。<a id="a-Ct"></a>以乐说无碍智以第一义智方便故说法。</p>
  <p id="aCu">论曰。<a id="a-Cv"></a>是中智相者。<a id="a-Cw"></a>有四种。<a id="a-Cx"></a>一现见智。<a id="a-Cy"></a>二比智。<a id="a-Cz"></a>三欲得方便智。<a id="a-D0"></a>四得智。<a id="a-D1"></a>如经复次以法无碍智以法智知诸法差别不坏方便故。<a id="a-D2"></a>以义无碍智以比智如实知诸法差别故。<a id="a-D3"></a>以辞无碍智以世智正见故说法。<a id="a-D4"></a>以乐说无碍智以第一义智方便故说法。<a id="a-D5"></a>是中法智者。<a id="a-D6"></a>知谛差别不异方便法智差别不坏方便故。<a id="a-D7"></a>比智者。<a id="a-D8"></a>如此如实分别余亦如是。<a id="a-D9"></a>比智如实谛差别知故。<a id="a-DA"></a>第一义智方便者。<a id="a-DB"></a>非颠倒异说应知。<a id="a-DC"></a>云何无我慢相。</p>
  <p id="aDD">经曰。<a id="a-DE"></a>复次以法无碍智知诸法一相不坏。<a id="a-DF"></a>以义无碍智知阴界入谛因缘集方便。<a id="a-DG"></a>以辞无碍智知一切世间之所归敬善妙音声字句说法。<a id="a-DH"></a>以乐说无碍智所说转胜无量法明说法。</p>
  <p id="aDI">论曰。<a id="a-DJ"></a>是中无我慢相者。<a id="a-DK"></a>有四种。<a id="a-DL"></a>一第一义谛无我慢相。<a id="a-DM"></a>二世谛无我慢相。<a id="a-DN"></a>三说美妙无我慢相。<a id="a-DO"></a>四说无上无我慢相。<a id="a-DP"></a>如经复次以法无碍智知诸法一相不坏故。<a id="a-DQ"></a>以义无碍智知阴界入谛因缘集方便故。<a id="a-DR"></a>以辞无碍智知一切世间之所归敬善妙音声字句说法故。<a id="a-DS"></a>以乐说无碍智所说转胜无量法明说法故。<a id="a-DT"></a>是中一相不坏者。<a id="a-DU"></a>无我不坏故。<a id="a-DV"></a>我知无我我证无我。<a id="a-DW"></a>如是等坏阴等方便入无我故。<a id="a-DX"></a>是故彼菩萨智境界成。<a id="a-DY"></a>一聚积着我。<a id="a-DZ"></a>二异因着。<a id="a-Da"></a>三欲着。<a id="a-Db"></a>四作着。<a id="a-Dc"></a>此对治如是次第。<a id="a-Dd"></a>阴等方便应知。<a id="a-De"></a>云何小乘大乘相。</p>
  <p id="aDf">经曰。<a id="a-Dg"></a>复次以法无碍智知诸法无有差别摄在一乘。<a id="a-Dh"></a>以义无碍智知分别诸乘差别门。<a id="a-Di"></a>以辞无碍智能说诸乘不坏。<a id="a-Dj"></a>以乐说无碍智于一一乘无量法明说。</p>
  <p id="aDk">论曰。<a id="a-Dl"></a>是中小乘大乘相者。<a id="a-Dm"></a>有四种。<a id="a-Dn"></a>一观相。<a id="a-Do"></a>二性相。<a id="a-Dp"></a>三解脱相。<a id="a-Dq"></a>四念相。<a id="a-Dr"></a>如经复次以法无碍智知诸法无有差别摄在一乘故。<a id="a-Ds"></a>以义无碍智知分别诸乘差别门故。<a id="a-Dt"></a>以辞无碍智能说诸乘不坏故。<a id="a-Du"></a>以乐说无碍智于一一乘无量法明说故。<a id="a-Dv"></a>是中知诸法无有差别摄在一乘者。<a id="a-Dw"></a>一观不异应知。<a id="a-Dx"></a>能说诸乘不坏者。<a id="a-Dy"></a>依同解脱不惧。<a id="a-Dz"></a>无量法明说者。<a id="a-E0"></a>种种法明分别说故。<a id="a-E1"></a>随可度者依种种念行随顺解脱。<a id="a-E2"></a>云何菩萨地相。</p>
  <p id="aE3">经曰。<a id="a-E4"></a>复次以法无碍智知一切菩萨行法行智行随智入。<a id="a-E5"></a>以义无碍智知分别说十地义差别入。<a id="a-E6"></a>以辞无碍智不坏说与随顺诸地道。<a id="a-E7"></a>以乐说无碍智说一一地无量相。</p>
  <p id="aE8">论曰。<a id="a-E9"></a>是中菩萨地相者。<a id="a-EA"></a>有四种。<a id="a-EB"></a>一智相。<a id="a-EC"></a>二说相。<a id="a-ED"></a>三与方便相。<a id="a-EE"></a>四入无量门相。<a id="a-EF"></a>如经复次以法无碍智知一切菩萨行法行智行随智入故。<a id="a-EG"></a>以义无碍智知分别说十地义差别入故。<a id="a-EH"></a>以辞无碍智知不坏说与随顺诸地道故。<a id="a-EI"></a>以乐说无碍智说一一地无量相故。<a id="a-EJ"></a>是中一切菩萨行者。<a id="a-EK"></a>法行智行示现观智说故。<a id="a-EL"></a>十地差别者。<a id="a-EM"></a>谓心说者口言应知。<a id="a-EN"></a>不坏说与随顺诸地道者。<a id="a-EO"></a>不颠倒教授故。<a id="a-EP"></a>云何如来地相。</p>
  <p id="aEQ">经曰。<a id="a-ER"></a>复次以法无碍智知一切佛于一念间得正觉。<a id="a-ES"></a>以义无碍智知种种时事相差别。<a id="a-ET"></a>以辞无碍智随正觉差别说。<a id="a-EU"></a>以乐说无碍智于一一句法无量劫说而不穷尽。</p>
  <p id="aEV">论曰。<a id="a-EW"></a>是中如来地相者。<a id="a-EX"></a>有四种。<a id="a-EY"></a>一法身相。<a id="a-EZ"></a>二色身相。<a id="a-Ea"></a>三正觉相。<a id="a-Eb"></a>四说相。<a id="a-Ec"></a>如经复次以法无碍智知一切佛于一念间得正觉故。<a id="a-Ed"></a>以义无碍智知种种时事相差别故。<a id="a-Ee"></a>以辞无碍智随正觉差别说故。<a id="a-Ef"></a>以乐说无碍智。<a id="a-Eg"></a>于一一句法无量劫说而不穷尽故。<a id="a-Eh"></a>是中时者。<a id="a-Ei"></a>随何劫中成何等佛事者。<a id="a-Ej"></a>随以何等佛国土。<a id="a-Ek"></a>随何等佛身相者。<a id="a-El"></a>随名所记可得见闻故。<a id="a-Em"></a>随正觉者。<a id="a-En"></a>依十种佛如正觉应知。<a id="a-Eo"></a>云何作住持相。</p>
  <p id="aEp">经曰。<a id="a-Eq"></a>复次以法无碍智知一切佛语力无畏不共佛法大悲无碍智行转法轮随顺一切智智。<a id="a-Er"></a>以义无碍智知随顺如来音声出八万四千随众生心随根随信差别。<a id="a-Es"></a>以辞无碍智一切众生行以如来音声不坏说。<a id="a-Et"></a>以乐说无碍智。<a id="a-Eu"></a>以诸佛智行神通圆满。<a id="a-Ev"></a>随信说法。</p>
  <p id="aEw">论曰。<a id="a-Ex"></a>是中作住持相者。<a id="a-Ey"></a>有四种。<a id="a-Ez"></a>一觉相。<a id="a-F0"></a>二差别相。<a id="a-F1"></a>三说相。<a id="a-F2"></a>四彼无量相。<a id="a-F3"></a>如经复次以法无碍智知一切佛语力无畏不共佛法大悲无碍智行转法轮随顺一切智智故。<a id="a-F4"></a>以义无碍智知随顺如来音声出八万四千随众生心随根随信差别故。<a id="a-F5"></a>以辞无碍智一切众生行以如来音声不坏说故。<a id="a-F6"></a>以乐说无碍智以诸佛智行神通圆满随信说法故。<a id="a-F7"></a>是中佛语者。<a id="a-F8"></a>能说法故。<a id="a-F9"></a>力者。<a id="a-FA"></a>能破憍慢众生故。<a id="a-FB"></a>无畏者。<a id="a-FC"></a>能降伏外道故。<a id="a-FD"></a>不共佛法者。<a id="a-FE"></a>不同声闻辟支佛故。<a id="a-FF"></a>大悲者。<a id="a-FG"></a>常能说法故。<a id="a-FH"></a>无碍智行者。<a id="a-FI"></a>依彼说法故。<a id="a-FJ"></a>转法轮者。<a id="a-FK"></a>随顺说法故。<a id="a-FL"></a>此一切事一切智智通达知故。<a id="a-FM"></a>随心者。<a id="a-FN"></a>随心性应知。<a id="a-FO"></a>诸佛智行神通圆满者。<a id="a-FP"></a>诸佛法身此行为利益众生行不可坏故。<a id="a-FQ"></a>言圆满随彼信故。<a id="a-FR"></a>示现菩萨无尽乐说。<a id="a-FS"></a>如是口业成就已说。<a id="a-FT"></a>云何法师自在成就。<a id="a-FU"></a>四种事示现。<a id="a-FV"></a>一持成就。<a id="a-FW"></a>二说成就。<a id="a-FX"></a>三问答成就。<a id="a-FY"></a>四受持成就。<a id="a-FZ"></a>云何持成就。</p>
  <p id="aFa">经曰。<a id="a-Fb"></a>佛子菩萨如是善知无碍智。<a id="a-Fc"></a>安住第九菩萨地。<a id="a-Fd"></a>名为得诸佛法藏能作大法师。<a id="a-Fe"></a>得众义陀罗尼。<a id="a-Ff"></a>众法陀罗尼。<a id="a-Fg"></a>起智陀罗尼。<a id="a-Fh"></a>光明陀罗尼。<a id="a-Fi"></a>善意陀罗尼。<a id="a-Fj"></a>众财陀罗尼。<a id="a-Fk"></a>威德陀罗尼。<a id="a-Fl"></a>无障碍门陀罗尼。<a id="a-Fm"></a>无量陀罗尼。<a id="a-Fn"></a>得种种义陀罗尼。<a id="a-Fo"></a>得如是等陀罗尼门。<a id="a-Fp"></a>满足十阿僧祇百千陀罗尼门。<a id="a-Fq"></a>如是十阿僧祇百千音声方便。<a id="a-Fr"></a>如是十阿僧祇百千无量信乐门差别说法。<a id="a-Fs"></a>是菩萨得如是十阿僧祇百千无量陀罗尼门。<a id="a-Ft"></a>能于无量诸佛所听法闻已不忘。<a id="a-Fu"></a>如所闻法能以无量差别门为人演说。</p>
  <p id="aFv">论曰。<a id="a-Fw"></a>持成就者。<a id="a-Fx"></a>有十种陀罗尼。<a id="a-Fy"></a>一义陀罗尼。<a id="a-Fz"></a>如经得众义陀罗尼故。<a id="a-G0"></a>二闻陀罗尼。<a id="a-G1"></a>如经得众法陀罗尼故。<a id="a-G2"></a>三智陀罗尼。<a id="a-G3"></a>如经起智陀罗尼故。<a id="a-G4"></a>四放光陀罗尼。<a id="a-G5"></a>如经光明陀罗尼故。<a id="a-G6"></a>五降伏他陀罗尼。<a id="a-G7"></a>如经善意陀罗尼故。<a id="a-G8"></a>六供养如来布施摄取贫穷众生陀罗尼。<a id="a-G9"></a>如经得众财陀罗尼故。<a id="a-GA"></a>七于大乘中狭劣众生。<a id="a-GB"></a>示教利益陀罗尼。<a id="a-GC"></a>如经威德陀罗尼故。<a id="a-GD"></a>八不断辩才陀罗尼。<a id="a-GE"></a>如经得无障碍门陀罗尼故。<a id="a-GF"></a>九无尽乐说陀罗尼。<a id="a-GG"></a>如经得无量陀罗尼故。<a id="a-GH"></a>十种种义乐说陀罗尼。<a id="a-GI"></a>如经得种种义陀罗尼故。<a id="a-GJ"></a>乃至随所闻无量差别说如是等。<a id="a-GK"></a>余经文。<a id="a-GL"></a>说成就问答成就受持成就。<a id="a-GM"></a>如经说应知。<a id="a-GN"></a>易解故不释。<a id="a-GO"></a>余如前说。</p>
  <p id="aGP">经曰。<a id="a-GQ"></a>是菩萨于一佛所以十阿僧祇百千陀罗尼门听受法。<a id="a-GR"></a>如从一佛听法。<a id="a-GS"></a>余无量无边诸佛亦复如是。<a id="a-GT"></a>是菩萨于礼敬佛时所闻法明门能受。<a id="a-GU"></a>非多学声闻。<a id="a-GV"></a>得大陀罗尼力。<a id="a-GW"></a>于十万劫所能受持。<a id="a-GX"></a>是菩萨得如是陀罗尼力及无碍智乐说力说法。<a id="a-GY"></a>说法时在于法座。<a id="a-GZ"></a>遍一切三千大千世界随众生心差别说法。<a id="a-Ga"></a>是菩萨法座。<a id="a-Gb"></a>唯除诸佛及受职菩萨于一切中最为殊胜。<a id="a-Gc"></a>得无量法明。<a id="a-Gd"></a>是菩萨处于法座。<a id="a-Ge"></a>或以一音说。<a id="a-Gf"></a>令一切大众悉得解了。<a id="a-Gg"></a>即得解了。<a id="a-Gh"></a>或以种种音说。<a id="a-Gi"></a>令一切大众各得开解。<a id="a-Gj"></a>即得开解。<a id="a-Gk"></a>或但放光明说。<a id="a-Gl"></a>令一切大众各得解法。<a id="a-Gm"></a>即得解法。<a id="a-Gn"></a>或以一切毛孔皆出法音。<a id="a-Go"></a>或以三千大千世界所有色物皆出法音。<a id="a-Gp"></a>或以一音周遍一切法界皆令得解。<a id="a-Gq"></a>或以一切音声法声住持。<a id="a-Gr"></a>或于一切世界歌咏乐音一切音声皆出法音。<a id="a-Gs"></a>或于一字声中一切法字句声皆差别说。<a id="a-Gt"></a>或于不可说世界无量地水火风聚细微尘差别一一微尘中不可说法门皆悉能说。<a id="a-Gu"></a>是菩萨三千大千世界所有众生于一念间一时问难。<a id="a-Gv"></a>彼一一众生以无量音声差别问难。<a id="a-Gw"></a>如一人所问余者异问。<a id="a-Gx"></a>是菩萨于一念间悉受如是问难。<a id="a-Gy"></a>但以一音皆令开解。<a id="a-Gz"></a>如是二三千大千世界。<a id="a-H0"></a>若三四五。<a id="a-H1"></a>若十二十三十四十五十。<a id="a-H2"></a>若百三千大千世界。<a id="a-H3"></a>若千三千大千世界。<a id="a-H4"></a>若万十万百万若亿三千大千世界。<a id="a-H5"></a>若十亿百千万亿那由他。<a id="a-H6"></a>乃至无量无边不可说不可说三千大千世界满中众生。<a id="a-H7"></a>于一念间一时问难。<a id="a-H8"></a>彼一一众生以无量音声差别问难。<a id="a-H9"></a>如一人所问余者异问。<a id="a-HA"></a>是菩萨于一念间悉受如是问难。<a id="a-HB"></a>但以一音皆令开解。</p>
  <p id="aHC">是菩萨于不可说不可说世界遍满其中。<a id="a-HD"></a>随心随根随信为众生说法得法明故。<a id="a-HE"></a>求如来力满足佛事。<a id="a-HF"></a>与一切众生而作依止。</p>
  <p id="aHG">是菩萨转倍精进摄取如是智明。<a id="a-HH"></a>若于一一毛头处。<a id="a-HI"></a>有不可说不可说世界微尘数如来大会。<a id="a-HJ"></a>佛在其中而为说法。<a id="a-HK"></a>一一如来为不可说不可说世界微尘数众生说法。<a id="a-HL"></a>一一众生心中有不可说不可说世界微尘数心生如来。<a id="a-HM"></a>如是随众生心而与法门。<a id="a-HN"></a>如一佛一切佛在一一毛头处亦如是。<a id="a-HO"></a>如是一切法界中。<a id="a-HP"></a>于是中生大忆念力。<a id="a-HQ"></a>于一念间从一切佛所受一切法明而不失一句。<a id="a-HR"></a>何况所说一切世界中众生。</p>
  <p id="aHS">是菩萨住此菩萨善慧地中。<a id="a-HT"></a>转胜昼夜更无余念入佛境界。<a id="a-HU"></a>常得亲近一切诸佛。<a id="a-HV"></a>通达甚深菩萨解脱。<a id="a-HW"></a>是菩萨随顺如是智。<a id="a-HX"></a>常入三昧不离亲近诸佛。<a id="a-HY"></a>而于一一劫中见无量佛无量百佛无量千佛无量百千佛无量百千那由他佛无量亿佛无量百亿佛无量千亿佛无量百千亿佛无量百千亿那由他佛。<a id="a-HZ"></a>以上妙供具供养恭敬尊重赞叹亲近诸佛。<a id="a-Ha"></a>于诸佛所种种问难通达说法陀罗尼。<a id="a-Hb"></a>是菩萨彼诸善根转胜明净。<a id="a-Hc"></a>佛子譬如本真金作庄严具。<a id="a-Hd"></a>已系在转轮圣王若颈若顶。<a id="a-He"></a>一切小王四天下人。<a id="a-Hf"></a>所有一切诸庄严具无能及者。<a id="a-Hg"></a>如是佛子。<a id="a-Hh"></a>菩萨住此菩萨善慧地中。<a id="a-Hi"></a>彼诸善根转胜明净。<a id="a-Hj"></a>一切声闻辟支佛及下地菩萨所不能坏。<a id="a-Hk"></a>是菩萨善根转明。<a id="a-Hl"></a>能照众生烦恼心稠林处。<a id="a-Hm"></a>照已还摄。<a id="a-Hn"></a>佛子。<a id="a-Ho"></a>譬如大梵王二千世界中所有一切深稠林处皆悉能照。<a id="a-Hp"></a>如是佛子。<a id="a-Hq"></a>菩萨住此菩萨善慧地中。<a id="a-Hr"></a>彼诸善根光明照诸众生烦恼心稠林处。<a id="a-Hs"></a>照已还摄。<a id="a-Ht"></a>是菩萨十波罗蜜中。<a id="a-Hu"></a>力波罗蜜增上。<a id="a-Hv"></a>余波罗蜜非不修习随力随分。<a id="a-Hw"></a>佛子。<a id="a-Hx"></a>是名略说菩萨第九菩萨善慧地。<a id="a-Hy"></a>若广说者。<a id="a-Hz"></a>于无量劫说不可尽。<a id="a-I0"></a>菩萨住此地中。<a id="a-I1"></a>多作大梵天王得大势力主二千世界。<a id="a-I2"></a>于自在中而得自在。<a id="a-I3"></a>如实正解最为殊胜善能宣说。<a id="a-I4"></a>声闻辟支佛菩萨波罗蜜行众生问难无能穷尽。<a id="a-I5"></a>所作善业布施爱语利益同事。<a id="a-I6"></a>是诸福德。<a id="a-I7"></a>皆不离念佛念法念僧念菩萨念菩萨行念波罗蜜念十地念不坏力念无畏念不共佛法。<a id="a-I8"></a>乃至不离念一切种一切智智。<a id="a-I9"></a>常生是心。<a id="a-IA"></a>我当于一切众生中为首为胜为大为妙为微妙为上为无上为导为将为师为尊。<a id="a-IB"></a>乃至为一切智智依止者。<a id="a-IC"></a>复从是念发精进行。<a id="a-ID"></a>以精进力故。<a id="a-IE"></a>于一念间得十阿僧祇百千佛国土微尘数三昧。<a id="a-IF"></a>见十阿僧祇百千佛国土微尘数佛。<a id="a-IG"></a>知十阿僧祇百千佛国土微尘数佛神力。<a id="a-IH"></a>能动十阿僧祇百千佛国土微尘数世界。<a id="a-II"></a>能入十阿僧祇百千佛国土微尘数世界。<a id="a-IJ"></a>能照十阿僧祇百千佛国土微尘数世界。<a id="a-IK"></a>能化十阿僧祇百千佛国土微尘数世界众生。<a id="a-IL"></a>能住寿十阿僧祇百千佛国土微尘数劫。<a id="a-IM"></a>能知过去未来世各十阿僧祇百千佛国土微尘数劫事。<a id="a-IN"></a>能善入十阿僧祇百千佛国土微尘数法门。<a id="a-IO"></a>能变身为十阿僧祇百千佛国土微尘数。<a id="a-IP"></a>于一一身能示十阿僧祇百千佛国土微尘数菩萨以为眷属。<a id="a-IQ"></a>若以愿力自在胜上菩萨愿力。<a id="a-IR"></a>过于此数示种种神通。<a id="a-IS"></a>或身或光明或神通或眼或境界或音声或行或庄严或加或信或业。<a id="a-IT"></a>是诸神通乃至无量百千万亿那由他劫不可数知。</p>
 </body>
</html>