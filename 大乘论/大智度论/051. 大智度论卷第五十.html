<!doctype html>
<html id="z3IBVGru1" data-ver="1523">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第五十</h1>
  <h2 id="a2">释发趣品第二十之余</h2>
  <p id="a3">【经】“云何菩萨不著我？<a id="a-4"></a>毕竟无我故。</p>
  <p id="a5">“云何菩萨不著众生，<a id="a-6"></a>不著寿命，<a id="a-7"></a>不著众数乃至知者、<a id="a-8"></a>见者？<a id="a-9"></a>是诸法毕竟不可得故。</p>
  <p id="aA">“云何菩萨不著断见？<a id="a-B"></a>无有法断，<a id="a-C"></a>诸法毕竟不生故。</p>
  <p id="aD">“云何菩萨不著常见？<a id="a-E"></a>若法不生，<a id="a-F"></a>是不作常。</p>
  <p id="aG">“云何菩萨不应取相？<a id="a-H"></a>无诸烦恼故。</p>
  <p id="aI">“云何菩萨不应作因见？<a id="a-J"></a>诸见不可得故。</p>
  <p id="aK">“云何菩萨不著名色？<a id="a-L"></a>名色处相无故。</p>
  <p id="aM">“云何菩萨不著五众、<a id="a-N"></a>不著十八界、<a id="a-O"></a>不著十二入？<a id="a-P"></a>是诸法性无故。</p>
  <p id="aQ">“云何菩萨不著三界？<a id="a-R"></a>三界性无故。</p>
  <p id="aS">“云何菩萨不应作著心？<a id="a-T"></a>云何菩萨不应作愿？<a id="a-U"></a>云何菩萨不应作依止？<a id="a-V"></a>是诸法性无故。</p>
  <p id="aW">“云何菩萨不著依佛见？<a id="a-X"></a>作依见，<a id="a-Y"></a>不见佛故。</p>
  <p id="aZ">“云何菩萨不著依法见？<a id="a-a"></a>法不可见故。</p>
  <p id="ab">“云何菩萨不著依僧见？<a id="a-c"></a>僧相无为，<a id="a-d"></a>不可依故。</p>
  <p id="ae">“云何菩萨不著依戒见？<a id="a-f"></a>罪无罪不著故。<a id="a-g"></a>是为菩萨住七地中，<a id="a-h"></a>二十法所不应著。</p>
  <p id="ai">“云何菩萨应具足空？<a id="a-j"></a>具足诸法自相空故。</p>
  <p id="ak">“云何菩萨无相证？<a id="a-l"></a>不念诸相故。</p>
  <p id="am">“云何菩萨知无作？<a id="a-n"></a>于三界中不作故。</p>
  <p id="ao">“云何菩萨三分清净？<a id="a-p"></a>十善道具足故。</p>
  <p id="aq">“云何菩萨一切众生中慈悲智具足？<a id="a-r"></a>得大悲故。</p>
  <p id="as">“云何菩萨不念一切众生？<a id="a-t"></a>净世界具足故。</p>
  <p id="au">“云何菩萨一切法等观？<a id="a-v"></a>于诸法不损益故。</p>
  <p id="aw">“云何菩萨知诸法实相？<a id="a-x"></a>诸法实相无知故。</p>
  <p id="ay">“云何菩萨无生忍？<a id="a-z"></a>为诸法不生不灭，<a id="a-10"></a>不作忍故。</p>
  <p id="a11">“云何菩萨无生智？<a id="a-12"></a>知名色不生故。</p>
  <p id="a13">“云何菩萨说诸法一相？<a id="a-14"></a>一心不行二相故。</p>
  <p id="a15">“云何菩萨破分别相？<a id="a-16"></a>一切法不分别故。</p>
  <p id="a17">“云何菩萨转忆想？<a id="a-18"></a>小大无量想转故。</p>
  <p id="a19">“云何菩萨转见？<a id="a-1A"></a>于声闻、<a id="a-1B"></a>辟支佛地见转故。</p>
  <p id="a1C">“云何菩萨转烦恼？<a id="a-1D"></a>断诸烦恼故。</p>
  <p id="a1E">“云何菩萨等定慧地？<a id="a-1F"></a>所谓得一切种智故。</p>
  <p id="a1G">“云何菩萨调意？<a id="a-1H"></a>于三界不动故。</p>
  <p id="a1I">“云何菩萨心寂灭？<a id="a-1J"></a>制六根故。</p>
  <p id="a1K">“云何菩萨无碍智？<a id="a-1L"></a>得佛眼故。</p>
  <p id="a1M">“云何菩萨不染爱？<a id="a-1N"></a>舍六尘故。<a id="a-1O"></a>是为菩萨住七地中具足二十法。</p>
  <p id="a1P">“云何菩萨顺入众生心？<a id="a-1Q"></a>菩萨以一心知一切众生心及心数法。</p>
  <p id="a1R">“云何菩萨游戏诸神通？<a id="a-1S"></a>以是神通从一佛界至一佛界，<a id="a-1T"></a>亦不作佛界想。</p>
  <p id="a1U">“云何菩萨观诸佛界？<a id="a-1V"></a>自住其界，<a id="a-1W"></a>见无量诸佛界，<a id="a-1X"></a>亦无佛界想。</p>
  <p id="a1Y">“云何菩萨如所见佛界？<a id="a-1Z"></a>自庄严其界，<a id="a-1a"></a>住转轮圣王地，<a id="a-1b"></a>遍至三千大千世界以自庄严。</p>
  <p id="a1c">“云何菩萨如实观佛身？<a id="a-1d"></a>如实观法身故。<a id="a-1e"></a>是为菩萨住八地中具足五法。</p>
  <p id="a1f">“云何菩萨知上下诸根？<a id="a-1g"></a>菩萨住佛十力，<a id="a-1h"></a>知一切众生上下诸根。</p>
  <p id="a1i">“云何菩萨净佛世界？<a id="a-1j"></a>净众生故。</p>
  <p id="a1k">“云何菩萨如幻三昧？<a id="a-1l"></a>住是三昧，<a id="a-1m"></a>能成办一切事，<a id="a-1n"></a>亦不生心相。</p>
  <p id="a1o">“云何菩萨常入三昧？<a id="a-1p"></a>菩萨得报生三昧故。</p>
  <p id="a1q">“云何菩萨随众生所应善根受身？<a id="a-1r"></a>菩萨知众生所应生善根而为受身成就众生故。<a id="a-1s"></a>是为菩萨住八地中具足五法。</p>
  <p id="a1t">“云何菩萨受无边世界所度之分？<a id="a-1u"></a>十方无量世界中众生，<a id="a-1v"></a>如诸佛法所应度者而度脱之。</p>
  <p id="a1w">“云何菩萨得如所愿？<a id="a-1x"></a>六波罗蜜具足故。</p>
  <p id="a1y">“云何菩萨知诸天、<a id="a-1z"></a>龙、<a id="a-20"></a>夜叉、<a id="a-21"></a>揵闼婆语？<a id="a-22"></a>辞辩力故。</p>
  <p id="a23">“云何菩萨胎生成就？<a id="a-24"></a>菩萨世世常化生故。</p>
  <p id="a25">“云何菩萨家成就？<a id="a-26"></a>常在大家生故。</p>
  <p id="a27">“云何菩萨所生成就？<a id="a-28"></a>若刹利家生，<a id="a-29"></a>若婆罗门家生故。</p>
  <p id="a2A">“云何菩萨姓成就？<a id="a-2B"></a>如过去菩萨所生姓，<a id="a-2C"></a>从此中生故。</p>
  <p id="a2D">“云何菩萨眷属成就？<a id="a-2E"></a>纯诸菩萨摩诃萨为眷属故。</p>
  <p id="a2F">“云何菩萨出生成就？<a id="a-2G"></a>生时光明遍照无量无边世界，<a id="a-2H"></a>亦不取相故。</p>
  <p id="a2I">“云何菩萨出家成就？<a id="a-2J"></a>出家时，<a id="a-2K"></a>无量百千亿诸天侍从出家，<a id="a-2L"></a>是一切众生必至三乘。</p>
  <p id="a2M">“云何菩萨庄严佛树成就？<a id="a-2N"></a>是菩提树以黄金为根，<a id="a-2O"></a>七宝为茎、<a id="a-2P"></a>节、<a id="a-2Q"></a>枝、<a id="a-2R"></a>叶，<a id="a-2S"></a>茎、<a id="a-2T"></a>节、<a id="a-2U"></a>枝、<a id="a-2V"></a>叶光明，<a id="a-2W"></a>遍照十方阿僧祇三千大千世界。</p>
  <p id="a2X">“云何菩萨一切诸善根功德成满具足？<a id="a-2Y"></a>菩萨得众生清净，<a id="a-2Z"></a>佛界亦净。<a id="a-2a"></a>是为菩萨住九地中具足十二法。</p>
  <p id="a2b">“云何菩萨住十地中当知如佛？<a id="a-2c"></a>若菩萨摩诃萨具足六波罗蜜、<a id="a-2d"></a>四念处，<a id="a-2e"></a>乃至十八不共法，<a id="a-2f"></a>一切种智具足圆满，<a id="a-2g"></a>断一切烦恼及习。<a id="a-2h"></a>是为菩萨摩诃萨住十地中，<a id="a-2i"></a>当知如佛。</p>
  <p id="a2j">“须菩提，<a id="a-2k"></a>菩萨摩诃萨住是十地中，<a id="a-2l"></a>以方便力故，<a id="a-2m"></a>行六波罗蜜，<a id="a-2n"></a>行四念处乃至十八不共法，<a id="a-2o"></a>过干慧地、<a id="a-2p"></a>性地、<a id="a-2q"></a>八忍地、<a id="a-2r"></a>见地、<a id="a-2s"></a>薄地、<a id="a-2t"></a>离欲地、<a id="a-2u"></a>已作地、<a id="a-2v"></a>辟支佛地、<a id="a-2w"></a>菩萨地，<a id="a-2x"></a>过是九地，<a id="a-2y"></a>住于佛地。<a id="a-2z"></a>是为菩萨十地。<a id="a-30"></a>如是，<a id="a-31"></a>须菩提，<a id="a-32"></a>菩萨摩诃萨大乘发趣。<a id="a-33"></a>”</p>
  <p id="a34">【论】论者言：<a id="a-35"></a>我等二十法，<a id="a-36"></a>不可得故不著。<a id="a-37"></a>不可得因缘，<a id="a-38"></a>如先种种说。<a id="a-39"></a>我见乃至知者、<a id="a-3A"></a>见者，<a id="a-3B"></a>佛见、<a id="a-3C"></a>僧见，<a id="a-3D"></a>是入众生空故，<a id="a-3E"></a>是见不应著；<a id="a-3F"></a>余断、<a id="a-3G"></a>常乃至戒见，<a id="a-3H"></a>是法空故，<a id="a-3I"></a>不应著。</p>
  <p id="a3J">问曰：<a id="a-3K"></a>余者可知，<a id="a-3L"></a>因见云何？</p>
  <p id="a3M">答曰：<a id="a-3N"></a>一切有为法，<a id="a-3O"></a>展转为因果，<a id="a-3P"></a>是法中著心取相生见，<a id="a-3Q"></a>是名因见，<a id="a-3R"></a>所谓非因说因，<a id="a-3S"></a>或因果一异等。</p>
  <p id="a3T">具足空者，<a id="a-3U"></a>若菩萨能尽行十八空，<a id="a-3V"></a>是名具足空。</p>
  <p id="a3W">复次，<a id="a-3X"></a>能行二种空：<a id="a-3Y"></a>众生空、<a id="a-3Z"></a>法空，<a id="a-3a"></a>是名具足空。</p>
  <p id="a3b">复次，<a id="a-3c"></a>若菩萨能行毕竟空，<a id="a-3d"></a>于中不著，<a id="a-3e"></a>是名具足空。</p>
  <p id="a3f">问曰：<a id="a-3g"></a>若尔者，<a id="a-3h"></a>佛此中何以但说自相空？</p>
  <p id="a3i">答曰：<a id="a-3j"></a>此三种空，<a id="a-3k"></a>皆是自相空。<a id="a-3l"></a>以住六地菩萨，<a id="a-3m"></a>福德故利根，<a id="a-3n"></a>利根故分别诸法取相；<a id="a-3o"></a>以是故，<a id="a-3p"></a>七地中以自相空为具足空。<a id="a-3q"></a>佛或时说有为空、<a id="a-3r"></a>无为空名具足空，<a id="a-3s"></a>或时说不可得空名具足空。</p>
  <p id="a3t">无相证者，<a id="a-3u"></a>无相即是涅槃，<a id="a-3v"></a>可证不可修。<a id="a-3w"></a>不可修故，<a id="a-3x"></a>不得言知；<a id="a-3y"></a>无量无边不可分别故，<a id="a-3z"></a>不得言具足。</p>
  <p id="a40">知无作者，<a id="a-41"></a>三事虽通是知，<a id="a-42"></a>二事更义立其名，<a id="a-43"></a>无作但有知名。</p>
  <p id="a44">三分清净者，<a id="a-45"></a>所谓十善道：<a id="a-46"></a>身三、<a id="a-47"></a>口四、<a id="a-48"></a>意三，<a id="a-49"></a>是名三分。<a id="a-4A"></a>上已说解脱门故，<a id="a-4B"></a>此中不复说。<a id="a-4C"></a>三分清净者，<a id="a-4D"></a>或有人身业清净，<a id="a-4E"></a>口业不清净；<a id="a-4F"></a>口业清净，<a id="a-4G"></a>身业不清净；<a id="a-4H"></a>或身口业清净，<a id="a-4I"></a>意业不清净；<a id="a-4J"></a>或有世间三业清净，<a id="a-4K"></a>而未能离著。<a id="a-4L"></a>是菩萨三业清净及离著故，<a id="a-4M"></a>是名三分清净。</p>
  <p id="a4N">一切众生中具足慈悲智者，<a id="a-4O"></a>悲有三种：<a id="a-4P"></a>生缘、<a id="a-4Q"></a>法缘、<a id="a-4R"></a>无缘。<a id="a-4S"></a>此中说无缘大悲名具足。<a id="a-4T"></a>所谓法空，<a id="a-4U"></a>乃至实相亦空，<a id="a-4V"></a>是名无缘大悲。<a id="a-4W"></a>菩萨深入实相，<a id="a-4X"></a>然后悲念众生；<a id="a-4Y"></a>譬如人有一子，<a id="a-4Z"></a>得好宝物，<a id="a-4a"></a>深心爱念，<a id="a-4b"></a>欲以与之。</p>
  <p id="a4c">不念一切众生者，<a id="a-4d"></a>所谓净世界具足故。</p>
  <p id="a4e">问曰：<a id="a-4f"></a>若不念众生者，<a id="a-4g"></a>云何能净佛世界？</p>
  <p id="a4h">答曰：<a id="a-4i"></a>菩萨令众生住十善道，<a id="a-4j"></a>为庄严佛国；<a id="a-4k"></a>虽庄严，<a id="a-4l"></a>未得无碍庄严。<a id="a-4m"></a>今菩萨教化众生，<a id="a-4n"></a>不取众生相，<a id="a-4o"></a>诸善根福德清净；<a id="a-4p"></a>诸善根福德清净故，<a id="a-4q"></a>是无碍庄严。</p>
  <p id="a4r">一切法等观者，<a id="a-4s"></a>如法等忍中说。<a id="a-4t"></a>此中佛自说：<a id="a-4u"></a>于诸法不增损。</p>
  <p id="a4v">知诸法实相者，<a id="a-4w"></a>如先种种因缘广说。</p>
  <p id="a4x">无生法忍者，<a id="a-4y"></a>于无生灭诸法实相中，<a id="a-4z"></a>信受通达无碍不退，<a id="a-50"></a>是名无生忍。</p>
  <p id="a51">无生智者，<a id="a-52"></a>初忍，<a id="a-53"></a>后名智；<a id="a-54"></a>粗者忍，<a id="a-55"></a>细者智。<a id="a-56"></a>佛自说：<a id="a-57"></a>知名色不生故。</p>
  <p id="a58">说诸法一相者，<a id="a-59"></a>菩萨知内、<a id="a-5A"></a>外十二入，<a id="a-5B"></a>皆是魔网，<a id="a-5C"></a>虚诳不实；<a id="a-5D"></a>于此中生六种识，<a id="a-5E"></a>亦是魔网虚诳。<a id="a-5F"></a>何者是实？<a id="a-5G"></a>唯不二法，<a id="a-5H"></a>无眼、<a id="a-5I"></a>无色，<a id="a-5J"></a>乃至无意、<a id="a-5K"></a>无法等，<a id="a-5L"></a>是名实。<a id="a-5M"></a>令众生离十二入故，<a id="a-5N"></a>常以种种因缘说是不二法。</p>
  <p id="a5O">破分别相者，<a id="a-5P"></a>菩萨住是不二法中，<a id="a-5Q"></a>破所缘男女、<a id="a-5R"></a>长短、<a id="a-5S"></a>大小等分别诸法。</p>
  <p id="a5T">转忆想者，<a id="a-5U"></a>破内心忆想分别诸法等。</p>
  <p id="a5V">转见者，<a id="a-5W"></a>是菩萨先转我见、<a id="a-5X"></a>边见等邪见，<a id="a-5Y"></a>然后入道。<a id="a-5Z"></a>今转法见、<a id="a-5a"></a>涅槃见，<a id="a-5b"></a>以诸法无定相。<a id="a-5c"></a>转涅槃者，<a id="a-5d"></a>转声闻、<a id="a-5e"></a>辟支佛见，<a id="a-5f"></a>直趣佛道。</p>
  <p id="a5g">转烦恼者，<a id="a-5h"></a>菩萨以福德持戒力故，<a id="a-5i"></a>折伏粗烦恼，<a id="a-5j"></a>安隐行道，<a id="a-5k"></a>唯有爱、<a id="a-5l"></a>见、<a id="a-5m"></a>慢等微细者在，<a id="a-5n"></a>今亦离细烦恼。<a id="a-5o"></a>复次，<a id="a-5p"></a>菩萨用实智慧，<a id="a-5q"></a>观是烦恼，<a id="a-5r"></a>即是实相；<a id="a-5s"></a>譬如神通人，<a id="a-5t"></a>能转不净为净。</p>
  <p id="a5u">等定慧地者，<a id="a-5v"></a>菩萨于初三地，<a id="a-5w"></a>慧多定少，<a id="a-5x"></a>未能摄心故；<a id="a-5y"></a>后三地定多慧少，<a id="a-5z"></a>以是故，<a id="a-60"></a>不得入菩萨位。<a id="a-61"></a>今众生空、<a id="a-62"></a>法空，<a id="a-63"></a>定慧等故，<a id="a-64"></a>能安隐行菩萨道；<a id="a-65"></a>从阿鞞跋致地，<a id="a-66"></a>渐渐得一切种智慧地。</p>
  <p id="a67">调意者，<a id="a-68"></a>是菩萨先忆念老病死、<a id="a-69"></a>三恶道，<a id="a-6A"></a>慈愍众生故，<a id="a-6B"></a>调伏心意；<a id="a-6C"></a>令知诸法实相故，<a id="a-6D"></a>不著三界，<a id="a-6E"></a>不著三界故调伏。</p>
  <p id="a6F">心寂灭者，<a id="a-6G"></a>菩萨为涅槃故，<a id="a-6H"></a>先于五欲中折伏五情，<a id="a-6I"></a>意情难折伏故，<a id="a-6J"></a>今住七地，<a id="a-6K"></a>意情寂灭。</p>
  <p id="a6L">无碍智者，<a id="a-6M"></a>菩萨得般若波罗蜜，<a id="a-6N"></a>于一切实、<a id="a-6O"></a>不实法中无碍；<a id="a-6P"></a>得是道慧，<a id="a-6Q"></a>将一切众生令入实法，<a id="a-6R"></a>得无碍解脱、<a id="a-6S"></a>得佛眼，<a id="a-6T"></a>于一切法中无碍。</p>
  <p id="a6U">问曰：<a id="a-6V"></a>是七地中，<a id="a-6W"></a>何以说得佛眼？</p>
  <p id="a6X">答曰：<a id="a-6Y"></a>是中应学佛眼，<a id="a-6Z"></a>于诸法无碍，<a id="a-6a"></a>似如佛眼。</p>
  <p id="a6b">不染爱者，<a id="a-6c"></a>是菩萨虽于七地得智慧力，<a id="a-6d"></a>犹有先世因缘，<a id="a-6e"></a>有此肉身，<a id="a-6f"></a>入禅定不著，<a id="a-6g"></a>出禅定时有著气；<a id="a-6h"></a>随此肉眼所见，<a id="a-6i"></a>见好人亲爱，<a id="a-6j"></a>或爱是七地智慧实法。<a id="a-6k"></a>是故佛说于六尘中行舍心，<a id="a-6l"></a>不取好恶相。<a id="a-6m"></a>（七地竟）</p>
  <p id="a6n">顺入众生心者，<a id="a-6o"></a>菩萨住是八地中，<a id="a-6p"></a>顺观一切众生心之所趣，<a id="a-6q"></a>动发思惟，<a id="a-6r"></a>深念顺观，<a id="a-6s"></a>以智慧分别：<a id="a-6t"></a>知是众生永无得度因缘；<a id="a-6u"></a>是众生过无量阿僧祇劫然后可度；<a id="a-6v"></a>是众生或一劫二劫，<a id="a-6w"></a>乃至十劫可度；<a id="a-6x"></a>是众生或一世二世，<a id="a-6y"></a>乃至今世可度；<a id="a-6z"></a>是众生或即时可度者，<a id="a-70"></a>是熟是未熟；<a id="a-71"></a>是人可以声闻乘度，<a id="a-72"></a>是人可以辟支佛乘度。<a id="a-73"></a>譬如良医诊病，<a id="a-74"></a>知瘥久近，<a id="a-75"></a>可治不可治者。</p>
  <p id="a76">游戏诸神通者，<a id="a-77"></a>先得诸神通，<a id="a-78"></a>今得自在游戏，<a id="a-79"></a>能至无量无边世界。<a id="a-7A"></a>菩萨住七地中时，<a id="a-7B"></a>欲取涅槃。<a id="a-7C"></a>尔时，<a id="a-7D"></a>有种种因缘，<a id="a-7E"></a>及十方诸佛拥护，<a id="a-7F"></a>还生心欲度众生；<a id="a-7G"></a>好庄严神通，<a id="a-7H"></a>随意自在，<a id="a-7I"></a>乃至无量无边世界中无所挂碍，<a id="a-7J"></a>见诸佛国，<a id="a-7K"></a>亦不取佛国相。</p>
  <p id="a7L">观诸佛国者，<a id="a-7M"></a>有菩萨以神通力飞到十方，<a id="a-7N"></a>观诸清净世界，<a id="a-7O"></a>取相欲自庄严其国。<a id="a-7P"></a>有菩萨佛将至十方，<a id="a-7Q"></a>示清净世界，<a id="a-7R"></a>取净国相，<a id="a-7S"></a>自作愿行；<a id="a-7T"></a>如世自在王佛，<a id="a-7U"></a>将法积比丘至十方，<a id="a-7V"></a>示清净世界。<a id="a-7W"></a>或有菩萨自住本国，<a id="a-7X"></a>用天眼见十方清净世界，<a id="a-7Y"></a>初取净相，<a id="a-7Z"></a>后得不著心故还舍。<a id="a-7a"></a>如所见佛国，<a id="a-7b"></a>自庄严其国者，<a id="a-7c"></a>如先说。<a id="a-7d"></a>是八地名转轮地，<a id="a-7e"></a>如转轮圣王宝轮至处，<a id="a-7f"></a>无碍无障，<a id="a-7g"></a>无诸怨敌；<a id="a-7h"></a>菩萨住是地中，<a id="a-7i"></a>能雨法宝，<a id="a-7j"></a>满众生愿，<a id="a-7k"></a>无能障碍，<a id="a-7l"></a>亦能取所见净国相而自庄严其国。</p>
  <p id="a7m">如实观佛身者，<a id="a-7n"></a>观诸佛身如幻如化，<a id="a-7o"></a>非五众、<a id="a-7p"></a>十二入、<a id="a-7q"></a>十八界所摄，<a id="a-7r"></a>若长若短，<a id="a-7s"></a>若干种色，<a id="a-7t"></a>随众生先世业因缘所见。<a id="a-7u"></a>此中佛自说：<a id="a-7v"></a>见法身者，<a id="a-7w"></a>是为见佛。<a id="a-7x"></a>法身者，<a id="a-7y"></a>不可得法空；<a id="a-7z"></a>不可得法空者，<a id="a-80"></a>诸因缘边生法，<a id="a-81"></a>无有自性。</p>
  <p id="a82">知上下诸根者，<a id="a-83"></a>如十力中说。<a id="a-84"></a>菩萨先知一切众生心所行，<a id="a-85"></a>谁钝谁利？<a id="a-86"></a>谁布施多？<a id="a-87"></a>谁智慧多？<a id="a-88"></a>因其多者而度脱之。</p>
  <p id="a89">净佛世界者，<a id="a-8A"></a>有二种净：<a id="a-8B"></a>一者、<a id="a-8C"></a>菩萨自净其身；<a id="a-8D"></a>二者、<a id="a-8E"></a>净众生心，<a id="a-8F"></a>令行清净道。<a id="a-8G"></a>以彼我因缘清净故，<a id="a-8H"></a>随所愿得清净世界。</p>
  <p id="a8I">入如幻三昧者，<a id="a-8J"></a>如幻人一处住，<a id="a-8K"></a>所作幻事，<a id="a-8L"></a>遍满世界，<a id="a-8M"></a>所谓四种兵众、<a id="a-8N"></a>宫殿城郭、<a id="a-8O"></a>饮食歌舞、<a id="a-8P"></a>杀活忧苦等。<a id="a-8Q"></a>菩萨亦如是，<a id="a-8R"></a>住是三昧中，<a id="a-8S"></a>能于十方世界变化，<a id="a-8T"></a>遍满其中：<a id="a-8U"></a>先行布施等充满众生；<a id="a-8V"></a>次说法教化，<a id="a-8W"></a>破坏三恶道，<a id="a-8X"></a>然后安立众生于三乘；<a id="a-8Y"></a>一切所可利益之事，<a id="a-8Z"></a>无不成就。<a id="a-8a"></a>是菩萨心不动，<a id="a-8b"></a>亦不取心相。</p>
  <p id="a8c">常入三昧者，<a id="a-8d"></a>菩萨得如幻等三昧，<a id="a-8e"></a>所役心能有所作；<a id="a-8f"></a>今转身得报生三昧，<a id="a-8g"></a>如人见色，<a id="a-8h"></a>不用心力。<a id="a-8i"></a>住是三昧中，<a id="a-8j"></a>度众生安隐，<a id="a-8k"></a>胜于如幻三昧，<a id="a-8l"></a>自然成事，<a id="a-8m"></a>无所役用。<a id="a-8n"></a>如人求财，<a id="a-8o"></a>有役力得者，<a id="a-8p"></a>有自然得者。</p>
  <p id="a8q">随众生所应善根受身者，<a id="a-8r"></a>菩萨得二种三昧、<a id="a-8s"></a>二种神通，<a id="a-8t"></a>行得、<a id="a-8u"></a>报得；<a id="a-8v"></a>知以何身，<a id="a-8w"></a>以何语，<a id="a-8x"></a>以何因缘，<a id="a-8y"></a>以何事，<a id="a-8z"></a>以何道，<a id="a-90"></a>以何方便而为受身，<a id="a-91"></a>乃至受畜生身而化度之。<a id="a-92"></a>（八地竟。<a id="a-93"></a>）</p>
  <p id="a94">受无边世界所度之分者，<a id="a-95"></a>无量阿僧祇十方世界六道中众生，<a id="a-96"></a>是菩萨教化所应度者而度之。<a id="a-97"></a>是世界有三种：<a id="a-98"></a>有净、<a id="a-99"></a>不净、<a id="a-9A"></a>有杂。<a id="a-9B"></a>是三种世界中众生，<a id="a-9C"></a>所可应度有利益者，<a id="a-9D"></a>皆摄取之。<a id="a-9E"></a>譬如燃灯，<a id="a-9F"></a>为有目之人，<a id="a-9G"></a>不为盲者；<a id="a-9H"></a>菩萨亦如是，<a id="a-9I"></a>或先有因缘者，<a id="a-9J"></a>或始作因缘者。</p>
  <p id="a9K">复次，<a id="a-9L"></a>三千大千世界，<a id="a-9M"></a>名一世界，<a id="a-9N"></a>一时起、<a id="a-9O"></a>一时灭；<a id="a-9P"></a>如是等十方如恒河沙等世界，<a id="a-9Q"></a>是一佛世界。<a id="a-9R"></a>如是一佛世界，<a id="a-9S"></a>数如恒河沙等世界，<a id="a-9T"></a>是一佛世界海。<a id="a-9U"></a>如是佛世界海，<a id="a-9V"></a>数如十方恒河沙世界，<a id="a-9W"></a>是佛世界种。<a id="a-9X"></a>如是世界种，<a id="a-9Y"></a>十方无量，<a id="a-9Z"></a>是名一佛世界。<a id="a-9a"></a>于一切世界中取如是分，<a id="a-9b"></a>是名一佛所度之分。</p>
  <p id="a9c">得如所愿者，<a id="a-9d"></a>是菩萨福德、<a id="a-9e"></a>智慧具足故，<a id="a-9f"></a>无愿不得。<a id="a-9g"></a>听者闻无量无边世界所度之分，<a id="a-9h"></a>疑不可得；<a id="a-9i"></a>以是故，<a id="a-9j"></a>次说所愿如意。<a id="a-9k"></a>此中佛自说六波罗蜜具足：<a id="a-9l"></a>五度，<a id="a-9m"></a>则福德具足；<a id="a-9n"></a>般若，<a id="a-9o"></a>则智慧具足。</p>
  <p id="a9p">知诸天、<a id="a-9q"></a>龙、<a id="a-9r"></a>夜叉、<a id="a-9s"></a>揵闼婆语者，<a id="a-9t"></a>我上说福德、<a id="a-9u"></a>智慧具足，<a id="a-9v"></a>所愿如意，<a id="a-9w"></a>知他人种种语，<a id="a-9x"></a>即是所愿事。<a id="a-9y"></a>复次，<a id="a-9z"></a>菩萨得宿命智清净故，<a id="a-A0"></a>知处处生一切语。<a id="a-A1"></a>复次，<a id="a-A2"></a>得愿智故，<a id="a-A3"></a>知立名者心，<a id="a-A4"></a>强作种种名字语言。<a id="a-A5"></a>复次，<a id="a-A6"></a>菩萨得解众生语言三昧故，<a id="a-A7"></a>通一切语无碍。<a id="a-A8"></a>复次，<a id="a-A9"></a>自得四无碍智，<a id="a-AA"></a>又复学佛四无碍智；<a id="a-AB"></a>以是故，<a id="a-AC"></a>知众生语言音声。</p>
  <p id="aAD">处胎成就者，<a id="a-AE"></a>有人言：<a id="a-AF"></a>“菩萨乘白象，<a id="a-AG"></a>与无量兜率诸天围绕，<a id="a-AH"></a>恭敬供养，<a id="a-AI"></a>侍从入母胎。<a id="a-AJ"></a>”有人言：<a id="a-AK"></a>“菩萨母得如幻三昧力故，<a id="a-AL"></a>令腹广大无量，<a id="a-AM"></a>一切三千大千世界菩萨，<a id="a-AN"></a>及天龙鬼神皆得入出；<a id="a-AO"></a>胎中有宫殿台观，<a id="a-AP"></a>先庄严床座，<a id="a-AQ"></a>悬缯幡盖，<a id="a-AR"></a>散华烧香；<a id="a-AS"></a>皆是菩萨福德业因缘所感，<a id="a-AT"></a>然后菩萨来下处之。<a id="a-AU"></a>亦以三昧力故，<a id="a-AV"></a>下入母胎，<a id="a-AW"></a>于兜率天上如故。<a id="a-AX"></a>”</p>
  <p id="aAY">生成就者，<a id="a-AZ"></a>菩萨欲生时，<a id="a-Aa"></a>诸天龙鬼神庄严三千大千世界；<a id="a-Ab"></a>是时，<a id="a-Ac"></a>有七宝莲华座，<a id="a-Ad"></a>自然而有；<a id="a-Ae"></a>从母胎中，<a id="a-Af"></a>有无量菩萨先出，<a id="a-Ag"></a>坐莲华上，<a id="a-Ah"></a>叉手赞叹，<a id="a-Ai"></a>俟待菩萨；<a id="a-Aj"></a>及诸天龙鬼神、<a id="a-Ak"></a>仙圣诸玉女等，<a id="a-Al"></a>皆合手一心，<a id="a-Am"></a>欲见菩萨生。<a id="a-An"></a>然后菩萨从母右胁出，<a id="a-Ao"></a>如满月从云中出，<a id="a-Ap"></a>放大光明，<a id="a-Aq"></a>照无量世界。<a id="a-Ar"></a>是时，<a id="a-As"></a>有大名声，<a id="a-At"></a>遍满十方世界，<a id="a-Au"></a>唱言：<a id="a-Av"></a>某国菩萨末后身生。<a id="a-Aw"></a>或有菩萨化生莲华；<a id="a-Ax"></a>于四生中，<a id="a-Ay"></a>菩萨胎生、<a id="a-Az"></a>化生。<a id="a-B0"></a>于四种人中，<a id="a-B1"></a>菩萨生刹利、<a id="a-B2"></a>婆罗门二姓中；<a id="a-B3"></a>生此二种姓，<a id="a-B4"></a>人所贵故。</p>
  <p id="aB5">家成就者，<a id="a-B6"></a>婆罗门家有智慧，<a id="a-B7"></a>刹利家有力势；<a id="a-B8"></a>婆罗门利益后世，<a id="a-B9"></a>刹利利益今世。<a id="a-BA"></a>是二种于世有益，<a id="a-BB"></a>是故菩萨在此中生。<a id="a-BC"></a>复次，<a id="a-BD"></a>诸功德法家，<a id="a-BE"></a>所谓不退转生，<a id="a-BF"></a>是名家生成就。</p>
  <p id="aBG">姓成就者，<a id="a-BH"></a>菩萨兜率天上，<a id="a-BI"></a>观世间何姓为贵，<a id="a-BJ"></a>能摄众生，<a id="a-BK"></a>即于是姓中生。<a id="a-BL"></a>如七佛中初三佛，<a id="a-BM"></a>憍陈如姓中生；<a id="a-BN"></a>次三佛，<a id="a-BO"></a>迦葉姓中生；<a id="a-BP"></a>释迦文尼佛，<a id="a-BQ"></a>憍昙姓中生。<a id="a-BR"></a>复次，<a id="a-BS"></a>菩萨初深心牢固，<a id="a-BT"></a>是名诸佛姓。<a id="a-BU"></a>有人言：<a id="a-BV"></a>“得无生法忍，<a id="a-BW"></a>是诸佛姓。<a id="a-BX"></a>”是时，<a id="a-BY"></a>得佛一切种智气分故，<a id="a-BZ"></a>如声闻法中性地人。</p>
  <p id="aBa">眷属成就者，<a id="a-Bb"></a>皆是智人、<a id="a-Bc"></a>善人，<a id="a-Bd"></a>世世集功德。<a id="a-Be"></a>此中佛自说，<a id="a-Bf"></a>纯以菩萨为眷属。<a id="a-Bg"></a>如不可思议经中说：<a id="a-Bh"></a>瞿毗耶是大菩萨，<a id="a-Bi"></a>一切眷属皆是住阿鞞跋致地菩萨；<a id="a-Bj"></a>以方便三昧变化力，<a id="a-Bk"></a>为男、<a id="a-Bl"></a>为女，<a id="a-Bm"></a>共为眷属。<a id="a-Bn"></a>如转轮圣王居士宝，<a id="a-Bo"></a>是夜叉、<a id="a-Bp"></a>鬼神现作人身，<a id="a-Bq"></a>与人共事。</p>
  <p id="aBr">出家成就者，<a id="a-Bs"></a>如释迦文菩萨，<a id="a-Bt"></a>夜于宫殿，<a id="a-Bu"></a>见诸婇女，<a id="a-Bv"></a>皆如死状；<a id="a-Bw"></a>十方诸天鬼神，<a id="a-Bx"></a>赍持幡华供养之具，<a id="a-By"></a>奉迎将出。<a id="a-Bz"></a>是时车匿虽先受净饭王敕，<a id="a-C0"></a>而随菩萨意，<a id="a-C1"></a>自牵马至；<a id="a-C2"></a>四天使者接捧马足，<a id="a-C3"></a>逾城而出。<a id="a-C4"></a>为破诸烦恼及魔人，<a id="a-C5"></a>示一切众人在家之秽。<a id="a-C6"></a>如此大功德贵重之人，<a id="a-C7"></a>犹尚出家，<a id="a-C8"></a>况诸凡细！<a id="a-C9"></a>如是等因缘，<a id="a-CA"></a>名出家成就。</p>
  <p id="aCB">庄严佛树成就者，<a id="a-CC"></a>庄严菩提树，<a id="a-CD"></a>如先说。<a id="a-CE"></a>佛此中自说：<a id="a-CF"></a>是菩提树，<a id="a-CG"></a>以黄金为根，<a id="a-CH"></a>七宝为茎、<a id="a-CI"></a>节、<a id="a-CJ"></a>枝、<a id="a-CK"></a>叶，<a id="a-CL"></a>茎、<a id="a-CM"></a>节、<a id="a-CN"></a>枝、<a id="a-CO"></a>叶光明遍照十方无数阿僧祇诸佛世界。<a id="a-CP"></a>或有佛以菩萨七宝庄严佛树，<a id="a-CQ"></a>或有不如是者。<a id="a-CR"></a>所以者何？<a id="a-CS"></a>诸佛神力不可思议，<a id="a-CT"></a>为众生故现种种庄严。</p>
  <p id="aCU">一切诸善功德成满具足者，<a id="a-CV"></a>菩萨住七地中，<a id="a-CW"></a>破诸烦恼，<a id="a-CX"></a>自利具足；<a id="a-CY"></a>住八地、<a id="a-CZ"></a>九地，<a id="a-Ca"></a>利益他人，<a id="a-Cb"></a>所谓教化众生，<a id="a-Cc"></a>净佛世界。<a id="a-Cd"></a>自利、<a id="a-Ce"></a>利他深大故，<a id="a-Cf"></a>一切功德具足。<a id="a-Cg"></a>如阿罗汉、<a id="a-Ch"></a>辟支佛，<a id="a-Ci"></a>自利虽重，<a id="a-Cj"></a>利他轻故，<a id="a-Ck"></a>不名具足。<a id="a-Cl"></a>诸天及小菩萨虽能利益，<a id="a-Cm"></a>而自未除烦恼故，<a id="a-Cn"></a>亦不具足。<a id="a-Co"></a>是名功德具足。<a id="a-Cp"></a>（九地竟。<a id="a-Cq"></a>）</p>
  <p id="aCr">当知如佛者，<a id="a-Cs"></a>菩萨坐如是树下，<a id="a-Ct"></a>入第十地，<a id="a-Cu"></a>名为法云地。<a id="a-Cv"></a>譬如大云澍雨，<a id="a-Cw"></a>连下无间；<a id="a-Cx"></a>心自然生无量无边清净诸佛法，<a id="a-Cy"></a>念念无量。<a id="a-Cz"></a>尔时，<a id="a-D0"></a>菩萨作是念：<a id="a-D1"></a>“欲界魔王心未降伏。<a id="a-D2"></a>”放眉间光，<a id="a-D3"></a>令百亿魔宫闇蔽不现。<a id="a-D4"></a>魔即瞋恼，<a id="a-D5"></a>集其兵众来逼菩萨。<a id="a-D6"></a>菩萨降魔已，<a id="a-D7"></a>十方诸佛庆其功勋，<a id="a-D8"></a>皆放眉间光，<a id="a-D9"></a>从菩萨顶入；<a id="a-DA"></a>是时，<a id="a-DB"></a>十地所得功德，<a id="a-DC"></a>变为佛法，<a id="a-DD"></a>断一切烦恼习，<a id="a-DE"></a>得无碍解脱，<a id="a-DF"></a>具十力、<a id="a-DG"></a>四无所畏、<a id="a-DH"></a>四无碍智、<a id="a-DI"></a>十八不共法、<a id="a-DJ"></a>大慈大悲等，<a id="a-DK"></a>无量无边诸佛法。<a id="a-DL"></a>是时，<a id="a-DM"></a>地为六种震动，<a id="a-DN"></a>天雨华香，<a id="a-DO"></a>诸菩萨、<a id="a-DP"></a>天人皆合手赞叹。<a id="a-DQ"></a>是时，<a id="a-DR"></a>放大光明，<a id="a-DS"></a>遍照十方无量世界；<a id="a-DT"></a>十方诸佛、<a id="a-DU"></a>诸菩萨、<a id="a-DV"></a>天人，<a id="a-DW"></a>大声唱言：<a id="a-DX"></a>“某方某国某甲菩萨，<a id="a-DY"></a>坐于道场，<a id="a-DZ"></a>成具佛事，<a id="a-Da"></a>是其光明。<a id="a-Db"></a>”是名十地，<a id="a-Dc"></a>当知如佛。</p>
  <p id="aDd">复次，<a id="a-De"></a>佛此中更说第十地相，<a id="a-Df"></a>所谓菩萨行六波罗蜜，<a id="a-Dg"></a>以方便力故，<a id="a-Dh"></a>过干慧地乃至菩萨地，<a id="a-Di"></a>住于佛地。<a id="a-Dj"></a>佛地，<a id="a-Dk"></a>即是第十地。<a id="a-Dl"></a>菩萨能如是行十地，<a id="a-Dm"></a>是名发趣大乘。</p>
  <p data-pb></p>
  <h2 id="aDn">释出到品第二十一</h2>
  <p id="aDo">【经】佛告须菩提：<a id="a-Dp"></a>“汝所问是乘何处出、<a id="a-Dq"></a>至何处住者？<a id="a-Dr"></a>”</p>
  <p id="aDs">佛言：<a id="a-Dt"></a>“是乘从三界中出，<a id="a-Du"></a>至萨婆若中住，<a id="a-Dv"></a>以不二法故。<a id="a-Dw"></a>何以故？<a id="a-Dx"></a>摩诃衍、<a id="a-Dy"></a>萨婆若，<a id="a-Dz"></a>是二法共，<a id="a-E0"></a>不合、<a id="a-E1"></a>不散，<a id="a-E2"></a>无色、<a id="a-E3"></a>无形、<a id="a-E4"></a>无对，<a id="a-E5"></a>一相所谓无相。<a id="a-E6"></a>若人欲使实际出，<a id="a-E7"></a>是人为欲使无相法出；<a id="a-E8"></a>若人欲使如、<a id="a-E9"></a>法性、<a id="a-EA"></a>不可思议性出，<a id="a-EB"></a>是人为欲使无相法出。<a id="a-EC"></a>若人欲使色空出，<a id="a-ED"></a>是人为欲使无相法出；<a id="a-EE"></a>若人欲使受、<a id="a-EF"></a>想、<a id="a-EG"></a>行、<a id="a-EH"></a>识空出，<a id="a-EI"></a>是人为欲使无相法出。<a id="a-EJ"></a>何以故？<a id="a-EK"></a>须菩提，<a id="a-EL"></a>色空相不出三界，<a id="a-EM"></a>亦不住萨婆若；<a id="a-EN"></a>受、<a id="a-EO"></a>想、<a id="a-EP"></a>行、<a id="a-EQ"></a>识空相不出三界，<a id="a-ER"></a>亦不住萨婆若。<a id="a-ES"></a>所以者何？<a id="a-ET"></a>色、<a id="a-EU"></a>色相空，<a id="a-EV"></a>受想行识、<a id="a-EW"></a>识相空故。<a id="a-EX"></a>若人欲使眼空出，<a id="a-EY"></a>是人为欲使无相法出；<a id="a-EZ"></a>若人欲使耳、<a id="a-Ea"></a>鼻、<a id="a-Eb"></a>舌、<a id="a-Ec"></a>身、<a id="a-Ed"></a>意空出，<a id="a-Ee"></a>是人为欲使无相法出；<a id="a-Ef"></a>若人欲使乃至意触因缘生受空出，<a id="a-Eg"></a>是人为欲使无相法出。<a id="a-Eh"></a>何以故？<a id="a-Ei"></a>须菩提，<a id="a-Ej"></a>眼空不出三界，<a id="a-Ek"></a>亦不住萨婆若；<a id="a-El"></a>乃至意触因缘生受空不出三界，<a id="a-Em"></a>亦不住萨婆若。<a id="a-En"></a>所以者何？<a id="a-Eo"></a>眼、<a id="a-Ep"></a>眼相空，<a id="a-Eq"></a>乃至意触因缘生受、<a id="a-Er"></a>意触因缘生受相空故。<a id="a-Es"></a>若人欲使梦出，<a id="a-Et"></a>是人为欲使无相法出；<a id="a-Eu"></a>若人欲使幻、<a id="a-Ev"></a>焰、<a id="a-Ew"></a>响、<a id="a-Ex"></a>影、<a id="a-Ey"></a>化出，<a id="a-Ez"></a>是人为欲使无相法出。<a id="a-F0"></a>何以故？<a id="a-F1"></a>须菩提，<a id="a-F2"></a>梦相不出三界，<a id="a-F3"></a>亦不住萨婆若；<a id="a-F4"></a>幻、<a id="a-F5"></a>焰、<a id="a-F6"></a>响、<a id="a-F7"></a>影、<a id="a-F8"></a>化相亦不出三界，<a id="a-F9"></a>亦不住萨婆若。<a id="a-FA"></a>须菩提，<a id="a-FB"></a>若人欲使檀波罗蜜出，<a id="a-FC"></a>是人为欲使无相法出；<a id="a-FD"></a>若人欲使尸罗波罗蜜、<a id="a-FE"></a>羼提波罗蜜、<a id="a-FF"></a>毗梨耶波罗蜜、<a id="a-FG"></a>禅波罗蜜、<a id="a-FH"></a>般若波罗蜜出，<a id="a-FI"></a>是人为欲使无相法出。<a id="a-FJ"></a>何以故？<a id="a-FK"></a>檀波罗蜜相不出三界，<a id="a-FL"></a>亦不住萨婆若；<a id="a-FM"></a>尸罗波罗蜜乃至般若波罗蜜相不出三界，<a id="a-FN"></a>亦不住萨婆若。<a id="a-FO"></a>所以者何？<a id="a-FP"></a>檀波罗蜜、<a id="a-FQ"></a>檀波罗蜜相空，<a id="a-FR"></a>尸罗波罗蜜、<a id="a-FS"></a>羼提波罗蜜、<a id="a-FT"></a>毗梨耶波罗蜜、<a id="a-FU"></a>禅波罗蜜、<a id="a-FV"></a>般若波罗蜜、<a id="a-FW"></a>般若波罗蜜相空故。<a id="a-FX"></a>若人欲使内空出，<a id="a-FY"></a>乃至无法有法空出，<a id="a-FZ"></a>是人为欲使无相法出。<a id="a-Fa"></a>何以故？<a id="a-Fb"></a>须菩提，<a id="a-Fc"></a>内空相，<a id="a-Fd"></a>乃至无法有法空相，<a id="a-Fe"></a>不出三界，<a id="a-Ff"></a>亦不住萨婆若。<a id="a-Fg"></a>所以者何？<a id="a-Fh"></a>内空、<a id="a-Fi"></a>内空性空，<a id="a-Fj"></a>乃至无法有法空、<a id="a-Fk"></a>无法有法空性空故。<a id="a-Fl"></a>若人欲使四念处出，<a id="a-Fm"></a>是人为欲使无相法出。<a id="a-Fn"></a>何以故？<a id="a-Fo"></a>四念处性不出三界，<a id="a-Fp"></a>亦不住萨婆若。<a id="a-Fq"></a>所以者何？<a id="a-Fr"></a>四念处性、<a id="a-Fs"></a>四念处性空故。<a id="a-Ft"></a>若人欲使四正勤、<a id="a-Fu"></a>四如意足、<a id="a-Fv"></a>五根、<a id="a-Fw"></a>五力、<a id="a-Fx"></a>七觉分、<a id="a-Fy"></a>八圣道分出，<a id="a-Fz"></a>是人为欲使无相法出。<a id="a-G0"></a>何以故？<a id="a-G1"></a>八圣道分性，<a id="a-G2"></a>不出三界，<a id="a-G3"></a>亦不住萨婆若。<a id="a-G4"></a>所以者何？<a id="a-G5"></a>八圣道分性、<a id="a-G6"></a>八圣道分性空故。<a id="a-G7"></a>乃至十八不共法亦如是。<a id="a-G8"></a>须菩提，<a id="a-G9"></a>若人欲使阿罗汉出生处，<a id="a-GA"></a>是人为欲使无相法出；<a id="a-GB"></a>若人欲使辟支佛出生处，<a id="a-GC"></a>是人为欲使无相法出；<a id="a-GD"></a>若人欲使多陀阿伽度、<a id="a-GE"></a>阿罗诃、<a id="a-GF"></a>三藐三佛陀出生处，<a id="a-GG"></a>是人为欲使无相法出。<a id="a-GH"></a>何以故？<a id="a-GI"></a>须菩提，<a id="a-GJ"></a>阿罗汉性、<a id="a-GK"></a>辟支佛性、<a id="a-GL"></a>佛性不出三界，<a id="a-GM"></a>亦不住萨婆若。<a id="a-GN"></a>所以者何？<a id="a-GO"></a>阿罗汉性、<a id="a-GP"></a>阿罗汉性空，<a id="a-GQ"></a>辟支佛性、<a id="a-GR"></a>辟支佛性空，<a id="a-GS"></a>佛性、<a id="a-GT"></a>佛性空故。<a id="a-GU"></a>若人欲使须陀洹果、<a id="a-GV"></a>斯陀含果、<a id="a-GW"></a>阿那含果、<a id="a-GX"></a>阿罗汉果、<a id="a-GY"></a>辟支佛道、<a id="a-GZ"></a>佛道、<a id="a-Ga"></a>一切种智出，<a id="a-Gb"></a>是人为欲使无相法出，<a id="a-Gc"></a>如上说。<a id="a-Gd"></a>若人欲使名字，<a id="a-Ge"></a>假名施设相，<a id="a-Gf"></a>但有语言出，<a id="a-Gg"></a>是人为欲使无相法出。<a id="a-Gh"></a>何以故？<a id="a-Gi"></a>名字空，<a id="a-Gj"></a>不出三界，<a id="a-Gk"></a>亦不住萨婆若。<a id="a-Gl"></a>所以者何？<a id="a-Gm"></a>名字相、<a id="a-Gn"></a>名字相空故，<a id="a-Go"></a>乃至施设亦如是。<a id="a-Gp"></a>若人欲使不生不灭法，<a id="a-Gq"></a>不垢不净无作法出，<a id="a-Gr"></a>是人为欲使无相法出。<a id="a-Gs"></a>何以故？<a id="a-Gt"></a>不生乃至无作法性不出三界，<a id="a-Gu"></a>亦不住萨婆若。<a id="a-Gv"></a>所以者何？<a id="a-Gw"></a>不生性乃至无作、<a id="a-Gx"></a>无作性空故。<a id="a-Gy"></a>须菩提，<a id="a-Gz"></a>以是因缘故，<a id="a-H0"></a>摩诃衍从三界中出，<a id="a-H1"></a>萨婆若中住不动故。<a id="a-H2"></a>”</p>
  <p id="aH3">【论】问曰：<a id="a-H4"></a>佛已知须菩提所问，<a id="a-H5"></a>今何以更称而答？</p>
  <p id="aH6">答曰：<a id="a-H7"></a>是摩诃般若波罗蜜有十万偈，<a id="a-H8"></a>三百二十万言，<a id="a-H9"></a>与四阿含等，<a id="a-HA"></a>此非一坐说尽。<a id="a-HB"></a>又上须菩提所问，<a id="a-HC"></a>已答二事，<a id="a-HD"></a>异日故称第三问而答。</p>
  <p id="aHE">复次，<a id="a-HF"></a>有人言：<a id="a-HG"></a>“声闻法中，<a id="a-HH"></a>无有不可思议事，<a id="a-HI"></a>不得一日一坐中说尽。<a id="a-HJ"></a>佛有无碍解脱，<a id="a-HK"></a>菩萨有不可思议三昧，<a id="a-HL"></a>能令多时作少时，<a id="a-HM"></a>少时作多时；<a id="a-HN"></a>亦能以大色入小，<a id="a-HO"></a>小色作大。<a id="a-HP"></a>又如六十小劫说法华经，<a id="a-HQ"></a>人谓从旦至食。<a id="a-HR"></a>”</p>
  <p id="aHS">问曰：<a id="a-HT"></a>色有形可见，<a id="a-HU"></a>时无形但有名，<a id="a-HV"></a>云何得以近为远、<a id="a-HW"></a>以远为近？</p>
  <p id="aHX">答曰：<a id="a-HY"></a>以是故说，<a id="a-HZ"></a>以不可思议神通力。<a id="a-Ha"></a>如人梦中，<a id="a-Hb"></a>梦有所见，<a id="a-Hc"></a>自以为觉；<a id="a-Hd"></a>梦中复梦，<a id="a-He"></a>如是展转，<a id="a-Hf"></a>故是一夜。<a id="a-Hg"></a>以是故，<a id="a-Hh"></a>更称其问而答。</p>
  <p id="aHi">是乘何处出、<a id="a-Hj"></a>至何处住者，<a id="a-Hk"></a>佛答：<a id="a-Hl"></a>是乘从三界中出，<a id="a-Hm"></a>至萨婆若中住。</p>
  <p id="aHn">问曰：<a id="a-Ho"></a>是乘为是佛法？<a id="a-Hp"></a>为是菩萨法？<a id="a-Hq"></a>若是佛法，<a id="a-Hr"></a>云何从三界出？<a id="a-Hs"></a>若是菩萨法，<a id="a-Ht"></a>云何萨婆若中住？</p>
  <p id="aHu">答曰：<a id="a-Hv"></a>是乘是菩萨法，<a id="a-Hw"></a>乃至金刚三昧，<a id="a-Hx"></a>是诸功德清净变为佛法。<a id="a-Hy"></a>是乘有大力，<a id="a-Hz"></a>能有所去，<a id="a-I0"></a>直以至佛，<a id="a-I1"></a>更无胜处可去，<a id="a-I2"></a>故言住。<a id="a-I3"></a>譬如劫尽火烧三千世界，<a id="a-I4"></a>势力甚大，<a id="a-I5"></a>更无所烧，<a id="a-I6"></a>故便自灭；<a id="a-I7"></a>摩诃衍亦如是，<a id="a-I8"></a>断一切烦恼，<a id="a-I9"></a>集诸功德，<a id="a-IA"></a>尽其边际，<a id="a-IB"></a>更无所断，<a id="a-IC"></a>更无所知，<a id="a-ID"></a>更无所集故，<a id="a-IE"></a>便自归灭。</p>
  <p id="aIF">不二法者，<a id="a-IG"></a>断诸菩萨著故说。<a id="a-IH"></a>此中佛自说：<a id="a-II"></a>大乘、<a id="a-IJ"></a>萨婆若，<a id="a-IK"></a>是二法不一故不合，<a id="a-IL"></a>不异故不散；<a id="a-IM"></a>六情所知尽虚妄故，<a id="a-IN"></a>无色、<a id="a-IO"></a>无形、<a id="a-IP"></a>无对、<a id="a-IQ"></a>一相。</p>
  <p id="aIR">问曰：<a id="a-IS"></a>先言不一故不合，<a id="a-IT"></a>今何以言一相？</p>
  <p id="aIU">答曰：<a id="a-IV"></a>此中言一相，<a id="a-IW"></a>所谓无相，<a id="a-IX"></a>无相则无有出至佛道；<a id="a-IY"></a>为引导凡夫人故，<a id="a-IZ"></a>说言一相。<a id="a-Ia"></a>实际者，<a id="a-Ib"></a>是诸法末后实相，<a id="a-Ic"></a>无出无入；<a id="a-Id"></a>若有狂人欲使实际出至佛道者，<a id="a-Ie"></a>此人则欲使无相法出。</p>
  <p id="aIf">如、<a id="a-Ig"></a>法性、<a id="a-Ih"></a>法相，<a id="a-Ii"></a>如先说。</p>
  <p id="aIj">不可思议性者，<a id="a-Ik"></a>有人言：<a id="a-Il"></a>“即是如、<a id="a-Im"></a>法性、<a id="a-In"></a>实际，<a id="a-Io"></a>无量无边，<a id="a-Ip"></a>心心数法灭故，<a id="a-Iq"></a>言不可思议。<a id="a-Ir"></a>”复有人言：<a id="a-Is"></a>“过实际、<a id="a-It"></a>涅槃，<a id="a-Iu"></a>更求诸法实，<a id="a-Iv"></a>若有若无，<a id="a-Iw"></a>是名不可思议。<a id="a-Ix"></a>”复次，<a id="a-Iy"></a>一切诸佛法，<a id="a-Iz"></a>无有能思惟筹量者，<a id="a-J0"></a>故名不可思议。<a id="a-J1"></a>复有人言：<a id="a-J2"></a>“一切诸法，<a id="a-J3"></a>分别思惟，<a id="a-J4"></a>皆同涅槃相，<a id="a-J5"></a>是不可思议。<a id="a-J6"></a>”</p>
  <p id="aJ7">若人欲使空中出，<a id="a-J8"></a>此人则欲使无相法中出。<a id="a-J9"></a>此中佛自说：<a id="a-JA"></a>五众空相，<a id="a-JB"></a>不能出三界，<a id="a-JC"></a>不能至萨婆若；<a id="a-JD"></a>五众中五众相空故。<a id="a-JE"></a>十二入乃至意触因缘生受空，<a id="a-JF"></a>亦如是；<a id="a-JG"></a>梦等空譬喻，<a id="a-JH"></a>亦如是：<a id="a-JI"></a>自相空故，<a id="a-JJ"></a>无出无至。<a id="a-JK"></a>若人欲使六波罗蜜出，<a id="a-JL"></a>此人则为欲使无相法出。<a id="a-JM"></a>何以故？<a id="a-JN"></a>六波罗蜜因缘和合故无自性，<a id="a-JO"></a>自性无故空；<a id="a-JP"></a>菩萨著六波罗蜜堕邪道，<a id="a-JQ"></a>故为说空。<a id="a-JR"></a>十八空乃至一切种智，<a id="a-JS"></a>亦如是。</p>
  <p id="aJT">问曰：<a id="a-JU"></a>六波罗蜜有道俗可著，<a id="a-JV"></a>故可说空；<a id="a-JW"></a>出世间六波罗蜜，<a id="a-JX"></a>三十七品乃至十八不共法，<a id="a-JY"></a>无所著故，<a id="a-JZ"></a>何以说空？</p>
  <p id="aJa">答曰：<a id="a-Jb"></a>诸菩萨漏未尽，<a id="a-Jc"></a>以福德、<a id="a-Jd"></a>智慧力故行是法，<a id="a-Je"></a>或取相爱著故。<a id="a-Jf"></a>凡夫法虚妄颠倒，<a id="a-Jg"></a>此法从凡夫法边生，<a id="a-Jh"></a>云何是实？<a id="a-Ji"></a>以是故，<a id="a-Jj"></a>佛说是亦空，<a id="a-Jk"></a>以喻无相法。<a id="a-Jl"></a>是大乘即是无相，<a id="a-Jm"></a>无相云何有出、<a id="a-Jn"></a>有至？<a id="a-Jo"></a>诸法皆空，<a id="a-Jp"></a>但有名字相，<a id="a-Jq"></a>假名语言，<a id="a-Jr"></a>今名字等亦空，<a id="a-Js"></a>以喻无相第一义中不可得，<a id="a-Jt"></a>世俗法中有相。<a id="a-Ju"></a>名字等假名相义，<a id="a-Jv"></a>如先说。<a id="a-Jw"></a>用如是法，<a id="a-Jx"></a>从三界出，<a id="a-Jy"></a>至萨婆若中住，<a id="a-Jz"></a>非是实法，<a id="a-K0"></a>亦无所动。</p>
  <p id="aK1">【经】“须菩提，<a id="a-K2"></a>汝所问是乘何处住者，<a id="a-K3"></a>须菩提，<a id="a-K4"></a>是大乘无住处。<a id="a-K5"></a>何以故？<a id="a-K6"></a>一切法无住相故。<a id="a-K7"></a>是乘若住，<a id="a-K8"></a>不住法住。<a id="a-K9"></a>须菩提，<a id="a-KA"></a>譬如法性，<a id="a-KB"></a>不生不灭，<a id="a-KC"></a>不垢不净，<a id="a-KD"></a>无起无作，<a id="a-KE"></a>非住非不住。<a id="a-KF"></a>须菩提，<a id="a-KG"></a>是乘亦如是，<a id="a-KH"></a>非住非不住。<a id="a-KI"></a>何以故？<a id="a-KJ"></a>法性相，<a id="a-KK"></a>非住非不住。<a id="a-KL"></a>所以者何？<a id="a-KM"></a>法性相性空故；<a id="a-KN"></a>乃至无作性、<a id="a-KO"></a>无作性性空故。<a id="a-KP"></a>诸余法亦如是。<a id="a-KQ"></a>须菩提，<a id="a-KR"></a>以是因缘故，<a id="a-KS"></a>是乘无所住处，<a id="a-KT"></a>以不住法、<a id="a-KU"></a>不动法故。<a id="a-KV"></a>”</p>
  <p id="aKW">【论】问曰：<a id="a-KX"></a>上言是乘到萨婆若，<a id="a-KY"></a>更无胜法可去，<a id="a-KZ"></a>今何以复说是乘无住处？</p>
  <p id="aKa">答曰：<a id="a-Kb"></a>先说以空不二法故言住；<a id="a-Kc"></a>如幻、<a id="a-Kd"></a>如梦，<a id="a-Ke"></a>虽有坐卧行住，<a id="a-Kf"></a>非实是住。<a id="a-Kg"></a>菩萨亦如是，<a id="a-Kh"></a>虽言到萨婆若住，<a id="a-Ki"></a>亦无定住。<a id="a-Kj"></a>佛此中自说：<a id="a-Kk"></a>一切法从本已来无住相，<a id="a-Kl"></a>云何独大乘有住？<a id="a-Km"></a>若有所住，<a id="a-Kn"></a>以毕竟空法住。<a id="a-Ko"></a>譬如如、<a id="a-Kp"></a>法性、<a id="a-Kq"></a>法相、<a id="a-Kr"></a>实际，<a id="a-Ks"></a>非住、<a id="a-Kt"></a>非不住，<a id="a-Ku"></a>不生不灭，<a id="a-Kv"></a>不垢不净，<a id="a-Kw"></a>不起不作。<a id="a-Kx"></a>不住者，<a id="a-Ky"></a>自相中不住；<a id="a-Kz"></a>非不住者，<a id="a-L0"></a>异相中不住。<a id="a-L1"></a>不住者，<a id="a-L2"></a>说空破有；<a id="a-L3"></a>非不住者，<a id="a-L4"></a>说世谛方便有住。<a id="a-L5"></a>不住者，<a id="a-L6"></a>说无常破常相；<a id="a-L7"></a>非不住者，<a id="a-L8"></a>破灭相。<a id="a-L9"></a>此中佛自说：<a id="a-LA"></a>法性、<a id="a-LB"></a>法性相空。<a id="a-LC"></a>何以故？<a id="a-LD"></a>自相空故。<a id="a-LE"></a>乃至无起无作诸余法，<a id="a-LF"></a>亦如是。</p>
  <p id="aLG">【经】“须菩提，<a id="a-LH"></a>汝所问谁当乘是乘出者，<a id="a-LI"></a>无有人乘是乘出者。<a id="a-LJ"></a>何以故？<a id="a-LK"></a>是乘及出者，<a id="a-LL"></a>所用法及出时，<a id="a-LM"></a>是一切法皆无所有；<a id="a-LN"></a>若一切法无所有，<a id="a-LO"></a>用何等法当出？<a id="a-LP"></a>何以故？<a id="a-LQ"></a>我不可得，<a id="a-LR"></a>乃至知者、<a id="a-LS"></a>见者不可得，<a id="a-LT"></a>毕竟净故。<a id="a-LU"></a>不可思议性不可得，<a id="a-LV"></a>毕竟净故。<a id="a-LW"></a>众、<a id="a-LX"></a>入、<a id="a-LY"></a>界不可得，<a id="a-LZ"></a>毕竟净故。<a id="a-La"></a>檀波罗蜜不可得，<a id="a-Lb"></a>毕竟净故；<a id="a-Lc"></a>乃至般若波罗蜜不可得，<a id="a-Ld"></a>毕竟净故。<a id="a-Le"></a>内空不可得，<a id="a-Lf"></a>毕竟净故；<a id="a-Lg"></a>乃至无法有法空不可得，<a id="a-Lh"></a>毕竟净故。<a id="a-Li"></a>四念处不可得，<a id="a-Lj"></a>乃至十八不共法不可得，<a id="a-Lk"></a>毕竟净故。<a id="a-Ll"></a>须陀洹不可得，<a id="a-Lm"></a>乃至阿罗汉、<a id="a-Ln"></a>辟支佛、<a id="a-Lo"></a>菩萨、<a id="a-Lp"></a>佛不可得，<a id="a-Lq"></a>毕竟净故。<a id="a-Lr"></a>须陀洹果，<a id="a-Ls"></a>乃至阿罗汉果、<a id="a-Lt"></a>辟支佛道、<a id="a-Lu"></a>佛道，<a id="a-Lv"></a>一切种智不可得，<a id="a-Lw"></a>毕竟净故。<a id="a-Lx"></a>不生不灭，<a id="a-Ly"></a>不垢不净，<a id="a-Lz"></a>无起无作不可得，<a id="a-M0"></a>毕竟净故。<a id="a-M1"></a>过去世、<a id="a-M2"></a>未来世、<a id="a-M3"></a>现在世，<a id="a-M4"></a>生、<a id="a-M5"></a>住、<a id="a-M6"></a>灭不可得，<a id="a-M7"></a>毕竟净故。<a id="a-M8"></a>增、<a id="a-M9"></a>减不可得，<a id="a-MA"></a>毕竟净故。<a id="a-MB"></a>何法不可得故不可得？<a id="a-MC"></a>法性不可得故不可得。<a id="a-MD"></a>如、<a id="a-ME"></a>实际、<a id="a-MF"></a>不可思议性，<a id="a-MG"></a>法性、<a id="a-MH"></a>法相、<a id="a-MI"></a>法位，<a id="a-MJ"></a>檀波罗蜜不可得故不可得；<a id="a-MK"></a>乃至般若波罗蜜不可得故不可得。<a id="a-ML"></a>内空不可得故不可得，<a id="a-MM"></a>乃至无法有法空不可得故不可得。<a id="a-MN"></a>四念处不可得故不可得，<a id="a-MO"></a>乃至十八不共法不可得故不可得。<a id="a-MP"></a>须陀洹不可得故不可得，<a id="a-MQ"></a>乃至佛不可得故不可得。<a id="a-MR"></a>须陀洹果不可得故不可得，<a id="a-MS"></a>乃至佛道不可得故不可得。<a id="a-MT"></a>不生不灭，<a id="a-MU"></a>乃至不起不作不可得故不可得。</p>
  <p id="aMV">“复次，<a id="a-MW"></a>须菩提，<a id="a-MX"></a>初地不可得故不可得，<a id="a-MY"></a>乃至第十地不可得故不可得，<a id="a-MZ"></a>毕竟净故。<a id="a-Ma"></a>云何为初地乃至十地？<a id="a-Mb"></a>所谓干慧地、<a id="a-Mc"></a>性地、<a id="a-Md"></a>八人地、<a id="a-Me"></a>见地、<a id="a-Mf"></a>薄地、<a id="a-Mg"></a>离欲地、<a id="a-Mh"></a>已作地、<a id="a-Mi"></a>辟支佛地、<a id="a-Mj"></a>菩萨地、<a id="a-Mk"></a>佛地。<a id="a-Ml"></a>内空中初地不可得，<a id="a-Mm"></a>乃至无法有法空中初地不可得。<a id="a-Mn"></a>内空乃至无法有法空中，<a id="a-Mo"></a>第二、<a id="a-Mp"></a>第三、<a id="a-Mq"></a>第四、<a id="a-Mr"></a>第五、<a id="a-Ms"></a>第六、<a id="a-Mt"></a>第七、<a id="a-Mu"></a>第八、<a id="a-Mv"></a>第九、<a id="a-Mw"></a>第十地不可得。<a id="a-Mx"></a>何以故？<a id="a-My"></a>须菩提，<a id="a-Mz"></a>初地非得非不得，<a id="a-N0"></a>乃至十地非得非不得，<a id="a-N1"></a>毕竟净故。<a id="a-N2"></a>内空乃至无法有法空中，<a id="a-N3"></a>成就众生不可得，<a id="a-N4"></a>毕竟净故。<a id="a-N5"></a>内空乃至无法有法空中，<a id="a-N6"></a>净佛世界不可得，<a id="a-N7"></a>毕竟净故。<a id="a-N8"></a>内空乃至无法有法空中，<a id="a-N9"></a>五眼不可得，<a id="a-NA"></a>毕竟净故。<a id="a-NB"></a>如是，<a id="a-NC"></a>须菩提，<a id="a-ND"></a>菩萨摩诃萨，<a id="a-NE"></a>以一切诸法不可得故，<a id="a-NF"></a>乘是摩诃衍出萨婆若。<a id="a-NG"></a>”</p>
  <p id="aNH">【论】论者言：<a id="a-NI"></a>出者，<a id="a-NJ"></a>行是乘到佛道边出，<a id="a-NK"></a>又复以成就故名出，<a id="a-NL"></a>以是乘成就萨婆若，<a id="a-NM"></a>是名为出。<a id="a-NN"></a>此中佛自说空因缘。<a id="a-NO"></a>乘者，<a id="a-NP"></a>是六波罗蜜所用。<a id="a-NQ"></a>法者，<a id="a-NR"></a>是慈悲方便等诸法，<a id="a-NS"></a>六波罗蜜所不摄。<a id="a-NT"></a>出者，<a id="a-NU"></a>是菩萨。<a id="a-NV"></a>是三法皆空。<a id="a-NW"></a>此中佛复说因缘：<a id="a-NX"></a>我不可得，<a id="a-NY"></a>乃至知者、<a id="a-NZ"></a>见者不可得，<a id="a-Na"></a>毕竟空故。<a id="a-Nb"></a>五众、<a id="a-Nc"></a>十二入、<a id="a-Nd"></a>十八界、<a id="a-Ne"></a>檀波罗蜜，<a id="a-Nf"></a>乃至十八不共法，<a id="a-Ng"></a>须陀洹乃至萨婆若，<a id="a-Nh"></a>不生不灭，<a id="a-Ni"></a>不垢不净，<a id="a-Nj"></a>乃至三世、<a id="a-Nk"></a>三相、<a id="a-Nl"></a>增减等，<a id="a-Nm"></a>是名法空。<a id="a-Nn"></a>我乃至知者、<a id="a-No"></a>见者，<a id="a-Np"></a>须陀洹乃至佛，<a id="a-Nq"></a>是名众生空。</p>
  <p id="aNr">问曰：<a id="a-Ns"></a>有二种不可得：<a id="a-Nt"></a>一者、<a id="a-Nu"></a>有法，<a id="a-Nv"></a>智慧少故不能得，<a id="a-Nw"></a>二者、<a id="a-Nx"></a>有大智慧推求不能得。<a id="a-Ny"></a>此云何不可得？</p>
  <p id="aNz">答曰：<a id="a-O0"></a>是法无故不可得。</p>
  <p id="aO1">问曰：<a id="a-O2"></a>一切法本末不可得，<a id="a-O3"></a>于人有何利益？</p>
  <p id="aO4">答曰：<a id="a-O5"></a>此中佛自说：<a id="a-O6"></a>毕竟清净故。<a id="a-O7"></a>毕竟者，<a id="a-O8"></a>若行者依无而破有，<a id="a-O9"></a>于有得清净；<a id="a-OA"></a>于无未清净，<a id="a-OB"></a>以依止故。<a id="a-OC"></a>此中佛自说，<a id="a-OD"></a>不可得因缘，<a id="a-OE"></a>一切众生不可得，<a id="a-OF"></a>一切法不可得；<a id="a-OG"></a>譬如如、<a id="a-OH"></a>法性、<a id="a-OI"></a>实际等，<a id="a-OJ"></a>乃至不作、<a id="a-OK"></a>不起不可得。</p>
  <p id="aOL">复次，<a id="a-OM"></a>十八空故，<a id="a-ON"></a>法性不可得，<a id="a-OO"></a>乃至不起、<a id="a-OP"></a>不作；<a id="a-OQ"></a>十八空中，<a id="a-OR"></a>无初地乃至十地，<a id="a-OS"></a>无成就众生，<a id="a-OT"></a>无净佛世界，<a id="a-OU"></a>无五眼；<a id="a-OV"></a>以十八空故空，<a id="a-OW"></a>毕竟清净故不可得。<a id="a-OX"></a>菩萨用不可得法，<a id="a-OY"></a>乘是乘出萨婆若。</p>
 </body>
</html>