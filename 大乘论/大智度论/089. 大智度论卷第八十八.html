<!doctype html>
<html id="z3IBVJBud" data-ver="2660">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第八十八</h1>
  <h2 id="a2">释六喻品第七十七</h2>
  <p id="a3">【经】须菩提白佛言：<a id="a-4"></a>“世尊，<a id="a-5"></a>云何无相、<a id="a-6"></a>不可分别、<a id="a-7"></a>自相空诸法中，<a id="a-8"></a>具足修六波罗蜜，<a id="a-9"></a>所谓檀波罗蜜、<a id="a-A"></a>尸罗波罗蜜、<a id="a-B"></a>羼提波罗蜜、<a id="a-C"></a>毗梨耶波罗蜜、<a id="a-D"></a>禅波罗蜜、<a id="a-E"></a>般若波罗蜜？<a id="a-F"></a>世尊，<a id="a-G"></a>云何无异法中而分别说异相？<a id="a-H"></a>云何般若波罗蜜摄檀、<a id="a-I"></a>尸、<a id="a-J"></a>羼、<a id="a-K"></a>精进、<a id="a-L"></a>禅？<a id="a-M"></a>云何行异相法，<a id="a-N"></a>以一相道得果？<a id="a-O"></a>”</p>
  <p id="aP">佛告须菩提：<a id="a-Q"></a>“菩萨摩诃萨，<a id="a-R"></a>住五阴，<a id="a-S"></a>如梦、<a id="a-T"></a>如响、<a id="a-U"></a>如影、<a id="a-V"></a>如焰、<a id="a-W"></a>如幻、<a id="a-X"></a>如化，<a id="a-Y"></a>住是中行布施、<a id="a-Z"></a>持戒、<a id="a-a"></a>修忍辱、<a id="a-b"></a>勤精进、<a id="a-c"></a>入禅定、<a id="a-d"></a>修智慧。<a id="a-e"></a>知是五阴实如梦、<a id="a-f"></a>如响、<a id="a-g"></a>如影、<a id="a-h"></a>如焰、<a id="a-i"></a>如幻、<a id="a-j"></a>如化；<a id="a-k"></a>五阴如梦无相，<a id="a-l"></a>乃至如化无相。<a id="a-m"></a>何以故？<a id="a-n"></a>梦无自性，<a id="a-o"></a>响、<a id="a-p"></a>影、<a id="a-q"></a>焰、<a id="a-r"></a>幻、<a id="a-s"></a>化，<a id="a-t"></a>皆无自性。<a id="a-u"></a>若法无自性，<a id="a-v"></a>是法无相；<a id="a-w"></a>若法无相，<a id="a-x"></a>是法一相，<a id="a-y"></a>所谓无相。<a id="a-z"></a>以是因缘故，<a id="a-10"></a>须菩提，<a id="a-11"></a>当知菩萨布施无相，<a id="a-12"></a>受者无相。<a id="a-13"></a>能如是知布施，<a id="a-14"></a>是能具足檀波罗蜜，<a id="a-15"></a>乃至能具足般若波罗蜜，<a id="a-16"></a>能具足四念处乃至八圣道分，<a id="a-17"></a>能具足内空乃至无法有法空，<a id="a-18"></a>能具足空三昧、<a id="a-19"></a>无相、<a id="a-1A"></a>无作三昧，<a id="a-1B"></a>能具足八背舍、<a id="a-1C"></a>九次第定、<a id="a-1D"></a>五神通、<a id="a-1E"></a>五百陀罗尼门，<a id="a-1F"></a>能具足佛十力、<a id="a-1G"></a>四无所畏、<a id="a-1H"></a>四无碍智、<a id="a-1I"></a>十八不共法。<a id="a-1J"></a>是菩萨住是报得无漏法中，<a id="a-1K"></a>飞到东方无量国土，<a id="a-1L"></a>供养诸佛衣服、<a id="a-1M"></a>饮食，<a id="a-1N"></a>乃至随其所须而供养之。<a id="a-1O"></a>亦利益众生，<a id="a-1P"></a>应以布施摄者，<a id="a-1Q"></a>而布施摄之；<a id="a-1R"></a>应以持戒摄者，<a id="a-1S"></a>教令持戒；<a id="a-1T"></a>应以忍辱、<a id="a-1U"></a>精进、<a id="a-1V"></a>禅定、<a id="a-1W"></a>智慧摄者，<a id="a-1X"></a>教令忍辱、<a id="a-1Y"></a>精进、<a id="a-1Z"></a>禅定、<a id="a-1a"></a>智慧而摄取之；<a id="a-1b"></a>乃至应以种种善法摄者，<a id="a-1c"></a>以种种善法而摄取之。<a id="a-1d"></a>是菩萨成就是一切善法，<a id="a-1e"></a>受世间身，<a id="a-1f"></a>不为世间生死所污；<a id="a-1g"></a>为众生故，<a id="a-1h"></a>于天人中受尊贵富乐，<a id="a-1i"></a>以是尊贵富乐摄取众生。<a id="a-1j"></a>是菩萨知一切法无相故，<a id="a-1k"></a>知须陀洹果亦不于中住，<a id="a-1l"></a>知斯陀含果、<a id="a-1m"></a>阿那含果、<a id="a-1n"></a>阿罗汉果亦不于中住，<a id="a-1o"></a>知辟支佛道亦不于中住。<a id="a-1p"></a>何以故？<a id="a-1q"></a>是菩萨用一切种智知一切法已，<a id="a-1r"></a>应当得一切种智，<a id="a-1s"></a>不与声闻、<a id="a-1t"></a>辟支佛共。<a id="a-1u"></a>如是，<a id="a-1v"></a>须菩提，<a id="a-1w"></a>菩萨摩诃萨知一切法无相已，<a id="a-1x"></a>知六波罗蜜无相，<a id="a-1y"></a>乃至知一切佛法无相。</p>
  <p id="a1z">“复次，<a id="a-20"></a>须菩提，<a id="a-21"></a>菩萨摩诃萨住五阴如梦、<a id="a-22"></a>如响、<a id="a-23"></a>如影、<a id="a-24"></a>如焰、<a id="a-25"></a>如幻、<a id="a-26"></a>如化，<a id="a-27"></a>能具足无相尸罗波罗蜜，<a id="a-28"></a>是戒不缺、<a id="a-29"></a>不破、<a id="a-2A"></a>不杂、<a id="a-2B"></a>不著，<a id="a-2C"></a>圣人所赞无漏戒，<a id="a-2D"></a>入八圣道分；<a id="a-2E"></a>住是戒中持一切戒，<a id="a-2F"></a>所谓名字戒、<a id="a-2G"></a>自然戒、<a id="a-2H"></a>律仪戒、<a id="a-2I"></a>作戒、<a id="a-2J"></a>无作戒、<a id="a-2K"></a>威仪戒、<a id="a-2L"></a>非威仪戒。<a id="a-2M"></a>是菩萨成就诸戒，<a id="a-2N"></a>不作是愿：<a id="a-2O"></a>‘我以此戒因缘故，<a id="a-2P"></a>生刹利大姓、<a id="a-2Q"></a>婆罗门大姓、<a id="a-2R"></a>居士大家、<a id="a-2S"></a>若小王家、<a id="a-2T"></a>若转轮圣王家，<a id="a-2U"></a>若四天王天处生，<a id="a-2V"></a>若三十三天、<a id="a-2W"></a>夜摩天、<a id="a-2X"></a>兜率陀天、<a id="a-2Y"></a>化乐天、<a id="a-2Z"></a>他化自在天。<a id="a-2a"></a>’不作是愿：<a id="a-2b"></a>‘我持戒因缘故，<a id="a-2c"></a>当得须陀洹果、<a id="a-2d"></a>斯陀含果、<a id="a-2e"></a>阿那含果、<a id="a-2f"></a>阿罗汉果、<a id="a-2g"></a>辟支佛道。<a id="a-2h"></a>’何以故？<a id="a-2i"></a>一切法无相，<a id="a-2j"></a>所谓一相，<a id="a-2k"></a>无相法不能得无相法，<a id="a-2l"></a>有相法不能得有相法，<a id="a-2m"></a>无相法不能得有相法，<a id="a-2n"></a>有相法不能得无相法。<a id="a-2o"></a>如是，<a id="a-2p"></a>须菩提，<a id="a-2q"></a>菩萨摩诃萨行般若波罗蜜时，<a id="a-2r"></a>能具足无相尸罗波罗蜜而入菩萨位。<a id="a-2s"></a>入菩萨位已，<a id="a-2t"></a>得无生法忍，<a id="a-2u"></a>行道种智，<a id="a-2v"></a>得报得五神通，<a id="a-2w"></a>住五百陀罗尼门，<a id="a-2x"></a>得四无碍智。<a id="a-2y"></a>从一佛国至一佛国，<a id="a-2z"></a>供养诸佛，<a id="a-30"></a>成就众生，<a id="a-31"></a>净佛国土。<a id="a-32"></a>虽入五道中，<a id="a-33"></a>生死业报不能染污。<a id="a-34"></a>须菩提，<a id="a-35"></a>譬如化转轮圣王，<a id="a-36"></a>虽坐卧行住，<a id="a-37"></a>不见来处，<a id="a-38"></a>不见去处，<a id="a-39"></a>不见住处、<a id="a-3A"></a>坐处、<a id="a-3B"></a>卧处，<a id="a-3C"></a>而能利益众生，<a id="a-3D"></a>亦不得众生，<a id="a-3E"></a>菩萨亦如是。<a id="a-3F"></a>须菩提，<a id="a-3G"></a>譬如须扇多佛，<a id="a-3H"></a>得阿耨多罗三藐三菩提，<a id="a-3I"></a>为三乘转法轮，<a id="a-3J"></a>无有得菩萨记者；<a id="a-3K"></a>化作佛已，<a id="a-3L"></a>舍寿命，<a id="a-3M"></a>入无余涅槃。<a id="a-3N"></a>须菩提，<a id="a-3O"></a>菩萨亦如是，<a id="a-3P"></a>行般若波罗蜜时，<a id="a-3Q"></a>能具足尸罗波罗蜜；<a id="a-3R"></a>具足尸罗波罗蜜已，<a id="a-3S"></a>摄一切善法。</p>
  <p id="a3T">“复次，<a id="a-3U"></a>须菩提，<a id="a-3V"></a>菩萨摩诃萨行般若波罗蜜时，<a id="a-3W"></a>住五阴如梦、<a id="a-3X"></a>如响、<a id="a-3Y"></a>如影、<a id="a-3Z"></a>如焰、<a id="a-3a"></a>如幻、<a id="a-3b"></a>如化，<a id="a-3c"></a>具足无相羼提波罗蜜。<a id="a-3d"></a>”</p>
  <p id="a3e">“世尊，<a id="a-3f"></a>云何菩萨摩诃萨，<a id="a-3g"></a>具足无相羼提波罗蜜？<a id="a-3h"></a>”</p>
  <p id="a3i">“须菩提，<a id="a-3j"></a>菩萨摩诃萨住二忍中，<a id="a-3k"></a>能具足羼提波罗蜜。<a id="a-3l"></a>何等二忍？<a id="a-3m"></a>生忍、<a id="a-3n"></a>法忍。<a id="a-3o"></a>从初发意，<a id="a-3p"></a>乃至坐道场，<a id="a-3q"></a>于其中间，<a id="a-3r"></a>若一切众生来骂詈、<a id="a-3s"></a>粗恶语，<a id="a-3t"></a>或以瓦石、<a id="a-3u"></a>刀杖加是菩萨，<a id="a-3v"></a>是菩萨欲具足羼提波罗蜜故，<a id="a-3w"></a>乃至不生一念恶。<a id="a-3x"></a>是菩萨如是思惟：<a id="a-3y"></a>‘骂我者谁？<a id="a-3z"></a>割我者谁？<a id="a-40"></a>以恶言加我，<a id="a-41"></a>以瓦石、<a id="a-42"></a>刀杖害我者谁？<a id="a-43"></a>’何以故？<a id="a-44"></a>是菩萨于一切法得无相忍故，<a id="a-45"></a>云何作是念：<a id="a-46"></a>‘是人骂我、<a id="a-47"></a>害我！<a id="a-48"></a>’若菩萨摩诃萨如是行，<a id="a-49"></a>能具足羼提波罗蜜，<a id="a-4A"></a>以是羼提波罗蜜具足故，<a id="a-4B"></a>得无生法忍。<a id="a-4C"></a>”</p>
  <p id="a4D">须菩提白佛言：<a id="a-4E"></a>“世尊，<a id="a-4F"></a>云何为无生法忍？<a id="a-4G"></a>是忍何所断？<a id="a-4H"></a>何所知？<a id="a-4I"></a>”</p>
  <p id="a4J">佛告须菩提：<a id="a-4K"></a>“得法忍，<a id="a-4L"></a>乃至不生少许不善法，<a id="a-4M"></a>是故名无生忍。<a id="a-4N"></a>一切菩萨所断烦恼尽，<a id="a-4O"></a>是名断；<a id="a-4P"></a>用智慧知一切法不生，<a id="a-4Q"></a>是名知。<a id="a-4R"></a>”</p>
  <p id="a4S">须菩提白佛言：<a id="a-4T"></a>“世尊，<a id="a-4U"></a>诸声闻、<a id="a-4V"></a>辟支佛无生法忍，<a id="a-4W"></a>菩萨无生法忍，<a id="a-4X"></a>有何等异？<a id="a-4Y"></a>”</p>
  <p id="a4Z">佛告须菩提：<a id="a-4a"></a>“诸须陀洹若智、<a id="a-4b"></a>若断，<a id="a-4c"></a>是名菩萨忍；<a id="a-4d"></a>斯陀含若智、<a id="a-4e"></a>若断，<a id="a-4f"></a>是名菩萨忍；<a id="a-4g"></a>阿那含若智、<a id="a-4h"></a>若断，<a id="a-4i"></a>是名菩萨忍；<a id="a-4j"></a>阿罗汉若智、<a id="a-4k"></a>若断，<a id="a-4l"></a>是名菩萨忍；<a id="a-4m"></a>辟支佛若智、<a id="a-4n"></a>若断，<a id="a-4o"></a>是名菩萨忍，<a id="a-4p"></a>是为异。<a id="a-4q"></a>须菩提，<a id="a-4r"></a>菩萨摩诃萨成就是忍，<a id="a-4s"></a>胜一切声闻、<a id="a-4t"></a>辟支佛。<a id="a-4u"></a>住是报得无生忍中行菩萨道，<a id="a-4v"></a>能具足道种智；<a id="a-4w"></a>具足道种智故，<a id="a-4x"></a>常不离三十七助道法，<a id="a-4y"></a>及空、<a id="a-4z"></a>无相、<a id="a-50"></a>无作三昧，<a id="a-51"></a>常不离五神通；<a id="a-52"></a>不离五神通故，<a id="a-53"></a>能成就众生，<a id="a-54"></a>净佛国土；<a id="a-55"></a>成就众生，<a id="a-56"></a>净佛国土已，<a id="a-57"></a>当得一切种智。<a id="a-58"></a>如是，<a id="a-59"></a>须菩提，<a id="a-5A"></a>菩萨摩诃萨具足无相羼提波罗蜜。</p>
  <p id="a5B">“复次，<a id="a-5C"></a>须菩提，<a id="a-5D"></a>菩萨摩诃萨住无相五阴，<a id="a-5E"></a>如梦、<a id="a-5F"></a>如响、<a id="a-5G"></a>如影、<a id="a-5H"></a>如焰、<a id="a-5I"></a>如幻、<a id="a-5J"></a>如化，<a id="a-5K"></a>行身精进、<a id="a-5L"></a>心精进。<a id="a-5M"></a>以身精进故起神通，<a id="a-5N"></a>起神通故，<a id="a-5O"></a>到十方国土，<a id="a-5P"></a>供养诸佛，<a id="a-5Q"></a>饶益众生；<a id="a-5R"></a>以身精进力教化众生，<a id="a-5S"></a>令住三乘。<a id="a-5T"></a>如是，<a id="a-5U"></a>须菩提，<a id="a-5V"></a>菩萨摩诃萨行般若波罗蜜，<a id="a-5W"></a>能具足无相精进波罗蜜。<a id="a-5X"></a>是菩萨以心精进、<a id="a-5Y"></a>圣无漏精进，<a id="a-5Z"></a>入八圣道分中，<a id="a-5a"></a>能具足毗梨耶波罗蜜。<a id="a-5b"></a>是毗梨耶波罗蜜，<a id="a-5c"></a>皆摄一切善法，<a id="a-5d"></a>所谓四念处、<a id="a-5e"></a>四正勤、<a id="a-5f"></a>四如意足、<a id="a-5g"></a>五根、<a id="a-5h"></a>五力、<a id="a-5i"></a>七觉分、<a id="a-5j"></a>八圣道分，<a id="a-5k"></a>四禅、<a id="a-5l"></a>四无量心、<a id="a-5m"></a>四无色定、<a id="a-5n"></a>八解脱、<a id="a-5o"></a>九次第定，<a id="a-5p"></a>佛十力、<a id="a-5q"></a>四无所畏，<a id="a-5r"></a>四无碍智、<a id="a-5s"></a>十八不共法。<a id="a-5t"></a>是中菩萨行是法，<a id="a-5u"></a>应具足一切种智；<a id="a-5v"></a>具足一切种智已，<a id="a-5w"></a>断一切烦恼习，<a id="a-5x"></a>具足满三十二相，<a id="a-5y"></a>身放无等无量光明；<a id="a-5z"></a>放光明已，<a id="a-60"></a>三转十二行法轮；<a id="a-61"></a>法轮转故，<a id="a-62"></a>三千大千世界六种震动，<a id="a-63"></a>光明遍照三千大千世界，<a id="a-64"></a>三千大千世界中众生闻说法声，<a id="a-65"></a>皆以三乘法而得度脱。<a id="a-66"></a>如是，<a id="a-67"></a>须菩提，<a id="a-68"></a>菩萨摩诃萨住精进波罗蜜中，<a id="a-69"></a>能大饶益，<a id="a-6A"></a>及能具足一切种智。</p>
  <p id="a6B">“复次，<a id="a-6C"></a>须菩提，<a id="a-6D"></a>菩萨住无相五阴，<a id="a-6E"></a>如梦、<a id="a-6F"></a>如响、<a id="a-6G"></a>如影、<a id="a-6H"></a>如焰、<a id="a-6I"></a>如幻、<a id="a-6J"></a>如化，<a id="a-6K"></a>能具足禅波罗蜜。<a id="a-6L"></a>”</p>
  <p id="a6M">“世尊，<a id="a-6N"></a>云何菩萨住五阴如梦、<a id="a-6O"></a>如响、<a id="a-6P"></a>如影、<a id="a-6Q"></a>如焰、<a id="a-6R"></a>如幻、<a id="a-6S"></a>如化，<a id="a-6T"></a>能具足禅波罗蜜？<a id="a-6U"></a>”</p>
  <p id="a6V">“须菩提，<a id="a-6W"></a>菩萨摩诃萨入初禅，<a id="a-6X"></a>乃至第四禅，<a id="a-6Y"></a>入慈悲喜舍无量心，<a id="a-6Z"></a>入无边虚空处乃至非有想非无想处，<a id="a-6a"></a>入空三昧、<a id="a-6b"></a>无相、<a id="a-6c"></a>无作三昧，<a id="a-6d"></a>入如电光三昧，<a id="a-6e"></a>入如金刚三昧，<a id="a-6f"></a>入圣正三昧；<a id="a-6g"></a>除诸佛三昧，<a id="a-6h"></a>诸余三昧，<a id="a-6i"></a>若共声闻、<a id="a-6j"></a>辟支佛三昧，<a id="a-6k"></a>皆证皆入，<a id="a-6l"></a>亦不受三昧味，<a id="a-6m"></a>亦不受三昧果。<a id="a-6n"></a>何以故？<a id="a-6o"></a>是菩萨知是三昧无相、<a id="a-6p"></a>无所有性，<a id="a-6q"></a>当云何于无相法受无相法味，<a id="a-6r"></a>无所有法受无所有法味？<a id="a-6s"></a>若不受味，<a id="a-6t"></a>则不随禅定力生，<a id="a-6u"></a>若色界、<a id="a-6v"></a>若无色界。<a id="a-6w"></a>何以故？<a id="a-6x"></a>是菩萨不见是三界，<a id="a-6y"></a>亦不见是禅，<a id="a-6z"></a>亦不见入禅者，<a id="a-70"></a>亦不见用法入禅者。<a id="a-71"></a>若不得是法，<a id="a-72"></a>即能具足无相禅波罗蜜；<a id="a-73"></a>菩萨用是禅波罗蜜，<a id="a-74"></a>能过声闻、<a id="a-75"></a>辟支佛地。<a id="a-76"></a>”</p>
  <p id="a77">须菩提白佛言：<a id="a-78"></a>“世尊，<a id="a-79"></a>云何菩萨具足无相禅波罗蜜故，<a id="a-7A"></a>能过声闻、<a id="a-7B"></a>辟支佛地？<a id="a-7C"></a>”</p>
  <p id="a7D">佛告须菩提：<a id="a-7E"></a>“菩萨善学内空，<a id="a-7F"></a>善学外空，<a id="a-7G"></a>乃至善学无法有法空。<a id="a-7H"></a>于是诸空，<a id="a-7I"></a>无法可住处，<a id="a-7J"></a>若须陀洹果、<a id="a-7K"></a>若斯陀含果、<a id="a-7L"></a>阿那含果、<a id="a-7M"></a>阿罗汉果，<a id="a-7N"></a>乃至一切种智。<a id="a-7O"></a>是诸空亦空，<a id="a-7P"></a>菩萨摩诃萨行如是诸空，<a id="a-7Q"></a>能入菩萨位中。<a id="a-7R"></a>”</p>
  <p id="a7S">须菩提白佛言：<a id="a-7T"></a>“世尊，<a id="a-7U"></a>云何菩萨摩诃萨位？<a id="a-7V"></a>云何非位？<a id="a-7W"></a>”</p>
  <p id="a7X">“须菩提，<a id="a-7Y"></a>一切有所得是非菩萨位，<a id="a-7Z"></a>一切无所得是菩萨位。<a id="a-7a"></a>”</p>
  <p id="a7b">“世尊，<a id="a-7c"></a>何等是有所得？<a id="a-7d"></a>何等是无所得？<a id="a-7e"></a>”</p>
  <p id="a7f">“须菩提，<a id="a-7g"></a>色是有所得，<a id="a-7h"></a>受、<a id="a-7i"></a>想、<a id="a-7j"></a>行、<a id="a-7k"></a>识是有所得；<a id="a-7l"></a>眼、<a id="a-7m"></a>耳、<a id="a-7n"></a>鼻、<a id="a-7o"></a>舌、<a id="a-7p"></a>身、<a id="a-7q"></a>意，<a id="a-7r"></a>乃至一切种智有所得，<a id="a-7s"></a>是非菩萨位。<a id="a-7t"></a>须菩提，<a id="a-7u"></a>菩萨位者，<a id="a-7v"></a>是诸法不可示、<a id="a-7w"></a>不可说。<a id="a-7x"></a>何等法不可示、<a id="a-7y"></a>不可说？<a id="a-7z"></a>若色乃至一切种智。<a id="a-80"></a>何以故？<a id="a-81"></a>须菩提，<a id="a-82"></a>色性是不可示、<a id="a-83"></a>不可说，<a id="a-84"></a>乃至一切种智性是不可示、<a id="a-85"></a>不可说。<a id="a-86"></a>须菩提，<a id="a-87"></a>如是名菩萨位。<a id="a-88"></a>是菩萨入位中，<a id="a-89"></a>一切禅定、<a id="a-8A"></a>三昧具足，<a id="a-8B"></a>尚不随禅定、<a id="a-8C"></a>三昧力生，<a id="a-8D"></a>何况住淫、<a id="a-8E"></a>怒、<a id="a-8F"></a>痴，<a id="a-8G"></a>于中起罪业生？<a id="a-8H"></a>菩萨但住如幻法中饶益众生，<a id="a-8I"></a>亦不得众生及如幻法。<a id="a-8J"></a>若无所得，<a id="a-8K"></a>是时能成就众生，<a id="a-8L"></a>净佛国土。<a id="a-8M"></a>如是，<a id="a-8N"></a>须菩提，<a id="a-8O"></a>是名菩萨具足无相禅波罗蜜，<a id="a-8P"></a>乃至能转法轮，<a id="a-8Q"></a>所谓不可得法轮。</p>
  <p id="a8R">“复次，<a id="a-8S"></a>须菩提，<a id="a-8T"></a>菩萨摩诃萨行般若波罗蜜，<a id="a-8U"></a>知一切法如梦、<a id="a-8V"></a>如响、<a id="a-8W"></a>如焰、<a id="a-8X"></a>如影、<a id="a-8Y"></a>如幻、<a id="a-8Z"></a>如化。<a id="a-8a"></a>”</p>
  <p id="a8b">须菩提白佛言：<a id="a-8c"></a>“世尊，<a id="a-8d"></a>菩萨摩诃萨云何知一切法如梦、<a id="a-8e"></a>如响、<a id="a-8f"></a>如影、<a id="a-8g"></a>如焰、<a id="a-8h"></a>如幻、<a id="a-8i"></a>如化？<a id="a-8j"></a>”</p>
  <p id="a8k">“须菩提，<a id="a-8l"></a>菩萨摩诃萨行般若波罗蜜时，<a id="a-8m"></a>不见梦、<a id="a-8n"></a>不见见梦者，<a id="a-8o"></a>不见响、<a id="a-8p"></a>不见闻响者，<a id="a-8q"></a>不见影、<a id="a-8r"></a>不见见影者，<a id="a-8s"></a>不见焰、<a id="a-8t"></a>不见见焰者，<a id="a-8u"></a>不见幻、<a id="a-8v"></a>不见见幻者，<a id="a-8w"></a>不见化、<a id="a-8x"></a>不见见化者。<a id="a-8y"></a>何以故？<a id="a-8z"></a>是梦、<a id="a-90"></a>响、<a id="a-91"></a>影、<a id="a-92"></a>焰、<a id="a-93"></a>幻、<a id="a-94"></a>化，<a id="a-95"></a>皆是凡夫愚人颠倒法故。<a id="a-96"></a>阿罗汉不见梦、<a id="a-97"></a>不见见梦者，<a id="a-98"></a>乃至不见化、<a id="a-99"></a>不见见化者；<a id="a-9A"></a>辟支佛、<a id="a-9B"></a>菩萨摩诃萨、<a id="a-9C"></a>诸佛，<a id="a-9D"></a>亦不见梦、<a id="a-9E"></a>不见见梦者，<a id="a-9F"></a>乃至不见化、<a id="a-9G"></a>亦不见见化者。<a id="a-9H"></a>何以故？<a id="a-9I"></a>一切法无所有性，<a id="a-9J"></a>不生、<a id="a-9K"></a>不定。<a id="a-9L"></a>”</p>
  <p id="a9M">“若法无所有性，<a id="a-9N"></a>不生、<a id="a-9O"></a>不定，<a id="a-9P"></a>菩萨摩诃萨当云何行般若波罗蜜？<a id="a-9Q"></a>”</p>
  <p id="a9R">“是中取生相、<a id="a-9S"></a>定相，<a id="a-9T"></a>是处不然。<a id="a-9U"></a>何以故？<a id="a-9V"></a>若诸法少多有性，<a id="a-9W"></a>有生、<a id="a-9X"></a>有定，<a id="a-9Y"></a>不名修般若波罗蜜。<a id="a-9Z"></a>如是，<a id="a-9a"></a>须菩提，<a id="a-9b"></a>菩萨摩诃萨行般若波罗蜜，<a id="a-9c"></a>不著色乃至不著识，<a id="a-9d"></a>不著欲、<a id="a-9e"></a>色、<a id="a-9f"></a>无色界，<a id="a-9g"></a>不著诸禅、<a id="a-9h"></a>解脱、<a id="a-9i"></a>三昧，<a id="a-9j"></a>不著四念处乃至八圣道分，<a id="a-9k"></a>不著空三昧、<a id="a-9l"></a>无相、<a id="a-9m"></a>无作三昧，<a id="a-9n"></a>不著檀波罗蜜、<a id="a-9o"></a>尸罗波罗蜜、<a id="a-9p"></a>羼提波罗蜜、<a id="a-9q"></a>毗梨耶波罗蜜、<a id="a-9r"></a>禅波罗蜜、<a id="a-9s"></a>般若波罗蜜。<a id="a-9t"></a>不著故能具足菩萨初地，<a id="a-9u"></a>于初地中亦不生著。<a id="a-9v"></a>何以故？<a id="a-9w"></a>是菩萨不得是地，<a id="a-9x"></a>云何生贪著？<a id="a-9y"></a>乃至十地亦如是。<a id="a-9z"></a>是菩萨行般若波罗蜜，<a id="a-A0"></a>亦不得般若波罗蜜；<a id="a-A1"></a>若行般若波罗蜜时，<a id="a-A2"></a>不得般若波罗蜜，<a id="a-A3"></a>是时见一切法皆入般若波罗蜜中，<a id="a-A4"></a>亦不得是法。<a id="a-A5"></a>何以故？<a id="a-A6"></a>是诸法与般若波罗蜜，<a id="a-A7"></a>无二无别。<a id="a-A8"></a>何以故？<a id="a-A9"></a>诸法入如、<a id="a-AA"></a>法性、<a id="a-AB"></a>实际故，<a id="a-AC"></a>无分别。<a id="a-AD"></a>”</p>
  <p id="aAE">须菩提白佛言：<a id="a-AF"></a>“世尊，<a id="a-AG"></a>若诸法无相、<a id="a-AH"></a>无分别，<a id="a-AI"></a>云何说是善、<a id="a-AJ"></a>是不善，<a id="a-AK"></a>是有漏、<a id="a-AL"></a>是无漏，<a id="a-AM"></a>是世间、<a id="a-AN"></a>是出世间，<a id="a-AO"></a>是有为、<a id="a-AP"></a>是无为？<a id="a-AQ"></a>”</p>
  <p id="aAR">“须菩提，<a id="a-AS"></a>于汝意云何？<a id="a-AT"></a>诸法实相中，<a id="a-AU"></a>有法可说是善、<a id="a-AV"></a>是不善，<a id="a-AW"></a>乃至是有为、<a id="a-AX"></a>是无为，<a id="a-AY"></a>是须陀洹果乃至是阿罗汉、<a id="a-AZ"></a>是辟支佛、<a id="a-Aa"></a>是菩萨、<a id="a-Ab"></a>是阿耨多罗三藐三菩提不？<a id="a-Ac"></a>”</p>
  <p id="aAd">“世尊，<a id="a-Ae"></a>不可说也！<a id="a-Af"></a>”</p>
  <p id="aAg">“须菩提，<a id="a-Ah"></a>以是因缘故，<a id="a-Ai"></a>当知一切法无相、<a id="a-Aj"></a>无分别，<a id="a-Ak"></a>无生、<a id="a-Al"></a>无定，<a id="a-Am"></a>不可示。<a id="a-An"></a>须菩提，<a id="a-Ao"></a>我本行菩萨道时，<a id="a-Ap"></a>亦无有法可得性，<a id="a-Aq"></a>若色、<a id="a-Ar"></a>若受想行识，<a id="a-As"></a>乃至若有为、<a id="a-At"></a>若无为，<a id="a-Au"></a>须陀洹果乃至阿耨多罗三藐三菩提。<a id="a-Av"></a>如是，<a id="a-Aw"></a>须菩提，<a id="a-Ax"></a>菩萨摩诃萨行般若波罗蜜，<a id="a-Ay"></a>从初发意，<a id="a-Az"></a>乃至阿耨多罗三藐三菩提，<a id="a-B0"></a>应善学诸法性！<a id="a-B1"></a>善学诸法性故，<a id="a-B2"></a>是名阿耨多罗三藐三菩提道。<a id="a-B3"></a>行是道，<a id="a-B4"></a>能具足六波罗蜜，<a id="a-B5"></a>成就众生，<a id="a-B6"></a>净佛国土；<a id="a-B7"></a>住是法中得阿耨多罗三藐三菩提，<a id="a-B8"></a>以三乘法度脱众生，<a id="a-B9"></a>亦不著三乘。<a id="a-BA"></a>如是，<a id="a-BB"></a>须菩提，<a id="a-BC"></a>菩萨摩诃萨，<a id="a-BD"></a>以无相法应学般若波罗蜜！<a id="a-BE"></a>”</p>
  <p id="aBF">【论】问曰：<a id="a-BG"></a>须菩提问佛：<a id="a-BH"></a>若诸法无相、<a id="a-BI"></a>无分别，<a id="a-BJ"></a>云何差别说六波罗蜜？<a id="a-BK"></a>佛还答：<a id="a-BL"></a>菩萨住是如梦五众中，<a id="a-BM"></a>能具足六波罗蜜。<a id="a-BN"></a>须菩提以空问，<a id="a-BO"></a>佛还以空答，<a id="a-BP"></a>此问答云何得别异？</p>
  <p id="aBQ">答曰：<a id="a-BR"></a>须菩提问：<a id="a-BS"></a>若诸法空，<a id="a-BT"></a>今眼见菩萨行六波罗蜜作佛！<a id="a-BU"></a>佛答：<a id="a-BV"></a>凡人远实智慧取相，<a id="a-BW"></a>见菩萨行六波罗蜜作佛，<a id="a-BX"></a>著是空法故难。<a id="a-BY"></a>菩萨虽住五众，<a id="a-BZ"></a>住五众如幻、<a id="a-Ba"></a>如梦空法中，<a id="a-Bb"></a>亦以空心行布施，<a id="a-Bc"></a>是故虽行诸法，<a id="a-Bd"></a>具足波罗蜜，<a id="a-Be"></a>不妨于空。<a id="a-Bf"></a>譬如云雾，<a id="a-Bg"></a>远视则见，<a id="a-Bh"></a>近之则无所见；<a id="a-Bi"></a>凡人亦如是，<a id="a-Bj"></a>远实相故，<a id="a-Bk"></a>见诸佛、<a id="a-Bl"></a>菩萨，<a id="a-Bm"></a>近实相故，<a id="a-Bn"></a>见皆空，<a id="a-Bo"></a>是故不妨；<a id="a-Bp"></a>不妨故，<a id="a-Bq"></a>能于檀波罗蜜一念中，<a id="a-Br"></a>具足行诸善法。<a id="a-Bs"></a>是人常修无漏清净波罗蜜故，<a id="a-Bt"></a>转身还报得无漏波罗蜜。<a id="a-Bu"></a>报得，<a id="a-Bv"></a>名更不修行，<a id="a-Bw"></a>自然而得；<a id="a-Bx"></a>譬如报得眼根，<a id="a-By"></a>自然能见色。<a id="a-Bz"></a>得是报得无漏波罗蜜已，<a id="a-C0"></a>能变一身作无量阿僧祇身，<a id="a-C1"></a>于十方佛所具足闻诸佛甚深法，<a id="a-C2"></a>度脱十方众生，<a id="a-C3"></a>渐渐净佛世界，<a id="a-C4"></a>随愿作佛。</p>
  <p id="aC5">问曰：<a id="a-C6"></a>若诸法空无相，<a id="a-C7"></a>云何分别？<a id="a-C8"></a>云何得知行檀波罗蜜等，<a id="a-C9"></a>各各具足余波罗蜜？</p>
  <p id="aCA">答曰：<a id="a-CB"></a>行者虽不自分别，<a id="a-CC"></a>而诸佛、<a id="a-CD"></a>菩萨说其行檀、<a id="a-CE"></a>行尸，<a id="a-CF"></a>具足诸行。<a id="a-CG"></a>如声闻人入见谛，<a id="a-CH"></a>无漏、<a id="a-CI"></a>无相、<a id="a-CJ"></a>无分别法中，<a id="a-CK"></a>余圣人亦数其所入法，<a id="a-CL"></a>知诸法实相，<a id="a-CM"></a>所谓无相相，<a id="a-CN"></a>是名正见；<a id="a-CO"></a>正见得力已，<a id="a-CP"></a>名为正行，<a id="a-CQ"></a>是时不恼众生，<a id="a-CR"></a>不作诸恶，<a id="a-CS"></a>是名正语、<a id="a-CT"></a>正业、<a id="a-CU"></a>正命。<a id="a-CV"></a>是时虽无所说，<a id="a-CW"></a>亦无所造，<a id="a-CX"></a>而名为正语、<a id="a-CY"></a>正业。<a id="a-CZ"></a>所以者何？<a id="a-Ca"></a>是名深妙正语、<a id="a-Cb"></a>正业，<a id="a-Cc"></a>所谓毕竟不恼众生故。<a id="a-Cd"></a>是中发心有所造作，<a id="a-Ce"></a>是名精进；<a id="a-Cf"></a>系念缘中，<a id="a-Cg"></a>是名正念；<a id="a-Ch"></a>摄心一处，<a id="a-Ci"></a>是名正定。<a id="a-Cj"></a>见身、<a id="a-Ck"></a>受、<a id="a-Cl"></a>心、<a id="a-Cm"></a>法实相，<a id="a-Cn"></a>是名四念处，<a id="a-Co"></a>乃至七觉意，<a id="a-Cp"></a>亦如是。<a id="a-Cq"></a>于四念处中，<a id="a-Cr"></a>亦如八直圣道中，<a id="a-Cs"></a>诸圣人为数。<a id="a-Ct"></a>菩萨亦如是，<a id="a-Cu"></a>行是无相檀波罗蜜，<a id="a-Cv"></a>能具足尸罗波罗蜜等诸善法。<a id="a-Cw"></a>如檀波罗蜜、<a id="a-Cx"></a>尸罗波罗蜜等摄诸善法，<a id="a-Cy"></a>亦如是。</p>
  <p id="aCz">问曰：<a id="a-D0"></a>上品中以一波罗蜜具诸波罗蜜，<a id="a-D1"></a>此无相摄一切法，<a id="a-D2"></a>有何差别？</p>
  <p id="aD3">答曰：<a id="a-D4"></a>上以一念中能具诸波罗蜜，<a id="a-D5"></a>此以诸法虽空无相而能具诸波罗蜜，<a id="a-D6"></a>为异。</p>
  <p data-pb></p>
  <h2 id="aD7">释四摄品第七十八之上</h2>
  <p id="aD8">【经】须菩提白佛言：<a id="a-D9"></a>“世尊，<a id="a-DA"></a>若诸法如梦、<a id="a-DB"></a>如响、<a id="a-DC"></a>如影、<a id="a-DD"></a>如焰、<a id="a-DE"></a>如幻、<a id="a-DF"></a>如化，<a id="a-DG"></a>无有实事，<a id="a-DH"></a>无所有性、<a id="a-DI"></a>自相空者，<a id="a-DJ"></a>云何分别是善法、<a id="a-DK"></a>是不善法？<a id="a-DL"></a>是世间法、<a id="a-DM"></a>是出世间法？<a id="a-DN"></a>是有漏法、<a id="a-DO"></a>是无漏法？<a id="a-DP"></a>是有为法、<a id="a-DQ"></a>是无为法？<a id="a-DR"></a>是法能得须陀洹果、<a id="a-DS"></a>能得斯陀含果、<a id="a-DT"></a>阿那含果、<a id="a-DU"></a>阿罗汉果、<a id="a-DV"></a>能得辟支佛道，<a id="a-DW"></a>能得阿耨多罗三藐三菩提？<a id="a-DX"></a>”</p>
  <p id="aDY">佛告须菩提：<a id="a-DZ"></a>“凡夫愚人得梦、<a id="a-Da"></a>得见梦者，<a id="a-Db"></a>乃至得化、<a id="a-Dc"></a>得见化者，<a id="a-Dd"></a>起身口意善业、<a id="a-De"></a>不善业、<a id="a-Df"></a>无记业，<a id="a-Dg"></a>起福业、<a id="a-Dh"></a>若起罪业、<a id="a-Di"></a>作不动业。<a id="a-Dj"></a>是菩萨摩诃萨行般若波罗蜜，<a id="a-Dk"></a>住二空中，<a id="a-Dl"></a>毕竟空、<a id="a-Dm"></a>无始空，<a id="a-Dn"></a>为众生说法，<a id="a-Do"></a>作是言：<a id="a-Dp"></a>‘诸众生，<a id="a-Dq"></a>是色空无所有，<a id="a-Dr"></a>受、<a id="a-Ds"></a>想、<a id="a-Dt"></a>行、<a id="a-Du"></a>识空无所有，<a id="a-Dv"></a>十二入、<a id="a-Dw"></a>十八界空无所有。<a id="a-Dx"></a>色是梦，<a id="a-Dy"></a>受、<a id="a-Dz"></a>想、<a id="a-E0"></a>行、<a id="a-E1"></a>识是梦，<a id="a-E2"></a>十二入、<a id="a-E3"></a>十八界是梦。<a id="a-E4"></a>色是响、<a id="a-E5"></a>是影、<a id="a-E6"></a>是焰、<a id="a-E7"></a>是幻、<a id="a-E8"></a>是化，<a id="a-E9"></a>受、<a id="a-EA"></a>想、<a id="a-EB"></a>行、<a id="a-EC"></a>识亦如是。<a id="a-ED"></a>十二入、<a id="a-EE"></a>十八界是梦、<a id="a-EF"></a>是响、<a id="a-EG"></a>是影、<a id="a-EH"></a>是焰、<a id="a-EI"></a>是幻是化，<a id="a-EJ"></a>是中无阴、<a id="a-EK"></a>入界，<a id="a-EL"></a>无梦亦无见梦者，<a id="a-EM"></a>无响亦无闻响者，<a id="a-EN"></a>无影亦无见影者，<a id="a-EO"></a>无焰亦无见焰者，<a id="a-EP"></a>无幻亦无见幻者，<a id="a-EQ"></a>无化亦无见化者。<a id="a-ER"></a>一切法无根本，<a id="a-ES"></a>实性无所有。<a id="a-ET"></a>汝等于无阴中见阴，<a id="a-EU"></a>无入见有入，<a id="a-EV"></a>无界见有界；<a id="a-EW"></a>是一切法皆从因缘和合生，<a id="a-EX"></a>以颠倒心起，<a id="a-EY"></a>属业果报，<a id="a-EZ"></a>汝等何以故于诸法空无根本中而取根本相？<a id="a-Ea"></a>’是时，<a id="a-Eb"></a>菩萨摩诃萨行般若波罗蜜，<a id="a-Ec"></a>以方便力故，<a id="a-Ed"></a>于悭法中拔出众生，<a id="a-Ee"></a>教行檀波罗蜜，<a id="a-Ef"></a>持是布施功德，<a id="a-Eg"></a>得大福报；<a id="a-Eh"></a>从大福报拔出，<a id="a-Ei"></a>教令持戒，<a id="a-Ej"></a>持戒功德生天上尊贵处；<a id="a-Ek"></a>复拔出令住初禅，<a id="a-El"></a>初禅功德生梵天处，<a id="a-Em"></a>二禅、<a id="a-En"></a>三禅、<a id="a-Eo"></a>四禅、<a id="a-Ep"></a>无边空处、<a id="a-Eq"></a>识处、<a id="a-Er"></a>无所有处、<a id="a-Es"></a>非有想非无想处亦如是。<a id="a-Et"></a>众生行是布施及布施果报、<a id="a-Eu"></a>持戒及持戒果报、<a id="a-Ev"></a>禅定及禅定果报，<a id="a-Ew"></a>种种因缘拔出安置无余涅槃及涅槃道中，<a id="a-Ex"></a>所谓四念处、<a id="a-Ey"></a>四正勤、<a id="a-Ez"></a>四如意足、<a id="a-F0"></a>五根、<a id="a-F1"></a>五力、<a id="a-F2"></a>七觉分、<a id="a-F3"></a>八圣道分，<a id="a-F4"></a>空解脱门、<a id="a-F5"></a>无相、<a id="a-F6"></a>无作解脱门，<a id="a-F7"></a>八背舍、<a id="a-F8"></a>九次第定，<a id="a-F9"></a>佛十力、<a id="a-FA"></a>四无所畏、<a id="a-FB"></a>四无碍智、<a id="a-FC"></a>十八不共法，<a id="a-FD"></a>安隐众生，<a id="a-FE"></a>令住圣无漏法，<a id="a-FF"></a>无色、<a id="a-FG"></a>无形、<a id="a-FH"></a>无对法中。<a id="a-FI"></a>有可得须陀洹果者，<a id="a-FJ"></a>安隐教化，<a id="a-FK"></a>令住须陀洹果；<a id="a-FL"></a>可得斯陀含果、<a id="a-FM"></a>阿那含果、<a id="a-FN"></a>阿罗汉果、<a id="a-FO"></a>辟支佛道者，<a id="a-FP"></a>令住斯陀含果、<a id="a-FQ"></a>阿那含果、<a id="a-FR"></a>阿罗汉果、<a id="a-FS"></a>辟支佛道；<a id="a-FT"></a>可得阿耨多罗三藐三菩提者，<a id="a-FU"></a>安隐教化，<a id="a-FV"></a>令住阿耨多罗三藐三菩提中。<a id="a-FW"></a>”</p>
  <p id="aFX">须菩提白佛言：<a id="a-FY"></a>“世尊，<a id="a-FZ"></a>诸菩萨摩诃萨甚希有难及！<a id="a-Fa"></a>能行是深般若波罗蜜，<a id="a-Fb"></a>诸法无所有性，<a id="a-Fc"></a>毕竟空、<a id="a-Fd"></a>无始空，<a id="a-Fe"></a>而分别诸法是善、<a id="a-Ff"></a>是不善，<a id="a-Fg"></a>是有漏、<a id="a-Fh"></a>是无漏，<a id="a-Fi"></a>乃至是有为、<a id="a-Fj"></a>是无为。<a id="a-Fk"></a>”</p>
  <p id="aFl">佛告须菩提：<a id="a-Fm"></a>“如是，<a id="a-Fn"></a>如是。<a id="a-Fo"></a>诸菩萨摩诃萨甚希有难及，<a id="a-Fp"></a>能行是深般若波罗蜜，<a id="a-Fq"></a>诸法无所有性，<a id="a-Fr"></a>毕竟空、<a id="a-Fs"></a>无始空，<a id="a-Ft"></a>而分别诸法。<a id="a-Fu"></a>须菩提，<a id="a-Fv"></a>汝等若知是菩萨摩诃萨希有难及法，<a id="a-Fw"></a>则知一切声闻、<a id="a-Fx"></a>辟支佛不能报，<a id="a-Fy"></a>何况余人？<a id="a-Fz"></a>”</p>
  <p id="aG0">须菩提白佛言：<a id="a-G1"></a>“世尊，<a id="a-G2"></a>何等是菩萨摩诃萨希有难及法，<a id="a-G3"></a>诸声闻、<a id="a-G4"></a>辟支佛所无有？<a id="a-G5"></a>”</p>
  <p id="aG6">佛告须菩提：<a id="a-G7"></a>“一心谛听！<a id="a-G8"></a>有菩萨摩诃萨行般若波罗蜜，<a id="a-G9"></a>住报得六波罗蜜中，<a id="a-GA"></a>及住报得五神通、<a id="a-GB"></a>三十七助道法，<a id="a-GC"></a>住诸陀罗尼、<a id="a-GD"></a>诸无碍智，<a id="a-GE"></a>到十方世界：<a id="a-GF"></a>可以布施度者，<a id="a-GG"></a>以布施摄之；<a id="a-GH"></a>可以持戒度者，<a id="a-GI"></a>以持戒摄之；<a id="a-GJ"></a>可以忍辱、<a id="a-GK"></a>精进、<a id="a-GL"></a>禅定、<a id="a-GM"></a>智慧度者，<a id="a-GN"></a>随其所应而摄取之；<a id="a-GO"></a>可以初禅度者，<a id="a-GP"></a>以初禅摄取之；<a id="a-GQ"></a>可以二禅、<a id="a-GR"></a>三禅、<a id="a-GS"></a>四禅、<a id="a-GT"></a>无边空处、<a id="a-GU"></a>无边识处、<a id="a-GV"></a>无所有处、<a id="a-GW"></a>非有想非无想处度者，<a id="a-GX"></a>随其所应而摄取之；<a id="a-GY"></a>可以慈悲喜舍心度者，<a id="a-GZ"></a>以慈悲喜舍心摄取之；<a id="a-Ga"></a>可以四念处、<a id="a-Gb"></a>四正勤、<a id="a-Gc"></a>四如意足、<a id="a-Gd"></a>五根、<a id="a-Ge"></a>五力、<a id="a-Gf"></a>七觉分、<a id="a-Gg"></a>八圣道分、<a id="a-Gh"></a>空三昧、<a id="a-Gi"></a>无相、<a id="a-Gj"></a>无作三昧度者，<a id="a-Gk"></a>随而摄之。<a id="a-Gl"></a>”</p>
  <p id="aGm">“世尊，<a id="a-Gn"></a>菩萨摩诃萨，<a id="a-Go"></a>云何以布施饶益众生？<a id="a-Gp"></a>”</p>
  <p id="aGq">“须菩提，<a id="a-Gr"></a>菩萨行般若波罗蜜时，<a id="a-Gs"></a>布施随其所须，<a id="a-Gt"></a>饮食、<a id="a-Gu"></a>衣服、<a id="a-Gv"></a>车马、<a id="a-Gw"></a>香华、<a id="a-Gx"></a>缨络种种所须，<a id="a-Gy"></a>尽给与之，<a id="a-Gz"></a>若供养佛、<a id="a-H0"></a>辟支佛、<a id="a-H1"></a>阿罗汉、<a id="a-H2"></a>阿那含、<a id="a-H3"></a>斯陀含、<a id="a-H4"></a>须陀洹等无异。<a id="a-H5"></a>若施八正道中人及凡人，<a id="a-H6"></a>下至禽兽，<a id="a-H7"></a>皆无分别，<a id="a-H8"></a>等一布施。<a id="a-H9"></a>何以故？<a id="a-HA"></a>一切法不异、<a id="a-HB"></a>不分别故。<a id="a-HC"></a>是菩萨无异、<a id="a-HD"></a>无分别布施已，<a id="a-HE"></a>当得无分别报，<a id="a-HF"></a>所谓一切种智。<a id="a-HG"></a>须菩提，<a id="a-HH"></a>若菩萨摩诃萨见乞丐者，<a id="a-HI"></a>若生是心：<a id="a-HJ"></a>‘佛是福田，<a id="a-HK"></a>我应供养；<a id="a-HL"></a>禽兽非福田，<a id="a-HM"></a>不应供养。<a id="a-HN"></a>’是非菩萨法。<a id="a-HO"></a>何以故？<a id="a-HP"></a>菩萨摩诃萨发阿耨多罗三藐三菩提心，<a id="a-HQ"></a>不作是念：<a id="a-HR"></a>‘是众生应以布施饶益，<a id="a-HS"></a>是不应布施。<a id="a-HT"></a>’是众生布施因缘故，<a id="a-HU"></a>生刹利大姓、<a id="a-HV"></a>婆罗门大姓、<a id="a-HW"></a>居士大家，<a id="a-HX"></a>乃至以是布施因缘，<a id="a-HY"></a>以三乘法度之，<a id="a-HZ"></a>令入无余涅槃。<a id="a-Ha"></a>若众生来从菩萨乞，<a id="a-Hb"></a>亦不生异心分别，<a id="a-Hc"></a>应与是，<a id="a-Hd"></a>不应与是。<a id="a-He"></a>何以故？<a id="a-Hf"></a>是菩萨为是众生故，<a id="a-Hg"></a>发阿耨多罗三藐三菩提心。<a id="a-Hh"></a>若分别简择，<a id="a-Hi"></a>便堕诸佛、<a id="a-Hj"></a>菩萨、<a id="a-Hk"></a>辟支佛、<a id="a-Hl"></a>学无学人、<a id="a-Hm"></a>一切世间天及人诃责处：<a id="a-Hn"></a>‘谁请汝救一切众生？<a id="a-Ho"></a>汝为一切众生舍、<a id="a-Hp"></a>一切众生护、<a id="a-Hq"></a>一切众生依，<a id="a-Hr"></a>而分别简择应与不应与？<a id="a-Hs"></a>’</p>
  <p id="aHt">“复次，<a id="a-Hu"></a>若菩萨摩诃萨行般若波罗蜜时，<a id="a-Hv"></a>若人、<a id="a-Hw"></a>若非人来，<a id="a-Hx"></a>欲求乞菩萨身体肢节，<a id="a-Hy"></a>是时不应生二心，<a id="a-Hz"></a>若与、<a id="a-I0"></a>若不与。<a id="a-I1"></a>何以故？<a id="a-I2"></a>是菩萨摩诃萨为众生故受身，<a id="a-I3"></a>众生来取，<a id="a-I4"></a>何可不与？<a id="a-I5"></a>‘我以饶益众生故受是身，<a id="a-I6"></a>众生不乞，<a id="a-I7"></a>自应与之，<a id="a-I8"></a>何况乞而不与？<a id="a-I9"></a>’菩萨摩诃萨行般若波罗蜜，<a id="a-IA"></a>应如是学！</p>
  <p id="aIB">“复次，<a id="a-IC"></a>须菩提，<a id="a-ID"></a>菩萨摩诃萨见有乞者，<a id="a-IE"></a>应生是念：<a id="a-IF"></a>‘是中谁与谁受？<a id="a-IG"></a>所施何物？<a id="a-IH"></a>是一切法，<a id="a-II"></a>自性皆不可得，<a id="a-IJ"></a>以毕竟空故，<a id="a-IK"></a>空相法无与无夺。<a id="a-IL"></a>何以故？<a id="a-IM"></a>毕竟空故，<a id="a-IN"></a>内空故，<a id="a-IO"></a>外空、<a id="a-IP"></a>内外空、<a id="a-IQ"></a>大空、<a id="a-IR"></a>第一义空、<a id="a-IS"></a>自相空故。<a id="a-IT"></a>’住是诸空布施，<a id="a-IU"></a>是时具足檀波罗蜜；<a id="a-IV"></a>具足檀波罗蜜故，<a id="a-IW"></a>若断内外法时，<a id="a-IX"></a>作是念：<a id="a-IY"></a>‘截我者谁？<a id="a-IZ"></a>割我者谁？<a id="a-Ia"></a>’</p>
  <p id="aIb">“复次，<a id="a-Ic"></a>须菩提，<a id="a-Id"></a>我以佛眼见东方如恒河沙等诸菩萨摩诃萨，<a id="a-Ie"></a>入大地狱，<a id="a-If"></a>令火灭汤冷，<a id="a-Ig"></a>以三事教化：<a id="a-Ih"></a>一者、<a id="a-Ii"></a>神通，<a id="a-Ij"></a>二者、<a id="a-Ik"></a>知他心，<a id="a-Il"></a>三者、<a id="a-Im"></a>说法。<a id="a-In"></a>是菩萨以神通力，<a id="a-Io"></a>令大地狱火灭汤冷；<a id="a-Ip"></a>知他心，<a id="a-Iq"></a>以慈悲喜舍，<a id="a-Ir"></a>随意说法。<a id="a-Is"></a>是众生于菩萨生清净心，<a id="a-It"></a>从地狱得脱，<a id="a-Iu"></a>渐以三乘法得尽苦际。<a id="a-Iv"></a>南西北方、<a id="a-Iw"></a>四维、<a id="a-Ix"></a>上、<a id="a-Iy"></a>下亦如是。</p>
  <p id="aIz">“复次，<a id="a-J0"></a>须菩提，<a id="a-J1"></a>我以佛眼观十方世界，<a id="a-J2"></a>见如恒河沙等国土中诸菩萨，<a id="a-J3"></a>为诸佛给使，<a id="a-J4"></a>供给诸佛，<a id="a-J5"></a>随意爱乐恭敬；<a id="a-J6"></a>若诸佛所说，<a id="a-J7"></a>尽能受持，<a id="a-J8"></a>乃至阿耨多罗三藐三菩提，<a id="a-J9"></a>终不忘失。</p>
  <p id="aJA">“复次，<a id="a-JB"></a>须菩提，<a id="a-JC"></a>我以佛眼观十方如恒河沙等国土中诸菩萨摩诃萨，<a id="a-JD"></a>为畜生故，<a id="a-JE"></a>舍其寿命，<a id="a-JF"></a>割截身体，<a id="a-JG"></a>分散诸方；<a id="a-JH"></a>诸有众生食是诸菩萨摩诃萨肉，<a id="a-JI"></a>皆爱敬菩萨，<a id="a-JJ"></a>以爱敬故，<a id="a-JK"></a>即得离畜生道，<a id="a-JL"></a>值遇诸佛，<a id="a-JM"></a>闻佛说法，<a id="a-JN"></a>如说修行，<a id="a-JO"></a>渐以三乘，<a id="a-JP"></a>声闻、<a id="a-JQ"></a>辟支佛、<a id="a-JR"></a>佛法，<a id="a-JS"></a>于无余涅槃而般涅槃。<a id="a-JT"></a>如是，<a id="a-JU"></a>须菩提，<a id="a-JV"></a>诸菩萨摩诃萨所益甚多，<a id="a-JW"></a>教化众生令发阿耨多罗三藐三菩提心，<a id="a-JX"></a>如说修行，<a id="a-JY"></a>乃至于无余涅槃而般涅槃。</p>
  <p id="aJZ">“复次，<a id="a-Ja"></a>须菩提，<a id="a-Jb"></a>我以佛眼见十方如恒河沙等国土中诸菩萨摩诃萨，<a id="a-Jc"></a>除诸饿鬼饥渴苦，<a id="a-Jd"></a>是诸饿鬼皆爱敬菩萨，<a id="a-Je"></a>以爱敬故，<a id="a-Jf"></a>得离饿鬼道，<a id="a-Jg"></a>值遇诸佛，<a id="a-Jh"></a>闻诸佛说法，<a id="a-Ji"></a>如说修行，<a id="a-Jj"></a>渐以三乘，<a id="a-Jk"></a>声闻、<a id="a-Jl"></a>辟支佛、<a id="a-Jm"></a>佛法，<a id="a-Jn"></a>而般涅槃，<a id="a-Jo"></a>乃至无余涅槃。<a id="a-Jp"></a>如是，<a id="a-Jq"></a>须菩提，<a id="a-Jr"></a>菩萨摩诃萨为度众生故，<a id="a-Js"></a>行大悲心。</p>
  <p id="aJt">“复次，<a id="a-Ju"></a>须菩提，<a id="a-Jv"></a>我以佛眼见诸菩萨摩诃萨，<a id="a-Jw"></a>在四天王天上说法，<a id="a-Jx"></a>在三十三天、<a id="a-Jy"></a>夜摩天、<a id="a-Jz"></a>兜率陀天、<a id="a-K0"></a>化乐天、<a id="a-K1"></a>他化自在天上说法，<a id="a-K2"></a>诸天闻菩萨说法，<a id="a-K3"></a>渐以三乘而得灭度。<a id="a-K4"></a>须菩提，<a id="a-K5"></a>是诸天众中，<a id="a-K6"></a>有贪著五欲者，<a id="a-K7"></a>是菩萨示现火起，<a id="a-K8"></a>烧其宫殿，<a id="a-K9"></a>而为说法，<a id="a-KA"></a>作是言：<a id="a-KB"></a>‘诸天，<a id="a-KC"></a>一切有为法，<a id="a-KD"></a>悉皆无常，<a id="a-KE"></a>谁得安者？<a id="a-KF"></a>’</p>
  <p id="aKG">“复次，<a id="a-KH"></a>须菩提，<a id="a-KI"></a>我以佛眼观十方世界，<a id="a-KJ"></a>见如恒河沙等国土中诸梵天著于邪见，<a id="a-KK"></a>诸菩萨摩诃萨教令远离邪见，<a id="a-KL"></a>作是言：<a id="a-KM"></a>‘汝等云何于空相虚妄诸法中而生邪见？<a id="a-KN"></a>’如是，<a id="a-KO"></a>须菩提，<a id="a-KP"></a>菩萨摩诃萨住大慈心，<a id="a-KQ"></a>为众生说法。<a id="a-KR"></a>须菩提，<a id="a-KS"></a>是为诸菩萨希有难及法。</p>
  <p id="aKT">“复次，<a id="a-KU"></a>须菩提，<a id="a-KV"></a>我以佛眼观十方世界如恒河沙等国土中，<a id="a-KW"></a>诸菩萨摩诃萨以四事摄取众生。<a id="a-KX"></a>何等四？<a id="a-KY"></a>布施、<a id="a-KZ"></a>爱语、<a id="a-Ka"></a>利益、<a id="a-Kb"></a>同事。</p>
  <p id="aKc">“云何菩萨以布施摄众生？<a id="a-Kd"></a>须菩提，<a id="a-Ke"></a>菩萨以二种施摄取众生：<a id="a-Kf"></a>财施、<a id="a-Kg"></a>法施。</p>
  <p id="aKh">“何等财施摄取众生？<a id="a-Ki"></a>须菩提，<a id="a-Kj"></a>菩萨摩诃萨，<a id="a-Kk"></a>以金银、<a id="a-Kl"></a>琉璃、<a id="a-Km"></a>玻璃、<a id="a-Kn"></a>真珠、<a id="a-Ko"></a>珂贝、<a id="a-Kp"></a>珊瑚等诸宝物，<a id="a-Kq"></a>或以饮食、<a id="a-Kr"></a>衣服、<a id="a-Ks"></a>卧具、<a id="a-Kt"></a>房舍、<a id="a-Ku"></a>灯烛、<a id="a-Kv"></a>香华、<a id="a-Kw"></a>缨络，<a id="a-Kx"></a>若男、<a id="a-Ky"></a>若女，<a id="a-Kz"></a>若牛羊象马、<a id="a-L0"></a>车乘，<a id="a-L1"></a>若以己身给施众生。<a id="a-L2"></a>语众生言：<a id="a-L3"></a>‘汝等若有所须，<a id="a-L4"></a>各来取之，<a id="a-L5"></a>如取己物，<a id="a-L6"></a>莫得疑难！<a id="a-L7"></a>’是菩萨施已，<a id="a-L8"></a>教三归依，<a id="a-L9"></a>归依佛、<a id="a-LA"></a>归依法、<a id="a-LB"></a>归依僧；<a id="a-LC"></a>或教受五戒，<a id="a-LD"></a>或教一日戒；<a id="a-LE"></a>或教初禅，<a id="a-LF"></a>乃至教非有想非无想定；<a id="a-LG"></a>或教慈悲喜舍；<a id="a-LH"></a>或教念佛、<a id="a-LI"></a>念法、<a id="a-LJ"></a>念僧、<a id="a-LK"></a>念戒、<a id="a-LL"></a>念舍、<a id="a-LM"></a>念天；<a id="a-LN"></a>或教不净观，<a id="a-LO"></a>或教安那般那观，<a id="a-LP"></a>或相、<a id="a-LQ"></a>或触；<a id="a-LR"></a>或教四念处、<a id="a-LS"></a>四正勤、<a id="a-LT"></a>四如意足、<a id="a-LU"></a>五根、<a id="a-LV"></a>五力、<a id="a-LW"></a>七觉分、<a id="a-LX"></a>八圣道分，<a id="a-LY"></a>空三昧、<a id="a-LZ"></a>无相、<a id="a-La"></a>无作三昧，<a id="a-Lb"></a>八背舍、<a id="a-Lc"></a>九次第定，<a id="a-Ld"></a>佛十力、<a id="a-Le"></a>四无所畏、<a id="a-Lf"></a>四无碍智、<a id="a-Lg"></a>十八不共法、<a id="a-Lh"></a>大慈大悲、<a id="a-Li"></a>三十二相、<a id="a-Lj"></a>八十随形好；<a id="a-Lk"></a>或教须陀洹果、<a id="a-Ll"></a>斯陀含果、<a id="a-Lm"></a>阿那含果、<a id="a-Ln"></a>阿罗汉果，<a id="a-Lo"></a>或教辟支佛道，<a id="a-Lp"></a>或教阿耨多罗三藐三菩提。<a id="a-Lq"></a>如是，<a id="a-Lr"></a>须菩提，<a id="a-Ls"></a>菩萨摩诃萨行般若波罗蜜，<a id="a-Lt"></a>以方便力教众生，<a id="a-Lu"></a>财施已，<a id="a-Lv"></a>复教令得无上安隐涅槃。<a id="a-Lw"></a>须菩提，<a id="a-Lx"></a>是名菩萨摩诃萨希有难及法。</p>
  <p id="aLy">“须菩提，<a id="a-Lz"></a>菩萨云何以法施摄取众生？<a id="a-M0"></a>须菩提，<a id="a-M1"></a>法施有二种：<a id="a-M2"></a>一者、<a id="a-M3"></a>世间，<a id="a-M4"></a>二者、<a id="a-M5"></a>出世间。<a id="a-M6"></a>何等为世间法施？<a id="a-M7"></a>敷演显示世间法，<a id="a-M8"></a>所谓不净观、<a id="a-M9"></a>安那般那念，<a id="a-MA"></a>四禅、<a id="a-MB"></a>四无量心、<a id="a-MC"></a>四无色定，<a id="a-MD"></a>如是等世间法，<a id="a-ME"></a>诸余共凡夫所行法，<a id="a-MF"></a>是名世间法施。<a id="a-MG"></a>是菩萨如是世间法施已，<a id="a-MH"></a>种种因缘教化，<a id="a-MI"></a>令远离世间法；<a id="a-MJ"></a>远离世间法已，<a id="a-MK"></a>以方便力，<a id="a-ML"></a>令得圣无漏法及圣无漏法果。<a id="a-MM"></a>何等是圣无漏法？<a id="a-MN"></a>何等是圣无漏法果？<a id="a-MO"></a>圣无漏法者，<a id="a-MP"></a>三十七助道法、<a id="a-MQ"></a>三解脱门；<a id="a-MR"></a>圣无漏法果者，<a id="a-MS"></a>须陀洹果乃至阿罗汉果、<a id="a-MT"></a>辟支佛道，<a id="a-MU"></a>阿耨多罗三藐三菩提。</p>
  <p id="aMV">“复次，<a id="a-MW"></a>须菩提，<a id="a-MX"></a>菩萨摩诃萨圣无漏法，<a id="a-MY"></a>须陀洹果中智慧，<a id="a-MZ"></a>乃至阿罗汉果中智慧，<a id="a-Ma"></a>辟支佛道中智慧，<a id="a-Mb"></a>三十七助道法中智慧，<a id="a-Mc"></a>六波罗蜜中智慧，<a id="a-Md"></a>乃至大慈大悲中智慧。<a id="a-Me"></a>如是等一切法，<a id="a-Mf"></a>若世间、<a id="a-Mg"></a>若出世间智慧，<a id="a-Mh"></a>若有漏、<a id="a-Mi"></a>若无漏，<a id="a-Mj"></a>若有为、<a id="a-Mk"></a>若无为，<a id="a-Ml"></a>是法中一切种智，<a id="a-Mm"></a>是名菩萨摩诃萨圣无漏法。<a id="a-Mn"></a>何等为圣无漏法果？<a id="a-Mo"></a>断一切烦恼习，<a id="a-Mp"></a>是名圣无漏法果。<a id="a-Mq"></a>”</p>
  <p id="aMr">须菩提白佛言：<a id="a-Ms"></a>“世尊，<a id="a-Mt"></a>菩萨摩诃萨得一切种智不？<a id="a-Mu"></a>”</p>
  <p id="aMv">佛言：<a id="a-Mw"></a>“如是，<a id="a-Mx"></a>如是。<a id="a-My"></a>须菩提，<a id="a-Mz"></a>菩萨摩诃萨得一切种智。<a id="a-N0"></a>”</p>
  <p id="aN1">须菩提言：<a id="a-N2"></a>“菩萨与佛有何等异？<a id="a-N3"></a>”</p>
  <p id="aN4">佛言：<a id="a-N5"></a>“有异。<a id="a-N6"></a>菩萨摩诃萨得一切种智，<a id="a-N7"></a>是名为佛。<a id="a-N8"></a>所以者何？<a id="a-N9"></a>菩萨心与佛心无有异。<a id="a-NA"></a>菩萨住是一切种智中，<a id="a-NB"></a>于一切法无不照明，<a id="a-NC"></a>是名菩萨摩诃萨世间法施。<a id="a-ND"></a>须菩提，<a id="a-NE"></a>菩萨摩诃萨因世间法施，<a id="a-NF"></a>得出世间法施。<a id="a-NG"></a>如是，<a id="a-NH"></a>须菩提，<a id="a-NI"></a>菩萨摩诃萨教众生令得世间法，<a id="a-NJ"></a>以方便力教令得出世间法。<a id="a-NK"></a>”</p>
  <p id="aNL">“须菩提，<a id="a-NM"></a>何等是菩萨出世间法？<a id="a-NN"></a>不共凡夫法同！<a id="a-NO"></a>所谓四念处、<a id="a-NP"></a>四正勤、<a id="a-NQ"></a>四如意足、<a id="a-NR"></a>五根、<a id="a-NS"></a>五力、<a id="a-NT"></a>七觉分、<a id="a-NU"></a>八圣道分，<a id="a-NV"></a>三解脱门、<a id="a-NW"></a>八背舍、<a id="a-NX"></a>九次第定，<a id="a-NY"></a>佛十力、<a id="a-NZ"></a>四无所畏、<a id="a-Na"></a>四无碍智、<a id="a-Nb"></a>十八不共法、<a id="a-Nc"></a>三十二相、<a id="a-Nd"></a>八十随形好、<a id="a-Ne"></a>五百陀罗尼门，<a id="a-Nf"></a>是名出世间法。</p>
  <p id="aNg">“须菩提，<a id="a-Nh"></a>云何为四念处？<a id="a-Ni"></a>菩萨摩诃萨观内身循身，<a id="a-Nj"></a>观外身循身，<a id="a-Nk"></a>观内外身循身观，<a id="a-Nl"></a>勤精进，<a id="a-Nm"></a>以一心智慧观身；<a id="a-Nn"></a>观身集因缘，<a id="a-No"></a>观身灭，<a id="a-Np"></a>观身集生灭：<a id="a-Nq"></a>行是道无所依，<a id="a-Nr"></a>于世间无所爱。<a id="a-Ns"></a>受、<a id="a-Nt"></a>心、<a id="a-Nu"></a>法念处，<a id="a-Nv"></a>亦如是。</p>
  <p id="aNw">“须菩提，<a id="a-Nx"></a>云何为四正勤？<a id="a-Ny"></a>未生恶不善法，<a id="a-Nz"></a>为不生故勤，<a id="a-O0"></a>生欲精进；<a id="a-O1"></a>已生恶不善法，<a id="a-O2"></a>为断故勤，<a id="a-O3"></a>生欲精进；<a id="a-O4"></a>未生善法，<a id="a-O5"></a>为生故勤，<a id="a-O6"></a>生欲精进；<a id="a-O7"></a>已生诸善法，<a id="a-O8"></a>为增长修具足故勤，<a id="a-O9"></a>生欲精进。<a id="a-OA"></a>是名四正勤。</p>
  <p id="aOB">“须菩提，<a id="a-OC"></a>云何为四如意足？<a id="a-OD"></a>欲三昧断行成就，<a id="a-OE"></a>初如意足；<a id="a-OF"></a>精进三昧、<a id="a-OG"></a>心三昧、<a id="a-OH"></a>思惟三昧断行成就如意足。</p>
  <p id="aOI">“云何为五根？<a id="a-OJ"></a>信根、<a id="a-OK"></a>精进根、<a id="a-OL"></a>念根、<a id="a-OM"></a>定根、<a id="a-ON"></a>慧根。</p>
  <p id="aOO">“云何为五力？<a id="a-OP"></a>信力、<a id="a-OQ"></a>精进力、<a id="a-OR"></a>念力、<a id="a-OS"></a>定力、<a id="a-OT"></a>慧力。</p>
  <p id="aOU">“云何为七觉分？<a id="a-OV"></a>念觉分、<a id="a-OW"></a>择法觉分、<a id="a-OX"></a>精进觉分、<a id="a-OY"></a>喜觉分、<a id="a-OZ"></a>除觉分、<a id="a-Oa"></a>定觉分、<a id="a-Ob"></a>舍觉分。</p>
  <p id="aOc">“云何为八圣道分？<a id="a-Od"></a>正见、<a id="a-Oe"></a>正思惟、<a id="a-Of"></a>正语、<a id="a-Og"></a>正业、<a id="a-Oh"></a>正命、<a id="a-Oi"></a>正精进、<a id="a-Oj"></a>正念、<a id="a-Ok"></a>正定。</p>
  <p id="aOl">“云何为三三昧？<a id="a-Om"></a>空三昧门，<a id="a-On"></a>无相、<a id="a-Oo"></a>无作三昧门。<a id="a-Op"></a>云何为空三昧？<a id="a-Oq"></a>以空行、<a id="a-Or"></a>无我行摄心，<a id="a-Os"></a>是名空三昧。<a id="a-Ot"></a>云何为无相三昧？<a id="a-Ou"></a>以寂灭行、<a id="a-Ov"></a>离行摄心，<a id="a-Ow"></a>是为无相三昧。<a id="a-Ox"></a>云何为无作三昧？<a id="a-Oy"></a>无常行、<a id="a-Oz"></a>苦行摄心，<a id="a-P0"></a>是为无作三昧。</p>
  <p id="aP1">“云何为八背舍？<a id="a-P2"></a>内有色相外观色，<a id="a-P3"></a>是初背舍；<a id="a-P4"></a>内无色相外观色，<a id="a-P5"></a>是二背舍；<a id="a-P6"></a>净背舍，<a id="a-P7"></a>是三背舍；<a id="a-P8"></a>过一切色相，<a id="a-P9"></a>灭有对相，<a id="a-PA"></a>不念一切异相故，<a id="a-PB"></a>观无边虚空，<a id="a-PC"></a>入无边空处；<a id="a-PD"></a>乃至过一切非有想非无想处，<a id="a-PE"></a>入灭受想背舍。<a id="a-PF"></a>是名八背舍。</p>
  <p id="aPG">“云何九次第定？<a id="a-PH"></a>行者离欲、<a id="a-PI"></a>恶不善法，<a id="a-PJ"></a>有觉有观，<a id="a-PK"></a>离生喜乐，<a id="a-PL"></a>入初禅；<a id="a-PM"></a>第二、<a id="a-PN"></a>第三、<a id="a-PO"></a>第四，<a id="a-PP"></a>乃至过非有想非无想处，<a id="a-PQ"></a>入灭受想定。<a id="a-PR"></a>是名九次第定。</p>
  <p id="aPS">“云何为佛十力？<a id="a-PT"></a>是处不是处如实知；<a id="a-PU"></a>众生过去、<a id="a-PV"></a>未来、<a id="a-PW"></a>现在诸业诸受法，<a id="a-PX"></a>知造业处，<a id="a-PY"></a>知因缘知报；<a id="a-PZ"></a>诸禅定、<a id="a-Pa"></a>解脱、<a id="a-Pb"></a>三昧、<a id="a-Pc"></a>定，<a id="a-Pd"></a>垢净分别相，<a id="a-Pe"></a>如实知；<a id="a-Pf"></a>知他众生诸根上下相；<a id="a-Pg"></a>知他众生种种欲解；<a id="a-Ph"></a>知世间种种无数性；<a id="a-Pi"></a>知一切到道相；<a id="a-Pj"></a>知种种宿命，<a id="a-Pk"></a>一世乃至无量劫；<a id="a-Pl"></a>如实知天眼见众生，<a id="a-Pm"></a>乃至生善恶道；<a id="a-Pn"></a>漏尽故，<a id="a-Po"></a>无漏心解脱，<a id="a-Pp"></a>如实知。<a id="a-Pq"></a>是为佛十力。</p>
  <p id="aPr">“云何为四无所畏？<a id="a-Ps"></a>佛作诚言：<a id="a-Pt"></a>‘我是一切正智人。<a id="a-Pu"></a>若有沙门、<a id="a-Pv"></a>婆罗门，<a id="a-Pw"></a>若天、<a id="a-Px"></a>若魔、<a id="a-Py"></a>若梵，<a id="a-Pz"></a>若复余众，<a id="a-Q0"></a>如实言是法不知，<a id="a-Q1"></a>乃至不见是微畏相。<a id="a-Q2"></a>以是故我得安隐，<a id="a-Q3"></a>得无所畏，<a id="a-Q4"></a>安住圣主处，<a id="a-Q5"></a>在大众中师子吼，<a id="a-Q6"></a>能转梵轮；<a id="a-Q7"></a>诸沙门、<a id="a-Q8"></a>婆罗门，<a id="a-Q9"></a>若天、<a id="a-QA"></a>若魔、<a id="a-QB"></a>若梵，<a id="a-QC"></a>若复余众实不能转。<a id="a-QD"></a>’一无畏也。<a id="a-QE"></a>佛作诚言：<a id="a-QF"></a>‘我一切漏尽。<a id="a-QG"></a>若有沙门、<a id="a-QH"></a>婆罗门，<a id="a-QI"></a>若天、<a id="a-QJ"></a>若魔、<a id="a-QK"></a>若梵，<a id="a-QL"></a>若复余众，<a id="a-QM"></a>如实言是漏不尽，<a id="a-QN"></a>乃至不见是微畏相。<a id="a-QO"></a>以是故我得安隐，<a id="a-QP"></a>得无所畏，<a id="a-QQ"></a>安住圣主处，<a id="a-QR"></a>在大众中作师子吼，<a id="a-QS"></a>能转梵轮；<a id="a-QT"></a>诸沙门、<a id="a-QU"></a>婆罗门，<a id="a-QV"></a>若天、<a id="a-QW"></a>若魔、<a id="a-QX"></a>若梵，<a id="a-QY"></a>若复余众实不能转。<a id="a-QZ"></a>’二无畏也。<a id="a-Qa"></a>佛作诚言：<a id="a-Qb"></a>‘我说障法。<a id="a-Qc"></a>若有沙门、<a id="a-Qd"></a>婆罗门，<a id="a-Qe"></a>若天、<a id="a-Qf"></a>若魔、<a id="a-Qg"></a>若梵，<a id="a-Qh"></a>若复余众，<a id="a-Qi"></a>如实言受是法不障道，<a id="a-Qj"></a>乃至不见是微畏相。<a id="a-Qk"></a>以是故我得安隐，<a id="a-Ql"></a>得无所畏，<a id="a-Qm"></a>安住圣主处，<a id="a-Qn"></a>在大众中师子吼，<a id="a-Qo"></a>能转梵轮；<a id="a-Qp"></a>诸沙门、<a id="a-Qq"></a>婆罗门，<a id="a-Qr"></a>若天、<a id="a-Qs"></a>若魔、<a id="a-Qt"></a>若梵，<a id="a-Qu"></a>若复余众实不能转。<a id="a-Qv"></a>’三无畏也。<a id="a-Qw"></a>佛作诚言：<a id="a-Qx"></a>‘我所说圣道，<a id="a-Qy"></a>能出世间，<a id="a-Qz"></a>随是行能尽苦。<a id="a-R0"></a>若有沙门、<a id="a-R1"></a>婆罗门，<a id="a-R2"></a>若天、<a id="a-R3"></a>若魔、<a id="a-R4"></a>若梵，<a id="a-R5"></a>若复余众，<a id="a-R6"></a>如实言行是道不能出世间，<a id="a-R7"></a>不能尽苦，<a id="a-R8"></a>乃至不见是微畏相。<a id="a-R9"></a>以是故我得安隐，<a id="a-RA"></a>得无所畏，<a id="a-RB"></a>安住圣主处，<a id="a-RC"></a>在大众中师子吼，<a id="a-RD"></a>能转梵轮；<a id="a-RE"></a>诸沙门、<a id="a-RF"></a>婆罗门，<a id="a-RG"></a>若天、<a id="a-RH"></a>若魔、<a id="a-RI"></a>若梵，<a id="a-RJ"></a>若复余众实不能转。<a id="a-RK"></a>’四无畏也。</p>
  <p id="aRL">“云何为四无碍智？<a id="a-RM"></a>一者、<a id="a-RN"></a>义无碍智，<a id="a-RO"></a>二者、<a id="a-RP"></a>法无碍智，<a id="a-RQ"></a>三者、<a id="a-RR"></a>辞无碍智，<a id="a-RS"></a>四者、<a id="a-RT"></a>乐说无碍智。<a id="a-RU"></a>云何义无碍智？<a id="a-RV"></a>缘义智慧，<a id="a-RW"></a>是为义无碍智。<a id="a-RX"></a>云何法无碍智？<a id="a-RY"></a>缘法智慧，<a id="a-RZ"></a>是为法无碍智。<a id="a-Ra"></a>云何为辞无碍智？<a id="a-Rb"></a>缘辞智慧，<a id="a-Rc"></a>是为辞无碍智。<a id="a-Rd"></a>云何为乐说无碍智？<a id="a-Re"></a>缘乐说智慧，<a id="a-Rf"></a>是为乐说无碍智。</p>
  <p id="aRg">“云何为十八不共法？<a id="a-Rh"></a>一者、<a id="a-Ri"></a>诸佛身无失，<a id="a-Rj"></a>二者、<a id="a-Rk"></a>口无失，<a id="a-Rl"></a>三、<a id="a-Rm"></a>念无失，<a id="a-Rn"></a>四、<a id="a-Ro"></a>无异想，<a id="a-Rp"></a>五、<a id="a-Rq"></a>无不定心，<a id="a-Rr"></a>六、<a id="a-Rs"></a>无不知舍心，<a id="a-Rt"></a>七、<a id="a-Ru"></a>欲无减，<a id="a-Rv"></a>八、<a id="a-Rw"></a>精进无减，<a id="a-Rx"></a>九、<a id="a-Ry"></a>念无减，<a id="a-Rz"></a>十、<a id="a-S0"></a>慧无减，<a id="a-S1"></a>十一、<a id="a-S2"></a>解脱无减，<a id="a-S3"></a>十二、<a id="a-S4"></a>解脱知见无减，<a id="a-S5"></a>十三、<a id="a-S6"></a>一切身业随智慧行，<a id="a-S7"></a>十四、<a id="a-S8"></a>一切口业随智慧行，<a id="a-S9"></a>十五、<a id="a-SA"></a>一切意业随智慧行，<a id="a-SB"></a>十六、<a id="a-SC"></a>智慧知过去世无碍，<a id="a-SD"></a>十七、<a id="a-SE"></a>智慧知未来世无碍，<a id="a-SF"></a>十八、<a id="a-SG"></a>智慧知现在世无碍。</p>
  <p id="aSH">“云何三十二相？<a id="a-SI"></a>一者、<a id="a-SJ"></a>足下安平立，<a id="a-SK"></a>平如奩底；<a id="a-SL"></a>二者、<a id="a-SM"></a>足下千辐辋轮，<a id="a-SN"></a>轮相具足；<a id="a-SO"></a>三者、<a id="a-SP"></a>手足指长，<a id="a-SQ"></a>胜于余人；<a id="a-SR"></a>四者、<a id="a-SS"></a>手足柔软，<a id="a-ST"></a>胜余身分；<a id="a-SU"></a>五者、<a id="a-SV"></a>足跟广，<a id="a-SW"></a>具足满好；<a id="a-SX"></a>六者、<a id="a-SY"></a>手足指合缦网，<a id="a-SZ"></a>胜于余人；<a id="a-Sa"></a>七者、<a id="a-Sb"></a>足趺高平好，<a id="a-Sc"></a>与跟相称；<a id="a-Sd"></a>八者、<a id="a-Se"></a>伊泥延鹿腨，<a id="a-Sf"></a>腨纤好如伊泥延鹿王；<a id="a-Sg"></a>九者、<a id="a-Sh"></a>平住，<a id="a-Si"></a>两手摩膝；<a id="a-Sj"></a>十者、<a id="a-Sk"></a>阴藏相，<a id="a-Sl"></a>如马王、<a id="a-Sm"></a>象王；<a id="a-Sn"></a>十一者、<a id="a-So"></a>身纵广等，<a id="a-Sp"></a>如尼俱卢树；<a id="a-Sq"></a>十二者、<a id="a-Sr"></a>一一孔一毛生，<a id="a-Ss"></a>色青柔软右旋；<a id="a-St"></a>十三者、<a id="a-Su"></a>毛上向，<a id="a-Sv"></a>青色柔软而右旋；<a id="a-Sw"></a>十四者、<a id="a-Sx"></a>金色相，<a id="a-Sy"></a>其色微妙，<a id="a-Sz"></a>胜阎浮檀金；<a id="a-T0"></a>十五者、<a id="a-T1"></a>身光面一丈；<a id="a-T2"></a>十六者、<a id="a-T3"></a>皮薄细滑，<a id="a-T4"></a>不受尘垢，<a id="a-T5"></a>不停蚊蚋；<a id="a-T6"></a>十七者、<a id="a-T7"></a>七处满，<a id="a-T8"></a>两足下、<a id="a-T9"></a>两手中、<a id="a-TA"></a>两肩上、<a id="a-TB"></a>项中皆满，<a id="a-TC"></a>字相分明；<a id="a-TD"></a>十八者、<a id="a-TE"></a>两腋下满；<a id="a-TF"></a>十九者、<a id="a-TG"></a>上身如师子；<a id="a-TH"></a>二十者、<a id="a-TI"></a>身广端直；<a id="a-TJ"></a>二十一者、<a id="a-TK"></a>肩圆好；<a id="a-TL"></a>二十二者、<a id="a-TM"></a>四十齿；<a id="a-TN"></a>二十三者、<a id="a-TO"></a>齿白齐密而根深；<a id="a-TP"></a>二十四者、<a id="a-TQ"></a>四牙最白而大；<a id="a-TR"></a>二十五者、<a id="a-TS"></a>方颊车，<a id="a-TT"></a>如师子；<a id="a-TU"></a>二十六者、<a id="a-TV"></a>味中得上味，<a id="a-TW"></a>咽中二处津液流出；<a id="a-TX"></a>二十七者、<a id="a-TY"></a>舌大软薄，<a id="a-TZ"></a>能覆面至耳发际；<a id="a-Ta"></a>二十八者、<a id="a-Tb"></a>梵音深远，<a id="a-Tc"></a>如迦兰频伽声；<a id="a-Td"></a>二十九者、<a id="a-Te"></a>眼色如金精；<a id="a-Tf"></a>三十者、<a id="a-Tg"></a>眼[目+妾]如牛王；<a id="a-Th"></a>三十一者、<a id="a-Ti"></a>眉间白毫相，<a id="a-Tj"></a>软白如兜罗绵；<a id="a-Tk"></a>三十二者、<a id="a-Tl"></a>顶髻肉骨成。<a id="a-Tm"></a>是三十二相，<a id="a-Tn"></a>佛身成就，<a id="a-To"></a>光明遍照三千大千世界；<a id="a-Tp"></a>若欲广照，<a id="a-Tq"></a>遍满十方无量阿僧祇世界，<a id="a-Tr"></a>为众生故受丈光；<a id="a-Ts"></a>若放无量光，<a id="a-Tt"></a>则无日月、<a id="a-Tu"></a>时节、<a id="a-Tv"></a>岁数。<a id="a-Tw"></a>佛音声遍满三千大千世界，<a id="a-Tx"></a>若欲大声，<a id="a-Ty"></a>则遍满十方无量阿僧祇世界，<a id="a-Tz"></a>随众生多少，<a id="a-U0"></a>音声遍至。<a id="a-U1"></a>”</p>
  <p id="aU2">【论】问曰：<a id="a-U3"></a>从上已来，<a id="a-U4"></a>处处说诸法性空，<a id="a-U5"></a>云何分别有善、<a id="a-U6"></a>不善，<a id="a-U7"></a>须菩提何以从后已来，<a id="a-U8"></a>品品中义无异，<a id="a-U9"></a>而作种种名问？</p>
  <p id="aUA">答曰：<a id="a-UB"></a>是事上已答。</p>
  <p id="aUC">复次，<a id="a-UD"></a>众生从无始生死已来，<a id="a-UE"></a>著心深难解故，<a id="a-UF"></a>须菩提复作是重问。</p>
  <p id="aUG">复次，<a id="a-UH"></a>是般若波罗蜜欲说是空义要故，<a id="a-UI"></a>数问。</p>
  <p id="aUJ">复次，<a id="a-UK"></a>佛在世时，<a id="a-UL"></a>众生利根易悟。<a id="a-UM"></a>佛灭度五百年后，<a id="a-UN"></a>像法中众生爱著佛法，<a id="a-UO"></a>堕著法中，<a id="a-UP"></a>言若诸法皆空，<a id="a-UQ"></a>如梦、<a id="a-UR"></a>如幻，<a id="a-US"></a>何以故有善、<a id="a-UT"></a>不善？<a id="a-UU"></a>以是故，<a id="a-UV"></a>须菩提怜愍未来众生，<a id="a-UW"></a>钝根不解故重问：<a id="a-UX"></a>世尊，<a id="a-UY"></a>若诸法皆空，<a id="a-UZ"></a>云何分别有善、<a id="a-Ua"></a>不善等？<a id="a-Ub"></a>此中佛自说因缘：<a id="a-Uc"></a>凡夫颠倒心故，<a id="a-Ud"></a>于法皆作颠倒异见，<a id="a-Ue"></a>乃至不见一法是实。<a id="a-Uf"></a>凡夫于梦法著梦，<a id="a-Ug"></a>得梦见梦者，<a id="a-Uh"></a>亦著梦中所见事。<a id="a-Ui"></a>是人若不信罪福，<a id="a-Uj"></a>起三种不善业；<a id="a-Uk"></a>若信罪福，<a id="a-Ul"></a>起三种善业。<a id="a-Um"></a>善、<a id="a-Un"></a>不善、<a id="a-Uo"></a>不动：<a id="a-Up"></a>善名欲界中善法，<a id="a-Uq"></a>喜乐果报；<a id="a-Ur"></a>不善名忧愁苦恼果报；<a id="a-Us"></a>不动名生色、<a id="a-Ut"></a>无色界因缘业。<a id="a-Uu"></a>菩萨知是三种业，<a id="a-Uv"></a>皆是虚诳不实，<a id="a-Uw"></a>住二空中，<a id="a-Ux"></a>为众生说法：<a id="a-Uy"></a>毕竟空破诸法，<a id="a-Uz"></a>无始空破众生相。<a id="a-V0"></a>住中道为众生说法，<a id="a-V1"></a>所谓五众、<a id="a-V2"></a>十二入、<a id="a-V3"></a>十八界，<a id="a-V4"></a>皆是空，<a id="a-V5"></a>如梦、<a id="a-V6"></a>如幻乃至如化，<a id="a-V7"></a>是法中无梦亦无见梦者。<a id="a-V8"></a>菩萨语众生：<a id="a-V9"></a>汝等于空法，<a id="a-VA"></a>颠倒心故生诸著，<a id="a-VB"></a>如经中广说。<a id="a-VC"></a>是菩萨方便力故，<a id="a-VD"></a>于颠倒中拔出众生，<a id="a-VE"></a>著破颠倒法中。<a id="a-VF"></a>譬如悭贪是颠倒，<a id="a-VG"></a>以布施破悭法，<a id="a-VH"></a>而众生著是布施故，<a id="a-VI"></a>为说布施果报无常实空，<a id="a-VJ"></a>从布施拔出众生令持戒。<a id="a-VK"></a>持戒及持戒果报中拔出众生，<a id="a-VL"></a>语众生言：<a id="a-VM"></a>天福尽时，<a id="a-VN"></a>无常苦恼，<a id="a-VO"></a>拔出众生令离欲。<a id="a-VP"></a>行禅定，<a id="a-VQ"></a>而为说禅定及果报虚诳不实，<a id="a-VR"></a>能令人堕颠倒中。<a id="a-VS"></a>种种因缘，<a id="a-VT"></a>为说布施、<a id="a-VU"></a>持戒、<a id="a-VV"></a>禅定无常过失，<a id="a-VW"></a>令住涅槃；<a id="a-VX"></a>得涅槃方便，<a id="a-VY"></a>所谓四念处乃至十八不共法，<a id="a-VZ"></a>令众生住是法中。<a id="a-Va"></a>若布施、<a id="a-Vb"></a>持戒、<a id="a-Vc"></a>禅定是定实法，<a id="a-Vd"></a>则不应令远离。<a id="a-Ve"></a>如布施、<a id="a-Vf"></a>持戒等破凡夫法，<a id="a-Vg"></a>此则因颠倒而生，<a id="a-Vh"></a>虽少时益众生，<a id="a-Vi"></a>久则变异，<a id="a-Vj"></a>能生苦恼故，<a id="a-Vk"></a>亦教令舍离。<a id="a-Vl"></a>菩萨方便力故，<a id="a-Vm"></a>先教众生舍罪，<a id="a-Vn"></a>称赞持戒、<a id="a-Vo"></a>布施福德。<a id="a-Vp"></a>次复为说持戒、<a id="a-Vq"></a>布施亦未免无常苦恼，<a id="a-Vr"></a>然后为说诸法空，<a id="a-Vs"></a>但称赞实法，<a id="a-Vt"></a>所谓无余涅槃。</p>
  <p id="aVu">是时，<a id="a-Vv"></a>须菩提欢喜甚希有，<a id="a-Vw"></a>菩萨能如是知是诸法实相，<a id="a-Vx"></a>所谓毕竟空，<a id="a-Vy"></a>而为众生说法，<a id="a-Vz"></a>令至无余涅槃。<a id="a-W0"></a>佛言：<a id="a-W1"></a>是一种希有。<a id="a-W2"></a>问欲更知菩萨希有法，<a id="a-W3"></a>一切声闻、<a id="a-W4"></a>辟支佛，<a id="a-W5"></a>不能报是菩萨，<a id="a-W6"></a>何况余人？</p>
  <p id="aW7">须菩提问：<a id="a-W8"></a>何等是更有希有法？<a id="a-W9"></a>佛答，<a id="a-WA"></a>如经中说。</p>
  <p id="aWB">问曰：<a id="a-WC"></a>经中教令布施、<a id="a-WD"></a>持戒、<a id="a-WE"></a>禅定，<a id="a-WF"></a>今复更说，<a id="a-WG"></a>有何等异？</p>
  <p id="aWH">答曰：<a id="a-WI"></a>先说生身菩萨，<a id="a-WJ"></a>今说变化身；<a id="a-WK"></a>先说一国土，<a id="a-WL"></a>今说无量世界，<a id="a-WM"></a>如是等差别。</p>
  <p id="aWN">问曰：<a id="a-WO"></a>若菩萨知佛是福田，<a id="a-WP"></a>众生非福田，<a id="a-WQ"></a>是非菩萨法；<a id="a-WR"></a>菩萨以何力故，<a id="a-WS"></a>能令佛与畜生等？</p>
  <p id="aWT">答曰：<a id="a-WU"></a>菩萨以般若波罗蜜力故，<a id="a-WV"></a>一切法中修毕竟空心，<a id="a-WW"></a>是故于一切法无分别。<a id="a-WX"></a>如畜生，<a id="a-WY"></a>五众、<a id="a-WZ"></a>十二入、<a id="a-Wa"></a>十八界和合生，<a id="a-Wb"></a>名为畜生；<a id="a-Wc"></a>佛亦如是，<a id="a-Wd"></a>从诸善法和合，<a id="a-We"></a>假名为佛。<a id="a-Wf"></a>若人怜愍众生，<a id="a-Wg"></a>得无量福德；<a id="a-Wh"></a>于佛著心，<a id="a-Wi"></a>起诸恶因缘，<a id="a-Wj"></a>得无量罪。<a id="a-Wk"></a>是故知一切法毕竟空故，<a id="a-Wl"></a>不轻畜生，<a id="a-Wm"></a>不著心贵佛。</p>
  <p id="aWn">复次，<a id="a-Wo"></a>诸法实相，<a id="a-Wp"></a>是一切法无相。<a id="a-Wq"></a>是无相中，<a id="a-Wr"></a>不分别是佛、<a id="a-Ws"></a>是畜生。<a id="a-Wt"></a>若分别即是取相，<a id="a-Wu"></a>是故等观。</p>
  <p id="aWv">复次，<a id="a-Ww"></a>菩萨有二法门：<a id="a-Wx"></a>一者、<a id="a-Wy"></a>毕竟空法门，<a id="a-Wz"></a>二者、<a id="a-X0"></a>分别好恶法门。<a id="a-X1"></a>入空法门，<a id="a-X2"></a>则得等观；<a id="a-X3"></a>入分别法门，<a id="a-X4"></a>诸阿罗汉、<a id="a-X5"></a>辟支佛尚不及佛，<a id="a-X6"></a>何况畜生？<a id="a-X7"></a>为其轻众生，<a id="a-X8"></a>不怜愍布施故，<a id="a-X9"></a>教不分别。</p>
  <p id="aXA">问曰：<a id="a-XB"></a>菩萨身非木石，<a id="a-XC"></a>云何众生来割截而不生异心？</p>
  <p id="aXD">答曰：<a id="a-XE"></a>有人言：<a id="a-XF"></a>“菩萨久修羼提波罗蜜故，<a id="a-XG"></a>能不愁恼；<a id="a-XH"></a>如羼提仙人被截手足，<a id="a-XI"></a>血皆为乳。<a id="a-XJ"></a>”有人言：<a id="a-XK"></a>“菩萨无量世来，<a id="a-XL"></a>深修大慈悲心故，<a id="a-XM"></a>虽有割截，<a id="a-XN"></a>亦不愁忧，<a id="a-XO"></a>譬如草木无有瞋心。<a id="a-XP"></a>”有人言：<a id="a-XQ"></a>“菩萨深修般若波罗蜜，<a id="a-XR"></a>转身得般若波罗蜜果报空心故，<a id="a-XS"></a>了了知空，<a id="a-XT"></a>割截身时心亦不动。<a id="a-XU"></a>如外物不动，<a id="a-XV"></a>内亦如是，<a id="a-XW"></a>得般若果报故，<a id="a-XX"></a>于诸法中无所分别。<a id="a-XY"></a>”有人言：<a id="a-XZ"></a>“是菩萨非生死身，<a id="a-Xa"></a>是出三界法性生身，<a id="a-Xb"></a>住无漏圣心果报中故，<a id="a-Xc"></a>身如木石，<a id="a-Xd"></a>而能慈念割截者；<a id="a-Xe"></a>是菩萨能生如是心故，<a id="a-Xf"></a>割截劫夺内外法时，<a id="a-Xg"></a>其心不动，<a id="a-Xh"></a>是为菩萨希有法。<a id="a-Xi"></a>”</p>
  <p id="aXj">复次，<a id="a-Xk"></a>希有法者，<a id="a-Xl"></a>如经中说：<a id="a-Xm"></a>我以佛眼见十方如恒河沙等世界中菩萨，<a id="a-Xn"></a>入地狱中，<a id="a-Xo"></a>令火灭汤冷，<a id="a-Xp"></a>以三事教化众生，<a id="a-Xq"></a>如经中说。</p>
  <p id="aXr">问曰：<a id="a-Xs"></a>若尔者，<a id="a-Xt"></a>不应有三恶道！</p>
  <p id="aXu">答曰：<a id="a-Xv"></a>三恶道众生无边无量，<a id="a-Xw"></a>菩萨虽无边无量，<a id="a-Xx"></a>众生倍多无量。<a id="a-Xy"></a>菩萨随众生可度因缘，<a id="a-Xz"></a>若于三恶道中有余功德者，<a id="a-Y0"></a>菩萨则度，<a id="a-Y1"></a>重罪者则不见菩萨。<a id="a-Y2"></a>菩萨一相无分别心故，<a id="a-Y3"></a>不一一求觅众生；<a id="a-Y4"></a>譬如大赦，<a id="a-Y5"></a>及者得脱，<a id="a-Y6"></a>不及者则不蒙。</p>
  <p id="aY7">问曰：<a id="a-Y8"></a>若众生割截菩萨，<a id="a-Y9"></a>或食其肉，<a id="a-YA"></a>应当有罪，<a id="a-YB"></a>云何得度？</p>
  <p id="aYC">答曰：<a id="a-YD"></a>此菩萨本愿：<a id="a-YE"></a>若有众生啖我肉者，<a id="a-YF"></a>当令得度。<a id="a-YG"></a>如经中说：<a id="a-YH"></a>众生食菩萨肉者，<a id="a-YI"></a>则生慈心。<a id="a-YJ"></a>譬如有色、<a id="a-YK"></a>声、<a id="a-YL"></a>香、<a id="a-YM"></a>触，<a id="a-YN"></a>人闻见则喜，<a id="a-YO"></a>复有闻见则瞋；<a id="a-YP"></a>味亦如是，<a id="a-YQ"></a>有瞋者，<a id="a-YR"></a>有起慈心者。<a id="a-YS"></a>如毗摩罗鞊经：<a id="a-YT"></a>服食香饭，<a id="a-YU"></a>七日得道者，<a id="a-YV"></a>有不得者。<a id="a-YW"></a>非以啖肉故得度，<a id="a-YX"></a>以起发慈心故，<a id="a-YY"></a>得免畜生生善处，<a id="a-YZ"></a>值佛得度。<a id="a-Ya"></a>有菩萨于无量阿僧祇劫深行慈心，<a id="a-Yb"></a>外物给施众生，<a id="a-Yc"></a>意犹不满，<a id="a-Yd"></a>并自以身布施，<a id="a-Ye"></a>尔乃足满。<a id="a-Yf"></a>如法华经中药王菩萨，<a id="a-Yg"></a>外物珍宝供养佛，<a id="a-Yh"></a>意犹不满，<a id="a-Yi"></a>以身为灯供养于佛，<a id="a-Yj"></a>尔乃足满。</p>
  <p id="aYk">复次，<a id="a-Yl"></a>人得外物，<a id="a-Ym"></a>虽多不以为恩。<a id="a-Yn"></a>所以者何？<a id="a-Yo"></a>非所爱重故；<a id="a-Yp"></a>得其身时，<a id="a-Yq"></a>乃能惊感，<a id="a-Yr"></a>是故以身布施。<a id="a-Ys"></a>菩萨又为天上诸天说法，<a id="a-Yt"></a>如经中广说。<a id="a-Yu"></a>人以四事摄之，<a id="a-Yv"></a>布施、<a id="a-Yw"></a>爱语、<a id="a-Yx"></a>利益、<a id="a-Yy"></a>同事。<a id="a-Yz"></a>布施有二事，<a id="a-Z0"></a>如经中广说。</p>
  <p id="aZ1">问曰：<a id="a-Z2"></a>何以略说余四道，<a id="a-Z3"></a>而广说人道中法？</p>
  <p id="aZ4">答曰：<a id="a-Z5"></a>三恶道中苦多故，<a id="a-Z6"></a>众生少疑，<a id="a-Z7"></a>若见菩萨大神通希有事，<a id="a-Z8"></a>则直信爱著得度；<a id="a-Z9"></a>诸天有天眼故，<a id="a-ZA"></a>自见罪福因缘果报，<a id="a-ZB"></a>菩萨少现神足则解；<a id="a-ZC"></a>人以肉眼不见罪福因缘果报，<a id="a-ZD"></a>又多著外道邪师，<a id="a-ZE"></a>及邪见经书。<a id="a-ZF"></a>诸烦恼有二分：<a id="a-ZG"></a>一者、<a id="a-ZH"></a>属见，<a id="a-ZI"></a>二者、<a id="a-ZJ"></a>属爱。<a id="a-ZK"></a>若但有一事，<a id="a-ZL"></a>则不能成大罪。<a id="a-ZM"></a>三毒人得邪见力，<a id="a-ZN"></a>能尽作重恶；<a id="a-ZO"></a>邪见人得贪欲、<a id="a-ZP"></a>瞋恚，<a id="a-ZQ"></a>能大作罪事。<a id="a-ZR"></a>如须陀洹虽有三毒，<a id="a-ZS"></a>无邪见故，<a id="a-ZT"></a>不作堕三恶道重罪。<a id="a-ZU"></a>是故人中多有三毒邪见，<a id="a-ZV"></a>及眼不见罪福因缘故难度，<a id="a-ZW"></a>难度故多说。</p>
  <p id="aZX">问曰：<a id="a-ZY"></a>若尔者，<a id="a-ZZ"></a>于四事中何以多说布施，<a id="a-Za"></a>余三略说？</p>
  <p id="aZb">答曰：<a id="a-Zc"></a>布施中摄三事故，<a id="a-Zd"></a>以财施、<a id="a-Ze"></a>法施，<a id="a-Zf"></a>教化众生，<a id="a-Zg"></a>则无所不摄。<a id="a-Zh"></a>复次，<a id="a-Zi"></a>四事中初广开布施，<a id="a-Zj"></a>则知余三亦如是。</p>
  <p id="aZk">问曰：<a id="a-Zl"></a>若尔者，<a id="a-Zm"></a>何以略说财施，<a id="a-Zn"></a>而广说法施。</p>
  <p id="aZo">答曰：<a id="a-Zp"></a>财施少，<a id="a-Zq"></a>法施广故。<a id="a-Zr"></a>所以者何？<a id="a-Zs"></a>财施有量果报，<a id="a-Zt"></a>法施无量果报；<a id="a-Zu"></a>财施欲界系、<a id="a-Zv"></a>欲界报，<a id="a-Zw"></a>法施亦三界系果报，<a id="a-Zx"></a>亦是出三界果报；<a id="a-Zy"></a>财施能与三界富乐，<a id="a-Zz"></a>法施能与涅槃常乐。<a id="a-a0"></a>又财施从法施生，<a id="a-a1"></a>闻法则施故。</p>
  <p id="aa2">复次，<a id="a-a3"></a>财施果报，<a id="a-a4"></a>但富乐，<a id="a-a5"></a>无种种；<a id="a-a6"></a>法施亦有富乐，<a id="a-a7"></a>亦有余事，<a id="a-a8"></a>乃至佛道涅槃果报。<a id="a-a9"></a>以是等因缘故，<a id="a-aA"></a>广说法施。<a id="a-aB"></a>二施义，<a id="a-aC"></a>如经中佛自广说。</p>
  <p id="aaD">问曰：<a id="a-aE"></a>经中，<a id="a-aF"></a>须菩提何以故言菩萨得一切种智不？</p>
  <p id="aaG">答曰：<a id="a-aH"></a>须菩提意：<a id="a-aI"></a>若菩萨时得一切种智，<a id="a-aJ"></a>则不名菩萨，<a id="a-aK"></a>云何未得佛而能得一切种智？<a id="a-aL"></a>得一切种智故名为佛，<a id="a-aM"></a>若先作佛，<a id="a-aN"></a>何用一切种智为？<a id="a-aO"></a>佛答：<a id="a-aP"></a>今得一切种智，<a id="a-aQ"></a>名为菩萨；<a id="a-aR"></a>已得一切种智，<a id="a-aS"></a>名为佛。<a id="a-aT"></a>菩萨时具足佛因缘，<a id="a-aU"></a>生心欲得一切种智，<a id="a-aV"></a>得已名为佛。<a id="a-aW"></a>真实之言，<a id="a-aX"></a>菩萨不得，<a id="a-aY"></a>佛亦不得。<a id="a-aZ"></a>所以者何？<a id="a-aa"></a>菩萨未得，<a id="a-ab"></a>佛得已竟，<a id="a-ac"></a>更不复得。<a id="a-ad"></a>世俗法故，<a id="a-ae"></a>说菩萨今得，<a id="a-af"></a>佛得已竟；<a id="a-ag"></a>第一义中，<a id="a-ah"></a>则无一切法，<a id="a-ai"></a>何况佛及菩萨？<a id="a-aj"></a>又经中言：<a id="a-ak"></a>佛心不异菩萨，<a id="a-al"></a>菩萨不异佛心，<a id="a-am"></a>次第相续不断故。<a id="a-an"></a>又二心如，<a id="a-ao"></a>无异无分别故。</p>
  <p id="aap">问曰：<a id="a-aq"></a>九次第定、<a id="a-ar"></a>三十二相、<a id="a-as"></a>八十随形好，<a id="a-at"></a>此是世间共有法，<a id="a-au"></a>何以故名为出世间不共法？</p>
  <p id="aav">答曰：<a id="a-aw"></a>四禅、<a id="a-ax"></a>四无色定、<a id="a-ay"></a>灭受想，<a id="a-az"></a>名九次第。<a id="a-b0"></a>灭受定，<a id="a-b1"></a>但圣人能得；<a id="a-b2"></a>四禅、<a id="a-b3"></a>四无色定，<a id="a-b4"></a>从初禅起更不杂余心而入二禅，<a id="a-b5"></a>从二禅乃至灭受定，<a id="a-b6"></a>念念中受，<a id="a-b7"></a>不杂余心，<a id="a-b8"></a>名为次第。</p>
  <p id="ab9">凡夫是罪人钝根，<a id="a-bA"></a>云何能得三十二相？<a id="a-bB"></a>如转轮圣王、<a id="a-bC"></a>提婆达、<a id="a-bD"></a>难陀所得相，<a id="a-bE"></a>名字虽同，<a id="a-bF"></a>而威德具足，<a id="a-bG"></a>净洁得处，<a id="a-bH"></a>则不同于佛。<a id="a-bI"></a>如先分别转轮圣王、<a id="a-bJ"></a>佛相不同中说。<a id="a-bK"></a>又是相，<a id="a-bL"></a>圣无漏法果报，<a id="a-bM"></a>果自在随意，<a id="a-bN"></a>无量无边；<a id="a-bO"></a>转轮圣王等相，<a id="a-bP"></a>是福德业因缘，<a id="a-bQ"></a>不能自在，<a id="a-bR"></a>有量有限。<a id="a-bS"></a>复次，<a id="a-bT"></a>提婆达、<a id="a-bU"></a>难陀有三十相，<a id="a-bV"></a>无三十二；<a id="a-bW"></a>转轮圣王，<a id="a-bX"></a>虽有三十二，<a id="a-bY"></a>无威德，<a id="a-bZ"></a>不具足，<a id="a-ba"></a>不得处，<a id="a-bb"></a>与爱等烦恼俱。</p>
  <p id="abc">八十随形好具足，<a id="a-bd"></a>唯佛菩萨有之，<a id="a-be"></a>余人正可有少许，<a id="a-bf"></a>或指纤长，<a id="a-bg"></a>或失腹，<a id="a-bh"></a>有如是等无威德之好，<a id="a-bi"></a>不足言。<a id="a-bj"></a>是故说言，<a id="a-bk"></a>出世间不共凡夫法，<a id="a-bl"></a>无咎。</p>
  <p id="abm">问曰：<a id="a-bn"></a>从初来，<a id="a-bo"></a>处处说诸法五众乃至一切种智，<a id="a-bp"></a>不说是三十二相、<a id="a-bq"></a>八十随形好，<a id="a-br"></a>今经欲竟，<a id="a-bs"></a>何以品品中说？</p>
  <p id="abt">答曰：<a id="a-bu"></a>佛有二种身：<a id="a-bv"></a>法身、<a id="a-bw"></a>生身。<a id="a-bx"></a>于二身中，<a id="a-by"></a>法身为大。<a id="a-bz"></a>法身大，<a id="a-c0"></a>所益多故，<a id="a-c1"></a>上来广说；<a id="a-c2"></a>今经欲讫故，<a id="a-c3"></a>生身义应当说，<a id="a-c4"></a>是故今说。<a id="a-c5"></a>复次，<a id="a-c6"></a>是生身相好庄严，<a id="a-c7"></a>是圣无漏法果报；<a id="a-c8"></a>今次第说，<a id="a-c9"></a>上杂诸波罗蜜说。<a id="a-cA"></a>四念处等诸法义，<a id="a-cB"></a>如先说。<a id="a-cC"></a>十力等是佛法甚深义，<a id="a-cD"></a>今当更略说。</p>
  <p id="acE">问曰：<a id="a-cF"></a>佛十力者，<a id="a-cG"></a>若总相说则一力，<a id="a-cH"></a>所谓一切种智力；<a id="a-cI"></a>若别相说，<a id="a-cJ"></a>千万亿种力。<a id="a-cK"></a>随法为名，<a id="a-cL"></a>今何以但说十力？</p>
  <p id="acM">答曰：<a id="a-cN"></a>佛实有无量智力，<a id="a-cO"></a>但以众生不能得、<a id="a-cP"></a>不能行故不说。<a id="a-cQ"></a>是十力，<a id="a-cR"></a>可度众生事办。<a id="a-cS"></a>所以者何？<a id="a-cT"></a>佛用是处非处力，<a id="a-cU"></a>定知一切法中因果，<a id="a-cV"></a>所谓行恶业、<a id="a-cW"></a>堕恶道有是处，<a id="a-cX"></a>行恶业、<a id="a-cY"></a>生天上无是处；<a id="a-cZ"></a>善亦如是。<a id="a-ca"></a>不离五盖，<a id="a-cb"></a>不修七觉得道者，<a id="a-cc"></a>无有是处；<a id="a-cd"></a>离五盖，<a id="a-ce"></a>修七觉得道，<a id="a-cf"></a>有是处。<a id="a-cg"></a>余九力尽入此力中；<a id="a-ch"></a>佛以此力，<a id="a-ci"></a>筹量十方六道中众生可度者、<a id="a-cj"></a>不可度者。<a id="a-ck"></a>可度者，<a id="a-cl"></a>以种种因缘神通变化而度脱之；<a id="a-cm"></a>不可度者，<a id="a-cn"></a>于此人中修舍心。<a id="a-co"></a>譬如良医，<a id="a-cp"></a>观其病相，<a id="a-cq"></a>审定知其可活则治之，<a id="a-cr"></a>不可活者则舍之。<a id="a-cs"></a>度众生方便者，<a id="a-ct"></a>所谓二力：<a id="a-cu"></a>业力、<a id="a-cv"></a>定力。<a id="a-cw"></a>求其业因缘生处，<a id="a-cx"></a>人以业因缘故受身，<a id="a-cy"></a>缚著世间，<a id="a-cz"></a>禅定因缘故得解脱。<a id="a-d0"></a>行者必应求苦从何生，<a id="a-d1"></a>由何而灭，<a id="a-d2"></a>是故用二力。<a id="a-d3"></a>业力有二分：<a id="a-d4"></a>一者、<a id="a-d5"></a>净业，<a id="a-d6"></a>能断恶业；<a id="a-d7"></a>二者、<a id="a-d8"></a>垢业。<a id="a-d9"></a>净业，<a id="a-dA"></a>名禅定解脱诸三昧；<a id="a-dB"></a>不净业者，<a id="a-dC"></a>能于三界中受身。<a id="a-dD"></a>人有二种：<a id="a-dE"></a>钝根为受身故作业，<a id="a-dF"></a>利根为灭身故作业。</p>
  <p id="adG">问曰：<a id="a-dH"></a>若尔者，<a id="a-dI"></a>何以不皆令作净业？</p>
  <p id="adJ">答曰：<a id="a-dK"></a>以众生根有利钝故。</p>
  <p id="adL">问曰：<a id="a-dM"></a>众生何因缘故有利钝？</p>
  <p id="adN">答曰：<a id="a-dO"></a>以有种种欲力故。<a id="a-dP"></a>恶欲众生，<a id="a-dQ"></a>常入恶故钝。<a id="a-dR"></a>欲名嗜好，<a id="a-dS"></a>嗜好罪事，<a id="a-dT"></a>生恶业故钝。<a id="a-dU"></a>善欲者乐道，<a id="a-dV"></a>修助道法故利。</p>
  <p id="adW">问曰：<a id="a-dX"></a>众生何以不皆作善欲？</p>
  <p id="adY">答曰：<a id="a-dZ"></a>是故佛说世间种种性，<a id="a-da"></a>恶性、<a id="a-db"></a>善性。<a id="a-dc"></a>恶性者恶欲，<a id="a-dd"></a>恶欲故根钝。<a id="a-de"></a>如火热性、<a id="a-df"></a>水湿性，<a id="a-dg"></a>不应责其所以。</p>
  <p id="adh">问曰：<a id="a-di"></a>恶欲即是恶性，<a id="a-dj"></a>有何差别而作二力？</p>
  <p id="adk">答曰：<a id="a-dl"></a>性先有，<a id="a-dm"></a>欲得因缘而生；<a id="a-dn"></a>譬如先有疮，<a id="a-do"></a>得触因缘则血出。<a id="a-dp"></a>性在内、<a id="a-dq"></a>欲在外，<a id="a-dr"></a>性重欲轻；<a id="a-ds"></a>性难除、<a id="a-dt"></a>欲易舍，<a id="a-du"></a>性深欲浅；<a id="a-dv"></a>用性作业必当受报，<a id="a-dw"></a>用欲作业不必受报，<a id="a-dx"></a>有如是等差别。<a id="a-dy"></a>复有人言：<a id="a-dz"></a>“欲常习增长，<a id="a-e0"></a>遂成为性，<a id="a-e1"></a>性亦能生欲。<a id="a-e2"></a>是人若今世、<a id="a-e3"></a>若后世常习是欲，<a id="a-e4"></a>则成为性，<a id="a-e5"></a>住是性中作恶、<a id="a-e6"></a>作善；<a id="a-e7"></a>若住善性则可度，<a id="a-e8"></a>若住恶性则不可度。<a id="a-e9"></a>”佛既知众生二种性已，<a id="a-eA"></a>知其果报，<a id="a-eB"></a>善道、<a id="a-eC"></a>恶道种种差别。<a id="a-eD"></a>恶性者堕三恶道，<a id="a-eE"></a>善性者有四种道：<a id="a-eF"></a>人、<a id="a-eG"></a>天、<a id="a-eH"></a>阿修罗、<a id="a-eI"></a>涅槃道。</p>
  <p id="aeJ">问曰：<a id="a-eK"></a>一切到处道力，<a id="a-eL"></a>与天眼力有何差别？</p>
  <p id="aeM">答曰：<a id="a-eN"></a>天眼但见生死时，<a id="a-eO"></a>此中未死时知；<a id="a-eP"></a>见因知果天眼，<a id="a-eQ"></a>见现前罪福果，<a id="a-eR"></a>是名一切到处道力。</p>
  <p id="aeS">问曰：<a id="a-eT"></a>声闻、<a id="a-eU"></a>辟支佛亦得涅槃，<a id="a-eV"></a>亦能化众生，<a id="a-eW"></a>何以无是力？</p>
  <p id="aeX">答曰：<a id="a-eY"></a>是故说后三力，<a id="a-eZ"></a>三世中众生事，<a id="a-ea"></a>尽能通达遍知：<a id="a-eb"></a>以宿命力，<a id="a-ec"></a>一切众生过去事本末悉知；<a id="a-ed"></a>以天眼生死智力故，<a id="a-ee"></a>一切众生未来世中无量事尽能遍知。<a id="a-ef"></a>作是知已，<a id="a-eg"></a>知现世中众生，<a id="a-eh"></a>可度者为说漏尽法。<a id="a-ei"></a>以是故，<a id="a-ej"></a>但佛有此力，<a id="a-ek"></a>二乘所无。<a id="a-el"></a>如有一人，<a id="a-em"></a>即日应得阿罗汉，<a id="a-en"></a>舍利弗日中时语言：<a id="a-eo"></a>“无得道因缘”，<a id="a-ep"></a>舍而不度；<a id="a-eq"></a>晡时，<a id="a-er"></a>佛以宿命神通，<a id="a-es"></a>见过八万劫前得道因缘，<a id="a-et"></a>今应成就，<a id="a-eu"></a>晡时说法，<a id="a-ev"></a>即得阿罗汉道。</p>
  <p id="aew">复次，<a id="a-ex"></a>佛以初力知众生可度、<a id="a-ey"></a>不可度相；<a id="a-ez"></a>以第二力知众生为三障所覆、<a id="a-f0"></a>无覆者；<a id="a-f1"></a>以第三力知众生禅定、<a id="a-f2"></a>解脱、<a id="a-f3"></a>净不净者；<a id="a-f4"></a>以第四力知众生根有利、<a id="a-f5"></a>有钝，<a id="a-f6"></a>能通法性、<a id="a-f7"></a>不通者；<a id="a-f8"></a>以第五力知众生根利钝因缘善恶欲；<a id="a-f9"></a>以第六力知二欲因缘种种性；<a id="a-fA"></a>以第七力知众生利钝根善恶果报处七种道；<a id="a-fB"></a>以第八力知众生宿世善恶业障不障；<a id="a-fC"></a>以第九力知众生今世未可度，<a id="a-fD"></a>未来世生处可度；<a id="a-fE"></a>以第十力知是人以空解脱门入涅槃，<a id="a-fF"></a>无相、<a id="a-fG"></a>无作门入涅槃，<a id="a-fH"></a>知是人于见谛道、<a id="a-fI"></a>思惟道中，<a id="a-fJ"></a>念念中断若干结使。<a id="a-fK"></a>以是十力筹量众生所应度缘而为说法，<a id="a-fL"></a>是故说法，<a id="a-fM"></a>初无空言。</p>
  <p id="afN">问曰：<a id="a-fO"></a>佛智慧无量，<a id="a-fP"></a>身相亦应无量！<a id="a-fQ"></a>又佛身胜诸天王，<a id="a-fR"></a>何以正与转轮圣王同有三十二相？</p>
  <p id="afS">答曰：<a id="a-fT"></a>三十二相，<a id="a-fU"></a>不多不少，<a id="a-fV"></a>义如先说。</p>
  <p id="afW">复次，<a id="a-fX"></a>有人言：<a id="a-fY"></a>“佛、<a id="a-fZ"></a>菩萨相不定。<a id="a-fa"></a>”如此中说，<a id="a-fb"></a>随众生所好，<a id="a-fc"></a>可以引导其心者，<a id="a-fd"></a>为现相。<a id="a-fe"></a>又众生不贵金而贵余色，<a id="a-ff"></a>琉璃、<a id="a-fg"></a>玻璃、<a id="a-fh"></a>金刚等；<a id="a-fi"></a>如是世界人，<a id="a-fj"></a>佛则不现金色，<a id="a-fk"></a>观其所好则为现色。<a id="a-fl"></a>又众生不贵纤长指及网缦，<a id="a-fm"></a>以长指利爪为罗刹相，<a id="a-fn"></a>以网缦为水鸟相，<a id="a-fo"></a>造事不便，<a id="a-fp"></a>如著手衣，<a id="a-fq"></a>何用是为？<a id="a-fr"></a>如罽宾国弥帝隶力利菩萨，<a id="a-fs"></a>手网缦，<a id="a-ft"></a>其父恶以为怪，<a id="a-fu"></a>以刀割之，<a id="a-fv"></a>言：<a id="a-fw"></a>“我子何缘如鸟？<a id="a-fx"></a>”有人不好肩圆大，<a id="a-fy"></a>以为似肿；<a id="a-fz"></a>有以腹不现，<a id="a-g0"></a>无腹如饿相；<a id="a-g1"></a>亦有人以青眼为不好，<a id="a-g2"></a>但好白黑分明。<a id="a-g3"></a>是故佛随众生所好而为现相，<a id="a-g4"></a>如是等无有常定。<a id="a-g5"></a>有人言：<a id="a-g6"></a>“此三十二相实定，<a id="a-g7"></a>以神通力变化身，<a id="a-g8"></a>随众生所好而为现相。<a id="a-g9"></a>”有人言：<a id="a-gA"></a>“佛有时神通变化，<a id="a-gB"></a>有时随世界处生。<a id="a-gC"></a>”当生处，<a id="a-gD"></a>不得言神通变化。<a id="a-gE"></a>又于三千大千世界中，<a id="a-gF"></a>随可度众生处生，<a id="a-gG"></a>则为现相，<a id="a-gH"></a>如密迹经中说：<a id="a-gI"></a>或现金色，<a id="a-gJ"></a>或现银色，<a id="a-gK"></a>或日月星宿色，<a id="a-gL"></a>或长或短，<a id="a-gM"></a>随可引导众生则为现相。<a id="a-gN"></a>随此间阎浮提中天竺国人所好，<a id="a-gO"></a>则为现三十二相。<a id="a-gP"></a>天竺国人，<a id="a-gQ"></a>于今故治肩髆令厚大，<a id="a-gR"></a>头上皆以有结为好。<a id="a-gS"></a>如人相中，<a id="a-gT"></a>说五处长为好。<a id="a-gU"></a>眼、<a id="a-gV"></a>鼻、<a id="a-gW"></a>舌、<a id="a-gX"></a>臂、<a id="a-gY"></a>指、<a id="a-gZ"></a>髀、<a id="a-ga"></a>手足相，<a id="a-gb"></a>若轮、<a id="a-gc"></a>若莲华，<a id="a-gd"></a>若贝、<a id="a-ge"></a>若日月，<a id="a-gf"></a>是故佛手足有千辐轮，<a id="a-gg"></a>纤长指，<a id="a-gh"></a>鼻高好，<a id="a-gi"></a>舌广长而薄。<a id="a-gj"></a>如是等皆胜于先所贵者故，<a id="a-gk"></a>起恭敬心。<a id="a-gl"></a>有国土佛为现千万相，<a id="a-gm"></a>或无量阿僧祇相，<a id="a-gn"></a>或五、<a id="a-go"></a>六、<a id="a-gp"></a>三、<a id="a-gq"></a>四；<a id="a-gr"></a>随天竺所好故，<a id="a-gs"></a>现三十二相、<a id="a-gt"></a>八十种随形好。</p>
 </body>
</html>