<!doctype html>
<html id="z3IBVJWup" data-ver="1614">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第一百</h1>
  <h2 id="a2">释昙无竭品第八十九之下</h2>
  <p id="a3">【经】“尔时，<a id="a-4"></a>萨陀波仑菩萨摩诃萨及长者女并五百侍女、<a id="a-5"></a>到昙无竭菩萨摩诃萨所，<a id="a-6"></a>散天曼陀罗华，<a id="a-7"></a>头面礼毕，<a id="a-8"></a>退坐一面。<a id="a-9"></a>昙无竭菩萨见其坐已，<a id="a-A"></a>告萨陀波仑菩萨言：<a id="a-B"></a>‘善男子，<a id="a-C"></a>谛听！<a id="a-D"></a>谛受！<a id="a-E"></a>今当为汝说般若波罗蜜相。<a id="a-F"></a>善男子，<a id="a-G"></a>诸法等故，<a id="a-H"></a>当知般若波罗蜜亦等；<a id="a-I"></a>诸法离故，<a id="a-J"></a>当知般若波罗蜜亦离；<a id="a-K"></a>诸法不动故，<a id="a-L"></a>当知般若波罗蜜亦不动；<a id="a-M"></a>诸法无念故，<a id="a-N"></a>当知般若波罗蜜亦无念；<a id="a-O"></a>诸法无畏故，<a id="a-P"></a>当知般若波罗蜜亦无畏；<a id="a-Q"></a>诸法一味故，<a id="a-R"></a>当知般若波罗蜜亦一味；<a id="a-S"></a>诸法无边故，<a id="a-T"></a>当知般若波罗蜜亦无边。<a id="a-U"></a>诸法无生故，<a id="a-V"></a>当知般若波罗蜜亦无生；<a id="a-W"></a>诸法无灭故，<a id="a-X"></a>当知般若波罗蜜亦无灭。<a id="a-Y"></a>虚空无边故，<a id="a-Z"></a>当知般若波罗蜜亦无边；<a id="a-a"></a>大海水无边故，<a id="a-b"></a>当知般若波罗蜜亦无边；<a id="a-c"></a>须弥山庄严故，<a id="a-d"></a>当知般若波罗蜜亦庄严；<a id="a-e"></a>虚空无分别故，<a id="a-f"></a>当知般若波罗蜜亦无分别。<a id="a-g"></a>色无边故，<a id="a-h"></a>当知般若波罗蜜亦无边；<a id="a-i"></a>受、<a id="a-j"></a>想、<a id="a-k"></a>行、<a id="a-l"></a>识无边故，<a id="a-m"></a>当知般若波罗蜜亦无边。<a id="a-n"></a>地种无边故，<a id="a-o"></a>当知般若波罗蜜亦无边；<a id="a-p"></a>水种、<a id="a-q"></a>火种、<a id="a-r"></a>风种无边故，<a id="a-s"></a>当知般若波罗蜜亦无边；<a id="a-t"></a>空种无边故，<a id="a-u"></a>当知般若波罗蜜亦无边。<a id="a-v"></a>如金刚等故，<a id="a-w"></a>当知般若波罗蜜亦等；<a id="a-x"></a>诸法无分别故，<a id="a-y"></a>当知般若波罗蜜亦无分别。<a id="a-z"></a>诸法性不可得故，<a id="a-10"></a>当知般若波罗蜜性亦不可得；<a id="a-11"></a>诸法无所有等故，<a id="a-12"></a>当知般若波罗蜜亦无所有等；<a id="a-13"></a>诸法无作故，<a id="a-14"></a>当知般若波罗蜜亦无作；<a id="a-15"></a>诸法不可思议故，<a id="a-16"></a>当知般若波罗蜜亦不可思议。<a id="a-17"></a>’</p>
  <p id="a18">“是时，<a id="a-19"></a>萨陀波仑菩萨摩诃萨，<a id="a-1A"></a>即于坐处得诸三昧，<a id="a-1B"></a>所谓诸法等三昧，<a id="a-1C"></a>诸法离三昧，<a id="a-1D"></a>诸法无畏三昧，<a id="a-1E"></a>诸法一味三昧，<a id="a-1F"></a>诸法无边三昧；<a id="a-1G"></a>诸法无生三昧，<a id="a-1H"></a>诸法无灭三昧；<a id="a-1I"></a>虚空无边三昧，<a id="a-1J"></a>大海水无边三昧，<a id="a-1K"></a>须弥山庄严三昧，<a id="a-1L"></a>虚空无分别三昧；<a id="a-1M"></a>色无边三昧，<a id="a-1N"></a>受、<a id="a-1O"></a>想、<a id="a-1P"></a>行、<a id="a-1Q"></a>识无边三昧；<a id="a-1R"></a>地种无边三昧，<a id="a-1S"></a>水种、<a id="a-1T"></a>火种、<a id="a-1U"></a>风种、<a id="a-1V"></a>空种无边三昧；<a id="a-1W"></a>如金刚等三昧，<a id="a-1X"></a>诸法无分别三昧，<a id="a-1Y"></a>诸法不可思议三昧。<a id="a-1Z"></a>如是等，<a id="a-1a"></a>得六百万诸三昧门。<a id="a-1b"></a>”</p>
  <p id="a1c">尔时，<a id="a-1d"></a>佛告须菩提：<a id="a-1e"></a>“如我今于三千大千世界中与诸比丘僧围绕，<a id="a-1f"></a>以是相、<a id="a-1g"></a>以是像貌、<a id="a-1h"></a>以是名字，<a id="a-1i"></a>说般若波罗蜜；<a id="a-1j"></a>萨陀波仑得六百万三昧门，<a id="a-1k"></a>见东南西北方、<a id="a-1l"></a>四维、<a id="a-1m"></a>上、<a id="a-1n"></a>下，<a id="a-1o"></a>如恒河沙等三千大千世界中诸佛与诸比丘恭敬围绕，<a id="a-1p"></a>以如是相、<a id="a-1q"></a>以是像貌、<a id="a-1r"></a>以是名字，<a id="a-1s"></a>说是摩诃般若波罗蜜，<a id="a-1t"></a>亦如是。<a id="a-1u"></a>萨陀波仑菩萨，<a id="a-1v"></a>从是已后，<a id="a-1w"></a>多闻智慧不可思议，<a id="a-1x"></a>如大海水；<a id="a-1y"></a>常不离诸佛，<a id="a-1z"></a>生于有佛土中，<a id="a-20"></a>乃至梦中未曾不见佛时；<a id="a-21"></a>一切众难皆悉已断，<a id="a-22"></a>在所佛土随愿往生。<a id="a-23"></a>须菩提，<a id="a-24"></a>当知是般若波罗蜜因缘，<a id="a-25"></a>能成就菩萨摩诃萨一切功德，<a id="a-26"></a>得一切种智。<a id="a-27"></a>以是故，<a id="a-28"></a>须菩提，<a id="a-29"></a>诸菩萨摩诃萨，<a id="a-2A"></a>若欲学六波罗蜜，<a id="a-2B"></a>深入诸佛智慧，<a id="a-2C"></a>欲得一切种智，<a id="a-2D"></a>应受持般若波罗蜜，<a id="a-2E"></a>读诵、<a id="a-2F"></a>正忆念、<a id="a-2G"></a>广为人说，<a id="a-2H"></a>亦书写经卷，<a id="a-2I"></a>供养尊重赞叹，<a id="a-2J"></a>香华乃至妓乐。<a id="a-2K"></a>何以故？<a id="a-2L"></a>般若波罗蜜，<a id="a-2M"></a>是过去、<a id="a-2N"></a>未来、<a id="a-2O"></a>现在十方诸佛母，<a id="a-2P"></a>十方诸佛所尊重故。<a id="a-2Q"></a>”</p>
  <p id="a2R">【论】释曰：<a id="a-2S"></a>昙无竭既出，<a id="a-2T"></a>至法座所，<a id="a-2U"></a>遍观无胜已者，<a id="a-2V"></a>于是而坐。<a id="a-2W"></a>尔时，<a id="a-2X"></a>萨陀波仑菩萨知坐已定，<a id="a-2Y"></a>到昙无竭所，<a id="a-2Z"></a>头面礼足，<a id="a-2a"></a>一面坐。<a id="a-2b"></a>礼有三种：<a id="a-2c"></a>一者、<a id="a-2d"></a>口礼；<a id="a-2e"></a>二者、<a id="a-2f"></a>屈膝，<a id="a-2g"></a>头不至地；<a id="a-2h"></a>三者、<a id="a-2i"></a>头至地，<a id="a-2j"></a>是为上礼。<a id="a-2k"></a>人之一身，<a id="a-2l"></a>头为最上，<a id="a-2m"></a>足为最下，<a id="a-2n"></a>以头礼足，<a id="a-2o"></a>恭敬之至。<a id="a-2p"></a>昙无竭见其坐已，<a id="a-2q"></a>知从远来，<a id="a-2r"></a>不惜身命，<a id="a-2s"></a>种种勤苦，<a id="a-2t"></a>为欲闻法。<a id="a-2u"></a>初相见时，<a id="a-2v"></a>日垂欲没，<a id="a-2w"></a>少时闻法，<a id="a-2x"></a>昙无竭以日没故，<a id="a-2y"></a>起入宫中。<a id="a-2z"></a>今为法故，<a id="a-30"></a>七岁渴仰，<a id="a-31"></a>不生异心；<a id="a-32"></a>垂欲出时，<a id="a-33"></a>以血洒地，<a id="a-34"></a>知其为法不惜身命，<a id="a-35"></a>其心不退，<a id="a-36"></a>决定无疑，<a id="a-37"></a>堪受教化。<a id="a-38"></a>是故告言：<a id="a-39"></a>善男子，<a id="a-3A"></a>一心谛听！<a id="a-3B"></a>上疑诸佛来去已断，<a id="a-3C"></a>今但欲闻甚深般若波罗蜜，<a id="a-3D"></a>是故为说般若波罗蜜相。<a id="a-3E"></a>般若波罗蜜相者，<a id="a-3F"></a>如先诸法平等义中说。<a id="a-3G"></a>或有人言：<a id="a-3H"></a>“般若波罗蜜力故，<a id="a-3I"></a>观诸法皆平等，<a id="a-3J"></a>非诸法性平等。<a id="a-3K"></a>”是故昙无竭言：<a id="a-3L"></a>诸法平等故，<a id="a-3M"></a>般若波罗蜜平等。<a id="a-3N"></a>所以者何？<a id="a-3O"></a>因果相似故。<a id="a-3P"></a>初观诸法平等是因，<a id="a-3Q"></a>决定心得般若波罗蜜是为果。</p>
  <p id="a3R">问曰：<a id="a-3S"></a>观诸法平等即是般若，<a id="a-3T"></a>般若即是平等，<a id="a-3U"></a>何以分别为因果？</p>
  <p id="a3V">答曰：<a id="a-3W"></a>般若及诸法，<a id="a-3X"></a>虽一相无二无别，<a id="a-3Y"></a>行者初观时是因，<a id="a-3Z"></a>观竟名为果。<a id="a-3a"></a>如须陀洹道得、<a id="a-3b"></a>向；<a id="a-3c"></a>又如有漏五众，<a id="a-3d"></a>因时名集，<a id="a-3e"></a>果时名苦。<a id="a-3f"></a>色等一切法平等，<a id="a-3g"></a>即是般若波罗蜜平等。</p>
  <p id="a3h">问曰：<a id="a-3i"></a>应说般若波罗蜜相，<a id="a-3j"></a>今何以说平等？<a id="a-3k"></a>因不平故有平，<a id="a-3l"></a>因平故有不平。<a id="a-3m"></a>于般若中亦不一相，<a id="a-3n"></a>亦不异相，<a id="a-3o"></a>汝何以故欲取一相？</p>
  <p id="a3p">答曰：<a id="a-3q"></a>般若波罗蜜甚深微妙，<a id="a-3r"></a>不以方便说，<a id="a-3s"></a>则无解者；<a id="a-3t"></a>是故若分别不等，<a id="a-3u"></a>则生诸烦恼，<a id="a-3v"></a>三毒增长，<a id="a-3w"></a>所谓憎怨、<a id="a-3x"></a>爱亲，<a id="a-3y"></a>爱善、<a id="a-3z"></a>憎不善。<a id="a-40"></a>菩萨住是二等中，<a id="a-41"></a>观一切法皆平等：<a id="a-42"></a>住众生等中，<a id="a-43"></a>怨亲、<a id="a-44"></a>憎爱皆悉平等，<a id="a-45"></a>开福德门，<a id="a-46"></a>闭诸恶趣；<a id="a-47"></a>住法等中，<a id="a-48"></a>于一切法中忆想分别、<a id="a-49"></a>著心取相皆除灭，<a id="a-4A"></a>但见诸法空，<a id="a-4B"></a>空即是平等。<a id="a-4C"></a>有人得是诸法平等空，<a id="a-4D"></a>直趣菩萨道，<a id="a-4E"></a>于空不戏论；<a id="a-4F"></a>有人虽得平等而生戏论，<a id="a-4G"></a>若观都空，<a id="a-4H"></a>有如是失，<a id="a-4I"></a>如是人于平等即是不等。<a id="a-4J"></a>是故此中为真平等故，<a id="a-4K"></a>说般若波罗蜜等，<a id="a-4L"></a>非是戏论；<a id="a-4M"></a>离平等、<a id="a-4N"></a>不平等二边，<a id="a-4O"></a>是般若波罗蜜相。</p>
  <p id="a4P">问曰：<a id="a-4Q"></a>平等者，<a id="a-4R"></a>于般若波罗蜜相已具足，<a id="a-4S"></a>何以故更说离等是般若波罗蜜相？</p>
  <p id="a4T">答曰：<a id="a-4U"></a>经中但说诸法等故般若等，<a id="a-4V"></a>行者取是平等相而生著，<a id="a-4W"></a>是故说般若波罗蜜平等相、<a id="a-4X"></a>自性离，<a id="a-4Y"></a>色等诸法自相离故。<a id="a-4Z"></a>离义，<a id="a-4a"></a>如相无相品中说。</p>
  <p id="a4b">得此诸法平等，<a id="a-4c"></a>又于平等离，<a id="a-4d"></a>安住空中，<a id="a-4e"></a>空中则不动；<a id="a-4f"></a>戏论不能动，<a id="a-4g"></a>诸烦恼山亦不动，<a id="a-4h"></a>无常时亦不动。<a id="a-4i"></a>所以者何？<a id="a-4j"></a>于一切法得实相故。<a id="a-4k"></a>菩萨住是二空，<a id="a-4l"></a>得不动般若波罗蜜，<a id="a-4m"></a>是则究竟。</p>
  <p id="a4n">若有念，<a id="a-4o"></a>即是有相著处，<a id="a-4p"></a>是故说诸法无念故，<a id="a-4q"></a>当知般若波罗蜜亦无念。<a id="a-4r"></a>无动相是般若波罗蜜，<a id="a-4s"></a>般若波罗蜜诸相灭故。<a id="a-4t"></a>若不念是般若，<a id="a-4u"></a>或迷闷无所趣向。</p>
  <p id="a4v">有戏论者，<a id="a-4w"></a>在大众中，<a id="a-4x"></a>则生怖畏；<a id="a-4y"></a>或于涅槃中不了故，<a id="a-4z"></a>亦生怖畏，<a id="a-50"></a>是故说无怖畏相是般若波罗蜜。<a id="a-51"></a>是人虽不决定取诸法相，<a id="a-52"></a>而深入法性故，<a id="a-53"></a>于大众中有难论诸相者，<a id="a-54"></a>心无所畏，<a id="a-55"></a>于诸法得无相故。<a id="a-56"></a>又入无生忍法时，<a id="a-57"></a>知一切法不可得，<a id="a-58"></a>于是中亦无所畏。<a id="a-59"></a>所以者何？<a id="a-5A"></a>是菩萨善通达一切法故。</p>
  <p id="a5B">复次，<a id="a-5C"></a>一切法一相，<a id="a-5D"></a>所谓性空；<a id="a-5E"></a>是故般若波罗蜜随一切法故，<a id="a-5F"></a>亦性空一味。</p>
  <p id="a5G">问曰：<a id="a-5H"></a>上已说诸法平等，<a id="a-5I"></a>今何以更说一味？</p>
  <p id="a5J">答曰：<a id="a-5K"></a>空，<a id="a-5L"></a>或时有味，<a id="a-5M"></a>或时无味。<a id="a-5N"></a>若行者为诸见取相分别、<a id="a-5O"></a>好丑筹量，<a id="a-5P"></a>尔时，<a id="a-5Q"></a>得是诸法平等空心，<a id="a-5R"></a>大欢喜故名为味；<a id="a-5S"></a>如人为热渴所逼，<a id="a-5T"></a>得清冷水，<a id="a-5U"></a>以为其味无比，<a id="a-5V"></a>随时用故名味。<a id="a-5W"></a>真实毕竟空，<a id="a-5X"></a>则无味不味。<a id="a-5Y"></a>复次，<a id="a-5Z"></a>一味者，<a id="a-5a"></a>菩萨行般若波罗蜜时，<a id="a-5b"></a>所缘所观，<a id="a-5c"></a>皆为一味；<a id="a-5d"></a>空智力大故，<a id="a-5e"></a>余法皆随而为空。<a id="a-5f"></a>譬如煮石蜜欲熟时，<a id="a-5g"></a>虽异物和合，<a id="a-5h"></a>皆为石蜜；<a id="a-5i"></a>又如大海，<a id="a-5j"></a>百川归之，<a id="a-5k"></a>皆为一味，<a id="a-5l"></a>所谓毕竟空味。<a id="a-5m"></a>色等诸法亦如是，<a id="a-5n"></a>凡夫心中各各别异，<a id="a-5o"></a>入般若波罗蜜中，<a id="a-5p"></a>皆为一味。</p>
  <p id="a5q">边名为相，<a id="a-5r"></a>若有、<a id="a-5s"></a>若无，<a id="a-5t"></a>实观色等诸法，<a id="a-5u"></a>非有非无故无相，<a id="a-5v"></a>无相即是无边；<a id="a-5w"></a>观是已即是无边般若波罗蜜。<a id="a-5x"></a>复次，<a id="a-5y"></a>有人言：<a id="a-5z"></a>“边有二种，<a id="a-60"></a>常边、<a id="a-61"></a>断边，<a id="a-62"></a>世间边、<a id="a-63"></a>涅槃边，<a id="a-64"></a>恶边、<a id="a-65"></a>善边等。<a id="a-66"></a>此中无如是等诸边故，<a id="a-67"></a>名为无边般若波罗蜜。<a id="a-68"></a>”复次，<a id="a-69"></a>有人言：<a id="a-6A"></a>“边名前际、<a id="a-6B"></a>后际。<a id="a-6C"></a>世间无始故无前际，<a id="a-6D"></a>入无余涅槃故有前际；<a id="a-6E"></a>不复更出故无后际；<a id="a-6F"></a>如是等分别诸边，<a id="a-6G"></a>著世间故畏涅槃。<a id="a-6H"></a>是故般若波罗蜜中，<a id="a-6I"></a>无是一切边，<a id="a-6J"></a>但闻诸法实相无入无出。<a id="a-6K"></a>”</p>
  <p id="a6L">问曰：<a id="a-6M"></a>诸法平等、<a id="a-6N"></a>诸法离，<a id="a-6O"></a>皆是无边，<a id="a-6P"></a>何以复别说？</p>
  <p id="a6Q">答曰：<a id="a-6R"></a>有人知诸法平等，<a id="a-6S"></a>知诸法离，<a id="a-6T"></a>则不须说。<a id="a-6U"></a>若有人取相，<a id="a-6V"></a>著是一味故，<a id="a-6W"></a>说无边。<a id="a-6X"></a>昙无竭非但为萨陀波仑故说，<a id="a-6Y"></a>萨陀波仑亦不但自为故问，<a id="a-6Z"></a>但为众生有种种心、<a id="a-6a"></a>种种行故，<a id="a-6b"></a>于般若波罗蜜相中略说。</p>
  <p id="a6c">无生无灭，<a id="a-6d"></a>如先种种因缘破生灭中说。</p>
  <p id="a6e">虚空无边，<a id="a-6f"></a>如摩诃衍虚空譬喻中说。</p>
  <p id="a6g">大海水无边，<a id="a-6h"></a>须弥庄严，<a id="a-6i"></a>先未说故，<a id="a-6j"></a>今当略说。</p>
  <p id="a6k">问曰：<a id="a-6l"></a>虚空无为，<a id="a-6m"></a>常法故无得其边者，<a id="a-6n"></a>可言无边；<a id="a-6o"></a>大海水在四天中，<a id="a-6p"></a>绕须弥山，<a id="a-6q"></a>有由旬数量，<a id="a-6r"></a>有人能渡，<a id="a-6s"></a>何以言无边？</p>
  <p id="a6t">答曰：<a id="a-6u"></a>无边有二种：<a id="a-6v"></a>一者、<a id="a-6w"></a>实无边，<a id="a-6x"></a>二者、<a id="a-6y"></a>人不能到故无边。<a id="a-6z"></a>海亦有二种：<a id="a-70"></a>一者、<a id="a-71"></a>可渡；<a id="a-72"></a>二者、<a id="a-73"></a>绕须弥山在九宝山里，<a id="a-74"></a>广八万四千由旬，<a id="a-75"></a>世间人不能得边，<a id="a-76"></a>故言无边。<a id="a-77"></a>如小海，<a id="a-78"></a>船力可渡；<a id="a-79"></a>大海水，<a id="a-7A"></a>船力不可渡，<a id="a-7B"></a>唯有神通者能渡。<a id="a-7C"></a>如外道凡夫能生禅定船，<a id="a-7D"></a>渡欲界、<a id="a-7E"></a>色界海；<a id="a-7F"></a>无色界如大海，<a id="a-7G"></a>深广则不能渡，<a id="a-7H"></a>以不能破我心故。<a id="a-7I"></a>诸贤圣人智慧、<a id="a-7J"></a>禅定翅力，<a id="a-7K"></a>破诸法邪相，<a id="a-7L"></a>得实相故能渡，<a id="a-7M"></a>是故说大海譬喻。</p>
  <p id="a7N">问曰：<a id="a-7O"></a>须弥山一色，<a id="a-7P"></a>何以言庄严？</p>
  <p id="a7Q">答曰：<a id="a-7R"></a>外书说须弥山一色，<a id="a-7S"></a>纯是黄金。<a id="a-7T"></a>六足阿毗昙中说：<a id="a-7U"></a>须弥山四边，<a id="a-7V"></a>各以一宝成，<a id="a-7W"></a>金、<a id="a-7X"></a>银、<a id="a-7Y"></a>玻璃、<a id="a-7Z"></a>琉璃庄严。<a id="a-7a"></a>若诸鸟随所至方，<a id="a-7b"></a>各同其色。<a id="a-7c"></a>难陀、<a id="a-7d"></a>婆难陀龙王兄弟，<a id="a-7e"></a>以身围绕七匝。<a id="a-7f"></a>山顶有三十三天宫，<a id="a-7g"></a>其城七重名为喜见，<a id="a-7h"></a>九百九十九门，<a id="a-7i"></a>一一门边，<a id="a-7j"></a>皆有十六青衣大力鬼神守护。<a id="a-7k"></a>城中高处作殿，<a id="a-7l"></a>名曰最胜；<a id="a-7m"></a>四边有四大园。<a id="a-7n"></a>四天王在四边，<a id="a-7o"></a>有山名游乾陀，<a id="a-7p"></a>各高四万二千由旬，<a id="a-7q"></a>四天王治其上。<a id="a-7r"></a>四大海水，<a id="a-7s"></a>诸阿修罗宫，<a id="a-7t"></a>及诸龙王宫殿，<a id="a-7u"></a>游乾陀等九宝山，<a id="a-7v"></a>日月、<a id="a-7w"></a>五星、<a id="a-7x"></a>二十八宿及诸余星，<a id="a-7y"></a>围绕庄严。<a id="a-7z"></a>如是等种种杂饰以为庄严，<a id="a-80"></a>视之无厌。<a id="a-81"></a>般若波罗蜜亦如是，<a id="a-82"></a>六波罗蜜果报故，<a id="a-83"></a>作转轮王、<a id="a-84"></a>梵释天王、<a id="a-85"></a>净居天王、<a id="a-86"></a>大自在天；<a id="a-87"></a>如是等果报，<a id="a-88"></a>行般若波罗蜜未具足时，<a id="a-89"></a>受此果报庄严。<a id="a-8A"></a>般若波罗蜜具足时，<a id="a-8B"></a>则有须陀洹果、<a id="a-8C"></a>斯陀含果、<a id="a-8D"></a>阿那含果、<a id="a-8E"></a>阿罗汉果、<a id="a-8F"></a>辟支佛道、<a id="a-8G"></a>阿鞞跋致菩萨、<a id="a-8H"></a>诸佛道果庄严。<a id="a-8I"></a>如须弥山上下皆有庄严，<a id="a-8J"></a>般若波罗蜜庄严亦尔，<a id="a-8K"></a>未具足时，<a id="a-8L"></a>诸天王第一庄严；<a id="a-8M"></a>具足已，<a id="a-8N"></a>诸道果庄严。<a id="a-8O"></a>如须弥山者，<a id="a-8P"></a>劫初立时，<a id="a-8Q"></a>四边大风，<a id="a-8R"></a>吹聚地之精味，<a id="a-8S"></a>积为须弥；<a id="a-8T"></a>更有风吹，<a id="a-8U"></a>令坚而成宝；<a id="a-8V"></a>般若波罗蜜亦如是，<a id="a-8W"></a>一切善法中第一坚实、<a id="a-8X"></a>牢固和合以为般若。<a id="a-8Y"></a>如须弥山，<a id="a-8Z"></a>四边大风，<a id="a-8a"></a>吹大海水波所不能动；<a id="a-8b"></a>般若波罗蜜亦如是，<a id="a-8c"></a>邪见外道戏论及诸魔民所不能动。<a id="a-8d"></a>如须弥山顶四园，<a id="a-8e"></a>诸天到者，<a id="a-8f"></a>受种种乐；<a id="a-8g"></a>般若亦如是，<a id="a-8h"></a>行者能登般若顶，<a id="a-8i"></a>到四禅等诸定园中，<a id="a-8j"></a>受种种乐。<a id="a-8k"></a>复次，<a id="a-8l"></a>有人言：<a id="a-8m"></a>“须弥山，<a id="a-8n"></a>众鸟到者皆同一色；<a id="a-8o"></a>般若波罗蜜亦如是，<a id="a-8p"></a>诸法入中，<a id="a-8q"></a>皆同一相，<a id="a-8r"></a>所谓无相。<a id="a-8s"></a>”</p>
  <p id="a8t">如虚空无分别者，<a id="a-8u"></a>虚空无分别是内、<a id="a-8v"></a>是外，<a id="a-8w"></a>是远、<a id="a-8x"></a>是近，<a id="a-8y"></a>是长、<a id="a-8z"></a>是短，<a id="a-90"></a>是净、<a id="a-91"></a>是不净等；<a id="a-92"></a>般若波罗蜜亦如是，<a id="a-93"></a>诸法入般若中，<a id="a-94"></a>亦无内外、<a id="a-95"></a>善不善等分别。</p>
  <p id="a96">如五众无边者，<a id="a-97"></a>五众常遍满世间，<a id="a-98"></a>般若波罗蜜亦如是，<a id="a-99"></a>不远离于五众，<a id="a-9A"></a>五众实相即是般若波罗蜜。<a id="a-9B"></a>复次，<a id="a-9C"></a>如色等法，<a id="a-9D"></a>分析破裂，<a id="a-9E"></a>乃至微尘则无方，<a id="a-9F"></a>无方故无边；<a id="a-9G"></a>无色法，<a id="a-9H"></a>无形故无此彼，<a id="a-9I"></a>无此彼故无边。<a id="a-9J"></a>般若波罗蜜亦如是，<a id="a-9K"></a>于一切法，<a id="a-9L"></a>分别色乃至微尘，<a id="a-9M"></a>分别无色法乃至一念中，<a id="a-9N"></a>不见决定有常、<a id="a-9O"></a>乐、<a id="a-9P"></a>我、<a id="a-9Q"></a>净，<a id="a-9R"></a>是故说色无边故般若无边，<a id="a-9S"></a>乃至虚空、<a id="a-9T"></a>六种亦如是。</p>
  <p id="a9U">如金刚等者，<a id="a-9V"></a>如天王所执金刚，<a id="a-9W"></a>无憎无爱，<a id="a-9X"></a>随所用处，<a id="a-9Y"></a>无不摧碎。<a id="a-9Z"></a>诸佛一切智前心，<a id="a-9a"></a>此心中三昧，<a id="a-9b"></a>能断一切结使烦恼颠倒，<a id="a-9c"></a>及习皆灭故，<a id="a-9d"></a>名为如金刚。<a id="a-9e"></a>如金刚三昧相应智慧，<a id="a-9f"></a>观一切法皆平等，<a id="a-9g"></a>般若波罗蜜观诸法平等亦如是。<a id="a-9h"></a>何以故？<a id="a-9i"></a>般若先观诸法平等，<a id="a-9j"></a>然后得是三昧。</p>
  <p id="a9k">诸法无分别者，<a id="a-9l"></a>世间凡夫烦恼力故，<a id="a-9m"></a>种种分别诸法，<a id="a-9n"></a>得诸法实相，<a id="a-9o"></a>则皆破坏变异。<a id="a-9p"></a>是故圣人得般若波罗蜜，<a id="a-9q"></a>不随忆想分别诸法，<a id="a-9r"></a>入空、<a id="a-9s"></a>无相、<a id="a-9t"></a>无作三昧中；<a id="a-9u"></a>若得诸法变异时，<a id="a-9v"></a>则不忧愁，<a id="a-9w"></a>以先来不分别取诸法相故。</p>
  <p id="a9x">诸法性不可得者，<a id="a-9y"></a>一切法皆从因缘和合生，<a id="a-9z"></a>无有无因缘、<a id="a-A0"></a>若少因缘而起者；<a id="a-A1"></a>若从因缘生，<a id="a-A2"></a>则无自性。<a id="a-A3"></a>自性者，<a id="a-A4"></a>名本有决定实事。<a id="a-A5"></a>若性从因缘和合边生，<a id="a-A6"></a>当知未和合时则无；<a id="a-A7"></a>若先无今从因缘和合有者，<a id="a-A8"></a>则知无性。<a id="a-A9"></a>若从因缘而生性者，<a id="a-AA"></a>性即是作法，<a id="a-AB"></a>性名不相待、<a id="a-AC"></a>不相因，<a id="a-AD"></a>常应独有；<a id="a-AE"></a>如是有为法则无，<a id="a-AF"></a>是故言一切诸法性不可得；<a id="a-AG"></a>般若波罗蜜性亦尔。</p>
  <p id="aAH">诸法无所有等故者，<a id="a-AI"></a>诸法性不可得故，<a id="a-AJ"></a>众缘亦不可得；<a id="a-AK"></a>众缘亦不可得故，<a id="a-AL"></a>皆是无所有，<a id="a-AM"></a>入无所有中，<a id="a-AN"></a>则皆平等。<a id="a-AO"></a>所以者何？<a id="a-AP"></a>有，<a id="a-AQ"></a>故有分别；<a id="a-AR"></a>无，<a id="a-AS"></a>故无分别。<a id="a-AT"></a>如草香、<a id="a-AU"></a>栴檀香，<a id="a-AV"></a>烧时有分别，<a id="a-AW"></a>灭时无分别。</p>
  <p id="aAX">诸法无作者，<a id="a-AY"></a>众生空、<a id="a-AZ"></a>法空故，<a id="a-Aa"></a>则皆无作。<a id="a-Ab"></a>众生所作者，<a id="a-Ac"></a>所谓十善、<a id="a-Ad"></a>十不善等。<a id="a-Ae"></a>法作者，<a id="a-Af"></a>所谓火燃、<a id="a-Ag"></a>水流、<a id="a-Ah"></a>风动，<a id="a-Ai"></a>识、<a id="a-Aj"></a>能识，<a id="a-Ak"></a>知、<a id="a-Al"></a>能知，<a id="a-Am"></a>如是法，<a id="a-An"></a>各各自有力。<a id="a-Ao"></a>无众生，<a id="a-Ap"></a>乃至无知者、<a id="a-Aq"></a>见者，<a id="a-Ar"></a>无色等乃至一切种智，<a id="a-As"></a>先已破。<a id="a-At"></a>破众生故无作者，<a id="a-Au"></a>破法故无所作；<a id="a-Av"></a>但凡夫人颠倒覆故，<a id="a-Aw"></a>言有所作。</p>
  <p id="aAx">诸法不可思议者，<a id="a-Ay"></a>色等一切法不得决定，<a id="a-Az"></a>若常、<a id="a-B0"></a>若无常，<a id="a-B1"></a>若苦、<a id="a-B2"></a>若乐，<a id="a-B3"></a>若实、<a id="a-B4"></a>若空，<a id="a-B5"></a>若我、<a id="a-B6"></a>若无我，<a id="a-B7"></a>若生灭、<a id="a-B8"></a>若不生灭，<a id="a-B9"></a>若寂灭、<a id="a-BA"></a>若不寂灭，<a id="a-BB"></a>若离、<a id="a-BC"></a>若不离，<a id="a-BD"></a>若有、<a id="a-BE"></a>若无等种种分别门，<a id="a-BF"></a>亦如是不可得思议。<a id="a-BG"></a>所以者何？<a id="a-BH"></a>是法皆从心中忆想分别生，<a id="a-BI"></a>亦不可决定。<a id="a-BJ"></a>一切法实性，<a id="a-BK"></a>皆过心心数法，<a id="a-BL"></a>出名字语言道。<a id="a-BM"></a>如前品说：<a id="a-BN"></a>一切诸法平等，<a id="a-BO"></a>一切贤圣不能行、<a id="a-BP"></a>不能到，<a id="a-BQ"></a>是故不可思议；<a id="a-BR"></a>般若波罗蜜亦尔，<a id="a-BS"></a>观是法故生。</p>
  <p id="aBT">是时，<a id="a-BU"></a>萨陀波仑即于座上得诸三昧。</p>
  <p id="aBV">问曰：<a id="a-BW"></a>萨陀波仑先已知诸法空相，<a id="a-BX"></a>今种种勤苦，<a id="a-BY"></a>住立七岁，<a id="a-BZ"></a>见昙无竭得何等利益？</p>
  <p id="aBa">答曰：<a id="a-Bb"></a>萨陀波仑先见诸佛，<a id="a-Bc"></a>得诸三昧，<a id="a-Bd"></a>贵重般若波罗蜜生著相。<a id="a-Be"></a>今昙无竭七岁从定起，<a id="a-Bf"></a>为说般若破其著心。<a id="a-Bg"></a>一切法性自空，<a id="a-Bh"></a>非般若波罗蜜令其空，<a id="a-Bi"></a>是故说：<a id="a-Bj"></a>诸法等故，<a id="a-Bk"></a>般若波罗蜜等；<a id="a-Bl"></a>诸法离相乃至诸法不可思议故，<a id="a-Bm"></a>般若不可思议。<a id="a-Bn"></a>不令轻贱余法、<a id="a-Bo"></a>贵重般若。<a id="a-Bp"></a>何以故？<a id="a-Bq"></a>不令因般若故，<a id="a-Br"></a>更生垢著。<a id="a-Bs"></a>般若波罗蜜虽毕竟清净，<a id="a-Bt"></a>多所饶益，<a id="a-Bu"></a>复不可取相而生著心；<a id="a-Bv"></a>如热金虽好，<a id="a-Bw"></a>不可手捉。</p>
  <p id="aBx">萨陀波仑得是教化，<a id="a-By"></a>断般若中著心，<a id="a-Bz"></a>即得诸法等诸三昧。<a id="a-C0"></a>句句解说，<a id="a-C1"></a>散乱心中但有智慧，<a id="a-C2"></a>不名三昧；<a id="a-C3"></a>今从师闻已，<a id="a-C4"></a>一心思惟名为三昧，<a id="a-C5"></a>摄心不散，<a id="a-C6"></a>智慧变成三昧。<a id="a-C7"></a>如风中灯不能照明，<a id="a-C8"></a>在静室闭门，<a id="a-C9"></a>明乃遍照。<a id="a-CA"></a>先已欲界心散乱故，<a id="a-CB"></a>智慧力未成就，<a id="a-CC"></a>今入摄心中，<a id="a-CD"></a>所闻诸法皆名三昧，<a id="a-CE"></a>能破诸烦恼等及魔人民。<a id="a-CF"></a>如水，<a id="a-CG"></a>寒风未至，<a id="a-CH"></a>未成为冰，<a id="a-CI"></a>则无坚用；<a id="a-CJ"></a>若成冻冰，<a id="a-CK"></a>能有所蹈。<a id="a-CL"></a>得如是等六百万三昧门：<a id="a-CM"></a>萨陀波仑得闻昙无竭所说法，<a id="a-CN"></a>得诸法中大智慧明，<a id="a-CO"></a>所谓种种诸法实相门。<a id="a-CP"></a>诸法平等，<a id="a-CQ"></a>平等是智慧，<a id="a-CR"></a>入萨陀波仑禅定心中，<a id="a-CS"></a>变为三昧。</p>
  <p id="aCT">今欲说三昧、<a id="a-CU"></a>智慧，<a id="a-CV"></a>今世、<a id="a-CW"></a>后世果报故，<a id="a-CX"></a>尔时佛告须菩提：<a id="a-CY"></a>如我今在大众中说般若，<a id="a-CZ"></a>以是相、<a id="a-Ca"></a>以是像貌、<a id="a-Cb"></a>以是名字，<a id="a-Cc"></a>说般若波罗蜜；<a id="a-Cd"></a>萨陀波仑从昙无竭得是三昧，<a id="a-Ce"></a>于三昧中见十方佛在大众中说般若亦如是。<a id="a-Cf"></a>须菩提，<a id="a-Cg"></a>萨陀波仑从是以后，<a id="a-Ch"></a>深爱乐法故，<a id="a-Ci"></a>多集诸经，<a id="a-Cj"></a>广诵多闻；<a id="a-Ck"></a>如阿难佛所说皆能持，<a id="a-Cl"></a>萨陀波仑亦如是，<a id="a-Cm"></a>多闻智慧不可思议，<a id="a-Cn"></a>如大海水，<a id="a-Co"></a>即于是世常不离佛，<a id="a-Cp"></a>如是等名为今世果报。<a id="a-Cq"></a>舍身常生有佛国中，<a id="a-Cr"></a>好修行念佛三昧故，<a id="a-Cs"></a>乃至梦中初不离见佛。<a id="a-Ct"></a>地狱等诸难皆已永绝，<a id="a-Cu"></a>随意往生诸佛国土；<a id="a-Cv"></a>以其深入般若波罗蜜，<a id="a-Cw"></a>集无量功德故，<a id="a-Cx"></a>不随业生。<a id="a-Cy"></a>萨陀波仑从一佛土至一佛土，<a id="a-Cz"></a>供养诸佛，<a id="a-D0"></a>度脱众生，<a id="a-D1"></a>集无量功德；<a id="a-D2"></a>譬如豪贵长者，<a id="a-D3"></a>从一会至一会。<a id="a-D4"></a>乃至今在大雷音佛所，<a id="a-D5"></a>净修梵行。<a id="a-D6"></a>若有欲求般若波罗蜜者，<a id="a-D7"></a>当如萨陀波仑菩萨，<a id="a-D8"></a>坚正一心，<a id="a-D9"></a>不可倾动！<a id="a-DA"></a>是故当知般若波罗蜜因缘故，<a id="a-DB"></a>能成就一切功德者；<a id="a-DC"></a>诸菩萨得般若者，<a id="a-DD"></a>贪欲、<a id="a-DE"></a>瞋恚等在家罪垢，<a id="a-DF"></a>邪疑、<a id="a-DG"></a>戏论等出家罪垢，<a id="a-DH"></a>皆悉除灭，<a id="a-DI"></a>得心清净；<a id="a-DJ"></a>心清净故，<a id="a-DK"></a>得一切功德成就。<a id="a-DL"></a>得一切种智者，<a id="a-DM"></a>所谓得阿耨多罗三藐三菩提。<a id="a-DN"></a>六波罗蜜者，<a id="a-DO"></a>从初地乃至七地，<a id="a-DP"></a>得无生忍法；<a id="a-DQ"></a>八地、<a id="a-DR"></a>九地、<a id="a-DS"></a>十地，<a id="a-DT"></a>是深入佛智慧，<a id="a-DU"></a>得一切种智，<a id="a-DV"></a>成就作佛。<a id="a-DW"></a>于一切法得自在者，<a id="a-DX"></a>皆应受持，<a id="a-DY"></a>乃至华香、<a id="a-DZ"></a>妓乐。</p>
  <p id="aDa">须菩提虽常乐空行，<a id="a-Db"></a>佛共说般若，<a id="a-Dc"></a>又得无诤三昧，<a id="a-Dd"></a>故不应嘱累。<a id="a-De"></a>阿难得闻持陀罗尼，<a id="a-Df"></a>又常亲近世尊，<a id="a-Dg"></a>故广嘱累。</p>
  <p data-pb></p>
  <h2 id="aDh">释嘱累品第九十</h2>
  <p id="aDi">【经】尔时，<a id="a-Dj"></a>佛告阿难：<a id="a-Dk"></a>“于汝意云何？<a id="a-Dl"></a>佛是汝大师不？<a id="a-Dm"></a>汝是佛弟子不？<a id="a-Dn"></a>”</p>
  <p id="aDo">阿难言：<a id="a-Dp"></a>“世尊，<a id="a-Dq"></a>佛是我大师，<a id="a-Dr"></a>修伽陀是我大师，<a id="a-Ds"></a>我是佛弟子！<a id="a-Dt"></a>”</p>
  <p id="aDu">佛言：<a id="a-Dv"></a>“如是，<a id="a-Dw"></a>如是，<a id="a-Dx"></a>我是汝大师，<a id="a-Dy"></a>汝是我弟子。<a id="a-Dz"></a>若如弟子所应作者，<a id="a-E0"></a>汝已作竟。<a id="a-E1"></a>阿难，<a id="a-E2"></a>汝用身、<a id="a-E3"></a>口、<a id="a-E4"></a>意慈业供养供给我，<a id="a-E5"></a>亦常如我意，<a id="a-E6"></a>无有违失。<a id="a-E7"></a>阿难，<a id="a-E8"></a>我身现在，<a id="a-E9"></a>汝爱敬供养供给，<a id="a-EA"></a>心常清净；<a id="a-EB"></a>我灭度后，<a id="a-EC"></a>是一切爱敬供养供给事，<a id="a-ED"></a>当爱敬供养般若波罗蜜！<a id="a-EE"></a>乃至第二、<a id="a-EF"></a>第三，<a id="a-EG"></a>以般若波罗蜜嘱累汝。<a id="a-EH"></a>阿难，<a id="a-EI"></a>汝莫忘莫失，<a id="a-EJ"></a>莫作最后断种人！<a id="a-EK"></a>阿难，<a id="a-EL"></a>随尔所时，<a id="a-EM"></a>般若波罗蜜在世，<a id="a-EN"></a>当知尔所时，<a id="a-EO"></a>有佛在世说法。<a id="a-EP"></a>阿难，<a id="a-EQ"></a>若有书般若波罗蜜，<a id="a-ER"></a>受持、<a id="a-ES"></a>读诵、<a id="a-ET"></a>正忆念，<a id="a-EU"></a>为人广说，<a id="a-EV"></a>恭敬、<a id="a-EW"></a>尊重、<a id="a-EX"></a>赞叹，<a id="a-EY"></a>华香、<a id="a-EZ"></a>幡盖、<a id="a-Ea"></a>宝衣、<a id="a-Eb"></a>灯烛，<a id="a-Ec"></a>种种供养，<a id="a-Ed"></a>当知是人不离见佛，<a id="a-Ee"></a>不离闻法，<a id="a-Ef"></a>常亲近佛。<a id="a-Eg"></a>”</p>
  <p id="aEh">佛说般若波罗蜜已，<a id="a-Ei"></a>弥勒等诸菩萨摩诃萨，<a id="a-Ej"></a>慧命须菩提、<a id="a-Ek"></a>舍利弗、<a id="a-El"></a>大目揵连、<a id="a-Em"></a>摩诃迦葉、<a id="a-En"></a>富楼那弥多隶耶尼子、<a id="a-Eo"></a>摩诃俱絺罗、<a id="a-Ep"></a>摩诃迦栴延、<a id="a-Eq"></a>阿难等，<a id="a-Er"></a>并一切大众，<a id="a-Es"></a>及一切世间诸天、<a id="a-Et"></a>人、<a id="a-Eu"></a>揵闼婆、<a id="a-Ev"></a>阿修罗等闻佛所说，<a id="a-Ew"></a>皆大欢喜。</p>
  <p id="aEx">【论】问曰：<a id="a-Ey"></a>佛已断法爱，<a id="a-Ez"></a>乃至一切种智、<a id="a-F0"></a>涅槃，<a id="a-F1"></a>不著不取相，<a id="a-F2"></a>今何以种种因缘嘱累是法，<a id="a-F3"></a>似如爱著？</p>
  <p id="aF4">答曰：<a id="a-F5"></a>诸佛大慈悲心，<a id="a-F6"></a>从初发意已来，<a id="a-F7"></a>乃至到涅槃门，<a id="a-F8"></a>常不舍离。<a id="a-F9"></a>于娑罗双树间，<a id="a-FA"></a>以金刚三昧为众生碎身如麻米，<a id="a-FB"></a>何况经法多所饶益而不嘱累？<a id="a-FC"></a>又阿难是未离欲人，<a id="a-FD"></a>未尽知般若波罗蜜力势果报多所利益，<a id="a-FE"></a>是以殷勤嘱累：<a id="a-FF"></a>汝当好受持，<a id="a-FG"></a>无令忘失！<a id="a-FH"></a>是故佛虽于一切法无憎爱，<a id="a-FI"></a>常寂灭相，<a id="a-FJ"></a>而嘱累是般若。</p>
  <p id="aFK">问曰：<a id="a-FL"></a>阿难是声闻人，<a id="a-FM"></a>何以以般若波罗蜜嘱累，<a id="a-FN"></a>而不嘱累弥勒等大菩萨？</p>
  <p id="aFO">答曰：<a id="a-FP"></a>有人言：<a id="a-FQ"></a>“阿难常侍佛左右，<a id="a-FR"></a>供养所须，<a id="a-FS"></a>得闻持陀罗尼，<a id="a-FT"></a>一闻常不失。<a id="a-FU"></a>既是佛之从弟，<a id="a-FV"></a>又多知多识，<a id="a-FW"></a>名闻广普，<a id="a-FX"></a>四众所依，<a id="a-FY"></a>是能随佛转法轮第三师。<a id="a-FZ"></a>佛知舍利弗寿短早灭度故，<a id="a-Fa"></a>不嘱累。<a id="a-Fb"></a>又阿难是六神通、<a id="a-Fc"></a>三明、<a id="a-Fd"></a>共解脱五百阿罗汉师，<a id="a-Fe"></a>能如是多所利益，<a id="a-Ff"></a>是故嘱累。<a id="a-Fg"></a>弥勒等诸大菩萨，<a id="a-Fh"></a>佛灭度后，<a id="a-Fi"></a>各各分散，<a id="a-Fj"></a>随至所应度众生国土。<a id="a-Fk"></a>弥勒还兜率天上；<a id="a-Fl"></a>毗摩罗鞊，<a id="a-Fm"></a>文殊师利，<a id="a-Fn"></a>亦至所应度众生处。<a id="a-Fo"></a>佛又以是诸菩萨深知般若波罗蜜力，<a id="a-Fp"></a>不须苦嘱累。<a id="a-Fq"></a>阿难是声闻人，<a id="a-Fr"></a>随小乘法，<a id="a-Fs"></a>是故佛殷勤嘱累。<a id="a-Ft"></a>”</p>
  <p id="aFu">问曰：<a id="a-Fv"></a>若尔者，<a id="a-Fw"></a>法华经、<a id="a-Fx"></a>诸余方等经，<a id="a-Fy"></a>何以嘱累喜王诸菩萨等？</p>
  <p id="aFz">答曰：<a id="a-G0"></a>有人言：<a id="a-G1"></a>“是时，<a id="a-G2"></a>佛说甚深难信之法，<a id="a-G3"></a>声闻人不在。<a id="a-G4"></a>又如佛说不可思议解脱经，<a id="a-G5"></a>五百阿罗汉虽在佛边而不闻，<a id="a-G6"></a>或时得闻而不能用，<a id="a-G7"></a>是故嘱累诸菩萨。<a id="a-G8"></a>”</p>
  <p id="aG9">问曰：<a id="a-GA"></a>更有何法甚深胜般若者，<a id="a-GB"></a>而以般若嘱累阿难，<a id="a-GC"></a>而余经嘱累菩萨？</p>
  <p id="aGD">答曰：<a id="a-GE"></a>般若波罗蜜非秘密法，<a id="a-GF"></a>而法华等诸经，<a id="a-GG"></a>说阿罗汉受决作佛，<a id="a-GH"></a>大菩萨能受持用；<a id="a-GI"></a>譬如大药师，<a id="a-GJ"></a>能以毒为药。<a id="a-GK"></a>复次，<a id="a-GL"></a>如先说，<a id="a-GM"></a>般若有二种：<a id="a-GN"></a>一者、<a id="a-GO"></a>共声闻说；<a id="a-GP"></a>二者、<a id="a-GQ"></a>但为十方住十地大菩萨说，<a id="a-GR"></a>非九住所闻，<a id="a-GS"></a>何况新发意者？<a id="a-GT"></a>复有九地所闻，<a id="a-GU"></a>乃至初地所闻，<a id="a-GV"></a>各各不同。<a id="a-GW"></a>般若波罗蜜总相是一，<a id="a-GX"></a>而深浅有异，<a id="a-GY"></a>是故嘱累阿难无咎。</p>
  <p id="aGZ">问曰：<a id="a-Ga"></a>先见阿閦佛品中嘱累，<a id="a-Gb"></a>今复嘱累，<a id="a-Gc"></a>有何等异？</p>
  <p id="aGd">答曰：<a id="a-Ge"></a>菩萨道有二种：<a id="a-Gf"></a>一者、<a id="a-Gg"></a>般若波罗蜜道，<a id="a-Gh"></a>二者、<a id="a-Gi"></a>方便道。<a id="a-Gj"></a>先嘱累者，<a id="a-Gk"></a>为说般若波罗蜜体竟；<a id="a-Gl"></a>今以说令众生得是般若方便竟，<a id="a-Gm"></a>嘱累。<a id="a-Gn"></a>以是故，<a id="a-Go"></a>见阿閦佛后，<a id="a-Gp"></a>说沤和品。<a id="a-Gq"></a>般若波罗蜜中虽有方便，<a id="a-Gr"></a>方便虽有般若，<a id="a-Gs"></a>而随多受名。<a id="a-Gt"></a>般若与方便，<a id="a-Gu"></a>本体是一，<a id="a-Gv"></a>以所用小异故别说；<a id="a-Gw"></a>譬如金师以巧方便故，<a id="a-Gx"></a>以金作种种异物，<a id="a-Gy"></a>虽皆是金，<a id="a-Gz"></a>而各异名。</p>
  <p id="aH0">菩萨得是般若波罗蜜实相，<a id="a-H1"></a>所谓一切法性空，<a id="a-H2"></a>无所有寂灭相，<a id="a-H3"></a>即欲灭度；<a id="a-H4"></a>以方便力故，<a id="a-H5"></a>不取涅槃证，<a id="a-H6"></a>是时作是念：<a id="a-H7"></a>一切法性空，<a id="a-H8"></a>涅槃亦空，<a id="a-H9"></a>我今于菩萨功德未具足，<a id="a-HA"></a>不应取证；<a id="a-HB"></a>功德具足，<a id="a-HC"></a>乃可取证。<a id="a-HD"></a>是时，<a id="a-HE"></a>菩萨以方便力，<a id="a-HF"></a>过二地，<a id="a-HG"></a>入菩萨位。<a id="a-HH"></a>住菩萨位中，<a id="a-HI"></a>知甚深微妙无文字法，<a id="a-HJ"></a>引导众生，<a id="a-HK"></a>是名方便。<a id="a-HL"></a>复次，<a id="a-HM"></a>有方便，<a id="a-HN"></a>菩萨知一切法毕竟空性、<a id="a-HO"></a>无所有，<a id="a-HP"></a>而能还起善法，<a id="a-HQ"></a>行六波罗蜜，<a id="a-HR"></a>不随空。<a id="a-HS"></a>若能生四种事：<a id="a-HT"></a>若疑、<a id="a-HU"></a>若邪见、<a id="a-HV"></a>若入涅槃、<a id="a-HW"></a>若作佛。<a id="a-HX"></a>以般若有如是分别，<a id="a-HY"></a>若能除邪疑，<a id="a-HZ"></a>不入涅槃，<a id="a-Ha"></a>是为方便。</p>
  <p id="aHb">有人言：<a id="a-Hc"></a>“般若波罗蜜多所饶益，<a id="a-Hd"></a>于大珍宝聚中最胜。<a id="a-He"></a>佛知灭度后，<a id="a-Hf"></a>多有怨贼欲毁坏者，<a id="a-Hg"></a>品品嘱累，<a id="a-Hh"></a>犹当无咎，<a id="a-Hi"></a>何况二处！<a id="a-Hj"></a>”</p>
  <p id="aHk">问曰：<a id="a-Hl"></a>若嘱累，<a id="a-Hm"></a>何以乃尔殷勤郑重？</p>
  <p id="aHn">答曰：<a id="a-Ho"></a>佛随世俗法引导众生，<a id="a-Hp"></a>譬如贾客主，<a id="a-Hq"></a>欲远出他国，<a id="a-Hr"></a>虽以财宝嘱累于子，<a id="a-Hs"></a>大价妙宝偏独殷勤，<a id="a-Ht"></a>以其子未识妙宝价重故。<a id="a-Hu"></a>余人以估客主是识宝价人，<a id="a-Hv"></a>而殷勤嘱累，<a id="a-Hw"></a>必知其贵；<a id="a-Hx"></a>若闻其子赞说宝价，<a id="a-Hy"></a>则不信之。<a id="a-Hz"></a>佛亦如是。<a id="a-I0"></a>复次，<a id="a-I1"></a>若于余人异众中，<a id="a-I2"></a>赞叹般若嘱累，<a id="a-I3"></a>人则讥佛自称赞法，<a id="a-I4"></a>疑而不信；<a id="a-I5"></a>自于弟子中嘱累，<a id="a-I6"></a>则无嫌。</p>
  <p id="aI7">复有人言：<a id="a-I8"></a>“佛上品中说寂灭相无戏论，<a id="a-I9"></a>是一切智，<a id="a-IA"></a>是中无有决定法可取，<a id="a-IB"></a>则人以为无所可贵；<a id="a-IC"></a>今殷勤嘱累，<a id="a-ID"></a>则知佛不著空法。<a id="a-IE"></a>一切众生中，<a id="a-IF"></a>爱念般若无过佛者，<a id="a-IG"></a>佛知般若恩深故，<a id="a-IH"></a>贵重是般若而殷勤嘱累。<a id="a-II"></a>”有人言：<a id="a-IJ"></a>“佛欲现中道故嘱累：<a id="a-IK"></a>先说诸法空，<a id="a-IL"></a>以遮有边；<a id="a-IM"></a>今殷勤嘱累，<a id="a-IN"></a>则破无边，<a id="a-IO"></a>是则中道。<a id="a-IP"></a>若人谓佛贪心爱著此法，<a id="a-IQ"></a>佛已种种因缘说般若波罗蜜空相；<a id="a-IR"></a>若人谓佛堕断灭中，<a id="a-IS"></a>是故殷勤嘱累。<a id="a-IT"></a>如是，<a id="a-IU"></a>则离二边。<a id="a-IV"></a>”</p>
  <p id="aIW">问曰：<a id="a-IX"></a>佛知阿难是弟子，<a id="a-IY"></a>何以故问阿难：<a id="a-IZ"></a>汝是我弟子不？<a id="a-Ia"></a>我是汝师不？</p>
  <p id="aIb">答曰：<a id="a-Ic"></a>佛有恶弟子须那刹多罗等，<a id="a-Id"></a>有少因缘故作弟子，<a id="a-Ie"></a>欲于佛所取射法，<a id="a-If"></a>佛不为说，<a id="a-Ig"></a>于是反戒言：<a id="a-Ih"></a>“我非佛弟子。<a id="a-Ii"></a>”又如须尸摩，<a id="a-Ij"></a>为盗法故作弟子。<a id="a-Ik"></a>如是等，<a id="a-Il"></a>是名字弟子。<a id="a-Im"></a>又复外道等，<a id="a-In"></a>谓阿难不得已而在佛边，<a id="a-Io"></a>阿难曾作外道弟子，<a id="a-Ip"></a>著草衣，<a id="a-Iq"></a>求神仙，<a id="a-Ir"></a>今以佛是其亲族，<a id="a-Is"></a>尊重故给侍。<a id="a-It"></a>以如是等事故，<a id="a-Iu"></a>于大众中问阿难：<a id="a-Iv"></a>汝是我弟子不？<a id="a-Iw"></a>若言是真弟子，<a id="a-Ix"></a>当随我敕。<a id="a-Iy"></a>是故阿难为欲令人信故重答。<a id="a-Iz"></a>佛告阿难：<a id="a-J0"></a>弟子所应作法，<a id="a-J1"></a>汝尽具足。<a id="a-J2"></a>弟子法者，<a id="a-J3"></a>所谓以善身、<a id="a-J4"></a>口、<a id="a-J5"></a>意业供给师。<a id="a-J6"></a>有弟子心好，<a id="a-J7"></a>身、<a id="a-J8"></a>口业不称；<a id="a-J9"></a>有弟子身、<a id="a-JA"></a>口业好，<a id="a-JB"></a>而心不称。<a id="a-JC"></a>若弟子以善心深爱乐师，<a id="a-JD"></a>身、<a id="a-JE"></a>口相称，<a id="a-JF"></a>不惜身命，<a id="a-JG"></a>不难勤劳，<a id="a-JH"></a>自舍其心，<a id="a-JI"></a>随师教敕；<a id="a-JJ"></a>阿难尽具足此事。<a id="a-JK"></a>佛告阿难：<a id="a-JL"></a>汝今现在恭敬于我，<a id="a-JM"></a>我灭度后，<a id="a-JN"></a>恭敬般若，<a id="a-JO"></a>亦当如是。</p>
  <p id="aJP">问曰：<a id="a-JQ"></a>般若是诸佛师，<a id="a-JR"></a>而阿难何以不恭敬其师，<a id="a-JS"></a>而恭敬佛？</p>
  <p id="aJT">答曰：<a id="a-JU"></a>阿难虽得初道，<a id="a-JV"></a>漏未尽故，<a id="a-JW"></a>不深知法宝，<a id="a-JX"></a>如佛所知。<a id="a-JY"></a>是故佛告阿难：<a id="a-JZ"></a>汝恭敬般若，<a id="a-Ja"></a>如恭敬我。<a id="a-Jb"></a>复次，<a id="a-Jc"></a>众生见佛三十二相、<a id="a-Jd"></a>八十随形好、<a id="a-Je"></a>丈光明、<a id="a-Jf"></a>金色身，<a id="a-Jg"></a>多爱敬；<a id="a-Jh"></a>般若波罗蜜微妙甚深，<a id="a-Ji"></a>无形无色，<a id="a-Jj"></a>智者能知。<a id="a-Jk"></a>佛身相好，<a id="a-Jl"></a>愚智视之，<a id="a-Jm"></a>皆无厌足，<a id="a-Jn"></a>是故佛以身喻般若。<a id="a-Jo"></a>佛在世时，<a id="a-Jp"></a>能自遮魔，<a id="a-Jq"></a>是故佛告阿难：<a id="a-Jr"></a>我灭度后，<a id="a-Js"></a>好守护般若。</p>
  <p id="aJt">问曰：<a id="a-Ju"></a>一嘱累则足，<a id="a-Jv"></a>何以至三？</p>
  <p id="aJw">答曰：<a id="a-Jx"></a>佛深爱般若波罗蜜故，<a id="a-Jy"></a>三嘱。</p>
  <p id="aJz">问曰：<a id="a-K0"></a>若深爱者，<a id="a-K1"></a>何限于三？</p>
  <p id="aK2">答曰：<a id="a-K3"></a>诸佛常法，<a id="a-K4"></a>语不过三。<a id="a-K5"></a>若过三不从，<a id="a-K6"></a>执金刚神则以杵拟之。<a id="a-K7"></a>又执金刚神意：<a id="a-K8"></a>若过三不从，<a id="a-K9"></a>则是逆人，<a id="a-KA"></a>便当殛之。<a id="a-KB"></a>是故佛问不过三。<a id="a-KC"></a>复次，<a id="a-KD"></a>若一说犹缓，<a id="a-KE"></a>过三大急，<a id="a-KF"></a>似如凡夫贪著者。<a id="a-KG"></a>复次，<a id="a-KH"></a>受者心有三种，<a id="a-KI"></a>钝根者至三，<a id="a-KJ"></a>乃生善心。<a id="a-KK"></a>阿难虽复利根，<a id="a-KL"></a>心向声闻，<a id="a-KM"></a>但一身求度，<a id="a-KN"></a>是故三告。</p>
  <p id="aKO">所以嘱累者，<a id="a-KP"></a>为不令法灭故。<a id="a-KQ"></a>汝当教化弟子，<a id="a-KR"></a>弟子复教余人，<a id="a-KS"></a>展转相教；<a id="a-KT"></a>譬如一灯复燃余灯，<a id="a-KU"></a>其明转多。</p>
  <p id="aKV">莫作最后断种人者，<a id="a-KW"></a>世人有子，<a id="a-KX"></a>若不绍继，<a id="a-KY"></a>则名断种，<a id="a-KZ"></a>最为可耻。<a id="a-Ka"></a>佛以此喻告阿难：<a id="a-Kb"></a>汝莫于汝身上令般若断绝！</p>
  <p id="aKc">问曰：<a id="a-Kd"></a>如先品中明般若波罗蜜，<a id="a-Ke"></a>说亦不增，<a id="a-Kf"></a>不说亦不减，<a id="a-Kg"></a>毕竟寂灭相，<a id="a-Kh"></a>今何以言莫令断灭？<a id="a-Ki"></a>譬如虚空，<a id="a-Kj"></a>谁能灭者？</p>
  <p id="aKk">答曰：<a id="a-Kl"></a>般若波罗蜜虽寂灭，<a id="a-Km"></a>无生无灭相，<a id="a-Kn"></a>如虚空不可戏论，<a id="a-Ko"></a>而文字语言书般若波罗蜜经卷，<a id="a-Kp"></a>为他人说，<a id="a-Kq"></a>是此中般若，<a id="a-Kr"></a>于此因中而说其果。<a id="a-Ks"></a>凡人闻般若波罗蜜微妙，<a id="a-Kt"></a>即生著心，<a id="a-Ku"></a>取般若相，<a id="a-Kv"></a>分别诸法，<a id="a-Kw"></a>所谓是善、<a id="a-Kx"></a>是不善，<a id="a-Ky"></a>是世间、<a id="a-Kz"></a>是涅槃等；<a id="a-L0"></a>以分别故，<a id="a-L1"></a>于是法中生著心，<a id="a-L2"></a>著心故斗诤，<a id="a-L3"></a>诤故起诸罪业；<a id="a-L4"></a>如是人名为灭般若波罗蜜。<a id="a-L5"></a>佛告阿难：<a id="a-L6"></a>汝当如般若波罗蜜相，<a id="a-L7"></a>莫著文字语言，<a id="a-L8"></a>教化众生，<a id="a-L9"></a>是名不灭。<a id="a-LA"></a>阿难，<a id="a-LB"></a>随般若在世几时，<a id="a-LC"></a>则知尔许时佛在世，<a id="a-LD"></a>如经中广说。</p>
  <p id="aLE">佛殷勤嘱累，<a id="a-LF"></a>在会众生有疑，<a id="a-LG"></a>是故佛说嘱累因缘，<a id="a-LH"></a>所谓有般若在世，<a id="a-LI"></a>则为佛在。<a id="a-LJ"></a>所以者何？<a id="a-LK"></a>般若波罗蜜是诸佛母，<a id="a-LL"></a>诸佛以法为师，<a id="a-LM"></a>法者即是般若波罗蜜。<a id="a-LN"></a>若师在、<a id="a-LO"></a>母在，<a id="a-LP"></a>不名为失利。<a id="a-LQ"></a>所以者何？<a id="a-LR"></a>利本在故，<a id="a-LS"></a>是故说若般若在世佛亦在。<a id="a-LT"></a>又法宝不离佛宝，<a id="a-LU"></a>菩萨有三十二相、<a id="a-LV"></a>八十随形好，<a id="a-LW"></a>不名为佛，<a id="a-LX"></a>得法宝故名为佛，<a id="a-LY"></a>法宝即是般若波罗蜜。<a id="a-LZ"></a>如人从佛得利，<a id="a-La"></a>乃至得解脱涅槃；<a id="a-Lb"></a>若人于般若中能信行，<a id="a-Lc"></a>亦以三乘法而入涅槃。<a id="a-Ld"></a>是故说般若在世，<a id="a-Le"></a>如佛在世说法无异。<a id="a-Lf"></a>阿难，<a id="a-Lg"></a>若有人听受般若，<a id="a-Lh"></a>及书持等，<a id="a-Li"></a>当知是人不离见佛、<a id="a-Lj"></a>闻法、<a id="a-Lk"></a>亲近诸佛。</p>
  <p id="aLl">问曰：<a id="a-Lm"></a>有人重罪，<a id="a-Ln"></a>三不善业成就，<a id="a-Lo"></a>听受书持般若，<a id="a-Lp"></a>是人云何当得不离诸佛、<a id="a-Lq"></a>闻法、<a id="a-Lr"></a>亲近佛？</p>
  <p id="aLs">答曰：<a id="a-Lt"></a>是事先品中已答，<a id="a-Lu"></a>所谓听法者，<a id="a-Lv"></a>有二种人：<a id="a-Lw"></a>一者、<a id="a-Lx"></a>但听而不信受行，<a id="a-Ly"></a>二者、<a id="a-Lz"></a>听而信受奉行。<a id="a-M0"></a>如弟子不听、<a id="a-M1"></a>不信受行师语，<a id="a-M2"></a>是名不听；<a id="a-M3"></a>若以一心听闻，<a id="a-M4"></a>信受奉行，<a id="a-M5"></a>厌世爱涅槃，<a id="a-M6"></a>离小乘乐大乘；<a id="a-M7"></a>作如是听受，<a id="a-M8"></a>是名真听。<a id="a-M9"></a>诵、<a id="a-MA"></a>读亦如是。<a id="a-MB"></a>正忆念，<a id="a-MC"></a>随如佛意，<a id="a-MD"></a>离有无二边，<a id="a-ME"></a>行于中道。<a id="a-MF"></a>如所闻受持，<a id="a-MG"></a>及其义解为他人解说，<a id="a-MH"></a>恭敬尊重供养，<a id="a-MI"></a>赞叹华香等，<a id="a-MJ"></a>初始微薄；<a id="a-MK"></a>乃至正忆念、<a id="a-ML"></a>为他人说，<a id="a-MM"></a>其心转厚，<a id="a-MN"></a>功德转多，<a id="a-MO"></a>牢固不动。<a id="a-MP"></a>若闻师说，<a id="a-MQ"></a>若见经卷，<a id="a-MR"></a>华香等供养：<a id="a-MS"></a>若智者，<a id="a-MT"></a>知般若功德供养者，<a id="a-MU"></a>福德重；<a id="a-MV"></a>不知者，<a id="a-MW"></a>供养福德微薄。<a id="a-MX"></a>福德纯厚者，<a id="a-MY"></a>转身不离见佛、<a id="a-MZ"></a>闻法、<a id="a-Ma"></a>亲近诸佛；<a id="a-Mb"></a>福德微薄者，<a id="a-Mc"></a>不言转身得三福报，<a id="a-Md"></a>偿众罪已，<a id="a-Me"></a>久后亦必当得佛。<a id="a-Mf"></a>此中佛总说福德，<a id="a-Mg"></a>纯厚、<a id="a-Mh"></a>微薄，<a id="a-Mi"></a>渐渐皆当见十方佛，<a id="a-Mj"></a>闻佛所说，<a id="a-Mk"></a>渐渐具足六波罗蜜，<a id="a-Ml"></a>皆得作佛。<a id="a-Mm"></a>佛以佛眼见般若有如是大利益众生故，<a id="a-Mn"></a>殷勤嘱累。</p>
  <p id="aMo">问曰：<a id="a-Mp"></a>是诸大阿罗汉已证实际，<a id="a-Mq"></a>无复忧喜，<a id="a-Mr"></a>小喜尚无，<a id="a-Ms"></a>何况大欢喜？</p>
  <p id="aMt">答曰：<a id="a-Mu"></a>诸大阿罗汉，<a id="a-Mv"></a>虽离三界欲，<a id="a-Mw"></a>未得一切智慧故，<a id="a-Mx"></a>于诸甚深法中犹疑不了；<a id="a-My"></a>是摩诃般若波罗蜜中了了解说，<a id="a-Mz"></a>断除其疑，<a id="a-N0"></a>是故大欢喜。<a id="a-N1"></a>复次，<a id="a-N2"></a>此诸大弟子，<a id="a-N3"></a>已证实际，<a id="a-N4"></a>实际者即是空、<a id="a-N5"></a>无相、<a id="a-N6"></a>无量，<a id="a-N7"></a>无所分别。<a id="a-N8"></a>佛以此寂灭法，<a id="a-N9"></a>种种分别名字、<a id="a-NA"></a>语言、<a id="a-NB"></a>譬喻广说，<a id="a-NC"></a>亦不坏法性，<a id="a-ND"></a>又不与世间相违；<a id="a-NE"></a>诸阿罗汉是法中证故，<a id="a-NF"></a>大欢喜。<a id="a-NG"></a>佛善说是空、<a id="a-NH"></a>无相、<a id="a-NI"></a>无量寂灭法，<a id="a-NJ"></a>诸余大众未悉漏尽，<a id="a-NK"></a>信力深故，<a id="a-NL"></a>亦大欢喜；<a id="a-NM"></a>言此法能尽我等生死苦，<a id="a-NN"></a>令得佛道。<a id="a-NO"></a>如是等无量因缘故，<a id="a-NP"></a>大众皆欢喜。</p>
  <p id="aNQ">问曰：<a id="a-NR"></a>若佛嘱累阿难是般若波罗蜜，<a id="a-NS"></a>佛般涅槃后，<a id="a-NT"></a>阿难共大迦葉结集三藏，<a id="a-NU"></a>此中何以不说？</p>
  <p id="aNV">答曰：<a id="a-NW"></a>摩诃衍甚深，<a id="a-NX"></a>难信、<a id="a-NY"></a>难解、<a id="a-NZ"></a>难行。<a id="a-Na"></a>佛在世时，<a id="a-Nb"></a>有诸比丘闻摩诃衍不信、<a id="a-Nc"></a>不解故，<a id="a-Nd"></a>从座而去，<a id="a-Ne"></a>何况佛般涅槃后！<a id="a-Nf"></a>以是故不说。</p>
  <p id="aNg">复次，<a id="a-Nh"></a>三藏正有三十万偈，<a id="a-Ni"></a>并为九百六十万言。<a id="a-Nj"></a>摩诃衍甚多无量无限，<a id="a-Nk"></a>如此中般若波罗蜜品，<a id="a-Nl"></a>有二万二千偈；<a id="a-Nm"></a>大般若品，<a id="a-Nn"></a>有十万偈；<a id="a-No"></a>诸龙王、<a id="a-Np"></a>阿修罗王、<a id="a-Nq"></a>诸天宫中，<a id="a-Nr"></a>有千万亿偈等。<a id="a-Ns"></a>所以者何？<a id="a-Nt"></a>此诸天、<a id="a-Nu"></a>龙、<a id="a-Nv"></a>神寿命长久，<a id="a-Nw"></a>识念力强故。<a id="a-Nx"></a>今此世人，<a id="a-Ny"></a>寿命短促，<a id="a-Nz"></a>识念力薄，<a id="a-O0"></a>小般若波罗蜜品尚不能读，<a id="a-O1"></a>何况多者？<a id="a-O2"></a>诸余大菩萨所知般若波罗蜜，<a id="a-O3"></a>无量无限。<a id="a-O4"></a>何以故？<a id="a-O5"></a>佛非但一身所说，<a id="a-O6"></a>无量世中或变化无数身，<a id="a-O7"></a>是故所说无量。<a id="a-O8"></a>又有不可思议解脱经十万偈；<a id="a-O9"></a>诸佛本起经、<a id="a-OA"></a>云经、<a id="a-OB"></a>大云经，<a id="a-OC"></a>各各十万偈；<a id="a-OD"></a>法华经、<a id="a-OE"></a>华手经、<a id="a-OF"></a>大悲经、<a id="a-OG"></a>方便经、<a id="a-OH"></a>龙王问经、<a id="a-OI"></a>阿修罗王问经等诸大经，<a id="a-OJ"></a>无量无边，<a id="a-OK"></a>如大海中宝，<a id="a-OL"></a>云何可入三藏中？<a id="a-OM"></a>小物应在大中，<a id="a-ON"></a>大物不得入小。<a id="a-OO"></a>若欲问，<a id="a-OP"></a>应言小乘何以不在摩诃衍中？<a id="a-OQ"></a>摩诃衍能兼小乘法故，<a id="a-OR"></a>是故不应如汝所问。</p>
  <p id="aOS">复次，<a id="a-OT"></a>有人言：<a id="a-OU"></a>“如摩诃迦葉将诸比丘，<a id="a-OV"></a>在耆阇崛山中集三藏；<a id="a-OW"></a>佛灭度后，<a id="a-OX"></a>文殊尸利、<a id="a-OY"></a>弥勒诸大菩萨，<a id="a-OZ"></a>亦将阿难集是摩诃衍。<a id="a-Oa"></a>又阿难知筹量众生志业大小，<a id="a-Ob"></a>是故不于声闻人中说摩诃衍，<a id="a-Oc"></a>说则错乱，<a id="a-Od"></a>无所成办。<a id="a-Oe"></a>”佛法皆是一种一味，<a id="a-Of"></a>所谓苦尽解脱味。<a id="a-Og"></a>此解脱味有二种：<a id="a-Oh"></a>一者、<a id="a-Oi"></a>但自为身，<a id="a-Oj"></a>二者、<a id="a-Ok"></a>兼为一切众生。<a id="a-Ol"></a>虽俱求一解脱门，<a id="a-Om"></a>而有自利、<a id="a-On"></a>利人之异，<a id="a-Oo"></a>是故有大小乘差别。<a id="a-Op"></a>为是二种人故，<a id="a-Oq"></a>佛口所说，<a id="a-Or"></a>以文字语言分为二种：<a id="a-Os"></a>三藏是声闻法，<a id="a-Ot"></a>摩诃衍是大乘法。</p>
  <p id="aOu">复次，<a id="a-Ov"></a>佛在世时，<a id="a-Ow"></a>无有三藏名，<a id="a-Ox"></a>但有持修多罗比丘，<a id="a-Oy"></a>持毗尼比丘，<a id="a-Oz"></a>持摩多罗迦比丘。<a id="a-P0"></a>修多罗者，<a id="a-P1"></a>是四阿含中经名，<a id="a-P2"></a>摩诃衍中经名。<a id="a-P3"></a>修多罗有二分：<a id="a-P4"></a>一者、<a id="a-P5"></a>四阿含中修多罗，<a id="a-P6"></a>二者、<a id="a-P7"></a>摩诃衍经名为大。<a id="a-P8"></a>修多罗入二分，<a id="a-P9"></a>亦大乘、<a id="a-PA"></a>亦小乘。<a id="a-PB"></a>二百五十戒、<a id="a-PC"></a>如是语等，<a id="a-PD"></a>名为修多罗。<a id="a-PE"></a>毗尼，<a id="a-PF"></a>名比丘作罪，<a id="a-PG"></a>佛结戒，<a id="a-PH"></a>应行是不应行，<a id="a-PI"></a>作是事得是罪，<a id="a-PJ"></a>略说有八十部。<a id="a-PK"></a>亦有二分：<a id="a-PL"></a>一者、<a id="a-PM"></a>摩偷罗国毗尼，<a id="a-PN"></a>含阿波陀那，<a id="a-PO"></a>本生，<a id="a-PP"></a>有八十部；<a id="a-PQ"></a>二者、<a id="a-PR"></a>罽宾国毗尼，<a id="a-PS"></a>除却本生、<a id="a-PT"></a>阿波陀那，<a id="a-PU"></a>但取要用作十部。<a id="a-PV"></a>有八十部毗婆沙解释。<a id="a-PW"></a>是故知摩诃般若波罗蜜经等，<a id="a-PX"></a>在修多罗经中，<a id="a-PY"></a>以经大、<a id="a-PZ"></a>事异故别说，<a id="a-Pa"></a>是故不在集三藏中。</p>
  <p id="aPb">鸠摩罗耆婆法师，<a id="a-Pc"></a>以秦弘始三年，<a id="a-Pd"></a>岁在辛丑十二月二十日，<a id="a-Pe"></a>至长安。<a id="a-Pf"></a>四年夏，<a id="a-Pg"></a>于逍遥园中西门阁上，<a id="a-Ph"></a>为姚天王出此释论；<a id="a-Pi"></a>七年十二月二十七日，<a id="a-Pj"></a>乃讫。<a id="a-Pk"></a>其中兼出经本、<a id="a-Pl"></a>禅经、<a id="a-Pm"></a>戒律、<a id="a-Pn"></a>百论、<a id="a-Po"></a>禅法要解，<a id="a-Pp"></a>向五十万言；<a id="a-Pq"></a>并此释论，<a id="a-Pr"></a>一百五十万言。<a id="a-Ps"></a>论初三十四卷，<a id="a-Pt"></a>解释一品，<a id="a-Pu"></a>是全论具本；<a id="a-Pv"></a>二品已下，<a id="a-Pw"></a>法师略之，<a id="a-Px"></a>取其足以开释文意而已，<a id="a-Py"></a>不复备其广释，<a id="a-Pz"></a>得此百卷。<a id="a-Q0"></a>若尽出之，<a id="a-Q1"></a>将十倍于此。</p>
 </body>
</html>