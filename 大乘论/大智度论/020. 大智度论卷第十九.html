<!doctype html>
<html id="z3IBVFhtW" data-ver="359">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第十九</h1>
  <h2 id="a2">释初品中三十七品</h2>
  <p id="a3">【经】“菩萨摩诃萨，<a id="a-4"></a>以不住法住般若波罗蜜中，<a id="a-5"></a>不生故应具足四念处，<a id="a-6"></a>四正勤、<a id="a-7"></a>四如意足、<a id="a-8"></a>五根、<a id="a-9"></a>五力、<a id="a-A"></a>七觉分、<a id="a-B"></a>八圣道分。<a id="a-C"></a>”</p>
  <p id="aD">【论】问曰：<a id="a-E"></a>三十七品是声闻、<a id="a-F"></a>辟支佛道，<a id="a-G"></a>六波罗蜜是菩萨摩诃萨道，<a id="a-H"></a>何以故于菩萨道中说声闻法？</p>
  <p id="aI">答曰：<a id="a-J"></a>菩萨摩诃萨，<a id="a-K"></a>应学一切善法、<a id="a-L"></a>一切道。<a id="a-M"></a>如佛告须菩提：<a id="a-N"></a>“菩萨摩诃萨行般若波罗蜜，<a id="a-O"></a>悉学一切善法、<a id="a-P"></a>一切道，<a id="a-Q"></a>所谓干慧地乃至佛地。<a id="a-R"></a>是九地应学而不取证，<a id="a-S"></a>佛地亦学亦证。<a id="a-T"></a>”</p>
  <p id="aU">复次，<a id="a-V"></a>何处说三十七品但是声闻、<a id="a-W"></a>辟支佛法，<a id="a-X"></a>非菩萨道？<a id="a-Y"></a>是般若波罗蜜摩诃衍品中，<a id="a-Z"></a>佛说四念处乃至八圣道分是摩诃衍；<a id="a-a"></a>三藏中亦不说三十七品独是小乘法。<a id="a-b"></a>佛以大慈故，<a id="a-c"></a>说三十七品涅槃道，<a id="a-d"></a>随众生愿，<a id="a-e"></a>随众生因缘，<a id="a-f"></a>各得其道。<a id="a-g"></a>欲求声闻人，<a id="a-h"></a>得声闻道；<a id="a-i"></a>种辟支佛善根人，<a id="a-j"></a>得辟支佛道；<a id="a-k"></a>求佛道者，<a id="a-l"></a>得佛道。<a id="a-m"></a>随其本愿，<a id="a-n"></a>诸根利钝，<a id="a-o"></a>有大悲、<a id="a-p"></a>无大悲。<a id="a-q"></a>譬如龙王降雨，<a id="a-r"></a>普雨天下，<a id="a-s"></a>雨无差别。<a id="a-t"></a>大树大草，<a id="a-u"></a>根大故多受；<a id="a-v"></a>小树小草，<a id="a-w"></a>根小故少受。</p>
  <p id="ax">问曰：<a id="a-y"></a>三十七品，<a id="a-z"></a>虽无处说独是声闻、<a id="a-10"></a>辟支佛道，<a id="a-11"></a>非菩萨道，<a id="a-12"></a>以义推之可知：<a id="a-13"></a>菩萨久住生死，<a id="a-14"></a>往来五道，<a id="a-15"></a>不疾取涅槃；<a id="a-16"></a>是三十七品但说涅槃法，<a id="a-17"></a>不说波罗蜜，<a id="a-18"></a>亦不说大悲，<a id="a-19"></a>以是故知非菩萨道。</p>
  <p id="a1A">答曰：<a id="a-1B"></a>菩萨虽久住生死中，<a id="a-1C"></a>亦应知实道、<a id="a-1D"></a>非实道，<a id="a-1E"></a>是世间、<a id="a-1F"></a>是涅槃。<a id="a-1G"></a>知是已，<a id="a-1H"></a>立大愿：<a id="a-1I"></a>“众生可愍，<a id="a-1J"></a>我当拔出著无为处。<a id="a-1K"></a>”以是实法行诸波罗蜜，<a id="a-1L"></a>能到佛道。<a id="a-1M"></a>菩萨虽学，<a id="a-1N"></a>虽知是法，<a id="a-1O"></a>未具足六波罗蜜故不取证。<a id="a-1P"></a>如佛说：<a id="a-1Q"></a>“譬如仰射空中，<a id="a-1R"></a>箭箭相拄，<a id="a-1S"></a>不令落地；<a id="a-1T"></a>菩萨摩诃萨亦如是，<a id="a-1U"></a>以般若波罗蜜箭，<a id="a-1V"></a>射三解脱门空中，<a id="a-1W"></a>复以方便箭射般若箭，<a id="a-1X"></a>令不堕涅槃地。<a id="a-1Y"></a>”</p>
  <p id="a1Z">复次，<a id="a-1a"></a>若如汝所说，<a id="a-1b"></a>菩萨久住生死中，<a id="a-1c"></a>应受种种身心苦恼，<a id="a-1d"></a>若不得实智，<a id="a-1e"></a>云何能忍是事？<a id="a-1f"></a>以是故，<a id="a-1g"></a>菩萨摩诃萨求是道品实智时，<a id="a-1h"></a>以般若波罗蜜力故，<a id="a-1i"></a>能转世间为道果涅槃。<a id="a-1j"></a>何以故？<a id="a-1k"></a>三界世间皆从和合生，<a id="a-1l"></a>和合生者无有自性，<a id="a-1m"></a>无自性故是则为空，<a id="a-1n"></a>空故不可取，<a id="a-1o"></a>不可取相是涅槃。<a id="a-1p"></a>以是故，<a id="a-1q"></a>说菩萨摩诃萨以不住法住般若波罗蜜中，<a id="a-1r"></a>不生故应具足四念处。</p>
  <p id="a1s">复次，<a id="a-1t"></a>声闻、<a id="a-1u"></a>辟支佛法中，<a id="a-1v"></a>不说世间即是涅槃。<a id="a-1w"></a>何以故？<a id="a-1x"></a>智慧不深入诸法故。<a id="a-1y"></a>菩萨法中，<a id="a-1z"></a>说世间即是涅槃，<a id="a-20"></a>智慧深入诸法故。<a id="a-21"></a>如佛告须菩提：<a id="a-22"></a>“色即是空，<a id="a-23"></a>空即是色；<a id="a-24"></a>受、<a id="a-25"></a>想、<a id="a-26"></a>行、<a id="a-27"></a>识即是空，<a id="a-28"></a>空即是受、<a id="a-29"></a>想、<a id="a-2A"></a>行、<a id="a-2B"></a>识；<a id="a-2C"></a>空即是涅槃，<a id="a-2D"></a>涅槃即是空。<a id="a-2E"></a>”中论中亦说：</p>
  <p id="a2F"></p>
  <p id="a2G"></p>
  <p id="a2H"></p>
  <p id="a2I"></p>
  <p id="a2J"></p>
  <p id="a2K"></p>
  <p id="a2L"></p>
  <p id="a2M"></p>
  <p id="a2N"></p>
  <p id="a2O"></p>
  <p id="a2P"></p>
  <p id="a2Q"></p>
  <p id="a2R"></p>
  <p id="a2S"></p>
  <p id="a2T"></p>
  <p id="a2U"></p>
  <p id="a2V"></p>
  <p id="a2W"></p>
  <p id="a2X"></p>
  <p id="a2Y"></p>
  <p id="a2Z"></p>
  <p id="a2a"></p>
  <p id="a2b"></p>
  <p id="a2c"></p>
  <p id="a2d"></p>
  <p id="a2e"></p>
  <p id="a2f"></p>
  <p id="a2g"></p>
  <p id="a2h"></p>
  <p id="a2i"></p>
  <p id="a2j"></p>
  <p id="a2k"></p>
  <p id="a2l"></p>
  <p id="a2m"></p>
  <p id="a2n"></p>
  <p id="a2o"></p>
  <p id="a2p"></p>
  <p id="a2q"></p>
  <p id="a2r"></p>
  <p id="a2s"></p>
  <p id="a2t"></p>
  <p id="a2u"></p>
  <p id="a2v"></p>
  <p id="a2w"></p>
  <p id="a2x"></p>
  <p id="a2y"></p>
  <p id="a2z"></p>
  <p id="a30"></p>
  <p id="a31"></p>
  <p id="a32"></p>
  <p id="a33"></p>
  <p id="a34"></p>
  <p id="a35"></p>
  <p id="a36"></p>
  <p id="a37"></p>
  <p id="a38"></p>
  <p id="a39"></p>
  <p id="a3A"></p>
  <p id="a3B"></p>
  <p id="a3C"></p>
  <p id="a3D"></p>
  <p id="a3E"></p>
  <p id="a3F"></p>
  <p id="a3G"></p>
  <p id="a3H"></p>
  <p id="a3I"></p>
  <p id="a3J"></p>
  <p id="a3K"></p>
  <p id="a3L"></p>
  <p id="a3M"></p>
  <p id="a3N"></p>
  <p id="a3O"></p>
  <p id="a3P"></p>
  <p id="a3Q"></p>
  <p id="a3R"></p>
  <p id="a3S"></p>
  <p id="a3T"></p>
  <p id="a3U"></p>
  <p id="a3V"></p>
  <p id="a3W"></p>
  <p id="a3X"></p>
  <p id="a3Y"></p>
  <p id="a3Z"></p>
  <p id="a3a"></p>
  <p id="a3b"></p>
  <p id="a3c"></p>
  <p id="a3d"></p>
  <p id="a3e"></p>
  <p id="a3f"></p>
  <p id="a3g"></p>
  <p id="a3h"></p>
  <p id="a3i"></p>
  <p id="a3j"></p>
  <p id="a3k"></p>
  <p id="a3l"></p>
  <p id="a3m"></p>
  <p id="a3n"></p>
  <p id="a3o"></p>
  <p id="a3p"></p>
  <p id="a3q"></p>
  <p id="a3r"></p>
  <p id="a3s"></p>
  <p id="a3t"></p>
  <p id="a3u"></p>
  <p id="a3v"></p>
  <p id="a3w"></p>
  <p id="a3x"></p>
  <p id="a3y"></p>
  <p id="a3z"></p>
  <p id="a40"></p>
  <p id="a41"></p>
  <p id="a42"></p>
  <p id="a43"></p>
  <p id="a44"></p>
  <p id="a45"></p>
  <p id="a46"></p>
  <p id="a47"></p>
  <p id="a48"></p>
  <p id="a49"></p>
  <p id="a4A"></p>
  <p id="a4B"></p>
  <p id="a4C"></p>
  <p id="a4D"></p>
  <p id="a4E"></p>
  <p id="a4F"></p>
  <p id="a4G"></p>
  <p id="a4H"></p>
  <p id="a4I"></p>
  <p id="a4J"></p>
  <p id="a4K"></p>
  <p id="a4L"></p>
  <p id="a4M"></p>
  <p id="a4N"></p>
  <p id="a4O"></p>
  <p id="a4P"></p>
  <p id="a4Q"></p>
  <p id="a4R"></p>
  <p id="a4S"></p>
  <p id="a4T"></p>
  <p id="a4U"></p>
  <p id="a4V"></p>
  <p id="a4W"></p>
  <p id="a4X"></p>
  <p id="a4Y"></p>
  <p id="a4Z"></p>
  <p id="a4a"></p>
  <p id="a4b"></p>
  <p id="a4c"></p>
  <p id="a4d"></p>
  <p id="a4e"></p>
  <p id="a4f"></p>
  <p id="a4g"></p>
  <p id="a4h"></p>
  <p id="a4i"></p>
  <p id="a4j"></p>
  <p id="a4k"></p>
  <p id="a4l"></p>
  <p id="a4m"></p>
  <p id="a4n"></p>
  <p id="a4o"></p>
  <p id="a4p"></p>
  <p id="a4q"></p>
  <p id="a4r"></p>
  <p id="a4s"></p>
  <p id="a4t"></p>
  <p id="a4u"></p>
  <p id="a4v"></p>
  <p id="a4w"></p>
  <p id="a4x"></p>
  <p id="a4y"></p>
  <p id="a4z"></p>
  <p id="a50"></p>
  <p id="a51"></p>
  <p id="a52"></p>
  <p id="a53"></p>
  <p id="a54"></p>
  <p id="a55"></p>
  <p id="a56"></p>
  <p id="a57"></p>
  <p id="a58"></p>
  <p id="a59"></p>
  <p id="a5A"></p>
  <p id="a5B"></p>
  <p id="a5C"></p>
  <p id="a5D"></p>
  <p id="a5E"></p>
  <p id="a5F"></p>
  <p id="a5G"></p>
  <p id="a5H"></p>
  <p id="a5I"></p>
  <p id="a5J"></p>
  <p id="a5K"></p>
  <p id="a5L"></p>
  <p id="a5M"></p>
  <p id="a5N"></p>
  <p id="a5O"></p>
  <p id="a5P"></p>
  <p id="a5Q"></p>
  <p id="a5R"></p>
  <p id="a5S"></p>
  <p id="a5T"></p>
  <p id="a5U"></p>
  <p id="a5V"></p>
  <p id="a5W"></p>
  <p id="a5X"></p>
  <p id="a5Y"></p>
  <p id="a5Z"></p>
  <p id="a5a"></p>
  <p id="a5b"></p>
  <p id="a5c"></p>
  <p id="a5d"></p>
  <p id="a5e"></p>
  <p id="a5f"></p>
  <p id="a5g"></p>
  <p id="a5h"></p>
  <p id="a5i"></p>
  <p id="a5j"></p>
  <p id="a5k"></p>
  <p id="a5l"></p>
  <p id="a5m"></p>
 </body>
</html>