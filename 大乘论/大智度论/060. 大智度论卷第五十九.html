<!doctype html>
<html id="z3IBVHkuA" data-ver="1585">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第五十九</h1>
  <h2 id="a2">释舍利品第三十七</h2>
  <p id="a3">【经】佛告释提桓因言：<a id="a-4"></a>“憍尸迦，<a id="a-5"></a>若满阎浮提佛舍利作一分，<a id="a-6"></a>复有人书般若波罗蜜经卷作一分，<a id="a-7"></a>二分之中，<a id="a-8"></a>汝取何所？<a id="a-9"></a>”</p>
  <p id="aA">释提桓因白佛言：<a id="a-B"></a>“世尊，<a id="a-C"></a>若满阎浮提佛舍利作一分，<a id="a-D"></a>般若波罗蜜经卷作一分，<a id="a-E"></a>二分之中，<a id="a-F"></a>我宁取般若波罗蜜经卷。<a id="a-G"></a>何以故？<a id="a-H"></a>世尊，<a id="a-I"></a>我于佛舍利非不恭敬，<a id="a-J"></a>非不尊重；<a id="a-K"></a>以舍利从般若波罗蜜中生，<a id="a-L"></a>般若波罗蜜熏修故，<a id="a-M"></a>是舍利得供养恭敬，<a id="a-N"></a>尊重赞叹。<a id="a-O"></a>”</p>
  <p id="aP">尔时，<a id="a-Q"></a>舍利弗问释提桓因：<a id="a-R"></a>“憍尸迦，<a id="a-S"></a>是般若波罗蜜，<a id="a-T"></a>不可取，<a id="a-U"></a>无色、<a id="a-V"></a>无形、<a id="a-W"></a>无对，<a id="a-X"></a>一相所谓无相，<a id="a-Y"></a>汝云何欲取？<a id="a-Z"></a>何以故？<a id="a-a"></a>是般若波罗蜜，<a id="a-b"></a>不为取故出，<a id="a-c"></a>不为舍故出，<a id="a-d"></a>不为增减、<a id="a-e"></a>聚散、<a id="a-f"></a>损益、<a id="a-g"></a>垢净故出。<a id="a-h"></a>是般若波罗蜜，<a id="a-i"></a>不与诸佛法，<a id="a-j"></a>不舍凡人法；<a id="a-k"></a>不与辟支佛法、<a id="a-l"></a>阿罗汉法、<a id="a-m"></a>学法，<a id="a-n"></a>不舍凡人法；<a id="a-o"></a>不与无为性，<a id="a-p"></a>不舍有为性；<a id="a-q"></a>不与内空乃至无法有法空，<a id="a-r"></a>不与四念处乃至一切种智，<a id="a-s"></a>不舍凡人法。<a id="a-t"></a>”</p>
  <p id="au">释提桓因语舍利弗：<a id="a-v"></a>“如是，<a id="a-w"></a>如是。<a id="a-x"></a>舍利弗，<a id="a-y"></a>若有人知是般若波罗蜜，<a id="a-z"></a>不与诸佛法，<a id="a-10"></a>不舍凡人法；<a id="a-11"></a>乃至不与一切种智，<a id="a-12"></a>不舍凡人法。<a id="a-13"></a>是菩萨摩诃萨能行般若波罗蜜，<a id="a-14"></a>能修般若波罗蜜。<a id="a-15"></a>何以故？<a id="a-16"></a>般若波罗蜜不行二法相故，<a id="a-17"></a>不二法相是般若波罗蜜，<a id="a-18"></a>不二法相是禅波罗蜜，<a id="a-19"></a>乃至檀波罗蜜。<a id="a-1A"></a>”</p>
  <p id="a1B">尔时，<a id="a-1C"></a>佛赞释提桓因言：<a id="a-1D"></a>“善哉！<a id="a-1E"></a>善哉！<a id="a-1F"></a>憍尸迦，<a id="a-1G"></a>如汝所说，<a id="a-1H"></a>般若波罗蜜不行二法相故，<a id="a-1I"></a>不二法相是般若波罗蜜，<a id="a-1J"></a>不二法相是禅波罗蜜，<a id="a-1K"></a>乃至檀波罗蜜。<a id="a-1L"></a>憍尸迦，<a id="a-1M"></a>若人欲得法性二相者，<a id="a-1N"></a>是人为欲得般若波罗蜜二相。<a id="a-1O"></a>何以故？<a id="a-1P"></a>憍尸迦，<a id="a-1Q"></a>法性、<a id="a-1R"></a>般若波罗蜜，<a id="a-1S"></a>无二无别；<a id="a-1T"></a>乃至檀波罗蜜，<a id="a-1U"></a>亦如是。<a id="a-1V"></a>若人欲得实际、<a id="a-1W"></a>不可思议性二相者，<a id="a-1X"></a>是人为欲得般若波罗蜜二相。<a id="a-1Y"></a>何以故？<a id="a-1Z"></a>般若波罗蜜、<a id="a-1a"></a>不可思议性，<a id="a-1b"></a>无二无别。<a id="a-1c"></a>”</p>
  <p id="a1d">释提桓因白佛言：<a id="a-1e"></a>“世尊，<a id="a-1f"></a>一切世间人及诸天、<a id="a-1g"></a>阿修罗，<a id="a-1h"></a>应礼拜供养般若波罗蜜！<a id="a-1i"></a>何以故？<a id="a-1j"></a>诸菩萨摩诃萨，<a id="a-1k"></a>般若波罗蜜中学，<a id="a-1l"></a>得阿耨多罗三藐三菩提。<a id="a-1m"></a>世尊，<a id="a-1n"></a>我常在善法堂上坐，<a id="a-1o"></a>我若不在座时，<a id="a-1p"></a>诸天子来供养我故，<a id="a-1q"></a>为我坐处作礼绕竟还去。<a id="a-1r"></a>诸天子作是念：<a id="a-1s"></a>释提桓因在是处坐，<a id="a-1t"></a>为诸三十三天说法故。<a id="a-1u"></a>如是，<a id="a-1v"></a>世尊，<a id="a-1w"></a>在所处书是般若波罗蜜经卷，<a id="a-1x"></a>受持、<a id="a-1y"></a>诵读，<a id="a-1z"></a>为他演说，<a id="a-20"></a>是处、<a id="a-21"></a>十方世界中，<a id="a-22"></a>诸天龙、<a id="a-23"></a>夜叉、<a id="a-24"></a>揵闼婆、<a id="a-25"></a>阿修罗、<a id="a-26"></a>迦楼罗、<a id="a-27"></a>紧那罗、<a id="a-28"></a>摩睺罗伽，<a id="a-29"></a>皆来礼拜般若波罗蜜，<a id="a-2A"></a>供养已去。<a id="a-2B"></a>何以故？<a id="a-2C"></a>是般若波罗蜜中，<a id="a-2D"></a>生诸佛及一切众生乐具故。<a id="a-2E"></a>诸佛舍利，<a id="a-2F"></a>亦是一切种智住处因缘。<a id="a-2G"></a>以是故，<a id="a-2H"></a>世尊，<a id="a-2I"></a>二分中，<a id="a-2J"></a>我取般若波罗蜜。</p>
  <p id="a2K">“复次，<a id="a-2L"></a>世尊，<a id="a-2M"></a>我若受持、<a id="a-2N"></a>读诵般若波罗蜜，<a id="a-2O"></a>深心入法中，<a id="a-2P"></a>我是时不见怖畏相。<a id="a-2Q"></a>何以故？<a id="a-2R"></a>世尊，<a id="a-2S"></a>是般若波罗蜜无相无貌、<a id="a-2T"></a>无言无说。<a id="a-2U"></a>世尊，<a id="a-2V"></a>无相无貌、<a id="a-2W"></a>无言无说，<a id="a-2X"></a>是般若波罗蜜，<a id="a-2Y"></a>乃至是一切种智。<a id="a-2Z"></a>世尊，<a id="a-2a"></a>般若波罗蜜，<a id="a-2b"></a>若当有相非无相者，<a id="a-2c"></a>诸佛不应知一切法无相无貌、<a id="a-2d"></a>无言无说，<a id="a-2e"></a>得阿耨多罗三藐三菩提；<a id="a-2f"></a>为弟子说诸法无相无貌、<a id="a-2g"></a>无言无说。<a id="a-2h"></a>世尊，<a id="a-2i"></a>以般若波罗蜜，<a id="a-2j"></a>实是无相无貌、<a id="a-2k"></a>无言无说故，<a id="a-2l"></a>诸佛知一切诸法无相无貌、<a id="a-2m"></a>无言无说，<a id="a-2n"></a>得阿耨多罗三藐三菩提；<a id="a-2o"></a>为弟子说诸法亦无相无貌、<a id="a-2p"></a>无言无说。<a id="a-2q"></a>以是故，<a id="a-2r"></a>世尊，<a id="a-2s"></a>是般若波罗蜜，<a id="a-2t"></a>一切世间诸天、<a id="a-2u"></a>人、<a id="a-2v"></a>阿修罗应供养恭敬，<a id="a-2w"></a>尊重赞叹，<a id="a-2x"></a>华香、<a id="a-2y"></a>缨络乃至幡盖。</p>
  <p id="a2z">“复次，<a id="a-30"></a>世尊，<a id="a-31"></a>若有人受持般若波罗蜜，<a id="a-32"></a>亲近、<a id="a-33"></a>读诵、<a id="a-34"></a>说、<a id="a-35"></a>正忆念及书供养，<a id="a-36"></a>华香乃至幡盖，<a id="a-37"></a>是人不堕地狱、<a id="a-38"></a>畜生、<a id="a-39"></a>饿鬼道中，<a id="a-3A"></a>不堕声闻、<a id="a-3B"></a>辟支佛地；<a id="a-3C"></a>乃至得阿耨多罗三藐三菩提，<a id="a-3D"></a>常见诸佛，<a id="a-3E"></a>从一佛界至一佛界，<a id="a-3F"></a>供养诸佛，<a id="a-3G"></a>恭敬尊重赞叹，<a id="a-3H"></a>华香乃至幡盖。</p>
  <p id="a3I">“复次，<a id="a-3J"></a>世尊，<a id="a-3K"></a>满三千大千世界佛舍利作一分，<a id="a-3L"></a>书般若波罗蜜经卷作一分，<a id="a-3M"></a>是二分中，<a id="a-3N"></a>我取般若波罗蜜。<a id="a-3O"></a>何以故？<a id="a-3P"></a>世尊，<a id="a-3Q"></a>是般若波罗蜜中，<a id="a-3R"></a>生诸佛舍利，<a id="a-3S"></a>以是故舍利得供养恭敬，<a id="a-3T"></a>尊重赞叹。<a id="a-3U"></a>是善男子、<a id="a-3V"></a>善女人，<a id="a-3W"></a>供养恭敬舍利故，<a id="a-3X"></a>受天上人中福乐，<a id="a-3Y"></a>常不堕三恶道，<a id="a-3Z"></a>如所愿，<a id="a-3a"></a>渐以三乘法入涅槃。<a id="a-3b"></a>是故，<a id="a-3c"></a>世尊，<a id="a-3d"></a>若有见现在佛，<a id="a-3e"></a>若见般若波罗蜜经卷，<a id="a-3f"></a>等无异。<a id="a-3g"></a>何以故？<a id="a-3h"></a>世尊，<a id="a-3i"></a>是般若波罗蜜，<a id="a-3j"></a>与佛无二无别故。<a id="a-3k"></a>”</p>
  <p id="a3l">【论】问曰：<a id="a-3m"></a>上以起七宝塔，<a id="a-3n"></a>对校供养般若波罗蜜，<a id="a-3o"></a>义已具足。<a id="a-3p"></a>今佛何以以舍利、<a id="a-3q"></a>经卷对校？</p>
  <p id="a3r">答曰：<a id="a-3s"></a>先明七宝塔，<a id="a-3t"></a>是舍利住处，<a id="a-3u"></a>今但明舍利以对经卷。<a id="a-3v"></a>舍利虽不及般若，<a id="a-3w"></a>而满阎浮提，<a id="a-3x"></a>般若妙故，<a id="a-3y"></a>但明经卷。</p>
  <p id="a3z">复次，<a id="a-40"></a>出家人多贪智慧，<a id="a-41"></a>智慧是解脱因缘故；<a id="a-42"></a>在家人多贪福德，<a id="a-43"></a>福德是乐因缘故。<a id="a-44"></a>出家人多贪意识所知物，<a id="a-45"></a>在家人多贪五识所知物。<a id="a-46"></a>释提桓因，<a id="a-47"></a>已证福乐果报最大，<a id="a-48"></a>于在家人中最为尊胜，<a id="a-49"></a>以是故，<a id="a-4A"></a>佛问释提桓因。<a id="a-4B"></a>释提桓因言：<a id="a-4C"></a>我于二分中，<a id="a-4D"></a>取般若波罗蜜经卷。<a id="a-4E"></a>此中自说因缘：<a id="a-4F"></a>世尊，<a id="a-4G"></a>我不敢轻慢、<a id="a-4H"></a>不恭敬舍利，<a id="a-4I"></a>我知供养芥子许舍利，<a id="a-4J"></a>功德无量无边，<a id="a-4K"></a>乃至得佛功德不尽，<a id="a-4L"></a>何况满阎浮提！<a id="a-4M"></a>世尊，<a id="a-4N"></a>菩萨受身便有舍利，<a id="a-4O"></a>人所不贵；<a id="a-4P"></a>得成佛时，<a id="a-4Q"></a>舍利以般若熏修故，<a id="a-4R"></a>人所恭敬尊重供养；<a id="a-4S"></a>是故二分中，<a id="a-4T"></a>我取胜者。</p>
  <p id="a4U">问曰：<a id="a-4V"></a>舍利弗知释提桓因，<a id="a-4W"></a>以世谛故，<a id="a-4X"></a>言取般若波罗蜜，<a id="a-4Y"></a>何以故难？</p>
  <p id="a4Z">答曰：<a id="a-4a"></a>释提桓因，<a id="a-4b"></a>在家中为烦恼所缚，<a id="a-4c"></a>五欲所覆，<a id="a-4d"></a>而能说般若波罗蜜，<a id="a-4e"></a>是事希有！<a id="a-4f"></a>以是故，<a id="a-4g"></a>舍利弗质问，<a id="a-4h"></a>欲令释提桓因更问佛深义，<a id="a-4i"></a>故难。<a id="a-4j"></a>释提桓因顺舍利弗意，<a id="a-4k"></a>答言如是。<a id="a-4l"></a>释提桓因意，<a id="a-4m"></a>于一切法中无二相，<a id="a-4n"></a>不以舍利为小，<a id="a-4o"></a>不以般若波罗蜜为大。<a id="a-4p"></a>般若波罗蜜，<a id="a-4q"></a>无二无分别相，<a id="a-4r"></a>为利益新发意菩萨故，<a id="a-4s"></a>以世谛如是说般若波罗蜜，<a id="a-4t"></a>能令众生心无二无分别，<a id="a-4u"></a>以是利益故，<a id="a-4v"></a>我取般若。<a id="a-4w"></a>是时，<a id="a-4x"></a>佛赞释提桓因：<a id="a-4y"></a>善哉！<a id="a-4z"></a>善哉！<a id="a-50"></a>以能分别诸法，<a id="a-51"></a>亦能善说般若相故，<a id="a-52"></a>所谓无二相，<a id="a-53"></a>是故赞叹。<a id="a-54"></a>佛此中自说譬喻：<a id="a-55"></a>若人欲分别法性、<a id="a-56"></a>实际等作二分，<a id="a-57"></a>是人为欲分别般若波罗蜜作二分。<a id="a-58"></a>帝释自说般若，<a id="a-59"></a>又闻佛重说，<a id="a-5A"></a>其心清净，<a id="a-5B"></a>深信欢喜，<a id="a-5C"></a>言一切世间所应礼敬。<a id="a-5D"></a>帝释此中自说因缘：<a id="a-5E"></a>一切菩萨学是般若，<a id="a-5F"></a>得阿耨多罗三藐三菩提。<a id="a-5G"></a>又此中以己身为喻，<a id="a-5H"></a>己身喻佛，<a id="a-5I"></a>般若经卷喻坐处。<a id="a-5J"></a>有人言：<a id="a-5K"></a>“己身喻般若，<a id="a-5L"></a>坐处喻舍利，<a id="a-5M"></a>是故二分中我取般若。<a id="a-5N"></a>”</p>
  <p id="a5O">复次，<a id="a-5P"></a>世尊，<a id="a-5Q"></a>我若受持般若读诵，<a id="a-5R"></a>是时乃至不见怖畏相，<a id="a-5S"></a>何况实怖畏？<a id="a-5T"></a>所以者何？<a id="a-5U"></a>一切诸法无相、<a id="a-5V"></a>无言无说故。<a id="a-5W"></a>般若波罗蜜，<a id="a-5X"></a>能令人得是无相法，<a id="a-5Y"></a>故无所畏。<a id="a-5Z"></a>受持供养般若者，<a id="a-5a"></a>不堕三恶趣及二乘道，<a id="a-5b"></a>世世不离诸佛，<a id="a-5c"></a>常供养十方诸佛，<a id="a-5d"></a>是故般若波罗蜜，<a id="a-5e"></a>一切世间所应供养。</p>
  <p id="a5f">复次，<a id="a-5g"></a>佛开其初，<a id="a-5h"></a>以舍利满阎浮提。<a id="a-5i"></a>帝释既悟二事胜负，<a id="a-5j"></a>为一切众生故，<a id="a-5k"></a>广增至三千大千世界。<a id="a-5l"></a>此中自说因缘：<a id="a-5m"></a>见般若波罗蜜，<a id="a-5n"></a>与见佛等无异。</p>
  <p id="a5o">【经】“复次，<a id="a-5p"></a>世尊，<a id="a-5q"></a>如佛住三事示现，<a id="a-5r"></a>说十二部经，<a id="a-5s"></a>修多罗、<a id="a-5t"></a>祇夜乃至优波提舍。<a id="a-5u"></a>复有善男子、<a id="a-5v"></a>善女人，<a id="a-5w"></a>受持、<a id="a-5x"></a>诵说是般若波罗蜜，<a id="a-5y"></a>等无异。<a id="a-5z"></a>何以故？<a id="a-60"></a>世尊，<a id="a-61"></a>是般若波罗蜜中，<a id="a-62"></a>生三事示现，<a id="a-63"></a>及十二部经，<a id="a-64"></a>修多罗乃至优波提舍故。</p>
  <p id="a65">“复次，<a id="a-66"></a>世尊，<a id="a-67"></a>十方诸佛住三事示现，<a id="a-68"></a>说十二部经，<a id="a-69"></a>修多罗乃至优波提舍；<a id="a-6A"></a>复有人受般若波罗蜜，<a id="a-6B"></a>为他人说，<a id="a-6C"></a>等无异。<a id="a-6D"></a>何以故？<a id="a-6E"></a>般若波罗蜜中生诸佛，<a id="a-6F"></a>亦生十二部经，<a id="a-6G"></a>修多罗乃至优波提舍。<a id="a-6H"></a>”</p>
  <p id="a6I">“复次，<a id="a-6J"></a>世尊，<a id="a-6K"></a>若有供养十方如恒河沙等世界中诸佛，<a id="a-6L"></a>恭敬尊重赞叹，<a id="a-6M"></a>华香乃至幡盖；<a id="a-6N"></a>复有人书般若波罗蜜经卷，<a id="a-6O"></a>恭敬尊重赞叹，<a id="a-6P"></a>华香乃至幡盖，<a id="a-6Q"></a>其福正等。<a id="a-6R"></a>何以故？<a id="a-6S"></a>十方诸佛皆从般若波罗蜜中生。</p>
  <p id="a6T">“复次，<a id="a-6U"></a>世尊，<a id="a-6V"></a>善男子、<a id="a-6W"></a>善女人，<a id="a-6X"></a>闻是般若波罗蜜，<a id="a-6Y"></a>受持、<a id="a-6Z"></a>读诵、<a id="a-6a"></a>正忆念，<a id="a-6b"></a>亦为他人说，<a id="a-6c"></a>是人不堕地狱道、<a id="a-6d"></a>畜生、<a id="a-6e"></a>饿鬼道，<a id="a-6f"></a>亦不堕声闻、<a id="a-6g"></a>辟支佛地。<a id="a-6h"></a>何以故？<a id="a-6i"></a>当知是善男子、<a id="a-6j"></a>善女人，<a id="a-6k"></a>正住阿鞞跋致地中故。<a id="a-6l"></a>是般若波罗蜜，<a id="a-6m"></a>远离一切苦恼衰病。</p>
  <p id="a6n">“复次，<a id="a-6o"></a>世尊，<a id="a-6p"></a>若有善男子、<a id="a-6q"></a>善女人，<a id="a-6r"></a>书是般若波罗蜜经卷，<a id="a-6s"></a>受持、<a id="a-6t"></a>亲近、<a id="a-6u"></a>供养，<a id="a-6v"></a>恭敬尊重赞叹，<a id="a-6w"></a>是人离诸恐怖。<a id="a-6x"></a>世尊，<a id="a-6y"></a>譬如负债人亲近国王，<a id="a-6z"></a>供给左右，<a id="a-70"></a>债主反更供养恭敬是人，<a id="a-71"></a>是人不复怖畏。<a id="a-72"></a>何以故？<a id="a-73"></a>世尊，<a id="a-74"></a>此人依近于王，<a id="a-75"></a>凭恃有力故。<a id="a-76"></a>如是，<a id="a-77"></a>世尊，<a id="a-78"></a>诸佛舍利，<a id="a-79"></a>般若波罗蜜熏修故，<a id="a-7A"></a>得供养恭敬。<a id="a-7B"></a>世尊，<a id="a-7C"></a>当知般若波罗蜜如王，<a id="a-7D"></a>舍利如负债人，<a id="a-7E"></a>负债人依王故得供养，<a id="a-7F"></a>舍利亦依般若波罗蜜修熏故得供养。<a id="a-7G"></a>世尊，<a id="a-7H"></a>当知诸佛一切种智，<a id="a-7I"></a>亦以般若波罗蜜修熏故得成就。<a id="a-7J"></a>以是故，<a id="a-7K"></a>世尊，<a id="a-7L"></a>二分之中，<a id="a-7M"></a>我取般若波罗蜜。<a id="a-7N"></a>何以故？<a id="a-7O"></a>世尊，<a id="a-7P"></a>般若波罗蜜中，<a id="a-7Q"></a>生诸佛舍利三十二相；<a id="a-7R"></a>般若波罗蜜中，<a id="a-7S"></a>亦生佛十力、<a id="a-7T"></a>四无所畏、<a id="a-7U"></a>四无碍智、<a id="a-7V"></a>十八不共法、<a id="a-7W"></a>大慈大悲。<a id="a-7X"></a>世尊，<a id="a-7Y"></a>般若波罗蜜中，<a id="a-7Z"></a>生五波罗蜜，<a id="a-7a"></a>使得波罗蜜名字；<a id="a-7b"></a>般若波罗蜜中，<a id="a-7c"></a>生诸佛一切种智。</p>
  <p id="a7d">“复次，<a id="a-7e"></a>世尊，<a id="a-7f"></a>所在三千大千世界中，<a id="a-7g"></a>若有受持、<a id="a-7h"></a>供养、<a id="a-7i"></a>恭敬尊重赞叹般若波罗蜜，<a id="a-7j"></a>是处若人、<a id="a-7k"></a>若非人，<a id="a-7l"></a>不能得其便，<a id="a-7m"></a>是人渐渐得入涅槃。<a id="a-7n"></a>世尊，<a id="a-7o"></a>般若波罗蜜，<a id="a-7p"></a>为大利益如是，<a id="a-7q"></a>于三千大千世界中能作佛事！<a id="a-7r"></a>世尊，<a id="a-7s"></a>在所住处，<a id="a-7t"></a>有般若波罗蜜，<a id="a-7u"></a>则为有佛。</p>
  <p id="a7v">“世尊，<a id="a-7w"></a>譬如无价摩尼宝，<a id="a-7x"></a>在所住处，<a id="a-7y"></a>非人不得其便。<a id="a-7z"></a>若男子、<a id="a-80"></a>若女人有热病，<a id="a-81"></a>以是珠著身上，<a id="a-82"></a>热病即时除瘥；<a id="a-83"></a>若有风病，<a id="a-84"></a>若有冷病，<a id="a-85"></a>若有杂热风冷病，<a id="a-86"></a>以珠著身上，<a id="a-87"></a>皆悉除愈。<a id="a-88"></a>若闇中是宝能令明，<a id="a-89"></a>热时能令凉，<a id="a-8A"></a>寒时能令温；<a id="a-8B"></a>珠所住处，<a id="a-8C"></a>其地不寒不热，<a id="a-8D"></a>时节和适，<a id="a-8E"></a>其处亦无诸余毒螫。<a id="a-8F"></a>若男子、<a id="a-8G"></a>女人，<a id="a-8H"></a>为毒蛇所螫，<a id="a-8I"></a>以珠示之，<a id="a-8J"></a>毒即除灭。</p>
  <p id="a8K">“复次，<a id="a-8L"></a>世尊，<a id="a-8M"></a>若男子、<a id="a-8N"></a>女人眼痛、<a id="a-8O"></a>肤翳、<a id="a-8P"></a>盲瞽，<a id="a-8Q"></a>以珠示之，<a id="a-8R"></a>即时除愈。<a id="a-8S"></a>若有癞疮恶肿，<a id="a-8T"></a>以珠著其身上，<a id="a-8U"></a>病即除愈。</p>
  <p id="a8V">“复次，<a id="a-8W"></a>世尊，<a id="a-8X"></a>是摩尼宝所在水中，<a id="a-8Y"></a>水随作一色：<a id="a-8Z"></a>若以青物裹著水中，<a id="a-8a"></a>水色则为青；<a id="a-8b"></a>若黄、<a id="a-8c"></a>赤、<a id="a-8d"></a>白、<a id="a-8e"></a>红、<a id="a-8f"></a>缥物裹著水中，<a id="a-8g"></a>水随作黄、<a id="a-8h"></a>赤、<a id="a-8i"></a>白、<a id="a-8j"></a>红、<a id="a-8k"></a>缥色。<a id="a-8l"></a>如是等种种色物裹著水中，<a id="a-8m"></a>水随作种种色。<a id="a-8n"></a>世尊，<a id="a-8o"></a>若水浊，<a id="a-8p"></a>以珠著水中，<a id="a-8q"></a>水即为清，<a id="a-8r"></a>是珠其德如是！<a id="a-8s"></a>”</p>
  <p id="a8t">尔时，<a id="a-8u"></a>阿难问释提桓因言：<a id="a-8v"></a>“憍尸迦，<a id="a-8w"></a>是摩尼宝，<a id="a-8x"></a>为是天上宝？<a id="a-8y"></a>为是阎浮提宝？<a id="a-8z"></a>”</p>
  <p id="a90">释提桓因语阿难言：<a id="a-91"></a>“是天上宝。<a id="a-92"></a>阎浮提人亦有是宝，<a id="a-93"></a>但功德相少不具足；<a id="a-94"></a>天上宝清净轻妙，<a id="a-95"></a>不可以譬喻为比。</p>
  <p id="a96">“复次，<a id="a-97"></a>世尊，<a id="a-98"></a>是摩尼宝，<a id="a-99"></a>若著箧中，<a id="a-9A"></a>举珠出，<a id="a-9B"></a>其功德熏箧故，<a id="a-9C"></a>人皆爱敬。<a id="a-9D"></a>如是，<a id="a-9E"></a>世尊，<a id="a-9F"></a>在所住处，<a id="a-9G"></a>有书般若波罗蜜经卷，<a id="a-9H"></a>是处则无众恼之患，<a id="a-9I"></a>亦如摩尼宝所著处，<a id="a-9J"></a>则无众难。<a id="a-9K"></a>世尊，<a id="a-9L"></a>佛般泥洹后，<a id="a-9M"></a>舍利得供养，<a id="a-9N"></a>皆般若波罗蜜力，<a id="a-9O"></a>禅波罗蜜乃至檀波罗蜜，<a id="a-9P"></a>内空乃至无法有法空，<a id="a-9Q"></a>四念处乃至十八不共法，<a id="a-9R"></a>一切智，<a id="a-9S"></a>法相、<a id="a-9T"></a>法住、<a id="a-9U"></a>法位、<a id="a-9V"></a>法性、<a id="a-9W"></a>实际，<a id="a-9X"></a>不可思议性，<a id="a-9Y"></a>一切种智，<a id="a-9Z"></a>是诸功德力。<a id="a-9a"></a>善男子、<a id="a-9b"></a>善女人作是念：<a id="a-9c"></a>‘是佛舍利，<a id="a-9d"></a>一切智、<a id="a-9e"></a>一切种智、<a id="a-9f"></a>大慈大悲，<a id="a-9g"></a>断一切结使及习，<a id="a-9h"></a>常舍行、<a id="a-9i"></a>不错谬法等诸佛功德住处。<a id="a-9j"></a>’以是故，<a id="a-9k"></a>舍利得供养。<a id="a-9l"></a>世尊，<a id="a-9m"></a>舍利是诸功德宝波罗蜜住处：<a id="a-9n"></a>不垢不净波罗蜜住处，<a id="a-9o"></a>不生不灭波罗蜜，<a id="a-9p"></a>不入不出波罗蜜，<a id="a-9q"></a>不增不损波罗蜜，<a id="a-9r"></a>不来不去不住波罗蜜；<a id="a-9s"></a>是佛舍利，<a id="a-9t"></a>是诸法相波罗蜜住处，<a id="a-9u"></a>以是诸法相波罗蜜熏修故，<a id="a-9v"></a>舍利得供养。</p>
  <p id="a9w">“复次，<a id="a-9x"></a>世尊，<a id="a-9y"></a>置三千大千世界，<a id="a-9z"></a>满中舍利，<a id="a-A0"></a>如恒河沙等诸世界，<a id="a-A1"></a>满其中舍利，<a id="a-A2"></a>作一分；<a id="a-A3"></a>有人书般若波罗蜜经卷作一分。<a id="a-A4"></a>二分之中，<a id="a-A5"></a>我取般若波罗蜜。<a id="a-A6"></a>何以故？<a id="a-A7"></a>是般若波罗蜜中，<a id="a-A8"></a>生诸佛舍利，<a id="a-A9"></a>是般若波罗蜜修熏故，<a id="a-AA"></a>舍利得供养。<a id="a-AB"></a>世尊，<a id="a-AC"></a>若有善男子、<a id="a-AD"></a>善女人供养舍利，<a id="a-AE"></a>恭敬尊重赞叹，<a id="a-AF"></a>其功德报，<a id="a-AG"></a>不可得边，<a id="a-AH"></a>受人中、<a id="a-AI"></a>天上福乐，<a id="a-AJ"></a>所谓刹利大姓、<a id="a-AK"></a>婆罗门大姓、<a id="a-AL"></a>居士大家，<a id="a-AM"></a>四天王天处乃至他化自在天中受福乐；<a id="a-AN"></a>亦以是福德因缘故，<a id="a-AO"></a>当得尽苦。<a id="a-AP"></a>若受是般若波罗蜜，<a id="a-AQ"></a>读诵说、<a id="a-AR"></a>正忆念，<a id="a-AS"></a>是人能具足禅波罗蜜，<a id="a-AT"></a>乃至能具足檀波罗蜜，<a id="a-AU"></a>能具足四念处，<a id="a-AV"></a>乃至能具足十八不共法，<a id="a-AW"></a>过声闻、<a id="a-AX"></a>辟支佛地，<a id="a-AY"></a>住菩萨位；<a id="a-AZ"></a>住菩萨位已，<a id="a-Aa"></a>得菩萨神通，<a id="a-Ab"></a>从一佛界至一佛界，<a id="a-Ac"></a>是菩萨为众生故受身，<a id="a-Ad"></a>随其所应成就众生，<a id="a-Ae"></a>若作转轮圣王、<a id="a-Af"></a>若作刹利大姓、<a id="a-Ag"></a>若作婆罗门大姓，<a id="a-Ah"></a>成就众生。<a id="a-Ai"></a>以是故，<a id="a-Aj"></a>世尊，<a id="a-Ak"></a>我不为轻慢、<a id="a-Al"></a>不恭敬故，<a id="a-Am"></a>不取舍利，<a id="a-An"></a>以善男子、<a id="a-Ao"></a>善女人，<a id="a-Ap"></a>供养般若波罗蜜，<a id="a-Aq"></a>则为供养舍利故。</p>
  <p id="aAr">“复次，<a id="a-As"></a>世尊，<a id="a-At"></a>有人欲见十方无量阿僧祇诸世界中，<a id="a-Au"></a>现在佛法身、<a id="a-Av"></a>色身，<a id="a-Aw"></a>是人应闻受持般若波罗蜜，<a id="a-Ax"></a>读诵、<a id="a-Ay"></a>正忆念，<a id="a-Az"></a>为他人广说！<a id="a-B0"></a>如是，<a id="a-B1"></a>善男子、<a id="a-B2"></a>善女人，<a id="a-B3"></a>当见十方无量阿僧祇世界中诸佛法身、<a id="a-B4"></a>色身。<a id="a-B5"></a>是善男子、<a id="a-B6"></a>善女人，<a id="a-B7"></a>行般若波罗蜜，<a id="a-B8"></a>亦应以法相修念佛三昧。</p>
  <p id="aB9">“复次，<a id="a-BA"></a>善男子、<a id="a-BB"></a>善女人，<a id="a-BC"></a>欲见现在诸佛，<a id="a-BD"></a>应当受是般若波罗蜜，<a id="a-BE"></a>乃至正忆念！<a id="a-BF"></a>”</p>
  <p id="aBG">【论】复次，<a id="a-BH"></a>佛住三事示现，<a id="a-BI"></a>说十二部经者。</p>
  <p id="aBJ">问曰：<a id="a-BK"></a>一切说法人中，<a id="a-BL"></a>无与佛等者。<a id="a-BM"></a>佛说十二部经，<a id="a-BN"></a>则无不备具，<a id="a-BO"></a>云何善男子但受持读诵般若，<a id="a-BP"></a>与佛等无异？</p>
  <p id="aBQ">答曰：<a id="a-BR"></a>此中佛欲称叹般若为大故，<a id="a-BS"></a>于十二部经中，<a id="a-BT"></a>般若为最胜。<a id="a-BU"></a>所以者何？<a id="a-BV"></a>说是般若波罗蜜，<a id="a-BW"></a>多有发菩萨心；<a id="a-BX"></a>说十二部经，<a id="a-BY"></a>杂发三乘意故。<a id="a-BZ"></a>不以菩萨功德比佛无量身，<a id="a-Ba"></a>此说法身。<a id="a-Bb"></a>菩萨但说般若，<a id="a-Bc"></a>劝导大乘；<a id="a-Bd"></a>佛杂说，<a id="a-Be"></a>劝导三乘，<a id="a-Bf"></a>故等无异。</p>
  <p id="aBg">复次，<a id="a-Bh"></a>三事示现及十二部经根本者，<a id="a-Bi"></a>所谓般若波罗蜜是。<a id="a-Bj"></a>供养十方如恒河沙等诸佛，<a id="a-Bk"></a>若复有供养般若经卷，<a id="a-Bl"></a>亦等无异。<a id="a-Bm"></a>此中佛说般若所以福德胜因缘，<a id="a-Bn"></a>所谓般若能破一切苦恼、<a id="a-Bo"></a>衰病、<a id="a-Bp"></a>怖畏等。<a id="a-Bq"></a>如负债人依王，<a id="a-Br"></a>王喻般若，<a id="a-Bs"></a>负债人喻舍利。<a id="a-Bt"></a>舍利是先世业因缘所成，<a id="a-Bu"></a>因缘中应偿诸对，<a id="a-Bv"></a>以般若波罗蜜熏修故，<a id="a-Bw"></a>宿命因缘诸对及饥渴寒热所不能得，<a id="a-Bx"></a>而得诸天世人所见供养。<a id="a-By"></a>如负债人依王，<a id="a-Bz"></a>反为债主所敬。<a id="a-C0"></a>先说无诸衰病及怖畏，<a id="a-C1"></a>以明内；<a id="a-C2"></a>今说摩尼宝，<a id="a-C3"></a>人非人不得其便，<a id="a-C4"></a>以明外。<a id="a-C5"></a>是人供养般若波罗蜜故，<a id="a-C6"></a>若今世、<a id="a-C7"></a>若后世，<a id="a-C8"></a>若身衰心病，<a id="a-C9"></a>尽皆能除；<a id="a-CA"></a>诸善愿事，<a id="a-CB"></a>随意能与。<a id="a-CC"></a>得是般若波罗蜜大宝故，<a id="a-CD"></a>无诸怖畏，<a id="a-CE"></a>无所乏短；<a id="a-CF"></a>譬如无价宝珠，<a id="a-CG"></a>所愿皆得。</p>
  <p id="aCH">问曰：<a id="a-CI"></a>摩尼宝珠，<a id="a-CJ"></a>于玻璃、<a id="a-CK"></a>金银、<a id="a-CL"></a>砗磲、<a id="a-CM"></a>玛瑙、<a id="a-CN"></a>琉璃、<a id="a-CO"></a>珊瑚、<a id="a-CP"></a>琥珀、<a id="a-CQ"></a>金刚等中，<a id="a-CR"></a>是何等宝？</p>
  <p id="aCS">答曰：<a id="a-CT"></a>有人言：<a id="a-CU"></a>“此宝珠从龙王脑中出，<a id="a-CV"></a>人得此珠，<a id="a-CW"></a>毒不能害，<a id="a-CX"></a>入火不能烧，<a id="a-CY"></a>有如是等功德。<a id="a-CZ"></a>”有人言：<a id="a-Ca"></a>“是帝释所执金刚，<a id="a-Cb"></a>用与阿修罗斗时，<a id="a-Cc"></a>碎落阎浮提。<a id="a-Cd"></a>”有人言：<a id="a-Ce"></a>“诸过去久远佛舍利，<a id="a-Cf"></a>法既灭尽，<a id="a-Cg"></a>舍利变成此珠，<a id="a-Ch"></a>以益众生。<a id="a-Ci"></a>”有人言：<a id="a-Cj"></a>“众生福德因缘故，<a id="a-Ck"></a>自然有此珠。<a id="a-Cl"></a>譬如罪因缘故，<a id="a-Cm"></a>地狱中自然有治罪之器。<a id="a-Cn"></a>”此宝名如意，<a id="a-Co"></a>无有定色，<a id="a-Cp"></a>清澈轻妙，<a id="a-Cq"></a>四天下物，<a id="a-Cr"></a>皆悉照现。<a id="a-Cs"></a>如意珠义，<a id="a-Ct"></a>如先说。<a id="a-Cu"></a>是宝常能出一切宝物，<a id="a-Cv"></a>衣服、<a id="a-Cw"></a>饮食，<a id="a-Cx"></a>随意所欲，<a id="a-Cy"></a>尽能与之；<a id="a-Cz"></a>亦能除诸衰恼病苦等。<a id="a-D0"></a>是宝珠有二种：<a id="a-D1"></a>有天上如意宝，<a id="a-D2"></a>有人间如意宝。<a id="a-D3"></a>诸天福德厚故，<a id="a-D4"></a>珠德具足；<a id="a-D5"></a>人福德薄故，<a id="a-D6"></a>珠德不具足。<a id="a-D7"></a>是珠所著房舍、<a id="a-D8"></a>函箧之中，<a id="a-D9"></a>其处亦有威德。<a id="a-DA"></a>般若波罗蜜亦如是者，<a id="a-DB"></a>如如意宝珠，<a id="a-DC"></a>能与在家人今世富乐，<a id="a-DD"></a>随意所欲；<a id="a-DE"></a>般若波罗蜜，<a id="a-DF"></a>能与出家求道人三乘解脱乐，<a id="a-DG"></a>随意所愿。<a id="a-DH"></a>如意宝珠在所著处，<a id="a-DI"></a>非人不得其便；<a id="a-DJ"></a>般若波罗蜜亦如是，<a id="a-DK"></a>行者心与相应，<a id="a-DL"></a>恶邪罗刹不能入其心中，<a id="a-DM"></a>沮坏道意，<a id="a-DN"></a>夺智慧命。</p>
  <p id="aDO">复次，<a id="a-DP"></a>般若所在处，<a id="a-DQ"></a>魔若魔民、<a id="a-DR"></a>地神夜叉、<a id="a-DS"></a>诸恶鬼等，<a id="a-DT"></a>不能得便。<a id="a-DU"></a>如意珠能除四百四病、<a id="a-DV"></a>根本四病风热冷杂；<a id="a-DW"></a>般若波罗蜜亦能除八万四千病、<a id="a-DX"></a>根本四病贪瞋痴等分。<a id="a-DY"></a>淫欲病分二万一千，<a id="a-DZ"></a>瞋恚病分二万一千，<a id="a-Da"></a>愚痴病分二万一千，<a id="a-Db"></a>等分病分二万一千；<a id="a-Dc"></a>以不净观除贪欲，<a id="a-Dd"></a>以慈悲心除瞋恚，<a id="a-De"></a>以观因缘除愚痴，<a id="a-Df"></a>总上三药或不净、<a id="a-Dg"></a>或慈悲、<a id="a-Dh"></a>或观因缘除等分病。<a id="a-Di"></a>如宝珠能除黑闇，<a id="a-Dj"></a>般若亦如是，<a id="a-Dk"></a>能除三界黑闇。<a id="a-Dl"></a>如宝珠能除热，<a id="a-Dm"></a>般若亦如是，<a id="a-Dn"></a>能除淫欲、<a id="a-Do"></a>瞋恚热。<a id="a-Dp"></a>如宝珠能除冷，<a id="a-Dq"></a>般若亦如是，<a id="a-Dr"></a>能除无明、<a id="a-Ds"></a>不信、<a id="a-Dt"></a>不恭敬、<a id="a-Du"></a>懈怠等冷心。<a id="a-Dv"></a>日月皆诸宝所成，<a id="a-Dw"></a>日能作热，<a id="a-Dx"></a>月能作冷，<a id="a-Dy"></a>虽俱利益众生，<a id="a-Dz"></a>以不能兼故，<a id="a-E0"></a>不名为如意。<a id="a-E1"></a>宝珠所在处，<a id="a-E2"></a>毒蛇等诸恶虫所不能害；<a id="a-E3"></a>般若亦如是，<a id="a-E4"></a>贪欲等毒所不能病。<a id="a-E5"></a>若有人毒蛇所螫，<a id="a-E6"></a>持宝珠示之，<a id="a-E7"></a>即时除愈；<a id="a-E8"></a>有人为贪欲等毒蛇所螫，<a id="a-E9"></a>得般若波罗蜜，<a id="a-EA"></a>贪恚毒即除，<a id="a-EB"></a>如难陀、<a id="a-EC"></a>鸯群梨摩罗等。<a id="a-ED"></a>有人眼痛盲瞽，<a id="a-EE"></a>以宝珠示之，<a id="a-EF"></a>即时除愈；<a id="a-EG"></a>般若波罗蜜亦如是，<a id="a-EH"></a>有人以无明、<a id="a-EI"></a>疑悔、<a id="a-EJ"></a>颠倒邪见等破慧眼，<a id="a-EK"></a>得般若即时明了。<a id="a-EL"></a>如人癞疮痈肿，<a id="a-EM"></a>以宝珠示之，<a id="a-EN"></a>即时除愈；<a id="a-EO"></a>般若亦如是，<a id="a-EP"></a>五逆癞罪等，<a id="a-EQ"></a>得般若即时消灭。<a id="a-ER"></a>如以种种色裹宝珠，<a id="a-ES"></a>著水中随作一色；<a id="a-ET"></a>般若亦如是，<a id="a-EU"></a>行者得般若力故，<a id="a-EV"></a>心则柔软，<a id="a-EW"></a>无所著，<a id="a-EX"></a>随信手五根等，<a id="a-EY"></a>亦随顺四禅、<a id="a-EZ"></a>四无量心、<a id="a-Ea"></a>背舍、<a id="a-Eb"></a>胜处及一切入。</p>
  <p id="aEc">复次，<a id="a-Ed"></a>于须陀洹、<a id="a-Ee"></a>斯陀含、<a id="a-Ef"></a>阿那含、<a id="a-Eg"></a>阿罗汉、<a id="a-Eh"></a>辟支佛地，<a id="a-Ei"></a>随顺遍学，<a id="a-Ej"></a>无所违逆。<a id="a-Ek"></a>第六缥色者，<a id="a-El"></a>是虚空色，<a id="a-Em"></a>行者得般若观诸法空，<a id="a-En"></a>心亦随顺不著。<a id="a-Eo"></a>如是等种种者，<a id="a-Ep"></a>入一切诸法，<a id="a-Eq"></a>皆随顺无碍。<a id="a-Er"></a>如水浑浊，<a id="a-Es"></a>杂色不净，<a id="a-Et"></a>以珠著中，<a id="a-Eu"></a>皆清净一色；<a id="a-Ev"></a>般若亦如是，<a id="a-Ew"></a>人有种种烦恼、<a id="a-Ex"></a>邪见、<a id="a-Ey"></a>戏论，<a id="a-Ez"></a>扰心浑浊，<a id="a-F0"></a>得般若则清净一色。<a id="a-F1"></a>如如意珠有无量功德，<a id="a-F2"></a>般若功德亦如是。</p>
  <p id="aF3">今当别相说般若功德：<a id="a-F4"></a>是如意珠，<a id="a-F5"></a>但能除恶鬼，<a id="a-F6"></a>不能坏魔天，<a id="a-F7"></a>般若则能除二事；<a id="a-F8"></a>珠能治身病，<a id="a-F9"></a>般若能治身、<a id="a-FA"></a>心病；<a id="a-FB"></a>珠能治人、<a id="a-FC"></a>神所治病，<a id="a-FD"></a>般若能治一切天龙鬼神所不能治病；<a id="a-FE"></a>珠能治世世曾所治病，<a id="a-FF"></a>般若能治无始世界来未曾所治病，<a id="a-FG"></a>如是等种种差别。<a id="a-FH"></a>珠能照所住处夜闇，<a id="a-FI"></a>般若能照一切烦恼相应无明黑闇，<a id="a-FJ"></a>及不共无明，<a id="a-FK"></a>及一切法中不了痴黑闇。<a id="a-FL"></a>珠但能破所住处热，<a id="a-FM"></a>不能破余处热；<a id="a-FN"></a>般若力，<a id="a-FO"></a>乃至无量世界劫尽大火，<a id="a-FP"></a>一吹能灭，<a id="a-FQ"></a>何况一处热！<a id="a-FR"></a>珠但能除形质火、<a id="a-FS"></a>日之热，<a id="a-FT"></a>般若能除三毒心热；<a id="a-FU"></a>珠能除风雨、<a id="a-FV"></a>寒雪，<a id="a-FW"></a>般若能除十方无量世界众生不信、<a id="a-FX"></a>不恭敬、<a id="a-FY"></a>懈怠心等寒；<a id="a-FZ"></a>珠能却外毒螫，<a id="a-Fa"></a>不能除四大毒蛇，<a id="a-Fb"></a>般若能毕竟除此二种毒；<a id="a-Fc"></a>珠不能治邪见毒，<a id="a-Fd"></a>般若能除；<a id="a-Fe"></a>珠能治肉眼，<a id="a-Ff"></a>般若能治慧眼；<a id="a-Fg"></a>珠能治近见眼，<a id="a-Fh"></a>般若能治远见眼；<a id="a-Fi"></a>珠能治肉眼，<a id="a-Fj"></a>肉眼不作珠，<a id="a-Fk"></a>般若能治慧眼，<a id="a-Fl"></a>慧眼即作般若；<a id="a-Fm"></a>珠能治肉眼，<a id="a-Fn"></a>后病复发，<a id="a-Fo"></a>般若治慧眼，<a id="a-Fp"></a>毕竟清净；<a id="a-Fq"></a>珠能治癞疮恶肿，<a id="a-Fr"></a>般若能治身癞、<a id="a-Fs"></a>心癞。</p>
  <p id="aFt">问曰：<a id="a-Fu"></a>四种病中，<a id="a-Fv"></a>摄一切病，<a id="a-Fw"></a>何以别说眼痛癞病等？</p>
  <p id="aFx">答曰：<a id="a-Fy"></a>眼是身中第一，<a id="a-Fz"></a>所用最贵，<a id="a-G0"></a>是故别说。<a id="a-G1"></a>诸病中癞病最重，<a id="a-G2"></a>宿命罪因缘故难治，<a id="a-G3"></a>是故更说。<a id="a-G4"></a>珠能令水随所裹色，<a id="a-G5"></a>般若能随顺心数善法。<a id="a-G6"></a>珠不能转人心，<a id="a-G7"></a>般若能转一切众生心性所乐所欲。<a id="a-G8"></a>珠能令所著处浊水清，<a id="a-G9"></a>非一切水；<a id="a-GA"></a>般若力能令六觉浊心即时清净，<a id="a-GB"></a>又于诸龙王、<a id="a-GC"></a>鬼神王、<a id="a-GD"></a>人王等贪恚浊心，<a id="a-GE"></a>能令清净。<a id="a-GF"></a>珠能使所著函箧、<a id="a-GG"></a>房舍有威德；<a id="a-GH"></a>般若力能度十方无量世界阿僧祇众生，<a id="a-GI"></a>令有威德。<a id="a-GJ"></a>珠功德力入函箧，<a id="a-GK"></a>不能与人随意功德；<a id="a-GL"></a>舍利得般若熏修故，<a id="a-GM"></a>有人供养，<a id="a-GN"></a>必还得般若而得成佛。<a id="a-GO"></a>是函箧凡夫之人所贵，<a id="a-GP"></a>舍利凡夫、<a id="a-GQ"></a>圣人所贵；<a id="a-GR"></a>函箧世间受乐人所贵，<a id="a-GS"></a>舍利出世间世间受乐人所贵。<a id="a-GT"></a>般若是如意宝珠，<a id="a-GU"></a>函箧是舍利，<a id="a-GV"></a>舍利中虽无般若，<a id="a-GW"></a>般若所熏故得供养。</p>
  <p id="aGX">复次，<a id="a-GY"></a>诸圣法中，<a id="a-GZ"></a>般若第一，<a id="a-Ga"></a>无可譬喻；<a id="a-Gb"></a>以世间人贵是宝珠故，<a id="a-Gc"></a>以珠为喻。<a id="a-Gd"></a>人见如意宝珠，<a id="a-Ge"></a>所愿皆得，<a id="a-Gf"></a>若见珠所住处，<a id="a-Gg"></a>亦得少愿。<a id="a-Gh"></a>行者亦如是，<a id="a-Gi"></a>得是般若波罗蜜义，<a id="a-Gj"></a>即入佛道；<a id="a-Gk"></a>若见般若所住舍利供养故，<a id="a-Gl"></a>得今世、<a id="a-Gm"></a>后世无量福乐，<a id="a-Gn"></a>久必得道。<a id="a-Go"></a>如是总相、<a id="a-Gp"></a>别相，<a id="a-Gq"></a>应当知。</p>
  <p id="aGr">问曰：<a id="a-Gs"></a>般若若有如是功德者，<a id="a-Gt"></a>何以故说舍利是五波罗蜜，<a id="a-Gu"></a>乃至一切种智所住处故得供养？</p>
  <p id="aGv">答曰：<a id="a-Gw"></a>先已说，<a id="a-Gx"></a>一切诸法，<a id="a-Gy"></a>般若波罗蜜为首为明导；<a id="a-Gz"></a>譬如王来必有将从，<a id="a-H0"></a>但举其主名，<a id="a-H1"></a>余者已尽得。<a id="a-H2"></a>赞般若波罗蜜，<a id="a-H3"></a>是义先已说。</p>
  <p id="aH4">【经】“复次，<a id="a-H5"></a>世尊，<a id="a-H6"></a>有二种法相：<a id="a-H7"></a>有为诸法相，<a id="a-H8"></a>无为诸法相。<a id="a-H9"></a>云何有为诸法相？<a id="a-HA"></a>所谓内空中智慧，<a id="a-HB"></a>乃至无法有法空中智慧，<a id="a-HC"></a>四念处中智慧，<a id="a-HD"></a>乃至八圣道分中智慧，<a id="a-HE"></a>佛十力、<a id="a-HF"></a>四无所畏、<a id="a-HG"></a>四无碍智、<a id="a-HH"></a>十八不共法中智慧，<a id="a-HI"></a>善法中不善法中、<a id="a-HJ"></a>有漏法中无漏法中、<a id="a-HK"></a>世间法中出世间法中智慧，<a id="a-HL"></a>是名有为诸法法相。<a id="a-HM"></a>云何名无为诸法相？<a id="a-HN"></a>若法无生无灭，<a id="a-HO"></a>无住无异，<a id="a-HP"></a>无垢无净，<a id="a-HQ"></a>无增无减，<a id="a-HR"></a>诸法自性。<a id="a-HS"></a>云何名诸法自性？<a id="a-HT"></a>诸法无所有性，<a id="a-HU"></a>是诸法自性，<a id="a-HV"></a>是名无为诸法相。<a id="a-HW"></a>”</p>
  <p id="aHX">尔时，<a id="a-HY"></a>佛告释提桓因：<a id="a-HZ"></a>“如是，<a id="a-Ha"></a>如是。<a id="a-Hb"></a>憍尸迦，<a id="a-Hc"></a>过去诸佛，<a id="a-Hd"></a>因是般若波罗蜜，<a id="a-He"></a>得阿耨多罗三藐三菩提，<a id="a-Hf"></a>过去诸佛弟子，<a id="a-Hg"></a>亦因般若波罗蜜，<a id="a-Hh"></a>得须陀洹道，<a id="a-Hi"></a>乃至阿罗汉、<a id="a-Hj"></a>辟支佛道，<a id="a-Hk"></a>未来、<a id="a-Hl"></a>现在世十方无量阿僧祇诸佛，<a id="a-Hm"></a>因是般若波罗蜜，<a id="a-Hn"></a>得阿耨多罗三藐三菩提，<a id="a-Ho"></a>未来、<a id="a-Hp"></a>现在诸佛弟子，<a id="a-Hq"></a>亦因般若波罗蜜，<a id="a-Hr"></a>得须陀洹道，<a id="a-Hs"></a>乃至辟支佛道。<a id="a-Ht"></a>何以故？<a id="a-Hu"></a>般若波罗蜜中广说三乘义，<a id="a-Hv"></a>以无相法故，<a id="a-Hw"></a>无生无灭法故，<a id="a-Hx"></a>无垢无净法故，<a id="a-Hy"></a>无作无起、<a id="a-Hz"></a>不入不出、<a id="a-I0"></a>不增不损、<a id="a-I1"></a>不取不舍法故。<a id="a-I2"></a>以俗法故，<a id="a-I3"></a>非以第一义。<a id="a-I4"></a>何以故？<a id="a-I5"></a>是般若波罗蜜，<a id="a-I6"></a>非此非彼，<a id="a-I7"></a>非高非下，<a id="a-I8"></a>非等非不等，<a id="a-I9"></a>非相非无相，<a id="a-IA"></a>非世间非出世间，<a id="a-IB"></a>非有漏非无漏，<a id="a-IC"></a>非有为非无为，<a id="a-ID"></a>非善非不善，<a id="a-IE"></a>非过去非未来非现在。<a id="a-IF"></a>何以故？<a id="a-IG"></a>憍尸迦，<a id="a-IH"></a>般若波罗蜜，<a id="a-II"></a>不取声闻、<a id="a-IJ"></a>辟支佛法，<a id="a-IK"></a>亦不舍凡夫法。<a id="a-IL"></a>”</p>
  <p id="aIM">释提桓因白佛言：<a id="a-IN"></a>“世尊，<a id="a-IO"></a>菩萨摩诃萨，<a id="a-IP"></a>行般若波罗蜜，<a id="a-IQ"></a>知一切众生心，<a id="a-IR"></a>亦不得众生，<a id="a-IS"></a>乃至知者、<a id="a-IT"></a>见者亦不得。<a id="a-IU"></a>是菩萨不得色，<a id="a-IV"></a>不得受、<a id="a-IW"></a>想、<a id="a-IX"></a>行、<a id="a-IY"></a>识，<a id="a-IZ"></a>不得眼乃至意，<a id="a-Ia"></a>不得色乃至法，<a id="a-Ib"></a>不得眼触因缘生受乃至意触因缘生受，<a id="a-Ic"></a>不得四念处乃至十八不共法，<a id="a-Id"></a>不得阿耨多罗三藐三菩提，<a id="a-Ie"></a>不得诸佛法，<a id="a-If"></a>不得佛。<a id="a-Ig"></a>何以故？<a id="a-Ih"></a>般若波罗蜜，<a id="a-Ii"></a>不为得法故出。<a id="a-Ij"></a>何以故？<a id="a-Ik"></a>般若波罗蜜，<a id="a-Il"></a>性无所有、<a id="a-Im"></a>不可得，<a id="a-In"></a>所用法不可得，<a id="a-Io"></a>处亦不可得！<a id="a-Ip"></a>”</p>
  <p id="aIq">佛告释提桓因：<a id="a-Ir"></a>“如是，<a id="a-Is"></a>如是。<a id="a-It"></a>憍尸迦，<a id="a-Iu"></a>如汝所说！<a id="a-Iv"></a>菩萨摩诃萨，<a id="a-Iw"></a>长夜行般若波罗蜜，<a id="a-Ix"></a>阿耨多罗三藐三菩提不可得，<a id="a-Iy"></a>何况菩萨及菩萨法？<a id="a-Iz"></a>”</p>
  <p id="aJ0">尔时，<a id="a-J1"></a>释提桓因白佛言：<a id="a-J2"></a>“世尊，<a id="a-J3"></a>菩萨摩诃萨但行般若波罗蜜，<a id="a-J4"></a>不行余波罗蜜耶？<a id="a-J5"></a>”</p>
  <p id="aJ6">佛告释提桓因言：<a id="a-J7"></a>“憍尸迦，<a id="a-J8"></a>菩萨尽行六波罗蜜法，<a id="a-J9"></a>以无所得故。<a id="a-JA"></a>行檀波罗蜜，<a id="a-JB"></a>不得施者，<a id="a-JC"></a>不得受者，<a id="a-JD"></a>不得财物。<a id="a-JE"></a>行尸罗波罗蜜，<a id="a-JF"></a>不得戒，<a id="a-JG"></a>不得持戒人，<a id="a-JH"></a>不得破戒人。<a id="a-JI"></a>乃至行般若波罗蜜，<a id="a-JJ"></a>不得智慧，<a id="a-JK"></a>不得智慧人，<a id="a-JL"></a>不得无智慧人。<a id="a-JM"></a>憍尸迦，<a id="a-JN"></a>菩萨摩诃萨行布施时，<a id="a-JO"></a>般若波罗蜜为作明导，<a id="a-JP"></a>能具足檀波罗蜜；<a id="a-JQ"></a>菩萨摩诃萨行持戒时，<a id="a-JR"></a>般若波罗蜜为作明导，<a id="a-JS"></a>能具足尸罗波罗蜜；<a id="a-JT"></a>菩萨摩诃萨行忍辱时，<a id="a-JU"></a>般若波罗蜜为作明导，<a id="a-JV"></a>能具足羼提波罗蜜；<a id="a-JW"></a>菩萨摩诃萨行精进时，<a id="a-JX"></a>般若波罗蜜为作明导，<a id="a-JY"></a>能具足毗梨耶波罗蜜；<a id="a-JZ"></a>菩萨摩诃萨行禅时，<a id="a-Ja"></a>般若波罗蜜为作明导，<a id="a-Jb"></a>能具足禅波罗蜜；<a id="a-Jc"></a>菩萨摩诃萨观诸法时，<a id="a-Jd"></a>般若波罗蜜为作明导，<a id="a-Je"></a>能具足般若波罗蜜。<a id="a-Jf"></a>一切法以无所得故，<a id="a-Jg"></a>所谓色乃至一切种智。<a id="a-Jh"></a>憍尸迦，<a id="a-Ji"></a>譬如阎浮提诸树，<a id="a-Jj"></a>种种叶、<a id="a-Jk"></a>种种华、<a id="a-Jl"></a>种种果、<a id="a-Jm"></a>种种色，<a id="a-Jn"></a>其荫无差别；<a id="a-Jo"></a>诸波罗蜜入般若波罗蜜中，<a id="a-Jp"></a>至萨婆若，<a id="a-Jq"></a>无差别亦如是，<a id="a-Jr"></a>以无所得故。<a id="a-Js"></a>”</p>
  <p id="aJt">释提桓因白佛言：<a id="a-Ju"></a>“世尊，<a id="a-Jv"></a>般若波罗蜜，<a id="a-Jw"></a>大功德成就！<a id="a-Jx"></a>世尊，<a id="a-Jy"></a>般若波罗蜜，<a id="a-Jz"></a>一切功德成就！<a id="a-K0"></a>世尊，<a id="a-K1"></a>般若波罗蜜，<a id="a-K2"></a>无量功德成就！<a id="a-K3"></a>无边大功德成就！<a id="a-K4"></a>无等功德成就！<a id="a-K5"></a>世尊，<a id="a-K6"></a>若有善男子、<a id="a-K7"></a>善女人，<a id="a-K8"></a>书是般若波罗蜜经卷，<a id="a-K9"></a>恭敬供养，<a id="a-KA"></a>尊重赞叹，<a id="a-KB"></a>华香乃至幡盖，<a id="a-KC"></a>如般若波罗蜜所说正忆念；<a id="a-KD"></a>复有善男子、<a id="a-KE"></a>善女人，<a id="a-KF"></a>书般若波罗蜜经卷与他人，<a id="a-KG"></a>其福何所为多？<a id="a-KH"></a>”</p>
  <p id="aKI">佛告释提桓因：<a id="a-KJ"></a>“憍尸迦，<a id="a-KK"></a>我还问汝，<a id="a-KL"></a>随汝意报我。<a id="a-KM"></a>若有善男子、<a id="a-KN"></a>善女人，<a id="a-KO"></a>供养诸佛舍利，<a id="a-KP"></a>恭敬尊重赞叹，<a id="a-KQ"></a>华香乃至幡盖；<a id="a-KR"></a>若复有人分舍利如芥子许与他人，<a id="a-KS"></a>令供养恭敬，<a id="a-KT"></a>尊重赞叹，<a id="a-KU"></a>华香乃至幡盖，<a id="a-KV"></a>其福何所为多？<a id="a-KW"></a>”</p>
  <p id="aKX">释提桓因白佛言：<a id="a-KY"></a>“世尊，<a id="a-KZ"></a>如我从佛闻法中义，<a id="a-Ka"></a>有善男子、<a id="a-Kb"></a>善女人，<a id="a-Kc"></a>自供养舍利，<a id="a-Kd"></a>乃至幡盖；<a id="a-Ke"></a>若复有人分舍利如芥子许，<a id="a-Kf"></a>与他人令供养，<a id="a-Kg"></a>其福甚多！<a id="a-Kh"></a>世尊，<a id="a-Ki"></a>佛见是福，<a id="a-Kj"></a>利众生故，<a id="a-Kk"></a>入金刚三昧中，<a id="a-Kl"></a>碎金刚身作末舍利。<a id="a-Km"></a>何以故？<a id="a-Kn"></a>有人佛灭度后，<a id="a-Ko"></a>供养佛舍利，<a id="a-Kp"></a>乃至如芥子许，<a id="a-Kq"></a>其福报无边，<a id="a-Kr"></a>乃至苦尽。<a id="a-Ks"></a>”</p>
  <p id="aKt">佛告释提桓因：<a id="a-Ku"></a>“如是，<a id="a-Kv"></a>如是。<a id="a-Kw"></a>憍尸迦，<a id="a-Kx"></a>若善男子、<a id="a-Ky"></a>善女人，<a id="a-Kz"></a>书般若波罗蜜经卷，<a id="a-L0"></a>供养恭敬，<a id="a-L1"></a>华香乃至幡盖；<a id="a-L2"></a>若复有人书般若波罗蜜经卷，<a id="a-L3"></a>与他人令学，<a id="a-L4"></a>是善男子、<a id="a-L5"></a>善女人其福甚多！</p>
  <p id="aL6">“复次，<a id="a-L7"></a>憍尸迦，<a id="a-L8"></a>善男子、<a id="a-L9"></a>善女人，<a id="a-LA"></a>如般若波罗蜜中义，<a id="a-LB"></a>为他人说，<a id="a-LC"></a>开示分别令易解，<a id="a-LD"></a>是善男子、<a id="a-LE"></a>善女人，<a id="a-LF"></a>胜于前善男子、<a id="a-LG"></a>善女人功德。<a id="a-LH"></a>所从闻般若波罗蜜，<a id="a-LI"></a>当视其人如佛，<a id="a-LJ"></a>亦如高胜梵行人。<a id="a-LK"></a>何以故？<a id="a-LL"></a>当知般若波罗蜜即是佛，<a id="a-LM"></a>般若波罗蜜不异佛，<a id="a-LN"></a>佛不异般若波罗蜜。<a id="a-LO"></a>过去、<a id="a-LP"></a>未来、<a id="a-LQ"></a>现在诸佛，<a id="a-LR"></a>皆从般若波罗蜜中学，<a id="a-LS"></a>得阿耨多罗三藐三菩提，<a id="a-LT"></a>及高胜梵行人。<a id="a-LU"></a>高胜梵行人者，<a id="a-LV"></a>所谓阿鞞跋致。<a id="a-LW"></a>菩萨摩诃萨亦学是般若波罗蜜，<a id="a-LX"></a>当得阿耨多罗三藐三菩提；<a id="a-LY"></a>声闻人学是般若波罗蜜，<a id="a-LZ"></a>得阿罗汉道；<a id="a-La"></a>求辟支佛道人学是般若波罗蜜，<a id="a-Lb"></a>得辟支佛道。<a id="a-Lc"></a>菩萨亦学是般若波罗蜜，<a id="a-Ld"></a>得入菩萨位。<a id="a-Le"></a>以是故，<a id="a-Lf"></a>憍尸迦，<a id="a-Lg"></a>善男子、<a id="a-Lh"></a>善女人，<a id="a-Li"></a>欲供养现在佛，<a id="a-Lj"></a>恭敬尊重赞叹，<a id="a-Lk"></a>华香乃至幡盖，<a id="a-Ll"></a>当供养般若波罗蜜！<a id="a-Lm"></a>我见是利益，<a id="a-Ln"></a>初得阿耨多罗三藐三菩提时，<a id="a-Lo"></a>作如是念：<a id="a-Lp"></a>‘谁有可供养恭敬、<a id="a-Lq"></a>尊重赞叹依止住者？<a id="a-Lr"></a>’憍尸迦，<a id="a-Ls"></a>我一切世间中，<a id="a-Lt"></a>若天、<a id="a-Lu"></a>若魔、<a id="a-Lv"></a>若梵、<a id="a-Lw"></a>若沙门、<a id="a-Lx"></a>婆罗门中，<a id="a-Ly"></a>不见与我等，<a id="a-Lz"></a>何况有胜者？<a id="a-M0"></a>我自思念：<a id="a-M1"></a>‘我所得法，<a id="a-M2"></a>自致作佛；<a id="a-M3"></a>我供养是法，<a id="a-M4"></a>恭敬尊重赞叹，<a id="a-M5"></a>当依止住，<a id="a-M6"></a>依是法。<a id="a-M7"></a>何等是法？<a id="a-M8"></a>所谓般若波罗蜜。<a id="a-M9"></a>’憍尸迦，<a id="a-MA"></a>我自供养是般若波罗蜜，<a id="a-MB"></a>恭敬尊重赞叹已，<a id="a-MC"></a>依止住；<a id="a-MD"></a>何况善男子、<a id="a-ME"></a>善女人欲得阿耨多罗三藐三菩提，<a id="a-MF"></a>而不供养般若波罗蜜，<a id="a-MG"></a>恭敬尊重赞叹、<a id="a-MH"></a>华香、<a id="a-MI"></a>缨络乃至幡盖？<a id="a-MJ"></a>何以故？<a id="a-MK"></a>般若波罗蜜中生诸菩萨摩诃萨，<a id="a-ML"></a>菩萨摩诃萨中生诸佛。<a id="a-MM"></a>以是故，<a id="a-MN"></a>憍尸迦，<a id="a-MO"></a>善男子、<a id="a-MP"></a>善女人，<a id="a-MQ"></a>若求佛道，<a id="a-MR"></a>若求辟支佛道，<a id="a-MS"></a>若求声闻道，<a id="a-MT"></a>皆应供养般若波罗蜜，<a id="a-MU"></a>恭敬尊重赞叹，<a id="a-MV"></a>华香乃至幡盖。<a id="a-MW"></a>”</p>
  <p id="aMX">【论】问曰：<a id="a-MY"></a>何因缘故说是有为法、<a id="a-MZ"></a>无为法相？</p>
  <p id="aMa">答曰：<a id="a-Mb"></a>帝释赞叹般若波罗蜜，<a id="a-Mc"></a>摄一切法，<a id="a-Md"></a>此中欲说因缘。<a id="a-Me"></a>有为法相，<a id="a-Mf"></a>所谓十八空、<a id="a-Mg"></a>三十七品乃至十八不共法；<a id="a-Mh"></a>略说善不善等，<a id="a-Mi"></a>乃至世间出世间，<a id="a-Mj"></a>是名有为法相。<a id="a-Mk"></a>何以故？<a id="a-Ml"></a>是作相，<a id="a-Mm"></a>先无今有，<a id="a-Mn"></a>已有还无故。<a id="a-Mo"></a>与上相违，<a id="a-Mp"></a>即是无为法相。<a id="a-Mq"></a>是二法相，<a id="a-Mr"></a>皆般若波罗蜜中摄。<a id="a-Ms"></a>有为善法是行处，<a id="a-Mt"></a>无为法是依止处；<a id="a-Mu"></a>余无记、<a id="a-Mv"></a>不善法，<a id="a-Mw"></a>以舍离故不说。<a id="a-Mx"></a>此是新发意菩萨所学。<a id="a-My"></a>若得般若波罗蜜方便力，<a id="a-Mz"></a>应无生忍，<a id="a-N0"></a>则不爱行法，<a id="a-N1"></a>不憎舍法，<a id="a-N2"></a>不离有为法而有无为法，<a id="a-N3"></a>是故不依止涅槃。<a id="a-N4"></a>是以经中说：<a id="a-N5"></a>般若波罗蜜中，<a id="a-N6"></a>广说三乘，<a id="a-N7"></a>用无相法故，<a id="a-N8"></a>无生无灭等。<a id="a-N9"></a>以世谛故作是说，<a id="a-NA"></a>非第一义谛。<a id="a-NB"></a>菩萨行是诸法实相，<a id="a-NC"></a>虽能观一切众生心，<a id="a-ND"></a>亦不得众生；<a id="a-NE"></a>虽能行一切法，<a id="a-NF"></a>亦不得一切法。<a id="a-NG"></a>何以故？<a id="a-NH"></a>以得无所得般若波罗蜜故。<a id="a-NI"></a>佛可其所叹，<a id="a-NJ"></a>菩萨常习是行，<a id="a-NK"></a>乃至阿耨多罗三藐三菩提不可得，<a id="a-NL"></a>何况余法？<a id="a-NM"></a>帝释意念：<a id="a-NN"></a>若般若是究竟法者，<a id="a-NO"></a>行人但行般若波罗蜜，<a id="a-NP"></a>何用余法？<a id="a-NQ"></a>佛答：<a id="a-NR"></a>菩萨行六波罗蜜，<a id="a-NS"></a>以般若波罗蜜，<a id="a-NT"></a>用无所得法和合故，<a id="a-NU"></a>此即是行般若波罗蜜。<a id="a-NV"></a>若但行般若，<a id="a-NW"></a>不行五法，<a id="a-NX"></a>则功德不具足，<a id="a-NY"></a>不美不妙。<a id="a-NZ"></a>譬如愚人不识饮食种具，<a id="a-Na"></a>闻盐是众味主，<a id="a-Nb"></a>便纯食盐，<a id="a-Nc"></a>失味致患；<a id="a-Nd"></a>行者亦如是，<a id="a-Ne"></a>欲除著心故，<a id="a-Nf"></a>但行般若，<a id="a-Ng"></a>反堕邪见，<a id="a-Nh"></a>不能增进善法。<a id="a-Ni"></a>若与五波罗蜜和合，<a id="a-Nj"></a>则功德具足，<a id="a-Nk"></a>义味调适；<a id="a-Nl"></a>虽众行和合，<a id="a-Nm"></a>般若为主。<a id="a-Nn"></a>若布施等诸法离般若波罗蜜，<a id="a-No"></a>则有种种差别；<a id="a-Np"></a>至般若波罗蜜中，<a id="a-Nq"></a>皆一相无有差别。<a id="a-Nr"></a>譬如阎浮提阿那婆达多池，<a id="a-Ns"></a>四大河流，<a id="a-Nt"></a>一大河有五百小川归之，<a id="a-Nu"></a>俱入大海，<a id="a-Nv"></a>则失其本名，<a id="a-Nw"></a>为一味无有别异。<a id="a-Nx"></a>又如树木，<a id="a-Ny"></a>枝叶华果，<a id="a-Nz"></a>众色别异，<a id="a-O0"></a>荫则无别。</p>
  <p id="aO1">问曰：<a id="a-O2"></a>荫亦有差别，<a id="a-O3"></a>树大则荫大。<a id="a-O4"></a>枝叶华果大小种种异形，<a id="a-O5"></a>云何无差别？</p>
  <p id="aO6">答曰：<a id="a-O7"></a>蔽光故影现，<a id="a-O8"></a>无光之处即名为荫，<a id="a-O9"></a>荫不以大小异形为义。</p>
  <p id="aOA">问曰：<a id="a-OB"></a>行般若波罗蜜，<a id="a-OC"></a>受诵乃至正忆念，<a id="a-OD"></a>此事为难；<a id="a-OE"></a>书持般若经卷与他人，<a id="a-OF"></a>为易，<a id="a-OG"></a>功德尚不应等，<a id="a-OH"></a>云何言胜？</p>
  <p id="aOI">答曰：<a id="a-OJ"></a>独行读、<a id="a-OK"></a>诵、<a id="a-OL"></a>正忆念虽难，<a id="a-OM"></a>或以我心故功德小。<a id="a-ON"></a>以经卷与他者，<a id="a-OO"></a>有大悲心，<a id="a-OP"></a>作佛道因缘，<a id="a-OQ"></a>无吾我故，<a id="a-OR"></a>功德为大。<a id="a-OS"></a>如佛问帝释：<a id="a-OT"></a>若人自供养舍利，<a id="a-OU"></a>复有人以舍利与他令供养，<a id="a-OV"></a>其福何所为多？<a id="a-OW"></a>答曰：<a id="a-OX"></a>与他人令供养得福多，<a id="a-OY"></a>以无吾我、<a id="a-OZ"></a>慈心与故。<a id="a-Oa"></a>佛虽不用福德，<a id="a-Ob"></a>见有如是大利益众生故，<a id="a-Oc"></a>是以入金刚三昧，<a id="a-Od"></a>自碎其身。</p>
  <p id="aOe">问曰：<a id="a-Of"></a>若福德在心，<a id="a-Og"></a>佛何用碎身如芥子，<a id="a-Oh"></a>令人供养？</p>
  <p id="aOi">答曰：<a id="a-Oj"></a>信净心从二因缘生：<a id="a-Ok"></a>一者、<a id="a-Ol"></a>内正忆念，<a id="a-Om"></a>二者、<a id="a-On"></a>外有良福田。<a id="a-Oo"></a>譬如有好谷子，<a id="a-Op"></a>田又良美，<a id="a-Oq"></a>所收必多。<a id="a-Or"></a>是故心虽好，<a id="a-Os"></a>必因舍利，<a id="a-Ot"></a>然后得大果报。<a id="a-Ou"></a>佛既可其言，<a id="a-Ov"></a>复更自说：<a id="a-Ow"></a>有人书写经卷与人，<a id="a-Ox"></a>复有人于大众中广解其义，<a id="a-Oy"></a>其福胜前，<a id="a-Oz"></a>视是人如佛、<a id="a-P0"></a>若次佛。<a id="a-P1"></a>如佛、<a id="a-P2"></a>若次佛，<a id="a-P3"></a>义如先说。</p>
  <p id="aP4">佛以二种因缘，<a id="a-P5"></a>证般若波罗蜜为胜：<a id="a-P6"></a>一者、<a id="a-P7"></a>三世圣人从中学，<a id="a-P8"></a>成圣道；<a id="a-P9"></a>二者、<a id="a-PA"></a>我以此法故，<a id="a-PB"></a>得成无上圣，<a id="a-PC"></a>我今还师仰此法。<a id="a-PD"></a>法者，<a id="a-PE"></a>诸法实相，<a id="a-PF"></a>所谓般若波罗蜜。<a id="a-PG"></a>憍尸迦，<a id="a-PH"></a>我更无所求，<a id="a-PI"></a>而犹推尊般若供养，<a id="a-PJ"></a>何况善男子不以种种供具，<a id="a-PK"></a>供养般若波罗蜜？<a id="a-PL"></a>此中说因缘：<a id="a-PM"></a>般若是菩萨根本因缘，<a id="a-PN"></a>菩萨是诸佛根本因缘，<a id="a-PO"></a>诸佛是一切世间大利益安乐因缘。<a id="a-PP"></a>是故声闻、<a id="a-PQ"></a>辟支佛人，<a id="a-PR"></a>欲疾安隐，<a id="a-PS"></a>入三解脱门行者，<a id="a-PT"></a>犹尚供养般若波罗蜜，<a id="a-PU"></a>何况菩萨！<a id="a-PV"></a>供养具者，<a id="a-PW"></a>所谓以一心听受，<a id="a-PX"></a>乃至正忆念，<a id="a-PY"></a>及以华香乃至幡盖。</p>
 </body>
</html>