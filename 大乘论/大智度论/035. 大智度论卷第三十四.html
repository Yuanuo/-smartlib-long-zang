<!doctype html>
<html id="z3IBVGMtl" data-ver="1517">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第三十四</h1>
  <h2 id="a2">释初品中信持</h2>
  <p id="a3">【经】“十方如恒河沙等世界中诸佛所说法，<a id="a-4"></a>已说、<a id="a-5"></a>今说、<a id="a-6"></a>当说；<a id="a-7"></a>闻已，<a id="a-8"></a>欲一切信持，<a id="a-9"></a>自行亦为人说，<a id="a-A"></a>当学般若波罗蜜！<a id="a-B"></a>”</p>
  <p id="aC">【论】问曰：<a id="a-D"></a>上已说十方诸佛所说，<a id="a-E"></a>欲忆持不忘，<a id="a-F"></a>当学般若，<a id="a-G"></a>今何以复说信持三世佛法？</p>
  <p id="aH">答曰：<a id="a-I"></a>上说欲忆持十方诸佛法，<a id="a-J"></a>未知是何法，<a id="a-K"></a>故说十二部经是佛法，<a id="a-L"></a>及声闻所不闻者。<a id="a-M"></a>上但言恒河沙等世界诸佛，<a id="a-N"></a>今言恒河沙三世诸佛法。<a id="a-O"></a>又上但说受持不忘，<a id="a-P"></a>不说受持利益；<a id="a-Q"></a>今言自为，<a id="a-R"></a>亦为他人说，<a id="a-S"></a>是故复说。</p>
  <p id="aT">【经】“复次，<a id="a-U"></a>舍利弗，<a id="a-V"></a>菩萨摩诃萨，<a id="a-W"></a>过去诸佛说已，<a id="a-X"></a>未来诸佛当说，<a id="a-Y"></a>欲闻闻已，<a id="a-Z"></a>自利亦利他人，<a id="a-a"></a>当学般若波罗蜜！<a id="a-b"></a>”</p>
  <p id="ac">【论】问曰：<a id="a-d"></a>十方现在佛所说法，<a id="a-e"></a>可受、<a id="a-f"></a>可持；<a id="a-g"></a>过去已灭，<a id="a-h"></a>未来未有，<a id="a-i"></a>云何可闻？</p>
  <p id="aj">答曰：<a id="a-k"></a>此义先已答，<a id="a-l"></a>今当更说。<a id="a-m"></a>菩萨有三昧，<a id="a-n"></a>名观三世诸佛三昧。<a id="a-o"></a>菩萨入是三昧中，<a id="a-p"></a>悉见三世诸佛，<a id="a-q"></a>闻其说法；<a id="a-r"></a>譬如外道神仙，<a id="a-s"></a>于未来世事，<a id="a-t"></a>未有形兆，<a id="a-u"></a>未有言说，<a id="a-v"></a>以智慧力故，<a id="a-w"></a>亦见、<a id="a-x"></a>亦闻。</p>
  <p id="ay">复次，<a id="a-z"></a>诸菩萨力不可思议，<a id="a-10"></a>未来世虽未有形，<a id="a-11"></a>未有言说，<a id="a-12"></a>而能见、<a id="a-13"></a>能闻。<a id="a-14"></a>或以陀罗尼力，<a id="a-15"></a>或以今事比知过去、<a id="a-16"></a>未来诸事。<a id="a-17"></a>以是故言，<a id="a-18"></a>欲得是者，<a id="a-19"></a>当学般若波罗蜜。</p>
  <p id="a1A">【经】“十方如恒河沙等诸世界，<a id="a-1B"></a>中间闇处，<a id="a-1C"></a>日月所不照，<a id="a-1D"></a>欲持光明普照，<a id="a-1E"></a>当学般若波罗蜜！<a id="a-1F"></a>”</p>
  <p id="a1G">【论】菩萨从兜率天上欲降神母胎，<a id="a-1H"></a>尔时，<a id="a-1I"></a>身放光明，<a id="a-1J"></a>遍照一切世界，<a id="a-1K"></a>及世间幽冥之处。<a id="a-1L"></a>次后生时，<a id="a-1M"></a>光明遍照，<a id="a-1N"></a>亦复如是。<a id="a-1O"></a>初成道时，<a id="a-1P"></a>转法轮时，<a id="a-1Q"></a>般涅槃时，<a id="a-1R"></a>放大光明，<a id="a-1S"></a>皆亦如是。<a id="a-1T"></a>及于余时现大神通，<a id="a-1U"></a>放大光明：<a id="a-1V"></a>如欲说般若波罗蜜时，<a id="a-1W"></a>现大神通，<a id="a-1X"></a>以大光明，<a id="a-1Y"></a>遍照世间幽冥之处。<a id="a-1Z"></a>如是比，<a id="a-1a"></a>处处经中说神通光明。</p>
  <p id="a1b">问曰：<a id="a-1c"></a>此是佛力，<a id="a-1d"></a>何以说菩萨？</p>
  <p id="a1e">答曰：<a id="a-1f"></a>今言菩萨欲得是者，<a id="a-1g"></a>当学般若波罗蜜。<a id="a-1h"></a>诸大菩萨能有是力，<a id="a-1i"></a>如遍吉菩萨，<a id="a-1j"></a>观世音、<a id="a-1k"></a>得大势、<a id="a-1l"></a>明网、<a id="a-1m"></a>无量光菩萨等，<a id="a-1n"></a>能有是力，<a id="a-1o"></a>身出无量光明，<a id="a-1p"></a>能照十方如恒河沙等世界。<a id="a-1q"></a>又如阿弥陀佛世界中，<a id="a-1r"></a>诸菩萨身出常光，<a id="a-1s"></a>照十万由旬。</p>
  <p id="a1t">问曰：<a id="a-1u"></a>菩萨身光如是，<a id="a-1v"></a>本以何业因缘得？</p>
  <p id="a1w">答曰：<a id="a-1x"></a>身业清净故身得庄严。<a id="a-1y"></a>如经说：<a id="a-1z"></a>有一鬼，<a id="a-20"></a>头似猪，<a id="a-21"></a>臭虫从口出，<a id="a-22"></a>身有金色光明。<a id="a-23"></a>是鬼宿世作比丘，<a id="a-24"></a>恶口骂詈客比丘。<a id="a-25"></a>身持净戒，<a id="a-26"></a>故身有光明；<a id="a-27"></a>口有恶言，<a id="a-28"></a>故臭虫从口出。<a id="a-29"></a>如经说：<a id="a-2A"></a>心清净优劣，<a id="a-2B"></a>故光有上、<a id="a-2C"></a>中、<a id="a-2D"></a>下，<a id="a-2E"></a>少光、<a id="a-2F"></a>大光、<a id="a-2G"></a>光音。<a id="a-2H"></a>欲界诸天，<a id="a-2I"></a>心清净布施、<a id="a-2J"></a>持戒，<a id="a-2K"></a>故身有光明。</p>
  <p id="a2L">复次，<a id="a-2M"></a>有人怜愍众生故，<a id="a-2N"></a>于闇处燃灯，<a id="a-2O"></a>亦为供养尊像、<a id="a-2P"></a>塔、<a id="a-2Q"></a>寺故，<a id="a-2R"></a>亦以明珠、<a id="a-2S"></a>户向、<a id="a-2T"></a>明镜等明净物布施故，<a id="a-2U"></a>身有光明。</p>
  <p id="a2V">复次，<a id="a-2W"></a>常修慈心，<a id="a-2X"></a>遍念众生，<a id="a-2Y"></a>心清净故；<a id="a-2Z"></a>又常修念佛三昧，<a id="a-2a"></a>念诸佛光明神德故，<a id="a-2b"></a>得身光明。</p>
  <p id="a2c">复次，<a id="a-2d"></a>行者常修火一切入；<a id="a-2e"></a>又以智慧光明，<a id="a-2f"></a>教化愚闇邪见众生，<a id="a-2g"></a>以是业因缘故，<a id="a-2h"></a>得心中智慧明，<a id="a-2i"></a>身亦有光。<a id="a-2j"></a>如是等业因缘，<a id="a-2k"></a>得身光清净。</p>
  <p id="a2l">【经】“十方如恒河沙等世界中，<a id="a-2m"></a>无有佛名、<a id="a-2n"></a>法名、<a id="a-2o"></a>僧名，<a id="a-2p"></a>欲使一切众生，<a id="a-2q"></a>皆得正见，<a id="a-2r"></a>闻三宝音者，<a id="a-2s"></a>当学般若波罗蜜！<a id="a-2t"></a>”</p>
  <p id="a2u">【论】菩萨于先无佛法塔寺处，<a id="a-2v"></a>于中起塔，<a id="a-2w"></a>以是业因缘，<a id="a-2x"></a>后身得力成就；<a id="a-2y"></a>于无佛法众处，<a id="a-2z"></a>赞叹三宝，<a id="a-30"></a>令众生入于正见。<a id="a-31"></a>如经说：<a id="a-32"></a>有人于先无佛塔国土中，<a id="a-33"></a>修立塔庙，<a id="a-34"></a>得梵福德；<a id="a-35"></a>梵名无量福德。<a id="a-36"></a>以是因缘，<a id="a-37"></a>疾得禅定；<a id="a-38"></a>得禅定故，<a id="a-39"></a>得无量神通；<a id="a-3A"></a>神通力故，<a id="a-3B"></a>能至十方赞叹三宝。<a id="a-3C"></a>正见者，<a id="a-3D"></a>若先不识三宝功德，<a id="a-3E"></a>因菩萨故得信三宝，<a id="a-3F"></a>信三宝故信业因缘罪福，<a id="a-3G"></a>信业因缘故信世间是缚，<a id="a-3H"></a>涅槃是解。<a id="a-3I"></a>赞叹三宝义，<a id="a-3J"></a>如八念中说。</p>
  <p id="a3K">【经】“欲令十方如恒河沙等世界中众生，<a id="a-3L"></a>以我力故，<a id="a-3M"></a>盲者得视，<a id="a-3N"></a>聋者得听，<a id="a-3O"></a>狂者得念，<a id="a-3P"></a>裸者得衣，<a id="a-3Q"></a>饥渴者得饱满，<a id="a-3R"></a>当学般若波罗蜜！<a id="a-3S"></a>”</p>
  <p id="a3T">【论】菩萨行无碍般若波罗蜜，<a id="a-3U"></a>若得无碍解脱成佛；<a id="a-3V"></a>若作法性生身菩萨，<a id="a-3W"></a>如文殊尸利等，<a id="a-3X"></a>在十住地，<a id="a-3Y"></a>有种种功德具足，<a id="a-3Z"></a>众生见者，<a id="a-3a"></a>皆得如愿。<a id="a-3b"></a>譬如如意珠，<a id="a-3c"></a>所欲皆得；<a id="a-3d"></a>法性生身佛及法性生身菩萨，<a id="a-3e"></a>人有见者，<a id="a-3f"></a>皆得所愿，<a id="a-3g"></a>亦复如是。</p>
  <p id="a3h">复次，<a id="a-3i"></a>菩萨从初发意已来，<a id="a-3j"></a>于无量劫中，<a id="a-3k"></a>治一切众生九十六种眼病；<a id="a-3l"></a>又于无量世中，<a id="a-3m"></a>自以眼布施众生；<a id="a-3n"></a>又智慧光明，<a id="a-3o"></a>破邪见黑闇；<a id="a-3p"></a>又以大悲，<a id="a-3q"></a>欲令众生所愿皆得。<a id="a-3r"></a>如是业因缘，<a id="a-3s"></a>云何令众生见菩萨身而不得眼？<a id="a-3t"></a>余事亦如是。<a id="a-3u"></a>此诸义，<a id="a-3v"></a>如放光中说。</p>
  <p id="a3w">【经】“复次，<a id="a-3x"></a>舍利弗，<a id="a-3y"></a>菩萨摩诃萨，<a id="a-3z"></a>若欲令十方如恒沙等世界中众生，<a id="a-40"></a>诸在三恶趣者，<a id="a-41"></a>以我力故皆得人身，<a id="a-42"></a>当学般若波罗蜜！<a id="a-43"></a>”</p>
  <p id="a44">【论】问曰：<a id="a-45"></a>自以善业因缘故得人身，<a id="a-46"></a>云何菩萨言：<a id="a-47"></a>以我力因缘故，<a id="a-48"></a>令三恶道中众生皆得人身？</p>
  <p id="a49">答曰：<a id="a-4A"></a>不言以菩萨业因缘，<a id="a-4B"></a>令众生得人身；<a id="a-4C"></a>但言菩萨恩力因缘故得，<a id="a-4D"></a>菩萨以神通变化说法力故，<a id="a-4E"></a>令众生修善得人身。<a id="a-4F"></a>如经中说二因缘，<a id="a-4G"></a>发起正见：<a id="a-4H"></a>一者、<a id="a-4I"></a>外闻正法，<a id="a-4J"></a>二者、<a id="a-4K"></a>内有正念。<a id="a-4L"></a>又如草木，<a id="a-4M"></a>内有种子，<a id="a-4N"></a>外有雨泽，<a id="a-4O"></a>然后得生。<a id="a-4P"></a>若无菩萨，<a id="a-4Q"></a>众生虽有业因缘，<a id="a-4R"></a>无由发起，<a id="a-4S"></a>以是故知诸佛菩萨，<a id="a-4T"></a>所益甚多！</p>
  <p id="a4U">问曰：<a id="a-4V"></a>云何能令三恶道中众生皆得解脱？<a id="a-4W"></a>佛尚不能，<a id="a-4X"></a>何况菩萨？</p>
  <p id="a4Y">答曰：<a id="a-4Z"></a>菩萨心愿欲尔，<a id="a-4a"></a>则无过咎。<a id="a-4b"></a>又多得解脱，<a id="a-4c"></a>故言一切。<a id="a-4d"></a>如诸佛及大菩萨身，<a id="a-4e"></a>遍出无量光明。<a id="a-4f"></a>从是光明出无量化身，<a id="a-4g"></a>遍入十方三恶道中，<a id="a-4h"></a>令地狱火灭汤冷，<a id="a-4i"></a>其中众生心清净故，<a id="a-4j"></a>生天上人中；<a id="a-4k"></a>令饿鬼道饥渴饱满，<a id="a-4l"></a>开发善心，<a id="a-4m"></a>得生天人中；<a id="a-4n"></a>令畜生道随意得食，<a id="a-4o"></a>离诸恐怖，<a id="a-4p"></a>开发善心，<a id="a-4q"></a>亦得生天人中。<a id="a-4r"></a>如是名为一切三恶道得解脱。</p>
  <p id="a4s">问曰：<a id="a-4t"></a>如余经说生天人中，<a id="a-4u"></a>此何以但说皆得人身？</p>
  <p id="a4v">答曰：<a id="a-4w"></a>于人中得修大功德，<a id="a-4x"></a>亦受福乐；<a id="a-4y"></a>天上多著乐故，<a id="a-4z"></a>不能修道。<a id="a-50"></a>以是故愿令皆得人身。</p>
  <p id="a51">复次，<a id="a-52"></a>菩萨不愿众生但受福乐，<a id="a-53"></a>欲令得解脱，<a id="a-54"></a>常乐涅槃，<a id="a-55"></a>以是故不说生天上。</p>
  <p id="a56">【经】“欲令十方如恒河沙等世界中众生，<a id="a-57"></a>以我力故，<a id="a-58"></a>立于戒、<a id="a-59"></a>三昧、<a id="a-5A"></a>智慧、<a id="a-5B"></a>解脱、<a id="a-5C"></a>解脱知见，<a id="a-5D"></a>令得须陀洹果，<a id="a-5E"></a>乃至阿耨多罗三藐三菩提，<a id="a-5F"></a>当学般若波罗蜜！<a id="a-5G"></a>”</p>
  <p id="a5H">【论】问曰：<a id="a-5I"></a>先已说此五众道果，<a id="a-5J"></a>今何以更说？</p>
  <p id="a5K">答曰：<a id="a-5L"></a>上说但是声闻法，<a id="a-5M"></a>从须陀洹乃至无余涅槃；<a id="a-5N"></a>今杂说三乘，<a id="a-5O"></a>声闻、<a id="a-5P"></a>辟支佛，<a id="a-5Q"></a>乃至阿耨多罗三藐三菩提。</p>
  <p id="a5R">【经】“复次，<a id="a-5S"></a>舍利弗，<a id="a-5T"></a>菩萨摩诃萨欲学诸佛威仪，<a id="a-5U"></a>当学般若波罗蜜！<a id="a-5V"></a>”</p>
  <p id="a5W">【论】问曰：<a id="a-5X"></a>何等是诸佛威仪？</p>
  <p id="a5Y">答曰：<a id="a-5Z"></a>威仪名身四动止。<a id="a-5a"></a>譬如象王，<a id="a-5b"></a>回身而观；<a id="a-5c"></a>行时足离地四指，<a id="a-5d"></a>虽不蹈地而轮迹现；<a id="a-5e"></a>不迟不疾，<a id="a-5f"></a>身不倾动；<a id="a-5g"></a>常举右手安慰众生；<a id="a-5h"></a>结跏趺坐，<a id="a-5i"></a>其身正直；<a id="a-5j"></a>常偃右胁，<a id="a-5k"></a>累膝而卧；<a id="a-5l"></a>所敷草蓐，<a id="a-5m"></a>齐整不乱；<a id="a-5n"></a>食不著味，<a id="a-5o"></a>美恶等一；<a id="a-5p"></a>若受人请，<a id="a-5q"></a>默然无言；<a id="a-5r"></a>言辞柔软，<a id="a-5s"></a>方便利益，<a id="a-5t"></a>不失时节。</p>
  <p id="a5u">复次，<a id="a-5v"></a>法身佛威仪者，<a id="a-5w"></a>过东方如恒河沙等世界以为一步，<a id="a-5x"></a>梵音说法，<a id="a-5y"></a>亦复如是。<a id="a-5z"></a>法身佛相义，<a id="a-60"></a>如先说。</p>
  <p id="a61">【经】“菩萨摩诃萨欲得如象王视观，<a id="a-62"></a>当学般若波罗蜜！<a id="a-63"></a>菩萨作是愿：<a id="a-64"></a>‘使我行时离地四指，<a id="a-65"></a>足不蹈地。<a id="a-66"></a>我当共四天王天，<a id="a-67"></a>乃至阿迦尼吒天，<a id="a-68"></a>无量千万亿诸天众，<a id="a-69"></a>围绕恭敬，<a id="a-6A"></a>至菩提树下。<a id="a-6B"></a>’当学般若波罗蜜！<a id="a-6C"></a>”</p>
  <p id="a6D">【论】如象王视者，<a id="a-6E"></a>若欲回身观时，<a id="a-6F"></a>举身俱转。</p>
  <p id="a6G">大人相者，<a id="a-6H"></a>身心专一；<a id="a-6I"></a>是故若有所观，<a id="a-6J"></a>身心俱回。<a id="a-6K"></a>譬如师子有所搏撮，<a id="a-6L"></a>不以小物故而改其壮势；<a id="a-6M"></a>佛亦如是，<a id="a-6N"></a>若有所观，<a id="a-6O"></a>若有所说，<a id="a-6P"></a>身与心俱，<a id="a-6Q"></a>常不分散。<a id="a-6R"></a>所以者何？<a id="a-6S"></a>从无数劫来，<a id="a-6T"></a>集一心法；<a id="a-6U"></a>以是业因缘故，<a id="a-6V"></a>头骨与身为一，<a id="a-6W"></a>无有分解；<a id="a-6X"></a>又以世世破憍慢故，<a id="a-6Y"></a>不轻众生，<a id="a-6Z"></a>观则俱转。<a id="a-6a"></a>如尼他阿波陀那中说：<a id="a-6b"></a>舍婆提国除粪人，<a id="a-6c"></a>而佛以手摩头，<a id="a-6d"></a>教令出家，<a id="a-6e"></a>犹不轻之。</p>
  <p id="a6f">足离地四指者，<a id="a-6g"></a>佛若常飞，<a id="a-6h"></a>众生疑怪，<a id="a-6i"></a>谓佛非是人类，<a id="a-6j"></a>则不归附；<a id="a-6k"></a>若足到地，<a id="a-6l"></a>则众生以为与常人不异，<a id="a-6m"></a>不生敬心。<a id="a-6n"></a>是故虽为行地，<a id="a-6o"></a>四指不到而轮迹现。</p>
  <p id="a6p">问曰：<a id="a-6q"></a>如佛常放大光，<a id="a-6r"></a>足不到地，<a id="a-6s"></a>众生何以故不尽敬附？</p>
  <p id="a6t">答曰：<a id="a-6u"></a>众生无量劫中积罪甚重，<a id="a-6v"></a>无明垢深，<a id="a-6w"></a>于佛生疑，<a id="a-6x"></a>谓是幻师，<a id="a-6y"></a>以术诳人；<a id="a-6z"></a>或言足不蹈地，<a id="a-70"></a>生性自尔，<a id="a-71"></a>如鸟能飞，<a id="a-72"></a>有何奇特！<a id="a-73"></a>或有众生罪重因缘故，<a id="a-74"></a>不见佛相，<a id="a-75"></a>直谓大威德沙门而已；<a id="a-76"></a>譬如人重病欲死，<a id="a-77"></a>名药美食，<a id="a-78"></a>皆谓臭秽，<a id="a-79"></a>是故不尽敬附。</p>
  <p id="a7A">共四天王天，<a id="a-7B"></a>乃至阿迦尼吒无量千万亿诸天众，<a id="a-7C"></a>恭敬围绕至菩提树下者，<a id="a-7D"></a>是诸佛常法。<a id="a-7E"></a>佛为世尊，<a id="a-7F"></a>至菩提树下，<a id="a-7G"></a>欲破二种魔：<a id="a-7H"></a>一者、<a id="a-7I"></a>结使魔，<a id="a-7J"></a>二者、<a id="a-7K"></a>自在天子魔。<a id="a-7L"></a>欲成一切智！<a id="a-7M"></a>是诸天众，<a id="a-7N"></a>云何不恭敬侍送？<a id="a-7O"></a>又诸天世世佐助拥护菩萨，<a id="a-7P"></a>乃至出家时，<a id="a-7Q"></a>令诸宫人婇女，<a id="a-7R"></a>纯惛而卧，<a id="a-7S"></a>捧马足逾城出。<a id="a-7T"></a>今日事办，<a id="a-7U"></a>我当共侍送至菩提树下。</p>
  <p id="a7V">问曰：<a id="a-7W"></a>何以不说刹利、<a id="a-7X"></a>婆罗门等无量人侍送，<a id="a-7Y"></a>而但说诸天？</p>
  <p id="a7Z">答曰：<a id="a-7a"></a>佛独于深林中求菩提树，<a id="a-7b"></a>非是人行处，<a id="a-7c"></a>是故不说。<a id="a-7d"></a>又以人无天眼、<a id="a-7e"></a>他心智故，<a id="a-7f"></a>不知佛当成道，<a id="a-7g"></a>是故不说。</p>
  <p id="a7h">复次，<a id="a-7i"></a>诸天贵于人，<a id="a-7j"></a>故但说天。</p>
  <p id="a7k">复次，<a id="a-7l"></a>诸佛常乐闲静处，<a id="a-7m"></a>诸天能隐身不见，<a id="a-7n"></a>不妨闲静，<a id="a-7o"></a>是故但说诸天侍从。</p>
  <p id="a7p">复次，<a id="a-7q"></a>菩萨见五比丘舍菩萨而去，<a id="a-7r"></a>而菩萨独至树下，<a id="a-7s"></a>是故作是愿。</p>
  <p id="a7t">【经】“我当于菩提树下坐，<a id="a-7u"></a>四天王天乃至阿迦尼吒天，<a id="a-7v"></a>以天衣为座，<a id="a-7w"></a>当学般若波罗蜜！<a id="a-7x"></a>”</p>
  <p id="a7y">【论】问曰：<a id="a-7z"></a>如经说：<a id="a-80"></a>佛敷草树下坐而成佛道，<a id="a-81"></a>今云何愿言以天衣为座？</p>
  <p id="a82">答曰：<a id="a-83"></a>声闻经中说敷草，<a id="a-84"></a>摩诃衍经中随众生所见，<a id="a-85"></a>或有见敷草树下，<a id="a-86"></a>或见敷天綩綖，<a id="a-87"></a>随其福德多少，<a id="a-88"></a>所见不同。</p>
  <p id="a89">复次，<a id="a-8A"></a>生身佛把草树下；<a id="a-8B"></a>法性生身佛以天衣为座，<a id="a-8C"></a>或胜天衣。</p>
  <p id="a8D">复次，<a id="a-8E"></a>佛于深林树下成佛，<a id="a-8F"></a>林中人见，<a id="a-8G"></a>则奉佛草；<a id="a-8H"></a>若贵人见者，<a id="a-8I"></a>当以所贵衣服为座；<a id="a-8J"></a>但林中无贵人故，<a id="a-8K"></a>时诸龙神天，<a id="a-8L"></a>各以妙衣为座。<a id="a-8M"></a>四天王衣重二两，<a id="a-8N"></a>忉利天衣重一两，<a id="a-8O"></a>夜摩天衣重十八铢，<a id="a-8P"></a>兜率陀天衣重十二铢，<a id="a-8Q"></a>化乐天衣重六铢，<a id="a-8R"></a>他化自在天衣重三铢；<a id="a-8S"></a>色界天衣无重相。<a id="a-8T"></a>欲界天衣从树边生，<a id="a-8U"></a>无缕无织；<a id="a-8V"></a>譬如薄冰，<a id="a-8W"></a>光曜明净，<a id="a-8X"></a>有种种色。<a id="a-8Y"></a>色界天衣，<a id="a-8Z"></a>纯金色光明，<a id="a-8a"></a>不可称知。<a id="a-8b"></a>如是等宝衣敷座，<a id="a-8c"></a>菩萨坐上，<a id="a-8d"></a>成阿耨多罗三藐三菩提。</p>
  <p id="a8e">问曰：<a id="a-8f"></a>何以但说诸天敷衣，<a id="a-8g"></a>不说十方诸大菩萨为佛敷座？<a id="a-8h"></a>诸菩萨等，<a id="a-8i"></a>佛将成道时，<a id="a-8j"></a>皆为佛敷座；<a id="a-8k"></a>或广长一由旬，<a id="a-8l"></a>十百千万亿乃至无量由旬，<a id="a-8m"></a>高亦如是。<a id="a-8n"></a>此诸宝座，<a id="a-8o"></a>是菩萨无漏福德生故，<a id="a-8p"></a>是诸天目所不见，<a id="a-8q"></a>何况手触？<a id="a-8r"></a>十方三世诸佛，<a id="a-8s"></a>降魔得道，<a id="a-8t"></a>庄严佛事，<a id="a-8u"></a>皆悉照见，<a id="a-8v"></a>譬如明镜；<a id="a-8w"></a>如是妙座，<a id="a-8x"></a>何以不说？</p>
  <p id="a8y">答曰：<a id="a-8z"></a>般若波罗蜜有二种：<a id="a-90"></a>一者、<a id="a-91"></a>与声闻、<a id="a-92"></a>菩萨、<a id="a-93"></a>诸天共说，<a id="a-94"></a>二者、<a id="a-95"></a>但与十住具足菩萨说。<a id="a-96"></a>是般若波罗蜜中，<a id="a-97"></a>应说菩萨为佛敷座。<a id="a-98"></a>所以者何？<a id="a-99"></a>诸天知佛恩，<a id="a-9A"></a>不及一生、<a id="a-9B"></a>二生诸大菩萨；<a id="a-9C"></a>如是菩萨云何不以神通力而供养佛？<a id="a-9D"></a>是中合声闻说，<a id="a-9E"></a>是故不说。</p>
  <p id="a9F">【经】“我得阿耨多罗三藐三菩提时，<a id="a-9G"></a>行、<a id="a-9H"></a>住、<a id="a-9I"></a>坐、<a id="a-9J"></a>卧处，<a id="a-9K"></a>欲使悉为金刚，<a id="a-9L"></a>当学般若波罗蜜！<a id="a-9M"></a>”</p>
  <p id="a9N">【论】问曰：<a id="a-9O"></a>何以故佛四威仪中，<a id="a-9P"></a>地悉为金刚？</p>
  <p id="a9Q">答曰：<a id="a-9R"></a>有人言：<a id="a-9S"></a>“菩萨至菩提树下时，<a id="a-9T"></a>于此处坐，<a id="a-9U"></a>得阿耨多罗三藐三菩提；<a id="a-9V"></a>尔时菩萨入诸法实相中，<a id="a-9W"></a>无有地能举是菩萨。<a id="a-9X"></a>所以者何？<a id="a-9Y"></a>地皆是众生虚诳业因缘报故有，<a id="a-9Z"></a>是故不能举。<a id="a-9a"></a>菩萨欲成佛时，<a id="a-9b"></a>实相智慧身，<a id="a-9c"></a>是时坐处变为金刚。<a id="a-9d"></a>”有人言：<a id="a-9e"></a>“土在金轮上，<a id="a-9f"></a>金轮在金刚上，<a id="a-9g"></a>从金刚际出如莲华台，<a id="a-9h"></a>直上持菩萨坐处，<a id="a-9i"></a>令不陷没，<a id="a-9j"></a>以是故，<a id="a-9k"></a>此道场坐处名为金刚。<a id="a-9l"></a>”有人言：<a id="a-9m"></a>“成佛道已，<a id="a-9n"></a>四种威仪处，<a id="a-9o"></a>悉变成金刚。<a id="a-9p"></a>”</p>
  <p id="a9q">问曰：<a id="a-9r"></a>金刚亦是众生虚诳业因缘有，<a id="a-9s"></a>云何能举佛？</p>
  <p id="a9t">答曰：<a id="a-9u"></a>金刚虽是虚诳所成，<a id="a-9v"></a>于地最为牢固，<a id="a-9w"></a>更无胜者。<a id="a-9x"></a>金刚下水，<a id="a-9y"></a>诸大龙王以此坚固物，<a id="a-9z"></a>奉献于佛，<a id="a-A0"></a>亦是佛宿世业因缘故，<a id="a-A1"></a>得此安立处。<a id="a-A2"></a>又复佛变金刚及四大令为虚空，<a id="a-A3"></a>虚空不诳，<a id="a-A4"></a>佛智慧亦不诳，<a id="a-A5"></a>二事既同，<a id="a-A6"></a>是故能举。</p>
  <p id="aA7">【经】“复次，<a id="a-A8"></a>舍利弗，<a id="a-A9"></a>菩萨摩诃萨，<a id="a-AA"></a>欲出家日即成阿耨多罗三藐三菩提，<a id="a-AB"></a>即是日转法轮。<a id="a-AC"></a>转法轮时，<a id="a-AD"></a>无量阿僧祇众生远尘离垢，<a id="a-AE"></a>诸法中得法眼净；<a id="a-AF"></a>无量阿僧祇众生，<a id="a-AG"></a>一切法不受故，<a id="a-AH"></a>诸漏心得解脱；<a id="a-AI"></a>无量阿僧祇众生，<a id="a-AJ"></a>于阿耨多罗三藐三菩提得不退转，<a id="a-AK"></a>当学般若波罗蜜！<a id="a-AL"></a>”</p>
  <p id="aAM">【论】或有菩萨，<a id="a-AN"></a>于恶世邪见众生中，<a id="a-AO"></a>为除众生邪见故，<a id="a-AP"></a>自行勤苦甚难之行。<a id="a-AQ"></a>如释迦文佛于沤楼频螺树林中，<a id="a-AR"></a>食一麻一米。<a id="a-AS"></a>诸外道言：<a id="a-AT"></a>“我等先师，<a id="a-AU"></a>虽修苦行，<a id="a-AV"></a>不能如是六年勤苦！<a id="a-AW"></a>”又复有人，<a id="a-AX"></a>谓佛先世恶业，<a id="a-AY"></a>今受苦报。<a id="a-AZ"></a>有菩萨谓佛为实受是苦，<a id="a-Aa"></a>是故发心：<a id="a-Ab"></a>“我当即以出家日成佛。<a id="a-Ac"></a>”</p>
  <p id="aAd">又有菩萨于好世出家，<a id="a-Ae"></a>如大通慧求佛道，<a id="a-Af"></a>结跏趺坐，<a id="a-Ag"></a>经十小劫乃得成佛。<a id="a-Ah"></a>菩萨闻是已，<a id="a-Ai"></a>发心言：<a id="a-Aj"></a>“愿我以出家日即得成佛。<a id="a-Ak"></a>”</p>
  <p id="aAl">有菩萨成佛已，<a id="a-Am"></a>不即转法轮，<a id="a-An"></a>如燃灯佛，<a id="a-Ao"></a>成佛已十二年，<a id="a-Ap"></a>但放光明，<a id="a-Aq"></a>人无识者而不说法。<a id="a-Ar"></a>又如须扇多佛，<a id="a-As"></a>成佛已，<a id="a-At"></a>无受化者；<a id="a-Au"></a>作化佛留住一劫，<a id="a-Av"></a>说法度人，<a id="a-Aw"></a>自身灭度。<a id="a-Ax"></a>又如释迦文佛成佛已，<a id="a-Ay"></a>五十七日不说法。<a id="a-Az"></a>菩萨闻是已，<a id="a-B0"></a>愿：<a id="a-B1"></a>“我成佛已，<a id="a-B2"></a>即转法轮。<a id="a-B3"></a>”</p>
  <p id="aB4">有佛度众生有限数，<a id="a-B5"></a>如释迦文佛转法轮时，<a id="a-B6"></a>憍陈如一人得初道，<a id="a-B7"></a>八万诸天诸法中得法眼净。<a id="a-B8"></a>菩萨闻是已，<a id="a-B9"></a>作是愿：<a id="a-BA"></a>“我转法轮时，<a id="a-BB"></a>令无量阿僧祇人，<a id="a-BC"></a>远尘离垢，<a id="a-BD"></a>诸法中得法眼净。<a id="a-BE"></a>”</p>
  <p id="aBF">以释迦文佛初转法轮时，<a id="a-BG"></a>一比丘及诸天皆得初道，<a id="a-BH"></a>而无一人得阿罗汉及菩萨道者，<a id="a-BI"></a>是故菩萨愿言：<a id="a-BJ"></a>“我作佛时，<a id="a-BK"></a>当使无量阿僧祇众生，<a id="a-BL"></a>一切法不受，<a id="a-BM"></a>诸漏心得解脱；<a id="a-BN"></a>及无量阿僧祇众生，<a id="a-BO"></a>于阿耨多罗三藐三菩提得不退转。<a id="a-BP"></a>”</p>
  <p id="aBQ">问曰：<a id="a-BR"></a>若一切佛神力、<a id="a-BS"></a>功德、<a id="a-BT"></a>度众生皆等，<a id="a-BU"></a>此菩萨何以作此愿？</p>
  <p id="aBV">答曰：<a id="a-BW"></a>一佛能变作无量阿僧祇身而度众生，<a id="a-BX"></a>而世界有严净者，<a id="a-BY"></a>有不严净者。<a id="a-BZ"></a>菩萨若见若闻，<a id="a-Ba"></a>是诸佛有苦行难得佛者，<a id="a-Bb"></a>有不即转法轮者，<a id="a-Bc"></a>有如释迦牟尼佛六年苦行成道。<a id="a-Bd"></a>又闻初转法轮时，<a id="a-Be"></a>未有得阿罗汉道者，<a id="a-Bf"></a>何况得菩萨道！<a id="a-Bg"></a>是故菩萨未闻诸佛力等，<a id="a-Bh"></a>故作是愿。<a id="a-Bi"></a>然诸佛神力、<a id="a-Bj"></a>功德，<a id="a-Bk"></a>平等无异。</p>
  <p id="aBl">【经】“我得阿耨多罗三藐三菩提时，<a id="a-Bm"></a>以无量阿僧祇声闻为僧，<a id="a-Bn"></a>我一说法时，<a id="a-Bo"></a>便于坐上尽得阿罗汉，<a id="a-Bp"></a>当学般若波罗蜜！<a id="a-Bq"></a>”</p>
  <p id="aBr">【论】有佛以声闻为僧，<a id="a-Bs"></a>有数有限。<a id="a-Bt"></a>如释迦文尼佛，<a id="a-Bu"></a>千二百五十比丘为僧。<a id="a-Bv"></a>弥勒佛初会，<a id="a-Bw"></a>僧九十九亿，<a id="a-Bx"></a>第二会九十六亿，<a id="a-By"></a>第三会九十三亿。<a id="a-Bz"></a>如是等诸佛僧，<a id="a-C0"></a>各各有限有数不同，<a id="a-C1"></a>以是故，<a id="a-C2"></a>菩萨愿言：<a id="a-C3"></a>“我当以无量阿僧祇声闻为僧。<a id="a-C4"></a>”</p>
  <p id="aC5">有佛为众生说法，<a id="a-C6"></a>一说法得初道，<a id="a-C7"></a>异时更说，<a id="a-C8"></a>得二道、<a id="a-C9"></a>三道、<a id="a-CA"></a>第四道。<a id="a-CB"></a>如释迦文尼佛，<a id="a-CC"></a>为五比丘说法，<a id="a-CD"></a>得初道，<a id="a-CE"></a>异日得阿罗汉道。<a id="a-CF"></a>如舍利弗得初道，<a id="a-CG"></a>经半月然后得阿罗汉道。<a id="a-CH"></a>摩诃迦葉见佛得初道，<a id="a-CI"></a>过八日已得阿罗汉。<a id="a-CJ"></a>如阿难得须陀洹道，<a id="a-CK"></a>二十五岁供养佛已，<a id="a-CL"></a>佛般涅槃后得阿罗汉。<a id="a-CM"></a>如是等诸阿罗汉，<a id="a-CN"></a>不一时得四道。<a id="a-CO"></a>以是故，<a id="a-CP"></a>菩萨愿言：<a id="a-CQ"></a>“我一说法时，<a id="a-CR"></a>便于座上尽得阿罗汉。<a id="a-CS"></a>”</p>
  <p id="aCT">【经】“我当以无量阿僧祇菩萨摩诃萨为僧。<a id="a-CU"></a>我一说法时，<a id="a-CV"></a>无量阿僧祇菩萨，<a id="a-CW"></a>皆得阿鞞跋致！<a id="a-CX"></a>”</p>
  <p id="aCY">【论】菩萨所以作此愿者，<a id="a-CZ"></a>诸佛多以声闻为僧，<a id="a-Ca"></a>无别菩萨僧。<a id="a-Cb"></a>如弥勒菩萨、<a id="a-Cc"></a>文殊师利菩萨等，<a id="a-Cd"></a>以释迦文佛无别菩萨僧，<a id="a-Ce"></a>故入声闻僧中次第坐。<a id="a-Cf"></a>有佛为一乘说法，<a id="a-Cg"></a>纯以菩萨为僧。<a id="a-Ch"></a>有佛声闻、<a id="a-Ci"></a>菩萨杂以为僧；<a id="a-Cj"></a>如阿弥陀佛国，<a id="a-Ck"></a>菩萨僧多，<a id="a-Cl"></a>声闻僧少。<a id="a-Cm"></a>以是故，<a id="a-Cn"></a>愿以无量菩萨为僧。</p>
  <p id="aCo">有佛初转法轮时，<a id="a-Cp"></a>无有人得阿鞞跋致。<a id="a-Cq"></a>以是故，<a id="a-Cr"></a>菩萨愿言：<a id="a-Cs"></a>“我一说法，<a id="a-Ct"></a>无量阿僧祇人得阿鞞跋致。<a id="a-Cu"></a>”</p>
  <p id="aCv">【经】“欲得寿命无量，<a id="a-Cw"></a>光明具足，<a id="a-Cx"></a>当学般若波罗蜜！<a id="a-Cy"></a>”</p>
  <p id="aCz">【论】诸佛寿命，<a id="a-D0"></a>有长、<a id="a-D1"></a>有短。<a id="a-D2"></a>如鞞婆尸佛，<a id="a-D3"></a>寿八万四千岁；<a id="a-D4"></a>如拘楼餐陀佛，<a id="a-D5"></a>寿六万岁；<a id="a-D6"></a>迦那伽牟尼佛，<a id="a-D7"></a>寿三万岁；<a id="a-D8"></a>迦葉佛，<a id="a-D9"></a>寿二万岁；<a id="a-DA"></a>释迦文佛寿百岁，<a id="a-DB"></a>少有过者；<a id="a-DC"></a>弥勒佛，<a id="a-DD"></a>寿八万四千岁。<a id="a-DE"></a>如释迦文佛常光一丈，<a id="a-DF"></a>弥勒佛常光十里。<a id="a-DG"></a>诸佛寿命、<a id="a-DH"></a>光明，<a id="a-DI"></a>各有二种：<a id="a-DJ"></a>一者、<a id="a-DK"></a>隐藏，<a id="a-DL"></a>二者、<a id="a-DM"></a>显现。<a id="a-DN"></a>一者、<a id="a-DO"></a>真实，<a id="a-DP"></a>二者、<a id="a-DQ"></a>为众生故隐藏。<a id="a-DR"></a>真实者，<a id="a-DS"></a>无量显现；<a id="a-DT"></a>为众生者，<a id="a-DU"></a>有限有量。<a id="a-DV"></a>实佛寿不应短。<a id="a-DW"></a>所以者何？<a id="a-DX"></a>诸佛长寿业因缘具足故。<a id="a-DY"></a>如婆伽梵宿世救一聚落人命，<a id="a-DZ"></a>故得无量阿僧祇寿命。<a id="a-Da"></a>梵世中寿法不过半劫，<a id="a-Db"></a>而此梵天寿独无量，<a id="a-Dc"></a>以是故，<a id="a-Dd"></a>生邪见言：<a id="a-De"></a>“唯我常住。<a id="a-Df"></a>”佛到其所，<a id="a-Dg"></a>破其邪见，<a id="a-Dh"></a>说其本缘救一聚落，<a id="a-Di"></a>其寿乃尔。<a id="a-Dj"></a>何况佛世世救无量阿僧祇众生，<a id="a-Dk"></a>或以财物救济，<a id="a-Dl"></a>或以身命代死，<a id="a-Dm"></a>云何寿限不过百岁？<a id="a-Dn"></a>又不杀生戒，<a id="a-Do"></a>是长寿业因缘，<a id="a-Dp"></a>佛以大慈众生，<a id="a-Dq"></a>爱彻骨髓，<a id="a-Dr"></a>常能为众生故死，<a id="a-Ds"></a>何况杀生！<a id="a-Dt"></a>又以诸法实相智慧，<a id="a-Du"></a>真实不诳故，<a id="a-Dv"></a>亦是长寿因缘；<a id="a-Dw"></a>菩萨以般若波罗蜜，<a id="a-Dx"></a>和合持戒诸功德故，<a id="a-Dy"></a>得寿命无量，<a id="a-Dz"></a>何况佛世世具足此诸无量功德，<a id="a-E0"></a>而寿命有限？</p>
  <p id="aE1">复次，<a id="a-E2"></a>如一切色中，<a id="a-E3"></a>佛身第一；<a id="a-E4"></a>一切心中，<a id="a-E5"></a>佛心第一。<a id="a-E6"></a>以是故，<a id="a-E7"></a>一切寿命中，<a id="a-E8"></a>佛寿亦应第一。<a id="a-E9"></a>如世俗人言：<a id="a-EA"></a>“人生于世，<a id="a-EB"></a>以寿为贵。<a id="a-EC"></a>”佛为人中之上，<a id="a-ED"></a>寿亦应长！</p>
  <p id="aEE">问曰：<a id="a-EF"></a>佛虽有长寿业因缘，<a id="a-EG"></a>生于恶世，<a id="a-EH"></a>故寿命便短；<a id="a-EI"></a>以此短寿，<a id="a-EJ"></a>能具佛事，<a id="a-EK"></a>何用长为？<a id="a-EL"></a>又佛以神通力故，<a id="a-EM"></a>一日之中能具佛事，<a id="a-EN"></a>何况百岁！</p>
  <p id="aEO">答曰：<a id="a-EP"></a>此间阎浮提恶，<a id="a-EQ"></a>故佛寿应短；<a id="a-ER"></a>余处好，<a id="a-ES"></a>故佛寿应长。</p>
  <p id="aET">问曰：<a id="a-EU"></a>若然者，<a id="a-EV"></a>菩萨于此阎浮提净饭王宫生，<a id="a-EW"></a>出家成道，<a id="a-EX"></a>是实佛；<a id="a-EY"></a>余处皆是神通力变化作佛，<a id="a-EZ"></a>以度众生？</p>
  <p id="aEa">答曰：<a id="a-Eb"></a>此言非也！<a id="a-Ec"></a>所以者何？<a id="a-Ed"></a>余处阎浮提，<a id="a-Ee"></a>亦各各言我国是实佛，<a id="a-Ef"></a>余处为变化。<a id="a-Eg"></a>何以知之？<a id="a-Eh"></a>若余处国土，<a id="a-Ei"></a>自知是化佛，<a id="a-Ej"></a>则不肯信受教戒。<a id="a-Ek"></a>又如余国土人，<a id="a-El"></a>寿命一劫，<a id="a-Em"></a>若佛寿百岁，<a id="a-En"></a>于彼裁无一日，<a id="a-Eo"></a>众生则起轻慢，<a id="a-Ep"></a>不肯受教；<a id="a-Eq"></a>彼则以一劫为实佛，<a id="a-Er"></a>以此为变化。<a id="a-Es"></a>如首楞严三昧经说：<a id="a-Et"></a>神通遍照佛，<a id="a-Eu"></a>寿七百千阿僧祇劫。<a id="a-Ev"></a>佛告文殊尸利：<a id="a-Ew"></a>“彼佛则是我身。<a id="a-Ex"></a>”彼佛亦言：<a id="a-Ey"></a>“释迦文佛则是我身。<a id="a-Ez"></a>”以是故知诸佛寿命，<a id="a-F0"></a>实皆无量，<a id="a-F1"></a>为度人故，<a id="a-F2"></a>现有长短。</p>
  <p id="aF3">汝言释迦文佛，<a id="a-F4"></a>以神通力故，<a id="a-F5"></a>所度众生与久寿不异者，<a id="a-F6"></a>则不须百岁，<a id="a-F7"></a>一日之中可具足佛事！<a id="a-F8"></a>如阿难一时心生是念：<a id="a-F9"></a>“如燃灯世尊、<a id="a-FA"></a>一切胜佛、<a id="a-FB"></a>鞞婆尸佛，<a id="a-FC"></a>出于好世，<a id="a-FD"></a>寿命极多，<a id="a-FE"></a>能具佛事；<a id="a-FF"></a>我释迦文佛出生恶世，<a id="a-FG"></a>寿命极短，<a id="a-FH"></a>将无世尊不能具足佛事耶？<a id="a-FI"></a>”尔时，<a id="a-FJ"></a>世尊入日出三昧，<a id="a-FK"></a>从身变化，<a id="a-FL"></a>出无量诸佛及无量光明，<a id="a-FM"></a>普至十方；<a id="a-FN"></a>一一化佛在诸世界，<a id="a-FO"></a>各作佛事，<a id="a-FP"></a>或有说法，<a id="a-FQ"></a>或现神通，<a id="a-FR"></a>或现三昧，<a id="a-FS"></a>或现饭食。<a id="a-FT"></a>如是之比种种因缘，<a id="a-FU"></a>施作佛事而度众生。<a id="a-FV"></a>从三昧起，<a id="a-FW"></a>告阿难曰：<a id="a-FX"></a>“汝悉见闻是事不？<a id="a-FY"></a>”阿难言：<a id="a-FZ"></a>“唯然！<a id="a-Fa"></a>已见！<a id="a-Fb"></a>”佛告阿难：<a id="a-Fc"></a>“佛以如是神力，<a id="a-Fd"></a>能具佛事不？<a id="a-Fe"></a>”阿难言：<a id="a-Ff"></a>“假令佛寿一日，<a id="a-Fg"></a>大地草木悉为可度众生，<a id="a-Fh"></a>则能度尽，<a id="a-Fi"></a>何况百岁！<a id="a-Fj"></a>”以是故，<a id="a-Fk"></a>知诸佛寿命，<a id="a-Fl"></a>皆悉无量，<a id="a-Fm"></a>为度人故，<a id="a-Fn"></a>现有长短。<a id="a-Fo"></a>譬如日出，<a id="a-Fp"></a>影现于水，<a id="a-Fq"></a>随水大小，<a id="a-Fr"></a>水大则影久，<a id="a-Fs"></a>水小则速灭；<a id="a-Ft"></a>若照琉璃、<a id="a-Fu"></a>玻璃珠山，<a id="a-Fv"></a>影则久住。<a id="a-Fw"></a>又如火烧草木，<a id="a-Fx"></a>燃少则速灭，<a id="a-Fy"></a>燃多则久住；<a id="a-Fz"></a>不可以灭处无火故，<a id="a-G0"></a>谓多燃处亦无。</p>
  <p id="aG1">光明长短义，<a id="a-G2"></a>亦如是。</p>
  <p id="aG3">【经】“我成阿耨多罗三藐三菩提时，<a id="a-G4"></a>世界中无有淫欲、<a id="a-G5"></a>瞋恚、<a id="a-G6"></a>愚痴，<a id="a-G7"></a>亦无三毒之名。<a id="a-G8"></a>一切众生，<a id="a-G9"></a>成就如是智慧，<a id="a-GA"></a>善施、<a id="a-GB"></a>善戒、<a id="a-GC"></a>善定、<a id="a-GD"></a>善梵行、<a id="a-GE"></a>善不娆众生，<a id="a-GF"></a>当学般若波罗蜜！<a id="a-GG"></a>”</p>
  <p id="aGH">【论】问曰：<a id="a-GI"></a>若世界无三毒，<a id="a-GJ"></a>亦无三毒名者，<a id="a-GK"></a>佛为何等故出生其国？</p>
  <p id="aGL">答曰：<a id="a-GM"></a>贪欲、<a id="a-GN"></a>瞋恚、<a id="a-GO"></a>愚痴，<a id="a-GP"></a>名为三不善根，<a id="a-GQ"></a>是欲界系法。<a id="a-GR"></a>佛若说贪欲、<a id="a-GS"></a>瞋恚、<a id="a-GT"></a>愚痴，<a id="a-GU"></a>是欲界系不善；<a id="a-GV"></a>若说染爱、<a id="a-GW"></a>无明，<a id="a-GX"></a>是则通三界。<a id="a-GY"></a>有佛世界，<a id="a-GZ"></a>纯诸离欲人，<a id="a-Ga"></a>为是众生故，<a id="a-Gb"></a>菩萨愿言：<a id="a-Gc"></a>“我成佛时，<a id="a-Gd"></a>国无三毒及三毒之名。<a id="a-Ge"></a>”复有清净佛国，<a id="a-Gf"></a>纯阿鞞跋致，<a id="a-Gg"></a>法性生身菩萨，<a id="a-Gh"></a>无诸烦恼，<a id="a-Gi"></a>唯有余习；<a id="a-Gj"></a>是故言无三毒之名。<a id="a-Gk"></a>若有人言：<a id="a-Gl"></a>“如菩萨愿言，<a id="a-Gm"></a>我当度一切众生，<a id="a-Gn"></a>而众生实不尽度。<a id="a-Go"></a>”此亦如是，<a id="a-Gp"></a>欲令世界无三毒之名，<a id="a-Gq"></a>亦应实有三毒不尽。<a id="a-Gr"></a>若无三毒，<a id="a-Gs"></a>何用佛为？<a id="a-Gt"></a>如地无大闇，<a id="a-Gu"></a>则不须日照！<a id="a-Gv"></a>如经所说，<a id="a-Gw"></a>若无三法，<a id="a-Gx"></a>则佛不出世；<a id="a-Gy"></a>若三法不断，<a id="a-Gz"></a>则不得离老病死。<a id="a-H0"></a>三法者，<a id="a-H1"></a>则是三毒；<a id="a-H2"></a>如三法经，<a id="a-H3"></a>此中应广说。</p>
  <p id="aH4">复次，<a id="a-H5"></a>有世界众生分别诸法，<a id="a-H6"></a>是善、<a id="a-H7"></a>是不善，<a id="a-H8"></a>是缚、<a id="a-H9"></a>是解等，<a id="a-HA"></a>于一相寂灭法中而生戏论。<a id="a-HB"></a>菩萨以是故愿言：<a id="a-HC"></a>“令我世界众生，<a id="a-HD"></a>不生三毒。<a id="a-HE"></a>”知三毒实相即是涅槃。</p>
  <p id="aHF">问曰：<a id="a-HG"></a>一切众生如是智慧，<a id="a-HH"></a>是何等智慧？</p>
  <p id="aHI">答曰：<a id="a-HJ"></a>智慧是世间正见。<a id="a-HK"></a>世间正见中，<a id="a-HL"></a>说有布施，<a id="a-HM"></a>有罪福，<a id="a-HN"></a>有今世、<a id="a-HO"></a>后世，<a id="a-HP"></a>有阿罗汉。<a id="a-HQ"></a>信罪福故，<a id="a-HR"></a>能善布施；<a id="a-HS"></a>信有阿罗汉故，<a id="a-HT"></a>能善持戒、<a id="a-HU"></a>善禅定、<a id="a-HV"></a>善梵行；<a id="a-HW"></a>得正见力故，<a id="a-HX"></a>能善不娆众生。<a id="a-HY"></a>世间正见，<a id="a-HZ"></a>是无漏智慧根本；<a id="a-Ha"></a>以是故，<a id="a-Hb"></a>说国中无三毒之名。<a id="a-Hc"></a>贪欲有二种：<a id="a-Hd"></a>一者、<a id="a-He"></a>邪贪欲，<a id="a-Hf"></a>二者、<a id="a-Hg"></a>贪欲。<a id="a-Hh"></a>瞋恚有二种：<a id="a-Hi"></a>一者、<a id="a-Hj"></a>邪瞋恚，<a id="a-Hk"></a>二者、<a id="a-Hl"></a>瞋恚。<a id="a-Hm"></a>愚痴有二种：<a id="a-Hn"></a>一者、<a id="a-Ho"></a>邪见愚痴，<a id="a-Hp"></a>二者、<a id="a-Hq"></a>愚痴。<a id="a-Hr"></a>是三种邪毒众生，<a id="a-Hs"></a>难可化度，<a id="a-Ht"></a>余三易度。<a id="a-Hu"></a>无三毒名者，<a id="a-Hv"></a>无邪三毒之名。<a id="a-Hw"></a>善布施等五事，<a id="a-Hx"></a>如上放光品中说。</p>
  <p id="aHy">【经】“使我般涅槃后，<a id="a-Hz"></a>法无灭尽，<a id="a-I0"></a>亦无灭尽之名，<a id="a-I1"></a>当学般若波罗蜜！<a id="a-I2"></a>”</p>
  <p id="aI3">【论】问曰：<a id="a-I4"></a>佛为法主，<a id="a-I5"></a>尚自灭度，<a id="a-I6"></a>云何言法无灭尽？</p>
  <p id="aI7">答曰：<a id="a-I8"></a>如上所说，<a id="a-I9"></a>是菩萨愿，<a id="a-IA"></a>事不必实。<a id="a-IB"></a>一切有为法，<a id="a-IC"></a>从因缘和合生，<a id="a-ID"></a>云何常住而不灭？<a id="a-IE"></a>佛如日明，<a id="a-IF"></a>法如日没余光，<a id="a-IG"></a>云何日没而余光不灭？<a id="a-IH"></a>但久住故，<a id="a-II"></a>无能见灭者，<a id="a-IJ"></a>故名不灭。</p>
  <p id="aIK">复次，<a id="a-IL"></a>菩萨见诸佛法住，<a id="a-IM"></a>有多有少，<a id="a-IN"></a>如迦葉佛法住七日，<a id="a-IO"></a>如释迦牟尼佛法住千岁。<a id="a-IP"></a>是故菩萨发是愿言：<a id="a-IQ"></a>“法虽有为，<a id="a-IR"></a>愿令相续不灭，<a id="a-IS"></a>如火得薪，<a id="a-IT"></a>相传不绝。<a id="a-IU"></a>”</p>
  <p id="aIV">复次，<a id="a-IW"></a>诸法实相，<a id="a-IX"></a>名为佛法；<a id="a-IY"></a>是实法相，<a id="a-IZ"></a>不生不灭，<a id="a-Ia"></a>不断不常，<a id="a-Ib"></a>不一不异，<a id="a-Ic"></a>不来不去，<a id="a-Id"></a>不受不动，<a id="a-Ie"></a>不著不依，<a id="a-If"></a>无所有如涅槃相。<a id="a-Ig"></a>法相如是，<a id="a-Ih"></a>云何有灭？</p>
  <p id="aIi">问曰：<a id="a-Ij"></a>法相如是者，<a id="a-Ik"></a>一切佛法，<a id="a-Il"></a>皆应不灭？</p>
  <p id="aIm">答曰：<a id="a-In"></a>如所言，<a id="a-Io"></a>诸法实相无有灭者。<a id="a-Ip"></a>有人忆想分别，<a id="a-Iq"></a>取诸法相，<a id="a-Ir"></a>坏实法相，<a id="a-Is"></a>用二法说，<a id="a-It"></a>是故有灭！<a id="a-Iu"></a>实相法中，<a id="a-Iv"></a>无有灭也。</p>
  <p id="aIw">复次，<a id="a-Ix"></a>般若波罗蜜无碍法，<a id="a-Iy"></a>集无量功德故，<a id="a-Iz"></a>随其本愿，<a id="a-J0"></a>法法相续，<a id="a-J1"></a>无有见其灭者。<a id="a-J2"></a>譬如仰射虚空，<a id="a-J3"></a>箭去极远，<a id="a-J4"></a>人虽不见，<a id="a-J5"></a>要必当堕。</p>
  <p id="aJ6">【经】“我得阿耨多罗三藐三菩提时，<a id="a-J7"></a>十方如恒河沙等世界中众生，<a id="a-J8"></a>闻我名者，<a id="a-J9"></a>必得阿耨多罗三藐三菩提。<a id="a-JA"></a>欲得如是等功德，<a id="a-JB"></a>当学般若波罗蜜！<a id="a-JC"></a>”</p>
  <p id="aJD">【论】问曰：<a id="a-JE"></a>有人生值佛世，<a id="a-JF"></a>在佛法中，<a id="a-JG"></a>或堕地狱者。<a id="a-JH"></a>如提婆达、<a id="a-JI"></a>俱迦梨、<a id="a-JJ"></a>诃多释子等，<a id="a-JK"></a>三不善法覆心，<a id="a-JL"></a>故堕地狱！<a id="a-JM"></a>此中云何言：<a id="a-JN"></a>去佛如恒河沙等世界，<a id="a-JO"></a>但闻佛名，<a id="a-JP"></a>便得道耶？</p>
  <p id="aJQ">答曰：<a id="a-JR"></a>上已说有二种佛：<a id="a-JS"></a>一者、<a id="a-JT"></a>法性生身佛，<a id="a-JU"></a>二者、<a id="a-JV"></a>随众生优劣现化佛。<a id="a-JW"></a>为法性生身佛，<a id="a-JX"></a>故说乃至闻名得度；<a id="a-JY"></a>为随众生现身佛，<a id="a-JZ"></a>故说虽共佛住，<a id="a-Ja"></a>随业因缘有堕地狱者。<a id="a-Jb"></a>法性生身佛者，<a id="a-Jc"></a>无事不济，<a id="a-Jd"></a>无愿不满。<a id="a-Je"></a>所以者何？<a id="a-Jf"></a>于无量阿僧祇劫，<a id="a-Jg"></a>积集一切善本功德，<a id="a-Jh"></a>一切智慧无碍具足，<a id="a-Ji"></a>为众圣主，<a id="a-Jj"></a>诸天及大菩萨，<a id="a-Jk"></a>希能见者。<a id="a-Jl"></a>譬如如意宝珠，<a id="a-Jm"></a>难见难得，<a id="a-Jn"></a>若有见者，<a id="a-Jo"></a>所愿必果。<a id="a-Jp"></a>如喜见药，<a id="a-Jq"></a>其有见者，<a id="a-Jr"></a>众患悉除。<a id="a-Js"></a>如转轮圣王，<a id="a-Jt"></a>人有见者，<a id="a-Ju"></a>无不富足。<a id="a-Jv"></a>如释提桓因，<a id="a-Jw"></a>有人见者，<a id="a-Jx"></a>随愿悉得。<a id="a-Jy"></a>如梵天主，<a id="a-Jz"></a>众生依附，<a id="a-K0"></a>恐怖悉除。<a id="a-K1"></a>如人念观世音菩萨，<a id="a-K2"></a>悉脱危难。<a id="a-K3"></a>是事尚尔，<a id="a-K4"></a>何况诸佛法性生身！</p>
  <p id="aK5">问曰：<a id="a-K6"></a>释迦文佛亦是法性生身分，<a id="a-K7"></a>无有异体；<a id="a-K8"></a>何以故佛在世时，<a id="a-K9"></a>有作五逆罪人、<a id="a-KA"></a>饥饿贼盗，<a id="a-KB"></a>如是等恶？</p>
  <p id="aKC">答曰：<a id="a-KD"></a>释迦文佛本誓：<a id="a-KE"></a>“我出恶世，<a id="a-KF"></a>欲以道法度脱众生，<a id="a-KG"></a>不为富贵世乐故出。<a id="a-KH"></a>”若佛以力与之，<a id="a-KI"></a>则无事不能。<a id="a-KJ"></a>又亦是众生福德力薄，<a id="a-KK"></a>罪垢深重，<a id="a-KL"></a>故不得随意度脱。<a id="a-KM"></a>又今佛但说清净涅槃，<a id="a-KN"></a>而众生讥论诽谤言：<a id="a-KO"></a>“何以多畜弟子，<a id="a-KP"></a>化导人民？<a id="a-KQ"></a>”此亦是系缚法；<a id="a-KR"></a>但以涅槃法化，<a id="a-KS"></a>犹尚讥谤，<a id="a-KT"></a>何况杂以世乐！<a id="a-KU"></a>如提婆达，<a id="a-KV"></a>欲令足下有千辐相轮故，<a id="a-KW"></a>以铁作模，<a id="a-KX"></a>烧而烙之，<a id="a-KY"></a>烙已足坏，<a id="a-KZ"></a>身恼大号。<a id="a-Ka"></a>尔时，<a id="a-Kb"></a>阿难闻已，<a id="a-Kc"></a>涕泣白佛：<a id="a-Kd"></a>“我兄欲死，<a id="a-Ke"></a>愿佛哀救！<a id="a-Kf"></a>”佛即伸手就摩其身，<a id="a-Kg"></a>发至诚言：<a id="a-Kh"></a>“我看罗睺罗与提婆达等者，<a id="a-Ki"></a>彼痛当灭！<a id="a-Kj"></a>”是时提婆达众痛即除，<a id="a-Kk"></a>执手观之，<a id="a-Kl"></a>知是佛手，<a id="a-Km"></a>便作是言：<a id="a-Kn"></a>“净饭王子，<a id="a-Ko"></a>以此医术足自生活！<a id="a-Kp"></a>”佛告阿难：<a id="a-Kq"></a>“汝观提婆达不？<a id="a-Kr"></a>用心如是，<a id="a-Ks"></a>云何可度！<a id="a-Kt"></a>”若好世人，<a id="a-Ku"></a>则无是咎。<a id="a-Kv"></a>如是众生，<a id="a-Kw"></a>若以世乐，<a id="a-Kx"></a>不得度也。<a id="a-Ky"></a>是事种种因缘，<a id="a-Kz"></a>上已广说。<a id="a-L0"></a>以是故说：<a id="a-L1"></a>闻佛名有得道者，<a id="a-L2"></a>有不得者。</p>
  <p id="aL3">复次，<a id="a-L4"></a>佛身无量阿僧祇，<a id="a-L5"></a>种种不同：<a id="a-L6"></a>有佛为众生说法，<a id="a-L7"></a>令得道者；<a id="a-L8"></a>有佛放无量光明，<a id="a-L9"></a>众生遇之而得道者；<a id="a-LA"></a>有以神通变化，<a id="a-LB"></a>指示其心而得道者；<a id="a-LC"></a>有佛但现色身而得道者；<a id="a-LD"></a>有佛遍身毛孔出众妙香，<a id="a-LE"></a>众生闻之而得道者；<a id="a-LF"></a>有佛以食与众生，<a id="a-LG"></a>令得道者；<a id="a-LH"></a>有佛，<a id="a-LI"></a>众生但念而得道者；<a id="a-LJ"></a>有佛能以一切草木之声而作佛事，<a id="a-LK"></a>令众生得道者；<a id="a-LL"></a>有佛，<a id="a-LM"></a>众生闻名而得道者。<a id="a-LN"></a>为是佛故，<a id="a-LO"></a>说言：<a id="a-LP"></a>“我作佛时，<a id="a-LQ"></a>其闻名者，<a id="a-LR"></a>皆令得度。<a id="a-LS"></a>”</p>
  <p id="aLT">复次，<a id="a-LU"></a>闻名，<a id="a-LV"></a>不但以名便得道也；<a id="a-LW"></a>闻已修道，<a id="a-LX"></a>然后得度。<a id="a-LY"></a>如须达长者初闻佛名，<a id="a-LZ"></a>内心惊喜；<a id="a-La"></a>诣佛听法而能得道。<a id="a-Lb"></a>又如贳夷罗婆罗门，<a id="a-Lc"></a>从鸡泥耶结发梵志所，<a id="a-Ld"></a>初闻佛名，<a id="a-Le"></a>心即惊喜；<a id="a-Lf"></a>直诣佛所，<a id="a-Lg"></a>闻法得道。<a id="a-Lh"></a>是但说闻名，<a id="a-Li"></a>闻名为得道因缘，<a id="a-Lj"></a>非得道也。</p>
  <p id="aLk">问曰：<a id="a-Ll"></a>此经言闻诸佛名，<a id="a-Lm"></a>即时得道，<a id="a-Ln"></a>不言闻名已修道乃得！</p>
  <p id="aLo">答曰：<a id="a-Lp"></a>今言即时，<a id="a-Lq"></a>不言一心中，<a id="a-Lr"></a>但言更无异事间之，<a id="a-Ls"></a>故言即时。<a id="a-Lt"></a>譬如经中说：<a id="a-Lu"></a>修慈心时，<a id="a-Lv"></a>即修七觉意。<a id="a-Lw"></a>难者言：<a id="a-Lx"></a>“慈三昧有漏，<a id="a-Ly"></a>是缘众生法，<a id="a-Lz"></a>云何即时修七觉？<a id="a-M0"></a>”答者言：<a id="a-M1"></a>“从慈起已，<a id="a-M2"></a>即修七觉，<a id="a-M3"></a>更无余法，<a id="a-M4"></a>故言即时。<a id="a-M5"></a>”即时有二种：<a id="a-M6"></a>一者、<a id="a-M7"></a>同时；<a id="a-M8"></a>二者、<a id="a-M9"></a>虽久更无异法，<a id="a-MA"></a>即是心而得修七觉，<a id="a-MB"></a>亦名即时。</p>
  <p id="aMC">复次，<a id="a-MD"></a>有众生福德纯熟，<a id="a-ME"></a>结使心薄，<a id="a-MF"></a>应当得道；<a id="a-MG"></a>若闻佛名，<a id="a-MH"></a>即时得道。<a id="a-MI"></a>又复以佛威力故，<a id="a-MJ"></a>闻即得度；<a id="a-MK"></a>譬如熟痈，<a id="a-ML"></a>若无治者，<a id="a-MM"></a>得小因缘而便自溃；<a id="a-MN"></a>亦如熟果，<a id="a-MO"></a>若无人取，<a id="a-MP"></a>微风因缘，<a id="a-MQ"></a>便自堕落。<a id="a-MR"></a>譬如新净白毡，<a id="a-MS"></a>易为受色；<a id="a-MT"></a>为是人故说，<a id="a-MU"></a>若闻佛名，<a id="a-MV"></a>即时得道。<a id="a-MW"></a>譬如鬼神著人，<a id="a-MX"></a>闻仙人咒名，<a id="a-MY"></a>即时舍去。</p>
  <p id="aMZ">问曰：<a id="a-Ma"></a>过如恒河沙等世界，<a id="a-Mb"></a>谁传此名令彼得闻？</p>
  <p id="aMc">答曰：<a id="a-Md"></a>佛以神力，<a id="a-Me"></a>举身毛孔放无量光明，<a id="a-Mf"></a>一一光上皆有宝华，<a id="a-Mg"></a>一一华上皆有坐佛，<a id="a-Mh"></a>一一诸佛各说妙法以度众生，<a id="a-Mi"></a>又说诸佛名字，<a id="a-Mj"></a>以是故闻。<a id="a-Mk"></a>如放光品中说。</p>
  <p id="aMl">复次，<a id="a-Mm"></a>诸大菩萨，<a id="a-Mn"></a>以本愿欲至无佛法处，<a id="a-Mo"></a>称扬佛名，<a id="a-Mp"></a>如此品中说者，<a id="a-Mq"></a>是故得闻。<a id="a-Mr"></a>复有大功德人，<a id="a-Ms"></a>从虚空中闻佛名号，<a id="a-Mt"></a>如萨陀波仑菩萨；<a id="a-Mu"></a>又有从诸天闻，<a id="a-Mv"></a>或从树木音声中闻，<a id="a-Mw"></a>或从梦中闻。</p>
  <p id="aMx">复次，<a id="a-My"></a>诸佛有不可思议力，<a id="a-Mz"></a>或自往语，<a id="a-N0"></a>或以声告。<a id="a-N1"></a>又如菩萨作愿，<a id="a-N2"></a>誓度一切众生。<a id="a-N3"></a>以是故说：<a id="a-N4"></a>我成佛时，<a id="a-N5"></a>过如恒河沙等世界众生，<a id="a-N6"></a>闻我名皆得成佛。<a id="a-N7"></a>欲得是者，<a id="a-N8"></a>当学般若波罗蜜。</p>
  <p id="aN9">问曰：<a id="a-NA"></a>上欲得诸功德及诸所愿，<a id="a-NB"></a>是诸事皆是众行和合所成，<a id="a-NC"></a>何以故但说当学般若波罗蜜？</p>
  <p id="aND">答曰：<a id="a-NE"></a>是经名般若波罗蜜，<a id="a-NF"></a>佛欲解说其事，<a id="a-NG"></a>是故品品中皆赞般若波罗蜜。</p>
  <p id="aNH">复次，<a id="a-NI"></a>般若波罗蜜，<a id="a-NJ"></a>是诸佛母，<a id="a-NK"></a>父、<a id="a-NL"></a>母之中，<a id="a-NM"></a>母功最重；<a id="a-NN"></a>是故佛以般若为母，<a id="a-NO"></a>般舟三昧为父。<a id="a-NP"></a>三昧能摄持乱心，<a id="a-NQ"></a>令智慧得成，<a id="a-NR"></a>而不能观诸法实相；<a id="a-NS"></a>般若波罗蜜，<a id="a-NT"></a>能遍观诸法分别实相，<a id="a-NU"></a>无事不达，<a id="a-NV"></a>无事不成，<a id="a-NW"></a>功德大故，<a id="a-NX"></a>名之为母。<a id="a-NY"></a>以是故，<a id="a-NZ"></a>行者虽行六波罗蜜，<a id="a-Na"></a>及种种功德和合，<a id="a-Nb"></a>能具众愿，<a id="a-Nc"></a>而但说当学般若波罗蜜。</p>
  <p id="aNd">复次，<a id="a-Ne"></a>如般若后品中说：<a id="a-Nf"></a>若无般若波罗蜜，<a id="a-Ng"></a>余五事不名波罗蜜；<a id="a-Nh"></a>虽普修众行，<a id="a-Ni"></a>亦不能满具诸愿。<a id="a-Nj"></a>如种种画彩，<a id="a-Nk"></a>若无胶者，<a id="a-Nl"></a>亦不中用。<a id="a-Nm"></a>众生从无始世界中来，<a id="a-Nn"></a>虽修布施、<a id="a-No"></a>持戒、<a id="a-Np"></a>忍辱、<a id="a-Nq"></a>精进、<a id="a-Nr"></a>一心、<a id="a-Ns"></a>智慧，<a id="a-Nt"></a>受世间果报已而复还尽。<a id="a-Nu"></a>所以者何？<a id="a-Nv"></a>离般若波罗蜜故。<a id="a-Nw"></a>今以佛恩，<a id="a-Nx"></a>以般若波罗蜜修行六事，<a id="a-Ny"></a>故得名波罗蜜，<a id="a-Nz"></a>成就佛道，<a id="a-O0"></a>使佛佛相续而无穷尽。</p>
  <p id="aO1">复次，<a id="a-O2"></a>菩萨行般若波罗蜜时，<a id="a-O3"></a>普观诸法皆空，<a id="a-O4"></a>空亦复空；<a id="a-O5"></a>灭诸观，<a id="a-O6"></a>得无碍般若波罗蜜。<a id="a-O7"></a>以大悲方便力，<a id="a-O8"></a>还起诸功德业；<a id="a-O9"></a>此清净业因缘故，<a id="a-OA"></a>无愿不得。<a id="a-OB"></a>余功德离般若波罗蜜，<a id="a-OC"></a>无有无碍智慧，<a id="a-OD"></a>云何言欲得诸愿，<a id="a-OE"></a>当学檀波罗蜜等！</p>
  <p id="aOF">复次，<a id="a-OG"></a>又以五波罗蜜离般若，<a id="a-OH"></a>不得波罗蜜名字。<a id="a-OI"></a>五波罗蜜如盲，<a id="a-OJ"></a>般若波罗蜜如眼；<a id="a-OK"></a>五波罗蜜如坏瓶盛水，<a id="a-OL"></a>般若波罗蜜如成熟瓶；<a id="a-OM"></a>五波罗蜜如鸟无两翼，<a id="a-ON"></a>般若波罗蜜如有翼之鸟。<a id="a-OO"></a>如是等种种因缘故，<a id="a-OP"></a>般若波罗蜜能成大事。<a id="a-OQ"></a>以是故言：<a id="a-OR"></a>欲得诸功德及愿，<a id="a-OS"></a>当学般若波罗蜜。</p>
 </body>
</html>