<!doctype html>
<html id="z3IBVFWtP" data-ver="1679">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第十二</h1>
  <h2 id="a2">释初品中檀波罗蜜法施之余</h2>
  <p id="a3">问曰：<a id="a-4"></a>云何名檀波罗蜜？</p>
  <p id="a5">答曰：<a id="a-6"></a>檀义如上说。<a id="a-7"></a>波罗（此言彼岸）蜜（此言到），<a id="a-8"></a>是名渡布施河，<a id="a-9"></a>得到彼岸。</p>
  <p id="aA">问曰：<a id="a-B"></a>云何名不到彼岸？</p>
  <p id="aC">答曰：<a id="a-D"></a>譬如渡河未到而还，<a id="a-E"></a>名为不到彼岸。<a id="a-F"></a>如舍利弗于六十劫中行菩萨道，<a id="a-G"></a>欲渡布施河。<a id="a-H"></a>时有乞人来乞其眼，<a id="a-I"></a>舍利弗言：<a id="a-J"></a>“眼无所住，<a id="a-K"></a>何以索之？<a id="a-L"></a>若须我身及财物者，<a id="a-M"></a>当以相与！<a id="a-N"></a>”答言：<a id="a-O"></a>“不须汝身及以财物，<a id="a-P"></a>唯欲得眼。<a id="a-Q"></a>若汝实行檀者，<a id="a-R"></a>以眼见与！<a id="a-S"></a>”尔时，<a id="a-T"></a>舍利弗出一眼与之。<a id="a-U"></a>乞者得眼，<a id="a-V"></a>于舍利弗前嗅之嫌臭，<a id="a-W"></a>唾而弃地，<a id="a-X"></a>又以脚蹋。<a id="a-Y"></a>舍利弗思惟言：<a id="a-Z"></a>“如此弊人等，<a id="a-a"></a>难可度也！<a id="a-b"></a>眼实无用而强索之，<a id="a-c"></a>既得而弃，<a id="a-d"></a>又以脚蹋，<a id="a-e"></a>何弊之甚！<a id="a-f"></a>如此人辈，<a id="a-g"></a>不可度也。<a id="a-h"></a>不如自调，<a id="a-i"></a>早脱生死。<a id="a-j"></a>”思惟是已，<a id="a-k"></a>于菩萨道退，<a id="a-l"></a>回向小乘，<a id="a-m"></a>是名不到彼岸。<a id="a-n"></a>若能直进不退，<a id="a-o"></a>成办佛道，<a id="a-p"></a>名到彼岸。</p>
  <p id="aq">复次，<a id="a-r"></a>于事成办，<a id="a-s"></a>亦名到彼岸（天竺俗法，<a id="a-t"></a>凡造事成办，<a id="a-u"></a>皆言到彼岸）。</p>
  <p id="av">复次，<a id="a-w"></a>此岸名悭贪，<a id="a-x"></a>檀名河中，<a id="a-y"></a>彼岸名佛道。</p>
  <p id="az">复次，<a id="a-10"></a>有无见名此岸，<a id="a-11"></a>破有无见智慧名彼岸，<a id="a-12"></a>勤修布施是名河中。</p>
  <p id="a13">复次，<a id="a-14"></a>檀有二种：<a id="a-15"></a>一者、<a id="a-16"></a>魔檀，<a id="a-17"></a>二者、<a id="a-18"></a>佛檀。<a id="a-19"></a>若为结使贼所夺，<a id="a-1A"></a>忧恼怖畏，<a id="a-1B"></a>是为魔檀，<a id="a-1C"></a>名曰此岸。<a id="a-1D"></a>若有清净布施，<a id="a-1E"></a>无结使贼，<a id="a-1F"></a>无所怖畏，<a id="a-1G"></a>得至佛道，<a id="a-1H"></a>是为佛檀，<a id="a-1I"></a>名曰到彼岸，<a id="a-1J"></a>是为波罗蜜。<a id="a-1K"></a>如佛说毒蛇喻经中：<a id="a-1L"></a>有人得罪于王，<a id="a-1M"></a>王令掌护一箧，<a id="a-1N"></a>箧中有四毒蛇。<a id="a-1O"></a>王敕罪人，<a id="a-1P"></a>令看视养育。<a id="a-1Q"></a>此人思惟：<a id="a-1R"></a>“四蛇难近，<a id="a-1S"></a>近则害人，<a id="a-1T"></a>一犹叵养，<a id="a-1U"></a>而况于四？<a id="a-1V"></a>”便弃箧而走，<a id="a-1W"></a>王令五人拔刀追之。<a id="a-1X"></a>复有一人，<a id="a-1Y"></a>口言附顺，<a id="a-1Z"></a>心欲中伤，<a id="a-1a"></a>而语之言：<a id="a-1b"></a>“养之以理，<a id="a-1c"></a>此亦无苦！<a id="a-1d"></a>”其人觉之，<a id="a-1e"></a>驰走逃命，<a id="a-1f"></a>至一空聚。<a id="a-1g"></a>有一善人，<a id="a-1h"></a>方便语之：<a id="a-1i"></a>“此聚虽空，<a id="a-1j"></a>是贼所止处。<a id="a-1k"></a>汝今住此，<a id="a-1l"></a>必为贼害，<a id="a-1m"></a>慎勿住也！<a id="a-1n"></a>”于是复去，<a id="a-1o"></a>至一大河，<a id="a-1p"></a>河之彼岸，<a id="a-1q"></a>即是异国。<a id="a-1r"></a>其国安乐，<a id="a-1s"></a>坦然清净，<a id="a-1t"></a>无诸患难。<a id="a-1u"></a>于是集众草木，<a id="a-1v"></a>缚以为栰，<a id="a-1w"></a>进以手足，<a id="a-1x"></a>竭力求渡，<a id="a-1y"></a>既到彼岸，<a id="a-1z"></a>安乐无患。<a id="a-20"></a>王者魔王，<a id="a-21"></a>箧者人身，<a id="a-22"></a>四毒蛇者四大，<a id="a-23"></a>五拔刀贼者五阴，<a id="a-24"></a>一人口善心恶者是染著，<a id="a-25"></a>空聚是六情，<a id="a-26"></a>贼是六尘，<a id="a-27"></a>一人愍而语之是为善师，<a id="a-28"></a>大河是爱，<a id="a-29"></a>栰是八正道，<a id="a-2A"></a>手足勤渡是精进，<a id="a-2B"></a>此岸是世间，<a id="a-2C"></a>彼岸是涅槃，<a id="a-2D"></a>度者漏尽阿罗汉。<a id="a-2E"></a>菩萨法中亦如是，<a id="a-2F"></a>若施有三碍：<a id="a-2G"></a>我与，<a id="a-2H"></a>彼受，<a id="a-2I"></a>所施者财。<a id="a-2J"></a>是为堕魔境界，<a id="a-2K"></a>未离众难。<a id="a-2L"></a>如菩萨布施，<a id="a-2M"></a>三种清净无碍，<a id="a-2N"></a>为诸佛所赞，<a id="a-2O"></a>是名到彼岸。<a id="a-2P"></a>此六波罗蜜，<a id="a-2Q"></a>能令人度悭贪等烦恼染著大海，<a id="a-2R"></a>到于彼岸，<a id="a-2S"></a>以是故名波罗蜜。</p>
  <p id="a2T">问曰：<a id="a-2U"></a>阿罗汉、<a id="a-2V"></a>辟支佛亦能到彼岸，<a id="a-2W"></a>何以不名波罗蜜？</p>
  <p id="a2X">答曰：<a id="a-2Y"></a>阿罗汉、<a id="a-2Z"></a>辟支佛渡彼岸，<a id="a-2a"></a>与佛渡彼岸，<a id="a-2b"></a>名同而实异。<a id="a-2c"></a>彼以生死为此岸，<a id="a-2d"></a>涅槃为彼岸，<a id="a-2e"></a>而不能度檀之彼岸。<a id="a-2f"></a>所以者何？<a id="a-2g"></a>不能以一切物、<a id="a-2h"></a>一切时、<a id="a-2i"></a>一切种布施；<a id="a-2j"></a>设能布施，<a id="a-2k"></a>亦无大心，<a id="a-2l"></a>或以无记心，<a id="a-2m"></a>或有漏善心，<a id="a-2n"></a>或无漏心施，<a id="a-2o"></a>无大悲心，<a id="a-2p"></a>不能为一切众生施。<a id="a-2q"></a>菩萨施者，<a id="a-2r"></a>知布施不生不灭，<a id="a-2s"></a>无漏无为，<a id="a-2t"></a>如涅槃相，<a id="a-2u"></a>为一切众生故施，<a id="a-2v"></a>是名檀波罗蜜。</p>
  <p id="a2w">复次，<a id="a-2x"></a>有人言：<a id="a-2y"></a>“一切物、<a id="a-2z"></a>一切种内外物，<a id="a-30"></a>尽以布施，<a id="a-31"></a>不求果报，<a id="a-32"></a>如是布施，<a id="a-33"></a>名檀波罗蜜。<a id="a-34"></a>”</p>
  <p id="a35">复次，<a id="a-36"></a>不可尽故，<a id="a-37"></a>名檀波罗蜜。<a id="a-38"></a>所以者何？<a id="a-39"></a>知所施物毕竟空，<a id="a-3A"></a>如涅槃相，<a id="a-3B"></a>以是心施众生，<a id="a-3C"></a>是故施报不可尽，<a id="a-3D"></a>名檀波罗蜜。<a id="a-3E"></a>如五通仙人，<a id="a-3F"></a>以好宝物，<a id="a-3G"></a>藏著石中。<a id="a-3H"></a>欲护此宝，<a id="a-3I"></a>磨金刚涂之，<a id="a-3J"></a>令不可破。<a id="a-3K"></a>菩萨布施亦复如是，<a id="a-3L"></a>以涅槃实相智慧磨涂布施，<a id="a-3M"></a>令不可尽。</p>
  <p id="a3N">复次，<a id="a-3O"></a>菩萨为一切众生故布施，<a id="a-3P"></a>众生数不可尽故，<a id="a-3Q"></a>布施亦不可尽。</p>
  <p id="a3R">复次，<a id="a-3S"></a>菩萨为佛法布施，<a id="a-3T"></a>佛法无量无边，<a id="a-3U"></a>布施亦无量无边。<a id="a-3V"></a>以是故，<a id="a-3W"></a>阿罗汉、<a id="a-3X"></a>辟支佛，<a id="a-3Y"></a>虽俱到彼岸，<a id="a-3Z"></a>不名波罗蜜。</p>
  <p id="a3a">问曰：<a id="a-3b"></a>云何名具足满？</p>
  <p id="a3c">答曰：<a id="a-3d"></a>如先说，<a id="a-3e"></a>菩萨能一切布施，<a id="a-3f"></a>内外大小，<a id="a-3g"></a>多少粗细，<a id="a-3h"></a>著不著，<a id="a-3i"></a>用不用，<a id="a-3j"></a>如是等种种物，<a id="a-3k"></a>一切能舍，<a id="a-3l"></a>心无所惜，<a id="a-3m"></a>等与一切众生，<a id="a-3n"></a>不作是观：<a id="a-3o"></a>“大人应与，<a id="a-3p"></a>小人不应与。<a id="a-3q"></a>出家人应与，<a id="a-3r"></a>不出家人不应与。<a id="a-3s"></a>人应与，<a id="a-3t"></a>禽兽不应与。<a id="a-3u"></a>”于一切众生平等心施，<a id="a-3v"></a>施不求报，<a id="a-3w"></a>又得施实相，<a id="a-3x"></a>是名具足满。<a id="a-3y"></a>亦不观时，<a id="a-3z"></a>无昼无夜，<a id="a-40"></a>无冬无夏，<a id="a-41"></a>无吉无衰，<a id="a-42"></a>一切时常等施；<a id="a-43"></a>心无悔惜，<a id="a-44"></a>乃至头目髓脑，<a id="a-45"></a>施而无吝，<a id="a-46"></a>是为具足满。</p>
  <p id="a47">复次，<a id="a-48"></a>有人言：<a id="a-49"></a>“菩萨从初发心，<a id="a-4A"></a>乃至菩提树下三十四心，<a id="a-4B"></a>于是中间，<a id="a-4C"></a>名为布施具足满。<a id="a-4D"></a>”</p>
  <p id="a4E">复次，<a id="a-4F"></a>七住菩萨得一切诸法实相智慧，<a id="a-4G"></a>是时，<a id="a-4H"></a>庄严佛土，<a id="a-4I"></a>教化众生，<a id="a-4J"></a>供养诸佛，<a id="a-4K"></a>得大神通。<a id="a-4L"></a>能分一身作无数身，<a id="a-4M"></a>一一身皆雨七宝、<a id="a-4N"></a>华香、<a id="a-4O"></a>幡盖，<a id="a-4P"></a>化作大灯如须弥山，<a id="a-4Q"></a>供养十方佛及菩萨僧；<a id="a-4R"></a>复以妙音赞颂佛德，<a id="a-4S"></a>礼拜供养，<a id="a-4T"></a>恭敬将迎。</p>
  <p id="a4U">复次，<a id="a-4V"></a>是菩萨于一切十方无量饿鬼国中，<a id="a-4W"></a>雨种种饮食、<a id="a-4X"></a>衣被，<a id="a-4Y"></a>令其充满；<a id="a-4Z"></a>得满足已，<a id="a-4a"></a>皆发阿耨多罗三藐三菩提心。<a id="a-4b"></a>复至畜生道中，<a id="a-4c"></a>令其自善，<a id="a-4d"></a>无相害意，<a id="a-4e"></a>除其畏怖，<a id="a-4f"></a>随其所须，<a id="a-4g"></a>各令充足；<a id="a-4h"></a>得满足已，<a id="a-4i"></a>皆发阿耨多罗三藐三菩提心。<a id="a-4j"></a>于地狱无量苦中，<a id="a-4k"></a>能令地狱火灭汤冷，<a id="a-4l"></a>罪息心善，<a id="a-4m"></a>除其饥渴，<a id="a-4n"></a>得生天上人中；<a id="a-4o"></a>以此因缘故，<a id="a-4p"></a>皆发阿耨多罗三藐三菩提心。<a id="a-4q"></a>若十方人，<a id="a-4r"></a>贫穷者给之以财，<a id="a-4s"></a>富贵者施以异味异色，<a id="a-4t"></a>令其欢喜；<a id="a-4u"></a>以此因缘故，<a id="a-4v"></a>皆发阿耨多罗三藐三菩提心。<a id="a-4w"></a>若至欲天中，<a id="a-4x"></a>令其除却天上欲乐，<a id="a-4y"></a>施以妙宝法乐，<a id="a-4z"></a>令其欢喜；<a id="a-50"></a>以此因缘故，<a id="a-51"></a>皆发阿耨多罗三藐三菩提心。<a id="a-52"></a>若至色天中，<a id="a-53"></a>除其乐著，<a id="a-54"></a>以菩萨禅法而娱乐之；<a id="a-55"></a>以此因缘故，<a id="a-56"></a>皆发阿耨多罗三藐三菩提心。<a id="a-57"></a>如是乃至十住，<a id="a-58"></a>是名檀波罗蜜具足满。</p>
  <p id="a59">复次，<a id="a-5A"></a>菩萨有二种身：<a id="a-5B"></a>一者、<a id="a-5C"></a>结业生身，<a id="a-5D"></a>二者、<a id="a-5E"></a>法身。<a id="a-5F"></a>是二种身中，<a id="a-5G"></a>檀波罗蜜满，<a id="a-5H"></a>是名具足檀波罗蜜。</p>
  <p id="a5I">问曰：<a id="a-5J"></a>云何名结业生身檀波罗蜜满？</p>
  <p id="a5K">答曰：<a id="a-5L"></a>未得法身，<a id="a-5M"></a>结使未尽，<a id="a-5N"></a>能以一切宝物、<a id="a-5O"></a>头目髓脑、<a id="a-5P"></a>国财、<a id="a-5Q"></a>妻子，<a id="a-5R"></a>内外所有，<a id="a-5S"></a>尽以布施，<a id="a-5T"></a>心不动转。<a id="a-5U"></a>如须提犁拏太子（秦言好爱），<a id="a-5V"></a>以其二子布施婆罗门，<a id="a-5W"></a>次以妻施，<a id="a-5X"></a>其心不转。</p>
  <p id="a5Y">又如萨婆达王（秦言一切施），<a id="a-5Z"></a>为敌国所灭，<a id="a-5a"></a>身窜穷林。<a id="a-5b"></a>见有远国婆罗门来，<a id="a-5c"></a>欲从己乞。<a id="a-5d"></a>自以国破家亡，<a id="a-5e"></a>一身藏窜，<a id="a-5f"></a>愍其辛苦，<a id="a-5g"></a>故从远来而无所得，<a id="a-5h"></a>语婆罗门言：<a id="a-5i"></a>“我是萨婆达王，<a id="a-5j"></a>新王募人，<a id="a-5k"></a>求我甚重。<a id="a-5l"></a>”即时自缚以身施之，<a id="a-5m"></a>送与新王，<a id="a-5n"></a>大得财物。<a id="a-5o"></a>亦如月光太子，<a id="a-5p"></a>出行游观。<a id="a-5q"></a>癞人见之要车，<a id="a-5r"></a>白言：<a id="a-5s"></a>“我身重病，<a id="a-5t"></a>辛苦懊恼。<a id="a-5u"></a>太子嬉游，<a id="a-5v"></a>独自欢耶？<a id="a-5w"></a>大慈愍念，<a id="a-5x"></a>愿见救疗！<a id="a-5y"></a>”太子闻之，<a id="a-5z"></a>以问诸医，<a id="a-60"></a>医言：<a id="a-61"></a>“当须从生长大无瞋之人血髓，<a id="a-62"></a>涂而饮之，<a id="a-63"></a>如是可愈。<a id="a-64"></a>”太子念言：<a id="a-65"></a>“设有此人，<a id="a-66"></a>贪生惜寿，<a id="a-67"></a>何可得耶？<a id="a-68"></a>自除我身，<a id="a-69"></a>无可得处。<a id="a-6A"></a>”即命旃陀罗，<a id="a-6B"></a>令除身肉。<a id="a-6C"></a>破骨出髓以涂病人，<a id="a-6D"></a>以血饮之。<a id="a-6E"></a>如是等种种，<a id="a-6F"></a>身及妻子，<a id="a-6G"></a>施而无吝，<a id="a-6H"></a>如弃草木。<a id="a-6I"></a>观所施物，<a id="a-6J"></a>知从缘有，<a id="a-6K"></a>推求其实，<a id="a-6L"></a>都无所得，<a id="a-6M"></a>一切清净，<a id="a-6N"></a>如涅槃相，<a id="a-6O"></a>乃至得无生法忍，<a id="a-6P"></a>是为结业生身行檀波罗蜜满。</p>
  <p id="a6Q">云何法身菩萨行檀波罗蜜满？<a id="a-6R"></a>菩萨末后肉身得无生法忍，<a id="a-6S"></a>舍肉身得法身。<a id="a-6T"></a>于十方六道中，<a id="a-6U"></a>变身应适以化众生，<a id="a-6V"></a>种种珍宝、<a id="a-6W"></a>衣服、<a id="a-6X"></a>饮食，<a id="a-6Y"></a>给施一切。<a id="a-6Z"></a>又以头目髓脑、<a id="a-6a"></a>国财、<a id="a-6b"></a>妻子，<a id="a-6c"></a>内外所有，<a id="a-6d"></a>尽以布施。<a id="a-6e"></a>譬如释迦文佛，<a id="a-6f"></a>曾为六牙白象。<a id="a-6g"></a>猎者伺便，<a id="a-6h"></a>以毒箭射之。<a id="a-6i"></a>诸象竞至，<a id="a-6j"></a>欲来蹈杀猎者。<a id="a-6k"></a>白象以身捍之，<a id="a-6l"></a>拥护其人，<a id="a-6m"></a>愍之如子，<a id="a-6n"></a>喻遣群象。<a id="a-6o"></a>徐问猎人：<a id="a-6p"></a>“何故射我？<a id="a-6q"></a>”答曰：<a id="a-6r"></a>“我须汝牙！<a id="a-6s"></a>”即时以六牙内石孔中，<a id="a-6t"></a>血肉俱出，<a id="a-6u"></a>以鼻举牙，<a id="a-6v"></a>授与猎者。<a id="a-6w"></a>虽曰象身，<a id="a-6x"></a>用心如是，<a id="a-6y"></a>当知此象非畜生行报。<a id="a-6z"></a>阿罗汉法中，<a id="a-70"></a>都无此心，<a id="a-71"></a>当知此为法身菩萨。<a id="a-72"></a>有时阎浮提人，<a id="a-73"></a>不知礼敬耆旧有德，<a id="a-74"></a>以言化之，<a id="a-75"></a>未可得度。<a id="a-76"></a>是时菩萨自变其身，<a id="a-77"></a>作迦频阇罗鸟。<a id="a-78"></a>是鸟有二亲友：<a id="a-79"></a>一者、<a id="a-7A"></a>大象，<a id="a-7B"></a>二者、<a id="a-7C"></a>猕猴。<a id="a-7D"></a>共在必钵罗树下住，<a id="a-7E"></a>自相问言：<a id="a-7F"></a>“我等不知谁应为大？<a id="a-7G"></a>”象言：<a id="a-7H"></a>“我昔见此树在我腹下，<a id="a-7I"></a>今大如是。<a id="a-7J"></a>以此推之，<a id="a-7K"></a>我应为长！<a id="a-7L"></a>”猴言：<a id="a-7M"></a>“我曾蹲地，<a id="a-7N"></a>手挽树头。<a id="a-7O"></a>以此推之，<a id="a-7P"></a>我应为长！<a id="a-7Q"></a>”鸟言：<a id="a-7R"></a>“我于必钵罗林中，<a id="a-7S"></a>食此树果，<a id="a-7T"></a>子随粪出，<a id="a-7U"></a>此树得生。<a id="a-7V"></a>以是推之，<a id="a-7W"></a>我应最大！<a id="a-7X"></a>”象复说言：<a id="a-7Y"></a>“先生宿旧，<a id="a-7Z"></a>礼应供养！<a id="a-7a"></a>”即时大象背负猕猴，<a id="a-7b"></a>鸟在猴上，<a id="a-7c"></a>周游而行。<a id="a-7d"></a>一切禽兽见而问之：<a id="a-7e"></a>“何以如此？<a id="a-7f"></a>”答曰：<a id="a-7g"></a>“以此恭敬供养长老！<a id="a-7h"></a>”禽兽受化，<a id="a-7i"></a>皆行礼敬，<a id="a-7j"></a>不侵民田，<a id="a-7k"></a>不害物命。<a id="a-7l"></a>众人疑怪，<a id="a-7m"></a>一切禽兽不复为害。<a id="a-7n"></a>猎师入林，<a id="a-7o"></a>见象负猕猴、<a id="a-7p"></a>复戴鸟，<a id="a-7q"></a>行敬化物，<a id="a-7r"></a>物皆修善。<a id="a-7s"></a>传告国人，<a id="a-7t"></a>人各庆曰：<a id="a-7u"></a>“时将太平，<a id="a-7v"></a>鸟兽而仁！<a id="a-7w"></a>”人亦效之，<a id="a-7x"></a>皆行礼敬。<a id="a-7y"></a>自古及今，<a id="a-7z"></a>化流万世，<a id="a-80"></a>当知是为法身菩萨。</p>
  <p id="a81">复次，<a id="a-82"></a>法身菩萨，<a id="a-83"></a>一时之顷，<a id="a-84"></a>化作无央数身，<a id="a-85"></a>供养十方诸佛；<a id="a-86"></a>一时能化无量财宝，<a id="a-87"></a>给足众生；<a id="a-88"></a>能随一切上中下声，<a id="a-89"></a>一时之顷，<a id="a-8A"></a>普为说法；<a id="a-8B"></a>乃至坐佛树下。<a id="a-8C"></a>如是等种种，<a id="a-8D"></a>名为法身菩萨行檀波罗蜜满。</p>
  <p id="a8E">复次，<a id="a-8F"></a>檀有三种：<a id="a-8G"></a>一者、<a id="a-8H"></a>物施，<a id="a-8I"></a>二者、<a id="a-8J"></a>供养恭敬施，<a id="a-8K"></a>三者、<a id="a-8L"></a>法施。<a id="a-8M"></a>云何物施？<a id="a-8N"></a>珍宝、<a id="a-8O"></a>衣食，<a id="a-8P"></a>头目髓脑，<a id="a-8Q"></a>如是等一切内外所有，<a id="a-8R"></a>尽以布施，<a id="a-8S"></a>是名物施。<a id="a-8T"></a>恭敬施者，<a id="a-8U"></a>信心清净，<a id="a-8V"></a>恭敬礼拜，<a id="a-8W"></a>将送迎逆，<a id="a-8X"></a>赞绕供养，<a id="a-8Y"></a>如是等种种，<a id="a-8Z"></a>名为恭敬施。<a id="a-8a"></a>法施者，<a id="a-8b"></a>为道德故，<a id="a-8c"></a>语言论议，<a id="a-8d"></a>诵读讲说，<a id="a-8e"></a>除疑问答，<a id="a-8f"></a>授人五戒，<a id="a-8g"></a>如是等种种，<a id="a-8h"></a>为佛道故施，<a id="a-8i"></a>是名法施。<a id="a-8j"></a>是三种施满，<a id="a-8k"></a>是名檀波罗蜜满。</p>
  <p id="a8l">复次，<a id="a-8m"></a>三事因缘生檀：<a id="a-8n"></a>一者、<a id="a-8o"></a>信心清净，<a id="a-8p"></a>二者、<a id="a-8q"></a>财物，<a id="a-8r"></a>三者、<a id="a-8s"></a>福田。<a id="a-8t"></a>心有三种：<a id="a-8u"></a>若怜愍，<a id="a-8v"></a>若恭敬，<a id="a-8w"></a>若怜愍恭敬。<a id="a-8x"></a>施贫穷下贱及诸畜生，<a id="a-8y"></a>是为怜愍施；<a id="a-8z"></a>施佛及诸法身菩萨等，<a id="a-90"></a>是为恭敬施；<a id="a-91"></a>施诸老病贫乏阿罗汉、<a id="a-92"></a>辟支佛，<a id="a-93"></a>是为恭敬怜愍施。<a id="a-94"></a>施物清净，<a id="a-95"></a>非盗非劫，<a id="a-96"></a>以时而施，<a id="a-97"></a>不求名誉，<a id="a-98"></a>不求利养。<a id="a-99"></a>或时从心大得福德，<a id="a-9A"></a>或从福田大得功德，<a id="a-9B"></a>或从妙物大得功德。<a id="a-9C"></a>第一从心，<a id="a-9D"></a>如四等心，<a id="a-9E"></a>念佛三昧，<a id="a-9F"></a>以身施虎，<a id="a-9G"></a>如是名从心大得功德。<a id="a-9H"></a>福田有二种：<a id="a-9I"></a>一者、<a id="a-9J"></a>怜愍福田，<a id="a-9K"></a>二者、<a id="a-9L"></a>恭敬福田。<a id="a-9M"></a>怜愍福田，<a id="a-9N"></a>能生怜愍心；<a id="a-9O"></a>恭敬福田，<a id="a-9P"></a>能生恭敬心，<a id="a-9Q"></a>如阿输伽王（此言无忧）以土上佛。</p>
  <p id="a9R">复次，<a id="a-9S"></a>物施中，<a id="a-9T"></a>如一女人，<a id="a-9U"></a>酒醉没心，<a id="a-9V"></a>以七宝缨络布施迦葉佛塔，<a id="a-9W"></a>以福德故，<a id="a-9X"></a>生三十三天。<a id="a-9Y"></a>如是种种，<a id="a-9Z"></a>名为物施。</p>
  <p id="a9a">问曰：<a id="a-9b"></a>檀名舍财，<a id="a-9c"></a>何以言具足无所舍法？</p>
  <p id="a9d">答曰：<a id="a-9e"></a>檀有二种：<a id="a-9f"></a>一者、<a id="a-9g"></a>出世间，<a id="a-9h"></a>二者、<a id="a-9i"></a>不出世间。<a id="a-9j"></a>今说出世间檀无相，<a id="a-9k"></a>无相故无所舍，<a id="a-9l"></a>是故言具足无所舍法。</p>
  <p id="a9m">复次，<a id="a-9n"></a>财物不可得故，<a id="a-9o"></a>名为无所舍。<a id="a-9p"></a>是物未来、<a id="a-9q"></a>过去空，<a id="a-9r"></a>现在分别，<a id="a-9s"></a>无一定法，<a id="a-9t"></a>以是故言无所舍。</p>
  <p id="a9u">复次，<a id="a-9v"></a>行者舍财时，<a id="a-9w"></a>心念此施大有功德，<a id="a-9x"></a>倚是而生憍慢爱结等。<a id="a-9y"></a>以是故言无所舍，<a id="a-9z"></a>以无所舍故无憍慢，<a id="a-A0"></a>无憍慢故爱结等不生。</p>
  <p id="aA1">复次，<a id="a-A2"></a>施者有二种：<a id="a-A3"></a>一者、<a id="a-A4"></a>世间人，<a id="a-A5"></a>二者、<a id="a-A6"></a>出世间人。<a id="a-A7"></a>世间人能舍财，<a id="a-A8"></a>不能舍施；<a id="a-A9"></a>出世间人能舍财，<a id="a-AA"></a>能舍施。<a id="a-AB"></a>何以故？<a id="a-AC"></a>以财物、<a id="a-AD"></a>施心，<a id="a-AE"></a>俱不可得故。<a id="a-AF"></a>以是故言具足无所舍法。</p>
  <p id="aAG">复次，<a id="a-AH"></a>檀波罗蜜中，<a id="a-AI"></a>言财、<a id="a-AJ"></a>施、<a id="a-AK"></a>受者，<a id="a-AL"></a>三事不可得。</p>
  <p id="aAM">问曰：<a id="a-AN"></a>三事和合，<a id="a-AO"></a>故名为檀。<a id="a-AP"></a>今言三事不可得，<a id="a-AQ"></a>云何名檀波罗蜜具足满？<a id="a-AR"></a>今有财、<a id="a-AS"></a>有施、<a id="a-AT"></a>有受者，<a id="a-AU"></a>云何三事不可得？<a id="a-AV"></a>如所施毡实有。<a id="a-AW"></a>何以故？<a id="a-AX"></a>毡有名，<a id="a-AY"></a>则有毡法；<a id="a-AZ"></a>若无毡法，<a id="a-Aa"></a>亦无毡名；<a id="a-Ab"></a>以有名故，<a id="a-Ac"></a>应实有毡。</p>
  <p id="aAd">复次，<a id="a-Ae"></a>毡有长、<a id="a-Af"></a>有短，<a id="a-Ag"></a>粗、<a id="a-Ah"></a>细、<a id="a-Ai"></a>白、<a id="a-Aj"></a>黑、<a id="a-Ak"></a>黄、<a id="a-Al"></a>赤，<a id="a-Am"></a>有因有缘，<a id="a-An"></a>有作有破，<a id="a-Ao"></a>有果报，<a id="a-Ap"></a>随法生心。<a id="a-Aq"></a>十尺为长，<a id="a-Ar"></a>五尺为短；<a id="a-As"></a>缕大为粗，<a id="a-At"></a>缕小为细；<a id="a-Au"></a>随染有色；<a id="a-Av"></a>有缕为因，<a id="a-Aw"></a>织具为缘，<a id="a-Ax"></a>是因缘和合故为毡。<a id="a-Ay"></a>人成为作，<a id="a-Az"></a>人坏为破；<a id="a-B0"></a>御寒暑，<a id="a-B1"></a>蔽身体，<a id="a-B2"></a>名果报。<a id="a-B3"></a>人得之大喜，<a id="a-B4"></a>失之大忧。<a id="a-B5"></a>以之施故，<a id="a-B6"></a>得福助道；<a id="a-B7"></a>若盗若劫，<a id="a-B8"></a>戮之都市，<a id="a-B9"></a>死入地狱。<a id="a-BA"></a>如是等种种因缘故，<a id="a-BB"></a>知有此毡，<a id="a-BC"></a>是名毡法，<a id="a-BD"></a>云何言施物不可得？</p>
  <p id="aBE">答曰：<a id="a-BF"></a>汝言有名故有，<a id="a-BG"></a>是事不然。<a id="a-BH"></a>何以知之？<a id="a-BI"></a>名有二种：<a id="a-BJ"></a>有实，<a id="a-BK"></a>有不实。<a id="a-BL"></a>不实名，<a id="a-BM"></a>如有一草名株利，<a id="a-BN"></a>株利（此言贼）草亦不盗不劫，<a id="a-BO"></a>实非贼而名为贼。<a id="a-BP"></a>又如兔角、<a id="a-BQ"></a>龟毛，<a id="a-BR"></a>亦但有名而无实。<a id="a-BS"></a>毡虽不如兔角、<a id="a-BT"></a>龟毛无，<a id="a-BU"></a>然因缘会故有，<a id="a-BV"></a>因缘散故无；<a id="a-BW"></a>如林、<a id="a-BX"></a>如军，<a id="a-BY"></a>是皆有名而无实。<a id="a-BZ"></a>譬如木人，<a id="a-Ba"></a>虽有人名，<a id="a-Bb"></a>不应求其人法。<a id="a-Bc"></a>毡中虽有名，<a id="a-Bd"></a>亦不应求毡真实。<a id="a-Be"></a>毡能生人心念因缘，<a id="a-Bf"></a>得之便喜，<a id="a-Bg"></a>失之便忧，<a id="a-Bh"></a>是为念因缘。<a id="a-Bi"></a>心生有二因缘：<a id="a-Bj"></a>有从实而生，<a id="a-Bk"></a>有从不实而生。<a id="a-Bl"></a>如梦中所见，<a id="a-Bm"></a>如水中月，<a id="a-Bn"></a>如夜见杌树谓为人，<a id="a-Bo"></a>如是名从不实中能令心生。<a id="a-Bp"></a>是缘不定，<a id="a-Bq"></a>不应言心生有故便是有。<a id="a-Br"></a>若心生因缘故有，<a id="a-Bs"></a>更不应求实有。<a id="a-Bt"></a>如眼见水中月，<a id="a-Bu"></a>心生谓是月，<a id="a-Bv"></a>若从心便是月者，<a id="a-Bw"></a>则无复真月。</p>
  <p id="aBx">复次，<a id="a-By"></a>有，<a id="a-Bz"></a>三种：<a id="a-C0"></a>一者、<a id="a-C1"></a>相待有，<a id="a-C2"></a>二者、<a id="a-C3"></a>假名有，<a id="a-C4"></a>三者、<a id="a-C5"></a>法有。<a id="a-C6"></a>相待者，<a id="a-C7"></a>如长短、<a id="a-C8"></a>彼此等，<a id="a-C9"></a>实无长短，<a id="a-CA"></a>亦无彼此，<a id="a-CB"></a>以相待故有名。<a id="a-CC"></a>长因短有，<a id="a-CD"></a>短亦因长；<a id="a-CE"></a>彼亦因此，<a id="a-CF"></a>此亦因彼；<a id="a-CG"></a>若在物东，<a id="a-CH"></a>则以为西，<a id="a-CI"></a>在西则以为东；<a id="a-CJ"></a>一物未异而有东、<a id="a-CK"></a>西之别，<a id="a-CL"></a>此皆有名而无实也。<a id="a-CM"></a>如是等，<a id="a-CN"></a>名为相待有，<a id="a-CO"></a>是中无实法，<a id="a-CP"></a>不如色、<a id="a-CQ"></a>香、<a id="a-CR"></a>味、<a id="a-CS"></a>触等。<a id="a-CT"></a>假名有者，<a id="a-CU"></a>如酪有色、<a id="a-CV"></a>香、<a id="a-CW"></a>味、<a id="a-CX"></a>触，<a id="a-CY"></a>四事因缘合故，<a id="a-CZ"></a>假名为酪。<a id="a-Ca"></a>虽有，<a id="a-Cb"></a>不同因缘法有；<a id="a-Cc"></a>虽无，<a id="a-Cd"></a>亦不如兔角、<a id="a-Ce"></a>龟毛无；<a id="a-Cf"></a>但以因缘合故，<a id="a-Cg"></a>假名有酪；<a id="a-Ch"></a>毡亦如是。<a id="a-Ci"></a>复次，<a id="a-Cj"></a>有极微色、<a id="a-Ck"></a>香、<a id="a-Cl"></a>味、<a id="a-Cm"></a>触，<a id="a-Cn"></a>故有毛分，<a id="a-Co"></a>毛分因缘故有毛，<a id="a-Cp"></a>毛因缘故有毳，<a id="a-Cq"></a>毳因缘故有缕，<a id="a-Cr"></a>缕因缘故有毡，<a id="a-Cs"></a>毡因缘故有衣。<a id="a-Ct"></a>若无极微色、<a id="a-Cu"></a>香、<a id="a-Cv"></a>味、<a id="a-Cw"></a>触因缘，<a id="a-Cx"></a>亦无毛分，<a id="a-Cy"></a>毛分无故亦无毛，<a id="a-Cz"></a>毛无故亦无毳，<a id="a-D0"></a>毳无故亦无缕，<a id="a-D1"></a>缕无故亦无毡，<a id="a-D2"></a>毡无故亦无衣。</p>
  <p id="aD3">问曰：<a id="a-D4"></a>亦不必一切物皆从因缘和合故有，<a id="a-D5"></a>如微尘至细故无分，<a id="a-D6"></a>无分故无和合。<a id="a-D7"></a>毡粗故可破，<a id="a-D8"></a>微尘中无分，<a id="a-D9"></a>云何可破？</p>
  <p id="aDA">答曰：<a id="a-DB"></a>至微无实，<a id="a-DC"></a>强为之名。<a id="a-DD"></a>何以故？<a id="a-DE"></a>粗细相待，<a id="a-DF"></a>因粗故有细，<a id="a-DG"></a>是细复应有细。</p>
  <p id="aDH">复次，<a id="a-DI"></a>若有极微色，<a id="a-DJ"></a>则有十方分；<a id="a-DK"></a>若有十方分，<a id="a-DL"></a>是不名为极微；<a id="a-DM"></a>若无十方分，<a id="a-DN"></a>则不名为色。</p>
  <p id="aDO">复次，<a id="a-DP"></a>若有极微，<a id="a-DQ"></a>则应有虚空分齐；<a id="a-DR"></a>若有分者，<a id="a-DS"></a>则不名极微。</p>
  <p id="aDT">复次，<a id="a-DU"></a>若有极微，<a id="a-DV"></a>是中有色、<a id="a-DW"></a>香、<a id="a-DX"></a>味、<a id="a-DY"></a>触作分；<a id="a-DZ"></a>色、<a id="a-Da"></a>香、<a id="a-Db"></a>味、<a id="a-Dc"></a>触作分，<a id="a-Dd"></a>是不名极微。<a id="a-De"></a>以是推求，<a id="a-Df"></a>微尘则不可得。<a id="a-Dg"></a>如经言：<a id="a-Dh"></a>色若粗若细，<a id="a-Di"></a>若内若外，<a id="a-Dj"></a>总而观之，<a id="a-Dk"></a>无常无我。<a id="a-Dl"></a>不言有微尘，<a id="a-Dm"></a>是名分破空。<a id="a-Dn"></a>复有观空：<a id="a-Do"></a>是毡随心，<a id="a-Dp"></a>如坐禅人观毡或作地，<a id="a-Dq"></a>或作水，<a id="a-Dr"></a>或作火，<a id="a-Ds"></a>或作风，<a id="a-Dt"></a>或青，<a id="a-Du"></a>或黄，<a id="a-Dv"></a>或白，<a id="a-Dw"></a>或赤，<a id="a-Dx"></a>或都空，<a id="a-Dy"></a>如十一切入观。<a id="a-Dz"></a>如佛在耆阇崛山中，<a id="a-E0"></a>与比丘僧俱，<a id="a-E1"></a>入王舍城。<a id="a-E2"></a>道中见大木，<a id="a-E3"></a>佛于木上敷尼师坛坐，<a id="a-E4"></a>告诸比丘：<a id="a-E5"></a>“若比丘入禅，<a id="a-E6"></a>心得自在，<a id="a-E7"></a>能令大木作地，<a id="a-E8"></a>即成实地。<a id="a-E9"></a>何以故？<a id="a-EA"></a>是木中有地分故。<a id="a-EB"></a>如是水、<a id="a-EC"></a>火、<a id="a-ED"></a>风、<a id="a-EE"></a>金、<a id="a-EF"></a>银种种宝物即皆成实。<a id="a-EG"></a>何以故？<a id="a-EH"></a>是木中皆有其分。<a id="a-EI"></a>”</p>
  <p id="aEJ">复次，<a id="a-EK"></a>如一美色，<a id="a-EL"></a>淫人见之以为净妙，<a id="a-EM"></a>心生染著；<a id="a-EN"></a>不净观人视之，<a id="a-EO"></a>种种恶露，<a id="a-EP"></a>无一净处；<a id="a-EQ"></a>等妇见之，<a id="a-ER"></a>妒瞋增恶，<a id="a-ES"></a>目不欲见，<a id="a-ET"></a>以为不净。<a id="a-EU"></a>淫人观之为乐，<a id="a-EV"></a>妒人观之为苦，<a id="a-EW"></a>净行人观之得道，<a id="a-EX"></a>无豫之人观之，<a id="a-EY"></a>无所适莫，<a id="a-EZ"></a>如见土木。<a id="a-Ea"></a>若此美色实净，<a id="a-Eb"></a>四种人观，<a id="a-Ec"></a>皆应见净；<a id="a-Ed"></a>若实不净，<a id="a-Ee"></a>四种人观，<a id="a-Ef"></a>皆应不净。<a id="a-Eg"></a>以是故知，<a id="a-Eh"></a>好丑在心，<a id="a-Ei"></a>外无定也。<a id="a-Ej"></a>观空亦如是。</p>
  <p id="aEk">复次，<a id="a-El"></a>是毡中有十八空相故，<a id="a-Em"></a>观之便空，<a id="a-En"></a>空故不可得。<a id="a-Eo"></a>如是种种因缘财物空，<a id="a-Ep"></a>决定不可得。</p>
  <p id="aEq">云何施人不可得？<a id="a-Er"></a>如毡因缘和合故有，<a id="a-Es"></a>分分推之，<a id="a-Et"></a>毡不可得；<a id="a-Eu"></a>施者亦如是，<a id="a-Ev"></a>四大围虚空，<a id="a-Ew"></a>名为身，<a id="a-Ex"></a>是身识动作来往坐起，<a id="a-Ey"></a>假名为人。<a id="a-Ez"></a>分分求之，<a id="a-F0"></a>亦不可得。</p>
  <p id="aF1">复次，<a id="a-F2"></a>一切众、<a id="a-F3"></a>界、<a id="a-F4"></a>入中，<a id="a-F5"></a>我不可得；<a id="a-F6"></a>我不可得故，<a id="a-F7"></a>施人不可得。<a id="a-F8"></a>何以故？<a id="a-F9"></a>我，<a id="a-FA"></a>有种种名字：<a id="a-FB"></a>人、<a id="a-FC"></a>天、<a id="a-FD"></a>男、<a id="a-FE"></a>女，<a id="a-FF"></a>施人、<a id="a-FG"></a>受人，<a id="a-FH"></a>受苦人、<a id="a-FI"></a>受乐人，<a id="a-FJ"></a>畜生等；<a id="a-FK"></a>是但有名，<a id="a-FL"></a>而实法不可得。</p>
  <p id="aFM">问曰：<a id="a-FN"></a>若施者不可得，<a id="a-FO"></a>云何有菩萨行檀波罗蜜？</p>
  <p id="aFP">答曰：<a id="a-FQ"></a>因缘和合故有名字，<a id="a-FR"></a>如屋、<a id="a-FS"></a>如车，<a id="a-FT"></a>实法不可得。</p>
  <p id="aFU">问曰：<a id="a-FV"></a>云何我不可得？</p>
  <p id="aFW">答曰：<a id="a-FX"></a>如上我闻一时中已说，<a id="a-FY"></a>今当更说。<a id="a-FZ"></a>佛说六识：<a id="a-Fa"></a>眼识及眼识相应法，<a id="a-Fb"></a>共缘色，<a id="a-Fc"></a>不缘屋舍、<a id="a-Fd"></a>城郭种种诸名。<a id="a-Fe"></a>耳、<a id="a-Ff"></a>鼻、<a id="a-Fg"></a>舌、<a id="a-Fh"></a>身识，<a id="a-Fi"></a>亦如是。<a id="a-Fj"></a>意识及意识相应法，<a id="a-Fk"></a>知眼、<a id="a-Fl"></a>知色、<a id="a-Fm"></a>知眼识，<a id="a-Fn"></a>乃至知意、<a id="a-Fo"></a>知法、<a id="a-Fp"></a>知意识。<a id="a-Fq"></a>是识所缘法，<a id="a-Fr"></a>皆空无我，<a id="a-Fs"></a>生灭故，<a id="a-Ft"></a>不自在故。<a id="a-Fu"></a>无为法中亦不计我，<a id="a-Fv"></a>苦乐不受故。<a id="a-Fw"></a>是中若强有我法，<a id="a-Fx"></a>应当有第七识识我；<a id="a-Fy"></a>而今不尔，<a id="a-Fz"></a>以是故知无我。</p>
  <p id="aG0">问曰：<a id="a-G1"></a>何以说无我？<a id="a-G2"></a>一切人各各自身中生计我，<a id="a-G3"></a>不于他身中生我；<a id="a-G4"></a>若自身中无我，<a id="a-G5"></a>而妄见为我者，<a id="a-G6"></a>他身无我，<a id="a-G7"></a>亦应于他身而妄见为我。</p>
  <p id="aG8">复次，<a id="a-G9"></a>若内无我，<a id="a-GA"></a>色识念念生灭，<a id="a-GB"></a>云何分别知是色青、<a id="a-GC"></a>黄、<a id="a-GD"></a>赤、<a id="a-GE"></a>白？</p>
  <p id="aGF">复次，<a id="a-GG"></a>若无我，<a id="a-GH"></a>今现在人识，<a id="a-GI"></a>新新生灭，<a id="a-GJ"></a>身命断时亦尽，<a id="a-GK"></a>诸行罪福，<a id="a-GL"></a>谁随谁受？<a id="a-GM"></a>谁受苦乐？<a id="a-GN"></a>谁解脱者？<a id="a-GO"></a>如是种种因缘故知有我。</p>
  <p id="aGP">答曰：<a id="a-GQ"></a>此俱有难！<a id="a-GR"></a>若于他身生计我者，<a id="a-GS"></a>复当言何以不自身中生计我？</p>
  <p id="aGT">复次，<a id="a-GU"></a>五众因缘生故空无我，<a id="a-GV"></a>从无明因缘生二十身见，<a id="a-GW"></a>是我见，<a id="a-GX"></a>自于五阴相续生。<a id="a-GY"></a>以从此五众缘生故，<a id="a-GZ"></a>即计此五众为我，<a id="a-Ga"></a>不在他身，<a id="a-Gb"></a>以其习故。</p>
  <p id="aGc">复次，<a id="a-Gd"></a>若有神者，<a id="a-Ge"></a>可有彼我，<a id="a-Gf"></a>汝神有无未了，<a id="a-Gg"></a>而问彼我！<a id="a-Gh"></a>其犹人问兔角，<a id="a-Gi"></a>答似马角。<a id="a-Gj"></a>马角若实有，<a id="a-Gk"></a>可以证兔角，<a id="a-Gl"></a>马角犹尚未了，<a id="a-Gm"></a>而欲以证兔角。</p>
  <p id="aGn">复次，<a id="a-Go"></a>自于身生我故，<a id="a-Gp"></a>便自谓有神。<a id="a-Gq"></a>汝言神遍，<a id="a-Gr"></a>亦应计他身为我。<a id="a-Gs"></a>以是故，<a id="a-Gt"></a>不应言自身中生计我心，<a id="a-Gu"></a>于他身不生，<a id="a-Gv"></a>故知有神。</p>
  <p id="aGw">复次，<a id="a-Gx"></a>有人于他物中我心生，<a id="a-Gy"></a>如外道坐禅人，<a id="a-Gz"></a>用地一切入观时，<a id="a-H0"></a>见地则是我，<a id="a-H1"></a>我则是地，<a id="a-H2"></a>水、<a id="a-H3"></a>火、<a id="a-H4"></a>风、<a id="a-H5"></a>空，<a id="a-H6"></a>亦如是。<a id="a-H7"></a>颠倒故，<a id="a-H8"></a>于他身中亦计我。</p>
  <p id="aH9">复次，<a id="a-HA"></a>有时于他身生我。<a id="a-HB"></a>如有一人，<a id="a-HC"></a>受使远行，<a id="a-HD"></a>独宿空舍。<a id="a-HE"></a>夜中有鬼担一死人来著其前，<a id="a-HF"></a>复有一鬼逐来，<a id="a-HG"></a>瞋骂前鬼：<a id="a-HH"></a>“是死人是我物，<a id="a-HI"></a>汝何以担来？<a id="a-HJ"></a>”先鬼言：<a id="a-HK"></a>“是我物，<a id="a-HL"></a>我自持来。<a id="a-HM"></a>”后鬼言：<a id="a-HN"></a>“是死人实我担来！<a id="a-HO"></a>”二鬼各捉一手争之。<a id="a-HP"></a>前鬼言：<a id="a-HQ"></a>“此中有人可问。<a id="a-HR"></a>”后鬼即问：<a id="a-HS"></a>“是死人谁担来？<a id="a-HT"></a>”是人思惟：<a id="a-HU"></a>“此二鬼力大，<a id="a-HV"></a>若实语亦当死，<a id="a-HW"></a>若妄语亦当死，<a id="a-HX"></a>俱不免死，<a id="a-HY"></a>何为妄语？<a id="a-HZ"></a>”言：<a id="a-Ha"></a>“前鬼担来。<a id="a-Hb"></a>”后鬼大瞋，<a id="a-Hc"></a>捉人手拔出著地，<a id="a-Hd"></a>前鬼取死人一臂附之即著。<a id="a-He"></a>如是两臂、<a id="a-Hf"></a>两脚、<a id="a-Hg"></a>头、<a id="a-Hh"></a>胁，<a id="a-Hi"></a>举身皆易。<a id="a-Hj"></a>于是二鬼共食所易人身，<a id="a-Hk"></a>拭口而去。<a id="a-Hl"></a>其人思惟：<a id="a-Hm"></a>“我父母生身，<a id="a-Hn"></a>眼见二鬼食尽，<a id="a-Ho"></a>今我此身尽是他肉。<a id="a-Hp"></a>我今定有身耶？<a id="a-Hq"></a>为无身耶？<a id="a-Hr"></a>若以为有，<a id="a-Hs"></a>尽是他身；<a id="a-Ht"></a>若以为无，<a id="a-Hu"></a>今现有身。<a id="a-Hv"></a>”如是思惟，<a id="a-Hw"></a>其心迷闷，<a id="a-Hx"></a>譬如狂人。<a id="a-Hy"></a>明朝寻路而去，<a id="a-Hz"></a>到前国土，<a id="a-I0"></a>见有佛塔众僧，<a id="a-I1"></a>不论余事，<a id="a-I2"></a>但问己身为有为无？<a id="a-I3"></a>诸比丘问：<a id="a-I4"></a>“汝是何人？<a id="a-I5"></a>”答言：<a id="a-I6"></a>“我亦不自知是人非人？<a id="a-I7"></a>”即为众僧广说上事。<a id="a-I8"></a>诸比丘言：<a id="a-I9"></a>“此人自知无我，<a id="a-IA"></a>易可得度。<a id="a-IB"></a>”而语之言：<a id="a-IC"></a>“汝身从本已来，<a id="a-ID"></a>恒自无我，<a id="a-IE"></a>非适今也。<a id="a-IF"></a>但以四大和合故，<a id="a-IG"></a>计为我身，<a id="a-IH"></a>如汝本身，<a id="a-II"></a>与今无异。<a id="a-IJ"></a>”诸比丘度之为道，<a id="a-IK"></a>断诸烦恼，<a id="a-IL"></a>即得阿罗汉。<a id="a-IM"></a>是为有时他身亦计为我。<a id="a-IN"></a>不可以有彼此故，<a id="a-IO"></a>谓有神。</p>
  <p id="aIP">复次，<a id="a-IQ"></a>是神实性，<a id="a-IR"></a>决定不可得。<a id="a-IS"></a>若常相、<a id="a-IT"></a>非常相，<a id="a-IU"></a>自在相、<a id="a-IV"></a>不自在相，<a id="a-IW"></a>作相、<a id="a-IX"></a>不作相，<a id="a-IY"></a>色相、<a id="a-IZ"></a>非色相，<a id="a-Ia"></a>如是等种种皆不可得。<a id="a-Ib"></a>若有相则有法，<a id="a-Ic"></a>无相则无法，<a id="a-Id"></a>神今无相，<a id="a-Ie"></a>则知无神。<a id="a-If"></a>若神是常，<a id="a-Ig"></a>不应有杀罪。<a id="a-Ih"></a>何以故？<a id="a-Ii"></a>身可杀，<a id="a-Ij"></a>非常故；<a id="a-Ik"></a>神不可杀，<a id="a-Il"></a>常故。</p>
  <p id="aIm">问曰：<a id="a-In"></a>神虽常故不可杀，<a id="a-Io"></a>但杀身则有杀罪。</p>
  <p id="aIp">答曰：<a id="a-Iq"></a>若杀身有杀罪者，<a id="a-Ir"></a>毗尼中言：<a id="a-Is"></a>自杀无杀罪，<a id="a-It"></a>罪福从恼他、<a id="a-Iu"></a>益他生，<a id="a-Iv"></a>非自供养身、<a id="a-Iw"></a>自杀身故有罪有福。<a id="a-Ix"></a>以是故毗尼中言：<a id="a-Iy"></a>自杀身无杀罪，<a id="a-Iz"></a>有愚痴、<a id="a-J0"></a>贪欲、<a id="a-J1"></a>瞋恚之咎。<a id="a-J2"></a>若神常者，<a id="a-J3"></a>不应死，<a id="a-J4"></a>不应生。<a id="a-J5"></a>何以故？<a id="a-J6"></a>汝等法神常，<a id="a-J7"></a>一切遍满五道中，<a id="a-J8"></a>云何有死生？<a id="a-J9"></a>死名此处失，<a id="a-JA"></a>生名彼处出。<a id="a-JB"></a>以是故，<a id="a-JC"></a>不得言神常。<a id="a-JD"></a>若神常者，<a id="a-JE"></a>亦应不受苦乐。<a id="a-JF"></a>何以故？<a id="a-JG"></a>苦来则忧，<a id="a-JH"></a>乐至则喜，<a id="a-JI"></a>若为忧喜所变者，<a id="a-JJ"></a>则非常也，<a id="a-JK"></a>若常应如虚空，<a id="a-JL"></a>雨不能湿，<a id="a-JM"></a>热不能干，<a id="a-JN"></a>亦无今世、<a id="a-JO"></a>后世，<a id="a-JP"></a>不应有后世生、<a id="a-JQ"></a>今世死。<a id="a-JR"></a>若神常者，<a id="a-JS"></a>则常有我见，<a id="a-JT"></a>不应得涅槃。<a id="a-JU"></a>若神常者，<a id="a-JV"></a>则无起无灭，<a id="a-JW"></a>不应有忘失；<a id="a-JX"></a>以其无神，<a id="a-JY"></a>识无常故，<a id="a-JZ"></a>有忘有失，<a id="a-Ja"></a>是故神非常也！<a id="a-Jb"></a>如是等种种因缘，<a id="a-Jc"></a>可知神非常相。<a id="a-Jd"></a>若神无常相者，<a id="a-Je"></a>亦无罪无福。<a id="a-Jf"></a>若身无常，<a id="a-Jg"></a>神亦无常，<a id="a-Jh"></a>二事俱灭，<a id="a-Ji"></a>则堕断灭边。<a id="a-Jj"></a>堕断灭，<a id="a-Jk"></a>则无到后世受罪福者。<a id="a-Jl"></a>若断灭，<a id="a-Jm"></a>则得涅槃不须断结，<a id="a-Jn"></a>亦不用后世罪福因缘。<a id="a-Jo"></a>如是等种种因缘，<a id="a-Jp"></a>可知神非无常。<a id="a-Jq"></a>若神自在相、<a id="a-Jr"></a>作相者，<a id="a-Js"></a>则应随所欲得皆得；<a id="a-Jt"></a>今所欲更不得，<a id="a-Ju"></a>非所欲更得。<a id="a-Jv"></a>若神自在，<a id="a-Jw"></a>亦不应有作恶行，<a id="a-Jx"></a>堕畜生恶道中。</p>
  <p id="aJy">复次，<a id="a-Jz"></a>一切众生皆不乐苦，<a id="a-K0"></a>谁当好乐而更得苦？<a id="a-K1"></a>以是故，<a id="a-K2"></a>知神不自在，<a id="a-K3"></a>亦不自作。<a id="a-K4"></a>又如人畏罪故，<a id="a-K5"></a>自强行善；<a id="a-K6"></a>若自在者，<a id="a-K7"></a>何以畏罪而自强修福？<a id="a-K8"></a>又诸众生不得如意，<a id="a-K9"></a>常为烦恼爱缚所牵。<a id="a-KA"></a>如是等种种因缘，<a id="a-KB"></a>知神不自在，<a id="a-KC"></a>不自作。<a id="a-KD"></a>若神不自在、<a id="a-KE"></a>不自作者，<a id="a-KF"></a>是为无神相，<a id="a-KG"></a>汝言我者，<a id="a-KH"></a>即是识，<a id="a-KI"></a>更无异事。</p>
  <p id="aKJ">复次，<a id="a-KK"></a>若不作者，<a id="a-KL"></a>云何阎罗王问罪人：<a id="a-KM"></a>“谁使汝作此罪者？<a id="a-KN"></a>”罪人答言：<a id="a-KO"></a>“是我自作。<a id="a-KP"></a>”以是故，<a id="a-KQ"></a>知非不自作。<a id="a-KR"></a>若神色相者，<a id="a-KS"></a>是事不然。<a id="a-KT"></a>何以故？<a id="a-KU"></a>一切色无常故。</p>
  <p id="aKV">问曰：<a id="a-KW"></a>人云何言色是我相？</p>
  <p id="aKX">答曰：<a id="a-KY"></a>有人言：<a id="a-KZ"></a>“神在心中，<a id="a-Ka"></a>微细如芥子，<a id="a-Kb"></a>清净名为净色身。<a id="a-Kc"></a>”更有人言如麦，<a id="a-Kd"></a>有言如豆，<a id="a-Ke"></a>有言半寸，<a id="a-Kf"></a>有言一寸。<a id="a-Kg"></a>初受身时，<a id="a-Kh"></a>最在前受，<a id="a-Ki"></a>譬如像骨；<a id="a-Kj"></a>及其成身，<a id="a-Kk"></a>如像已庄。<a id="a-Kl"></a>有言：<a id="a-Km"></a>“大小随人身，<a id="a-Kn"></a>死坏时，<a id="a-Ko"></a>此亦前出。<a id="a-Kp"></a>”如此事，<a id="a-Kq"></a>皆不尔也！<a id="a-Kr"></a>何以故？<a id="a-Ks"></a>一切色，<a id="a-Kt"></a>四大所造，<a id="a-Ku"></a>因缘生故无常。<a id="a-Kv"></a>若神是色，<a id="a-Kw"></a>色无常，<a id="a-Kx"></a>神亦无常。<a id="a-Ky"></a>若无常者，<a id="a-Kz"></a>如上所说。</p>
  <p id="aL0">问曰：<a id="a-L1"></a>身有二种：<a id="a-L2"></a>粗身及细身。<a id="a-L3"></a>粗身无常，<a id="a-L4"></a>细身是神，<a id="a-L5"></a>世世常去入五道中。</p>
  <p id="aL6">答曰：<a id="a-L7"></a>此细身不可得。<a id="a-L8"></a>若有细身，<a id="a-L9"></a>应有处所可得，<a id="a-LA"></a>如五藏、<a id="a-LB"></a>四体一一处中求，<a id="a-LC"></a>皆不可得。</p>
  <p id="aLD">问曰：<a id="a-LE"></a>此细身微细，<a id="a-LF"></a>初死时已去，<a id="a-LG"></a>若活时则不可得求，<a id="a-LH"></a>汝云何能见？<a id="a-LI"></a>又此细身，<a id="a-LJ"></a>非五情能见能知，<a id="a-LK"></a>唯有神通圣人，<a id="a-LL"></a>乃能得见。</p>
  <p id="aLM">答曰：<a id="a-LN"></a>若尔者，<a id="a-LO"></a>与无无异。<a id="a-LP"></a>如人死时，<a id="a-LQ"></a>舍此生阴，<a id="a-LR"></a>入中阴中。<a id="a-LS"></a>是时，<a id="a-LT"></a>今世身灭，<a id="a-LU"></a>受中阴身，<a id="a-LV"></a>此无前后，<a id="a-LW"></a>灭时即生。<a id="a-LX"></a>譬如蜡印印泥，<a id="a-LY"></a>泥中受印，<a id="a-LZ"></a>印即时坏，<a id="a-La"></a>成坏一时，<a id="a-Lb"></a>亦无前后。<a id="a-Lc"></a>是时，<a id="a-Ld"></a>受中阴中有，<a id="a-Le"></a>舍此中阴，<a id="a-Lf"></a>受生阴有。<a id="a-Lg"></a>汝言细身，<a id="a-Lh"></a>即此中阴，<a id="a-Li"></a>中阴身无出无入。<a id="a-Lj"></a>譬如燃灯，<a id="a-Lk"></a>生灭相续，<a id="a-Ll"></a>不常不断。<a id="a-Lm"></a>佛言：<a id="a-Ln"></a>“一切色众，<a id="a-Lo"></a>若过去、<a id="a-Lp"></a>未来、<a id="a-Lq"></a>现在，<a id="a-Lr"></a>若内、<a id="a-Ls"></a>若外，<a id="a-Lt"></a>若粗、<a id="a-Lu"></a>若细，<a id="a-Lv"></a>皆悉无常。<a id="a-Lw"></a>”汝神微细色者，<a id="a-Lx"></a>亦应无常断灭。<a id="a-Ly"></a>如是等种种因缘，<a id="a-Lz"></a>可知非色相。<a id="a-M0"></a>神非无色相，<a id="a-M1"></a>无色者，<a id="a-M2"></a>四众及无为。<a id="a-M3"></a>四众无常故，<a id="a-M4"></a>不自在故，<a id="a-M5"></a>属因缘故，<a id="a-M6"></a>不应是神。<a id="a-M7"></a>三无为中，<a id="a-M8"></a>不计有神，<a id="a-M9"></a>无所受故。<a id="a-MA"></a>如是等种种因缘，<a id="a-MB"></a>知神非无色相。<a id="a-MC"></a>如是天地间，<a id="a-MD"></a>若内若外，<a id="a-ME"></a>三世十方，<a id="a-MF"></a>求神不可得。<a id="a-MG"></a>但十二入和合生六识，<a id="a-MH"></a>三事和合名触，<a id="a-MI"></a>触生受、<a id="a-MJ"></a>想、<a id="a-MK"></a>思等心数法。<a id="a-ML"></a>是法中，<a id="a-MM"></a>无明力故身见生，<a id="a-MN"></a>身见生故谓有神。<a id="a-MO"></a>是身见，<a id="a-MP"></a>见苦谛，<a id="a-MQ"></a>苦法智及苦比智则断，<a id="a-MR"></a>断时则不见有神。</p>
  <p id="aMS">汝先言，<a id="a-MT"></a>若内无神，<a id="a-MU"></a>色识念念生灭，<a id="a-MV"></a>云何分别知色青、<a id="a-MW"></a>黄、<a id="a-MX"></a>赤、<a id="a-MY"></a>白？<a id="a-MZ"></a>汝若有神，<a id="a-Ma"></a>亦不能独知，<a id="a-Mb"></a>要依眼识故能知。<a id="a-Mc"></a>若尔者，<a id="a-Md"></a>神无用也。<a id="a-Me"></a>眼识知色，<a id="a-Mf"></a>色生灭，<a id="a-Mg"></a>相似生，<a id="a-Mh"></a>相似灭，<a id="a-Mi"></a>然后心中有法生，<a id="a-Mj"></a>名为念。<a id="a-Mk"></a>是念相有为法，<a id="a-Ml"></a>虽灭过去而能知。<a id="a-Mm"></a>如圣人智慧力，<a id="a-Mn"></a>能知未来世事。<a id="a-Mo"></a>念念亦如是，<a id="a-Mp"></a>能知过去法。<a id="a-Mq"></a>若前眼识灭，<a id="a-Mr"></a>生后眼识，<a id="a-Ms"></a>后眼识转利有力。<a id="a-Mt"></a>色虽暂有不住，<a id="a-Mu"></a>以念力利故能知。<a id="a-Mv"></a>以是事故，<a id="a-Mw"></a>虽念念生灭无常，<a id="a-Mx"></a>能分别知色。</p>
  <p id="aMy">又汝言，<a id="a-Mz"></a>今现在人识新新生灭，<a id="a-N0"></a>身命断时亦尽，<a id="a-N1"></a>诸行罪福，<a id="a-N2"></a>谁随谁受？<a id="a-N3"></a>谁受苦乐？<a id="a-N4"></a>谁解脱者？<a id="a-N5"></a>今当答汝：<a id="a-N6"></a>今未得实道，<a id="a-N7"></a>是人诸烦恼覆心，<a id="a-N8"></a>作生因缘业，<a id="a-N9"></a>死时次第相续五阴生，<a id="a-NA"></a>譬如一灯更燃一灯。<a id="a-NB"></a>又如谷子生，<a id="a-NC"></a>有三因缘：<a id="a-ND"></a>地、<a id="a-NE"></a>水、<a id="a-NF"></a>种子。<a id="a-NG"></a>后世身生，<a id="a-NH"></a>亦复如是。<a id="a-NI"></a>有身，<a id="a-NJ"></a>有漏业，<a id="a-NK"></a>有结使，<a id="a-NL"></a>三事故后身生。<a id="a-NM"></a>是中身、<a id="a-NN"></a>业因缘，<a id="a-NO"></a>不可断，<a id="a-NP"></a>不可破，<a id="a-NQ"></a>但诸结使可断。<a id="a-NR"></a>结使断时，<a id="a-NS"></a>虽有残身、<a id="a-NT"></a>残业，<a id="a-NU"></a>可得解脱。<a id="a-NV"></a>如有谷子、<a id="a-NW"></a>有地，<a id="a-NX"></a>无水故不生。<a id="a-NY"></a>如是虽有身、<a id="a-NZ"></a>有业，<a id="a-Na"></a>无爱结水润则不生。<a id="a-Nb"></a>是名虽无神，<a id="a-Nc"></a>亦名得解脱。<a id="a-Nd"></a>无明故缚，<a id="a-Ne"></a>智慧故解，<a id="a-Nf"></a>则神无用。</p>
  <p id="aNg">复次，<a id="a-Nh"></a>是名色和合，<a id="a-Ni"></a>假名为人。<a id="a-Nj"></a>是人为诸结所系，<a id="a-Nk"></a>得无漏智慧爪，<a id="a-Nl"></a>解此诸结，<a id="a-Nm"></a>是时，<a id="a-Nn"></a>名人得解脱。<a id="a-No"></a>如绳结、<a id="a-Np"></a>绳解，<a id="a-Nq"></a>绳即是结，<a id="a-Nr"></a>结无异法，<a id="a-Ns"></a>世界中说结绳、<a id="a-Nt"></a>解绳。<a id="a-Nu"></a>名色亦如是，<a id="a-Nv"></a>名色二法和合，<a id="a-Nw"></a>假名为人。<a id="a-Nx"></a>是结使与名色不异，<a id="a-Ny"></a>但名为名色结、<a id="a-Nz"></a>名色解。<a id="a-O0"></a>受罪福亦如是，<a id="a-O1"></a>虽无一法为人空，<a id="a-O2"></a>名色故受罪福果，<a id="a-O3"></a>而人得名。<a id="a-O4"></a>譬如车载物，<a id="a-O5"></a>一一推之，<a id="a-O6"></a>竟无车实，<a id="a-O7"></a>然车受载物之名。<a id="a-O8"></a>人受罪福亦如是，<a id="a-O9"></a>名色受罪福，<a id="a-OA"></a>而人受其名。<a id="a-OB"></a>受苦乐亦如是。<a id="a-OC"></a>如是种种因缘，<a id="a-OD"></a>神不可得。<a id="a-OE"></a>神即是施者，<a id="a-OF"></a>受者亦如是。<a id="a-OG"></a>汝以神为人，<a id="a-OH"></a>以是故，<a id="a-OI"></a>施人不可得，<a id="a-OJ"></a>受人不可得。<a id="a-OK"></a>如是种种因缘，<a id="a-OL"></a>是名财物、<a id="a-OM"></a>施人、<a id="a-ON"></a>受人不可得。</p>
  <p id="aOO">问曰：<a id="a-OP"></a>若诸佛但说如实法相于诸法，<a id="a-OQ"></a>无所破、<a id="a-OR"></a>无所灭、<a id="a-OS"></a>无所生、<a id="a-OT"></a>无所作，<a id="a-OU"></a>何以故言三事破析不可得？</p>
  <p id="aOV">答曰：<a id="a-OW"></a>如凡夫人见施人，<a id="a-OX"></a>见受人，<a id="a-OY"></a>见财物，<a id="a-OZ"></a>是为颠倒妄见，<a id="a-Oa"></a>生世间受乐，<a id="a-Ob"></a>福尽转还。<a id="a-Oc"></a>是故佛欲令菩萨行实道，<a id="a-Od"></a>得实果报，<a id="a-Oe"></a>实果报则是佛道。<a id="a-Of"></a>佛为破妄见故，<a id="a-Og"></a>言三事不可得，<a id="a-Oh"></a>实无所破。<a id="a-Oi"></a>何以故？<a id="a-Oj"></a>诸法从本已来，<a id="a-Ok"></a>毕竟空故。<a id="a-Ol"></a>如是等种种无量因缘，<a id="a-Om"></a>不可得故，<a id="a-On"></a>名为檀波罗蜜具足满。</p>
  <p id="aOo">复次，<a id="a-Op"></a>若菩萨行檀波罗蜜，<a id="a-Oq"></a>能生六波罗蜜，<a id="a-Or"></a>是时，<a id="a-Os"></a>名为檀波罗蜜具足满。</p>
  <p id="aOt">云何布施生檀波罗蜜？<a id="a-Ou"></a>檀有上、<a id="a-Ov"></a>中、<a id="a-Ow"></a>下：<a id="a-Ox"></a>从下生中，<a id="a-Oy"></a>从中生上。<a id="a-Oz"></a>若以饮食粗物，<a id="a-P0"></a>软心布施，<a id="a-P1"></a>是名为下；<a id="a-P2"></a>习施转增，<a id="a-P3"></a>能以衣服宝物布施，<a id="a-P4"></a>是为从下生中；<a id="a-P5"></a>施心转增，<a id="a-P6"></a>无所爱惜，<a id="a-P7"></a>能以头目血肉、<a id="a-P8"></a>国财、<a id="a-P9"></a>妻子，<a id="a-PA"></a>尽用布施，<a id="a-PB"></a>是为从中生上。<a id="a-PC"></a>如释迦牟尼佛初发心时，<a id="a-PD"></a>作大国王，<a id="a-PE"></a>名曰光明，<a id="a-PF"></a>求索佛道，<a id="a-PG"></a>少多布施。<a id="a-PH"></a>转受后身作陶师，<a id="a-PI"></a>能以澡浴之具及石蜜浆，<a id="a-PJ"></a>布施异释迦牟尼佛及比丘僧。<a id="a-PK"></a>其后转身作大长者女，<a id="a-PL"></a>以灯供养憍陈若佛。<a id="a-PM"></a>如是等种种，<a id="a-PN"></a>名为菩萨下布施。<a id="a-PO"></a>如释迦文尼佛本身作长者子，<a id="a-PP"></a>以衣布施大音声佛；<a id="a-PQ"></a>佛灭度后，<a id="a-PR"></a>起九十塔。<a id="a-PS"></a>后更转身作大国王，<a id="a-PT"></a>以七宝盖供养师子佛。<a id="a-PU"></a>后复受身作大长者，<a id="a-PV"></a>供养妙因佛上好房舍及七宝妙华。<a id="a-PW"></a>如是等种种，<a id="a-PX"></a>名为菩萨中布施。<a id="a-PY"></a>如释迦文尼佛本身作仙人，<a id="a-PZ"></a>见憍陈若佛端正殊妙，<a id="a-Pa"></a>便从高山上自投佛前，<a id="a-Pb"></a>其身安隐，<a id="a-Pc"></a>在一面立。<a id="a-Pd"></a>又如众生喜见菩萨，<a id="a-Pe"></a>以身为灯，<a id="a-Pf"></a>供养日月光德佛。<a id="a-Pg"></a>如是等种种，<a id="a-Ph"></a>不惜身命，<a id="a-Pi"></a>供养诸佛，<a id="a-Pj"></a>是为菩萨上布施。<a id="a-Pk"></a>是名菩萨三种布施。<a id="a-Pl"></a>若有初发佛心，<a id="a-Pm"></a>布施众生，<a id="a-Pn"></a>亦复如是；<a id="a-Po"></a>初以饮食布施，<a id="a-Pp"></a>施心转增，<a id="a-Pq"></a>能以身肉与之。<a id="a-Pr"></a>先以种种好浆布施，<a id="a-Ps"></a>后心转增，<a id="a-Pt"></a>能以身血与之。<a id="a-Pu"></a>先以纸墨经书布施，<a id="a-Pv"></a>及以衣服、<a id="a-Pw"></a>饮食、<a id="a-Px"></a>四种供养，<a id="a-Py"></a>供养法师，<a id="a-Pz"></a>后得法身，<a id="a-Q0"></a>为无量众生说种种法，<a id="a-Q1"></a>而为法施。<a id="a-Q2"></a>如是等种种，<a id="a-Q3"></a>从檀波罗蜜中生檀波罗蜜。</p>
  <p id="aQ4">云何菩萨布施生尸波罗蜜？<a id="a-Q5"></a>菩萨思惟：<a id="a-Q6"></a>“众生不知布施，<a id="a-Q7"></a>后世贫穷。<a id="a-Q8"></a>以贫穷故，<a id="a-Q9"></a>劫盗心生；<a id="a-QA"></a>以劫盗故，<a id="a-QB"></a>而有杀害。<a id="a-QC"></a>以贫穷故，<a id="a-QD"></a>不足于色；<a id="a-QE"></a>色不足故，<a id="a-QF"></a>而行邪淫。<a id="a-QG"></a>又以贫故，<a id="a-QH"></a>为人下贱；<a id="a-QI"></a>下贱畏怖，<a id="a-QJ"></a>而生妄语。<a id="a-QK"></a>如是等贫穷因缘故，<a id="a-QL"></a>行十不善道。<a id="a-QM"></a>若行布施，<a id="a-QN"></a>生有财物；<a id="a-QO"></a>有财物故，<a id="a-QP"></a>不为非法。<a id="a-QQ"></a>何以故？<a id="a-QR"></a>五欲充足，<a id="a-QS"></a>无所乏短故。<a id="a-QT"></a>”如提婆达本生曾为一蛇，<a id="a-QU"></a>与一虾蟆、<a id="a-QV"></a>一龟，<a id="a-QW"></a>在一池中，<a id="a-QX"></a>共结亲友。<a id="a-QY"></a>其后池水竭尽，<a id="a-QZ"></a>饥穷困乏，<a id="a-Qa"></a>无所控告。<a id="a-Qb"></a>时蛇遣龟以呼虾蟆，<a id="a-Qc"></a>虾蟆说偈遣龟言：</p>
  <p id="aQd"></p>
  <p id="aQe"></p>
  <p id="aQf"></p>
  <p id="aQg"></p>
  <p id="aQh"></p>
  <p id="aQi"></p>
  <p id="aQj"></p>
  <p id="aQk"></p>
  <p id="aQl"></p>
  <p id="aQm"></p>
  <p id="aQn"></p>
  <p id="aQo"></p>
  <p id="aQp"></p>
  <p id="aQq"></p>
  <p id="aQr"></p>
  <p id="aQs"></p>
  <p id="aQt"></p>
  <p id="aQu"></p>
  <p id="aQv"></p>
  <p id="aQw"></p>
  <p id="aQx"></p>
  <p id="aQy"></p>
  <p id="aQz"></p>
  <p id="aR0"></p>
  <p id="aR1"></p>
  <p id="aR2"></p>
  <p id="aR3"></p>
  <p id="aR4"></p>
 </body>
</html>