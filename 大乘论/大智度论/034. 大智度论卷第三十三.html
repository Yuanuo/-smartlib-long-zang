<!doctype html>
<html id="z3IBVGJtk" data-ver="1558">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第三十三</h1>
  <h2 id="a2">释初品中到彼岸等</h2>
  <p id="a3">【经】“复次，<a id="a-4"></a>舍利弗，<a id="a-5"></a>菩萨摩诃萨欲到有为、<a id="a-6"></a>无为法彼岸，<a id="a-7"></a>当学般若波罗蜜！<a id="a-8"></a>”</p>
  <p id="a9">【论】彼岸者，<a id="a-A"></a>于有为、<a id="a-B"></a>无为法尽到其边。<a id="a-C"></a>云何是彼岸？<a id="a-D"></a>以大智慧悉知悉尽有为法总相、<a id="a-E"></a>别相，<a id="a-F"></a>种种悉解；<a id="a-G"></a>无为法中，<a id="a-H"></a>从须陀洹至佛，<a id="a-I"></a>悉皆了知。<a id="a-J"></a>有为、<a id="a-K"></a>无为法相义，<a id="a-L"></a>如先说。</p>
  <p id="aM">【经】“菩萨摩诃萨欲知过去、<a id="a-N"></a>未来、<a id="a-O"></a>现在诸法如、<a id="a-P"></a>诸法法相、<a id="a-Q"></a>无生际者，<a id="a-R"></a>当学般若波罗蜜。<a id="a-S"></a>”</p>
  <p id="aT">【论】问曰：<a id="a-U"></a>上已说如，<a id="a-V"></a>今何以更说？</p>
  <p id="aW">答曰：<a id="a-X"></a>上直言诸法如，<a id="a-Y"></a>今言三世皆如；<a id="a-Z"></a>上略说，<a id="a-a"></a>此广说；<a id="a-b"></a>上说一，<a id="a-c"></a>此说三。<a id="a-d"></a>法相即是法性；<a id="a-e"></a>无生际，<a id="a-f"></a>即是实际。<a id="a-g"></a>过去法如，<a id="a-h"></a>即是过去法相，<a id="a-i"></a>未来、<a id="a-j"></a>现在亦如是。</p>
  <p id="ak">复次，<a id="a-l"></a>过去法如，<a id="a-m"></a>即是未来、<a id="a-n"></a>现在法如；<a id="a-o"></a>现在法如，<a id="a-p"></a>即是过去、<a id="a-q"></a>未来法如；<a id="a-r"></a>未来法如，<a id="a-s"></a>即是过去、<a id="a-t"></a>现在法如。<a id="a-u"></a>所以者何？<a id="a-v"></a>如相非一、<a id="a-w"></a>非异故。</p>
  <p id="ax">复次，<a id="a-y"></a>如先说二种如：<a id="a-z"></a>一者、<a id="a-10"></a>世间如，<a id="a-11"></a>二者、<a id="a-12"></a>出世间如。<a id="a-13"></a>用是世间如，<a id="a-14"></a>三世各各异；<a id="a-15"></a>用是出世间如，<a id="a-16"></a>三世为一。</p>
  <p id="a17">复次，<a id="a-18"></a>法相，<a id="a-19"></a>名诸法业，<a id="a-1A"></a>诸法所作力，<a id="a-1B"></a>因缘、<a id="a-1C"></a>果报。<a id="a-1D"></a>如火为热相，<a id="a-1E"></a>水为湿相；<a id="a-1F"></a>如是诸法中分别因缘、<a id="a-1G"></a>果报，<a id="a-1H"></a>各各别相；<a id="a-1I"></a>如是处非处力中说，<a id="a-1J"></a>是名世间法相。<a id="a-1K"></a>若是诸法相推求寻究，<a id="a-1L"></a>入无生法中，<a id="a-1M"></a>更无过是者，<a id="a-1N"></a>是名无生际。</p>
  <p id="a1O">问曰：<a id="a-1P"></a>如、<a id="a-1Q"></a>法相，<a id="a-1R"></a>可分别有三世；<a id="a-1S"></a>无生际，<a id="a-1T"></a>是未来法，<a id="a-1U"></a>云何有过去、<a id="a-1V"></a>现在？<a id="a-1W"></a>如阿毗昙说：<a id="a-1X"></a>生法者，<a id="a-1Y"></a>过去、<a id="a-1Z"></a>现在是；<a id="a-1a"></a>无生法者，<a id="a-1b"></a>未来及无为法是。<a id="a-1c"></a>云何欲令过去、<a id="a-1d"></a>现在有无生？</p>
  <p id="a1e">答曰：<a id="a-1f"></a>如先种种说破生法，<a id="a-1g"></a>一切法皆无生，<a id="a-1h"></a>何但未来无生？<a id="a-1i"></a>如一时义中，<a id="a-1j"></a>已破三世。<a id="a-1k"></a>三世一相，<a id="a-1l"></a>所谓无相；<a id="a-1m"></a>如是则无生相。</p>
  <p id="a1n">复次，<a id="a-1o"></a>无生名为涅槃，<a id="a-1p"></a>以涅槃不生不灭故。<a id="a-1q"></a>涅槃者，<a id="a-1r"></a>末后究竟，<a id="a-1s"></a>不复更生，<a id="a-1t"></a>而一切法即是涅槃；<a id="a-1u"></a>以是故，<a id="a-1v"></a>佛说一切法皆是无生际。</p>
  <p id="a1w">【经】“复次，<a id="a-1x"></a>舍利弗，<a id="a-1y"></a>菩萨摩诃萨欲在一切声闻、<a id="a-1z"></a>辟支佛前，<a id="a-20"></a>欲给侍诸佛，<a id="a-21"></a>欲为诸佛内眷属，<a id="a-22"></a>欲得大眷属，<a id="a-23"></a>欲得菩萨眷属，<a id="a-24"></a>欲得净报大施，<a id="a-25"></a>当学般若波罗蜜！<a id="a-26"></a>”</p>
  <p id="a27">【论】问曰：<a id="a-28"></a>若菩萨未得漏尽，<a id="a-29"></a>云何在漏尽圣人前？</p>
  <p id="a2A">答曰：<a id="a-2B"></a>菩萨初发意时，<a id="a-2C"></a>已在一切众生前，<a id="a-2D"></a>何况积劫修行！<a id="a-2E"></a>是菩萨功德智慧大故，<a id="a-2F"></a>世世常大，<a id="a-2G"></a>能利益声闻、<a id="a-2H"></a>辟支佛。<a id="a-2I"></a>众生知菩萨恩故，<a id="a-2J"></a>推崇敬重，<a id="a-2K"></a>乃至畜生中亦为尊重。<a id="a-2L"></a>如菩萨昔作鹿，<a id="a-2M"></a>其色如金，<a id="a-2N"></a>其角七宝，<a id="a-2O"></a>五百鹿随逐崇事。<a id="a-2P"></a>若在人中，<a id="a-2Q"></a>好世作转轮圣王，<a id="a-2R"></a>恶世恒作大王，<a id="a-2S"></a>护持佛法，<a id="a-2T"></a>利益众生。<a id="a-2U"></a>若出家，<a id="a-2V"></a>值有佛法则为世作大度师，<a id="a-2W"></a>兴显佛法；<a id="a-2X"></a>若无佛法，<a id="a-2Y"></a>则为外道大师，<a id="a-2Z"></a>行四无量。<a id="a-2a"></a>罗汉、<a id="a-2b"></a>辟支佛，<a id="a-2c"></a>虽有无漏，<a id="a-2d"></a>利益事少。<a id="a-2e"></a>譬如一升酥虽精，<a id="a-2f"></a>不如大海水酪。<a id="a-2g"></a>菩萨虽有漏智慧，<a id="a-2h"></a>及其成熟，<a id="a-2i"></a>利益无量。</p>
  <p id="a2j">复次，<a id="a-2k"></a>罗汉、<a id="a-2l"></a>辟支佛四事供养助道之具，<a id="a-2m"></a>多由菩萨得。<a id="a-2n"></a>如首楞严经说：<a id="a-2o"></a>文殊师利七十二亿作辟支佛，<a id="a-2p"></a>化辟支佛人，<a id="a-2q"></a>令其成道。<a id="a-2r"></a>以是故，<a id="a-2s"></a>在声闻、<a id="a-2t"></a>辟支佛前，<a id="a-2u"></a>欲为诸佛给使者，<a id="a-2v"></a>如释迦文佛未出家时，<a id="a-2w"></a>车匿给使，<a id="a-2x"></a>优陀耶戏笑；<a id="a-2y"></a>瞿毗耶、<a id="a-2z"></a>耶输陀等诸婇女，<a id="a-30"></a>为内眷属。<a id="a-31"></a>出家六年苦行时，<a id="a-32"></a>五人给侍。<a id="a-33"></a>得道时，<a id="a-34"></a>弥喜、<a id="a-35"></a>罗陀、<a id="a-36"></a>须那刹多罗、<a id="a-37"></a>阿难、<a id="a-38"></a>密迹力士等，<a id="a-39"></a>是名内眷属。<a id="a-3A"></a>大眷属者，<a id="a-3B"></a>舍利弗、<a id="a-3C"></a>目揵连、<a id="a-3D"></a>摩诃迦葉、<a id="a-3E"></a>须菩提、<a id="a-3F"></a>迦旃延、<a id="a-3G"></a>富楼那、<a id="a-3H"></a>阿泥卢豆等诸圣人，<a id="a-3I"></a>及弥勒、<a id="a-3J"></a>文殊师利、<a id="a-3K"></a>颰陀婆罗诸阿毗跋致一生补处菩萨等，<a id="a-3L"></a>是名大眷属。</p>
  <p id="a3M">复次，<a id="a-3N"></a>佛有二种身：<a id="a-3O"></a>一者法性生身，<a id="a-3P"></a>二者、<a id="a-3Q"></a>随世间身。<a id="a-3R"></a>世间身眷属，<a id="a-3S"></a>如先说。<a id="a-3T"></a>法性生身者，<a id="a-3U"></a>有无量无数阿僧祇一生补处菩萨侍从。<a id="a-3V"></a>所以者何？<a id="a-3W"></a>如不可思议解脱经说：<a id="a-3X"></a>佛欲生时，<a id="a-3Y"></a>八万四千一生补处菩萨在前导，<a id="a-3Z"></a>菩萨从后而生；<a id="a-3a"></a>譬如阴云笼月。<a id="a-3b"></a>又如法华经说从地涌出菩萨等，<a id="a-3c"></a>皆是内眷属、<a id="a-3d"></a>大眷属。<a id="a-3e"></a>菩萨眷属者，<a id="a-3f"></a>有佛，<a id="a-3g"></a>纯以菩萨为眷属；<a id="a-3h"></a>有佛，<a id="a-3i"></a>纯以声闻为眷属；<a id="a-3j"></a>有佛，<a id="a-3k"></a>菩萨、<a id="a-3l"></a>声闻杂为眷属。<a id="a-3m"></a>是故言，<a id="a-3n"></a>但欲得菩萨为眷属者，<a id="a-3o"></a>当学般若波罗蜜。<a id="a-3p"></a>眷属有三，<a id="a-3q"></a>上、<a id="a-3r"></a>中、<a id="a-3s"></a>下：<a id="a-3t"></a>下者纯声闻，<a id="a-3u"></a>中者杂，<a id="a-3v"></a>上者但菩萨。<a id="a-3w"></a>净报大施者，<a id="a-3x"></a>有人言：<a id="a-3y"></a>“菩萨多集福德，<a id="a-3z"></a>未除烦恼，<a id="a-40"></a>受人信施，<a id="a-41"></a>未能净报。<a id="a-42"></a>”佛言：<a id="a-43"></a>“菩萨行般若波罗蜜，<a id="a-44"></a>诸法皆空不可得，<a id="a-45"></a>何况诸结使！<a id="a-46"></a>菩萨入法性中故，<a id="a-47"></a>不证真际，<a id="a-48"></a>是故能净报施福。<a id="a-49"></a>”</p>
  <p id="a4A">复次，<a id="a-4B"></a>菩萨功德广大，<a id="a-4C"></a>从发心已来，<a id="a-4D"></a>欲代一一众生受一切苦，<a id="a-4E"></a>欲以一切功德与一切众生，<a id="a-4F"></a>然后当自求佛道。<a id="a-4G"></a>但是事不可得故，<a id="a-4H"></a>而自成佛，<a id="a-4I"></a>度一切众生。<a id="a-4J"></a>又菩萨志愿，<a id="a-4K"></a>不以阿僧祇为拘。<a id="a-4L"></a>如世间如，<a id="a-4M"></a>及法性、<a id="a-4N"></a>实际、<a id="a-4O"></a>虚空等久住；<a id="a-4P"></a>菩萨心住世间，<a id="a-4Q"></a>利益众生故，<a id="a-4R"></a>亦如是久住，<a id="a-4S"></a>无有穷已。<a id="a-4T"></a>是人不能净报施福者，<a id="a-4U"></a>谁能净毕？<a id="a-4V"></a>如父母虽有结使诸恶，<a id="a-4W"></a>以一世利益子故，<a id="a-4X"></a>受其供养，<a id="a-4Y"></a>令得大福，<a id="a-4Z"></a>何况菩萨无诸结使，<a id="a-4a"></a>而住无边世中利益众生，<a id="a-4b"></a>而不净毕？<a id="a-4c"></a>又复菩萨但有悲心而无般若，<a id="a-4d"></a>尚能利益，<a id="a-4e"></a>何况行般若波罗蜜！</p>
  <p id="a4f">问曰：<a id="a-4g"></a>若菩萨无结使，<a id="a-4h"></a>云何世间受生？</p>
  <p id="a4i">答曰：<a id="a-4j"></a>先已答，<a id="a-4k"></a>菩萨得无生法忍，<a id="a-4l"></a>得法性生身，<a id="a-4m"></a>处处变化以度众生，<a id="a-4n"></a>庄严世界。<a id="a-4o"></a>是功德因缘故，<a id="a-4p"></a>虽未得佛，<a id="a-4q"></a>能净报施福。</p>
  <p id="a4r">【经】“复次，<a id="a-4s"></a>舍利弗，<a id="a-4t"></a>菩萨摩诃萨欲不起悭心、<a id="a-4u"></a>破戒心、<a id="a-4v"></a>瞋恚心、<a id="a-4w"></a>懈怠心、<a id="a-4x"></a>乱心、<a id="a-4y"></a>痴心，<a id="a-4z"></a>当学般若波罗蜜！<a id="a-50"></a>”</p>
  <p id="a51">【论】是六种心恶故，<a id="a-52"></a>能障蔽六波罗蜜门。</p>
  <p id="a53">如菩萨行布施时，<a id="a-54"></a>若有悭心起，<a id="a-55"></a>令施不清净，<a id="a-56"></a>所谓不能以好物施；<a id="a-57"></a>若与好物，<a id="a-58"></a>不能多与；<a id="a-59"></a>若与外物，<a id="a-5A"></a>则不能内施；<a id="a-5B"></a>若能内施，<a id="a-5C"></a>不能尽与；<a id="a-5D"></a>皆由悭心故。<a id="a-5E"></a>菩萨行般若波罗蜜，<a id="a-5F"></a>知一切法无我、<a id="a-5G"></a>无我所，<a id="a-5H"></a>诸法皆空，<a id="a-5I"></a>如梦如幻；<a id="a-5J"></a>以身、<a id="a-5K"></a>头目、<a id="a-5L"></a>骨髓布施，<a id="a-5M"></a>如施草木。<a id="a-5N"></a>是菩萨虽未得道，<a id="a-5O"></a>欲常不起是悭心，<a id="a-5P"></a>当学般若波罗蜜。<a id="a-5Q"></a>诸余人离欲得道故，<a id="a-5R"></a>不生破戒心；<a id="a-5S"></a>菩萨行般若波罗蜜故，<a id="a-5T"></a>不见破戒事。<a id="a-5U"></a>所以者何？<a id="a-5V"></a>戒为一切诸善功德住处，<a id="a-5W"></a>譬如地为一切万物所依止处；<a id="a-5X"></a>破戒尚不得余道，<a id="a-5Y"></a>何况阿耨多罗三藐三菩提？<a id="a-5Z"></a>以是故，<a id="a-5a"></a>不生破戒心。<a id="a-5b"></a>复作是念：<a id="a-5c"></a>“菩萨法者，<a id="a-5d"></a>安乐众生。<a id="a-5e"></a>若破戒者，<a id="a-5f"></a>恼乱一切。<a id="a-5g"></a>”以是故，<a id="a-5h"></a>菩萨不生破戒心，<a id="a-5i"></a>何况破戒？</p>
  <p id="a5j">小乘及诸凡夫，<a id="a-5k"></a>尚不应生瞋恚心，<a id="a-5l"></a>何况菩萨发阿耨多罗三藐三菩提意？<a id="a-5m"></a>身为苦器，<a id="a-5n"></a>法自受恼，<a id="a-5o"></a>譬如犯罪之人，<a id="a-5p"></a>自致刑戮，<a id="a-5q"></a>自作自受，<a id="a-5r"></a>不应怨人；<a id="a-5s"></a>但当自护其心，<a id="a-5t"></a>不令起恶！<a id="a-5u"></a>譬如人遭风雨寒热，<a id="a-5v"></a>亦无所瞋。<a id="a-5w"></a>复作是念：<a id="a-5x"></a>“菩萨求佛，<a id="a-5y"></a>以大悲为本。<a id="a-5z"></a>若怀瞋恚，<a id="a-60"></a>则丧志愿。<a id="a-61"></a>”瞋恚之人，<a id="a-62"></a>尚不得世间乐，<a id="a-63"></a>何况道乐？<a id="a-64"></a>瞋恚之人，<a id="a-65"></a>自不得乐，<a id="a-66"></a>何能以乐与人？</p>
  <p id="a67">懈怠之人，<a id="a-68"></a>世间胜事尚不能成，<a id="a-69"></a>何况阿耨多罗三藐三菩提？<a id="a-6A"></a>譬如钻火数息，<a id="a-6B"></a>无得火期。</p>
  <p id="a6C">散乱之心，<a id="a-6D"></a>譬如风中灯，<a id="a-6E"></a>灯虽有光明，<a id="a-6F"></a>不能照物；<a id="a-6G"></a>乱心中智慧，<a id="a-6H"></a>亦复如是。<a id="a-6I"></a>智慧是一切善法根本，<a id="a-6J"></a>若欲成就是智，<a id="a-6K"></a>先当摄心，<a id="a-6L"></a>然后可成。<a id="a-6M"></a>譬如狂醉之人，<a id="a-6N"></a>自利他利，<a id="a-6O"></a>好丑之事，<a id="a-6P"></a>都不觉知，<a id="a-6Q"></a>散乱之心亦如是。<a id="a-6R"></a>世间好事，<a id="a-6S"></a>尚不能善知，<a id="a-6T"></a>何况出世间法？</p>
  <p id="a6U">愚痴人心，<a id="a-6V"></a>一切成败事，<a id="a-6W"></a>皆不能及，<a id="a-6X"></a>何况微妙深义？<a id="a-6Y"></a>譬如无目之人，<a id="a-6Z"></a>或坠沟坑，<a id="a-6a"></a>或入非道；<a id="a-6b"></a>无智之人，<a id="a-6c"></a>亦复如是；<a id="a-6d"></a>无智慧眼，<a id="a-6e"></a>故受著邪法，<a id="a-6f"></a>不受正见。<a id="a-6g"></a>如是之人，<a id="a-6h"></a>世间近事，<a id="a-6i"></a>尚不能成，<a id="a-6j"></a>何况阿耨多罗三藐三菩提？</p>
  <p id="a6k">菩萨行般若波罗蜜力故，<a id="a-6l"></a>能障是六蔽，<a id="a-6m"></a>净六波罗蜜。<a id="a-6n"></a>以是故说，<a id="a-6o"></a>若欲不起六蔽，<a id="a-6p"></a>当学般若波罗蜜。</p>
  <p id="a6q">【经】“复次，<a id="a-6r"></a>舍利弗，<a id="a-6s"></a>菩萨摩诃萨欲使一切众生，<a id="a-6t"></a>立于布施福处、<a id="a-6u"></a>持戒福处、<a id="a-6v"></a>修定福处、<a id="a-6w"></a>劝导福处，<a id="a-6x"></a>欲令众生立于财福、<a id="a-6y"></a>法福处，<a id="a-6z"></a>当学般若波罗蜜！<a id="a-70"></a>”</p>
  <p id="a71">【论】问曰：<a id="a-72"></a>云何名为福处？</p>
  <p id="a73">答曰：<a id="a-74"></a>阿毗昙言：<a id="a-75"></a>福者，<a id="a-76"></a>善有漏身、<a id="a-77"></a>口、<a id="a-78"></a>意业。<a id="a-79"></a>复有人言：<a id="a-7A"></a>“不隐没无记是。<a id="a-7B"></a>所以者何？<a id="a-7C"></a>善有漏业因缘果报故，<a id="a-7D"></a>得是不隐没无记，<a id="a-7E"></a>福是果报，<a id="a-7F"></a>亦名为福。<a id="a-7G"></a>”如世间人说能成大事，<a id="a-7H"></a>多所成办，<a id="a-7I"></a>是名福德人。</p>
  <p id="a7J">是福略说三种：<a id="a-7K"></a>布施、<a id="a-7L"></a>持戒、<a id="a-7M"></a>修定。<a id="a-7N"></a>何等是布施？<a id="a-7O"></a>有人以衣服、<a id="a-7P"></a>卧具，<a id="a-7Q"></a>饮食，<a id="a-7R"></a>华香、<a id="a-7S"></a>缨络等与人，<a id="a-7T"></a>是名布施。</p>
  <p id="a7U">问曰：<a id="a-7V"></a>饮食等物，<a id="a-7W"></a>便是布施，<a id="a-7X"></a>为更有布施？</p>
  <p id="a7Y">答曰：<a id="a-7Z"></a>饮食等物非布施，<a id="a-7a"></a>以饮食等物与时，<a id="a-7b"></a>心中生法名舍，<a id="a-7c"></a>与悭心相违，<a id="a-7d"></a>是名布施福德。<a id="a-7e"></a>是或有漏，<a id="a-7f"></a>或无漏，<a id="a-7g"></a>常是善心数法，<a id="a-7h"></a>心相应，<a id="a-7i"></a>随心行，<a id="a-7j"></a>共心生，<a id="a-7k"></a>无色无形，<a id="a-7l"></a>能作缘，<a id="a-7m"></a>业相应，<a id="a-7n"></a>随业行，<a id="a-7o"></a>业共生，<a id="a-7p"></a>非先业果报，<a id="a-7q"></a>得修、<a id="a-7r"></a>行修，<a id="a-7s"></a>慧证、<a id="a-7t"></a>身证，<a id="a-7u"></a>凡夫人得，<a id="a-7v"></a>亦圣人得。<a id="a-7w"></a>有人言：<a id="a-7x"></a>“是舍法相应思，<a id="a-7y"></a>是名布施福德。<a id="a-7z"></a>”所以者何？<a id="a-80"></a>业能生果报故。<a id="a-81"></a>思即是业，<a id="a-82"></a>身口不名为业，<a id="a-83"></a>从思生故得名业。</p>
  <p id="a84">此布施有二种：<a id="a-85"></a>一者、<a id="a-86"></a>净，<a id="a-87"></a>二者、<a id="a-88"></a>不净。<a id="a-89"></a>不净者，<a id="a-8A"></a>直施而已：<a id="a-8B"></a>或畏失财故与；<a id="a-8C"></a>或恶诃骂故与；<a id="a-8D"></a>或无用故与；<a id="a-8E"></a>或亲爱故与；<a id="a-8F"></a>或为求势故与，<a id="a-8G"></a>以施故多致势援；<a id="a-8H"></a>或死急故与；<a id="a-8I"></a>或求善誉故与；<a id="a-8J"></a>或求与贵胜齐名故与；<a id="a-8K"></a>或妒嫉故与；<a id="a-8L"></a>或憍慢故与，<a id="a-8M"></a>“小人愚贱尚施，<a id="a-8N"></a>我为贵重大人，<a id="a-8O"></a>云何不与？<a id="a-8P"></a>”；<a id="a-8Q"></a>或为咒愿福德故与；<a id="a-8R"></a>或求吉除凶故与；<a id="a-8S"></a>或求入伴党故与；<a id="a-8T"></a>或不一心、<a id="a-8U"></a>不恭敬、<a id="a-8V"></a>轻贱受者而与。<a id="a-8W"></a>如是种种因缘，<a id="a-8X"></a>为今世事故施，<a id="a-8Y"></a>与净相违，<a id="a-8Z"></a>名为不净。<a id="a-8a"></a>净施者，<a id="a-8b"></a>如经中说：<a id="a-8c"></a>治心故施，<a id="a-8d"></a>庄严意故施，<a id="a-8e"></a>为得第一利故施，<a id="a-8f"></a>生清净心，<a id="a-8g"></a>能分别为助涅槃故施。<a id="a-8h"></a>譬如新华未萎，<a id="a-8i"></a>色好且香；<a id="a-8j"></a>净心布施，<a id="a-8k"></a>亦复如是。<a id="a-8l"></a>如说诸天不净心布施者，<a id="a-8m"></a>宫殿光明薄少；<a id="a-8n"></a>若净心布施者，<a id="a-8o"></a>宫殿光明增广。<a id="a-8p"></a>此布施业，<a id="a-8q"></a>虽过去乃至千万世中不失，<a id="a-8r"></a>譬如券要。</p>
  <p id="a8s">问曰：<a id="a-8t"></a>此布施福云何增长？</p>
  <p id="a8u">答曰：<a id="a-8v"></a>应时施故，<a id="a-8w"></a>得福增长。<a id="a-8x"></a>如经说，<a id="a-8y"></a>饥饿时施，<a id="a-8z"></a>得福增多；<a id="a-90"></a>或远行来时，<a id="a-91"></a>若旷路险道中施，<a id="a-92"></a>若常施不断，<a id="a-93"></a>或时常念施，<a id="a-94"></a>故施得增广；<a id="a-95"></a>如六念中念舍说。<a id="a-96"></a>若大施故得福多，<a id="a-97"></a>若施好人，<a id="a-98"></a>若施佛，<a id="a-99"></a>若施者、<a id="a-9A"></a>受者清净故，<a id="a-9B"></a>若决定心施，<a id="a-9C"></a>若自以力致财施，<a id="a-9D"></a>若随所有多少能尽施，<a id="a-9E"></a>若交以物施，<a id="a-9F"></a>若以园田使人等施。</p>
  <p id="a9G">如是布施，<a id="a-9H"></a>唯有菩萨能以深心行之。<a id="a-9I"></a>如韦罗摩菩萨，<a id="a-9J"></a>十二年布施已，<a id="a-9K"></a>严饰乳牛七宝钵，<a id="a-9L"></a>及婇女各有八万四千，<a id="a-9M"></a>及诸余物饮食之属，<a id="a-9N"></a>不可称数。<a id="a-9O"></a>又如须帝[颖-页+籴]拏菩萨，<a id="a-9P"></a>下善胜白象，<a id="a-9Q"></a>施与怨家，<a id="a-9R"></a>入在深山；<a id="a-9S"></a>以所爱二子，<a id="a-9T"></a>施十二丑婆罗门；<a id="a-9U"></a>复以妻及眼，<a id="a-9V"></a>施化婆罗门。<a id="a-9W"></a>尔时，<a id="a-9X"></a>地为大动，<a id="a-9Y"></a>天为雷震，<a id="a-9Z"></a>空中雨华。<a id="a-9a"></a>又如萨婆达多王，<a id="a-9b"></a>自缚其身，<a id="a-9c"></a>施婆罗门。<a id="a-9d"></a>如尸毗王为一鸽故，<a id="a-9e"></a>自持其身，<a id="a-9f"></a>以代鸽肉。<a id="a-9g"></a>又如菩萨曾为兔身，<a id="a-9h"></a>自炙其肉，<a id="a-9i"></a>施与仙人。<a id="a-9j"></a>如是等菩萨本生经中所说。</p>
  <p id="a9k">复有声闻人布施，<a id="a-9l"></a>如须弥陀比丘尼，<a id="a-9m"></a>与二同学，<a id="a-9n"></a>为迦那伽牟尼佛作精舍，<a id="a-9o"></a>于无数千万世受转轮圣王及天王福。<a id="a-9p"></a>如施婆罗门持一瓶酪施僧，<a id="a-9q"></a>世世受乐，<a id="a-9r"></a>今得阿罗汉，<a id="a-9s"></a>诸受乐中受乐第一。<a id="a-9t"></a>如末利夫人，<a id="a-9u"></a>供养须菩提故，<a id="a-9v"></a>得今世果报，<a id="a-9w"></a>为波斯尼示王后。<a id="a-9x"></a>如尸婆供养迦旃延故，<a id="a-9y"></a>得今世报，<a id="a-9z"></a>为旃陀波周陀王后。<a id="a-A0"></a>如郁伽陀居士，<a id="a-A1"></a>供养舍利弗等五百阿罗汉故，<a id="a-A2"></a>即日得报；<a id="a-A3"></a>五百贾客得其余食，<a id="a-A4"></a>人人以珠璎与之，<a id="a-A5"></a>卒得大富，<a id="a-A6"></a>遂号为卒郁伽陀。<a id="a-A7"></a>如是等布施，<a id="a-A8"></a>得今世报。<a id="a-A9"></a>当知布施论议，<a id="a-AA"></a>说不可尽。</p>
  <p id="aAB">持戒福处者，<a id="a-AC"></a>佛说五戒福者是。</p>
  <p id="aAD">问曰：<a id="a-AE"></a>云何杀罪相？</p>
  <p id="aAF">答曰：<a id="a-AG"></a>知是众生故夺命得杀罪，<a id="a-AH"></a>非不故；<a id="a-AI"></a>安隐快心得杀罪，<a id="a-AJ"></a>非散乱狂心；<a id="a-AK"></a>夺命得杀罪，<a id="a-AL"></a>非作疮；<a id="a-AM"></a>死已得杀罪，<a id="a-AN"></a>非未死；<a id="a-AO"></a>身业是杀罪，<a id="a-AP"></a>非口教；<a id="a-AQ"></a>身作是杀罪，<a id="a-AR"></a>非但心生恶。<a id="a-AS"></a>如是等罪，<a id="a-AT"></a>止不作，<a id="a-AU"></a>是初戒善相。<a id="a-AV"></a>或有人言，<a id="a-AW"></a>谓是不隐没无记，<a id="a-AX"></a>或欲界系，<a id="a-AY"></a>或不系，<a id="a-AZ"></a>是非心、<a id="a-Aa"></a>非心数法，<a id="a-Ab"></a>非心相应，<a id="a-Ac"></a>非随心行，<a id="a-Ad"></a>或共心生，<a id="a-Ae"></a>或不共心生，<a id="a-Af"></a>非业相应，<a id="a-Ag"></a>非随业行，<a id="a-Ah"></a>或共业生，<a id="a-Ai"></a>或不共业生，<a id="a-Aj"></a>非先业果报，<a id="a-Ak"></a>得修、<a id="a-Al"></a>行修，<a id="a-Am"></a>身证、<a id="a-An"></a>慧证，<a id="a-Ao"></a>或思惟断，<a id="a-Ap"></a>或不断，<a id="a-Aq"></a>离欲界欲时得断知，<a id="a-Ar"></a>凡夫圣人共有。<a id="a-As"></a>是名说不杀生戒相；<a id="a-At"></a>余戒亦如是随义分别。<a id="a-Au"></a>诸戒赞叹论议，<a id="a-Av"></a>如尸罗波罗蜜中说。</p>
  <p id="aAw">修定福处者，<a id="a-Ax"></a>虽经中说修慈是修定福，<a id="a-Ay"></a>亦说有漏禅定能生果报者，<a id="a-Az"></a>总名修定福。<a id="a-B0"></a>以欲界多瞋多乱故，<a id="a-B1"></a>先说慈心为修定福。<a id="a-B2"></a>得慈方便，<a id="a-B3"></a>愿与众生乐，<a id="a-B4"></a>后实见受乐，<a id="a-B5"></a>是心相应法，<a id="a-B6"></a>名为慈法。<a id="a-B7"></a>是法或色界系，<a id="a-B8"></a>或不系，<a id="a-B9"></a>是为真慈；<a id="a-BA"></a>是方便慈，<a id="a-BB"></a>欲界系。<a id="a-BC"></a>常随心行，<a id="a-BD"></a>随心生，<a id="a-BE"></a>无形无对，<a id="a-BF"></a>能缘法，<a id="a-BG"></a>非业、<a id="a-BH"></a>业相应，<a id="a-BI"></a>而随业行，<a id="a-BJ"></a>共业生，<a id="a-BK"></a>非先业果报，<a id="a-BL"></a>得修、<a id="a-BM"></a>行修，<a id="a-BN"></a>身证、<a id="a-BO"></a>慧证，<a id="a-BP"></a>或思惟断，<a id="a-BQ"></a>或不断，<a id="a-BR"></a>离色界欲时得断知。<a id="a-BS"></a>有觉有观，<a id="a-BT"></a>亦无觉有观，<a id="a-BU"></a>亦无觉无观。<a id="a-BV"></a>或有喜，<a id="a-BW"></a>或无喜，<a id="a-BX"></a>或有息，<a id="a-BY"></a>或无息，<a id="a-BZ"></a>亦凡夫人亦圣人。<a id="a-Ba"></a>或乐受相应，<a id="a-Bb"></a>或不苦不乐受相应。<a id="a-Bc"></a>先缘得解相，<a id="a-Bd"></a>后缘实义。<a id="a-Be"></a>根本四禅中，<a id="a-Bf"></a>亦过四禅；<a id="a-Bg"></a>依止四禅得者，<a id="a-Bh"></a>牢固有力。<a id="a-Bi"></a>慈应言亲爱，<a id="a-Bj"></a>无怨无诤故，<a id="a-Bk"></a>名为亲爱。<a id="a-Bl"></a>能缘无量众生故，<a id="a-Bm"></a>名为无量。<a id="a-Bn"></a>能利益众生，<a id="a-Bo"></a>能离欲故，<a id="a-Bp"></a>名为梵行。<a id="a-Bq"></a>慈心余论议，<a id="a-Br"></a>如四无量中说。</p>
  <p id="aBs">问曰：<a id="a-Bt"></a>修定福中，<a id="a-Bu"></a>佛何以但说慈心不说余？</p>
  <p id="aBv">答曰：<a id="a-Bw"></a>四无量中，<a id="a-Bx"></a>慈心能生大福德。<a id="a-By"></a>悲心忧愁故，<a id="a-Bz"></a>舍福德；<a id="a-C0"></a>喜心自念功德故，<a id="a-C1"></a>福德不深；<a id="a-C2"></a>舍心放舍，<a id="a-C3"></a>故福亦少。</p>
  <p id="aC4">复次，<a id="a-C5"></a>佛说慈心有五利，<a id="a-C6"></a>不说余。<a id="a-C7"></a>何等五？<a id="a-C8"></a>一者、<a id="a-C9"></a>刀不伤；<a id="a-CA"></a>二者、<a id="a-CB"></a>毒不害；<a id="a-CC"></a>三者、<a id="a-CD"></a>火不烧；<a id="a-CE"></a>四者、<a id="a-CF"></a>水不没；<a id="a-CG"></a>五者、<a id="a-CH"></a>于一切瞋怒恶害众生中，<a id="a-CI"></a>见皆欢喜。<a id="a-CJ"></a>悲心等事不尔，<a id="a-CK"></a>以是故说修定福为慈，<a id="a-CL"></a>余者随从，<a id="a-CM"></a>及诸能生果报有漏定。</p>
  <p id="aCN">劝导福处者，<a id="a-CO"></a>若比丘不能坐禅，<a id="a-CP"></a>不能诵经，<a id="a-CQ"></a>教化劝导修立福德；<a id="a-CR"></a>或有比丘能坐禅、<a id="a-CS"></a>诵经，<a id="a-CT"></a>见诸比丘衣食乏少，<a id="a-CU"></a>力能引致，<a id="a-CV"></a>亦行劝导。<a id="a-CW"></a>及诸菩萨怜愍众生故，<a id="a-CX"></a>以福德因缘劝化之。<a id="a-CY"></a>又出家人，<a id="a-CZ"></a>若自求财，<a id="a-Ca"></a>于戒有失，<a id="a-Cb"></a>是故劝导以为因缘。<a id="a-Cc"></a>财福者，<a id="a-Cd"></a>衣服、<a id="a-Ce"></a>饮食，<a id="a-Cf"></a>卧具、<a id="a-Cg"></a>医药，<a id="a-Ch"></a>金银、<a id="a-Ci"></a>车马、<a id="a-Cj"></a>田宅等。</p>
  <p id="aCk">问曰：<a id="a-Cl"></a>上言布施福处，<a id="a-Cm"></a>此言财福，<a id="a-Cn"></a>有何等异？</p>
  <p id="aCo">答曰：<a id="a-Cp"></a>布施者，<a id="a-Cq"></a>总摄一切施：<a id="a-Cr"></a>财施、<a id="a-Cs"></a>法施，<a id="a-Ct"></a>俗施、<a id="a-Cu"></a>道施。<a id="a-Cv"></a>今欲分别法施、<a id="a-Cw"></a>财施。<a id="a-Cx"></a>法施者，<a id="a-Cy"></a>如佛以大慈故，<a id="a-Cz"></a>初转法轮，<a id="a-D0"></a>无量众生得道；<a id="a-D1"></a>后舍利弗逐佛转法轮；<a id="a-D2"></a>余诸圣人，<a id="a-D3"></a>虽非转法轮，<a id="a-D4"></a>亦为众生说法得道，<a id="a-D5"></a>亦名法施。<a id="a-D6"></a>复有遍吉菩萨，<a id="a-D7"></a>观世音、<a id="a-D8"></a>得大势、<a id="a-D9"></a>文殊师利、<a id="a-DA"></a>弥勒菩萨等，<a id="a-DB"></a>以二种神通力，<a id="a-DC"></a>果报神通、<a id="a-DD"></a>修得神通，<a id="a-DE"></a>住是中，<a id="a-DF"></a>以福德、<a id="a-DG"></a>方便力，<a id="a-DH"></a>光明、<a id="a-DI"></a>神足等，<a id="a-DJ"></a>种种因缘开度众生，<a id="a-DK"></a>亦名法施。<a id="a-DL"></a>诸辟支佛，<a id="a-DM"></a>飞腾虚空而说一偈，<a id="a-DN"></a>引导众生，<a id="a-DO"></a>令植善根，<a id="a-DP"></a>亦名法施。<a id="a-DQ"></a>又佛弟子未得圣道者，<a id="a-DR"></a>坐禅、<a id="a-DS"></a>诵经，<a id="a-DT"></a>不坏诸法相，<a id="a-DU"></a>教化弟子，<a id="a-DV"></a>皆名法施。<a id="a-DW"></a>如是等种种名为法施相。<a id="a-DX"></a>以是故说：<a id="a-DY"></a>菩萨欲立众生于六种施福者，<a id="a-DZ"></a>当学般若波罗蜜。</p>
  <p id="aDa">【经】“复次，<a id="a-Db"></a>舍利弗，<a id="a-Dc"></a>菩萨摩诃萨欲得五眼者，<a id="a-Dd"></a>当学般若波罗蜜！<a id="a-De"></a>何等五？<a id="a-Df"></a>肉眼、<a id="a-Dg"></a>天眼、<a id="a-Dh"></a>慧眼、<a id="a-Di"></a>法眼、<a id="a-Dj"></a>佛眼。<a id="a-Dk"></a>”</p>
  <p id="aDl">【论】肉眼，<a id="a-Dm"></a>见近不见远，<a id="a-Dn"></a>见前不见后，<a id="a-Do"></a>见外不见内，<a id="a-Dp"></a>见昼不见夜，<a id="a-Dq"></a>见上不见下；<a id="a-Dr"></a>以此碍故，<a id="a-Ds"></a>求天眼。<a id="a-Dt"></a>得是天眼，<a id="a-Du"></a>远近皆见，<a id="a-Dv"></a>前后、<a id="a-Dw"></a>内外，<a id="a-Dx"></a>昼夜、<a id="a-Dy"></a>上下，<a id="a-Dz"></a>悉皆无碍。<a id="a-E0"></a>是天眼见和合因缘生假名之物，<a id="a-E1"></a>不见实相，<a id="a-E2"></a>所谓空、<a id="a-E3"></a>无相、<a id="a-E4"></a>无作，<a id="a-E5"></a>无生、<a id="a-E6"></a>无灭，<a id="a-E7"></a>如前中后亦尔；<a id="a-E8"></a>为实相故，<a id="a-E9"></a>求慧眼。<a id="a-EA"></a>得慧眼，<a id="a-EB"></a>不见众生，<a id="a-EC"></a>尽灭一异相，<a id="a-ED"></a>舍离诸著，<a id="a-EE"></a>不受一切法，<a id="a-EF"></a>智慧自内灭，<a id="a-EG"></a>是名慧眼。<a id="a-EH"></a>但慧眼不能度众生！<a id="a-EI"></a>所以者何？<a id="a-EJ"></a>无所分别故，<a id="a-EK"></a>以是故生法眼。<a id="a-EL"></a>法眼令是人行是法，<a id="a-EM"></a>得是道，<a id="a-EN"></a>知一切众生各各方便门，<a id="a-EO"></a>令得道证。<a id="a-EP"></a>法眼不能遍知度众生方便道，<a id="a-EQ"></a>以是故求佛眼。<a id="a-ER"></a>佛眼无事不知，<a id="a-ES"></a>覆障虽密，<a id="a-ET"></a>无不见知；<a id="a-EU"></a>于余人极远，<a id="a-EV"></a>于佛至近；<a id="a-EW"></a>于余幽闇，<a id="a-EX"></a>于佛显明；<a id="a-EY"></a>于余为疑，<a id="a-EZ"></a>于佛决定；<a id="a-Ea"></a>于余微细，<a id="a-Eb"></a>于佛为粗；<a id="a-Ec"></a>于余甚深，<a id="a-Ed"></a>于佛甚浅。<a id="a-Ee"></a>是佛眼，<a id="a-Ef"></a>无事不闻，<a id="a-Eg"></a>无事不见，<a id="a-Eh"></a>无事不知，<a id="a-Ei"></a>无事为难，<a id="a-Ej"></a>无所思惟，<a id="a-Ek"></a>一切法中，<a id="a-El"></a>佛眼常照。<a id="a-Em"></a>后品五眼义中，<a id="a-En"></a>当广说。</p>
  <p id="aEo">【经】“菩萨摩诃萨欲以天眼见十方如恒河沙等世界中诸佛，<a id="a-Ep"></a>欲以天耳闻十方诸佛所说法，<a id="a-Eq"></a>欲知诸佛心，<a id="a-Er"></a>当学般若波罗蜜！<a id="a-Es"></a>”</p>
  <p id="aEt">【论】天眼法所见，<a id="a-Eu"></a>不过三千大千世界；<a id="a-Ev"></a>今以般若波罗蜜力，<a id="a-Ew"></a>故见十方恒河沙等国中诸佛。<a id="a-Ex"></a>所以者何？<a id="a-Ey"></a>般若波罗蜜中，<a id="a-Ez"></a>无近无远，<a id="a-F0"></a>无所挂碍故。</p>
  <p id="aF1">问曰：<a id="a-F2"></a>如般舟经说：<a id="a-F3"></a>以般舟三昧力故，<a id="a-F4"></a>虽未得天眼，<a id="a-F5"></a>而能见十方现在诸佛；<a id="a-F6"></a>此菩萨以天眼故，<a id="a-F7"></a>见十方诸佛，<a id="a-F8"></a>有何等异？</p>
  <p id="aF9">答曰：<a id="a-FA"></a>此天眼，<a id="a-FB"></a>不隐没无记。<a id="a-FC"></a>般舟三昧，<a id="a-FD"></a>离欲人、<a id="a-FE"></a>未离欲人俱得；<a id="a-FF"></a>天眼但是离欲人得。<a id="a-FG"></a>般舟三昧，<a id="a-FH"></a>忆想分别，<a id="a-FI"></a>常修常习故见；<a id="a-FJ"></a>天眼修神通，<a id="a-FK"></a>得色界四大造色眼，<a id="a-FL"></a>四边得遍明相，<a id="a-FM"></a>是为差别。<a id="a-FN"></a>天眼功易，<a id="a-FO"></a>譬如日出，<a id="a-FP"></a>见色不难；<a id="a-FQ"></a>三昧功难，<a id="a-FR"></a>如夜燃灯，<a id="a-FS"></a>见色不易。<a id="a-FT"></a>天耳亦如是。</p>
  <p id="aFU">知诸佛心者，<a id="a-FV"></a>问曰：<a id="a-FW"></a>如上地钝根，<a id="a-FX"></a>不能知下地利根心；<a id="a-FY"></a>菩萨，<a id="a-FZ"></a>一佛心尚不应知，<a id="a-Fa"></a>何况恒河沙等十方诸佛心？</p>
  <p id="aFb">答曰：<a id="a-Fc"></a>以佛神力故令菩萨知。<a id="a-Fd"></a>如经说：<a id="a-Fe"></a>一切众生无知佛心者，<a id="a-Ff"></a>若佛以神力令知，<a id="a-Fg"></a>乃至蜫虫亦能知。<a id="a-Fh"></a>以是故知佛以神力故，<a id="a-Fi"></a>令菩萨知佛心。</p>
  <p id="aFj">复次，<a id="a-Fk"></a>般若波罗蜜无碍相，<a id="a-Fl"></a>粗细、<a id="a-Fm"></a>深浅、<a id="a-Fn"></a>愚圣，<a id="a-Fo"></a>都无差别。<a id="a-Fp"></a>诸佛心如，<a id="a-Fq"></a>菩萨心如，<a id="a-Fr"></a>一如无异；<a id="a-Fs"></a>菩萨随是如故，<a id="a-Ft"></a>能知诸佛心。</p>
  <p id="aFu">复次，<a id="a-Fv"></a>希有难事，<a id="a-Fw"></a>不应知而知。<a id="a-Fx"></a>以是故言：<a id="a-Fy"></a>欲得是者，<a id="a-Fz"></a>当学般若波罗蜜。</p>
  <p id="aG0">【经】“欲闻十方诸佛所说法，<a id="a-G1"></a>闻已乃至阿耨多罗三藐三菩提不忘，<a id="a-G2"></a>当学般若波罗蜜！<a id="a-G3"></a>”</p>
  <p id="aG4">【论】问曰：<a id="a-G5"></a>一佛所说，<a id="a-G6"></a>犹尚难持，<a id="a-G7"></a>何况无量诸佛所说，<a id="a-G8"></a>欲忆而不忘？</p>
  <p id="aG9">答曰：<a id="a-GA"></a>菩萨以闻持陀罗尼力故能受，<a id="a-GB"></a>坚忆念陀罗尼力故不忘。</p>
  <p id="aGC">复次，<a id="a-GD"></a>此中说：<a id="a-GE"></a>以般若波罗蜜力，<a id="a-GF"></a>毕竟清净无所著。<a id="a-GG"></a>譬如大海，<a id="a-GH"></a>含受众流；<a id="a-GI"></a>菩萨从十方诸佛所闻法，<a id="a-GJ"></a>以般若波罗蜜器大故，<a id="a-GK"></a>能受无量法，<a id="a-GL"></a>持而不忘。</p>
  <p id="aGM">复次，<a id="a-GN"></a>是般若波罗蜜，<a id="a-GO"></a>不可譬喻如虚空。<a id="a-GP"></a>如劫烧尽已，<a id="a-GQ"></a>大雨弥满，<a id="a-GR"></a>是雨除虚空更无处能受；<a id="a-GS"></a>十方诸佛说法雨，<a id="a-GT"></a>从佛口出，<a id="a-GU"></a>除行般若波罗蜜菩萨，<a id="a-GV"></a>更无能受者。<a id="a-GW"></a>以是言：<a id="a-GX"></a>欲闻十方诸佛说法，<a id="a-GY"></a>当学般若波罗蜜。</p>
  <p id="aGZ">【经】“复次，<a id="a-Ga"></a>舍利弗，<a id="a-Gb"></a>菩萨摩诃萨欲见过去、<a id="a-Gc"></a>未来诸佛世界，<a id="a-Gd"></a>及见现在十方诸佛世界，<a id="a-Ge"></a>当学般若波罗蜜！<a id="a-Gf"></a>”</p>
  <p id="aGg">【论】问曰：<a id="a-Gh"></a>若见十方佛，<a id="a-Gi"></a>则已见世界，<a id="a-Gj"></a>今何以复说欲见世界？</p>
  <p id="aGk">答曰：<a id="a-Gl"></a>菩萨未深入禅定，<a id="a-Gm"></a>若见十方世界山河、<a id="a-Gn"></a>草木，<a id="a-Go"></a>心则散乱；<a id="a-Gp"></a>故但观诸佛，<a id="a-Gq"></a>如念佛义中说。<a id="a-Gr"></a>行者但观诸佛，<a id="a-Gs"></a>不观土地、<a id="a-Gt"></a>山河、<a id="a-Gu"></a>树木，<a id="a-Gv"></a>得禅定力已，<a id="a-Gw"></a>随意广观。</p>
  <p id="aGx">复次，<a id="a-Gy"></a>清净佛国难见，<a id="a-Gz"></a>故言欲见诸佛国，<a id="a-H0"></a>当学般若波罗蜜。<a id="a-H1"></a>又一佛有无量百千种世界，<a id="a-H2"></a>如先说，<a id="a-H3"></a>有严净、<a id="a-H4"></a>有不严净、<a id="a-H5"></a>有杂。<a id="a-H6"></a>有毕竟清净世界难见故，<a id="a-H7"></a>以般若波罗蜜力，<a id="a-H8"></a>乃能得见。<a id="a-H9"></a>譬如天子听正殿，<a id="a-HA"></a>则外人可见；<a id="a-HB"></a>内殿深宫，<a id="a-HC"></a>无能见者。</p>
  <p id="aHD">问曰：<a id="a-HE"></a>十方现在世界可见，<a id="a-HF"></a>过去、<a id="a-HG"></a>未来诸佛世界，<a id="a-HH"></a>云何得见？</p>
  <p id="aHI">答曰：<a id="a-HJ"></a>菩萨有见过去、<a id="a-HK"></a>未来三昧，<a id="a-HL"></a>入是三昧已，<a id="a-HM"></a>见过去、<a id="a-HN"></a>未来事，<a id="a-HO"></a>如梦中所见。</p>
  <p id="aHP">复次，<a id="a-HQ"></a>菩萨有不灭除三昧，<a id="a-HR"></a>入是三昧已，<a id="a-HS"></a>不见诸佛有灭者。</p>
  <p id="aHT">问曰：<a id="a-HU"></a>此二法非眼，<a id="a-HV"></a>云何能见？</p>
  <p id="aHW">答曰：<a id="a-HX"></a>此是智慧，<a id="a-HY"></a>假名为眼；<a id="a-HZ"></a>如转法轮中，<a id="a-Ha"></a>于四谛得眼、<a id="a-Hb"></a>智、<a id="a-Hc"></a>明、<a id="a-Hd"></a>觉。</p>
  <p id="aHe">复次，<a id="a-Hf"></a>菩萨见十方现在佛世界，<a id="a-Hg"></a>定知过去、<a id="a-Hh"></a>未来诸佛世界亦尔。<a id="a-Hi"></a>所以者何？<a id="a-Hj"></a>一切诸佛功德同故，<a id="a-Hk"></a>是事如先说。</p>
  <p id="aHl">复次，<a id="a-Hm"></a>是般若波罗蜜中，<a id="a-Hn"></a>如现在、<a id="a-Ho"></a>过去、<a id="a-Hp"></a>未来，<a id="a-Hq"></a>等无异，<a id="a-Hr"></a>一如、<a id="a-Hs"></a>一法性故，<a id="a-Ht"></a>以是故不应难。</p>
  <p id="aHu">【经】“复次，<a id="a-Hv"></a>舍利弗，<a id="a-Hw"></a>菩萨摩诃萨欲闻十方诸佛所说十二部经：<a id="a-Hx"></a>修多罗、<a id="a-Hy"></a>祇夜、<a id="a-Hz"></a>受记经、<a id="a-I0"></a>伽陀、<a id="a-I1"></a>优陀那、<a id="a-I2"></a>因缘经、<a id="a-I3"></a>阿波陀那、<a id="a-I4"></a>如是语经、<a id="a-I5"></a>本生经、<a id="a-I6"></a>广经、<a id="a-I7"></a>未曾有经、<a id="a-I8"></a>论议经，<a id="a-I9"></a>诸声闻等闻与不闻，<a id="a-IA"></a>尽欲诵受持，<a id="a-IB"></a>当学般若波罗蜜！<a id="a-IC"></a>”</p>
  <p id="aID">【论】先说尽欲闻十方诸佛所说法者，<a id="a-IE"></a>当学般若波罗蜜。<a id="a-IF"></a>所说法者，<a id="a-IG"></a>即此十二部经。<a id="a-IH"></a>诸经中直说者，<a id="a-II"></a>名修多罗，<a id="a-IJ"></a>所谓四阿含，<a id="a-IK"></a>诸摩诃衍经，<a id="a-IL"></a>及二百五十戒经；<a id="a-IM"></a>出三藏外亦有诸经，<a id="a-IN"></a>皆名修多罗。</p>
  <p id="aIO">诸经中偈，<a id="a-IP"></a>名祇夜。</p>
  <p id="aIQ">众生九道中受记，<a id="a-IR"></a>所谓三乘道、<a id="a-IS"></a>六趣道。<a id="a-IT"></a>此人经尔所阿僧祇劫当作佛，<a id="a-IU"></a>若记尔所岁当作佛；<a id="a-IV"></a>记声闻人今世、<a id="a-IW"></a>后世得道；<a id="a-IX"></a>记辟支佛人但后世得道；<a id="a-IY"></a>记余六道，<a id="a-IZ"></a>亦皆后世受报。<a id="a-Ia"></a>诸佛法，<a id="a-Ib"></a>欲与众生受记，<a id="a-Ic"></a>先皆微笑，<a id="a-Id"></a>无量种光从四牙中出，<a id="a-Ie"></a>所谓青、<a id="a-If"></a>黄、<a id="a-Ig"></a>赤、<a id="a-Ih"></a>白、<a id="a-Ii"></a>缥、<a id="a-Ij"></a>紫等。<a id="a-Ik"></a>从上二牙出者，<a id="a-Il"></a>光照三恶道，<a id="a-Im"></a>从其光明演无量法，<a id="a-In"></a>说一切作法无常、<a id="a-Io"></a>一切法无我、<a id="a-Ip"></a>安隐涅槃；<a id="a-Iq"></a>众生得遇斯光、<a id="a-Ir"></a>闻说法者，<a id="a-Is"></a>身心安乐，<a id="a-It"></a>得生人中天上，<a id="a-Iu"></a>从是因缘皆得毕苦。<a id="a-Iv"></a>从下二牙出者，<a id="a-Iw"></a>上照人天，<a id="a-Ix"></a>乃至有顶禅，<a id="a-Iy"></a>若聋盲、<a id="a-Iz"></a>喑哑、<a id="a-J0"></a>狂病，<a id="a-J1"></a>皆得除愈；<a id="a-J2"></a>六欲天人及阿修罗受五欲乐，<a id="a-J3"></a>遇佛光明，<a id="a-J4"></a>闻说法声，<a id="a-J5"></a>皆厌患欲乐，<a id="a-J6"></a>身心安隐；<a id="a-J7"></a>色界诸天受禅定乐时，<a id="a-J8"></a>遇佛光明，<a id="a-J9"></a>闻说法声，<a id="a-JA"></a>亦生厌患，<a id="a-JB"></a>来诣佛所。<a id="a-JC"></a>此诸光明，<a id="a-JD"></a>复至十方，<a id="a-JE"></a>遍照六道，<a id="a-JF"></a>作佛事已，<a id="a-JG"></a>还绕身七匝。<a id="a-JH"></a>若记地狱，<a id="a-JI"></a>光从足下入；<a id="a-JJ"></a>若记畜生，<a id="a-JK"></a>光从腨入；<a id="a-JL"></a>若记饿鬼，<a id="a-JM"></a>光从髀入；<a id="a-JN"></a>若记人道，<a id="a-JO"></a>光从脐入；<a id="a-JP"></a>若记天道，<a id="a-JQ"></a>光从胸入；<a id="a-JR"></a>若记声闻，<a id="a-JS"></a>光从口入；<a id="a-JT"></a>若记辟支佛，<a id="a-JU"></a>光从眉间相入；<a id="a-JV"></a>若记得佛，<a id="a-JW"></a>光从顶入。<a id="a-JX"></a>若欲受记，<a id="a-JY"></a>先现此相，<a id="a-JZ"></a>然后阿难等诸弟子发问。</p>
  <p id="aJa">一切偈名祇夜，<a id="a-Jb"></a>六句、<a id="a-Jc"></a>三句、<a id="a-Jd"></a>五句，<a id="a-Je"></a>句多少不定，<a id="a-Jf"></a>亦名祇夜，<a id="a-Jg"></a>亦名伽陀。</p>
  <p id="aJh">优陀那者，<a id="a-Ji"></a>名有法佛必应说而无有问者，<a id="a-Jj"></a>佛略开问端。<a id="a-Jk"></a>如佛在舍婆提，<a id="a-Jl"></a>毗舍佉堂上，<a id="a-Jm"></a>阴地经行，<a id="a-Jn"></a>自说优陀那，<a id="a-Jo"></a>所谓无我、<a id="a-Jp"></a>无我所，<a id="a-Jq"></a>是事善哉！<a id="a-Jr"></a>尔时一比丘合掌白佛言：<a id="a-Js"></a>“世尊，<a id="a-Jt"></a>云何无我、<a id="a-Ju"></a>无我所，<a id="a-Jv"></a>是事善哉？<a id="a-Jw"></a>”佛告比丘：<a id="a-Jx"></a>“凡夫人未得无漏道，<a id="a-Jy"></a>颠倒覆心故，<a id="a-Jz"></a>于无我、<a id="a-K0"></a>无我所，<a id="a-K1"></a>心大惊怖。<a id="a-K2"></a>若佛及佛弟子闻好法者，<a id="a-K3"></a>欢喜奉行，<a id="a-K4"></a>无颠倒故，<a id="a-K5"></a>不复更作。<a id="a-K6"></a>”如是等，<a id="a-K7"></a>杂阿含中广说。<a id="a-K8"></a>又如般若波罗蜜品中，<a id="a-K9"></a>诸天子赞须菩提所说：<a id="a-KA"></a>“善哉！<a id="a-KB"></a>善哉！<a id="a-KC"></a>希有世尊，<a id="a-KD"></a>难有世尊。<a id="a-KE"></a>”是名优陀那。<a id="a-KF"></a>又如佛涅槃后，<a id="a-KG"></a>诸弟子抄集要偈，<a id="a-KH"></a>诸无常偈等作无常品，<a id="a-KI"></a>乃至婆罗门偈等作婆罗门品，<a id="a-KJ"></a>亦名优陀那。<a id="a-KK"></a>诸有集众妙事，<a id="a-KL"></a>皆名优陀那。<a id="a-KM"></a>如是等名优陀那经相。</p>
  <p id="aKN">尼陀那者，<a id="a-KO"></a>说诸佛法本起因缘，<a id="a-KP"></a>佛何因缘说此事？<a id="a-KQ"></a>修多罗中，<a id="a-KR"></a>有人问故，<a id="a-KS"></a>为说是事；<a id="a-KT"></a>毗尼中，<a id="a-KU"></a>有人犯是事，<a id="a-KV"></a>故结是戒。<a id="a-KW"></a>一切佛语缘起事，<a id="a-KX"></a>皆名尼陀那。</p>
  <p id="aKY">阿波陀那者，<a id="a-KZ"></a>与世间相似柔软浅语；<a id="a-Ka"></a>如中阿含中长阿波陀那经，<a id="a-Kb"></a>长阿含中大阿波陀那，<a id="a-Kc"></a>毗尼中亿耳阿波陀那，<a id="a-Kd"></a>二十亿阿波陀那，<a id="a-Ke"></a>解二百五十戒经中欲阿波陀那一部，<a id="a-Kf"></a>菩萨阿波陀那出一部，<a id="a-Kg"></a>如是等无量阿波陀那。</p>
  <p id="aKh">如是语经者，<a id="a-Ki"></a>有二种：<a id="a-Kj"></a>一者、<a id="a-Kk"></a>结句，<a id="a-Kl"></a>言我先许说者，<a id="a-Km"></a>今已说竟；<a id="a-Kn"></a>二者、<a id="a-Ko"></a>三藏摩诃衍外，<a id="a-Kp"></a>更有经名一目多迦，<a id="a-Kq"></a>有人言目多迦。<a id="a-Kr"></a>目多迦名出三藏及摩诃衍。<a id="a-Ks"></a>何等是？<a id="a-Kt"></a>如佛说净饭王强令出家作佛弟子者，<a id="a-Ku"></a>佛选择五百人堪任得道者，<a id="a-Kv"></a>将至舍婆提。<a id="a-Kw"></a>所以者何？<a id="a-Kx"></a>以其未离欲，<a id="a-Ky"></a>若近亲里，<a id="a-Kz"></a>恐其破戒故，<a id="a-L0"></a>将至舍婆提。<a id="a-L1"></a>令舍利弗、<a id="a-L2"></a>目连等教化之，<a id="a-L3"></a>初夜、<a id="a-L4"></a>后夜，<a id="a-L5"></a>专精不睡，<a id="a-L6"></a>勤修精进，<a id="a-L7"></a>故得道；<a id="a-L8"></a>得道已，<a id="a-L9"></a>佛还将至本生国。<a id="a-LA"></a>一切诸佛法，<a id="a-LB"></a>还本国时，<a id="a-LC"></a>与大会诸天众俱住迦毗罗婆仙人林中。<a id="a-LD"></a>此林去迦毗罗婆城五十里，<a id="a-LE"></a>是诸释游戏园。<a id="a-LF"></a>此诸释子比丘，<a id="a-LG"></a>处舍婆提时，<a id="a-LH"></a>初夜、<a id="a-LI"></a>后夜，<a id="a-LJ"></a>专精不睡，<a id="a-LK"></a>故以夜为长；<a id="a-LL"></a>从林中来，<a id="a-LM"></a>入城乞食，<a id="a-LN"></a>觉道里长远。<a id="a-LO"></a>尔时，<a id="a-LP"></a>佛知其心，<a id="a-LQ"></a>有一师子来礼佛足，<a id="a-LR"></a>在一面住，<a id="a-LS"></a>佛以是三因缘，<a id="a-LT"></a>故说偈：</p>
  <p id="aLU"></p>
  <p id="aLV">“不寐夜长，<a id="a-LW"></a>疲倦道长，<a id="a-LX"></a>愚生死长，<a id="a-LY"></a>莫知正法！<a id="a-LZ"></a>”</p>
  <p id="aLa"></p>
  <p id="aLb">佛告比丘：<a id="a-Lc"></a>“汝未出家时，<a id="a-Ld"></a>其心放逸多睡眠故，<a id="a-Le"></a>不觉夜长；<a id="a-Lf"></a>今初夜、<a id="a-Lg"></a>后夜，<a id="a-Lh"></a>专精求道，<a id="a-Li"></a>减省睡眠故，<a id="a-Lj"></a>觉夜为长。<a id="a-Lk"></a>此迦毗罗婆林，<a id="a-Ll"></a>汝本驾乘游戏，<a id="a-Lm"></a>不觉为远；<a id="a-Ln"></a>今著衣持钵，<a id="a-Lo"></a>步行疲极，<a id="a-Lp"></a>故觉道长。<a id="a-Lq"></a>”是师子鞞婆尸佛时作婆罗门师，<a id="a-Lr"></a>见佛说法，<a id="a-Ls"></a>来至佛所。<a id="a-Lt"></a>尔时，<a id="a-Lu"></a>大众以听法故，<a id="a-Lv"></a>无共语者，<a id="a-Lw"></a>即生恶念，<a id="a-Lx"></a>发恶骂言：<a id="a-Ly"></a>“此诸秃辈，<a id="a-Lz"></a>与畜生何异！<a id="a-M0"></a>”不别好人，<a id="a-M1"></a>不知言语，<a id="a-M2"></a>以是恶口业故，<a id="a-M3"></a>从鞞婆尸佛乃至今日，<a id="a-M4"></a>九十一劫，<a id="a-M5"></a>常堕畜生中；<a id="a-M6"></a>此人尔时，<a id="a-M7"></a>即应得道，<a id="a-M8"></a>以愚痴故，<a id="a-M9"></a>自作生死长久；<a id="a-MA"></a>今于佛所心清净故，<a id="a-MB"></a>当得解脱。<a id="a-MC"></a>如是等经，<a id="a-MD"></a>名为出因缘。<a id="a-ME"></a>于何处出？<a id="a-MF"></a>于三藏、<a id="a-MG"></a>摩诃衍中出，<a id="a-MH"></a>故名为出。<a id="a-MI"></a>何名因缘？<a id="a-MJ"></a>是三事之本，<a id="a-MK"></a>名为因缘经。</p>
  <p id="aML">本生经者，<a id="a-MM"></a>昔者菩萨曾为师子，<a id="a-MN"></a>在林中住，<a id="a-MO"></a>与一猕猴共为亲友。<a id="a-MP"></a>猕猴以二子寄于师子，<a id="a-MQ"></a>时有鹫鸟，<a id="a-MR"></a>饥行求食，<a id="a-MS"></a>值师子睡，<a id="a-MT"></a>故取猴子而去，<a id="a-MU"></a>住于树上。<a id="a-MV"></a>师子觉已，<a id="a-MW"></a>求猴子不得，<a id="a-MX"></a>见鹫持在树上，<a id="a-MY"></a>而告鹫言：<a id="a-MZ"></a>“我受猕猴寄托二子，<a id="a-Ma"></a>护之不谨，<a id="a-Mb"></a>令汝得去，<a id="a-Mc"></a>孤负言信，<a id="a-Md"></a>请从汝索。<a id="a-Me"></a>我为兽中之王，<a id="a-Mf"></a>汝为鸟中之主，<a id="a-Mg"></a>贵势同等，<a id="a-Mh"></a>宜以相还！<a id="a-Mi"></a>”鹫言：<a id="a-Mj"></a>“汝不知时，<a id="a-Mk"></a>吾今饥乏，<a id="a-Ml"></a>何论同异！<a id="a-Mm"></a>”师子知其叵得，<a id="a-Mn"></a>自以利爪诶其胁肉，<a id="a-Mo"></a>以贸猴子。<a id="a-Mp"></a>又过去世时，<a id="a-Mq"></a>人民多病黄白痿热，<a id="a-Mr"></a>菩萨尔时，<a id="a-Ms"></a>身为赤鱼，<a id="a-Mt"></a>自以其肉施诸病人，<a id="a-Mu"></a>以救其疾。<a id="a-Mv"></a>又昔菩萨作一鸟身，<a id="a-Mw"></a>在林中住，<a id="a-Mx"></a>见有一人入于深水非人行处，<a id="a-My"></a>为水神所睊。<a id="a-Mz"></a>水神睊法，<a id="a-N0"></a>著不可解；<a id="a-N1"></a>鸟知解法，<a id="a-N2"></a>至香山中取一药草，<a id="a-N3"></a>著其睊上，<a id="a-N4"></a>绳即烂坏，<a id="a-N5"></a>人得脱去。<a id="a-N6"></a>如是等无量本生，<a id="a-N7"></a>多有所济，<a id="a-N8"></a>是名本生经。</p>
  <p id="aN9">广经者，<a id="a-NA"></a>名摩诃衍，<a id="a-NB"></a>所谓般若波罗蜜经、<a id="a-NC"></a>六波罗蜜经、<a id="a-ND"></a>华手经、<a id="a-NE"></a>法华经、<a id="a-NF"></a>佛本起因缘经、<a id="a-NG"></a>云经、<a id="a-NH"></a>法云经、<a id="a-NI"></a>大云经，<a id="a-NJ"></a>如是等无量阿僧祇诸经，<a id="a-NK"></a>为得阿耨多罗三藐三菩提故说。</p>
  <p id="aNL">鞞佛略，<a id="a-NM"></a>秦言未曾有经。<a id="a-NN"></a>如佛现种种神力，<a id="a-NO"></a>众生怪未曾有，<a id="a-NP"></a>所谓佛生时，<a id="a-NQ"></a>身放大光明，<a id="a-NR"></a>照三千大千世界及幽闇之处，<a id="a-NS"></a>复照十方无量诸佛三千大千世界。<a id="a-NT"></a>是时于佛母前，<a id="a-NU"></a>有清净好池，<a id="a-NV"></a>以浴菩萨；<a id="a-NW"></a>梵王执盖，<a id="a-NX"></a>帝释洗身，<a id="a-NY"></a>二龙吐水。<a id="a-NZ"></a>又生时，<a id="a-Na"></a>不须扶持而行七步，<a id="a-Nb"></a>足迹之处，<a id="a-Nc"></a>皆有莲华，<a id="a-Nd"></a>而发是言：<a id="a-Ne"></a>“我是度一切众生老病死者！<a id="a-Nf"></a>”地大震动，<a id="a-Ng"></a>天雨众华，<a id="a-Nh"></a>树出音声，<a id="a-Ni"></a>作天妓乐。<a id="a-Nj"></a>如是等无量希有事，<a id="a-Nk"></a>是名未曾有经。</p>
  <p id="aNl">论议经者，<a id="a-Nm"></a>答诸问者，<a id="a-Nn"></a>释其所以。<a id="a-No"></a>又复广说诸义，<a id="a-Np"></a>如佛说四谛。<a id="a-Nq"></a>何等是四？<a id="a-Nr"></a>所谓四圣谛。<a id="a-Ns"></a>何等是四？<a id="a-Nt"></a>所谓苦、<a id="a-Nu"></a>集、<a id="a-Nv"></a>灭、<a id="a-Nw"></a>道圣谛。<a id="a-Nx"></a>是名论议。<a id="a-Ny"></a>何等为苦圣谛？<a id="a-Nz"></a>所谓生苦等八种苦。<a id="a-O0"></a>何等是生苦？<a id="a-O1"></a>所谓诸众生各各生处，<a id="a-O2"></a>是中受苦，<a id="a-O3"></a>如是等问答，<a id="a-O4"></a>广解其义，<a id="a-O5"></a>是名优波提舍。<a id="a-O6"></a>如摩诃衍中，<a id="a-O7"></a>佛说六波罗蜜。<a id="a-O8"></a>何等六？<a id="a-O9"></a>所谓檀波罗蜜乃至般若波罗蜜。<a id="a-OA"></a>何等是檀波罗蜜？<a id="a-OB"></a>檀波罗蜜有二种：<a id="a-OC"></a>一者、<a id="a-OD"></a>具足，<a id="a-OE"></a>二者、<a id="a-OF"></a>不具足。<a id="a-OG"></a>何等是具足？<a id="a-OH"></a>与般若波罗蜜和合，<a id="a-OI"></a>乃至十住菩萨所得，<a id="a-OJ"></a>是名具足。<a id="a-OK"></a>不具足者，<a id="a-OL"></a>初发菩萨心，<a id="a-OM"></a>未得无生忍法，<a id="a-ON"></a>未与般若波罗蜜和合，<a id="a-OO"></a>是名不具足。<a id="a-OP"></a>乃至禅波罗蜜，<a id="a-OQ"></a>亦如是。<a id="a-OR"></a>般若波罗蜜具足者，<a id="a-OS"></a>有大方便力；<a id="a-OT"></a>未具足者，<a id="a-OU"></a>无方便力。</p>
  <p id="aOV">复次，<a id="a-OW"></a>佛所说论议经，<a id="a-OX"></a>及摩诃迦旃延所解修多罗，<a id="a-OY"></a>乃至像法凡夫人如法说者，<a id="a-OZ"></a>亦名优波提舍。<a id="a-Oa"></a>声闻所不闻者，<a id="a-Ob"></a>佛独与菩萨说法，<a id="a-Oc"></a>无诸声闻听者。<a id="a-Od"></a>又佛以神通力，<a id="a-Oe"></a>变身无数，<a id="a-Of"></a>遍至十方一乘世界说法。<a id="a-Og"></a>又复佛为欲天、<a id="a-Oh"></a>色天说法，<a id="a-Oi"></a>无诸弟子，<a id="a-Oj"></a>故不得闻。</p>
  <p id="aOk">问曰：<a id="a-Ol"></a>诸六通阿罗汉，<a id="a-Om"></a>若佛说时，<a id="a-On"></a>虽不在坐，<a id="a-Oo"></a>以天耳、<a id="a-Op"></a>天眼可得见闻，<a id="a-Oq"></a>若以宿命通并知过去事，<a id="a-Or"></a>何以不闻？</p>
  <p id="aOs">答曰：<a id="a-Ot"></a>诸声闻神通力所不及处，<a id="a-Ou"></a>是故不闻。</p>
  <p id="aOv">复次，<a id="a-Ow"></a>佛为诸大菩萨说不可思议解脱经，<a id="a-Ox"></a>舍利弗、<a id="a-Oy"></a>目连在佛左右而不得闻，<a id="a-Oz"></a>以不种是闻大乘行法因缘故。<a id="a-P0"></a>譬如坐禅人，<a id="a-P1"></a>入一切处定中，<a id="a-P2"></a>能使一切皆水皆火，<a id="a-P3"></a>而余人不见；<a id="a-P4"></a>如不可思议解脱经中广说。<a id="a-P5"></a>尽欲受持者，<a id="a-P6"></a>闻而奉行为受，<a id="a-P7"></a>久久不失为持。</p>
 </body>
</html>