<!doctype html>
<html id="z3IBVJOul" data-ver="1386">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第九十六</h1>
  <h2 id="a2">释如化品第八十七</h2>
  <p id="a3">【经】须菩提白佛言：<a id="a-4"></a>“世尊，<a id="a-5"></a>若诸法平等，<a id="a-6"></a>无所为作，<a id="a-7"></a>云何菩萨摩诃萨行般若波罗蜜，<a id="a-8"></a>于平等中不动而行菩萨事，<a id="a-9"></a>以布施、<a id="a-A"></a>爱语、<a id="a-B"></a>利益、<a id="a-C"></a>同事？<a id="a-D"></a>”</p>
  <p id="aE">佛告须菩提：<a id="a-F"></a>“如是，<a id="a-G"></a>如是，<a id="a-H"></a>如汝所说。<a id="a-I"></a>是诸法平等无所作，<a id="a-J"></a>若是众生自知诸法平等，<a id="a-K"></a>佛不用神力，<a id="a-L"></a>于诸法平等中不动而拔出众生吾我相；<a id="a-M"></a>以空度五道生死，<a id="a-N"></a>乃至知者、<a id="a-O"></a>见者相；<a id="a-P"></a>度色相乃至识相，<a id="a-Q"></a>眼相乃至意相，<a id="a-R"></a>地种相乃至识种相；<a id="a-S"></a>远离有为性相，<a id="a-T"></a>令得无为性相，<a id="a-U"></a>无为性相即是空。<a id="a-V"></a>”</p>
  <p id="aW">须菩提言：<a id="a-X"></a>“世尊，<a id="a-Y"></a>用何等空故，<a id="a-Z"></a>一切法空？<a id="a-a"></a>”</p>
  <p id="ab">佛言：<a id="a-c"></a>“菩萨远离一切法相，<a id="a-d"></a>用是空故，<a id="a-e"></a>一切法空。<a id="a-f"></a>须菩提，<a id="a-g"></a>于汝意云何？<a id="a-h"></a>若有化人作化人，<a id="a-i"></a>是化颇有实事不空者不？<a id="a-j"></a>”</p>
  <p id="ak">须菩提言：<a id="a-l"></a>“不也，<a id="a-m"></a>世尊。<a id="a-n"></a>是化人无有实事而不空，<a id="a-o"></a>是空及化人二事，<a id="a-p"></a>不合、<a id="a-q"></a>不散。<a id="a-r"></a>以空空故空，<a id="a-s"></a>不应分别是空、<a id="a-t"></a>是化。<a id="a-u"></a>何以故？<a id="a-v"></a>是二事等空中不可得，<a id="a-w"></a>所谓是空、<a id="a-x"></a>是化。<a id="a-y"></a>”</p>
  <p id="az">“所以者何？<a id="a-10"></a>须菩提，<a id="a-11"></a>色即是化，<a id="a-12"></a>受、<a id="a-13"></a>想、<a id="a-14"></a>行、<a id="a-15"></a>识即是化，<a id="a-16"></a>乃至一切种智即是化。<a id="a-17"></a>”</p>
  <p id="a18">须菩提白佛言：<a id="a-19"></a>“世尊，<a id="a-1A"></a>若世间法是化，<a id="a-1B"></a>出世间法，<a id="a-1C"></a>所谓四念处、<a id="a-1D"></a>四正勤、<a id="a-1E"></a>四如意足、<a id="a-1F"></a>五根、<a id="a-1G"></a>五力、<a id="a-1H"></a>七觉分、<a id="a-1I"></a>八圣道分，<a id="a-1J"></a>三解脱门，<a id="a-1K"></a>佛十力、<a id="a-1L"></a>四无所畏、<a id="a-1M"></a>四无碍智、<a id="a-1N"></a>十八不共法，<a id="a-1O"></a>并诸法果及贤圣人，<a id="a-1P"></a>所谓须陀洹、<a id="a-1Q"></a>斯陀含、<a id="a-1R"></a>阿那含、<a id="a-1S"></a>阿罗汉、<a id="a-1T"></a>辟支佛、<a id="a-1U"></a>菩萨摩诃萨、<a id="a-1V"></a>诸佛世尊，<a id="a-1W"></a>是法亦是化不？<a id="a-1X"></a>”</p>
  <p id="a1Y">佛告须菩提：<a id="a-1Z"></a>“一切法皆是化。<a id="a-1a"></a>于是法中，<a id="a-1b"></a>有声闻法变化，<a id="a-1c"></a>有辟支佛法变化，<a id="a-1d"></a>有菩萨摩诃萨法变化，<a id="a-1e"></a>有诸佛法变化，<a id="a-1f"></a>有烦恼法变化，<a id="a-1g"></a>有业因缘法变化。<a id="a-1h"></a>以是因缘故，<a id="a-1i"></a>须菩提，<a id="a-1j"></a>一切法皆是化。<a id="a-1k"></a>”</p>
  <p id="a1l">须菩提白佛言：<a id="a-1m"></a>“世尊，<a id="a-1n"></a>是诸烦恼断，<a id="a-1o"></a>所谓须陀洹果、<a id="a-1p"></a>斯陀含果、<a id="a-1q"></a>阿那含果、<a id="a-1r"></a>阿罗汉果、<a id="a-1s"></a>辟支佛、<a id="a-1t"></a>佛道，<a id="a-1u"></a>断诸烦恼习，<a id="a-1v"></a>皆是变化不？<a id="a-1w"></a>”</p>
  <p id="a1x">佛告须菩提：<a id="a-1y"></a>“若有法生灭相者，<a id="a-1z"></a>皆是变化。<a id="a-20"></a>”</p>
  <p id="a21">须菩提言：<a id="a-22"></a>“世尊，<a id="a-23"></a>何等法非变化？<a id="a-24"></a>”</p>
  <p id="a25">佛言：<a id="a-26"></a>“若法无生无灭，<a id="a-27"></a>是非变化。<a id="a-28"></a>”</p>
  <p id="a29">须菩提言：<a id="a-2A"></a>“何等是不生不灭非变化？<a id="a-2B"></a>”</p>
  <p id="a2C">佛言：<a id="a-2D"></a>“无诳相涅槃，<a id="a-2E"></a>是法非变化。<a id="a-2F"></a>”</p>
  <p id="a2G">“世尊，<a id="a-2H"></a>如佛自说：<a id="a-2I"></a>‘诸法平等，<a id="a-2J"></a>非声闻作，<a id="a-2K"></a>非辟支佛作，<a id="a-2L"></a>非诸菩萨摩诃萨作，<a id="a-2M"></a>非诸佛作，<a id="a-2N"></a>有佛无佛诸法性常空，<a id="a-2O"></a>性空即是涅槃。<a id="a-2P"></a>’云何言涅槃一法非如化？<a id="a-2Q"></a>”</p>
  <p id="a2R">佛告须菩提：<a id="a-2S"></a>“如是，<a id="a-2T"></a>如是。<a id="a-2U"></a>诸法平等，<a id="a-2V"></a>非声闻所作，<a id="a-2W"></a>乃至性空即是涅槃。<a id="a-2X"></a>若新发意菩萨，<a id="a-2Y"></a>闻是一切法皆毕竟性空，<a id="a-2Z"></a>乃至涅槃亦皆如化，<a id="a-2a"></a>心则惊怖；<a id="a-2b"></a>为是新发意菩萨故，<a id="a-2c"></a>分别生灭者如化，<a id="a-2d"></a>不生灭者不如化。<a id="a-2e"></a>”</p>
  <p id="a2f">须菩提白佛言：<a id="a-2g"></a>“世尊，<a id="a-2h"></a>云何教新发意菩萨，<a id="a-2i"></a>令知是性空？<a id="a-2j"></a>”</p>
  <p id="a2k">佛告须菩提：<a id="a-2l"></a>“诸法本有今无耶？<a id="a-2m"></a>”</p>
  <p id="a2n">【论】问曰：<a id="a-2o"></a>是事佛先已答，<a id="a-2p"></a>须菩提今何以更问？<a id="a-2q"></a>所谓世尊，<a id="a-2r"></a>若诸法平等，<a id="a-2s"></a>无所作为，<a id="a-2t"></a>云何菩萨于诸法平等中不动而大利益众生？</p>
  <p id="a2u">答曰：<a id="a-2v"></a>以是事难解故，<a id="a-2w"></a>虽先说而更问；<a id="a-2x"></a>又经将讫，<a id="a-2y"></a>佛说深空，<a id="a-2z"></a>凡夫、<a id="a-30"></a>圣人所不能行，<a id="a-31"></a>所不能到。<a id="a-32"></a>是故须菩提知一切法平等相定空，<a id="a-33"></a>云何菩萨住是法中而能利益众生？<a id="a-34"></a>平等法无作相，<a id="a-35"></a>利益是有作相。<a id="a-36"></a>佛可须菩提意，<a id="a-37"></a>以须菩提问而答，<a id="a-38"></a>可其平等，<a id="a-39"></a>答其利益众生。<a id="a-3A"></a>所谓若众生自知诸法平等毕竟空，<a id="a-3B"></a>佛无恩力；<a id="a-3C"></a>若病人自知将适，<a id="a-3D"></a>则药师无功。</p>
  <p id="a3E">须菩提复问：<a id="a-3F"></a>若诸法实相毕竟空，<a id="a-3G"></a>无所能作，<a id="a-3H"></a>菩萨何以住是中，<a id="a-3I"></a>而利益众生？<a id="a-3J"></a>若菩萨用是平等利益众生，<a id="a-3K"></a>则坏实相！<a id="a-3L"></a>佛答：<a id="a-3M"></a>菩萨不以诸法实相利益众生，<a id="a-3N"></a>但众生不知毕竟空故，<a id="a-3O"></a>菩萨教诏令知。<a id="a-3P"></a>菩萨教化众生，<a id="a-3Q"></a>是为对治悉檀。<a id="a-3R"></a>须菩提以第一义悉檀无利益为难。<a id="a-3S"></a>佛答：<a id="a-3T"></a>众生颠倒不知，<a id="a-3U"></a>佛但破其颠倒，<a id="a-3V"></a>不言是实。<a id="a-3W"></a>是故菩萨住是平等相中，<a id="a-3X"></a>远离我相乃至知者、<a id="a-3Y"></a>见者相，<a id="a-3Z"></a>是名众生空；<a id="a-3a"></a>以是一切无吾我法教化众生。<a id="a-3b"></a>众生有二种：<a id="a-3c"></a>一者、<a id="a-3d"></a>爱多，<a id="a-3e"></a>二者、<a id="a-3f"></a>见多。<a id="a-3g"></a>爱多者，<a id="a-3h"></a>得是无我法，<a id="a-3i"></a>则生厌心离欲，<a id="a-3j"></a>作是念：<a id="a-3k"></a>若无我，<a id="a-3l"></a>何用余物？<a id="a-3m"></a>见多者，<a id="a-3n"></a>虽知无我法，<a id="a-3o"></a>于色等法中戏论，<a id="a-3p"></a>若常、<a id="a-3q"></a>若无常等；<a id="a-3r"></a>是故次说色相、<a id="a-3s"></a>五众、<a id="a-3t"></a>十二入、<a id="a-3u"></a>十八界，<a id="a-3v"></a>乃至远离有为性相，<a id="a-3w"></a>令得无为性相；<a id="a-3x"></a>无为性相即是空，<a id="a-3y"></a>是名法空。</p>
  <p id="a3z">问曰：<a id="a-40"></a>须菩提何以作是问，<a id="a-41"></a>用何等空故一切法空？</p>
  <p id="a42">答曰：<a id="a-43"></a>空有种种，<a id="a-44"></a>如火中无水、<a id="a-45"></a>水中无火，<a id="a-46"></a>亦是空；<a id="a-47"></a>五众中无我，<a id="a-48"></a>亦如是。<a id="a-49"></a>或有众生空，<a id="a-4A"></a>或有法空。<a id="a-4B"></a>法空中，<a id="a-4C"></a>或有人言：<a id="a-4D"></a>“诸法虽空，<a id="a-4E"></a>亦不尽空，<a id="a-4F"></a>如色空中有微尘根本在。<a id="a-4G"></a>”是故须菩提问：<a id="a-4H"></a>以何等空故一切法空？<a id="a-4I"></a>佛答：<a id="a-4J"></a>以无所得毕竟空故，<a id="a-4K"></a>远离一切相。<a id="a-4L"></a>是故此中说众生空、<a id="a-4M"></a>法空，<a id="a-4N"></a>是二空故，<a id="a-4O"></a>一切法无不空。</p>
  <p id="a4P">问曰：<a id="a-4Q"></a>若尔者，<a id="a-4R"></a>此中何以说离一切法相？</p>
  <p id="a4S">答曰：<a id="a-4T"></a>一切法不可尽坏，<a id="a-4U"></a>但离其邪忆想，<a id="a-4V"></a>一切法自离；<a id="a-4W"></a>如神通人坏色相故，<a id="a-4X"></a>则石壁无碍。<a id="a-4Y"></a>如佛说：<a id="a-4Z"></a>汝等当于五众中修正忆念，<a id="a-4a"></a>断贪欲，<a id="a-4b"></a>得正解脱。<a id="a-4c"></a>是故说离相。</p>
  <p id="a4d">须菩提闻是已，<a id="a-4e"></a>心惊：<a id="a-4f"></a>云何一切法若大、<a id="a-4g"></a>若小都无本实？<a id="a-4h"></a>凡夫人虚妄，<a id="a-4i"></a>可无实事，<a id="a-4j"></a>圣人应有少许实！<a id="a-4k"></a>须菩提虽是阿罗汉，<a id="a-4l"></a>深贵佛法，<a id="a-4m"></a>亦为新发意菩萨故问。<a id="a-4n"></a>佛知须菩提意，<a id="a-4o"></a>欲明了是事，<a id="a-4p"></a>故说譬喻，<a id="a-4q"></a>反问须菩提：<a id="a-4r"></a>于汝意云何？<a id="a-4s"></a>如化人复作化，<a id="a-4t"></a>是化有本实不空不？<a id="a-4u"></a>答言：<a id="a-4v"></a>不也！<a id="a-4w"></a>是化无有实事而不空者。<a id="a-4x"></a>空及化人二事，<a id="a-4y"></a>不合、<a id="a-4z"></a>不散，<a id="a-50"></a>皆空故，<a id="a-51"></a>用空空故空。</p>
  <p id="a52">问曰：<a id="a-53"></a>何以名为空空故空？</p>
  <p id="a54">答曰：<a id="a-55"></a>为破十八事实故，<a id="a-56"></a>有十八空；<a id="a-57"></a>破众生心中变化空法故，<a id="a-58"></a>用空空。<a id="a-59"></a>世间人皆知幻化，<a id="a-5A"></a>法不久住，<a id="a-5B"></a>无所能作，<a id="a-5C"></a>故名空；<a id="a-5D"></a>是故言空空故空，<a id="a-5E"></a>不应分别是空、<a id="a-5F"></a>是化。<a id="a-5G"></a>凡夫人知变化是空不实，<a id="a-5H"></a>谓余法为实，<a id="a-5I"></a>是故以化为喻，<a id="a-5J"></a>当知余法与化无异：<a id="a-5K"></a>如圣人所解，<a id="a-5L"></a>不得以化为喻，<a id="a-5M"></a>以无所分别故。<a id="a-5N"></a>一切法名为五众。<a id="a-5O"></a>佛言：<a id="a-5P"></a>色、<a id="a-5Q"></a>受、<a id="a-5R"></a>想、<a id="a-5S"></a>行、<a id="a-5T"></a>识，<a id="a-5U"></a>无不是化，<a id="a-5V"></a>以空故。</p>
  <p id="a5W">须菩提白佛言：<a id="a-5X"></a>世尊，<a id="a-5Y"></a>凡夫法虚妄应如化，<a id="a-5Z"></a>出世间法亦如变化耶？<a id="a-5a"></a>所谓四念处乃至十八不共法。<a id="a-5b"></a>若四念处法等，<a id="a-5c"></a>从因缘边生故如化，<a id="a-5d"></a>是法果所谓涅槃，<a id="a-5e"></a>亦复如化耶？<a id="a-5f"></a>若能起是行者，<a id="a-5g"></a>所谓须陀洹乃至佛，<a id="a-5h"></a>亦复如化耶？<a id="a-5i"></a>佛答：<a id="a-5j"></a>若有为、<a id="a-5k"></a>若无为，<a id="a-5l"></a>及诸贤圣，<a id="a-5m"></a>皆是化，<a id="a-5n"></a>毕竟空故。<a id="a-5o"></a>是义从初品已来，<a id="a-5p"></a>处处广说，<a id="a-5q"></a>是故言一切法空皆如化。</p>
  <p id="a5r">问曰：<a id="a-5s"></a>若一切法皆空如化，<a id="a-5t"></a>何以故有种种诸法别异？</p>
  <p id="a5u">答曰：<a id="a-5v"></a>如佛所化及余人所化，<a id="a-5w"></a>虽不实而有种种形像别异；<a id="a-5x"></a>梦中所见种种亦如是，<a id="a-5y"></a>人见梦中好恶事，<a id="a-5z"></a>有生喜者，<a id="a-60"></a>有生怖者。<a id="a-61"></a>如镜中像，<a id="a-62"></a>虽无实事，<a id="a-63"></a>而随本形，<a id="a-64"></a>像有好丑；<a id="a-65"></a>诸法亦如是，<a id="a-66"></a>虽空而各各有因缘。<a id="a-67"></a>如佛此中说：<a id="a-68"></a>是化法中，<a id="a-69"></a>有声闻变化，<a id="a-6A"></a>有辟支佛变化，<a id="a-6B"></a>有菩萨变化，<a id="a-6C"></a>有佛变化，<a id="a-6D"></a>有烦恼变化，<a id="a-6E"></a>有业变化；<a id="a-6F"></a>是故一切法皆是变化。<a id="a-6G"></a>声闻变化者，<a id="a-6H"></a>三十七品、<a id="a-6I"></a>四圣谛乃至三解脱门。<a id="a-6J"></a>何以故？<a id="a-6K"></a>声闻人住持戒中，<a id="a-6L"></a>禅定摄心求涅槃，<a id="a-6M"></a>观内外身不净，<a id="a-6N"></a>是名身念处。<a id="a-6O"></a>如是等法，<a id="a-6P"></a>为涅槃故勤精进生起，<a id="a-6Q"></a>是法本无而今有，<a id="a-6R"></a>已有还无，<a id="a-6S"></a>是为声闻变化。<a id="a-6T"></a>辟支佛变化者，<a id="a-6U"></a>所谓观十二因缘等诸法。<a id="a-6V"></a>所以者何？<a id="a-6W"></a>辟支佛智慧深于声闻人故。<a id="a-6X"></a>菩萨变化者，<a id="a-6Y"></a>所谓六波罗蜜及二种神通：<a id="a-6Z"></a>报得及修得。<a id="a-6a"></a>佛法变化者，<a id="a-6b"></a>三十二相、<a id="a-6c"></a>八十随形好、<a id="a-6d"></a>十力、<a id="a-6e"></a>一切种智等无量佛法。<a id="a-6f"></a>烦恼变化者，<a id="a-6g"></a>烦恼起种种业，<a id="a-6h"></a>善、<a id="a-6i"></a>不善、<a id="a-6j"></a>无记业，<a id="a-6k"></a>毕定业、<a id="a-6l"></a>不毕定业，<a id="a-6m"></a>善、<a id="a-6n"></a>不善、<a id="a-6o"></a>无动业等无量诸业。</p>
  <p id="a6p">问曰：<a id="a-6q"></a>诸烦恼是恶法，<a id="a-6r"></a>云何能生善业、<a id="a-6s"></a>无动业？</p>
  <p id="a6t">答曰：<a id="a-6u"></a>有二种因：<a id="a-6v"></a>一者、<a id="a-6w"></a>近因，<a id="a-6x"></a>二者、<a id="a-6y"></a>远因。<a id="a-6z"></a>人有我心，<a id="a-70"></a>为后身富乐故修布施，<a id="a-71"></a>是近因；<a id="a-72"></a>为离欲界衰恼不净身故修禅定，<a id="a-73"></a>是为远因。<a id="a-74"></a>复有人言：<a id="a-75"></a>“一切凡夫皆以我心和合故起业。<a id="a-76"></a>”有人言：<a id="a-77"></a>“无有离我心起第六识，<a id="a-78"></a>住我心故起第六识，<a id="a-79"></a>我心即是诸烦恼根本。<a id="a-7A"></a>”</p>
  <p id="a7B">问曰：<a id="a-7C"></a>烦恼是垢心，<a id="a-7D"></a>善心是净心，<a id="a-7E"></a>垢净不得和合，<a id="a-7F"></a>何以言住我心中能起善业？</p>
  <p id="a7G">答曰：<a id="a-7H"></a>不尔，<a id="a-7I"></a>一切心皆与慧俱生，<a id="a-7J"></a>无明心中亦应有慧，<a id="a-7K"></a>慧与无明相违法而一心中起。<a id="a-7L"></a>净垢亦如是，<a id="a-7M"></a>凡夫未得圣道，<a id="a-7N"></a>云何能得离我心而行善？<a id="a-7O"></a>瞋等烦恼中，<a id="a-7P"></a>则不得行善；<a id="a-7Q"></a>我心无记柔软故，<a id="a-7R"></a>是故烦恼心中生善业、<a id="a-7S"></a>无动业，<a id="a-7T"></a>无咎。<a id="a-7U"></a>业变化者，<a id="a-7V"></a>生一切果报法，<a id="a-7W"></a>所谓六道：<a id="a-7X"></a>恶业果报是三恶道，<a id="a-7Y"></a>善业果报是三善道。<a id="a-7Z"></a>恶业有上中下：<a id="a-7a"></a>上者地狱，<a id="a-7b"></a>中者畜生，<a id="a-7c"></a>下者饿鬼。<a id="a-7d"></a>善业亦有上中下：<a id="a-7e"></a>上者天，<a id="a-7f"></a>中者人，<a id="a-7g"></a>下者阿修罗等。<a id="a-7h"></a>上善业有种种轻重等分别，<a id="a-7i"></a>上恶业亦有轻重差别。<a id="a-7j"></a>次第轻重，<a id="a-7k"></a>如地狱中说；<a id="a-7l"></a>余道亦如分别业品中说。</p>
  <p id="a7m">问曰：<a id="a-7n"></a>若从业有，<a id="a-7o"></a>何以言变化？</p>
  <p id="a7p">答曰：<a id="a-7q"></a>凡夫人见诸法不如化，<a id="a-7r"></a>圣人知毕竟空相故，<a id="a-7s"></a>以天眼观众生，<a id="a-7t"></a>皆无有始、<a id="a-7u"></a>终、<a id="a-7v"></a>中间。<a id="a-7w"></a>如化主远处作变化，<a id="a-7x"></a>业亦如是，<a id="a-7y"></a>在过去世中，<a id="a-7z"></a>作今身变化。<a id="a-80"></a>如变化事，<a id="a-81"></a>能种种令人生忧喜、<a id="a-82"></a>怖畏，<a id="a-83"></a>智者观之皆无有实，<a id="a-84"></a>而人横生忧喜，<a id="a-85"></a>是人可笑！<a id="a-86"></a>业亦如是，<a id="a-87"></a>是故说业变化。</p>
  <p id="a88">问曰：<a id="a-89"></a>是诸变化，<a id="a-8A"></a>皆业所作，<a id="a-8B"></a>何以不但说业变化？</p>
  <p id="a8C">答曰：<a id="a-8D"></a>业有二种：<a id="a-8E"></a>净业、<a id="a-8F"></a>垢业。<a id="a-8G"></a>净业者，<a id="a-8H"></a>声闻变化乃至佛变化；<a id="a-8I"></a>垢业，<a id="a-8J"></a>是烦恼变化。<a id="a-8K"></a>复次，<a id="a-8L"></a>有二种业：<a id="a-8M"></a>凡夫业、<a id="a-8N"></a>圣人业。<a id="a-8O"></a>凡夫业，<a id="a-8P"></a>是烦恼变化；<a id="a-8Q"></a>圣人业，<a id="a-8R"></a>须陀洹乃至佛。<a id="a-8S"></a>是故虽皆是业变化，<a id="a-8T"></a>而广分别，<a id="a-8U"></a>无咎。<a id="a-8V"></a>是故，<a id="a-8W"></a>须菩提，<a id="a-8X"></a>当知一切法空皆如化。</p>
  <p id="a8Y">须菩提复问：<a id="a-8Z"></a>世尊，<a id="a-8a"></a>是诸圣人烦恼断，<a id="a-8b"></a>所谓须陀洹果乃至阿罗汉果、<a id="a-8c"></a>辟支佛道，<a id="a-8d"></a>断一切烦恼习，<a id="a-8e"></a>是诸断皆如化不？<a id="a-8f"></a>须菩提意：<a id="a-8g"></a>有为法虚诳故如变化，<a id="a-8h"></a>无为法真实无作故，<a id="a-8i"></a>不应是化，<a id="a-8j"></a>是故问。<a id="a-8k"></a>佛答：<a id="a-8l"></a>一切法若生若灭皆如化。<a id="a-8m"></a>何以故？<a id="a-8n"></a>本无今有，<a id="a-8o"></a>今有后无，<a id="a-8p"></a>诳惑人心故。<a id="a-8q"></a>佛意：<a id="a-8r"></a>一切从因缘生法，<a id="a-8s"></a>皆无自性，<a id="a-8t"></a>无自性故毕竟空，<a id="a-8u"></a>毕竟空故皆如化。</p>
  <p id="a8v">须菩提求诸法实相，<a id="a-8w"></a>意犹未息，<a id="a-8x"></a>故问佛：<a id="a-8y"></a>何等法不如化？<a id="a-8z"></a>须菩提意谓：<a id="a-90"></a>有一决定实法不如化，<a id="a-91"></a>可依是法而精进。<a id="a-92"></a>佛答：<a id="a-93"></a>有，<a id="a-94"></a>若法无生无灭，<a id="a-95"></a>即是非化。<a id="a-96"></a>何者是？<a id="a-97"></a>所谓无诳相涅槃。<a id="a-98"></a>是法无生故无灭，<a id="a-99"></a>无灭故不能令人生忧。<a id="a-9A"></a>佛分别一切有为法，<a id="a-9B"></a>毕竟空皆如化，<a id="a-9C"></a>唯有涅槃一法非如化。</p>
  <p id="a9D">尔时，<a id="a-9E"></a>须菩提白佛：<a id="a-9F"></a>如佛说平等法，<a id="a-9G"></a>非佛所作，<a id="a-9H"></a>非声闻、<a id="a-9I"></a>辟支佛所作，<a id="a-9J"></a>有佛无佛诸法常住、<a id="a-9K"></a>性空相，<a id="a-9L"></a>性空相即是涅槃。<a id="a-9M"></a>须菩提意谓：<a id="a-9N"></a>深入般若波罗蜜中，<a id="a-9O"></a>涅槃亦空，<a id="a-9P"></a>上品中处处说；<a id="a-9Q"></a>今佛何以说唯一涅槃不如化？<a id="a-9R"></a>是故引佛语为难：<a id="a-9S"></a>诸法实相性空法常住，<a id="a-9T"></a>诸佛但为人演说性空者即是涅槃；<a id="a-9U"></a>今何以于生灭法中，<a id="a-9V"></a>别说无诳相涅槃不如化？<a id="a-9W"></a>佛答：<a id="a-9X"></a>诸法平等常住，<a id="a-9Y"></a>非贤圣所作。<a id="a-9Z"></a>若新学菩萨闻则恐怖，<a id="a-9a"></a>是故分别说：<a id="a-9b"></a>生灭者如化，<a id="a-9c"></a>不生灭者不如化。</p>
  <p id="a9d">问曰：<a id="a-9e"></a>唯佛一人是无诳人，<a id="a-9f"></a>一切人皆于佛所欲求实事，<a id="a-9g"></a>今佛何以说一切法都空，<a id="a-9h"></a>或说不都空？</p>
  <p id="a9i">答曰：<a id="a-9j"></a>佛此中自说因缘：<a id="a-9k"></a>为新发意菩萨故，<a id="a-9l"></a>说涅槃不如化。</p>
  <p id="a9m">问曰：<a id="a-9n"></a>可为人故转诸法相耶？</p>
  <p id="a9o">答曰：<a id="a-9p"></a>此中佛说诸法相者性空，<a id="a-9q"></a>性空云何可转？<a id="a-9r"></a>佛初得是诸法实相时，<a id="a-9s"></a>心但趣向涅槃寂灭。<a id="a-9t"></a>是时，<a id="a-9u"></a>十方诸佛、<a id="a-9v"></a>诸天请佛莫入涅槃，<a id="a-9w"></a>一切众生苦恼，<a id="a-9x"></a>当度脱之！<a id="a-9y"></a>佛即受请，<a id="a-9z"></a>佛但为度众生故住。<a id="a-A0"></a>以是故，<a id="a-A1"></a>知有可利益众生，<a id="a-A2"></a>随事为说。<a id="a-A3"></a>观诸有为法虚诳故，<a id="a-A4"></a>涅槃为实，<a id="a-A5"></a>不变不异。<a id="a-A6"></a>有新发意菩萨，<a id="a-A7"></a>著是涅槃，<a id="a-A8"></a>因是著起诸烦恼，<a id="a-A9"></a>为断是著故，<a id="a-AA"></a>说涅槃如化。<a id="a-AB"></a>若无著心，<a id="a-AC"></a>是时，<a id="a-AD"></a>则说涅槃非如化。<a id="a-AE"></a>复次，<a id="a-AF"></a>有二道：<a id="a-AG"></a>小乘道、<a id="a-AH"></a>大乘道。<a id="a-AI"></a>小乘论议，<a id="a-AJ"></a>以涅槃为实；<a id="a-AK"></a>大乘论议，<a id="a-AL"></a>以利智慧深入故，<a id="a-AM"></a>观色等诸法皆如涅槃，<a id="a-AN"></a>是故二说无咎。</p>
  <p id="aAO">须菩提复问：<a id="a-AP"></a>云何教化新发意菩萨，<a id="a-AQ"></a>令知平等性空？<a id="a-AR"></a>须菩提意谓：<a id="a-AS"></a>性空法是凡夫人大怖畏处，<a id="a-AT"></a>闻性空无所有，<a id="a-AU"></a>如临深坑。<a id="a-AV"></a>何以故？<a id="a-AW"></a>一切未得道者，<a id="a-AX"></a>我心深著故，<a id="a-AY"></a>怖畏空法，<a id="a-AZ"></a>作是念：<a id="a-Aa"></a>佛教人勤修善行，<a id="a-Ab"></a>终归入无所有中！<a id="a-Ac"></a>以是故，<a id="a-Ad"></a>须菩提问：<a id="a-Ae"></a>以何方便，<a id="a-Af"></a>教诲是新发意者？<a id="a-Ag"></a>佛答：<a id="a-Ah"></a>诸法先有今无耶？<a id="a-Ai"></a>佛意：<a id="a-Aj"></a>以新发意者，<a id="a-Ak"></a>怖畏后当无故，<a id="a-Al"></a>说诸法先有今无耶？<a id="a-Am"></a>须菩提自了了知诸法先自无，<a id="a-An"></a>今亦无，<a id="a-Ao"></a>但以新学者我见心覆故生惊怖；<a id="a-Ap"></a>为除颠倒，<a id="a-Aq"></a>令得实见，<a id="a-Ar"></a>竟无所失，<a id="a-As"></a>知诸烦恼颠倒实相，<a id="a-At"></a>所谓性空，<a id="a-Au"></a>是时则无恐怖。<a id="a-Av"></a>如是等法，<a id="a-Aw"></a>应教新发意者。<a id="a-Ax"></a>若谓法先有，<a id="a-Ay"></a>以行道故无，<a id="a-Az"></a>应当恐怖；<a id="a-B0"></a>初自无故，<a id="a-B1"></a>不应恐怖，<a id="a-B2"></a>但为除颠倒耳！</p>
  <p data-pb></p>
  <h2 id="aB3">释萨陀波仑品第八十八之上</h2>
  <p id="aB4">【经】佛告须菩提：<a id="a-B5"></a>“菩萨摩诃萨求般若波罗蜜，<a id="a-B6"></a>当如萨陀波仑菩萨摩诃萨。<a id="a-B7"></a>是菩萨今在大雷音佛所，<a id="a-B8"></a>行菩萨道。<a id="a-B9"></a>”</p>
  <p id="aBA">须菩提白佛言：<a id="a-BB"></a>“世尊，<a id="a-BC"></a>萨陀波仑菩萨，<a id="a-BD"></a>云何求般若波罗蜜？<a id="a-BE"></a>”</p>
  <p id="aBF">佛言：<a id="a-BG"></a>“萨陀波仑菩萨摩诃萨，<a id="a-BH"></a>求般若波罗蜜多时，<a id="a-BI"></a>不惜身命，<a id="a-BJ"></a>不求名利。<a id="a-BK"></a>于空闲林中，<a id="a-BL"></a>闻空中声言：<a id="a-BM"></a>‘汝善男子，<a id="a-BN"></a>从是东行，<a id="a-BO"></a>莫念疲极，<a id="a-BP"></a>莫念睡眠，<a id="a-BQ"></a>莫念饮食，<a id="a-BR"></a>莫念昼夜，<a id="a-BS"></a>莫念寒热，<a id="a-BT"></a>莫念内外！<a id="a-BU"></a>善男子，<a id="a-BV"></a>行时莫观左右！<a id="a-BW"></a>汝行时莫坏身相，<a id="a-BX"></a>莫坏色相，<a id="a-BY"></a>莫坏受、<a id="a-BZ"></a>想、<a id="a-Ba"></a>行、<a id="a-Bb"></a>识相！<a id="a-Bc"></a>何以故？<a id="a-Bd"></a>若坏是诸相，<a id="a-Be"></a>则于佛法有碍；<a id="a-Bf"></a>若于佛法有碍，<a id="a-Bg"></a>便往来五道生死中，<a id="a-Bh"></a>亦不能得般若波罗蜜。<a id="a-Bi"></a>’尔时，<a id="a-Bj"></a>萨陀波仑菩萨报空中声言：<a id="a-Bk"></a>‘我当从教！<a id="a-Bl"></a>何以故？<a id="a-Bm"></a>我欲为一切众生作大明，<a id="a-Bn"></a>欲集一切诸佛法，<a id="a-Bo"></a>欲得阿耨多罗三藐三菩提故。<a id="a-Bp"></a>’萨陀波仑菩萨复闻空中声言：<a id="a-Bq"></a>‘善哉！<a id="a-Br"></a>善哉！<a id="a-Bs"></a>善男子，<a id="a-Bt"></a>汝于空、<a id="a-Bu"></a>无相、<a id="a-Bv"></a>无作之法，<a id="a-Bw"></a>汝应生信心，<a id="a-Bx"></a>以离相心求般若波罗蜜，<a id="a-By"></a>离我相乃至离知者、<a id="a-Bz"></a>见者相；<a id="a-C0"></a>当远离恶知识，<a id="a-C1"></a>当亲近供养善知识。<a id="a-C2"></a>何等是善知识？<a id="a-C3"></a>能说空、<a id="a-C4"></a>无相、<a id="a-C5"></a>无作、<a id="a-C6"></a>无生、<a id="a-C7"></a>无灭法，<a id="a-C8"></a>及一切种智，<a id="a-C9"></a>令人心入欢喜信乐，<a id="a-CA"></a>是为善知识。<a id="a-CB"></a>善男子，<a id="a-CC"></a>汝若如是行，<a id="a-CD"></a>不久当闻般若波罗蜜，<a id="a-CE"></a>若从经卷中闻，<a id="a-CF"></a>若从菩萨所说闻。<a id="a-CG"></a>善男子，<a id="a-CH"></a>汝所从闻是般若波罗蜜处，<a id="a-CI"></a>应生心如佛想。<a id="a-CJ"></a>善男子，<a id="a-CK"></a>汝当知恩，<a id="a-CL"></a>应作是念：<a id="a-CM"></a>“所从闻是般若波罗蜜者，<a id="a-CN"></a>即是我善知识。<a id="a-CO"></a>我用闻是法故，<a id="a-CP"></a>疾得不退转于阿耨多罗三藐三菩提，<a id="a-CQ"></a>亲近诸佛，<a id="a-CR"></a>常生有佛国中，<a id="a-CS"></a>远离众难，<a id="a-CT"></a>得具足无难处。<a id="a-CU"></a>”善男子，<a id="a-CV"></a>当思惟筹量是功德，<a id="a-CW"></a>于所从闻法处，<a id="a-CX"></a>生心如佛想。<a id="a-CY"></a>汝善男子，<a id="a-CZ"></a>莫以世利心故随逐法师，<a id="a-Ca"></a>但为爱法恭敬法故，<a id="a-Cb"></a>随逐说法菩萨。<a id="a-Cc"></a>尔时，<a id="a-Cd"></a>当觉知魔事！<a id="a-Ce"></a>若恶魔与说法菩萨作五欲因缘，<a id="a-Cf"></a>假为法故令受；<a id="a-Cg"></a>若说法菩萨入实法门，<a id="a-Ch"></a>以德力故受而无所染。<a id="a-Ci"></a>又以三事故受是五欲：<a id="a-Cj"></a>以方便力故，<a id="a-Ck"></a>欲令众生种善根故，<a id="a-Cl"></a>欲与众生同其事故。<a id="a-Cm"></a>汝于是中莫生污心，<a id="a-Cn"></a>当起净想！<a id="a-Co"></a>自念：<a id="a-Cp"></a>“我未知沤和拘舍罗。<a id="a-Cq"></a>大师以方便法，<a id="a-Cr"></a>为度众生令得福德故，<a id="a-Cs"></a>受是诸欲，<a id="a-Ct"></a>于智慧无著无碍，<a id="a-Cu"></a>不为欲染。<a id="a-Cv"></a>”善男子，<a id="a-Cw"></a>即当观诸法实相！<a id="a-Cx"></a>诸法实相者，<a id="a-Cy"></a>所谓一切法不垢不净。<a id="a-Cz"></a>何以故？<a id="a-D0"></a>一切法自性空，<a id="a-D1"></a>无众生、<a id="a-D2"></a>无人、<a id="a-D3"></a>无我，<a id="a-D4"></a>一切法如幻、<a id="a-D5"></a>如梦、<a id="a-D6"></a>如响、<a id="a-D7"></a>如影、<a id="a-D8"></a>如焰、<a id="a-D9"></a>如化。<a id="a-DA"></a>善男子，<a id="a-DB"></a>观是诸法实相已，<a id="a-DC"></a>当随法师，<a id="a-DD"></a>汝不久当成就般若波罗蜜。<a id="a-DE"></a>复次，<a id="a-DF"></a>善男子，<a id="a-DG"></a>汝当复觉知魔事！<a id="a-DH"></a>若说法菩萨见欲受般若波罗蜜人，<a id="a-DI"></a>意不存念，<a id="a-DJ"></a>汝不应起生怨恨，<a id="a-DK"></a>汝但当以法故恭敬，<a id="a-DL"></a>莫起厌懈意，<a id="a-DM"></a>常应随逐法师。<a id="a-DN"></a>’</p>
  <p id="aDO">【论】释曰：<a id="a-DP"></a>上品中说，<a id="a-DQ"></a>新发意菩萨云何教性空法，<a id="a-DR"></a>性空法毕竟无所有空，<a id="a-DS"></a>难解难得故。<a id="a-DT"></a>佛答：<a id="a-DU"></a>法先有今无耶？<a id="a-DV"></a>佛意：<a id="a-DW"></a>性空法非难得难知。<a id="a-DX"></a>何以故？<a id="a-DY"></a>本来常无，<a id="a-DZ"></a>更无新异，<a id="a-Da"></a>汝何以心惊谓为难得？<a id="a-Db"></a>是性空法虽甚深，<a id="a-Dc"></a>菩萨但能一心勤精进，<a id="a-Dd"></a>不惜身命，<a id="a-De"></a>作如是一心求，<a id="a-Df"></a>便可得。<a id="a-Dg"></a>此中说萨陀波仑本生为证。<a id="a-Dh"></a>佛法有十二部经，<a id="a-Di"></a>或因修妒路、<a id="a-Dj"></a>偈经、<a id="a-Dk"></a>本生经得度，<a id="a-Dl"></a>今佛以本生经为证。<a id="a-Dm"></a>若有闻者，<a id="a-Dn"></a>作是念：<a id="a-Do"></a>彼人能得，<a id="a-Dp"></a>我亦应得。<a id="a-Dq"></a>是故说萨陀波仑菩萨本生因缘。<a id="a-Dr"></a>佛告须菩提：<a id="a-Ds"></a>菩萨求般若波罗蜜，<a id="a-Dt"></a>应如萨陀波仑。</p>
  <p id="aDu">问曰：<a id="a-Dv"></a>若般若波罗蜜无相毕竟空，<a id="a-Dw"></a>行禅定犹尚难得，<a id="a-Dx"></a>何况忧愁啼哭散心求觅而当可得！</p>
  <p id="aDy">答曰：<a id="a-Dz"></a>为新发意菩萨说萨陀波仑。</p>
  <p id="aE0">问曰：<a id="a-E1"></a>若萨陀波仑是新发意，<a id="a-E2"></a>十方诸佛云何现在其前，<a id="a-E3"></a>得诸三昧？<a id="a-E4"></a>不惜身及见昙无竭，<a id="a-E5"></a>复得无量阿僧祇三昧，<a id="a-E6"></a>云何名新发意？</p>
  <p id="aE7">答曰：<a id="a-E8"></a>新学菩萨有二种：<a id="a-E9"></a>一者、<a id="a-EA"></a>深心著世间乐，<a id="a-EB"></a>软心发意；<a id="a-EC"></a>二者、<a id="a-ED"></a>深心发意，<a id="a-EE"></a>不著世间。<a id="a-EF"></a>软心发意者，<a id="a-EG"></a>佛不以为发心；<a id="a-EH"></a>深心发意者，<a id="a-EI"></a>乃名为发心。<a id="a-EJ"></a>如声闻法中佛语二比丘：<a id="a-EK"></a>于我法中，<a id="a-EL"></a>乃至无如毛厘暖法。<a id="a-EM"></a>佛观是暖法最为微小，<a id="a-EN"></a>凡人观之以为大；<a id="a-EO"></a>譬如国王，<a id="a-EP"></a>见一张毡，<a id="a-EQ"></a>不以为多，<a id="a-ER"></a>贫者见之以为多。<a id="a-ES"></a>以一心不惜身故，<a id="a-ET"></a>说萨陀波仑为证。</p>
  <p id="aEU">问曰：<a id="a-EV"></a>若萨陀波仑菩萨，<a id="a-EW"></a>能作如是苦行，<a id="a-EX"></a>从昙无竭得诸三昧，<a id="a-EY"></a>应当作佛，<a id="a-EZ"></a>今何以故在大雷音佛所修菩萨行？</p>
  <p id="aEa">答曰：<a id="a-Eb"></a>佛法无量无边，<a id="a-Ec"></a>若千万阿僧祇劫修勤苦行尚不可得，<a id="a-Ed"></a>况萨陀波仑一世苦行？<a id="a-Ee"></a>复有菩萨具足菩萨道，<a id="a-Ef"></a>十力、<a id="a-Eg"></a>四无所畏等，<a id="a-Eh"></a>为众生故住世间，<a id="a-Ei"></a>未取实际，<a id="a-Ej"></a>如文殊师利等；<a id="a-Ek"></a>萨陀波仑或能如此，<a id="a-El"></a>故未作佛。<a id="a-Em"></a>菩萨三昧，<a id="a-En"></a>如十方国土中尘数，<a id="a-Eo"></a>萨陀波仑所得六万三昧，<a id="a-Ep"></a>何足为多？<a id="a-Eq"></a>大雷音佛者，<a id="a-Er"></a>应如大龙王将欲降雨，<a id="a-Es"></a>震大雷音，<a id="a-Et"></a>鸟雀小虫悉皆怖畏。<a id="a-Eu"></a>是佛初转法轮时，<a id="a-Ev"></a>十方众生皆发心，<a id="a-Ew"></a>外道邪见皆恐怖慑伏；<a id="a-Ex"></a>是故天人众生，<a id="a-Ey"></a>称佛为大雷音，<a id="a-Ez"></a>是佛今现在。</p>
  <p id="aF0">须菩提问：<a id="a-F1"></a>萨陀波仑菩萨摩诃萨，<a id="a-F2"></a>云何求般若波罗蜜？<a id="a-F3"></a>问：<a id="a-F4"></a>萨陀波仑未得阿鞞跋致，<a id="a-F5"></a>何以故名菩萨摩诃萨？</p>
  <p id="aF6">答曰：<a id="a-F7"></a>以有大菩萨故，<a id="a-F8"></a>小者亦名大；<a id="a-F9"></a>以其虽未得实智慧，<a id="a-FA"></a>而能深念般若波罗蜜故；<a id="a-FB"></a>不惜身命，<a id="a-FC"></a>有大功德故，<a id="a-FD"></a>亦名菩萨摩诃萨。</p>
  <p id="aFE">问曰：<a id="a-FF"></a>何以名萨陀波仑？<a id="a-FG"></a>萨陀，<a id="a-FH"></a>秦言常，<a id="a-FI"></a>波仑名啼。<a id="a-FJ"></a>为是父母与作名字？<a id="a-FK"></a>是因缘名字？</p>
  <p id="aFL">答曰：<a id="a-FM"></a>有人言：<a id="a-FN"></a>“以其小时喜啼，<a id="a-FO"></a>故名常啼。<a id="a-FP"></a>”有人言：<a id="a-FQ"></a>“此菩萨行大悲柔软故，<a id="a-FR"></a>见众生生在恶世，<a id="a-FS"></a>贫穷、<a id="a-FT"></a>老病、<a id="a-FU"></a>忧苦，<a id="a-FV"></a>为之悲泣！<a id="a-FW"></a>是故众人号为萨陀波仑。<a id="a-FX"></a>”有人言：<a id="a-FY"></a>“是菩萨求佛道故，<a id="a-FZ"></a>远离人众，<a id="a-Fa"></a>在空闲处，<a id="a-Fb"></a>求心远离，<a id="a-Fc"></a>一心思惟筹量，<a id="a-Fd"></a>勤求佛道。<a id="a-Fe"></a>时世无佛，<a id="a-Ff"></a>是菩萨世世行慈悲心，<a id="a-Fg"></a>以小因缘故，<a id="a-Fh"></a>生无佛世。<a id="a-Fi"></a>是人悲心于众生，<a id="a-Fj"></a>欲精进不失，<a id="a-Fk"></a>是故在空闲林中。<a id="a-Fl"></a>是人以先世福德因缘，<a id="a-Fm"></a>及今世一心、<a id="a-Fn"></a>大欲、<a id="a-Fo"></a>大精进，<a id="a-Fp"></a>以是二因缘故，<a id="a-Fq"></a>闻空中教声，<a id="a-Fr"></a>不久便灭，<a id="a-Fs"></a>即复心念：<a id="a-Ft"></a>‘我云何不问？<a id="a-Fu"></a>’以是因缘故，<a id="a-Fv"></a>忧愁啼哭七日七夜；<a id="a-Fw"></a>因是故，<a id="a-Fx"></a>天龙鬼神号曰常啼。<a id="a-Fy"></a>”佛答须菩提：<a id="a-Fz"></a>过去世有萨陀波仑菩萨，<a id="a-G0"></a>不惜身命，<a id="a-G1"></a>不贪财利，<a id="a-G2"></a>求般若波罗蜜时，<a id="a-G3"></a>在空闲林中闻空中声，<a id="a-G4"></a>到空林中，<a id="a-G5"></a>如上说。</p>
  <p id="aG6">问曰：<a id="a-G7"></a>空中声为是何声？</p>
  <p id="aG8">答曰：<a id="a-G9"></a>若诸佛、<a id="a-GA"></a>菩萨、<a id="a-GB"></a>诸天、<a id="a-GC"></a>龙王怜愍众生故，<a id="a-GD"></a>见是人不著世间法，<a id="a-GE"></a>一心求佛道；<a id="a-GF"></a>以时无佛法，<a id="a-GG"></a>欲示其得般若因缘故，<a id="a-GH"></a>空中发声。<a id="a-GI"></a>有人言：<a id="a-GJ"></a>“是萨陀波仑先世善因缘人，<a id="a-GK"></a>在此林中作鬼神，<a id="a-GL"></a>见其愁苦；<a id="a-GM"></a>以其是先世因缘故，<a id="a-GN"></a>又是神亦求佛道，<a id="a-GO"></a>以是二因缘故发声。<a id="a-GP"></a>”如蜜膊婆罗门，<a id="a-GQ"></a>为须达多至王舍城，<a id="a-GR"></a>诣大长者家求儿妇时，<a id="a-GS"></a>蜜膊于王舍城大婆罗门众中，<a id="a-GT"></a>饮食过度，<a id="a-GU"></a>腹胀而死，<a id="a-GV"></a>作鬼神，<a id="a-GW"></a>于王舍城安门上住。<a id="a-GX"></a>须达多闻是婆罗门已死，<a id="a-GY"></a>自往长者家宿；<a id="a-GZ"></a>长者于后夜起，<a id="a-Ga"></a>办具饮食。<a id="a-Gb"></a>须达多问言：<a id="a-Gc"></a>“汝有何事，<a id="a-Gd"></a>为欲娶妇嫁女？<a id="a-Ge"></a>为欲请大国王？<a id="a-Gf"></a>为是邑会？<a id="a-Gg"></a>何其怱怱营事乃尔！<a id="a-Gh"></a>”长者答言：<a id="a-Gi"></a>“我欲请佛及僧。<a id="a-Gj"></a>”须达多闻佛名，<a id="a-Gk"></a>惊喜毛竖。<a id="a-Gl"></a>长者先得道迹，<a id="a-Gm"></a>为其广说佛德。<a id="a-Gn"></a>须达多闻已，<a id="a-Go"></a>爱乐情至，<a id="a-Gp"></a>甚欲见佛。<a id="a-Gq"></a>乘念佛心而小睡，<a id="a-Gr"></a>以念佛情至故，<a id="a-Gs"></a>须臾便觉；<a id="a-Gt"></a>夜见月光，<a id="a-Gu"></a>谓为日出，<a id="a-Gv"></a>即起趣门，<a id="a-Gw"></a>见安门已开。<a id="a-Gx"></a>王舍城门初夜未闭，<a id="a-Gy"></a>为客来故；<a id="a-Gz"></a>后夜早开，<a id="a-H0"></a>为客去故。<a id="a-H1"></a>既见门开，<a id="a-H2"></a>即直向佛，<a id="a-H3"></a>佛时在寒林中住。<a id="a-H4"></a>于其中路，<a id="a-H5"></a>月没还闇，<a id="a-H6"></a>须达心悔踌躇，<a id="a-H7"></a>欲还入城。<a id="a-H8"></a>时蜜膊神放身光明，<a id="a-H9"></a>照诸林野，<a id="a-HA"></a>告言：<a id="a-HB"></a>“居士，<a id="a-HC"></a>居士，<a id="a-HD"></a>莫怖莫畏，<a id="a-HE"></a>但去莫还，<a id="a-HF"></a>去得大利！<a id="a-HG"></a>”如彼经偈中广说，<a id="a-HH"></a>须达多见佛，<a id="a-HI"></a>得须陀洹道，<a id="a-HJ"></a>请佛及僧于舍卫，<a id="a-HK"></a>尽形供养。<a id="a-HL"></a>佛令舍利弗为须达师，<a id="a-HM"></a>于舍卫作精舍。<a id="a-HN"></a>如须达知识神示导，<a id="a-HO"></a>萨陀波仑知识示导亦如是，<a id="a-HP"></a>是故见其愁苦而示导之，<a id="a-HQ"></a>作是言：<a id="a-HR"></a>善男子，<a id="a-HS"></a>汝从此东行，<a id="a-HT"></a>行时莫念疲极等。</p>
  <p id="aHU">问曰：<a id="a-HV"></a>疲极饥渴，<a id="a-HW"></a>火来切身，<a id="a-HX"></a>云何不念？</p>
  <p id="aHY">答曰：<a id="a-HZ"></a>是欲精进力故，<a id="a-Ha"></a>一心爱乐佛道，<a id="a-Hb"></a>不惜身命，<a id="a-Hc"></a>休息、<a id="a-Hd"></a>饮食等，<a id="a-He"></a>皆是助身法。<a id="a-Hf"></a>是事虽来，<a id="a-Hg"></a>不为乱心，<a id="a-Hh"></a>皆虚诳无常无实，<a id="a-Hi"></a>如贼、<a id="a-Hj"></a>如怨，<a id="a-Hk"></a>但为身乐故，<a id="a-Hl"></a>何足存念？<a id="a-Hm"></a>莫为饥渴、<a id="a-Hn"></a>疲极等故，<a id="a-Ho"></a>而舍佛道！<a id="a-Hp"></a>莫念昼夜者，<a id="a-Hq"></a>莫念昼是行法、<a id="a-Hr"></a>夜应止息，<a id="a-Hs"></a>实无昼夜。<a id="a-Ht"></a>所以者何？<a id="a-Hu"></a>日依须弥影翳故名夜。<a id="a-Hv"></a>莫念内外者，<a id="a-Hw"></a>众生多著内法，<a id="a-Hx"></a>内法名身，<a id="a-Hy"></a>外法名五欲；<a id="a-Hz"></a>内外法不定，<a id="a-I0"></a>性空故不应著。<a id="a-I1"></a>莫观左右者，<a id="a-I2"></a>人散心行道故，<a id="a-I3"></a>左右顾看；<a id="a-I4"></a>行者无缘观后，<a id="a-I5"></a>当前则不得不视，<a id="a-I6"></a>故但言莫左右顾看。</p>
  <p id="aI7">复次，<a id="a-I8"></a>魔常惑乱行者，<a id="a-I9"></a>或作种种形，<a id="a-IA"></a>或作好色，<a id="a-IB"></a>或作畏兽，<a id="a-IC"></a>在道左右，<a id="a-ID"></a>故言莫观。<a id="a-IE"></a>是皆止其粗念，<a id="a-IF"></a>莫坏身相、<a id="a-IG"></a>色等相者，<a id="a-IH"></a>五众和合故，<a id="a-II"></a>假名为身；<a id="a-IJ"></a>若说别更决定有身法，<a id="a-IK"></a>是则坏身相。<a id="a-IL"></a>若著无身法，<a id="a-IM"></a>是亦坏身相。<a id="a-IN"></a>离是一异、<a id="a-IO"></a>有无等边，<a id="a-IP"></a>行于中道，<a id="a-IQ"></a>则疾得阿耨多罗三藐三菩提，<a id="a-IR"></a>是故说莫坏身相等。</p>
  <p id="aIS">此中佛自说因缘：<a id="a-IT"></a>若坏是诸相，<a id="a-IU"></a>则于佛法有碍；<a id="a-IV"></a>佛法有碍者，<a id="a-IW"></a>则往来五道生死中，<a id="a-IX"></a>不能得般若波罗蜜。<a id="a-IY"></a>萨陀波仑报空中声言，<a id="a-IZ"></a>而自说因缘，<a id="a-Ia"></a>所谓萨陀波仑，<a id="a-Ib"></a>见一切众生堕在无明黑闇中，<a id="a-Ic"></a>我欲为燃智慧光明；<a id="a-Id"></a>一切众生有一切烦恼，<a id="a-Ie"></a>我欲设一切佛法药；<a id="a-If"></a>一切众生皆堕邪道，<a id="a-Ig"></a>我为众生故求无上道。<a id="a-Ih"></a>是三种愿，<a id="a-Ii"></a>得般若波罗蜜则能具足，<a id="a-Ij"></a>是故言受教。</p>
  <p id="aIk">问曰：<a id="a-Il"></a>萨陀波仑不见其形，<a id="a-Im"></a>但闻其声，<a id="a-In"></a>何以便言受教？</p>
  <p id="aIo">答曰：<a id="a-Ip"></a>人所求事急故，<a id="a-Iq"></a>闻声则应，<a id="a-Ir"></a>萨陀波仑亦如是。<a id="a-Is"></a>复次，<a id="a-It"></a>闻其所说理好，<a id="a-Iu"></a>则知其人亦好故，<a id="a-Iv"></a>不须眼见；<a id="a-Iw"></a>如黑闇中有种种众生，<a id="a-Ix"></a>眼虽不见，<a id="a-Iy"></a>闻其声则知其种类。</p>
  <p id="aIz">尔时，<a id="a-J0"></a>空中声复赞言：<a id="a-J1"></a>善哉！<a id="a-J2"></a>以其虽不见形而能信受善语故；<a id="a-J3"></a>又复以其欲度一切众生故，<a id="a-J4"></a>求阿耨多罗三藐三菩提，<a id="a-J5"></a>心不懈息。<a id="a-J6"></a>如是等因缘故，<a id="a-J7"></a>赞言善哉。<a id="a-J8"></a>于三解脱门中应生信心者，<a id="a-J9"></a>是门诸法实相所入门，<a id="a-JA"></a>离是三门，<a id="a-JB"></a>皆是虚诳无有实者。<a id="a-JC"></a>汝虽未得，<a id="a-JD"></a>应生大信根力；<a id="a-JE"></a>信根力故，<a id="a-JF"></a>渐具诸根。<a id="a-JG"></a>以离相心求般若波罗蜜者，<a id="a-JH"></a>所谓观诸法毕竟空，<a id="a-JI"></a>离众生相，<a id="a-JJ"></a>离法相。</p>
  <p id="aJK">问曰：<a id="a-JL"></a>三解脱门摄在般若中不？<a id="a-JM"></a>若摄，<a id="a-JN"></a>何以别说？<a id="a-JO"></a>若不摄，<a id="a-JP"></a>云何经中说一切助道法，<a id="a-JQ"></a>皆摄在般若中？</p>
  <p id="aJR">答曰：<a id="a-JS"></a>一切法皆入般若中，<a id="a-JT"></a>人皆畏苦，<a id="a-JU"></a>故求解脱，<a id="a-JV"></a>是故于般若分中，<a id="a-JW"></a>前说三解脱门。<a id="a-JX"></a>以何因缘得此解脱？<a id="a-JY"></a>离诸二边，<a id="a-JZ"></a>所谓众生相、<a id="a-Ja"></a>法相，<a id="a-Jb"></a>行般若波罗蜜。</p>
  <p id="aJc">问曰：<a id="a-Jd"></a>初教精进，<a id="a-Je"></a>后教三解脱门、<a id="a-Jf"></a>般若，<a id="a-Jg"></a>今复欲为何事故，<a id="a-Jh"></a>教亲近善知识？</p>
  <p id="aJi">答曰：<a id="a-Jj"></a>虽有好法，<a id="a-Jk"></a>若无教者，<a id="a-Jl"></a>行时多错；<a id="a-Jm"></a>譬如虽有好药，<a id="a-Jn"></a>亦须良医。<a id="a-Jo"></a>又萨陀波仑是新发意菩萨，<a id="a-Jp"></a>般若波罗蜜甚深，<a id="a-Jq"></a>云何但闻空中略教而能自具足？<a id="a-Jr"></a>故教语亲近善知识。<a id="a-Js"></a>善知识义，<a id="a-Jt"></a>如先说，<a id="a-Ju"></a>今略说二相是善知识：<a id="a-Jv"></a>一者、<a id="a-Jw"></a>教一心向萨婆若；<a id="a-Jx"></a>二者、<a id="a-Jy"></a>教空、<a id="a-Jz"></a>无相、<a id="a-K0"></a>无作，<a id="a-K1"></a>无生、<a id="a-K2"></a>无灭等般若波罗蜜法。<a id="a-K3"></a>若能如是，<a id="a-K4"></a>不久得般若波罗蜜；<a id="a-K5"></a>如药师为病者说服药法，<a id="a-K6"></a>汝能如法服，<a id="a-K7"></a>病则得瘥。</p>
  <p id="aK8">若从经卷闻、<a id="a-K9"></a>从菩萨说闻者，<a id="a-KA"></a>遣萨陀波仑至昙无竭菩萨所，<a id="a-KB"></a>彼中二处有般若：<a id="a-KC"></a>一、<a id="a-KD"></a>宝台上金牒书，<a id="a-KE"></a>二、<a id="a-KF"></a>昙无竭所说。<a id="a-KG"></a>若人福德多者，<a id="a-KH"></a>从昙无竭所说闻；<a id="a-KI"></a>福德少者，<a id="a-KJ"></a>从经卷闻。<a id="a-KK"></a>于师生佛想，<a id="a-KL"></a>以能教佛道因缘故。<a id="a-KM"></a>世间小人，<a id="a-KN"></a>因缘事讫，<a id="a-KO"></a>则忘其恩义，<a id="a-KP"></a>作是念：<a id="a-KQ"></a>如人乘船渡水，<a id="a-KR"></a>既到彼岸，<a id="a-KS"></a>何用船为？<a id="a-KT"></a>是故说：<a id="a-KU"></a>汝当知恩！<a id="a-KV"></a>应作是念：<a id="a-KW"></a>所从闻般若者，<a id="a-KX"></a>即是我善知识。<a id="a-KY"></a>一切诸利中，<a id="a-KZ"></a>般若利最胜，<a id="a-Ka"></a>行是般若，<a id="a-Kb"></a>疾得阿耨多罗三藐三菩提不退转。<a id="a-Kc"></a>又复行般若因缘故，<a id="a-Kd"></a>亲近诸佛，<a id="a-Ke"></a>常生有佛国中，<a id="a-Kf"></a>离于八难，<a id="a-Kg"></a>值佛在世。<a id="a-Kh"></a>菩萨应作是念：<a id="a-Ki"></a>我得如是等诸功德，<a id="a-Kj"></a>皆从般若得；<a id="a-Kk"></a>般若波罗蜜从师而得，<a id="a-Kl"></a>是故视师如佛想。<a id="a-Km"></a>有人能说般若波罗蜜者，<a id="a-Kn"></a>有大福德，<a id="a-Ko"></a>多知识，<a id="a-Kp"></a>多得供养；<a id="a-Kq"></a>弟子初为般若故随逐，<a id="a-Kr"></a>后渐渐为供养利，<a id="a-Ks"></a>是故说：<a id="a-Kt"></a>莫以世利故逐法师。</p>
  <p id="aKu">问曰：<a id="a-Kv"></a>何以不但说亲近善知识，<a id="a-Kw"></a>而说是种种因缘？</p>
  <p id="aKx">答曰：<a id="a-Ky"></a>有人既得善知识，<a id="a-Kz"></a>不得其意，<a id="a-L0"></a>反成仇镅而堕地狱，<a id="a-L1"></a>更相谤毁故。<a id="a-L2"></a>唯佛一人无有过失，<a id="a-L3"></a>余人谁能无者？<a id="a-L4"></a>弟子见师之过，<a id="a-L5"></a>若实若虚，<a id="a-L6"></a>其心自坏，<a id="a-L7"></a>不复能得法利。<a id="a-L8"></a>是故空中声教：<a id="a-L9"></a>若见师过，<a id="a-LA"></a>莫起嫌恨！<a id="a-LB"></a>汝应作是念：<a id="a-LC"></a>我先世福德不具足故，<a id="a-LD"></a>不得值佛，<a id="a-LE"></a>今值是杂行师；<a id="a-LF"></a>我不应念其过失，<a id="a-LG"></a>而自妨失般若！<a id="a-LH"></a>师之过失，<a id="a-LI"></a>不著于我，<a id="a-LJ"></a>我但从师受般若波罗蜜法。<a id="a-LK"></a>譬如狗皮囊盛好宝物，<a id="a-LL"></a>不应以囊故而弃其宝；<a id="a-LM"></a>如罪人执烛照道，<a id="a-LN"></a>不可以人罪故，<a id="a-LO"></a>不受其明，<a id="a-LP"></a>自坠沟壑；<a id="a-LQ"></a>又如行遣，<a id="a-LR"></a>小人导道，<a id="a-LS"></a>不可以人小故，<a id="a-LT"></a>不随其语。<a id="a-LU"></a>如是等因缘，<a id="a-LV"></a>不应远离于师。<a id="a-LW"></a>师若实有罪，<a id="a-LX"></a>尚不应离，<a id="a-LY"></a>何况此中魔作因缘，<a id="a-LZ"></a>令说法者有深妙五欲！<a id="a-La"></a>令弟子不染著法，<a id="a-Lb"></a>说法者以方便故现受。<a id="a-Lc"></a>方便者，<a id="a-Ld"></a>所谓欲令众生种福德因缘，<a id="a-Le"></a>亦为同事摄众生故。<a id="a-Lf"></a>复有诸菩萨通达诸法实相故，<a id="a-Lg"></a>无所障碍，<a id="a-Lh"></a>无有过罪；<a id="a-Li"></a>虽有过罪，<a id="a-Lj"></a>亦无所妨。<a id="a-Lk"></a>如人壮年力盛，<a id="a-Ll"></a>腹中火热，<a id="a-Lm"></a>虽食不适饮食，<a id="a-Ln"></a>不能生病；<a id="a-Lo"></a>又如有好药，<a id="a-Lp"></a>虽被恶毒，<a id="a-Lq"></a>不能为害。<a id="a-Lr"></a>如是等因缘故，<a id="a-Ls"></a>汝于师所，<a id="a-Lt"></a>莫起嫌恨而自失般若！<a id="a-Lu"></a>如经中说。<a id="a-Lv"></a>复有说法者持戒清净，<a id="a-Lw"></a>离于五欲，<a id="a-Lx"></a>多知多识，<a id="a-Ly"></a>有好名闻，<a id="a-Lz"></a>威德尊重，<a id="a-M0"></a>弟子受法而不顾录，<a id="a-M1"></a>汝于是中莫生怨恨！<a id="a-M2"></a>当作是念：<a id="a-M3"></a>我宿世罪故，<a id="a-M4"></a>今为小人，<a id="a-M5"></a>师不轻我，<a id="a-M6"></a>我自无福，<a id="a-M7"></a>不能得近；<a id="a-M8"></a>又我于师所，<a id="a-M9"></a>应破憍慢以求法利。<a id="a-MA"></a>有如是等种种诸师，<a id="a-MB"></a>菩萨为求般若波罗蜜故，<a id="a-MC"></a>但一心恭敬，<a id="a-MD"></a>不念其长短。<a id="a-ME"></a>若能如是忍辱，<a id="a-MF"></a>于师一心不起增减者，<a id="a-MG"></a>汝于师所尽得妙法，<a id="a-MH"></a>如完牢之器，<a id="a-MI"></a>所受不漏。<a id="a-MJ"></a>萨陀波仑闻空声已，<a id="a-MK"></a>从是东行，<a id="a-ML"></a>如经中广说。</p>
 </body>
</html>