<!doctype html>
<html id="z3IBVHIu3" data-ver="1967">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第五十二</h1>
  <h2 id="a2">释会宗品第二十四</h2>
  <p id="a3">【经】尔时，<a id="a-4"></a>慧命富楼那弥多罗尼子白佛言：<a id="a-5"></a>“世尊，<a id="a-6"></a>佛使须菩提为诸菩萨摩诃萨说般若波罗蜜，<a id="a-7"></a>今乃说摩诃衍为？<a id="a-8"></a>”</p>
  <p id="a9">须菩提白佛言：<a id="a-A"></a>“世尊，<a id="a-B"></a>我说摩诃衍，<a id="a-C"></a>将无离般若波罗蜜？<a id="a-D"></a>”</p>
  <p id="aE">佛言：<a id="a-F"></a>“不也！<a id="a-G"></a>须菩提，<a id="a-H"></a>汝说摩诃衍，<a id="a-I"></a>随般若波罗蜜，<a id="a-J"></a>不离般若波罗蜜。<a id="a-K"></a>何以故？<a id="a-L"></a>一切所有善法、<a id="a-M"></a>助道法，<a id="a-N"></a>若声闻法、<a id="a-O"></a>若辟支佛法、<a id="a-P"></a>若菩萨法、<a id="a-Q"></a>若佛法，<a id="a-R"></a>是一切法，<a id="a-S"></a>皆摄入般若波罗蜜中。<a id="a-T"></a>”</p>
  <p id="aU">须菩提白佛言：<a id="a-V"></a>“世尊，<a id="a-W"></a>何等诸善法、<a id="a-X"></a>助道法，<a id="a-Y"></a>声闻法、<a id="a-Z"></a>辟支佛法、<a id="a-a"></a>菩萨法、<a id="a-b"></a>佛法，<a id="a-c"></a>皆摄入般若波罗蜜中？<a id="a-d"></a>”</p>
  <p id="ae">佛告须菩提：<a id="a-f"></a>“所谓檀波罗蜜、<a id="a-g"></a>尸罗波罗蜜、<a id="a-h"></a>羼提波罗蜜、<a id="a-i"></a>毗梨耶波罗蜜、<a id="a-j"></a>禅波罗蜜、<a id="a-k"></a>般若波罗蜜；<a id="a-l"></a>四念处，<a id="a-m"></a>四正勤，<a id="a-n"></a>四如意足，<a id="a-o"></a>五根，<a id="a-p"></a>五力，<a id="a-q"></a>七觉分，<a id="a-r"></a>八圣道分；<a id="a-s"></a>空、<a id="a-t"></a>无相、<a id="a-u"></a>无作解脱门；<a id="a-v"></a>佛十力、<a id="a-w"></a>四无所畏、<a id="a-x"></a>四无碍智、<a id="a-y"></a>大慈大悲、<a id="a-z"></a>十八不共法，<a id="a-10"></a>无错谬相、<a id="a-11"></a>常舍行。<a id="a-12"></a>须菩提，<a id="a-13"></a>是诸余善法、<a id="a-14"></a>助道法，<a id="a-15"></a>若声闻法、<a id="a-16"></a>若辟支佛法、<a id="a-17"></a>若菩萨法、<a id="a-18"></a>若佛法，<a id="a-19"></a>皆摄入般若波罗蜜中。<a id="a-1A"></a>须菩提，<a id="a-1B"></a>若摩诃衍，<a id="a-1C"></a>若般若波罗蜜，<a id="a-1D"></a>禅波罗蜜，<a id="a-1E"></a>毗梨耶波罗蜜，<a id="a-1F"></a>羼提波罗蜜，<a id="a-1G"></a>尸罗波罗蜜，<a id="a-1H"></a>檀波罗蜜；<a id="a-1I"></a>若色、<a id="a-1J"></a>受、<a id="a-1K"></a>想、<a id="a-1L"></a>行、<a id="a-1M"></a>识，<a id="a-1N"></a>眼色、<a id="a-1O"></a>眼识、<a id="a-1P"></a>眼触、<a id="a-1Q"></a>眼触因缘生诸受，<a id="a-1R"></a>乃至意法、<a id="a-1S"></a>意识、<a id="a-1T"></a>意触、<a id="a-1U"></a>意触因缘生诸受；<a id="a-1V"></a>地种乃至识种；<a id="a-1W"></a>四念处乃至八圣道分；<a id="a-1X"></a>空、<a id="a-1Y"></a>无相、<a id="a-1Z"></a>无作解脱门；<a id="a-1a"></a>及诸善法，<a id="a-1b"></a>若有漏，<a id="a-1c"></a>若无漏；<a id="a-1d"></a>若有为，<a id="a-1e"></a>若无为；<a id="a-1f"></a>若苦谛、<a id="a-1g"></a>集谛、<a id="a-1h"></a>灭谛、<a id="a-1i"></a>道谛；<a id="a-1j"></a>若欲界，<a id="a-1k"></a>若色界，<a id="a-1l"></a>若无色界；<a id="a-1m"></a>若内空乃至无法有法空；<a id="a-1n"></a>诸三昧门、<a id="a-1o"></a>诸陀罗尼门；<a id="a-1p"></a>佛十力乃至十八不共法；<a id="a-1q"></a>若佛法、<a id="a-1r"></a>佛法性、<a id="a-1s"></a>如、<a id="a-1t"></a>实际、<a id="a-1u"></a>不可思议性、<a id="a-1v"></a>涅槃。<a id="a-1w"></a>是一切诸法，<a id="a-1x"></a>皆不合、<a id="a-1y"></a>不散，<a id="a-1z"></a>无色、<a id="a-20"></a>无形、<a id="a-21"></a>无对，<a id="a-22"></a>一相所谓无相。<a id="a-23"></a>须菩提，<a id="a-24"></a>以是因缘故，<a id="a-25"></a>汝所说摩诃衍，<a id="a-26"></a>随顺般若波罗蜜。<a id="a-27"></a>何以故？<a id="a-28"></a>须菩提，<a id="a-29"></a>摩诃衍不异般若波罗蜜，<a id="a-2A"></a>般若波罗蜜不异摩诃衍；<a id="a-2B"></a>般若波罗蜜、<a id="a-2C"></a>摩诃衍，<a id="a-2D"></a>无二无别。<a id="a-2E"></a>檀波罗蜜不异摩诃衍，<a id="a-2F"></a>摩诃衍不异檀波罗蜜；<a id="a-2G"></a>檀波罗蜜、<a id="a-2H"></a>摩诃衍，<a id="a-2I"></a>无二无别；<a id="a-2J"></a>乃至禅波罗蜜，<a id="a-2K"></a>亦如是。<a id="a-2L"></a>须菩提，<a id="a-2M"></a>四念处不异摩诃衍，<a id="a-2N"></a>摩诃衍不异四念处；<a id="a-2O"></a>四念处、<a id="a-2P"></a>摩诃衍，<a id="a-2Q"></a>无二无别；<a id="a-2R"></a>乃至十八不共法不异摩诃衍，<a id="a-2S"></a>摩诃衍不异十八不共法；<a id="a-2T"></a>十八不共法、<a id="a-2U"></a>摩诃衍，<a id="a-2V"></a>无二无别。<a id="a-2W"></a>以是因缘故，<a id="a-2X"></a>须菩提，<a id="a-2Y"></a>汝说摩诃衍，<a id="a-2Z"></a>即是说般若波罗蜜。<a id="a-2a"></a>”</p>
  <p id="a2b">【论】论者言：<a id="a-2c"></a>富楼那虽自无疑，<a id="a-2d"></a>为新学钝根者，<a id="a-2e"></a>不解义一而名字异，<a id="a-2f"></a>故发问。<a id="a-2g"></a>须菩提即以其事白佛：<a id="a-2h"></a>佛法甚深，<a id="a-2i"></a>我所说者，<a id="a-2j"></a>将无有失？<a id="a-2k"></a>佛答：<a id="a-2l"></a>汝说摩诃衍，<a id="a-2m"></a>随顺般若，<a id="a-2n"></a>无有违错。<a id="a-2o"></a>此义初已论之，<a id="a-2p"></a>今佛为说随顺因缘，<a id="a-2q"></a>所谓三乘所摄一切善法，<a id="a-2r"></a>皆合聚在般若波罗蜜中。<a id="a-2s"></a>所以者何？<a id="a-2t"></a>一切三乘善法，<a id="a-2u"></a>皆为涅槃故。<a id="a-2v"></a>涅槃门有三种：<a id="a-2w"></a>一切法皆入空门、<a id="a-2x"></a>无相、<a id="a-2y"></a>无作门。<a id="a-2z"></a>如持戒能生禅定，<a id="a-30"></a>禅定能生实智慧，<a id="a-31"></a>不著世间故。<a id="a-32"></a>何等三乘助道法摄在般若中？<a id="a-33"></a>所谓六波罗蜜、<a id="a-34"></a>三十七品、<a id="a-35"></a>三解脱门，<a id="a-36"></a>佛十力、<a id="a-37"></a>四无所畏、<a id="a-38"></a>四无碍智、<a id="a-39"></a>大慈大悲、<a id="a-3A"></a>十八不共法、<a id="a-3B"></a>无错谬相、<a id="a-3C"></a>常舍行。<a id="a-3D"></a>此中三十七品、<a id="a-3E"></a>三解脱门，<a id="a-3F"></a>是三乘共法；<a id="a-3G"></a>六波罗蜜，<a id="a-3H"></a>是菩萨法；<a id="a-3I"></a>十力乃至常舍行，<a id="a-3J"></a>是佛法。<a id="a-3K"></a>有人言：<a id="a-3L"></a>“六波罗蜜有具足，<a id="a-3M"></a>有不具足。<a id="a-3N"></a>不具足者共二乘法，<a id="a-3O"></a>具足者独菩萨法。<a id="a-3P"></a>”</p>
  <p id="a3Q">复次，<a id="a-3R"></a>摩诃衍空，<a id="a-3S"></a>般若波罗蜜亦空，<a id="a-3T"></a>空义一故，<a id="a-3U"></a>须菩提随顺无错。<a id="a-3V"></a>如般若波罗蜜空，<a id="a-3W"></a>五波罗蜜乃至如、<a id="a-3X"></a>法性、<a id="a-3Y"></a>实际、<a id="a-3Z"></a>不可思议性、<a id="a-3a"></a>涅槃，<a id="a-3b"></a>亦如是。</p>
  <p id="a3c">复次，<a id="a-3d"></a>从般若波罗蜜乃至涅槃，<a id="a-3e"></a>皆是不合、<a id="a-3f"></a>不散，<a id="a-3g"></a>无色、<a id="a-3h"></a>无形、<a id="a-3i"></a>无对，<a id="a-3j"></a>一相所谓无相。<a id="a-3k"></a>是同相故，<a id="a-3l"></a>说摩诃衍则是般若波罗蜜，<a id="a-3m"></a>摩诃衍、<a id="a-3n"></a>般若无二无别故。</p>
  <p data-pb></p>
  <h2 id="a3o">释十无品第二十五</h2>
  <p id="a3p">【经】慧命须菩提白佛言：<a id="a-3q"></a>“世尊，<a id="a-3r"></a>菩萨摩诃萨前际不可得，<a id="a-3s"></a>后际不可得，<a id="a-3t"></a>中际不可得。<a id="a-3u"></a>色无边故，<a id="a-3v"></a>当知菩萨摩诃萨亦无边；<a id="a-3w"></a>受、<a id="a-3x"></a>想、<a id="a-3y"></a>行、<a id="a-3z"></a>识无边故，<a id="a-40"></a>当知菩萨摩诃萨亦无边。<a id="a-41"></a>色是菩萨摩诃萨，<a id="a-42"></a>是亦不可得；<a id="a-43"></a>受、<a id="a-44"></a>想、<a id="a-45"></a>行、<a id="a-46"></a>识是菩萨摩诃萨，<a id="a-47"></a>是亦不可得。<a id="a-48"></a>如是，<a id="a-49"></a>世尊，<a id="a-4A"></a>于一切种、<a id="a-4B"></a>一切处，<a id="a-4C"></a>求菩萨不可得。<a id="a-4D"></a>世尊，<a id="a-4E"></a>我当教何等菩萨摩诃萨般若波罗蜜？<a id="a-4F"></a>世尊，<a id="a-4G"></a>菩萨摩诃萨但有名字，<a id="a-4H"></a>如说我名字，<a id="a-4I"></a>我毕竟不生。<a id="a-4J"></a>如我，<a id="a-4K"></a>诸法亦如是无自性。<a id="a-4L"></a>何等色毕竟不生？<a id="a-4M"></a>何等受、<a id="a-4N"></a>想、<a id="a-4O"></a>行、<a id="a-4P"></a>识毕竟不生？<a id="a-4Q"></a>世尊，<a id="a-4R"></a>是毕竟不生，<a id="a-4S"></a>不名为色；<a id="a-4T"></a>是毕竟不生，<a id="a-4U"></a>不名为受、<a id="a-4V"></a>想、<a id="a-4W"></a>行、<a id="a-4X"></a>识。<a id="a-4Y"></a>世尊，<a id="a-4Z"></a>若毕竟不生法，<a id="a-4a"></a>当教是般若波罗蜜耶？<a id="a-4b"></a>离毕竟不生，<a id="a-4c"></a>亦无菩萨行阿耨多罗三藐三菩提。<a id="a-4d"></a>若菩萨闻作是说，<a id="a-4e"></a>心不没、<a id="a-4f"></a>不悔、<a id="a-4g"></a>不惊、<a id="a-4h"></a>不怖、<a id="a-4i"></a>不畏，<a id="a-4j"></a>当知是菩萨摩诃萨能行般若波罗蜜。<a id="a-4k"></a>”</p>
  <p id="a4l">舍利弗问须菩提：<a id="a-4m"></a>“何因缘故，<a id="a-4n"></a>言菩萨摩诃萨前际不可得，<a id="a-4o"></a>后际不可得，<a id="a-4p"></a>中际不可得？<a id="a-4q"></a>须菩提，<a id="a-4r"></a>何因缘故，<a id="a-4s"></a>言色无边故，<a id="a-4t"></a>当知菩萨亦无边？<a id="a-4u"></a>受、<a id="a-4v"></a>想、<a id="a-4w"></a>行、<a id="a-4x"></a>识无边故，<a id="a-4y"></a>当知菩萨亦无边？<a id="a-4z"></a>须菩提，<a id="a-50"></a>何因缘故，<a id="a-51"></a>言色是菩萨，<a id="a-52"></a>是亦不可得？<a id="a-53"></a>受、<a id="a-54"></a>想、<a id="a-55"></a>行、<a id="a-56"></a>识是菩萨，<a id="a-57"></a>是亦不可得？<a id="a-58"></a>须菩提，<a id="a-59"></a>何因缘故，<a id="a-5A"></a>言于一切种、<a id="a-5B"></a>一切处，<a id="a-5C"></a>菩萨不可得，<a id="a-5D"></a>当教何等菩萨般若波罗蜜？<a id="a-5E"></a>须菩提，<a id="a-5F"></a>何因缘故，<a id="a-5G"></a>言菩萨摩诃萨但有名字，<a id="a-5H"></a>须菩提，<a id="a-5I"></a>何因缘故，<a id="a-5J"></a>言如说我名字，<a id="a-5K"></a>我毕竟不生，<a id="a-5L"></a>如我，<a id="a-5M"></a>诸法亦如是无自性？<a id="a-5N"></a>何等色毕竟不生？<a id="a-5O"></a>何等受、<a id="a-5P"></a>想、<a id="a-5Q"></a>行、<a id="a-5R"></a>识毕竟不生？<a id="a-5S"></a>须菩提，<a id="a-5T"></a>何因缘故，<a id="a-5U"></a>言毕竟不生，<a id="a-5V"></a>不名为色？<a id="a-5W"></a>毕竟不生，<a id="a-5X"></a>不名为受、<a id="a-5Y"></a>想、<a id="a-5Z"></a>行、<a id="a-5a"></a>识？<a id="a-5b"></a>须菩提，<a id="a-5c"></a>何因缘故，<a id="a-5d"></a>言若毕竟不生法，<a id="a-5e"></a>当教是般若波罗蜜耶？<a id="a-5f"></a>须菩提，<a id="a-5g"></a>何因缘故，<a id="a-5h"></a>言离毕竟不生，<a id="a-5i"></a>亦无菩萨行阿耨多罗三藐三菩提？<a id="a-5j"></a>须菩提，<a id="a-5k"></a>何因缘故，<a id="a-5l"></a>言若菩萨闻作是说，<a id="a-5m"></a>心不没、<a id="a-5n"></a>不悔、<a id="a-5o"></a>不惊、<a id="a-5p"></a>不怖、<a id="a-5q"></a>不畏，<a id="a-5r"></a>若能如是行，<a id="a-5s"></a>是名菩萨摩诃萨行般若波罗蜜？<a id="a-5t"></a>”</p>
  <p id="a5u">尔时，<a id="a-5v"></a>须菩提报舍利弗言：<a id="a-5w"></a>“众生无所有故，<a id="a-5x"></a>菩萨前际不可得；<a id="a-5y"></a>众生空故，<a id="a-5z"></a>菩萨前际不可得；<a id="a-60"></a>众生离故，<a id="a-61"></a>菩萨前际不可得。<a id="a-62"></a>舍利弗，<a id="a-63"></a>色无有故，<a id="a-64"></a>菩萨前际不可得；<a id="a-65"></a>受、<a id="a-66"></a>想、<a id="a-67"></a>行、<a id="a-68"></a>识无有故，<a id="a-69"></a>菩萨前际不可得。<a id="a-6A"></a>色空故，<a id="a-6B"></a>菩萨前际不可得；<a id="a-6C"></a>受、<a id="a-6D"></a>想、<a id="a-6E"></a>行、<a id="a-6F"></a>识空故，<a id="a-6G"></a>菩萨前际不可得。<a id="a-6H"></a>色离故，<a id="a-6I"></a>菩萨前际不可得；<a id="a-6J"></a>受、<a id="a-6K"></a>想、<a id="a-6L"></a>行、<a id="a-6M"></a>识离故，<a id="a-6N"></a>菩萨前际不可得。<a id="a-6O"></a>舍利弗，<a id="a-6P"></a>色性无故，<a id="a-6Q"></a>菩萨前际不可得；<a id="a-6R"></a>受、<a id="a-6S"></a>想、<a id="a-6T"></a>行、<a id="a-6U"></a>识性无故，<a id="a-6V"></a>菩萨前际不可得。<a id="a-6W"></a>舍利弗，<a id="a-6X"></a>檀波罗蜜无有故，<a id="a-6Y"></a>菩萨前际不可得；<a id="a-6Z"></a>尸罗波罗蜜、<a id="a-6a"></a>羼提波罗蜜、<a id="a-6b"></a>毗梨耶波罗蜜、<a id="a-6c"></a>禅波罗蜜、<a id="a-6d"></a>般若波罗蜜无有故，<a id="a-6e"></a>菩萨前际不可得。<a id="a-6f"></a>何以故？<a id="a-6g"></a>舍利弗，<a id="a-6h"></a>空中前际不可得，<a id="a-6i"></a>后际不可得，<a id="a-6j"></a>中际不可得；<a id="a-6k"></a>空不异菩萨，<a id="a-6l"></a>菩萨不异前际。<a id="a-6m"></a>舍利弗，<a id="a-6n"></a>空、<a id="a-6o"></a>菩萨、<a id="a-6p"></a>前际，<a id="a-6q"></a>是诸法无二无别。<a id="a-6r"></a>以是因缘故，<a id="a-6s"></a>舍利弗，<a id="a-6t"></a>菩萨前际不可得。<a id="a-6u"></a>舍利弗，<a id="a-6v"></a>檀波罗蜜空故，<a id="a-6w"></a>檀波罗蜜离故，<a id="a-6x"></a>檀波罗蜜性无故，<a id="a-6y"></a>菩萨前际不可得；<a id="a-6z"></a>尸罗波罗蜜、<a id="a-70"></a>羼提波罗蜜、<a id="a-71"></a>毗梨耶波罗蜜、<a id="a-72"></a>禅波罗蜜、<a id="a-73"></a>般若波罗蜜空故，<a id="a-74"></a>般若波罗蜜离故，<a id="a-75"></a>般若波罗蜜性无故，<a id="a-76"></a>菩萨前际不可得。<a id="a-77"></a>何以故？<a id="a-78"></a>舍利弗，<a id="a-79"></a>空中前际不可得，<a id="a-7A"></a>后际不可得，<a id="a-7B"></a>中际不可得；<a id="a-7C"></a>空不异菩萨，<a id="a-7D"></a>亦不异前际。<a id="a-7E"></a>舍利弗，<a id="a-7F"></a>空、<a id="a-7G"></a>菩萨、<a id="a-7H"></a>前际，<a id="a-7I"></a>无二无别。<a id="a-7J"></a>以是因缘故，<a id="a-7K"></a>舍利弗，<a id="a-7L"></a>菩萨前际不可得。</p>
  <p id="a7M">“复次，<a id="a-7N"></a>舍利弗，<a id="a-7O"></a>内空无所有故，<a id="a-7P"></a>菩萨前际不可得；<a id="a-7Q"></a>乃至无法有法空无所有故，<a id="a-7R"></a>菩萨前际不可得。<a id="a-7S"></a>内空空故，<a id="a-7T"></a>内空离故，<a id="a-7U"></a>内空性无故，<a id="a-7V"></a>乃至无法有法空空故、<a id="a-7W"></a>离故、<a id="a-7X"></a>性无故，<a id="a-7Y"></a>菩萨前际不可得。<a id="a-7Z"></a>余如上说。</p>
  <p id="a7a">“复次，<a id="a-7b"></a>舍利弗，<a id="a-7c"></a>四念处无所有故，<a id="a-7d"></a>菩萨前际不可得；<a id="a-7e"></a>四念处空故、<a id="a-7f"></a>离故、<a id="a-7g"></a>性无故，<a id="a-7h"></a>菩萨前际不可得。<a id="a-7i"></a>乃至十八不共法无所有故，<a id="a-7j"></a>菩萨前际不可得；<a id="a-7k"></a>十八不共法空故、<a id="a-7l"></a>离故、<a id="a-7m"></a>性无故，<a id="a-7n"></a>菩萨前际不可得。<a id="a-7o"></a>余如上说。<a id="a-7p"></a>以是因缘故，<a id="a-7q"></a>舍利弗，<a id="a-7r"></a>菩萨前际不可得。</p>
  <p id="a7s">“复次，<a id="a-7t"></a>舍利弗，<a id="a-7u"></a>一切三昧门、<a id="a-7v"></a>一切陀罗尼门无有故，<a id="a-7w"></a>菩萨前际不可得；<a id="a-7x"></a>三昧门、<a id="a-7y"></a>陀罗尼门空故、<a id="a-7z"></a>离故、<a id="a-80"></a>性无故、<a id="a-81"></a>菩萨前际不可得。<a id="a-82"></a>余如上说。</p>
  <p id="a83">“复次，<a id="a-84"></a>舍利弗，<a id="a-85"></a>法性无有故，<a id="a-86"></a>菩萨前际不可得；<a id="a-87"></a>法性空故、<a id="a-88"></a>离故、<a id="a-89"></a>性无故，<a id="a-8A"></a>菩萨前际不可得。<a id="a-8B"></a>余如上说。</p>
  <p id="a8C">“复次，<a id="a-8D"></a>舍利弗，<a id="a-8E"></a>如无有故，<a id="a-8F"></a>空故、<a id="a-8G"></a>离故、<a id="a-8H"></a>性无故；<a id="a-8I"></a>实际无有故，<a id="a-8J"></a>空故、<a id="a-8K"></a>离故、<a id="a-8L"></a>性无故；<a id="a-8M"></a>不可思议性无有故，<a id="a-8N"></a>空故、<a id="a-8O"></a>离故、<a id="a-8P"></a>性无故；<a id="a-8Q"></a>菩萨前际不可得。<a id="a-8R"></a>余如上说。</p>
  <p id="a8S">“复次，<a id="a-8T"></a>舍利弗，<a id="a-8U"></a>声闻无有故，<a id="a-8V"></a>菩萨前际不可得；<a id="a-8W"></a>声闻空故、<a id="a-8X"></a>离故、<a id="a-8Y"></a>性无故，<a id="a-8Z"></a>菩萨前际不可得。<a id="a-8a"></a>辟支佛无有故，<a id="a-8b"></a>空故、<a id="a-8c"></a>离故、<a id="a-8d"></a>性无故，<a id="a-8e"></a>菩萨前际不可得。<a id="a-8f"></a>佛无有故，<a id="a-8g"></a>空故、<a id="a-8h"></a>离故、<a id="a-8i"></a>性无故，<a id="a-8j"></a>菩萨前际不可得。<a id="a-8k"></a>阿耨多罗三藐三菩提无有故，<a id="a-8l"></a>乃至性无故，<a id="a-8m"></a>菩萨前际不可得。</p>
  <p id="a8n">“复次，<a id="a-8o"></a>一切种智无有故，<a id="a-8p"></a>乃至性无故，<a id="a-8q"></a>菩萨前际不可得。<a id="a-8r"></a>何以故？<a id="a-8s"></a>舍利弗，<a id="a-8t"></a>空前际不可得，<a id="a-8u"></a>后际不可得，<a id="a-8v"></a>中际不可得，<a id="a-8w"></a>菩萨不可得。<a id="a-8x"></a>舍利弗，<a id="a-8y"></a>空不异菩萨，<a id="a-8z"></a>亦不异前际；<a id="a-90"></a>空、<a id="a-91"></a>菩萨、<a id="a-92"></a>前际，<a id="a-93"></a>是诸法无二无别。<a id="a-94"></a>以是因缘故，<a id="a-95"></a>舍利弗，<a id="a-96"></a>菩萨前际不可得；<a id="a-97"></a>后际、<a id="a-98"></a>中际、<a id="a-99"></a>亦如是。<a id="a-9A"></a>”</p>
  <p id="a9B">【论】问曰：<a id="a-9C"></a>上已说菩萨、<a id="a-9D"></a>菩萨字不可得，<a id="a-9E"></a>为谁说般若波罗蜜，<a id="a-9F"></a>今何以更说？</p>
  <p id="a9G">答曰：<a id="a-9H"></a>不应作是问！<a id="a-9I"></a>须菩提空行第一，<a id="a-9J"></a>常乐说空；<a id="a-9K"></a>若有所说，<a id="a-9L"></a>常以空门利益众生。</p>
  <p id="a9M">复次，<a id="a-9N"></a>上略说，<a id="a-9O"></a>是中十种广分别菩萨不可得。<a id="a-9P"></a>行者若观诸法空，<a id="a-9Q"></a>随顺无相、<a id="a-9R"></a>无作，<a id="a-9S"></a>以无作心故，<a id="a-9T"></a>不欲有所作，<a id="a-9U"></a>尚不能自作利益，<a id="a-9V"></a>何况利益人？<a id="a-9W"></a>若人住我心中，<a id="a-9X"></a>能分别诸法善不善相，<a id="a-9Y"></a>集诸善法，<a id="a-9Z"></a>舍不善法。<a id="a-9a"></a>今佛说般若波罗蜜中，<a id="a-9b"></a>不应计我心，<a id="a-9c"></a>不应分别诸法，<a id="a-9d"></a>但行众善，<a id="a-9e"></a>是事为难。<a id="a-9f"></a>行者作是念：<a id="a-9g"></a>若无我者，<a id="a-9h"></a>为谁修善？<a id="a-9i"></a>先有我，<a id="a-9j"></a>今以般若波罗蜜故无，<a id="a-9k"></a>心生忧戚。<a id="a-9l"></a>是故须菩提更重说：<a id="a-9m"></a>我，<a id="a-9n"></a>从本已来无，<a id="a-9o"></a>非先有今无。<a id="a-9p"></a>行者如是知本来自无，<a id="a-9q"></a>今无所失，<a id="a-9r"></a>故无所忧。<a id="a-9s"></a>譬如深根大树，<a id="a-9t"></a>不可以一斫能办，<a id="a-9u"></a>多用斧力乃断；<a id="a-9v"></a>菩萨空亦如是，<a id="a-9w"></a>不可一说便得，<a id="a-9x"></a>以是故广分别。</p>
  <p id="a9y">须菩提问佛时，<a id="a-9z"></a>作是念：<a id="a-A0"></a>若定有菩萨法，<a id="a-A1"></a>应三世通有。<a id="a-A2"></a>今前世中无有菩萨。<a id="a-A3"></a>何以故？<a id="a-A4"></a>前世无初故。<a id="a-A5"></a>未来世亦如是，<a id="a-A6"></a>未有因缘故。<a id="a-A7"></a>前后相待故有中间，<a id="a-A8"></a>若无前后，<a id="a-A9"></a>则无中间。<a id="a-AA"></a>若谓五众是菩萨，<a id="a-AB"></a>五众无边；<a id="a-AC"></a>如先种种因缘，<a id="a-AD"></a>说五众毕竟空故无量无边，<a id="a-AE"></a>无量无边故，<a id="a-AF"></a>同无为法。<a id="a-AG"></a>若菩萨无边者，<a id="a-AH"></a>是事不然！<a id="a-AI"></a>以此因缘故，<a id="a-AJ"></a>菩萨不可得，<a id="a-AK"></a>当为谁说？<a id="a-AL"></a>常一切处、<a id="a-AM"></a>一切种、<a id="a-AN"></a>一切时求菩萨不可得，<a id="a-AO"></a>当为谁说？<a id="a-AP"></a>如我毕竟不生，<a id="a-AQ"></a>空无所有，<a id="a-AR"></a>五众亦如是毕竟不生，<a id="a-AS"></a>无所有。<a id="a-AT"></a>既无众生及五众法，<a id="a-AU"></a>云何有菩萨？</p>
  <p id="aAV">问曰：<a id="a-AW"></a>众生及五众法毕竟不生，<a id="a-AX"></a>解是法者，<a id="a-AY"></a>即是菩萨？</p>
  <p id="aAZ">答曰：<a id="a-Aa"></a>毕竟不生，<a id="a-Ab"></a>不名为色，<a id="a-Ac"></a>不名为受、<a id="a-Ad"></a>想、<a id="a-Ae"></a>行、<a id="a-Af"></a>识。<a id="a-Ag"></a>何以故？<a id="a-Ah"></a>五众是生相，<a id="a-Ai"></a>毕竟不生中无是分别。<a id="a-Aj"></a>五众毕竟不生，<a id="a-Ak"></a>不可以教化；<a id="a-Al"></a>离毕竟不生，<a id="a-Am"></a>亦无菩萨行道，<a id="a-An"></a>当教谁？<a id="a-Ao"></a>菩萨闻是，<a id="a-Ap"></a>不怖、<a id="a-Aq"></a>不畏，<a id="a-Ar"></a>是为能行菩萨道。</p>
  <p id="aAs">问曰：<a id="a-At"></a>我与菩萨是一物，<a id="a-Au"></a>云何以我喻菩萨？</p>
  <p id="aAv">答曰：<a id="a-Aw"></a>是般若波罗蜜中，<a id="a-Ax"></a>一切法空，<a id="a-Ay"></a>初学不得便为说空，<a id="a-Az"></a>先当分别罪福，<a id="a-B0"></a>舍罪修福。<a id="a-B1"></a>福德果报无常，<a id="a-B2"></a>无常故生苦，<a id="a-B3"></a>是故舍福厌世间，<a id="a-B4"></a>求道入涅槃。<a id="a-B5"></a>尔时，<a id="a-B6"></a>应作是念：<a id="a-B7"></a>因我故生诸烦恼，<a id="a-B8"></a>是我于六识中求不可得，<a id="a-B9"></a>但以颠倒故著我。<a id="a-BA"></a>是故解无我易，<a id="a-BB"></a>易可受化。<a id="a-BC"></a>若言色空则难解，<a id="a-BD"></a>虽耳闻说空，<a id="a-BE"></a>眼常见实；<a id="a-BF"></a>是故先破恶罪中我，<a id="a-BG"></a>后破一切诸法。<a id="a-BH"></a>一切佛弟子得道者，<a id="a-BI"></a>自知自证无我；<a id="a-BJ"></a>未得道者，<a id="a-BK"></a>信余法空，<a id="a-BL"></a>不能如信无我，<a id="a-BM"></a>是故以无我为喻。<a id="a-BN"></a>此中须菩提说一切法空，<a id="a-BO"></a>推无菩萨，<a id="a-BP"></a>用无我为喻；<a id="a-BQ"></a>以小喻大，<a id="a-BR"></a>如石蜜喻甘露。</p>
  <p id="aBS">问曰：<a id="a-BT"></a>舍利弗知空无我义，<a id="a-BU"></a>何以故事事致问？</p>
  <p id="aBV">答曰：<a id="a-BW"></a>须菩提声闻人，<a id="a-BX"></a>德不如菩萨，<a id="a-BY"></a>而于佛前说深般若，<a id="a-BZ"></a>新学菩萨心或生疑。<a id="a-Ba"></a>上佛叹，<a id="a-Bb"></a>虽言汝说摩诃衍随顺般若，<a id="a-Bc"></a>犹谓佛将顺须菩提；<a id="a-Bd"></a>舍利弗欲断此疑，<a id="a-Be"></a>故发问。</p>
  <p id="aBf">复次，<a id="a-Bg"></a>佛欲共须菩提说般若，<a id="a-Bh"></a>乃至终竟；<a id="a-Bi"></a>是故舍利弗事事质问，<a id="a-Bj"></a>令须菩提善分别深义，<a id="a-Bk"></a>使众人敬信。<a id="a-Bl"></a>以是故，<a id="a-Bm"></a>问过去世中菩萨不可得，<a id="a-Bn"></a>乃至不恐不怖。<a id="a-Bo"></a>须菩提答义：<a id="a-Bp"></a>我、<a id="a-Bq"></a>众生、<a id="a-Br"></a>人，<a id="a-Bs"></a>即是一物。<a id="a-Bt"></a>未得道时，<a id="a-Bu"></a>名凡夫人；<a id="a-Bv"></a>初入道乃至阿罗汉，<a id="a-Bw"></a>名声闻人；<a id="a-Bx"></a>观因缘法，<a id="a-By"></a>悟空小深，<a id="a-Bz"></a>少愍众生，<a id="a-C0"></a>名辟支佛人；<a id="a-C1"></a>深入空法，<a id="a-C2"></a>行六波罗蜜，<a id="a-C3"></a>大慈大悲，<a id="a-C4"></a>是名菩萨人。<a id="a-C5"></a>功德别异故，<a id="a-C6"></a>名字亦异。<a id="a-C7"></a>如我、<a id="a-C8"></a>众生、<a id="a-C9"></a>人一事，<a id="a-CA"></a>以眼见事故名见者，<a id="a-CB"></a>意得故名知者，<a id="a-CC"></a>受苦乐故名受者。<a id="a-CD"></a>是我、<a id="a-CE"></a>众生、<a id="a-CF"></a>人等，<a id="a-CG"></a>先已说种种因缘无故，<a id="a-CH"></a>菩萨亦应无。<a id="a-CI"></a>是故须菩提语舍利弗：<a id="a-CJ"></a>众生无故，<a id="a-CK"></a>三世中无菩萨。</p>
  <p id="aCL">问曰：<a id="a-CM"></a>五众和合有菩萨，<a id="a-CN"></a>菩萨应无，<a id="a-CO"></a>五众应有？</p>
  <p id="aCP">答曰：<a id="a-CQ"></a>为破是事故，<a id="a-CR"></a>言无众生、<a id="a-CS"></a>无我，<a id="a-CT"></a>无我故则五众无所属，<a id="a-CU"></a>无所属故空，<a id="a-CV"></a>空故无菩萨。</p>
  <p id="aCW">问曰：<a id="a-CX"></a>若五众空者，<a id="a-CY"></a>空即是菩萨？</p>
  <p id="aCZ">答曰：<a id="a-Ca"></a>五众空亦非菩萨，<a id="a-Cb"></a>空无所有，<a id="a-Cc"></a>无分别故。<a id="a-Cd"></a>五众离，<a id="a-Ce"></a>五众无性，<a id="a-Cf"></a>亦无菩萨。<a id="a-Cg"></a>若说无菩萨，<a id="a-Ch"></a>则三世皆无。<a id="a-Ci"></a>观是五众等世间法，<a id="a-Cj"></a>六波罗蜜等道法，<a id="a-Ck"></a>是名菩萨。<a id="a-Cl"></a>是法空故，<a id="a-Cm"></a>菩萨亦空。<a id="a-Cn"></a>此中佛自说因缘：<a id="a-Co"></a>诸法空不异菩萨，<a id="a-Cp"></a>菩萨不异空，<a id="a-Cq"></a>菩萨空、<a id="a-Cr"></a>三世空，<a id="a-Cs"></a>无二无别。<a id="a-Ct"></a>从六波罗蜜乃至一切种智，<a id="a-Cu"></a>行是诸法故，<a id="a-Cv"></a>名为菩萨。<a id="a-Cw"></a>是诸法空故，<a id="a-Cx"></a>菩萨亦空。<a id="a-Cy"></a>此中法空，<a id="a-Cz"></a>声闻、<a id="a-D0"></a>辟支佛得是空故，<a id="a-D1"></a>名声闻、<a id="a-D2"></a>辟支佛；<a id="a-D3"></a>声闻、<a id="a-D4"></a>辟支佛人空故，<a id="a-D5"></a>菩萨亦如是。</p>
  <p id="aD6">【经】“如舍利弗所言，<a id="a-D7"></a>色无边故，<a id="a-D8"></a>当知菩萨亦无边；<a id="a-D9"></a>受、<a id="a-DA"></a>想、<a id="a-DB"></a>行、<a id="a-DC"></a>识无边故，<a id="a-DD"></a>当知菩萨亦无边。<a id="a-DE"></a>舍利弗，<a id="a-DF"></a>色如虚空，<a id="a-DG"></a>受、<a id="a-DH"></a>想、<a id="a-DI"></a>行、<a id="a-DJ"></a>识如虚空。<a id="a-DK"></a>何以故？<a id="a-DL"></a>舍利弗，<a id="a-DM"></a>如虚空边不可得，<a id="a-DN"></a>中不可得，<a id="a-DO"></a>无边无中故，<a id="a-DP"></a>但说名虚空。<a id="a-DQ"></a>如是，<a id="a-DR"></a>舍利弗，<a id="a-DS"></a>色边不可得，<a id="a-DT"></a>中不可得，<a id="a-DU"></a>是色空故，<a id="a-DV"></a>空中亦无边亦无中；<a id="a-DW"></a>受、<a id="a-DX"></a>想、<a id="a-DY"></a>行、<a id="a-DZ"></a>识边不可得，<a id="a-Da"></a>中不可得，<a id="a-Db"></a>识空故，<a id="a-Dc"></a>空中亦无边亦无中。<a id="a-Dd"></a>以是因缘故，<a id="a-De"></a>舍利弗，<a id="a-Df"></a>色无边故，<a id="a-Dg"></a>当知菩萨亦无边；<a id="a-Dh"></a>受、<a id="a-Di"></a>想、<a id="a-Dj"></a>行、<a id="a-Dk"></a>识无边故，<a id="a-Dl"></a>当知菩萨亦无边；<a id="a-Dm"></a>乃至十八不共法亦如是。<a id="a-Dn"></a>”</p>
  <p id="aDo">“如舍利弗言，<a id="a-Dp"></a>色是菩萨，<a id="a-Dq"></a>是亦不可得；<a id="a-Dr"></a>受、<a id="a-Ds"></a>想、<a id="a-Dt"></a>行、<a id="a-Du"></a>识是菩萨，<a id="a-Dv"></a>是亦不可得。<a id="a-Dw"></a>舍利弗，<a id="a-Dx"></a>色、<a id="a-Dy"></a>色相空，<a id="a-Dz"></a>受想行识、<a id="a-E0"></a>识相空；<a id="a-E1"></a>檀波罗蜜、<a id="a-E2"></a>檀波罗蜜相空，<a id="a-E3"></a>乃至般若波罗蜜亦如是。<a id="a-E4"></a>内空、<a id="a-E5"></a>内空相空，<a id="a-E6"></a>乃至无法有法空、<a id="a-E7"></a>无法有法空相空。<a id="a-E8"></a>四念处、<a id="a-E9"></a>四念处相空，<a id="a-EA"></a>乃至十八不共法、<a id="a-EB"></a>十八不共法相空。<a id="a-EC"></a>如、<a id="a-ED"></a>法性、<a id="a-EE"></a>实际、<a id="a-EF"></a>不可思议性，<a id="a-EG"></a>不可思议性相空。<a id="a-EH"></a>三昧门、<a id="a-EI"></a>三昧门相空，<a id="a-EJ"></a>陀罗尼门、<a id="a-EK"></a>陀罗尼门相空。<a id="a-EL"></a>一切智、<a id="a-EM"></a>一切智相空，<a id="a-EN"></a>道种智、<a id="a-EO"></a>道种智相空，<a id="a-EP"></a>一切种智、<a id="a-EQ"></a>一切种智相空。<a id="a-ER"></a>声闻乘、<a id="a-ES"></a>声闻乘相空，<a id="a-ET"></a>辟支佛乘、<a id="a-EU"></a>辟支佛乘相空，<a id="a-EV"></a>佛乘、<a id="a-EW"></a>佛乘相空。<a id="a-EX"></a>声闻人、<a id="a-EY"></a>声闻人相空，<a id="a-EZ"></a>辟支佛、<a id="a-Ea"></a>辟支佛相空，<a id="a-Eb"></a>佛、<a id="a-Ec"></a>佛相空。<a id="a-Ed"></a>空中色不可得，<a id="a-Ee"></a>受、<a id="a-Ef"></a>想、<a id="a-Eg"></a>行、<a id="a-Eh"></a>识不可得。<a id="a-Ei"></a>以是因缘故，<a id="a-Ej"></a>舍利弗，<a id="a-Ek"></a>色是菩萨，<a id="a-El"></a>是亦不可得；<a id="a-Em"></a>受、<a id="a-En"></a>想、<a id="a-Eo"></a>行、<a id="a-Ep"></a>识是菩萨，<a id="a-Eq"></a>是亦不可得。</p>
  <p id="aEr">“如舍利弗言，<a id="a-Es"></a>何因缘故，<a id="a-Et"></a>于一切种、<a id="a-Eu"></a>一切处菩萨不可得，<a id="a-Ev"></a>当教何等菩萨般若波罗蜜？<a id="a-Ew"></a>舍利弗，<a id="a-Ex"></a>色，<a id="a-Ey"></a>色中不可得；<a id="a-Ez"></a>色，<a id="a-F0"></a>受中不可得。<a id="a-F1"></a>受，<a id="a-F2"></a>受中不可得；<a id="a-F3"></a>受，<a id="a-F4"></a>色中不可得；<a id="a-F5"></a>受，<a id="a-F6"></a>想中不可得。<a id="a-F7"></a>想，<a id="a-F8"></a>想中不可得；<a id="a-F9"></a>想，<a id="a-FA"></a>色、<a id="a-FB"></a>受中不可得；<a id="a-FC"></a>想，<a id="a-FD"></a>行中不可得。<a id="a-FE"></a>行，<a id="a-FF"></a>行中不可得；<a id="a-FG"></a>行，<a id="a-FH"></a>色、<a id="a-FI"></a>受、<a id="a-FJ"></a>想中不可得；<a id="a-FK"></a>行，<a id="a-FL"></a>识中不可得。<a id="a-FM"></a>识，<a id="a-FN"></a>识中不可得；<a id="a-FO"></a>识，<a id="a-FP"></a>色、<a id="a-FQ"></a>受、<a id="a-FR"></a>想、<a id="a-FS"></a>行中不可得。<a id="a-FT"></a>舍利弗，<a id="a-FU"></a>眼，<a id="a-FV"></a>眼中不可得；<a id="a-FW"></a>眼，<a id="a-FX"></a>耳中不可得。<a id="a-FY"></a>耳，<a id="a-FZ"></a>耳中不可得；<a id="a-Fa"></a>耳，<a id="a-Fb"></a>眼中不可得；<a id="a-Fc"></a>耳，<a id="a-Fd"></a>鼻中不可得。<a id="a-Fe"></a>鼻，<a id="a-Ff"></a>鼻中不可得；<a id="a-Fg"></a>鼻，<a id="a-Fh"></a>眼、<a id="a-Fi"></a>耳中不可得；<a id="a-Fj"></a>鼻，<a id="a-Fk"></a>舌中不可得。<a id="a-Fl"></a>舌，<a id="a-Fm"></a>舌中不可得；<a id="a-Fn"></a>舌，<a id="a-Fo"></a>眼、<a id="a-Fp"></a>耳、<a id="a-Fq"></a>鼻中不可得；<a id="a-Fr"></a>舌，<a id="a-Fs"></a>身中不可得。<a id="a-Ft"></a>身，<a id="a-Fu"></a>身中不可得；<a id="a-Fv"></a>身，<a id="a-Fw"></a>眼、<a id="a-Fx"></a>耳、<a id="a-Fy"></a>鼻、<a id="a-Fz"></a>舌中不可得；<a id="a-G0"></a>身，<a id="a-G1"></a>意中不可得。<a id="a-G2"></a>意，<a id="a-G3"></a>意中不可得；<a id="a-G4"></a>意，<a id="a-G5"></a>眼、<a id="a-G6"></a>耳、<a id="a-G7"></a>鼻、<a id="a-G8"></a>舌、<a id="a-G9"></a>身中不可得。<a id="a-GA"></a>六入、<a id="a-GB"></a>六识、<a id="a-GC"></a>六触，<a id="a-GD"></a>六触因缘生受亦如是。<a id="a-GE"></a>檀波罗蜜乃至般若波罗蜜，<a id="a-GF"></a>内空乃至无法有法空，<a id="a-GG"></a>四念处乃至十八不共法，<a id="a-GH"></a>一切三昧门、<a id="a-GI"></a>一切陀罗尼门，<a id="a-GJ"></a>性法乃至辟支佛法，<a id="a-GK"></a>初地乃至十地，<a id="a-GL"></a>一切智、<a id="a-GM"></a>道种智、<a id="a-GN"></a>一切种智亦如是。<a id="a-GO"></a>须陀洹乃至阿罗汉、<a id="a-GP"></a>辟支佛、<a id="a-GQ"></a>菩萨、<a id="a-GR"></a>佛，<a id="a-GS"></a>亦如是。<a id="a-GT"></a>菩萨，<a id="a-GU"></a>菩萨中不可得；<a id="a-GV"></a>菩萨，<a id="a-GW"></a>般若波罗蜜中不可得。<a id="a-GX"></a>般若波罗蜜，<a id="a-GY"></a>般若波罗蜜中不可得；<a id="a-GZ"></a>般若波罗蜜，<a id="a-Ga"></a>菩萨中不可得；<a id="a-Gb"></a>般若波罗蜜中，<a id="a-Gc"></a>教化无所有、<a id="a-Gd"></a>不可得。<a id="a-Ge"></a>教化中，<a id="a-Gf"></a>教化无所有、<a id="a-Gg"></a>不可得；<a id="a-Gh"></a>教化中，<a id="a-Gi"></a>菩萨及般若波罗蜜无所有、<a id="a-Gj"></a>不可得。<a id="a-Gk"></a>舍利弗，<a id="a-Gl"></a>如是一切法无所有、<a id="a-Gm"></a>不可得；<a id="a-Gn"></a>以是因缘故，<a id="a-Go"></a>于一切种、<a id="a-Gp"></a>一切处，<a id="a-Gq"></a>菩萨不可得，<a id="a-Gr"></a>当教何等菩萨般若波罗蜜？</p>
  <p id="aGs">“如舍利弗所言，<a id="a-Gt"></a>何因缘故，<a id="a-Gu"></a>说菩萨摩诃萨但有假名？<a id="a-Gv"></a>舍利弗，<a id="a-Gw"></a>色是假名，<a id="a-Gx"></a>受、<a id="a-Gy"></a>想、<a id="a-Gz"></a>行、<a id="a-H0"></a>识是假名。<a id="a-H1"></a>色名非色，<a id="a-H2"></a>受、<a id="a-H3"></a>想、<a id="a-H4"></a>行、<a id="a-H5"></a>识名非识。<a id="a-H6"></a>何以故？<a id="a-H7"></a>名、<a id="a-H8"></a>名相空，<a id="a-H9"></a>若空则非菩萨。<a id="a-HA"></a>以是因缘故，<a id="a-HB"></a>舍利弗，<a id="a-HC"></a>菩萨但有假名。<a id="a-HD"></a>复次，<a id="a-HE"></a>舍利弗，<a id="a-HF"></a>檀波罗蜜但有名字，<a id="a-HG"></a>名字中非有檀波罗蜜，<a id="a-HH"></a>檀波罗蜜中非有名字。<a id="a-HI"></a>以是因缘故，<a id="a-HJ"></a>菩萨但有假名。<a id="a-HK"></a>尸罗波罗蜜、<a id="a-HL"></a>羼提波罗蜜、<a id="a-HM"></a>毗梨耶波罗蜜、<a id="a-HN"></a>禅波罗蜜、<a id="a-HO"></a>般若波罗蜜，<a id="a-HP"></a>但有名字，<a id="a-HQ"></a>名字中无有般若波罗蜜，<a id="a-HR"></a>般若波罗蜜中无有名字。<a id="a-HS"></a>以是因缘故，<a id="a-HT"></a>菩萨但有假名。<a id="a-HU"></a>舍利弗，<a id="a-HV"></a>内空，<a id="a-HW"></a>但有名字，<a id="a-HX"></a>乃至无法有法空，<a id="a-HY"></a>但有名字，<a id="a-HZ"></a>名字中无内空，<a id="a-Ha"></a>内空中无名字。<a id="a-Hb"></a>何以故？<a id="a-Hc"></a>名字、<a id="a-Hd"></a>内空俱不可得，<a id="a-He"></a>乃至无法有法空亦如是。<a id="a-Hf"></a>以是因缘故，<a id="a-Hg"></a>舍利弗，<a id="a-Hh"></a>菩萨但有假名。<a id="a-Hi"></a>舍利弗，<a id="a-Hj"></a>四念处但有名字，<a id="a-Hk"></a>乃至十八不共法但有名字，<a id="a-Hl"></a>一切三昧门、<a id="a-Hm"></a>一切陀罗尼门，<a id="a-Hn"></a>乃至一切种智亦如是。<a id="a-Ho"></a>以是因缘故，<a id="a-Hp"></a>舍利弗，<a id="a-Hq"></a>我说菩萨但有假名。</p>
  <p id="aHr">“如舍利弗所言，<a id="a-Hs"></a>何因缘故，<a id="a-Ht"></a>说我名字毕竟不生？<a id="a-Hu"></a>舍利弗，<a id="a-Hv"></a>我毕竟不可得，<a id="a-Hw"></a>云何当有生？<a id="a-Hx"></a>乃至知者、<a id="a-Hy"></a>见者毕竟不可得，<a id="a-Hz"></a>云何当有生？<a id="a-I0"></a>舍利弗，<a id="a-I1"></a>色毕竟不可得，<a id="a-I2"></a>云何当有生？<a id="a-I3"></a>受、<a id="a-I4"></a>想、<a id="a-I5"></a>行、<a id="a-I6"></a>识毕竟不可得，<a id="a-I7"></a>云何当有生？<a id="a-I8"></a>眼毕竟不可得，<a id="a-I9"></a>乃至意触因缘生受毕竟不可得，<a id="a-IA"></a>云何当有生？<a id="a-IB"></a>檀波罗蜜毕竟不可得，<a id="a-IC"></a>乃至般若波罗蜜毕竟不可得，<a id="a-ID"></a>云何当有生？<a id="a-IE"></a>内空毕竟不可得，<a id="a-IF"></a>乃至无法有法空毕竟不可得，<a id="a-IG"></a>云何当有生？<a id="a-IH"></a>四念处毕竟不可得，<a id="a-II"></a>乃至十八不共法毕竟不可得，<a id="a-IJ"></a>云何当有生？<a id="a-IK"></a>诸三昧门、<a id="a-IL"></a>诸陀罗尼门毕竟不可得，<a id="a-IM"></a>云何当有生？<a id="a-IN"></a>声闻乃至佛毕竟不可得，<a id="a-IO"></a>云何当有生？<a id="a-IP"></a>以是因缘故，<a id="a-IQ"></a>舍利弗，<a id="a-IR"></a>我说如我名字，<a id="a-IS"></a>我亦毕竟不生。<a id="a-IT"></a>”</p>
  <p id="aIU">【论】问曰：<a id="a-IV"></a>心心数法无形、<a id="a-IW"></a>不可见，<a id="a-IX"></a>故可无边；<a id="a-IY"></a>色是有形、<a id="a-IZ"></a>可见，<a id="a-Ia"></a>云何无边？</p>
  <p id="aIb">答曰：<a id="a-Ic"></a>无处不有色，<a id="a-Id"></a>不可得筹量远近轻重。<a id="a-Ie"></a>如佛说：<a id="a-If"></a>四大无处不有，<a id="a-Ig"></a>故名为大；<a id="a-Ih"></a>不可以五情得其限，<a id="a-Ii"></a>不可以斗称量其多少轻重，<a id="a-Ij"></a>是故言色无边。</p>
  <p id="aIk">复次，<a id="a-Il"></a>是色过去时，<a id="a-Im"></a>初始不可得；<a id="a-In"></a>未来时中，<a id="a-Io"></a>无有恒河沙劫数限色当有尽，<a id="a-Ip"></a>是故无后边；<a id="a-Iq"></a>初边、<a id="a-Ir"></a>后边无故，<a id="a-Is"></a>中亦无。</p>
  <p id="aIt">复次，<a id="a-Iu"></a>边名色相，<a id="a-Iv"></a>是色分别破散，<a id="a-Iw"></a>边不可得，<a id="a-Ix"></a>无有本相。</p>
  <p id="aIy">复次，<a id="a-Iz"></a>无为法不生不灭故，<a id="a-J0"></a>无数无量无边；<a id="a-J1"></a>以法空观色皆空，<a id="a-J2"></a>与虚空及无为同相，<a id="a-J3"></a>无量无数无边法中，<a id="a-J4"></a>乃至微尘不可得，<a id="a-J5"></a>何况菩萨？<a id="a-J6"></a>是故说五众无边，<a id="a-J7"></a>菩萨亦无边。<a id="a-J8"></a>如色无边，<a id="a-J9"></a>乃至十八不共法亦如是。<a id="a-JA"></a>随相分别，<a id="a-JB"></a>如先说。<a id="a-JC"></a>是五众无量无边无数故，<a id="a-JD"></a>不得言色是菩萨；<a id="a-JE"></a>四众亦如是。</p>
  <p id="aJF">复次，<a id="a-JG"></a>色若离心心数法，<a id="a-JH"></a>如草木瓦石，<a id="a-JI"></a>云何名菩萨？<a id="a-JJ"></a>若心心数法离色，<a id="a-JK"></a>则无依止处，<a id="a-JL"></a>亦无所能为，<a id="a-JM"></a>云何名菩萨？</p>
  <p id="aJN">复次，<a id="a-JO"></a>六波罗蜜、<a id="a-JP"></a>十八空、<a id="a-JQ"></a>三十七品，<a id="a-JR"></a>十力乃至十八不共法，<a id="a-JS"></a>如、<a id="a-JT"></a>法性、<a id="a-JU"></a>实际、<a id="a-JV"></a>不可思议性，<a id="a-JW"></a>三解脱门、<a id="a-JX"></a>陀罗尼门、<a id="a-JY"></a>诸三昧门，<a id="a-JZ"></a>萨婆若、<a id="a-Ja"></a>道智、<a id="a-Jb"></a>一切种智；<a id="a-Jc"></a>三乘、<a id="a-Jd"></a>三乘人，<a id="a-Je"></a>是法若修若观，<a id="a-Jf"></a>是名菩萨。<a id="a-Jg"></a>是法皆以自相空故空，<a id="a-Jh"></a>所谓檀波罗蜜、<a id="a-Ji"></a>檀波罗蜜相空，<a id="a-Jj"></a>乃至佛、<a id="a-Jk"></a>佛相空。<a id="a-Jl"></a>一切处者，<a id="a-Jm"></a>五众、<a id="a-Jn"></a>十二入、<a id="a-Jo"></a>十八界乃至一切种智。<a id="a-Jp"></a>一切种者，<a id="a-Jq"></a>十八空、<a id="a-Jr"></a>三解脱门。<a id="a-Js"></a>般若波罗蜜观若常若无常等，<a id="a-Jt"></a>入一门、<a id="a-Ju"></a>二门乃至无量门等，<a id="a-Jv"></a>是名一切种求索菩萨不可得。<a id="a-Jw"></a>又以自法中无自法，<a id="a-Jx"></a>亦无他法。<a id="a-Jy"></a>如此中说色、<a id="a-Jz"></a>色中不可得，<a id="a-K0"></a>色、<a id="a-K1"></a>受中不可得；<a id="a-K2"></a>受、<a id="a-K3"></a>受中不可得，<a id="a-K4"></a>受、<a id="a-K5"></a>色中不可得；<a id="a-K6"></a>乃至般若波罗蜜、<a id="a-K7"></a>般若波罗蜜中不可得；<a id="a-K8"></a>乃至教化中、<a id="a-K9"></a>教化不可得。<a id="a-KA"></a>但有名字者，<a id="a-KB"></a>是五众破坏散灭，<a id="a-KC"></a>如虚空无异。<a id="a-KD"></a>是菩萨但有名字，<a id="a-KE"></a>如幻化人，<a id="a-KF"></a>假名字中更为立名。<a id="a-KG"></a>须菩提语舍利弗：<a id="a-KH"></a>不但菩萨假名字，<a id="a-KI"></a>五众皆亦假名字；<a id="a-KJ"></a>假名字中、<a id="a-KK"></a>假名字相不可得，<a id="a-KL"></a>皆入第一义中；<a id="a-KM"></a>若如是空者，<a id="a-KN"></a>则非菩萨。</p>
  <p id="aKO">复次，<a id="a-KP"></a>六波罗蜜，<a id="a-KQ"></a>乃至一切种智，<a id="a-KR"></a>行是法故，<a id="a-KS"></a>名为菩萨。<a id="a-KT"></a>是法亦假名字，<a id="a-KU"></a>菩萨亦假名字，<a id="a-KV"></a>空无所有，<a id="a-KW"></a>是诸法等，<a id="a-KX"></a>强为作名；<a id="a-KY"></a>因缘和合故有，<a id="a-KZ"></a>亦无其实。<a id="a-Ka"></a>我、<a id="a-Kb"></a>名字毕竟不生者，<a id="a-Kc"></a>如此品初已说。<a id="a-Kd"></a>此中须菩提亦以众生空、<a id="a-Ke"></a>法空破我，<a id="a-Kf"></a>所谓我毕竟不可得，<a id="a-Kg"></a>乃至知者、<a id="a-Kh"></a>见者不可得，<a id="a-Ki"></a>云何当有生？<a id="a-Kj"></a>五众毕竟不可得，<a id="a-Kk"></a>云何有五众生？<a id="a-Kl"></a>乃至意触因缘生受毕竟不可得，<a id="a-Km"></a>云何当有生？<a id="a-Kn"></a>六波罗蜜毕竟不可得，<a id="a-Ko"></a>乃至诸陀罗尼门、<a id="a-Kp"></a>三昧门，<a id="a-Kq"></a>声闻、<a id="a-Kr"></a>辟支佛、<a id="a-Ks"></a>佛，<a id="a-Kt"></a>毕竟不可得，<a id="a-Ku"></a>云何当有生？<a id="a-Kv"></a>若法先有，<a id="a-Kw"></a>然后可问生；<a id="a-Kx"></a>法体先无，<a id="a-Ky"></a>云何有生？</p>
  <p id="aKz">【经】“如舍利弗所言，<a id="a-L0"></a>如我，<a id="a-L1"></a>诸法亦如是无自性。<a id="a-L2"></a>舍利弗，<a id="a-L3"></a>诸法和合生故无自性。<a id="a-L4"></a>舍利弗，<a id="a-L5"></a>何等和合生无自性？<a id="a-L6"></a>舍利弗，<a id="a-L7"></a>色和合生无自性，<a id="a-L8"></a>受、<a id="a-L9"></a>想、<a id="a-LA"></a>行、<a id="a-LB"></a>识和合生无自性。<a id="a-LC"></a>眼和合生无自性，<a id="a-LD"></a>乃至意和合生无自性。<a id="a-LE"></a>色乃至法，<a id="a-LF"></a>眼界乃至法界，<a id="a-LG"></a>地种乃至识种，<a id="a-LH"></a>眼触乃至意触，<a id="a-LI"></a>眼触因缘生受乃至意触因缘生受，<a id="a-LJ"></a>和合生无自性。<a id="a-LK"></a>檀波罗蜜乃至般若波罗蜜，<a id="a-LL"></a>和合生无自性。<a id="a-LM"></a>四念处乃至十八不共法，<a id="a-LN"></a>和合生无自性。</p>
  <p id="aLO">“复次，<a id="a-LP"></a>舍利弗，<a id="a-LQ"></a>一切法无常亦不失。<a id="a-LR"></a>”</p>
  <p id="aLS">舍利弗问须菩提：<a id="a-LT"></a>“何等法无常亦不失？<a id="a-LU"></a>”</p>
  <p id="aLV">须菩提言：<a id="a-LW"></a>“色无常亦不失，<a id="a-LX"></a>受、<a id="a-LY"></a>想、<a id="a-LZ"></a>行、<a id="a-La"></a>识无常亦不失。<a id="a-Lb"></a>何以故？<a id="a-Lc"></a>若法无常，<a id="a-Ld"></a>即是动相，<a id="a-Le"></a>即是空相。<a id="a-Lf"></a>以是因缘故，<a id="a-Lg"></a>舍利弗，<a id="a-Lh"></a>一切有为法，<a id="a-Li"></a>无常亦不失。<a id="a-Lj"></a>若有漏法、<a id="a-Lk"></a>若无漏法，<a id="a-Ll"></a>若有记法、<a id="a-Lm"></a>若无记法，<a id="a-Ln"></a>无常亦不失。<a id="a-Lo"></a>何以故？<a id="a-Lp"></a>若法无常，<a id="a-Lq"></a>即是动相，<a id="a-Lr"></a>即是空相。<a id="a-Ls"></a>以是因缘故，<a id="a-Lt"></a>舍利弗，<a id="a-Lu"></a>一切作法无常亦不失。</p>
  <p id="aLv">“复次，<a id="a-Lw"></a>舍利弗，<a id="a-Lx"></a>一切法非常非灭。<a id="a-Ly"></a>”</p>
  <p id="aLz">舍利弗言：<a id="a-M0"></a>“何等法非常非灭？<a id="a-M1"></a>”</p>
  <p id="aM2">须菩提言：<a id="a-M3"></a>“色非常非灭。<a id="a-M4"></a>何以故？<a id="a-M5"></a>性自尔。<a id="a-M6"></a>受、<a id="a-M7"></a>想、<a id="a-M8"></a>行、<a id="a-M9"></a>识非常非灭。<a id="a-MA"></a>何以故？<a id="a-MB"></a>性自尔。<a id="a-MC"></a>乃至意触因缘生受，<a id="a-MD"></a>非常非灭。<a id="a-ME"></a>何以故？<a id="a-MF"></a>性自尔。<a id="a-MG"></a>以是因缘故，<a id="a-MH"></a>舍利弗，<a id="a-MI"></a>诸法和合生无自性。<a id="a-MJ"></a>如舍利弗所言，<a id="a-MK"></a>何因缘故，<a id="a-ML"></a>色毕竟不生？<a id="a-MM"></a>受、<a id="a-MN"></a>想、<a id="a-MO"></a>行、<a id="a-MP"></a>识毕竟不生？<a id="a-MQ"></a>”</p>
  <p id="aMR">须菩提言：<a id="a-MS"></a>“色非作法，<a id="a-MT"></a>受、<a id="a-MU"></a>想、<a id="a-MV"></a>行、<a id="a-MW"></a>识非作法。<a id="a-MX"></a>何以故？<a id="a-MY"></a>作者不可得故。<a id="a-MZ"></a>舍利弗，<a id="a-Ma"></a>眼非作法。<a id="a-Mb"></a>何以故？<a id="a-Mc"></a>作者不可得故；<a id="a-Md"></a>乃至意亦如是。<a id="a-Me"></a>眼界乃至意触因缘生受，<a id="a-Mf"></a>亦如是。</p>
  <p id="aMg">“复次，<a id="a-Mh"></a>舍利弗，<a id="a-Mi"></a>一切诸法皆非起非作。<a id="a-Mj"></a>何以故？<a id="a-Mk"></a>作者不可得故。<a id="a-Ml"></a>以是因缘故，<a id="a-Mm"></a>舍利弗，<a id="a-Mn"></a>色毕竟不生，<a id="a-Mo"></a>受、<a id="a-Mp"></a>想、<a id="a-Mq"></a>行、<a id="a-Mr"></a>识毕竟不生。<a id="a-Ms"></a>如舍利弗所言，<a id="a-Mt"></a>何因缘故，<a id="a-Mu"></a>毕竟不生是不名为色？<a id="a-Mv"></a>毕竟不生是不名为受、<a id="a-Mw"></a>想、<a id="a-Mx"></a>行、<a id="a-My"></a>识？<a id="a-Mz"></a>”</p>
  <p id="aN0">须菩提言：<a id="a-N1"></a>“色性空，<a id="a-N2"></a>是空无生、<a id="a-N3"></a>无灭、<a id="a-N4"></a>无住、<a id="a-N5"></a>无异；<a id="a-N6"></a>受、<a id="a-N7"></a>想、<a id="a-N8"></a>行、<a id="a-N9"></a>识性空，<a id="a-NA"></a>是空无生、<a id="a-NB"></a>无灭、<a id="a-NC"></a>无住、<a id="a-ND"></a>无异。<a id="a-NE"></a>眼乃至一切有为法性空，<a id="a-NF"></a>是空无生、<a id="a-NG"></a>无灭、<a id="a-NH"></a>无住、<a id="a-NI"></a>无异。<a id="a-NJ"></a>以是因缘故，<a id="a-NK"></a>舍利弗，<a id="a-NL"></a>毕竟不生不名色，<a id="a-NM"></a>毕竟不生不名受、<a id="a-NN"></a>想、<a id="a-NO"></a>行、<a id="a-NP"></a>识。<a id="a-NQ"></a>如舍利弗所言，<a id="a-NR"></a>何因缘故，<a id="a-NS"></a>毕竟不生法，<a id="a-NT"></a>当教是般若波罗蜜耶？<a id="a-NU"></a>”</p>
  <p id="aNV">须菩提言：<a id="a-NW"></a>“毕竟不生即是般若波罗蜜，<a id="a-NX"></a>般若波罗蜜即是毕竟不生，<a id="a-NY"></a>般若波罗蜜、<a id="a-NZ"></a>毕竟不生，<a id="a-Na"></a>无二无别。<a id="a-Nb"></a>以是因缘故，<a id="a-Nc"></a>舍利弗，<a id="a-Nd"></a>我说毕竟不生，<a id="a-Ne"></a>当教是般若波罗蜜耶？<a id="a-Nf"></a>如舍利弗所言，<a id="a-Ng"></a>何因缘故，<a id="a-Nh"></a>离毕竟不生，<a id="a-Ni"></a>无菩萨行阿耨多罗三藐三菩提？<a id="a-Nj"></a>”</p>
  <p id="aNk">“须菩提言：<a id="a-Nl"></a>“菩萨摩诃萨行般若波罗蜜时，<a id="a-Nm"></a>不见毕竟不生异般若波罗蜜，<a id="a-Nn"></a>亦不见毕竟不生异菩萨，<a id="a-No"></a>毕竟不生及菩萨，<a id="a-Np"></a>无二无别。<a id="a-Nq"></a>不见毕竟不生异色。<a id="a-Nr"></a>何以故？<a id="a-Ns"></a>是毕竟不生及色，<a id="a-Nt"></a>无二无别。<a id="a-Nu"></a>不见毕竟不生异受、<a id="a-Nv"></a>想、<a id="a-Nw"></a>行、<a id="a-Nx"></a>识。<a id="a-Ny"></a>何以故？<a id="a-Nz"></a>毕竟不生，<a id="a-O0"></a>受、<a id="a-O1"></a>想、<a id="a-O2"></a>行、<a id="a-O3"></a>识，<a id="a-O4"></a>无二无别。<a id="a-O5"></a>乃至一切种智亦如是。<a id="a-O6"></a>以是因缘故，<a id="a-O7"></a>舍利弗，<a id="a-O8"></a>离毕竟不生，<a id="a-O9"></a>无菩萨行阿耨多罗三藐三菩提。<a id="a-OA"></a>如舍利弗所言，<a id="a-OB"></a>何因缘故，<a id="a-OC"></a>菩萨闻作是说，<a id="a-OD"></a>心不没不悔、<a id="a-OE"></a>不惊不怖不畏，<a id="a-OF"></a>是名菩萨行般若波罗蜜？<a id="a-OG"></a>”</p>
  <p id="aOH">须菩提言：<a id="a-OI"></a>“菩萨摩诃萨，<a id="a-OJ"></a>不见诸法有觉、<a id="a-OK"></a>知想，<a id="a-OL"></a>见一切诸法如梦、<a id="a-OM"></a>如幻、<a id="a-ON"></a>如焰、<a id="a-OO"></a>如影、<a id="a-OP"></a>如化。<a id="a-OQ"></a>舍利弗，<a id="a-OR"></a>以是因缘故，<a id="a-OS"></a>菩萨闻作是说，<a id="a-OT"></a>心不没、<a id="a-OU"></a>不悔，<a id="a-OV"></a>不惊、<a id="a-OW"></a>不怖、<a id="a-OX"></a>不畏。<a id="a-OY"></a>”</p>
  <p id="aOZ">【论】论者言：<a id="a-Oa"></a>诸法无有自性者，<a id="a-Ob"></a>以性空破诸法各各性。<a id="a-Oc"></a>此中须菩提自说：<a id="a-Od"></a>诸法和合生，<a id="a-Oe"></a>无有自性。<a id="a-Of"></a>如和合五众等法，<a id="a-Og"></a>及六波罗蜜等善法，<a id="a-Oh"></a>从是出菩萨名字；<a id="a-Oi"></a>是菩萨从作法、<a id="a-Oj"></a>众法和合生故，<a id="a-Ok"></a>非一法所成，<a id="a-Ol"></a>以是故言假名。<a id="a-Om"></a>是众法亦从和合边生，<a id="a-On"></a>譬如有眼、<a id="a-Oo"></a>有色、<a id="a-Op"></a>有明、<a id="a-Oq"></a>有空、<a id="a-Or"></a>有欲见心等，<a id="a-Os"></a>诸因缘和合生眼识。<a id="a-Ot"></a>是中不得言眼是见者、<a id="a-Ou"></a>若识是见者、<a id="a-Ov"></a>若色是见者、<a id="a-Ow"></a>若明是见者。<a id="a-Ox"></a>若是眼、<a id="a-Oy"></a>色、<a id="a-Oz"></a>识等各各不得有所见，<a id="a-P0"></a>和合中亦不应有见。<a id="a-P1"></a>以是故，<a id="a-P2"></a>见法毕竟空，<a id="a-P3"></a>如幻、<a id="a-P4"></a>如梦。<a id="a-P5"></a>一切诸法亦如是。</p>
  <p id="aP6">复次，<a id="a-P7"></a>一切法无常亦不失：<a id="a-P8"></a>无常破常倒，<a id="a-P9"></a>不失破断灭倒；<a id="a-PA"></a>是无常不失法，<a id="a-PB"></a>即是入实相门。<a id="a-PC"></a>是故须菩提语舍利弗：<a id="a-PD"></a>无常即是动相，<a id="a-PE"></a>即是空相。<a id="a-PF"></a>一切法亦如是。</p>
  <p id="aPG">复次，<a id="a-PH"></a>一切法非常非失者，<a id="a-PI"></a>如十八空后义说。<a id="a-PJ"></a>色毕竟不生者，<a id="a-PK"></a>五众作者、<a id="a-PL"></a>生者、<a id="a-PM"></a>起者不可得故。</p>
  <p id="aPN">复次，<a id="a-PO"></a>生相不可得者，<a id="a-PP"></a>如先破生中说。<a id="a-PQ"></a>一切法亦如是。<a id="a-PR"></a>何以故说若色不生为非色、<a id="a-PS"></a>非受、<a id="a-PT"></a>想、<a id="a-PU"></a>行、<a id="a-PV"></a>识者，<a id="a-PW"></a>此中须菩提自说：<a id="a-PX"></a>色从因缘生，<a id="a-PY"></a>无有自性，<a id="a-PZ"></a>常空相。<a id="a-Pa"></a>若法常空相，<a id="a-Pb"></a>是法无生相、<a id="a-Pc"></a>无灭相、<a id="a-Pd"></a>无住、<a id="a-Pe"></a>异相；<a id="a-Pf"></a>受、<a id="a-Pg"></a>想、<a id="a-Ph"></a>行、<a id="a-Pi"></a>识亦如是。<a id="a-Pj"></a>是故不生相法即是无为，<a id="a-Pk"></a>非有为相。<a id="a-Pl"></a>余法亦如是。</p>
  <p id="aPm">毕竟不生当教谁般若者，<a id="a-Pn"></a>毕竟不生即是诸法实相，<a id="a-Po"></a>诸法实相即是般若波罗蜜，<a id="a-Pp"></a>云何以般若波罗蜜教般若波罗蜜？<a id="a-Pq"></a>若离是毕竟不生有菩萨者，<a id="a-Pr"></a>应当教般若波罗蜜。<a id="a-Ps"></a>是菩萨、<a id="a-Pt"></a>般若波罗蜜，<a id="a-Pu"></a>毕竟不生，<a id="a-Pv"></a>无二无别，<a id="a-Pw"></a>云何当教离毕竟不生行道者？<a id="a-Px"></a>上说中已合解。</p>
  <p id="aPy">菩萨闻是不没、<a id="a-Pz"></a>不悔者，<a id="a-Q0"></a>菩萨于一切法中，<a id="a-Q1"></a>不见我、<a id="a-Q2"></a>众生乃至知者、<a id="a-Q3"></a>见者，<a id="a-Q4"></a>亦无说者、<a id="a-Q5"></a>亦无听者，<a id="a-Q6"></a>无邪说、<a id="a-Q7"></a>无正说，<a id="a-Q8"></a>亦无无说者。<a id="a-Q9"></a>知一切法因缘和合故生，<a id="a-QA"></a>诸缘离故灭；<a id="a-QB"></a>无有起者、<a id="a-QC"></a>无有灭者，<a id="a-QD"></a>故不畏、<a id="a-QE"></a>不怖、<a id="a-QF"></a>不没、<a id="a-QG"></a>不悔。<a id="a-QH"></a>菩萨知一切法虚诳无实无定，<a id="a-QI"></a>若死急时，<a id="a-QJ"></a>若堕阿鼻泥犁，<a id="a-QK"></a>心犹不动，<a id="a-QL"></a>况闻虚声而有怖畏？<a id="a-QM"></a>如人梦中见怖畏事，<a id="a-QN"></a>觉已则无恐心，<a id="a-QO"></a>知梦法能诳心，<a id="a-QP"></a>无有实事。<a id="a-QQ"></a>菩萨亦如是，<a id="a-QR"></a>入世间心梦中，<a id="a-QS"></a>见有恐畏；<a id="a-QT"></a>得诸法实相觉时，<a id="a-QU"></a>则无所畏，<a id="a-QV"></a>知诸法但是虚诳，<a id="a-QW"></a>无有真实。</p>
  <p id="aQX">复次，<a id="a-QY"></a>譬如幻事，<a id="a-QZ"></a>智者虽见，<a id="a-Qa"></a>心无所惑，<a id="a-Qb"></a>知是诳法；<a id="a-Qc"></a>菩萨亦如是，<a id="a-Qd"></a>知一切法如幻、<a id="a-Qe"></a>能诳人心，<a id="a-Qf"></a>是中无实，<a id="a-Qg"></a>以是故不怖畏。<a id="a-Qh"></a>如焰、<a id="a-Qi"></a>如影、<a id="a-Qj"></a>如化，<a id="a-Qk"></a>亦如是。</p>
  <p id="aQl">【经】须菩提白佛言：<a id="a-Qm"></a>“世尊，<a id="a-Qn"></a>菩萨摩诃萨行般若波罗蜜，<a id="a-Qo"></a>如是观诸法，<a id="a-Qp"></a>是时菩萨摩诃萨：<a id="a-Qq"></a>不受色，<a id="a-Qr"></a>不示色，<a id="a-Qs"></a>不住色，<a id="a-Qt"></a>不著色，<a id="a-Qu"></a>不言是色；<a id="a-Qv"></a>受、<a id="a-Qw"></a>想、<a id="a-Qx"></a>行、<a id="a-Qy"></a>识亦不受、<a id="a-Qz"></a>不示、<a id="a-R0"></a>不住、<a id="a-R1"></a>不著，<a id="a-R2"></a>亦不言是受、<a id="a-R3"></a>想、<a id="a-R4"></a>行、<a id="a-R5"></a>识。<a id="a-R6"></a>眼不受、<a id="a-R7"></a>不示、<a id="a-R8"></a>不住、<a id="a-R9"></a>不著，<a id="a-RA"></a>亦不言是眼；<a id="a-RB"></a>耳、<a id="a-RC"></a>鼻、<a id="a-RD"></a>舌、<a id="a-RE"></a>身、<a id="a-RF"></a>意亦不受、<a id="a-RG"></a>不示、<a id="a-RH"></a>不住、<a id="a-RI"></a>不著，<a id="a-RJ"></a>亦不言是意。<a id="a-RK"></a>檀波罗蜜不受、<a id="a-RL"></a>不示、<a id="a-RM"></a>不住、<a id="a-RN"></a>不著，<a id="a-RO"></a>亦不言是檀波罗蜜；<a id="a-RP"></a>尸罗波罗蜜、<a id="a-RQ"></a>羼提波罗蜜、<a id="a-RR"></a>毗梨耶波罗蜜、<a id="a-RS"></a>禅波罗蜜、<a id="a-RT"></a>般若波罗蜜，<a id="a-RU"></a>不受、<a id="a-RV"></a>不示、<a id="a-RW"></a>不住、<a id="a-RX"></a>不著，<a id="a-RY"></a>亦不言是般若波罗蜜。<a id="a-RZ"></a>内空不受、<a id="a-Ra"></a>不示、<a id="a-Rb"></a>不住、<a id="a-Rc"></a>不著，<a id="a-Rd"></a>亦不言是内空。<a id="a-Re"></a>乃至无法有法空亦如是。</p>
  <p id="aRf">“复次，<a id="a-Rg"></a>世尊，<a id="a-Rh"></a>菩萨摩诃萨行般若波罗蜜时，<a id="a-Ri"></a>四念处不受、<a id="a-Rj"></a>不示、<a id="a-Rk"></a>不住、<a id="a-Rl"></a>不著，<a id="a-Rm"></a>亦不言是四念处；<a id="a-Rn"></a>乃至十八不共法不受、<a id="a-Ro"></a>不示、<a id="a-Rp"></a>不住、<a id="a-Rq"></a>不著，<a id="a-Rr"></a>亦不言是十八不共法。<a id="a-Rs"></a>一切三昧门、<a id="a-Rt"></a>一切陀罗尼门乃至一切种智，<a id="a-Ru"></a>不受、<a id="a-Rv"></a>不示、<a id="a-Rw"></a>不住、<a id="a-Rx"></a>不著，<a id="a-Ry"></a>亦不言是一切种智。<a id="a-Rz"></a>”</p>
  <p id="aS0">“复次，<a id="a-S1"></a>世尊，<a id="a-S2"></a>菩萨摩诃萨行般若波罗蜜时，<a id="a-S3"></a>不见色，<a id="a-S4"></a>乃至不见一切种智。<a id="a-S5"></a>何以故？<a id="a-S6"></a>色不生，<a id="a-S7"></a>是非色；<a id="a-S8"></a>受、<a id="a-S9"></a>想、<a id="a-SA"></a>行、<a id="a-SB"></a>识不生，<a id="a-SC"></a>是非识。<a id="a-SD"></a>眼不生，<a id="a-SE"></a>是非眼；<a id="a-SF"></a>耳、<a id="a-SG"></a>鼻、<a id="a-SH"></a>舌、<a id="a-SI"></a>身、<a id="a-SJ"></a>意不生，<a id="a-SK"></a>是非意。<a id="a-SL"></a>檀波罗蜜不生，<a id="a-SM"></a>是非檀波罗蜜；<a id="a-SN"></a>乃至般若波罗蜜不生，<a id="a-SO"></a>是非般若波罗蜜。<a id="a-SP"></a>何以故？<a id="a-SQ"></a>色不生，<a id="a-SR"></a>不二不别，<a id="a-SS"></a>乃至般若波罗蜜不生，<a id="a-ST"></a>不二不别。<a id="a-SU"></a>内空不生，<a id="a-SV"></a>是非内空；<a id="a-SW"></a>乃至无法有法空不生，<a id="a-SX"></a>是非无法有法空。<a id="a-SY"></a>何以故？<a id="a-SZ"></a>内空乃至无法有法空不生，<a id="a-Sa"></a>不二不别。<a id="a-Sb"></a>世尊，<a id="a-Sc"></a>四念处不生，<a id="a-Sd"></a>非四念处。<a id="a-Se"></a>何以故？<a id="a-Sf"></a>四念处不生，<a id="a-Sg"></a>不二不别。<a id="a-Sh"></a>何以故？<a id="a-Si"></a>世尊，<a id="a-Sj"></a>是不生法，<a id="a-Sk"></a>非一、<a id="a-Sl"></a>非二、<a id="a-Sm"></a>非三、<a id="a-Sn"></a>非异。<a id="a-So"></a>以是故，<a id="a-Sp"></a>四念处不生，<a id="a-Sq"></a>不二不别。<a id="a-Sr"></a>乃至十八不共法不生，<a id="a-Ss"></a>非十八不共法。<a id="a-St"></a>何以故？<a id="a-Su"></a>十八不共法、<a id="a-Sv"></a>不生，<a id="a-Sw"></a>不二不别。<a id="a-Sx"></a>何以故？<a id="a-Sy"></a>世尊，<a id="a-Sz"></a>是不生法，<a id="a-T0"></a>非一、<a id="a-T1"></a>非二、<a id="a-T2"></a>非三、<a id="a-T3"></a>非异。<a id="a-T4"></a>以是故，<a id="a-T5"></a>十八不共法不生，<a id="a-T6"></a>非十八不共法。<a id="a-T7"></a>世尊，<a id="a-T8"></a>如不生，<a id="a-T9"></a>是非如；<a id="a-TA"></a>乃至不可思议性不生，<a id="a-TB"></a>是非不可思议性。<a id="a-TC"></a>世尊，<a id="a-TD"></a>是阿耨多罗三藐三菩提不生，<a id="a-TE"></a>一切智、<a id="a-TF"></a>一切种智不生，<a id="a-TG"></a>是非一切种智。<a id="a-TH"></a>何以故？<a id="a-TI"></a>是阿耨多罗三藐三菩提，<a id="a-TJ"></a>乃至一切种智不生，<a id="a-TK"></a>不二不别。<a id="a-TL"></a>何以故？<a id="a-TM"></a>世尊，<a id="a-TN"></a>是不生法，<a id="a-TO"></a>非一、<a id="a-TP"></a>非二、<a id="a-TQ"></a>非三、<a id="a-TR"></a>非异。<a id="a-TS"></a>以是故，<a id="a-TT"></a>乃至一切种智不生，<a id="a-TU"></a>非一切种智。<a id="a-TV"></a>世尊，<a id="a-TW"></a>色不灭相，<a id="a-TX"></a>是非色。<a id="a-TY"></a>何以故？<a id="a-TZ"></a>色及不灭相，<a id="a-Ta"></a>不二不别。<a id="a-Tb"></a>何以故？<a id="a-Tc"></a>世尊，<a id="a-Td"></a>是不灭法，<a id="a-Te"></a>非一、<a id="a-Tf"></a>非二、<a id="a-Tg"></a>非三、<a id="a-Th"></a>非异。<a id="a-Ti"></a>以是故，<a id="a-Tj"></a>色不灭相，<a id="a-Tk"></a>是非色。<a id="a-Tl"></a>受、<a id="a-Tm"></a>想、<a id="a-Tn"></a>行、<a id="a-To"></a>识不灭相，<a id="a-Tp"></a>是非识。<a id="a-Tq"></a>何以故？<a id="a-Tr"></a>识不灭，<a id="a-Ts"></a>不二不别。<a id="a-Tt"></a>何以故？<a id="a-Tu"></a>世尊，<a id="a-Tv"></a>是不灭法，<a id="a-Tw"></a>非一、<a id="a-Tx"></a>非二、<a id="a-Ty"></a>非三、<a id="a-Tz"></a>非异。<a id="a-U0"></a>以是故，<a id="a-U1"></a>识不灭相，<a id="a-U2"></a>是非识。<a id="a-U3"></a>檀波罗蜜乃至般若波罗蜜，<a id="a-U4"></a>内空乃至无法有法空，<a id="a-U5"></a>四念处乃至十八不共法，<a id="a-U6"></a>亦如是。<a id="a-U7"></a>世尊，<a id="a-U8"></a>以是故，<a id="a-U9"></a>色入无二法数，<a id="a-UA"></a>受、<a id="a-UB"></a>想、<a id="a-UC"></a>行、<a id="a-UD"></a>识入无二法数，<a id="a-UE"></a>乃至一切种智入无二法数。<a id="a-UF"></a>”</p>
  <p id="aUG">【论】论者言：<a id="a-UH"></a>须菩提白佛：<a id="a-UI"></a>菩萨能如是观诸法，<a id="a-UJ"></a>于五众中有五种正观行，<a id="a-UK"></a>所谓不受，<a id="a-UL"></a>以五众中有无常火能烧心故。<a id="a-UM"></a>不示者，<a id="a-UN"></a>不取相，<a id="a-UO"></a>非但观无常等过，<a id="a-UP"></a>观是五众空，<a id="a-UQ"></a>不取相故。<a id="a-UR"></a>不住者，<a id="a-US"></a>不依止五众，<a id="a-UT"></a>畏诸烦恼贼来故，<a id="a-UU"></a>不敢久住；<a id="a-UV"></a>譬如空聚落，<a id="a-UW"></a>贼所止处，<a id="a-UX"></a>智者不应久住。<a id="a-UY"></a>不著者，<a id="a-UZ"></a>五众若有一罪，<a id="a-Ua"></a>犹不应著，<a id="a-Ub"></a>何况身有饥渴、<a id="a-Uc"></a>寒热、<a id="a-Ud"></a>老病死等，<a id="a-Ue"></a>心有忧愁、<a id="a-Uf"></a>恐怖、<a id="a-Ug"></a>妒嫉、<a id="a-Uh"></a>瞋恚等，<a id="a-Ui"></a>后世堕三恶道！<a id="a-Uj"></a>一切无常、<a id="a-Uk"></a>苦、<a id="a-Ul"></a>空、<a id="a-Um"></a>无我，<a id="a-Un"></a>不得自在；<a id="a-Uo"></a>如是等无量无边过罪，<a id="a-Up"></a>云何可著？<a id="a-Uq"></a>不言是色者，<a id="a-Ur"></a>不以邪见说色，<a id="a-Us"></a>若常若无常等。<a id="a-Ut"></a>不言五众如是定相，<a id="a-Uu"></a>乃至一切种智亦如是。<a id="a-Uv"></a>何以故？<a id="a-Uw"></a>色中行五种正行，<a id="a-Ux"></a>是五众皆无生相，<a id="a-Uy"></a>皆一相，<a id="a-Uz"></a>一相则无相；<a id="a-V0"></a>若无相则非有五众，<a id="a-V1"></a>乃至一切种智亦如是。<a id="a-V2"></a>若一切法无生相，<a id="a-V3"></a>般若波罗蜜不二不别。<a id="a-V4"></a>得是无生心，<a id="a-V5"></a>即是般若波罗蜜；<a id="a-V6"></a>得般若波罗蜜，<a id="a-V7"></a>即知诸法不生不灭。<a id="a-V8"></a>以是故，<a id="a-V9"></a>般若波罗蜜即是不生，<a id="a-VA"></a>不二不别。</p>
  <p id="aVB">复次，<a id="a-VC"></a>须菩提自说因缘，<a id="a-VD"></a>所谓是无生法，<a id="a-VE"></a>不一相，<a id="a-VF"></a>不二、<a id="a-VG"></a>不三、<a id="a-VH"></a>不异。<a id="a-VI"></a>何以故？<a id="a-VJ"></a>诸法无生一相故，<a id="a-VK"></a>乃至一切种智亦如是。<a id="a-VL"></a>如无生，<a id="a-VM"></a>无灭亦如是。</p>
  <p id="aVN">问曰：<a id="a-VO"></a>末后何以说色乃至一切种智，<a id="a-VP"></a>入无二法数？</p>
  <p id="aVQ">答曰：<a id="a-VR"></a>菩萨若未破色，<a id="a-VS"></a>则生爱等结使，<a id="a-VT"></a>著是色等；<a id="a-VU"></a>破色已，<a id="a-VV"></a>则生邪见，<a id="a-VW"></a>著是色空等。<a id="a-VX"></a>今色等用空智慧故，<a id="a-VY"></a>皆空不二相。<a id="a-VZ"></a>是诸法虚妄不实，<a id="a-Va"></a>内外入所摄故，<a id="a-Vb"></a>名为二。<a id="a-Vc"></a>色等乃至一切种智，<a id="a-Vd"></a>离是二，<a id="a-Ve"></a>名不二。<a id="a-Vf"></a>今须菩提怜愍众生，<a id="a-Vg"></a>利益诸菩萨故，<a id="a-Vh"></a>说是诸法不二，<a id="a-Vi"></a>入无二法数中。</p>
 </body>
</html>