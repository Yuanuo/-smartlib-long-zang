<!doctype html>
<html id="z3IBVFVtO" data-ver="1626">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第十一</h1>
  <h2 id="a2">释初品中舍利弗因缘</h2>
  <p id="a3">【经】佛告舍利弗：</p>
  <p id="a4">【论】问曰：<a id="a-5"></a>般若波罗蜜，<a id="a-6"></a>是菩萨摩诃萨法，<a id="a-7"></a>佛何以故告舍利弗而不告菩萨？</p>
  <p id="a8">答曰：<a id="a-9"></a>舍利弗于一切弟子中，<a id="a-A"></a>智慧最第一，<a id="a-B"></a>如佛偈说：</p>
  <p id="aC"></p>
  <p id="aD"></p>
  <p id="aE"></p>
  <p id="aF"></p>
  <p id="aG"></p>
  <p id="aH"></p>
  <p id="aI"></p>
  <p id="aJ"></p>
  <p id="aK"></p>
  <p id="aL"></p>
  <p id="aM"></p>
  <p id="aN"></p>
  <p id="aO"></p>
  <p id="aP"></p>
  <p id="aQ"></p>
  <p id="aR"></p>
  <p id="aS"></p>
  <p id="aT"></p>
  <p id="aU"></p>
  <p id="aV"></p>
  <p id="aW"></p>
  <p id="aX"></p>
  <p id="aY"></p>
  <p id="aZ"></p>
  <p id="aa"></p>
  <p id="ab"></p>
  <p id="ac"></p>
  <p id="ad"></p>
  <p id="ae">【经】“菩萨摩诃萨，<a id="a-f"></a>欲以一切种智知一切法，<a id="a-g"></a>当习行般若波罗蜜。<a id="a-h"></a>”</p>
  <p id="ai">【论】菩萨摩诃萨义，<a id="a-j"></a>如先赞菩萨品中说。</p>
  <p id="ak">问曰：<a id="a-l"></a>云何名一切种？<a id="a-m"></a>云何名一切法？</p>
  <p id="an">答曰：<a id="a-o"></a>智慧门名为种。<a id="a-p"></a>有人以一智慧门观，<a id="a-q"></a>有人以二、<a id="a-r"></a>三、<a id="a-s"></a>十、<a id="a-t"></a>百、<a id="a-u"></a>千、<a id="a-v"></a>万乃至恒河沙等阿僧祇智慧门观诸法。<a id="a-w"></a>今以一切智慧门入一切种，<a id="a-x"></a>观一切法，<a id="a-y"></a>是名一切种。<a id="a-z"></a>如凡夫人三种观，<a id="a-10"></a>欲、<a id="a-11"></a>离欲、<a id="a-12"></a>离色故：<a id="a-13"></a>观欲色界粗恶、<a id="a-14"></a>诳惑、<a id="a-15"></a>浊重。<a id="a-16"></a>佛弟子八种观：<a id="a-17"></a>无常、<a id="a-18"></a>苦、<a id="a-19"></a>空、<a id="a-1A"></a>无我、<a id="a-1B"></a>如病、<a id="a-1C"></a>如痈、<a id="a-1D"></a>如箭入体、<a id="a-1E"></a>恼患。<a id="a-1F"></a>是八种圣观，<a id="a-1G"></a>入四圣谛中，<a id="a-1H"></a>为十六行之四。<a id="a-1I"></a>十六者，<a id="a-1J"></a>观苦四种：<a id="a-1K"></a>无常、<a id="a-1L"></a>苦、<a id="a-1M"></a>空、<a id="a-1N"></a>无我。<a id="a-1O"></a>观苦因四种：<a id="a-1P"></a>集、<a id="a-1Q"></a>因、<a id="a-1R"></a>缘、<a id="a-1S"></a>生。<a id="a-1T"></a>观苦尽四种：<a id="a-1U"></a>尽、<a id="a-1V"></a>灭、<a id="a-1W"></a>妙、<a id="a-1X"></a>出。<a id="a-1Y"></a>观道四种：<a id="a-1Z"></a>道、<a id="a-1a"></a>正、<a id="a-1b"></a>行、<a id="a-1c"></a>迹。<a id="a-1d"></a>出入息中复有十六行：<a id="a-1e"></a>一、<a id="a-1f"></a>观入息，<a id="a-1g"></a>二、<a id="a-1h"></a>观出息，<a id="a-1i"></a>三、<a id="a-1j"></a>观息长息短，<a id="a-1k"></a>四、<a id="a-1l"></a>观息遍身，<a id="a-1m"></a>五、<a id="a-1n"></a>除诸身行，<a id="a-1o"></a>六、<a id="a-1p"></a>受喜，<a id="a-1q"></a>七、<a id="a-1r"></a>受乐，<a id="a-1s"></a>八者、<a id="a-1t"></a>受诸心行，<a id="a-1u"></a>九、<a id="a-1v"></a>作喜，<a id="a-1w"></a>十、<a id="a-1x"></a>心作摄，<a id="a-1y"></a>十一、<a id="a-1z"></a>心作解脱，<a id="a-20"></a>十二、<a id="a-21"></a>观无常，<a id="a-22"></a>十三、<a id="a-23"></a>观散坏，<a id="a-24"></a>十四、<a id="a-25"></a>观离欲，<a id="a-26"></a>十五、<a id="a-27"></a>观灭，<a id="a-28"></a>十六、<a id="a-29"></a>观弃舍。<a id="a-2A"></a>复有六种念：<a id="a-2B"></a>念佛者，<a id="a-2C"></a>佛是多陀阿伽度、<a id="a-2D"></a>阿罗呵、<a id="a-2E"></a>三藐三佛陀，<a id="a-2F"></a>如是等十号；<a id="a-2G"></a>五念如后说。<a id="a-2H"></a>世智、<a id="a-2I"></a>出世智，<a id="a-2J"></a>阿罗汉、<a id="a-2K"></a>辟支佛、<a id="a-2L"></a>菩萨、<a id="a-2M"></a>佛智，<a id="a-2N"></a>如是等智慧知诸法，<a id="a-2O"></a>名为一切种。<a id="a-2P"></a>一切法者，<a id="a-2Q"></a>识所缘法，<a id="a-2R"></a>是一切法。<a id="a-2S"></a>所谓眼识缘色、<a id="a-2T"></a>耳识缘声、<a id="a-2U"></a>鼻识缘香、<a id="a-2V"></a>舌识缘味、<a id="a-2W"></a>身识缘触、<a id="a-2X"></a>意识缘法，<a id="a-2Y"></a>缘眼、<a id="a-2Z"></a>缘色、<a id="a-2a"></a>缘眼识，<a id="a-2b"></a>乃至缘意、<a id="a-2c"></a>缘法、<a id="a-2d"></a>缘意识，<a id="a-2e"></a>是名一切法，<a id="a-2f"></a>是为识所缘法。</p>
  <p id="a2g">复次，<a id="a-2h"></a>智所缘法，<a id="a-2i"></a>是一切法。<a id="a-2j"></a>所谓苦智知苦、<a id="a-2k"></a>集智知集、<a id="a-2l"></a>尽智知尽、<a id="a-2m"></a>道智知道，<a id="a-2n"></a>世智知苦、<a id="a-2o"></a>集、<a id="a-2p"></a>尽、<a id="a-2q"></a>道及虚空、<a id="a-2r"></a>非数缘灭，<a id="a-2s"></a>是为智所缘法。</p>
  <p id="a2t">复次，<a id="a-2u"></a>二法摄一切法：<a id="a-2v"></a>色法、<a id="a-2w"></a>无色法，<a id="a-2x"></a>可见法、<a id="a-2y"></a>不可见法，<a id="a-2z"></a>有对法、<a id="a-30"></a>无对法，<a id="a-31"></a>有漏、<a id="a-32"></a>无漏，<a id="a-33"></a>有为、<a id="a-34"></a>无为，<a id="a-35"></a>心相应、<a id="a-36"></a>心不相应，<a id="a-37"></a>业相应、<a id="a-38"></a>业不相应（心法中除思余尽相应业即是思故除），<a id="a-39"></a>近法、<a id="a-3A"></a>远法等。<a id="a-3B"></a>如是种种二法，<a id="a-3C"></a>摄一切法（现在及无为是为近法，<a id="a-3D"></a>未来、<a id="a-3E"></a>过去是名远法）。</p>
  <p id="a3F">复次，<a id="a-3G"></a>三种法摄一切法：<a id="a-3H"></a>善、<a id="a-3I"></a>不善、<a id="a-3J"></a>无记，<a id="a-3K"></a>学、<a id="a-3L"></a>无学、<a id="a-3M"></a>非学非无学，<a id="a-3N"></a>见谛断、<a id="a-3O"></a>思惟断、<a id="a-3P"></a>不断。<a id="a-3Q"></a>复有三种法：<a id="a-3R"></a>五众、<a id="a-3S"></a>十二入、<a id="a-3T"></a>十八界。<a id="a-3U"></a>持如是等种种三法，<a id="a-3V"></a>摄一切法复有四种法：<a id="a-3W"></a>过去、<a id="a-3X"></a>未来、<a id="a-3Y"></a>现在法，<a id="a-3Z"></a>非过去、<a id="a-3a"></a>未来、<a id="a-3b"></a>现在法；<a id="a-3c"></a>欲界系法，<a id="a-3d"></a>色界系法，<a id="a-3e"></a>无色界系法，<a id="a-3f"></a>不系法；<a id="a-3g"></a>从善因法、<a id="a-3h"></a>从不善因法、<a id="a-3i"></a>从无记因法、<a id="a-3j"></a>从非善非不善无记因法；<a id="a-3k"></a>缘缘法、<a id="a-3l"></a>缘不缘法、<a id="a-3m"></a>缘缘不缘法、<a id="a-3n"></a>非缘缘非缘不缘法。<a id="a-3o"></a>如是等四种法，<a id="a-3p"></a>摄一切法。<a id="a-3q"></a>有五种法：<a id="a-3r"></a>色、<a id="a-3s"></a>心、<a id="a-3t"></a>心相应、<a id="a-3u"></a>心不相应、<a id="a-3v"></a>无为法。<a id="a-3w"></a>如是等种种五法，<a id="a-3x"></a>摄一切法。<a id="a-3y"></a>有六种法：<a id="a-3z"></a>见苦断法，<a id="a-40"></a>见集、<a id="a-41"></a>尽、<a id="a-42"></a>道断法，<a id="a-43"></a>思惟断法，<a id="a-44"></a>不断法。<a id="a-45"></a>如是等种种六法，<a id="a-46"></a>乃至无量法摄一切法，<a id="a-47"></a>是为一切法。</p>
  <p id="a48">问曰：<a id="a-49"></a>诸法甚深微妙不可思议，<a id="a-4A"></a>一切众生尚不能得知，<a id="a-4B"></a>何况一人欲尽知一切法？<a id="a-4C"></a>譬如有人欲量大地，<a id="a-4D"></a>及数大海水渧，<a id="a-4E"></a>欲称须弥山，<a id="a-4F"></a>欲知虚空边际，<a id="a-4G"></a>如是等皆不可知，<a id="a-4H"></a>云何欲以一切种知一切法？</p>
  <p id="a4I">答曰：<a id="a-4J"></a>愚痴闇蔽甚大苦，<a id="a-4K"></a>智慧光明最为乐！<a id="a-4L"></a>一切众生皆不用苦，<a id="a-4M"></a>但欲求乐。<a id="a-4N"></a>是故菩萨求一切第一大智慧，<a id="a-4O"></a>观一切种，<a id="a-4P"></a>欲知一切法。<a id="a-4Q"></a>是菩萨发大心，<a id="a-4R"></a>普为一切众生求大智慧，<a id="a-4S"></a>是故欲知一切种一切法。<a id="a-4T"></a>如医为一人、<a id="a-4U"></a>二人，<a id="a-4V"></a>用一种、<a id="a-4W"></a>二种药则足；<a id="a-4X"></a>若欲治一切众生病者，<a id="a-4Y"></a>当须一切种药。<a id="a-4Z"></a>菩萨亦如是，<a id="a-4a"></a>欲度一切众生故，<a id="a-4b"></a>欲知一切种、<a id="a-4c"></a>一切法。<a id="a-4d"></a>如诸法甚深微妙无量，<a id="a-4e"></a>菩萨智慧亦甚深微妙无量，<a id="a-4f"></a>先答破一切智人中已广说，<a id="a-4g"></a>如函大盖亦大。</p>
  <p id="a4h">复次，<a id="a-4i"></a>若不以理求一切法，<a id="a-4j"></a>则不可得；<a id="a-4k"></a>若以理求之，<a id="a-4l"></a>则无不得。<a id="a-4m"></a>譬如钻火以木，<a id="a-4n"></a>则火可得；<a id="a-4o"></a>析薪求火，<a id="a-4p"></a>火不可得。<a id="a-4q"></a>如大地有边际，<a id="a-4r"></a>非一切智人，<a id="a-4s"></a>无大神力，<a id="a-4t"></a>则不能知；<a id="a-4u"></a>若神通力大，<a id="a-4v"></a>则知三千大千世界地边际。<a id="a-4w"></a>今此大地在金刚上，<a id="a-4x"></a>三千大千世界四边则虚空，<a id="a-4y"></a>如是名地边。<a id="a-4z"></a>欲称须弥山，<a id="a-50"></a>亦如是。<a id="a-51"></a>欲量虚空，<a id="a-52"></a>非不能量，<a id="a-53"></a>虚空无法，<a id="a-54"></a>故不可量。</p>
  <p id="a55">【经】舍利弗白佛言：<a id="a-56"></a>“世尊，<a id="a-57"></a>菩萨摩诃萨，<a id="a-58"></a>云何欲以一切种知一切法，<a id="a-59"></a>当习行般若波罗蜜？<a id="a-5A"></a>”</p>
  <p id="a5B">【论】问曰：<a id="a-5C"></a>佛欲说般若波罗蜜故，<a id="a-5D"></a>种种现神变，<a id="a-5E"></a>现已应即说，<a id="a-5F"></a>何以故令舍利弗问而后说？</p>
  <p id="a5G">答曰：<a id="a-5H"></a>问而后答，<a id="a-5I"></a>佛法应尔。</p>
  <p id="a5J">复次，<a id="a-5K"></a>舍利弗知般若波罗蜜甚深，<a id="a-5L"></a>微妙无相之法，<a id="a-5M"></a>难解难知。<a id="a-5N"></a>自以智力种种思惟：<a id="a-5O"></a>若观诸法无常，<a id="a-5P"></a>是般若波罗蜜耶？<a id="a-5Q"></a>不是耶？<a id="a-5R"></a>不能自了，<a id="a-5S"></a>以是故问。</p>
  <p id="a5T">复次，<a id="a-5U"></a>舍利弗非一切智，<a id="a-5V"></a>于佛智慧中譬如小儿。<a id="a-5W"></a>如说阿婆檀那经中：<a id="a-5X"></a>佛在祇洹住，<a id="a-5Y"></a>晡时经行，<a id="a-5Z"></a>舍利弗从佛经行。<a id="a-5a"></a>是时，<a id="a-5b"></a>有鹰逐鸽，<a id="a-5c"></a>鸽飞来佛边住，<a id="a-5d"></a>佛经行过之，<a id="a-5e"></a>影覆鸽上，<a id="a-5f"></a>鸽身安隐，<a id="a-5g"></a>怖畏即除，<a id="a-5h"></a>不复作声。<a id="a-5i"></a>后舍利弗影到，<a id="a-5j"></a>鸽便作声，<a id="a-5k"></a>颤怖如初。<a id="a-5l"></a>舍利弗白佛言：<a id="a-5m"></a>“佛及我身，<a id="a-5n"></a>俱无三毒。<a id="a-5o"></a>以何因缘，<a id="a-5p"></a>佛影覆鸽，<a id="a-5q"></a>鸽便无声，<a id="a-5r"></a>不复恐怖？<a id="a-5s"></a>我影覆上，<a id="a-5t"></a>鸽便作声，<a id="a-5u"></a>颤栗如初？<a id="a-5v"></a>”佛言：<a id="a-5w"></a>“汝三毒习气未尽，<a id="a-5x"></a>以是故，<a id="a-5y"></a>汝影覆时恐怖不除。<a id="a-5z"></a>汝观此鸽宿世因缘，<a id="a-60"></a>几世作鸽？<a id="a-61"></a>”舍利弗即时入宿命智三昧，<a id="a-62"></a>观见此鸽从鸽中来，<a id="a-63"></a>如是一、<a id="a-64"></a>二、<a id="a-65"></a>三世，<a id="a-66"></a>乃至八万大劫，<a id="a-67"></a>常作鸽身；<a id="a-68"></a>过是已往，<a id="a-69"></a>不能复见。<a id="a-6A"></a>舍利弗从三昧起，<a id="a-6B"></a>白佛言：<a id="a-6C"></a>“是鸽八万大劫中，<a id="a-6D"></a>常作鸽身；<a id="a-6E"></a>过是已前，<a id="a-6F"></a>不能复知。<a id="a-6G"></a>”佛言：<a id="a-6H"></a>“汝若不能尽知过去世，<a id="a-6I"></a>试观未来世，<a id="a-6J"></a>此鸽何时当脱？<a id="a-6K"></a>”舍利弗即入愿智三昧，<a id="a-6L"></a>观见此鸽，<a id="a-6M"></a>一、<a id="a-6N"></a>二、<a id="a-6O"></a>三世，<a id="a-6P"></a>乃至八万大劫，<a id="a-6Q"></a>未脱鸽身；<a id="a-6R"></a>过是已往，<a id="a-6S"></a>亦不能知。<a id="a-6T"></a>从三昧起白佛言：<a id="a-6U"></a>“我见此鸽从一世、<a id="a-6V"></a>二世乃至八万大劫，<a id="a-6W"></a>未免鸽身；<a id="a-6X"></a>过此已往，<a id="a-6Y"></a>不复能知！<a id="a-6Z"></a>我不知过去、<a id="a-6a"></a>未来齐限，<a id="a-6b"></a>不审此鸽何时当脱？<a id="a-6c"></a>”佛告舍利弗：<a id="a-6d"></a>“此鸽除诸声闻、<a id="a-6e"></a>辟支佛所知齐限，<a id="a-6f"></a>复于恒河沙等大劫中常作鸽身，<a id="a-6g"></a>罪讫得出。<a id="a-6h"></a>轮转五道中，<a id="a-6i"></a>后得为人，<a id="a-6j"></a>经五百世中，<a id="a-6k"></a>乃得利根。<a id="a-6l"></a>是时有佛，<a id="a-6m"></a>度无量阿僧祇众生，<a id="a-6n"></a>然后入无余涅槃。<a id="a-6o"></a>遗法在世，<a id="a-6p"></a>是人作五戒优婆塞，<a id="a-6q"></a>从比丘闻赞佛功德，<a id="a-6r"></a>于是初发心，<a id="a-6s"></a>愿欲作佛。<a id="a-6t"></a>然后于三阿僧祇劫，<a id="a-6u"></a>行六波罗蜜，<a id="a-6v"></a>十地具足，<a id="a-6w"></a>得作佛，<a id="a-6x"></a>度无量众生已而入涅槃。<a id="a-6y"></a>”是时，<a id="a-6z"></a>舍利弗向佛忏悔，<a id="a-70"></a>白佛言：<a id="a-71"></a>“我于一鸟，<a id="a-72"></a>尚不能知其本末，<a id="a-73"></a>何况诸法？<a id="a-74"></a>我若知佛智慧如是者，<a id="a-75"></a>为佛智慧故，<a id="a-76"></a>宁入阿鼻地狱受无量劫苦，<a id="a-77"></a>不以为难。<a id="a-78"></a>”如是等，<a id="a-79"></a>于诸法中不了故问。</p>
  <p data-pb></p>
  <h2 id="a7A">释初品中檀波罗蜜义</h2>
  <p id="a7B">【经】佛告舍利弗：<a id="a-7C"></a>“菩萨摩诃萨，<a id="a-7D"></a>以不住法住般若波罗蜜中。<a id="a-7E"></a>以无所舍法应具足檀波罗蜜，<a id="a-7F"></a>施者、<a id="a-7G"></a>受者及财物不可得故。<a id="a-7H"></a>”</p>
  <p id="a7I">【论】问曰：<a id="a-7J"></a>般若波罗蜜是何等法？</p>
  <p id="a7K">答曰：<a id="a-7L"></a>有人言：<a id="a-7M"></a>“无漏慧根是般若波罗蜜相。<a id="a-7N"></a>何以故？<a id="a-7O"></a>一切慧中第一慧，<a id="a-7P"></a>是名般若波罗蜜；<a id="a-7Q"></a>无漏慧根是第一，<a id="a-7R"></a>以是故，<a id="a-7S"></a>无漏慧根名般若波罗蜜。<a id="a-7T"></a>”</p>
  <p id="a7U">问曰：<a id="a-7V"></a>若菩萨未断结，<a id="a-7W"></a>云何得行无漏慧？</p>
  <p id="a7X">答曰：<a id="a-7Y"></a>菩萨虽未断结，<a id="a-7Z"></a>行相似无漏般若波罗蜜，<a id="a-7a"></a>是故得名行无漏般若波罗蜜。<a id="a-7b"></a>譬如声闻人行暖法、<a id="a-7c"></a>顶法、<a id="a-7d"></a>忍法、<a id="a-7e"></a>世间第一法，<a id="a-7f"></a>先行相似无漏法，<a id="a-7g"></a>后易得生苦法智忍。<a id="a-7h"></a>有人言：<a id="a-7i"></a>“菩萨有二种，<a id="a-7j"></a>有断结使清净，<a id="a-7k"></a>有未断结不清净。<a id="a-7l"></a>断结清净菩萨，<a id="a-7m"></a>能行无漏般若波罗蜜。<a id="a-7n"></a>”</p>
  <p id="a7o">问曰：<a id="a-7p"></a>若菩萨断结清净，<a id="a-7q"></a>复何以行般若波罗蜜？</p>
  <p id="a7r">答曰：<a id="a-7s"></a>虽断结使，<a id="a-7t"></a>十地未满，<a id="a-7u"></a>未庄严佛土，<a id="a-7v"></a>未教化众生，<a id="a-7w"></a>是故行般若波罗蜜。</p>
  <p id="a7x">复次，<a id="a-7y"></a>断结有二种：<a id="a-7z"></a>一者、<a id="a-80"></a>断三毒心，<a id="a-81"></a>不著人天中五欲；<a id="a-82"></a>二者、<a id="a-83"></a>虽不著人天中五欲，<a id="a-84"></a>于菩萨功德果报五欲未能舍离，<a id="a-85"></a>如是菩萨，<a id="a-86"></a>应行般若波罗蜜。<a id="a-87"></a>譬如长老阿泥卢豆，<a id="a-88"></a>在林中坐禅时，<a id="a-89"></a>净爱天女等，<a id="a-8A"></a>以净妙之身来试阿泥卢豆。<a id="a-8B"></a>阿泥卢豆言：<a id="a-8C"></a>“诸姊作青色来，<a id="a-8D"></a>不用杂色。<a id="a-8E"></a>”欲观不净，<a id="a-8F"></a>不能得观，<a id="a-8G"></a>黄、<a id="a-8H"></a>赤、<a id="a-8I"></a>白色，<a id="a-8J"></a>亦复如是。<a id="a-8K"></a>时阿泥卢豆闭目不视，<a id="a-8L"></a>语言：<a id="a-8M"></a>“诸姊远去！<a id="a-8N"></a>”是时天女即灭不现。<a id="a-8O"></a>天福报形，<a id="a-8P"></a>犹尚如是，<a id="a-8Q"></a>何况菩萨无量功德果报五欲！<a id="a-8R"></a>又如甄陀罗王，<a id="a-8S"></a>与八万四千甄陀罗来到佛所，<a id="a-8T"></a>弹琴歌颂，<a id="a-8U"></a>以供养佛。<a id="a-8V"></a>尔时，<a id="a-8W"></a>须弥山王及诸山树木、<a id="a-8X"></a>人民、<a id="a-8Y"></a>禽兽，<a id="a-8Z"></a>一切皆舞。<a id="a-8a"></a>佛边大众，<a id="a-8b"></a>乃至大迦葉，<a id="a-8c"></a>皆于座上不能自安。<a id="a-8d"></a>是时，<a id="a-8e"></a>天须菩萨问长老大迦葉：<a id="a-8f"></a>“耆年旧宿，<a id="a-8g"></a>行十二头陀法之第一，<a id="a-8h"></a>何以在座不能自安？<a id="a-8i"></a>”大迦葉言：<a id="a-8j"></a>“三界五欲，<a id="a-8k"></a>不能动我。<a id="a-8l"></a>是菩萨神通功德果报力故，<a id="a-8m"></a>令我如是，<a id="a-8n"></a>非我有心不能自安也。<a id="a-8o"></a>”譬如须弥山，<a id="a-8p"></a>四边风起，<a id="a-8q"></a>不能令动；<a id="a-8r"></a>至大劫尽时，<a id="a-8s"></a>毗蓝风起，<a id="a-8t"></a>如吹烂草。<a id="a-8u"></a>以是事故，<a id="a-8v"></a>知二种结中一种未断，<a id="a-8w"></a>如是菩萨等，<a id="a-8x"></a>应行般若波罗蜜。</p>
  <p id="a8y">是阿毗昙中说：<a id="a-8z"></a>复有人言：<a id="a-90"></a>“般若波罗蜜是有漏慧。<a id="a-91"></a>何以故？<a id="a-92"></a>菩萨至道树下乃断结；<a id="a-93"></a>先虽有大智慧，<a id="a-94"></a>有无量功德，<a id="a-95"></a>而诸烦恼未断。<a id="a-96"></a>是故言菩萨般若波罗蜜，<a id="a-97"></a>是有漏智慧。<a id="a-98"></a>”复有人言：<a id="a-99"></a>“从初发意乃至道树下，<a id="a-9A"></a>于其中间所有智慧，<a id="a-9B"></a>是名般若波罗蜜。<a id="a-9C"></a>成佛时，<a id="a-9D"></a>是般若波罗蜜，<a id="a-9E"></a>转名萨婆若。<a id="a-9F"></a>”复有人言：<a id="a-9G"></a>“菩萨有漏、<a id="a-9H"></a>无漏智慧，<a id="a-9I"></a>总名般若波罗蜜。<a id="a-9J"></a>何以故？<a id="a-9K"></a>菩萨观涅槃，<a id="a-9L"></a>行佛道，<a id="a-9M"></a>以是事故，<a id="a-9N"></a>菩萨智慧应是无漏；<a id="a-9O"></a>以未断结使，<a id="a-9P"></a>事未成办故，<a id="a-9Q"></a>应名有漏。<a id="a-9R"></a>”复有人言：<a id="a-9S"></a>“菩萨般若波罗蜜，<a id="a-9T"></a>无漏无为，<a id="a-9U"></a>不可见无对。<a id="a-9V"></a>”复有人言：<a id="a-9W"></a>“是般若波罗蜜，<a id="a-9X"></a>不可得相，<a id="a-9Y"></a>若有若无，<a id="a-9Z"></a>若常若无常，<a id="a-9a"></a>若空若实。<a id="a-9b"></a>是般若波罗蜜，<a id="a-9c"></a>非阴、<a id="a-9d"></a>界、<a id="a-9e"></a>入所摄，<a id="a-9f"></a>非有为、<a id="a-9g"></a>非无为，<a id="a-9h"></a>非法、<a id="a-9i"></a>非非法，<a id="a-9j"></a>无取无舍，<a id="a-9k"></a>不生不灭，<a id="a-9l"></a>出有无四句，<a id="a-9m"></a>适无所著。<a id="a-9n"></a>譬如火焰，<a id="a-9o"></a>四边不可触，<a id="a-9p"></a>以烧手故。<a id="a-9q"></a>般若波罗蜜相，<a id="a-9r"></a>亦如是不可触，<a id="a-9s"></a>以邪见火烧故。<a id="a-9t"></a>”</p>
  <p id="a9u">问曰：<a id="a-9v"></a>上种种人说般若波罗蜜，<a id="a-9w"></a>何者为实？</p>
  <p id="a9x">答曰：<a id="a-9y"></a>有人言：<a id="a-9z"></a>“各各有理，<a id="a-A0"></a>皆是实。<a id="a-A1"></a>”如经说五百比丘，<a id="a-A2"></a>各各说二边及中道义，<a id="a-A3"></a>佛言皆有道理。<a id="a-A4"></a>有人言：<a id="a-A5"></a>“末后答者为实。<a id="a-A6"></a>”所以者何？<a id="a-A7"></a>不可破、<a id="a-A8"></a>不可坏故。<a id="a-A9"></a>若有法如毫厘许者，<a id="a-AA"></a>皆有过失可破，<a id="a-AB"></a>若言无亦可破。<a id="a-AC"></a>此般若中，<a id="a-AD"></a>有亦无，<a id="a-AE"></a>无亦无，<a id="a-AF"></a>非有非无亦无，<a id="a-AG"></a>如是言说亦无，<a id="a-AH"></a>是名寂灭无量无戏论法。<a id="a-AI"></a>是故不可破、<a id="a-AJ"></a>不可坏，<a id="a-AK"></a>是名真实般若波罗蜜，<a id="a-AL"></a>最胜无过者。<a id="a-AM"></a>如转轮圣王，<a id="a-AN"></a>降伏诸敌而不自高；<a id="a-AO"></a>般若波罗蜜亦如是，<a id="a-AP"></a>能破一切语言戏论，<a id="a-AQ"></a>亦不有所破。</p>
  <p id="aAR">复次，<a id="a-AS"></a>从此已后，<a id="a-AT"></a>品品中种种义门，<a id="a-AU"></a>说般若波罗蜜，<a id="a-AV"></a>皆是实相。<a id="a-AW"></a>如是不住法住般若波罗蜜中，<a id="a-AX"></a>能具足六波罗蜜。</p>
  <p id="aAY">问曰：<a id="a-AZ"></a>云何名不住法住般若波罗蜜中，<a id="a-Aa"></a>能具足六波罗蜜？</p>
  <p id="aAb">答曰：<a id="a-Ac"></a>如是菩萨观一切法，<a id="a-Ad"></a>非常非无常，<a id="a-Ae"></a>非苦非乐，<a id="a-Af"></a>非空非实，<a id="a-Ag"></a>非我非无我，<a id="a-Ah"></a>非生灭非不生灭；<a id="a-Ai"></a>如是住甚深般若波罗蜜中，<a id="a-Aj"></a>于般若波罗蜜相亦不取，<a id="a-Ak"></a>是名不住法住。<a id="a-Al"></a>若取般若波罗蜜相，<a id="a-Am"></a>是为住法住。</p>
  <p id="aAn">问曰：<a id="a-Ao"></a>若不取般若波罗蜜相，<a id="a-Ap"></a>心无所著，<a id="a-Aq"></a>如佛所言：<a id="a-Ar"></a>“一切诸法，<a id="a-As"></a>欲为其本。<a id="a-At"></a>”若不取者，<a id="a-Au"></a>云何得具足六波罗蜜？</p>
  <p id="aAv">答曰：<a id="a-Aw"></a>菩萨怜愍众生故，<a id="a-Ax"></a>先立誓愿：<a id="a-Ay"></a>“我必当度脱一切众生。<a id="a-Az"></a>”以精进波罗蜜力故，<a id="a-B0"></a>虽知诸法不生不灭如涅槃相，<a id="a-B1"></a>复行诸功德，<a id="a-B2"></a>具足六波罗蜜。<a id="a-B3"></a>所以者何？<a id="a-B4"></a>不住法住般若波罗蜜中故。<a id="a-B5"></a>是名不住法住般若波罗蜜。</p>
  <p data-pb></p>
  <h2 id="aB6">释赞檀波罗蜜义</h2>
  <p id="aB7">问曰：<a id="a-B8"></a>檀有何等利益故，<a id="a-B9"></a>菩萨住般若波罗蜜中，<a id="a-BA"></a>檀波罗蜜具足满？</p>
  <p id="aBB">答曰：<a id="a-BC"></a>檀有种种利益：<a id="a-BD"></a>檀为宝藏，<a id="a-BE"></a>常随逐人；<a id="a-BF"></a>檀为破苦，<a id="a-BG"></a>能与人乐；<a id="a-BH"></a>檀为善御，<a id="a-BI"></a>开示天道；<a id="a-BJ"></a>檀为善符，<a id="a-BK"></a>摄诸善人（施摄善人与为因缘故言摄）；<a id="a-BL"></a>檀为安隐，<a id="a-BM"></a>临命终时心不怖畏；<a id="a-BN"></a>檀为慈相，<a id="a-BO"></a>能济一切；<a id="a-BP"></a>檀为集乐，<a id="a-BQ"></a>能破苦贼；<a id="a-BR"></a>檀为大将，<a id="a-BS"></a>能伏悭敌；<a id="a-BT"></a>檀为妙果，<a id="a-BU"></a>天人所爱；<a id="a-BV"></a>檀为净道，<a id="a-BW"></a>贤圣所游；<a id="a-BX"></a>檀为积善福德之门；<a id="a-BY"></a>檀为立事聚众之缘；<a id="a-BZ"></a>檀为善行受果之种；<a id="a-Ba"></a>檀为福业善人之相；<a id="a-Bb"></a>檀破贫穷，<a id="a-Bc"></a>断三恶道；<a id="a-Bd"></a>檀能全获福乐之果；<a id="a-Be"></a>檀为涅槃之初缘，<a id="a-Bf"></a>入善人聚中之要法，<a id="a-Bg"></a>称誉赞叹之渊府，<a id="a-Bh"></a>入众无难之功德，<a id="a-Bi"></a>心不悔恨之窟宅，<a id="a-Bj"></a>善法道行之根本，<a id="a-Bk"></a>种种欢乐之林薮，<a id="a-Bl"></a>富贵安隐之福田，<a id="a-Bm"></a>得道涅槃之津梁，<a id="a-Bn"></a>圣人大士智者之所行，<a id="a-Bo"></a>余人俭德寡识之所效。</p>
  <p id="aBp">复次，<a id="a-Bq"></a>譬如失火之家，<a id="a-Br"></a>黠慧之人，<a id="a-Bs"></a>明识形势，<a id="a-Bt"></a>及火未至，<a id="a-Bu"></a>急出财物；<a id="a-Bv"></a>舍虽烧尽，<a id="a-Bw"></a>财物悉在，<a id="a-Bx"></a>更修室宅。<a id="a-By"></a>好施之人，<a id="a-Bz"></a>亦复如是，<a id="a-C0"></a>知身危脆，<a id="a-C1"></a>财物无常，<a id="a-C2"></a>修福及时，<a id="a-C3"></a>如火中出物；<a id="a-C4"></a>后世受乐，<a id="a-C5"></a>亦如彼人更修宅业，<a id="a-C6"></a>福庆自慰。<a id="a-C7"></a>愚惑之人，<a id="a-C8"></a>但知惜屋，<a id="a-C9"></a>怱怱营救，<a id="a-CA"></a>狂愚失智，<a id="a-CB"></a>不量火势，<a id="a-CC"></a>猛风绝焰，<a id="a-CD"></a>土石为焦，<a id="a-CE"></a>翕响之间，<a id="a-CF"></a>荡然夷灭。<a id="a-CG"></a>屋既不救，<a id="a-CH"></a>财物亦尽，<a id="a-CI"></a>饥寒冻饿，<a id="a-CJ"></a>忧苦毕世。<a id="a-CK"></a>悭惜之人，<a id="a-CL"></a>亦复如是，<a id="a-CM"></a>不知身命无常，<a id="a-CN"></a>须臾叵保，<a id="a-CO"></a>而更聚敛守护爱惜，<a id="a-CP"></a>死至无期，<a id="a-CQ"></a>忽焉逝没，<a id="a-CR"></a>形与土木同流，<a id="a-CS"></a>财与委物俱弃，<a id="a-CT"></a>亦如愚人忧苦失计。</p>
  <p id="aCU">复次，<a id="a-CV"></a>大慧之人，<a id="a-CW"></a>有心之士，<a id="a-CX"></a>乃能觉悟，<a id="a-CY"></a>知身如幻，<a id="a-CZ"></a>财不可保，<a id="a-Ca"></a>万物无常；<a id="a-Cb"></a>唯福可恃，<a id="a-Cc"></a>将人出苦，<a id="a-Cd"></a>津通大道。</p>
  <p id="aCe">复次，<a id="a-Cf"></a>大人大心，<a id="a-Cg"></a>能大布施，<a id="a-Ch"></a>能自利己；<a id="a-Ci"></a>小人小心，<a id="a-Cj"></a>不能益他，<a id="a-Ck"></a>亦不自厚。</p>
  <p id="aCl">复次，<a id="a-Cm"></a>譬如勇士见敌，<a id="a-Cn"></a>必期吞灭；<a id="a-Co"></a>智人慧心，<a id="a-Cp"></a>深得悟理，<a id="a-Cq"></a>悭贼虽强，<a id="a-Cr"></a>亦能挫之，<a id="a-Cs"></a>必令如意。<a id="a-Ct"></a>遇良福田，<a id="a-Cu"></a>值好时节（时应施之时也，<a id="a-Cv"></a>遇而不作是名失时），<a id="a-Cw"></a>觉事应心，<a id="a-Cx"></a>能大布施。</p>
  <p id="aCy">复次，<a id="a-Cz"></a>好施之人，<a id="a-D0"></a>为人所敬，<a id="a-D1"></a>如月初出，<a id="a-D2"></a>无不爱者；<a id="a-D3"></a>好名善誉，<a id="a-D4"></a>周闻天下，<a id="a-D5"></a>人所归仰，<a id="a-D6"></a>一切皆信。<a id="a-D7"></a>好施之人，<a id="a-D8"></a>贵人所念，<a id="a-D9"></a>贱人所敬；<a id="a-DA"></a>命欲终时，<a id="a-DB"></a>其心不怖。<a id="a-DC"></a>如是果报，<a id="a-DD"></a>今世所得，<a id="a-DE"></a>譬如树华；<a id="a-DF"></a>大果无量，<a id="a-DG"></a>后世福也。<a id="a-DH"></a>生死轮转，<a id="a-DI"></a>往来五道，<a id="a-DJ"></a>无亲可恃，<a id="a-DK"></a>唯有布施。<a id="a-DL"></a>若生天上人中，<a id="a-DM"></a>得清净果，<a id="a-DN"></a>皆由布施；<a id="a-DO"></a>象、<a id="a-DP"></a>马、<a id="a-DQ"></a>畜生得好枥养，<a id="a-DR"></a>亦是布施之所得也。<a id="a-DS"></a>布施之德，<a id="a-DT"></a>富贵欢乐；<a id="a-DU"></a>持戒之人，<a id="a-DV"></a>得生天上；<a id="a-DW"></a>禅智心净，<a id="a-DX"></a>无所染著，<a id="a-DY"></a>得涅槃道。<a id="a-DZ"></a>布施之福，<a id="a-Da"></a>是涅槃道之资粮也；<a id="a-Db"></a>念施故欢喜，<a id="a-Dc"></a>欢喜故一心，<a id="a-Dd"></a>观生灭无常故得道。<a id="a-De"></a>如人求荫故种树，<a id="a-Df"></a>或求华、<a id="a-Dg"></a>或求果故种树；<a id="a-Dh"></a>布施求报亦复如是，<a id="a-Di"></a>今世、<a id="a-Dj"></a>后世乐如求荫，<a id="a-Dk"></a>声闻、<a id="a-Dl"></a>辟支佛道如华，<a id="a-Dm"></a>成佛如果。<a id="a-Dn"></a>是为檀种种功德。</p>
  <p data-pb></p>
  <h2 id="aDo">释檀相义</h2>
  <p id="aDp">问曰：<a id="a-Dq"></a>云何名檀？</p>
  <p id="aDr">答曰：<a id="a-Ds"></a>檀名布施，<a id="a-Dt"></a>心相应善思，<a id="a-Du"></a>是名为檀。<a id="a-Dv"></a>有人言：<a id="a-Dw"></a>“从善思起身、<a id="a-Dx"></a>口业，<a id="a-Dy"></a>亦名为檀。<a id="a-Dz"></a>”有人言：<a id="a-E0"></a>“有信、<a id="a-E1"></a>有福田、<a id="a-E2"></a>有财物，<a id="a-E3"></a>三事和合时，<a id="a-E4"></a>心生舍法，<a id="a-E5"></a>能破悭贪，<a id="a-E6"></a>是名为檀。<a id="a-E7"></a>”譬如慈法，<a id="a-E8"></a>观众生无乐，<a id="a-E9"></a>心生慈；<a id="a-EA"></a>布施心数法，<a id="a-EB"></a>亦复如是，<a id="a-EC"></a>三事和合，<a id="a-ED"></a>心生舍法，<a id="a-EE"></a>能破悭贪。<a id="a-EF"></a>檀有三种：<a id="a-EG"></a>或欲界系，<a id="a-EH"></a>或色界系，<a id="a-EI"></a>或不系（圣人行施故名不系）。<a id="a-EJ"></a>心相应法，<a id="a-EK"></a>随心行，<a id="a-EL"></a>共心生，<a id="a-EM"></a>非色法，<a id="a-EN"></a>能作缘，<a id="a-EO"></a>非业，<a id="a-EP"></a>业相应，<a id="a-EQ"></a>随业行，<a id="a-ER"></a>共业生，<a id="a-ES"></a>非先世业报生。<a id="a-ET"></a>二种修应修：<a id="a-EU"></a>行修、<a id="a-EV"></a>得修。<a id="a-EW"></a>二种证：<a id="a-EX"></a>身证、<a id="a-EY"></a>慧证。<a id="a-EZ"></a>若思惟断，<a id="a-Ea"></a>若不断，<a id="a-Eb"></a>二见断（欲界、<a id="a-Ec"></a>色界尽断）。<a id="a-Ed"></a>有觉有观法，<a id="a-Ee"></a>凡夫圣人共行，<a id="a-Ef"></a>如是等，<a id="a-Eg"></a>阿毗昙中广分别说。</p>
  <p id="aEh">复次，<a id="a-Ei"></a>施有二种：<a id="a-Ej"></a>有净，<a id="a-Ek"></a>有不净。<a id="a-El"></a>不净施者，<a id="a-Em"></a>愚痴施无所分别。<a id="a-En"></a>或有为求财故施，<a id="a-Eo"></a>或愧人故施，<a id="a-Ep"></a>或为嫌责故施，<a id="a-Eq"></a>或畏惧故施，<a id="a-Er"></a>或欲求他意故施，<a id="a-Es"></a>或畏死故施，<a id="a-Et"></a>或诳人令喜故施，<a id="a-Eu"></a>或自以富贵故应施，<a id="a-Ev"></a>或诤胜故施，<a id="a-Ew"></a>或妒瞋故施，<a id="a-Ex"></a>或憍慢自高故施，<a id="a-Ey"></a>或为名誉故施，<a id="a-Ez"></a>或为咒愿故施，<a id="a-F0"></a>或解除衰求吉故施，<a id="a-F1"></a>或为聚众故施，<a id="a-F2"></a>或轻贱不敬施；<a id="a-F3"></a>如是等种种，<a id="a-F4"></a>名为不净施。<a id="a-F5"></a>净施者与上相违，<a id="a-F6"></a>名为净施。</p>
  <p id="aF7">复次，<a id="a-F8"></a>为道故施，<a id="a-F9"></a>清净心生，<a id="a-FA"></a>无诸结使，<a id="a-FB"></a>不求今世后世报，<a id="a-FC"></a>恭敬怜愍故，<a id="a-FD"></a>是名净施。<a id="a-FE"></a>净施是趣涅槃道之资粮，<a id="a-FF"></a>是故言为道故施。<a id="a-FG"></a>若未得涅槃，<a id="a-FH"></a>时施是人天报乐之因。<a id="a-FI"></a>如华缨络，<a id="a-FJ"></a>初成未坏，<a id="a-FK"></a>香洁鲜明；<a id="a-FL"></a>为涅槃净施，<a id="a-FM"></a>得果报香，<a id="a-FN"></a>亦复如是。<a id="a-FO"></a>如佛说：<a id="a-FP"></a>“世有二人为难得：<a id="a-FQ"></a>一者、<a id="a-FR"></a>出家中非时解脱比丘，<a id="a-FS"></a>二者、<a id="a-FT"></a>在家白衣能清净布施。<a id="a-FU"></a>”是净施相，<a id="a-FV"></a>乃至无量世，<a id="a-FW"></a>世世不失；<a id="a-FX"></a>譬如券要，<a id="a-FY"></a>终无失时。<a id="a-FZ"></a>是布施果，<a id="a-Fa"></a>因缘和合时便有。<a id="a-Fb"></a>譬如树得时节会，<a id="a-Fc"></a>便有华叶果实；<a id="a-Fd"></a>若时节未至，<a id="a-Fe"></a>有因而无果。<a id="a-Ff"></a>是布施法，<a id="a-Fg"></a>若以求道，<a id="a-Fh"></a>能与人道。<a id="a-Fi"></a>何以故？<a id="a-Fj"></a>结使灭名涅槃。<a id="a-Fk"></a>当布施时，<a id="a-Fl"></a>诸烦恼薄故，<a id="a-Fm"></a>能助涅槃。<a id="a-Fn"></a>于所施物中不惜故除悭，<a id="a-Fo"></a>敬念受者故除嫉妒，<a id="a-Fp"></a>直心布施故除谄曲，<a id="a-Fq"></a>一心施故除掉，<a id="a-Fr"></a>深思惟施故除悔，<a id="a-Fs"></a>观受者功德故除不恭敬，<a id="a-Ft"></a>自摄心故除不惭，<a id="a-Fu"></a>知人好功德故除不愧，<a id="a-Fv"></a>不著财物故除爱，<a id="a-Fw"></a>慈愍受者故除瞋，<a id="a-Fx"></a>恭敬受者故除憍慢，<a id="a-Fy"></a>知行善法故除无明，<a id="a-Fz"></a>信有果报故除邪见，<a id="a-G0"></a>知决定有报故除疑。<a id="a-G1"></a>如是等种种不善诸烦恼，<a id="a-G2"></a>布施时悉皆薄，<a id="a-G3"></a>种种善法悉皆得。<a id="a-G4"></a>布施时六根清净，<a id="a-G5"></a>善欲心生，<a id="a-G6"></a>善欲心生故内心清净；<a id="a-G7"></a>观果报功德故信心生，<a id="a-G8"></a>身心柔软故喜乐生，<a id="a-G9"></a>喜乐生故得一心，<a id="a-GA"></a>得一心故实智慧生。<a id="a-GB"></a>如是等诸善法悉皆得。</p>
  <p id="aGC">复次，<a id="a-GD"></a>布施时心中生相似八正道：<a id="a-GE"></a>信布施果故得正见；<a id="a-GF"></a>正见中思惟不乱故得正思惟，<a id="a-GG"></a>清净说故得正语，<a id="a-GH"></a>净身行故得正业，<a id="a-GI"></a>不求报故得正命，<a id="a-GJ"></a>勤心施故得正方便，<a id="a-GK"></a>念施不废故得正念，<a id="a-GL"></a>心住不散故得正定。<a id="a-GM"></a>如是等相似三十七品善法，<a id="a-GN"></a>心中生。</p>
  <p id="aGO">复次，<a id="a-GP"></a>有人布施，<a id="a-GQ"></a>是三十二相因缘。<a id="a-GR"></a>所以者何？<a id="a-GS"></a>施时与心坚固，<a id="a-GT"></a>得足下安立相；<a id="a-GU"></a>布施时五事围绕，<a id="a-GV"></a>受者是眷属业因缘故，<a id="a-GW"></a>得足下轮相；<a id="a-GX"></a>大勇猛力施故，<a id="a-GY"></a>得足跟广平相；<a id="a-GZ"></a>施摄人故，<a id="a-Ga"></a>得手足缦网相；<a id="a-Gb"></a>美味饮食施故，<a id="a-Gc"></a>得手足柔软、<a id="a-Gd"></a>七处满相；<a id="a-Ge"></a>施以益命故，<a id="a-Gf"></a>得长指、<a id="a-Gg"></a>身不曲、<a id="a-Gh"></a>大直相；<a id="a-Gi"></a>施时言我当相与，<a id="a-Gj"></a>施心转增故，<a id="a-Gk"></a>得足趺高、<a id="a-Gl"></a>毛上向相；<a id="a-Gm"></a>施时受者求之，<a id="a-Gn"></a>一心好听，<a id="a-Go"></a>殷勤约敕，<a id="a-Gp"></a>令必疾得故，<a id="a-Gq"></a>得伊泥延膞相；<a id="a-Gr"></a>不瞋不轻求者故，<a id="a-Gs"></a>得臂长过膝相；<a id="a-Gt"></a>如求者意施，<a id="a-Gu"></a>不待言故，<a id="a-Gv"></a>得阴藏相；<a id="a-Gw"></a>好衣服、<a id="a-Gx"></a>卧具、<a id="a-Gy"></a>金银、<a id="a-Gz"></a>珍宝施故，<a id="a-H0"></a>得金色身相、<a id="a-H1"></a>薄皮相；<a id="a-H2"></a>布施时适可前人意，<a id="a-H3"></a>起自在业因缘故，<a id="a-H4"></a>得一一孔一毛生、<a id="a-H5"></a>眉间白毫相；<a id="a-H6"></a>乞者求之，<a id="a-H7"></a>即言当与，<a id="a-H8"></a>以是业故，<a id="a-H9"></a>得上身如师子肩圆相；<a id="a-HA"></a>病者施药，<a id="a-HB"></a>饥渴者与饮食，<a id="a-HC"></a>起少病业因缘故，<a id="a-HD"></a>得两腋下满相、<a id="a-HE"></a>最上味相；<a id="a-HF"></a>施时劝人行施而安慰之，<a id="a-HG"></a>开布施道故，<a id="a-HH"></a>得肉髻相、<a id="a-HI"></a>身圆如尼拘卢相；<a id="a-HJ"></a>有乞求者，<a id="a-HK"></a>意欲与时，<a id="a-HL"></a>柔软实语，<a id="a-HM"></a>必与不虚故，<a id="a-HN"></a>得广长舌相、<a id="a-HO"></a>梵音声相、<a id="a-HP"></a>如迦陵毗伽鸟声相；<a id="a-HQ"></a>施时如实语，<a id="a-HR"></a>利益语故，<a id="a-HS"></a>得师子颊相；<a id="a-HT"></a>施时供养受者，<a id="a-HU"></a>心清净故，<a id="a-HV"></a>得牙白齿齐相；<a id="a-HW"></a>施时实语、<a id="a-HX"></a>和合语故，<a id="a-HY"></a>得齿密相、<a id="a-HZ"></a>四十齿相；<a id="a-Ha"></a>施时不瞋不著，<a id="a-Hb"></a>等心视彼故，<a id="a-Hc"></a>得青眼相、<a id="a-Hd"></a>眼[目+妾]如牛王相。<a id="a-He"></a>是为种三十二相因缘。</p>
  <p id="aHf">复次，<a id="a-Hg"></a>以七宝、<a id="a-Hh"></a>人民、<a id="a-Hi"></a>车乘、<a id="a-Hj"></a>金银、<a id="a-Hk"></a>灯烛、<a id="a-Hl"></a>房舍、<a id="a-Hm"></a>香华布施故，<a id="a-Hn"></a>得作转轮王，<a id="a-Ho"></a>七宝具足。</p>
  <p id="aHp">复次，<a id="a-Hq"></a>施得时故，<a id="a-Hr"></a>报亦增多。<a id="a-Hs"></a>如佛说：<a id="a-Ht"></a>“施远行人、<a id="a-Hu"></a>远来人、<a id="a-Hv"></a>病人、<a id="a-Hw"></a>看病人，<a id="a-Hx"></a>风寒众难时施，<a id="a-Hy"></a>是为时施。<a id="a-Hz"></a>”</p>
  <p id="aI0">复次，<a id="a-I1"></a>布施时随土地所须施故，<a id="a-I2"></a>得报增多。</p>
  <p id="aI3">复次，<a id="a-I4"></a>旷路中施故，<a id="a-I5"></a>得福增多；<a id="a-I6"></a>常施不废故，<a id="a-I7"></a>得报增多；<a id="a-I8"></a>如求者所欲施故，<a id="a-I9"></a>得福增多；<a id="a-IA"></a>施物重故，<a id="a-IB"></a>得福增多，<a id="a-IC"></a>如以精舍、<a id="a-ID"></a>园林、<a id="a-IE"></a>浴池等；<a id="a-IF"></a>若施善人故，<a id="a-IG"></a>得报增多；<a id="a-IH"></a>若施僧故，<a id="a-II"></a>得报增多；<a id="a-IJ"></a>若施者、<a id="a-IK"></a>受者俱有德故，<a id="a-IL"></a>得报增多；<a id="a-IM"></a>种种将迎恭敬受者故，<a id="a-IN"></a>得福增多；<a id="a-IO"></a>难得物施故，<a id="a-IP"></a>得福增多；<a id="a-IQ"></a>随所有物尽能布施故，<a id="a-IR"></a>得福增多。<a id="a-IS"></a>譬如大月氏弗迦罗城中，<a id="a-IT"></a>有一画师，<a id="a-IU"></a>名千那。<a id="a-IV"></a>到东方多利陀罗国，<a id="a-IW"></a>客画十二年，<a id="a-IX"></a>得三十两金，<a id="a-IY"></a>持还本国。<a id="a-IZ"></a>于弗迦罗城中，<a id="a-Ia"></a>闻打鼓作大会声，<a id="a-Ib"></a>往见众僧，<a id="a-Ic"></a>信心清净。<a id="a-Id"></a>即问维那：<a id="a-Ie"></a>“此众中几许物，<a id="a-If"></a>得作一日食？<a id="a-Ig"></a>”维那答曰：<a id="a-Ih"></a>“三十两金，<a id="a-Ii"></a>足得一日食。<a id="a-Ij"></a>”即以所有三十两金付维那：<a id="a-Ik"></a>“为我作一日食，<a id="a-Il"></a>我明日当来。<a id="a-Im"></a>”空手而归，<a id="a-In"></a>其妇问曰：<a id="a-Io"></a>“十二年作得何等物？<a id="a-Ip"></a>”答言：<a id="a-Iq"></a>“我得三十两金。<a id="a-Ir"></a>”即问：<a id="a-Is"></a>“三十两金今在何所？<a id="a-It"></a>”答言：<a id="a-Iu"></a>“已在福田中种。<a id="a-Iv"></a>”妇言：<a id="a-Iw"></a>“何等福田？<a id="a-Ix"></a>”答言：<a id="a-Iy"></a>“施与众僧。<a id="a-Iz"></a>”妇便缚夫送官治罪，<a id="a-J0"></a>断事大官问以何事故？<a id="a-J1"></a>妇言：<a id="a-J2"></a>“我夫狂痴，<a id="a-J3"></a>十二年作得三十两金，<a id="a-J4"></a>不怜愍妇儿，<a id="a-J5"></a>尽以与他人；<a id="a-J6"></a>依如官制，<a id="a-J7"></a>辄缚送来。<a id="a-J8"></a>”大官问其夫：<a id="a-J9"></a>“汝何以不供给妇儿，<a id="a-JA"></a>乃以与他？<a id="a-JB"></a>”答言：<a id="a-JC"></a>“我先世不行功德，<a id="a-JD"></a>今世贫穷，<a id="a-JE"></a>受诸辛苦。<a id="a-JF"></a>今世遭遇福田，<a id="a-JG"></a>若不种福，<a id="a-JH"></a>后世复贫，<a id="a-JI"></a>贫贫相续，<a id="a-JJ"></a>无得脱时。<a id="a-JK"></a>我今欲顿舍贫穷，<a id="a-JL"></a>以是故，<a id="a-JM"></a>尽以金施众僧。<a id="a-JN"></a>”大官是优婆塞，<a id="a-JO"></a>信佛清净，<a id="a-JP"></a>闻是语已，<a id="a-JQ"></a>赞言：<a id="a-JR"></a>“是为甚难！<a id="a-JS"></a>勤苦得此少物，<a id="a-JT"></a>尽以施僧，<a id="a-JU"></a>汝是善人！<a id="a-JV"></a>”即脱身缨络及所乘马，<a id="a-JW"></a>并一聚落，<a id="a-JX"></a>以施贫人，<a id="a-JY"></a>而语之言：<a id="a-JZ"></a>“汝始施众僧，<a id="a-Ja"></a>众僧未食，<a id="a-Jb"></a>是为谷子未种，<a id="a-Jc"></a>芽已得生，<a id="a-Jd"></a>大果方在后耳！<a id="a-Je"></a>”以是故，<a id="a-Jf"></a>言难得之物尽用布施，<a id="a-Jg"></a>其福最多。</p>
  <p id="aJh">复次，<a id="a-Ji"></a>有世间檀，<a id="a-Jj"></a>有出世间檀；<a id="a-Jk"></a>有圣人所称誉檀，<a id="a-Jl"></a>有圣人所不称誉檀；<a id="a-Jm"></a>有佛菩萨檀，<a id="a-Jn"></a>有声闻檀。<a id="a-Jo"></a>何等世间檀？<a id="a-Jp"></a>凡夫人布施，<a id="a-Jq"></a>亦圣人作有漏心布施，<a id="a-Jr"></a>是名世间檀。</p>
  <p id="aJs">复次，<a id="a-Jt"></a>有人言：<a id="a-Ju"></a>“凡夫人布施，<a id="a-Jv"></a>是为世间檀。<a id="a-Jw"></a>圣人虽有漏心布施，<a id="a-Jx"></a>以结使断故，<a id="a-Jy"></a>名出世间檀。<a id="a-Jz"></a>何以故？<a id="a-K0"></a>是圣人得无作三昧故。<a id="a-K1"></a>”</p>
  <p id="aK2">复次，<a id="a-K3"></a>世间檀者不净，<a id="a-K4"></a>出世间檀者清净。<a id="a-K5"></a>二种结使：<a id="a-K6"></a>一种属爱，<a id="a-K7"></a>一种属见。<a id="a-K8"></a>为二种结使所使，<a id="a-K9"></a>是为世间檀；<a id="a-KA"></a>无此二种结使，<a id="a-KB"></a>是为出世间檀。<a id="a-KC"></a>若三碍系心，<a id="a-KD"></a>是为世间檀。<a id="a-KE"></a>何以故？<a id="a-KF"></a>因缘诸法，<a id="a-KG"></a>实无吾我，<a id="a-KH"></a>而言我与彼取，<a id="a-KI"></a>是故名世间檀。</p>
  <p id="aKJ">复次，<a id="a-KK"></a>我无定处，<a id="a-KL"></a>我以为彼，<a id="a-KM"></a>彼以为非，<a id="a-KN"></a>彼以为我，<a id="a-KO"></a>我以为非，<a id="a-KP"></a>以是不定故，<a id="a-KQ"></a>无实我也。<a id="a-KR"></a>所施财者，<a id="a-KS"></a>从因缘合有，<a id="a-KT"></a>无有一法独可得者。<a id="a-KU"></a>如绢、<a id="a-KV"></a>如布，<a id="a-KW"></a>众缘合故成，<a id="a-KX"></a>除丝除缕，<a id="a-KY"></a>则无绢、<a id="a-KZ"></a>布。<a id="a-Ka"></a>诸法亦如是，<a id="a-Kb"></a>一相无相，<a id="a-Kc"></a>相常自空。<a id="a-Kd"></a>人作想念，<a id="a-Ke"></a>计以为有，<a id="a-Kf"></a>颠倒不实，<a id="a-Kg"></a>是为世间檀。<a id="a-Kh"></a>心无三碍，<a id="a-Ki"></a>实知法相，<a id="a-Kj"></a>心不颠倒，<a id="a-Kk"></a>是为出世间檀。<a id="a-Kl"></a>出世间檀为圣人所称誉，<a id="a-Km"></a>世间檀圣人所不称誉。</p>
  <p id="aKn">复次，<a id="a-Ko"></a>清净檀不杂诸垢，<a id="a-Kp"></a>如诸法实相，<a id="a-Kq"></a>是圣人所称誉；<a id="a-Kr"></a>不清净，<a id="a-Ks"></a>杂结使，<a id="a-Kt"></a>颠倒心著，<a id="a-Ku"></a>是圣人所不称誉。</p>
  <p id="aKv">复次，<a id="a-Kw"></a>实相智慧和合布施，<a id="a-Kx"></a>是圣人所称誉；<a id="a-Ky"></a>若不尔者，<a id="a-Kz"></a>圣人所不称誉。</p>
  <p id="aL0">复次，<a id="a-L1"></a>不为众生，<a id="a-L2"></a>亦不为知诸法实相故施，<a id="a-L3"></a>但求脱生、<a id="a-L4"></a>老、<a id="a-L5"></a>病、<a id="a-L6"></a>死，<a id="a-L7"></a>是为声闻檀；<a id="a-L8"></a>为一切众生故施，<a id="a-L9"></a>亦为知诸法实相故施，<a id="a-LA"></a>是为诸佛菩萨檀。<a id="a-LB"></a>于诸功德不能具足，<a id="a-LC"></a>但欲得少许分，<a id="a-LD"></a>是为声闻檀；<a id="a-LE"></a>一切诸功德欲具足满，<a id="a-LF"></a>是为诸佛菩萨檀。<a id="a-LG"></a>畏老病死故施，<a id="a-LH"></a>是为声闻檀；<a id="a-LI"></a>为助佛道，<a id="a-LJ"></a>为化众生，<a id="a-LK"></a>不畏老病死，<a id="a-LL"></a>是为诸佛菩萨檀。<a id="a-LM"></a>是中应说菩萨本生经，<a id="a-LN"></a>如说阿婆陀那经中：<a id="a-LO"></a>昔阎浮提中有王，<a id="a-LP"></a>名婆罗婆。<a id="a-LQ"></a>尔时，<a id="a-LR"></a>有婆罗门菩萨，<a id="a-LS"></a>名韦罗摩，<a id="a-LT"></a>是国王师，<a id="a-LU"></a>教王作转轮圣王法。<a id="a-LV"></a>韦罗摩财富无量，<a id="a-LW"></a>珍宝具足，<a id="a-LX"></a>作是思惟：<a id="a-LY"></a>“人谓我为贵，<a id="a-LZ"></a>财富无量，<a id="a-La"></a>饶益众生，<a id="a-Lb"></a>今正是时，<a id="a-Lc"></a>应当大施。<a id="a-Ld"></a>富贵虽乐，<a id="a-Le"></a>一切无常，<a id="a-Lf"></a>五家所共，<a id="a-Lg"></a>令人心散，<a id="a-Lh"></a>轻躁不定，<a id="a-Li"></a>譬如猕猴不能暂住；<a id="a-Lj"></a>人命逝速，<a id="a-Lk"></a>疾于电灭，<a id="a-Ll"></a>人身无常，<a id="a-Lm"></a>众苦之薮，<a id="a-Ln"></a>以是之故，<a id="a-Lo"></a>应行布施。<a id="a-Lp"></a>”如是思惟已，<a id="a-Lq"></a>自作手疏，<a id="a-Lr"></a>普告阎浮提诸婆罗门，<a id="a-Ls"></a>及一切出家人：<a id="a-Lt"></a>“愿各屈德，<a id="a-Lu"></a>来集我舍，<a id="a-Lv"></a>欲设大施。<a id="a-Lw"></a>”满十二岁，<a id="a-Lx"></a>饭汁行船，<a id="a-Ly"></a>以酪为池，<a id="a-Lz"></a>米面为山，<a id="a-M0"></a>酥油为渠，<a id="a-M1"></a>衣服、<a id="a-M2"></a>饮食、<a id="a-M3"></a>卧具、<a id="a-M4"></a>汤药，<a id="a-M5"></a>皆令极妙，<a id="a-M6"></a>过十二岁，<a id="a-M7"></a>欲以布施。<a id="a-M8"></a>八万四千白象，<a id="a-M9"></a>犀甲金饰，<a id="a-MA"></a>络以名宝，<a id="a-MB"></a>建大金幢，<a id="a-MC"></a>四宝庄严。<a id="a-MD"></a>八万四千马，<a id="a-ME"></a>亦以犀甲金饰，<a id="a-MF"></a>四宝校络。<a id="a-MG"></a>八万四千车，<a id="a-MH"></a>皆以金、<a id="a-MI"></a>银、<a id="a-MJ"></a>琉璃、<a id="a-MK"></a>玻璃、<a id="a-ML"></a>宝饰，<a id="a-MM"></a>覆以师子、<a id="a-MN"></a>虎豹之皮，<a id="a-MO"></a>若白剑婆罗宝幰杂饰，<a id="a-MP"></a>以为庄严。<a id="a-MQ"></a>八万四千四宝床，<a id="a-MR"></a>杂色綩綖，<a id="a-MS"></a>种种茵蓐，<a id="a-MT"></a>柔软细滑，<a id="a-MU"></a>以为校饰，<a id="a-MV"></a>丹枕锦被置床两头，<a id="a-MW"></a>妙衣盛服，<a id="a-MX"></a>皆亦备有。<a id="a-MY"></a>八万四千金钵盛满银粟，<a id="a-MZ"></a>银钵盛金粟，<a id="a-Ma"></a>琉璃钵盛玻璃粟，<a id="a-Mb"></a>玻璃钵盛琉璃粟。<a id="a-Mc"></a>八万四千乳牛，<a id="a-Md"></a>牛出乳一斛，<a id="a-Me"></a>金饰其甲角，<a id="a-Mf"></a>衣以白毡。<a id="a-Mg"></a>八万四千美女，<a id="a-Mh"></a>端正福德，<a id="a-Mi"></a>皆以白珠名宝缨络其身。<a id="a-Mj"></a>略举其要，<a id="a-Mk"></a>如是种种，<a id="a-Ml"></a>不可胜记。<a id="a-Mm"></a>尔时，<a id="a-Mn"></a>婆罗婆王及八万四千小国王，<a id="a-Mo"></a>并诸臣民豪杰长者，<a id="a-Mp"></a>各以十万旧金钱，<a id="a-Mq"></a>赠遗劝助，<a id="a-Mr"></a>设此法祠。<a id="a-Ms"></a>具足施已，<a id="a-Mt"></a>释提婆那民来语韦罗摩菩萨，<a id="a-Mu"></a>说此偈言：</p>
  <p id="aMv"></p>
  <p id="aMw"></p>
  <p id="aMx"></p>
  <p id="aMy"></p>
  <p id="aMz"></p>
  <p id="aN0"></p>
  <p id="aN1"></p>
  <p id="aN2"></p>
  <p id="aN3"></p>
  <p id="aN4"></p>
  <p id="aN5"></p>
  <p id="aN6"></p>
  <p id="aN7"></p>
  <p id="aN8"></p>
  <p id="aN9"></p>
  <p id="aNA"></p>
  <p id="aNB"></p>
  <p id="aNC"></p>
  <p id="aND"></p>
  <p id="aNE"></p>
  <p id="aNF"></p>
  <p id="aNG"></p>
  <p id="aNH"></p>
  <p id="aNI"></p>
  <p id="aNJ"></p>
  <p id="aNK"></p>
  <p id="aNL"></p>
  <p id="aNM"></p>
  <p id="aNN"></p>
  <p id="aNO"></p>
  <p data-pb></p>
  <h2 id="aNP">释初品中檀波罗蜜法施</h2>
  <p id="aNQ">问曰：<a id="a-NR"></a>云何名法布施？</p>
  <p id="aNS">答曰：<a id="a-NT"></a>有人言：<a id="a-NU"></a>“常以好语，<a id="a-NV"></a>有所利益，<a id="a-NW"></a>是为法施。<a id="a-NX"></a>”</p>
  <p id="aNY">复次，<a id="a-NZ"></a>有人言：<a id="a-Na"></a>“以诸佛语妙善之法，<a id="a-Nb"></a>为人演说，<a id="a-Nc"></a>是为法施。<a id="a-Nd"></a>”</p>
  <p id="aNe">复次，<a id="a-Nf"></a>有人言：<a id="a-Ng"></a>“以三种法教人：<a id="a-Nh"></a>一、<a id="a-Ni"></a>修妒路，<a id="a-Nj"></a>二、<a id="a-Nk"></a>毗尼，<a id="a-Nl"></a>三、<a id="a-Nm"></a>阿毗昙，<a id="a-Nn"></a>是为法施。<a id="a-No"></a>”</p>
  <p id="aNp">复次，<a id="a-Nq"></a>有人言：<a id="a-Nr"></a>“以四种法藏教人：<a id="a-Ns"></a>一、<a id="a-Nt"></a>修妒路藏，<a id="a-Nu"></a>二、<a id="a-Nv"></a>毗尼藏，<a id="a-Nw"></a>三、<a id="a-Nx"></a>阿毗昙藏，<a id="a-Ny"></a>四杂藏，<a id="a-Nz"></a>是为法施。<a id="a-O0"></a>”</p>
  <p id="aO1">复次，<a id="a-O2"></a>有人言：<a id="a-O3"></a>“略说以二种法教人：<a id="a-O4"></a>一、<a id="a-O5"></a>声闻法，<a id="a-O6"></a>二、<a id="a-O7"></a>摩诃衍法，<a id="a-O8"></a>是为法施。<a id="a-O9"></a>”</p>
  <p id="aOA">问曰：<a id="a-OB"></a>如提婆达、<a id="a-OC"></a>呵多等，<a id="a-OD"></a>亦以三藏、<a id="a-OE"></a>四藏、<a id="a-OF"></a>声闻法、<a id="a-OG"></a>摩诃衍法教人，<a id="a-OH"></a>而身入地狱，<a id="a-OI"></a>是事云何？</p>
  <p id="aOJ">答曰：<a id="a-OK"></a>提婆达邪见罪多，<a id="a-OL"></a>呵多妄语罪多，<a id="a-OM"></a>非是为道清净法施，<a id="a-ON"></a>但求名利恭敬供养。<a id="a-OO"></a>恶心罪故，<a id="a-OP"></a>提婆达生入地狱，<a id="a-OQ"></a>呵多死堕恶道。</p>
  <p id="aOR">复次，<a id="a-OS"></a>非但言说名为法施，<a id="a-OT"></a>常以净心、<a id="a-OU"></a>善心以教一切，<a id="a-OV"></a>是名法施。<a id="a-OW"></a>譬如财施，<a id="a-OX"></a>不以善心，<a id="a-OY"></a>不名福德；<a id="a-OZ"></a>法施亦尔，<a id="a-Oa"></a>不以净心善思，<a id="a-Ob"></a>则非法施。</p>
  <p id="aOc">复次，<a id="a-Od"></a>说法者，<a id="a-Oe"></a>能以净心善思，<a id="a-Of"></a>赞叹三宝，<a id="a-Og"></a>开罪福门，<a id="a-Oh"></a>示四真谛，<a id="a-Oi"></a>教化众生，<a id="a-Oj"></a>令入佛道，<a id="a-Ok"></a>是为真净法施。</p>
  <p id="aOl">复次，<a id="a-Om"></a>略说法有二种：<a id="a-On"></a>一者、<a id="a-Oo"></a>不恼众生，<a id="a-Op"></a>善心慈愍，<a id="a-Oq"></a>是为佛道因缘；<a id="a-Or"></a>二者、<a id="a-Os"></a>观知诸法真空，<a id="a-Ot"></a>是为涅槃道因缘。<a id="a-Ou"></a>在大众中兴愍哀心，<a id="a-Ov"></a>说此二法，<a id="a-Ow"></a>不为名闻利养恭敬，<a id="a-Ox"></a>是为清净佛道法施。<a id="a-Oy"></a>如说阿输伽王一日作八万佛图，<a id="a-Oz"></a>虽未见道，<a id="a-P0"></a>于佛法中少有信乐，<a id="a-P1"></a>日日请诸比丘入宫供养，<a id="a-P2"></a>日日次第留法师说法。<a id="a-P3"></a>有一三藏年少法师，<a id="a-P4"></a>聪明端正，<a id="a-P5"></a>次应说法，<a id="a-P6"></a>在王边坐，<a id="a-P7"></a>口有异香。<a id="a-P8"></a>王甚疑怪，<a id="a-P9"></a>谓为不端，<a id="a-PA"></a>欲以香气动王宫人，<a id="a-PB"></a>语比丘言：<a id="a-PC"></a>“口中何等？<a id="a-PD"></a>开口看之！<a id="a-PE"></a>”即为开口，<a id="a-PF"></a>了无所有；<a id="a-PG"></a>与水令漱，<a id="a-PH"></a>香气如故。<a id="a-PI"></a>王问：<a id="a-PJ"></a>“大德，<a id="a-PK"></a>新有此香？<a id="a-PL"></a>旧有之耶？<a id="a-PM"></a>”比丘答言：<a id="a-PN"></a>“如此久有，<a id="a-PO"></a>非适今也。<a id="a-PP"></a>”又问：<a id="a-PQ"></a>“有此久如？<a id="a-PR"></a>”以偈答曰：</p>
  <p id="aPS"></p>
  <p id="aPT"></p>
  <p id="aPU"></p>
  <p id="aPV"></p>
  <p id="aPW"></p>
  <p id="aPX"></p>
  <p id="aPY"></p>
  <p id="aPZ"></p>
  <p id="aPa"></p>
  <p id="aPb"></p>
  <p id="aPc"></p>
  <p id="aPd"></p>
  <p id="aPe"></p>
  <p id="aPf"></p>
  <p id="aPg"></p>
  <p id="aPh"></p>
  <p id="aPi"></p>
  <p id="aPj"></p>
  <p id="aPk"></p>
  <p id="aPl"></p>
  <p id="aPm"></p>
  <p id="aPn"></p>
  <p id="aPo"></p>
  <p id="aPp"></p>
  <p id="aPq"></p>
  <p id="aPr"></p>
  <p id="aPs"></p>
  <p id="aPt"></p>
  <p id="aPu"></p>
  <p id="aPv"></p>
  <p id="aPw"></p>
  <p id="aPx"></p>
  <p id="aPy"></p>
  <p id="aPz"></p>
  <p id="aQ0"></p>
  <p id="aQ1"></p>
  <p id="aQ2"></p>
  <p id="aQ3"></p>
  <p id="aQ4"></p>
  <p id="aQ5"></p>
  <p id="aQ6"></p>
  <p id="aQ7"></p>
  <p id="aQ8"></p>
  <p id="aQ9"></p>
  <p id="aQA"></p>
  <p id="aQB"></p>
  <p id="aQC"></p>
  <p id="aQD"></p>
 </body>
</html>