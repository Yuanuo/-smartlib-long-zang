<!doctype html>
<html id="z3IBVGStp" data-ver="1745">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第三十八</h1>
  <h2 id="a2">释往生品第四之一</h2>
  <p id="a3">【经】舍利弗白佛言：<a id="a-4"></a>“世尊，<a id="a-5"></a>菩萨摩诃萨行般若波罗蜜，<a id="a-6"></a>能如是习相应者，<a id="a-7"></a>从何处终，<a id="a-8"></a>来生此间？<a id="a-9"></a>从此间终，<a id="a-A"></a>当生何处？<a id="a-B"></a>”</p>
  <p id="aC">佛告舍利弗：<a id="a-D"></a>“是菩萨摩诃萨行般若波罗蜜，<a id="a-E"></a>能如是习相应者，<a id="a-F"></a>或从他方佛国来生此间，<a id="a-G"></a>或从兜率天上来生此间，<a id="a-H"></a>或从人道中来生此间。<a id="a-I"></a>舍利弗，<a id="a-J"></a>从他方佛国来者，<a id="a-K"></a>疾与般若波罗蜜相应；<a id="a-L"></a>与般若波罗蜜相应故，<a id="a-M"></a>舍身来生此间；<a id="a-N"></a>诸深妙法皆现在前，<a id="a-O"></a>后还与般若波罗蜜相应，<a id="a-P"></a>在所生处常值诸佛。<a id="a-Q"></a>舍利弗，<a id="a-R"></a>有一生补处菩萨，<a id="a-S"></a>兜率天上终，<a id="a-T"></a>来生是间；<a id="a-U"></a>是菩萨不失六波罗蜜，<a id="a-V"></a>随所生处，<a id="a-W"></a>一切陀罗尼门、<a id="a-X"></a>诸三昧门，<a id="a-Y"></a>疾现在前。<a id="a-Z"></a>舍利弗，<a id="a-a"></a>有菩萨人中命终，<a id="a-b"></a>还生人中者，<a id="a-c"></a>除阿毗跋致；<a id="a-d"></a>是菩萨根钝，<a id="a-e"></a>不能疾与般若波罗蜜相应，<a id="a-f"></a>诸陀罗尼门、<a id="a-g"></a>三昧门不能疾现在前。<a id="a-h"></a>”</p>
  <p id="ai">【论】问曰：<a id="a-j"></a>是般若波罗蜜中，<a id="a-k"></a>众生毕竟不可得。<a id="a-l"></a>如上品说：<a id="a-m"></a>舍利弗知一切众生不可得，<a id="a-n"></a>寿者、<a id="a-o"></a>命者乃至知者、<a id="a-p"></a>见者等众生诸异名字，<a id="a-q"></a>皆空无实。<a id="a-r"></a>此何以问从何所来，<a id="a-s"></a>去至何所止？<a id="a-t"></a>众生异名即是菩萨，<a id="a-u"></a>众生无故，<a id="a-v"></a>菩萨亦无。<a id="a-w"></a>又此经中说：<a id="a-x"></a>菩萨但有名字，<a id="a-y"></a>无有实法。<a id="a-z"></a>今舍利弗何以作此问？</p>
  <p id="a10">答曰：<a id="a-11"></a>佛法中有二谛：<a id="a-12"></a>一者、<a id="a-13"></a>世谛，<a id="a-14"></a>二者、<a id="a-15"></a>第一义谛。<a id="a-16"></a>为世谛故，<a id="a-17"></a>说有众生；<a id="a-18"></a>为第一义谛故，<a id="a-19"></a>说众生无所有。<a id="a-1A"></a>复有二种：<a id="a-1B"></a>有知名字相，<a id="a-1C"></a>有不知名字相；<a id="a-1D"></a>譬如军立密号，<a id="a-1E"></a>有知者，<a id="a-1F"></a>有不知者。<a id="a-1G"></a>复有二种：<a id="a-1H"></a>有初习行，<a id="a-1I"></a>有久习行；<a id="a-1J"></a>有著者，<a id="a-1K"></a>有不著者；<a id="a-1L"></a>有知他意，<a id="a-1M"></a>有不知他意者（虽有言辞，<a id="a-1N"></a>知其寄言以宣理也）。<a id="a-1O"></a>为不知名字相、<a id="a-1P"></a>初习行、<a id="a-1Q"></a>著者、<a id="a-1R"></a>不知他意者，<a id="a-1S"></a>故说无众生；<a id="a-1T"></a>为知名字相、<a id="a-1U"></a>久习行、<a id="a-1V"></a>不著、<a id="a-1W"></a>知他意者，<a id="a-1X"></a>故说言有众生。<a id="a-1Y"></a>舍利弗以天眼，<a id="a-1Z"></a>明见六道众生生死善恶，<a id="a-1a"></a>于此无疑；<a id="a-1b"></a>但不知从他方无量阿僧祇世界诸菩萨来者，<a id="a-1c"></a>故问有诸大菩萨从此间终，<a id="a-1d"></a>生他方无量阿僧祇佛国。<a id="a-1e"></a>舍利弗天眼所不见，<a id="a-1f"></a>故问。</p>
  <p id="a1g">复次，<a id="a-1h"></a>有声闻人，<a id="a-1i"></a>见菩萨行六波罗蜜，<a id="a-1j"></a>久住生死中，<a id="a-1k"></a>漏未尽故，<a id="a-1l"></a>集种种智慧、<a id="a-1m"></a>内外经书，<a id="a-1n"></a>而不证实际，<a id="a-1o"></a>未免生、<a id="a-1p"></a>老、<a id="a-1q"></a>病、<a id="a-1r"></a>死，<a id="a-1s"></a>愍而轻之言：<a id="a-1t"></a>“此等命终，<a id="a-1u"></a>以三毒未尽故，<a id="a-1v"></a>当堕何处？<a id="a-1w"></a>如佛说诸凡夫人，<a id="a-1x"></a>常开三恶道门；<a id="a-1y"></a>于三善道为客，<a id="a-1z"></a>于三恶处为家。<a id="a-20"></a>三毒力强，<a id="a-21"></a>过去世无量劫罪业积集，<a id="a-22"></a>而不取涅槃，<a id="a-23"></a>将受众苦，<a id="a-24"></a>甚可愍之！<a id="a-25"></a>”如是等小乘人，<a id="a-26"></a>轻愍是菩萨。<a id="a-27"></a>舍利弗于一切声闻中，<a id="a-28"></a>为第一大法将，<a id="a-29"></a>知有是事，<a id="a-2A"></a>欲令众生起敬心于菩萨，<a id="a-2B"></a>故问。<a id="a-2C"></a>佛以三事答：<a id="a-2D"></a>一、<a id="a-2E"></a>从他方佛国来生，<a id="a-2F"></a>二、<a id="a-2G"></a>从兜率天上来，<a id="a-2H"></a>三、<a id="a-2I"></a>从人道中来。</p>
  <p id="a2J">问曰：<a id="a-2K"></a>如从他方佛国来者，<a id="a-2L"></a>以远故，<a id="a-2M"></a>舍利弗不知；<a id="a-2N"></a>兜率天上、<a id="a-2O"></a>人道中来者，<a id="a-2P"></a>何以不知？</p>
  <p id="a2Q">答曰：<a id="a-2R"></a>舍利弗不知他方佛国来者故问：<a id="a-2S"></a>佛为如所应分别，<a id="a-2T"></a>答有三处来。</p>
  <p id="a2U">问曰：<a id="a-2V"></a>世间有六道，<a id="a-2W"></a>何以故于天中分别，<a id="a-2X"></a>说兜率天来；<a id="a-2Y"></a>人道中不分别处所？<a id="a-2Z"></a>他方佛国来者，<a id="a-2a"></a>亦不分别天道、<a id="a-2b"></a>人道？</p>
  <p id="a2c">答曰：<a id="a-2d"></a>六趣中三是恶道；<a id="a-2e"></a>恶道中来，<a id="a-2f"></a>受苦因缘心钝故，<a id="a-2g"></a>不任得道，<a id="a-2h"></a>是故不说。</p>
  <p id="a2i">问曰：<a id="a-2j"></a>三恶道中来，<a id="a-2k"></a>亦有得道者。<a id="a-2l"></a>如舍利弗大弟子牛足比丘，<a id="a-2m"></a>五百世牛中生，<a id="a-2n"></a>末后得人身，<a id="a-2o"></a>足犹似牛，<a id="a-2p"></a>而得阿罗汉道。<a id="a-2q"></a>复有摩偷婆尸他比丘，<a id="a-2r"></a>五百世生猕猴中，<a id="a-2s"></a>末后得人身，<a id="a-2t"></a>得三明、<a id="a-2u"></a>六神通阿罗汉，<a id="a-2v"></a>犹好跳踯，<a id="a-2w"></a>以有余习故。<a id="a-2x"></a>如是等皆得道，<a id="a-2y"></a>何以言不任？</p>
  <p id="a2z">答曰：<a id="a-30"></a>虽有得者，<a id="a-31"></a>少不足言。<a id="a-32"></a>又此人先世深种涅槃善根，<a id="a-33"></a>小有谬错，<a id="a-34"></a>故堕恶道中；<a id="a-35"></a>偿罪既毕，<a id="a-36"></a>涅槃善根熟故，<a id="a-37"></a>得成道果。<a id="a-38"></a>此中不说声闻道，<a id="a-39"></a>但为得阿耨多罗三藐三菩提前身后身次第。<a id="a-3A"></a>譬如从垢心起，<a id="a-3B"></a>不得次第入无漏，<a id="a-3C"></a>中间必有善、<a id="a-3D"></a>有漏心。<a id="a-3E"></a>以无漏心贵，<a id="a-3F"></a>故言于三恶道出，<a id="a-3G"></a>不任得道，<a id="a-3H"></a>次第得阿耨多罗三藐三菩提心。<a id="a-3I"></a>天、<a id="a-3J"></a>人、<a id="a-3K"></a>阿修罗，<a id="a-3L"></a>则不然。<a id="a-3M"></a>下三天结使利而深，<a id="a-3N"></a>上二天结使深而不利，<a id="a-3O"></a>兜率天结使不深不利。<a id="a-3P"></a>所以者何？<a id="a-3Q"></a>常有菩萨说法故，<a id="a-3R"></a>是故不说余处；<a id="a-3S"></a>或有，<a id="a-3T"></a>少故不说。<a id="a-3U"></a>色界诸天，<a id="a-3V"></a>得道者不复来下；<a id="a-3W"></a>未得道者，<a id="a-3X"></a>乐著禅味故不下，<a id="a-3Y"></a>以著味故，<a id="a-3Z"></a>智慧亦钝，<a id="a-3a"></a>是故不说。<a id="a-3b"></a>阿修罗同下二天，<a id="a-3c"></a>故不说。</p>
  <p id="a3d">他方佛国来者，<a id="a-3e"></a>从诸佛前来生是间，<a id="a-3f"></a>诸根猛利。<a id="a-3g"></a>所以者何？<a id="a-3h"></a>除无量阿僧祇劫罪故；<a id="a-3i"></a>又遇诸佛随心教导故，<a id="a-3j"></a>如刀得好石则利；<a id="a-3k"></a>又常闻、<a id="a-3l"></a>诵、<a id="a-3m"></a>正忆念般若波罗蜜故利。<a id="a-3n"></a>如是等因缘，<a id="a-3o"></a>则菩萨心利。<a id="a-3p"></a>人中来者，<a id="a-3q"></a>此间佛弟子听般若波罗蜜，<a id="a-3r"></a>集诸功德，<a id="a-3s"></a>舍身还生是间。<a id="a-3t"></a>于异国土，<a id="a-3u"></a>虽无有佛，<a id="a-3v"></a>值遇佛法，<a id="a-3w"></a>听、<a id="a-3x"></a>受、<a id="a-3y"></a>书写、<a id="a-3z"></a>正忆念，<a id="a-40"></a>随力多少，<a id="a-41"></a>修福德智慧。<a id="a-42"></a>是人诸根虽钝，<a id="a-43"></a>堪受般若波罗蜜；<a id="a-44"></a>以不见现在佛，<a id="a-45"></a>故心钝。<a id="a-46"></a>他方佛国来者利根故，<a id="a-47"></a>修行般若波罗蜜疾得相应，<a id="a-48"></a>以相应故常值诸佛。<a id="a-49"></a>值佛因缘，<a id="a-4A"></a>如先说。</p>
  <p id="a4B">问曰：<a id="a-4C"></a>兜率天上，<a id="a-4D"></a>何以但说一生补处，<a id="a-4E"></a>不说二生、<a id="a-4F"></a>三生？</p>
  <p id="a4G">答曰：<a id="a-4H"></a>人身罪结烦恼处所，<a id="a-4I"></a>唯大菩萨处之，<a id="a-4J"></a>则无染累；<a id="a-4K"></a>如鹅入水，<a id="a-4L"></a>水不令湿。<a id="a-4M"></a>如是菩萨，<a id="a-4N"></a>一切世间法所不能著。<a id="a-4O"></a>所以者何？<a id="a-4P"></a>佛自说因缘：<a id="a-4Q"></a>不失六波罗蜜，<a id="a-4R"></a>诸陀罗尼门、<a id="a-4S"></a>诸三昧门，<a id="a-4T"></a>疾现在前。<a id="a-4U"></a>是菩萨于是世界，<a id="a-4V"></a>应利益众生，<a id="a-4W"></a>其余菩萨分布十方；<a id="a-4X"></a>譬如大智慧人已在一处，<a id="a-4Y"></a>其余大智则至异处，<a id="a-4Z"></a>是故不说。</p>
  <p id="a4a">复次，<a id="a-4b"></a>有人言：<a id="a-4c"></a>“但说大者，<a id="a-4d"></a>不限于小。<a id="a-4e"></a>”</p>
  <p id="a4f">复次，<a id="a-4g"></a>余天中来生者，<a id="a-4h"></a>余处当广说。<a id="a-4i"></a>人中死、<a id="a-4j"></a>人中生者，<a id="a-4k"></a>不如上二处。<a id="a-4l"></a>何以故？<a id="a-4m"></a>以人身地大多故，<a id="a-4n"></a>身重心钝；<a id="a-4o"></a>以心心数法随身强弱故，<a id="a-4p"></a>又诸业结使因缘生故。<a id="a-4q"></a>彼二处来者，<a id="a-4r"></a>是法身菩萨，<a id="a-4s"></a>变身无量以度众生，<a id="a-4t"></a>故来生是间。<a id="a-4u"></a>人道中者，<a id="a-4v"></a>皆是肉身。</p>
  <p id="a4w">问曰：<a id="a-4x"></a>阿毗跋致菩萨，<a id="a-4y"></a>不以结业受身，<a id="a-4z"></a>何以人道中说？</p>
  <p id="a50">答曰：<a id="a-51"></a>来生此间得阿毗跋致，<a id="a-52"></a>未舍肉身故；<a id="a-53"></a>以钝根故，<a id="a-54"></a>诸陀罗尼、<a id="a-55"></a>三昧门，<a id="a-56"></a>不疾现在前；<a id="a-57"></a>不疾现在前故，<a id="a-58"></a>不疾与般若相应。</p>
  <p id="a59">【经】“舍利弗，<a id="a-5A"></a>汝所问菩萨摩诃萨与般若波罗蜜相应，<a id="a-5B"></a>从此间终当生何处者，<a id="a-5C"></a>舍利弗，<a id="a-5D"></a>此菩萨摩诃萨，<a id="a-5E"></a>从一佛国至一佛国，<a id="a-5F"></a>常值诸佛，<a id="a-5G"></a>终不离佛。<a id="a-5H"></a>舍利弗，<a id="a-5I"></a>有菩萨摩诃萨不以方便入初禅，<a id="a-5J"></a>乃至第四禅，<a id="a-5K"></a>亦行六波罗蜜；<a id="a-5L"></a>是菩萨摩诃萨得禅故，<a id="a-5M"></a>生长寿天，<a id="a-5N"></a>随彼寿终来生是间，<a id="a-5O"></a>得人身，<a id="a-5P"></a>值诸佛，<a id="a-5Q"></a>是菩萨诸根不利。<a id="a-5R"></a>舍利弗，<a id="a-5S"></a>有菩萨摩诃萨入初禅，<a id="a-5T"></a>乃至第四禅，<a id="a-5U"></a>亦行般若波罗蜜；<a id="a-5V"></a>不以方便故，<a id="a-5W"></a>舍诸禅，<a id="a-5X"></a>生欲界，<a id="a-5Y"></a>是菩萨诸根亦钝。<a id="a-5Z"></a>舍利弗，<a id="a-5a"></a>有菩萨摩诃萨入初禅，<a id="a-5b"></a>乃至第四禅，<a id="a-5c"></a>入慈心乃至舍，<a id="a-5d"></a>入虚空处乃至非有想非无想处，<a id="a-5e"></a>修四念处乃至八圣道分，<a id="a-5f"></a>行十力乃至大慈大悲；<a id="a-5g"></a>是菩萨用方便力，<a id="a-5h"></a>不随禅生，<a id="a-5i"></a>不随无量心生，<a id="a-5j"></a>不随四无色定生；<a id="a-5k"></a>在所有佛处于中生，<a id="a-5l"></a>常不离般若波罗蜜行。<a id="a-5m"></a>如是菩萨，<a id="a-5n"></a>贤劫中当得阿耨多罗三藐三菩提。<a id="a-5o"></a>”</p>
  <p id="a5p">【论】问曰：<a id="a-5q"></a>舍利弗今问前世后世，<a id="a-5r"></a>佛何以故前世中三种答，<a id="a-5s"></a>后世中广分别？</p>
  <p id="a5t">答曰：<a id="a-5u"></a>人以肉眼，<a id="a-5v"></a>不见过去、<a id="a-5w"></a>未来故而生邪疑；<a id="a-5x"></a>虽疑二处，<a id="a-5y"></a>而未来世当受，<a id="a-5z"></a>故广分别。<a id="a-60"></a>譬如已灭之火，<a id="a-61"></a>不复求救，<a id="a-62"></a>但多方便防未来火；<a id="a-63"></a>又如治病，<a id="a-64"></a>已灭之病不复加治，<a id="a-65"></a>但治将生之病。</p>
  <p id="a66">复次，<a id="a-67"></a>佛无量辩才自恣，<a id="a-68"></a>舍利弗所问虽少，<a id="a-69"></a>佛广为其说。<a id="a-6A"></a>如问与般若波罗蜜相应一事，<a id="a-6B"></a>而佛种种分别。<a id="a-6C"></a>如贫者从大富好施者乞，<a id="a-6D"></a>所乞虽少，<a id="a-6E"></a>所与甚多。<a id="a-6F"></a>佛亦如是，<a id="a-6G"></a>有无量无漏佛法具足之富，<a id="a-6H"></a>以大慈悲好行施惠；<a id="a-6I"></a>因舍利弗少问故，<a id="a-6J"></a>佛为大众广分别说。</p>
  <p id="a6K">复次，<a id="a-6L"></a>是般若波罗蜜中，<a id="a-6M"></a>种种因缘譬喻，<a id="a-6N"></a>多说空法。<a id="a-6O"></a>有新发意者，<a id="a-6P"></a>取空相，<a id="a-6Q"></a>著是空法，<a id="a-6R"></a>于生死业因缘中生疑：<a id="a-6S"></a>“若一切法毕竟空，<a id="a-6T"></a>无来无去，<a id="a-6U"></a>无出无入相，<a id="a-6V"></a>云何死而有生？<a id="a-6W"></a>现在眼见法，<a id="a-6X"></a>尚不应有，<a id="a-6Y"></a>何况死后余处生，<a id="a-6Z"></a>不可见而有？<a id="a-6a"></a>”如是等种种邪疑颠倒心，<a id="a-6b"></a>为断是故，<a id="a-6c"></a>佛种种因缘，<a id="a-6d"></a>广说有死有生。</p>
  <p id="a6e">问曰：<a id="a-6f"></a>无有死生因缘。<a id="a-6g"></a>何以故？<a id="a-6h"></a>人死归灭。<a id="a-6i"></a>灭有三种：<a id="a-6j"></a>一者、<a id="a-6k"></a>火烧为灰，<a id="a-6l"></a>二者、<a id="a-6m"></a>虫食为粪，<a id="a-6n"></a>三者、<a id="a-6o"></a>终归于土。<a id="a-6p"></a>今但见其灭，<a id="a-6q"></a>不见更有出者受于后身！<a id="a-6r"></a>以不见故，<a id="a-6s"></a>则知为无！</p>
  <p id="a6t">答曰：<a id="a-6u"></a>若汝谓身灭便无者，<a id="a-6v"></a>云何有众生先世所习忧喜怖畏等？<a id="a-6w"></a>如小儿生时，<a id="a-6x"></a>或啼或笑，<a id="a-6y"></a>先习忧喜故，<a id="a-6z"></a>今无人教而忧喜续生。<a id="a-70"></a>又如犊子生知趣乳；<a id="a-71"></a>猪羊之属，<a id="a-72"></a>其生未几，<a id="a-73"></a>便知有牝牡之合。<a id="a-74"></a>子同父母，<a id="a-75"></a>好丑贫富，<a id="a-76"></a>聪明闇钝，<a id="a-77"></a>各各不同；<a id="a-78"></a>若无先世因缘者，<a id="a-79"></a>不应有异！<a id="a-7A"></a>如是等种种因缘，<a id="a-7B"></a>知有后世。</p>
  <p id="a7C">又汝先言不见别有去者，<a id="a-7D"></a>人身中非独眼根能见，<a id="a-7E"></a>身中六情各有所知：<a id="a-7F"></a>有法可闻、<a id="a-7G"></a>可嗅、<a id="a-7H"></a>可味、<a id="a-7I"></a>可触、<a id="a-7J"></a>可知者；<a id="a-7K"></a>可闻法尚不可见，<a id="a-7L"></a>何况可知者？<a id="a-7M"></a>有生有死法，<a id="a-7N"></a>亦可见，<a id="a-7O"></a>亦可知；<a id="a-7P"></a>汝肉眼故不见，<a id="a-7Q"></a>天眼者了了能见。<a id="a-7R"></a>如见人从一房出，<a id="a-7S"></a>入一房；<a id="a-7T"></a>舍此身至后身，<a id="a-7U"></a>亦如是。<a id="a-7V"></a>若肉眼能见者，<a id="a-7W"></a>何用求天眼？<a id="a-7X"></a>若尔者，<a id="a-7Y"></a>天眼、<a id="a-7Z"></a>肉眼，<a id="a-7a"></a>愚圣无异；<a id="a-7b"></a>汝以畜生同见，<a id="a-7c"></a>何能见后世？<a id="a-7d"></a>可知者，<a id="a-7e"></a>如人死生虽无来去者，<a id="a-7f"></a>而烦恼不尽故，<a id="a-7g"></a>于身情意相续，<a id="a-7h"></a>更生身情意；<a id="a-7i"></a>身情意造业，<a id="a-7j"></a>亦不至后世，<a id="a-7k"></a>而从是因缘更生，<a id="a-7l"></a>受后世果报。<a id="a-7m"></a>譬如乳中著毒，<a id="a-7n"></a>乳变为酪，<a id="a-7o"></a>酪变为酥；<a id="a-7p"></a>乳非酪酥，<a id="a-7q"></a>酪酥非乳，<a id="a-7r"></a>乳酪虽变而皆有毒。<a id="a-7s"></a>此身亦如是，<a id="a-7t"></a>今世五众因缘故，<a id="a-7u"></a>更生后世五众行业，<a id="a-7v"></a>相续不异故，<a id="a-7w"></a>而受果报。<a id="a-7x"></a>又如冬木，<a id="a-7y"></a>虽未有华叶果实，<a id="a-7z"></a>得时节会，<a id="a-80"></a>则次第而出。<a id="a-81"></a>如是因缘，<a id="a-82"></a>故知有死生。</p>
  <p id="a83">复次，<a id="a-84"></a>现世有知宿命者，<a id="a-85"></a>如人梦行，<a id="a-86"></a>疲极睡卧，<a id="a-87"></a>觉已，<a id="a-88"></a>忆所经由。<a id="a-89"></a>又一切圣人内外经书，<a id="a-8A"></a>皆说后世。</p>
  <p id="a8B">复次，<a id="a-8C"></a>现世不善法，<a id="a-8D"></a>动发过重，<a id="a-8E"></a>生瞋恚、<a id="a-8F"></a>嫉妒、<a id="a-8G"></a>疑悔内恼故，<a id="a-8H"></a>身则枯悴，<a id="a-8I"></a>颜色不悦。<a id="a-8J"></a>恶不善法，<a id="a-8K"></a>受害如是，<a id="a-8L"></a>何况起身业、<a id="a-8M"></a>口业！<a id="a-8N"></a>若生善法，<a id="a-8O"></a>净信业因缘，<a id="a-8P"></a>心清净，<a id="a-8Q"></a>得如实智慧，<a id="a-8R"></a>心则欢悦，<a id="a-8S"></a>身得轻软，<a id="a-8T"></a>颜色和悦。<a id="a-8U"></a>以有苦乐因缘故，<a id="a-8V"></a>有善不善；<a id="a-8W"></a>今定有善不善故，<a id="a-8X"></a>当知必有后世。<a id="a-8Y"></a>但众生肉眼不见，<a id="a-8Z"></a>智慧薄故而生邪疑，<a id="a-8a"></a>虽修福事，<a id="a-8b"></a>所作浅薄。<a id="a-8c"></a>譬如药师为王疗病，<a id="a-8d"></a>王密为起宅，<a id="a-8e"></a>而药师不知；<a id="a-8f"></a>既归见之，<a id="a-8g"></a>乃悔不加意尽力治王。</p>
  <p id="a8h">复次，<a id="a-8i"></a>圣人说今现在事实可信故，<a id="a-8j"></a>说后世事亦皆可信；<a id="a-8k"></a>如人夜行险道，<a id="a-8l"></a>导师授手，<a id="a-8m"></a>知可信故，<a id="a-8n"></a>则便随逐。<a id="a-8o"></a>比智及圣人语，<a id="a-8p"></a>可知定有后世。<a id="a-8q"></a>汝以肉眼重罪，<a id="a-8r"></a>比智薄故，<a id="a-8s"></a>又无天眼，<a id="a-8t"></a>既自无智，<a id="a-8u"></a>又不信圣语，<a id="a-8v"></a>云何得知后世？</p>
  <p id="a8w">复次，<a id="a-8x"></a>佛法中诸法毕竟空，<a id="a-8y"></a>而亦不断灭；<a id="a-8z"></a>生死虽相续，<a id="a-90"></a>亦不是常；<a id="a-91"></a>无量阿僧祇劫业因缘，<a id="a-92"></a>虽过去亦能生果报而不灭；<a id="a-93"></a>是为微妙难知。<a id="a-94"></a>若诸法都空者，<a id="a-95"></a>此品中不应说往生，<a id="a-96"></a>何有智者前后相违？<a id="a-97"></a>若死生相实有，<a id="a-98"></a>云何言诸法毕竟空？<a id="a-99"></a>但为除诸法中爱著邪见颠倒故，<a id="a-9A"></a>说毕竟空；<a id="a-9B"></a>不为破后世故说。<a id="a-9C"></a>汝无天眼故疑后世，<a id="a-9D"></a>欲自陷罪恶！<a id="a-9E"></a>遮是罪业因缘故，<a id="a-9F"></a>说种种往生。<a id="a-9G"></a>佛法不著有，<a id="a-9H"></a>不著无，<a id="a-9I"></a>有无亦不著，<a id="a-9J"></a>非有非无亦不著，<a id="a-9K"></a>不著亦不著；<a id="a-9L"></a>如是人则不容难！<a id="a-9M"></a>譬如以刀斫空，<a id="a-9N"></a>终无所伤。<a id="a-9O"></a>为众生故随缘说法，<a id="a-9P"></a>自无所著，<a id="a-9Q"></a>以是故中论中说：</p>
  <p id="a9R"></p>
  <p id="a9S">“一切诸法实，<a id="a-9T"></a>一切法虚妄，<a id="a-9U"></a>诸法实亦虚，<a id="a-9V"></a>非实亦非虚！</p>
  <p id="a9W">涅槃际为真，<a id="a-9X"></a>世间际亦真，<a id="a-9Y"></a>涅槃世无别，<a id="a-9Z"></a>小异不可得！<a id="a-9a"></a>”</p>
  <p id="a9b"></p>
  <p id="a9c">是为毕竟空相。<a id="a-9d"></a>毕竟空，<a id="a-9e"></a>不遮生死业因缘，<a id="a-9f"></a>是故说往生。</p>
  <p id="a9g">问曰：<a id="a-9h"></a>若般若波罗蜜一相，<a id="a-9i"></a>所谓无相，<a id="a-9j"></a>云何与般若相应。<a id="a-9k"></a>从一佛国至一佛国，<a id="a-9l"></a>常值诸佛？</p>
  <p id="a9m">答曰：<a id="a-9n"></a>般若波罗蜜摄一切法，<a id="a-9o"></a>譬如大海，<a id="a-9p"></a>以是故不应作难！</p>
  <p id="a9q">复次，<a id="a-9r"></a>汝自说般若波罗蜜一相无相，<a id="a-9s"></a>若无相云何有难？<a id="a-9t"></a>汝则无相中取相，<a id="a-9u"></a>是事不然。</p>
  <p id="a9v">复次，<a id="a-9w"></a>因般若波罗蜜故，<a id="a-9x"></a>行念佛三昧等诸善法，<a id="a-9y"></a>生值诸佛。</p>
  <p id="a9z">复次，<a id="a-A0"></a>行般若波罗蜜者，<a id="a-A1"></a>深入大悲；<a id="a-A2"></a>如慈父见子，<a id="a-A3"></a>为无所直物故死，<a id="a-A4"></a>父甚愍之，<a id="a-A5"></a>此儿但为虚诳故死！<a id="a-A6"></a>诸佛亦如是，<a id="a-A7"></a>知诸法毕竟空不可得，<a id="a-A8"></a>而众生不知；<a id="a-A9"></a>众生不知故，<a id="a-AA"></a>于空法中染著，<a id="a-AB"></a>著因缘故，<a id="a-AC"></a>堕大地狱。<a id="a-AD"></a>是故深入大悲，<a id="a-AE"></a>以大慈悲因缘故，<a id="a-AF"></a>得无量福德；<a id="a-AG"></a>得无量福德故，<a id="a-AH"></a>生值诸佛，<a id="a-AI"></a>从一佛国至一佛国。<a id="a-AJ"></a>是菩萨从此死，<a id="a-AK"></a>彼间生，<a id="a-AL"></a>彼间死，<a id="a-AM"></a>复至彼间生；<a id="a-AN"></a>如是乃至得佛，<a id="a-AO"></a>终不离佛。<a id="a-AP"></a>譬如有福之人，<a id="a-AQ"></a>从一大会至一大会。<a id="a-AR"></a>或有是间死，<a id="a-AS"></a>彼间生，<a id="a-AT"></a>于彼以五神通力故，<a id="a-AU"></a>从一佛国至一佛国，<a id="a-AV"></a>供养诸佛，<a id="a-AW"></a>度脱众生，<a id="a-AX"></a>是初菩萨。<a id="a-AY"></a>佛国者，<a id="a-AZ"></a>十方如恒河沙等诸三千大千世界，<a id="a-Aa"></a>是名一佛土；<a id="a-Ab"></a>诸佛神力，<a id="a-Ac"></a>虽能普遍自在无碍，<a id="a-Ad"></a>众生度者有局。<a id="a-Ae"></a>诸佛现在者，<a id="a-Af"></a>佛现在其佛国土中者。</p>
  <p id="aAg">第二菩萨无方便入初禅，<a id="a-Ah"></a>乃至行六波罗蜜。<a id="a-Ai"></a>无方便者，<a id="a-Aj"></a>入初禅时，<a id="a-Ak"></a>不念众生；<a id="a-Al"></a>住时起时，<a id="a-Am"></a>亦不念众生，<a id="a-An"></a>但著禅味，<a id="a-Ao"></a>不能与初禅和合行般若波罗蜜，<a id="a-Ap"></a>是菩萨慈悲心薄，<a id="a-Aq"></a>故功德薄少；<a id="a-Ar"></a>功德薄少故，<a id="a-As"></a>为初禅果报所牵，<a id="a-At"></a>生长寿天。</p>
  <p id="aAu">复次，<a id="a-Av"></a>不能以初禅福德，<a id="a-Aw"></a>与众生共回向阿耨多罗三藐三菩提。<a id="a-Ax"></a>如是等无量无方便义。<a id="a-Ay"></a>长寿天者，<a id="a-Az"></a>非有想非无想处，<a id="a-B0"></a>寿八万大劫。<a id="a-B1"></a>或有人言：<a id="a-B2"></a>“一切无色定，<a id="a-B3"></a>通名长寿天；<a id="a-B4"></a>以无形不可化故，<a id="a-B5"></a>不任得道，<a id="a-B6"></a>常是凡夫处故。<a id="a-B7"></a>”或说无想天，<a id="a-B8"></a>名为长寿，<a id="a-B9"></a>亦不任得道故。<a id="a-BA"></a>或说从初禅至四禅，<a id="a-BB"></a>除净居天，<a id="a-BC"></a>皆名长寿，<a id="a-BD"></a>以著味邪见，<a id="a-BE"></a>不能受道者。<a id="a-BF"></a>还生人间值佛者，<a id="a-BG"></a>以本发阿耨多罗三藐三菩提心故，<a id="a-BH"></a>或于禅中集诸福德。<a id="a-BI"></a>所以者何？<a id="a-BJ"></a>彼间著味，<a id="a-BK"></a>善心难生故。<a id="a-BL"></a>如经中说：<a id="a-BM"></a>如佛问比丘：<a id="a-BN"></a>“甲头土多？<a id="a-BO"></a>地上土多？<a id="a-BP"></a>”诸比丘言：<a id="a-BQ"></a>“地土甚多，<a id="a-BR"></a>不可为喻！<a id="a-BS"></a>”佛言：<a id="a-BT"></a>“天上命终，<a id="a-BU"></a>还生人中者，<a id="a-BV"></a>如甲头土；<a id="a-BW"></a>堕地狱者，<a id="a-BX"></a>如地土。<a id="a-BY"></a>”</p>
  <p id="aBZ">问曰：<a id="a-Ba"></a>钝根者，<a id="a-Bb"></a>二十二根中何者是？</p>
  <p id="aBc">答曰：<a id="a-Bd"></a>有人言：<a id="a-Be"></a>“慧根能观诸法，<a id="a-Bf"></a>以久受著禅味故钝。<a id="a-Bg"></a>”有人言：<a id="a-Bh"></a>“信等五根，<a id="a-Bi"></a>皆助成道法，<a id="a-Bj"></a>以受报著味故钝。<a id="a-Bk"></a>”有人言：<a id="a-Bl"></a>“菩萨清净福德、<a id="a-Bm"></a>智慧因缘故，<a id="a-Bn"></a>十八根皆利，<a id="a-Bo"></a>罪故则钝。<a id="a-Bp"></a>”眼等六根，<a id="a-Bq"></a>如法华经说。<a id="a-Br"></a>命根不为老、<a id="a-Bs"></a>病、<a id="a-Bt"></a>贫、<a id="a-Bu"></a>穷等所恼，<a id="a-Bv"></a>安隐受乐，<a id="a-Bw"></a>是为命根利。<a id="a-Bx"></a>乐等五根了了觉知，<a id="a-By"></a>故言利。</p>
  <p id="aBz">复次，<a id="a-C0"></a>受乐时知乐无常等过随逐，<a id="a-C1"></a>不生贪欲故利；<a id="a-C2"></a>余受亦如是。<a id="a-C3"></a>信根牢坚深固，<a id="a-C4"></a>难事能信，<a id="a-C5"></a>故言利。<a id="a-C6"></a>余亦应如是随相分别。<a id="a-C7"></a>男根净者，<a id="a-C8"></a>得阴藏相；<a id="a-C9"></a>不著细滑故，<a id="a-CA"></a>知欲为过，<a id="a-CB"></a>是为利。</p>
  <p id="aCC">复次，<a id="a-CD"></a>三善根利，<a id="a-CE"></a>故名为利；<a id="a-CF"></a>菩萨或时于三无漏根不证实际故利，<a id="a-CG"></a>与利相违故钝。</p>
  <p id="aCH">问曰：<a id="a-CI"></a>第三菩萨若能舍禅，<a id="a-CJ"></a>云何言无方便？</p>
  <p id="aCK">答曰：<a id="a-CL"></a>是菩萨命终时，<a id="a-CM"></a>入不善心，<a id="a-CN"></a>舍诸禅定方便。<a id="a-CO"></a>菩萨若入欲界系善心、<a id="a-CP"></a>若无记心而舍诸禅，<a id="a-CQ"></a>入慈悲心，<a id="a-CR"></a>怜愍众生，<a id="a-CS"></a>作是念：<a id="a-CT"></a>“所若随禅定生，<a id="a-CU"></a>不能广利益众生。<a id="a-CV"></a>”生欲界者，<a id="a-CW"></a>有十处：<a id="a-CX"></a>四天下人，<a id="a-CY"></a>六欲天。<a id="a-CZ"></a>三恶道，<a id="a-Ca"></a>菩萨所不生。<a id="a-Cb"></a>钝根者，<a id="a-Cc"></a>如第二菩萨说。</p>
  <p id="aCd">第四菩萨，<a id="a-Ce"></a>入位得菩萨道，<a id="a-Cf"></a>修三十七品，<a id="a-Cg"></a>能住十八空，<a id="a-Ch"></a>乃至大慈大悲，<a id="a-Ci"></a>此名方便。<a id="a-Cj"></a>上二菩萨，<a id="a-Ck"></a>但有禅定，<a id="a-Cl"></a>直行六波罗蜜，<a id="a-Cm"></a>以是故无方便。<a id="a-Cn"></a>第四菩萨，<a id="a-Co"></a>方便力故，<a id="a-Cp"></a>不随禅定无量心生。<a id="a-Cq"></a>所以者何？<a id="a-Cr"></a>行四念处乃至大慈大悲故；<a id="a-Cs"></a>命终时怜愍众生，<a id="a-Ct"></a>愿生他方现在佛国，<a id="a-Cu"></a>续与般若波罗蜜相应。<a id="a-Cv"></a>所以者何？<a id="a-Cw"></a>爱乐随顺般若波罗蜜故。</p>
  <p id="aCx">问曰：<a id="a-Cy"></a>此是何等菩萨？</p>
  <p id="aCz">答曰：<a id="a-D0"></a>佛自说颰陀劫中菩萨，<a id="a-D1"></a>或有非颰陀劫中菩萨，<a id="a-D2"></a>但取其大者。</p>
  <p id="aD3">问曰：<a id="a-D4"></a>云何名颰陀？<a id="a-D5"></a>云何名劫？</p>
  <p id="aD6">答曰：<a id="a-D7"></a>如经说：<a id="a-D8"></a>有一比丘问佛言：<a id="a-D9"></a>“世尊，<a id="a-DA"></a>几许名劫？<a id="a-DB"></a>”佛告比丘：<a id="a-DC"></a>“我虽能说，<a id="a-DD"></a>汝不能知，<a id="a-DE"></a>当以譬喻可解：<a id="a-DF"></a>有方百由旬城，<a id="a-DG"></a>溢满芥子，<a id="a-DH"></a>有长寿人过百岁，<a id="a-DI"></a>持一芥子去，<a id="a-DJ"></a>芥子都尽，<a id="a-DK"></a>劫犹不儩。<a id="a-DL"></a>又如方百由旬石，<a id="a-DM"></a>有人百岁，<a id="a-DN"></a>持迦尸轻软毡衣一来拂之，<a id="a-DO"></a>石尽，<a id="a-DP"></a>劫犹不儩。<a id="a-DQ"></a>”时中最小者，<a id="a-DR"></a>六十念中之一念；<a id="a-DS"></a>大时名劫。<a id="a-DT"></a>劫有二种：<a id="a-DU"></a>一为大劫，<a id="a-DV"></a>二为小劫。</p>
  <p id="aDW">大劫者，<a id="a-DX"></a>如上譬喻。<a id="a-DY"></a>劫欲尽时，<a id="a-DZ"></a>众生自然心乐远离；<a id="a-Da"></a>乐远离故，<a id="a-Db"></a>除五盖，<a id="a-Dc"></a>入初禅，<a id="a-Dd"></a>是人离生喜乐。<a id="a-De"></a>从是起已，<a id="a-Df"></a>举声大唱言：<a id="a-Dg"></a>“诸众生，<a id="a-Dh"></a>甚可恶者是五欲，<a id="a-Di"></a>第一安隐者是初禅。<a id="a-Dj"></a>”众生闻是唱已，<a id="a-Dk"></a>一切众生心，<a id="a-Dl"></a>皆自然远离五欲，<a id="a-Dm"></a>入于初禅。<a id="a-Dn"></a>自然灭觉观，<a id="a-Do"></a>入第二禅，<a id="a-Dp"></a>亦如是唱。<a id="a-Dq"></a>或离二禅、<a id="a-Dr"></a>三禅，<a id="a-Ds"></a>亦如是。<a id="a-Dt"></a>三恶道众生，<a id="a-Du"></a>自然得善心，<a id="a-Dv"></a>命终皆生人中；<a id="a-Dw"></a>若重罪者，<a id="a-Dx"></a>生他方地狱，<a id="a-Dy"></a>如泥犁品中说。<a id="a-Dz"></a>是时三千大千世界，<a id="a-E0"></a>无一众生在者。<a id="a-E1"></a>尔时，<a id="a-E2"></a>二日出，<a id="a-E3"></a>乃至七日出，<a id="a-E4"></a>三千大千世界地，<a id="a-E5"></a>尽皆烧尽。<a id="a-E6"></a>如十八空中，<a id="a-E7"></a>广说劫生灭相。<a id="a-E8"></a>复有人言：<a id="a-E9"></a>“四大中三大有所动作，<a id="a-EA"></a>故有三种劫。<a id="a-EB"></a>或时火劫起，<a id="a-EC"></a>烧三千大千世界，<a id="a-ED"></a>乃至初禅四处；<a id="a-EE"></a>或时水劫起，<a id="a-EF"></a>漂坏三千大千世界，<a id="a-EG"></a>乃至二禅八处；<a id="a-EH"></a>或时风劫起，<a id="a-EI"></a>吹坏三千大千世界，<a id="a-EJ"></a>乃至三禅十二住处。<a id="a-EK"></a>”是名大劫。</p>
  <p id="aEL">小劫亦三种：<a id="a-EM"></a>外三大发，<a id="a-EN"></a>世界灭；<a id="a-EO"></a>内三毒发，<a id="a-EP"></a>故众生灭，<a id="a-EQ"></a>所谓饥饿、<a id="a-ER"></a>刀兵、<a id="a-ES"></a>疾病。<a id="a-ET"></a>复有人言：<a id="a-EU"></a>“时节岁数，<a id="a-EV"></a>名为小劫。<a id="a-EW"></a>”如法华经中说：<a id="a-EX"></a>舍利弗作佛时，<a id="a-EY"></a>正法住二十小劫，<a id="a-EZ"></a>像法住二十小劫；<a id="a-Ea"></a>佛从三昧起，<a id="a-Eb"></a>于六十小劫中说法华经。<a id="a-Ec"></a>是众小劫和合，<a id="a-Ed"></a>名为大劫。</p>
  <p id="aEe">劫簸，<a id="a-Ef"></a>秦言分别时节。<a id="a-Eg"></a>颰陀者，<a id="a-Eh"></a>秦言善。<a id="a-Ei"></a>有千万劫过去，<a id="a-Ej"></a>空无有佛，<a id="a-Ek"></a>是一劫中有千佛兴，<a id="a-El"></a>诸净居天欢喜，<a id="a-Em"></a>故名为善劫。<a id="a-En"></a>净居天何以知此劫当有千佛？<a id="a-Eo"></a>前劫尽已，<a id="a-Ep"></a>廓然都空；<a id="a-Eq"></a>后有大水，<a id="a-Er"></a>水底涌出有千枚七宝光明莲华，<a id="a-Es"></a>是千佛之相；<a id="a-Et"></a>净居诸天，<a id="a-Eu"></a>因是知有千佛。<a id="a-Ev"></a>以是故，<a id="a-Ew"></a>说是菩萨于此劫中，<a id="a-Ex"></a>得阿耨多罗三藐三菩提。</p>
  <p id="aEy">【经】“舍利弗，<a id="a-Ez"></a>有菩萨摩诃萨，<a id="a-F0"></a>入初禅乃至第四禅，<a id="a-F1"></a>入慈心乃至舍，<a id="a-F2"></a>入空处乃至非有想非无想处；<a id="a-F3"></a>以方便力不随禅生，<a id="a-F4"></a>还生欲界刹利大姓、<a id="a-F5"></a>婆罗门大姓、<a id="a-F6"></a>居士大家，<a id="a-F7"></a>成就众生故。<a id="a-F8"></a>”</p>
  <p id="aF9">【论】问曰：<a id="a-FA"></a>菩萨有二种：<a id="a-FB"></a>一者、<a id="a-FC"></a>随业生；<a id="a-FD"></a>二者、<a id="a-FE"></a>得法性身，<a id="a-FF"></a>为度众生故，<a id="a-FG"></a>种种变化身生三界，<a id="a-FH"></a>具佛功德，<a id="a-FI"></a>度脱众生。<a id="a-FJ"></a>故二身之中，<a id="a-FK"></a>今是何者？</p>
  <p id="aFL">答曰：<a id="a-FM"></a>是菩萨，<a id="a-FN"></a>是业因缘生身。<a id="a-FO"></a>所以者何？<a id="a-FP"></a>入诸禅方便力故，<a id="a-FQ"></a>不随禅生。<a id="a-FR"></a>法身菩萨变化自在，<a id="a-FS"></a>则不大须方便。<a id="a-FT"></a>入禅方便义，<a id="a-FU"></a>先已说。</p>
  <p id="aFV">问曰：<a id="a-FW"></a>若不随禅定，<a id="a-FX"></a>何以生于欲界，<a id="a-FY"></a>不生他方清净世界？</p>
  <p id="aFZ">答曰：<a id="a-Fa"></a>诸菩萨行各各不同。<a id="a-Fb"></a>或有菩萨于禅转心，<a id="a-Fc"></a>生他方佛国；<a id="a-Fd"></a>菩萨回心生欲界，<a id="a-Fe"></a>亦如是。</p>
  <p id="aFf">问曰：<a id="a-Fg"></a>生他方佛国者，<a id="a-Fh"></a>为是欲界、<a id="a-Fi"></a>非欲界？</p>
  <p id="aFj">答曰：<a id="a-Fk"></a>他方佛国，<a id="a-Fl"></a>杂恶不净者，<a id="a-Fm"></a>则名欲界。<a id="a-Fn"></a>若清净者，<a id="a-Fo"></a>则无三恶道、<a id="a-Fp"></a>三毒，<a id="a-Fq"></a>乃至无三毒之名，<a id="a-Fr"></a>亦无二乘之名，<a id="a-Fs"></a>亦无女人。<a id="a-Ft"></a>一切人皆有三十二相，<a id="a-Fu"></a>无量光明，<a id="a-Fv"></a>常照世间；<a id="a-Fw"></a>一念之顷，<a id="a-Fx"></a>作无量身，<a id="a-Fy"></a>到无量如恒河沙等世界，<a id="a-Fz"></a>度无量阿僧祇众生，<a id="a-G0"></a>还来本处。<a id="a-G1"></a>如是世界在地上，<a id="a-G2"></a>故不名色界；<a id="a-G3"></a>无欲故，<a id="a-G4"></a>不名欲界；<a id="a-G5"></a>有形色故，<a id="a-G6"></a>不名无色界。<a id="a-G7"></a>诸大菩萨福德清净业因缘故，<a id="a-G8"></a>别得清净世界，<a id="a-G9"></a>出于三界。<a id="a-GA"></a>或有以大慈大悲心怜愍众生故，<a id="a-GB"></a>生此欲界。</p>
  <p id="aGC">问曰：<a id="a-GD"></a>若命终时，<a id="a-GE"></a>舍此禅定，<a id="a-GF"></a>初何以求学？</p>
  <p id="aGG">答曰：<a id="a-GH"></a>欲界心狂不定，<a id="a-GI"></a>为柔软摄心故入禅；<a id="a-GJ"></a>命终时，<a id="a-GK"></a>为度众生起欲界心。</p>
  <p id="aGL">问曰：<a id="a-GM"></a>若生人中，<a id="a-GN"></a>何以故正生刹利等大家，<a id="a-GO"></a>不生余处？</p>
  <p id="aGP">答曰：<a id="a-GQ"></a>生刹利，<a id="a-GR"></a>为有势力；<a id="a-GS"></a>生婆罗门家，<a id="a-GT"></a>为有智慧；<a id="a-GU"></a>生居士家，<a id="a-GV"></a>为大富故，<a id="a-GW"></a>能利益众生。<a id="a-GX"></a>贫穷中自不能利，<a id="a-GY"></a>何能益人？<a id="a-GZ"></a>生欲界天，<a id="a-Ga"></a>次当说。</p>
  <p id="aGb">【经】“舍利弗，<a id="a-Gc"></a>复有菩萨摩诃萨，<a id="a-Gd"></a>入初禅乃至第四禅，<a id="a-Ge"></a>入慈心乃至舍，<a id="a-Gf"></a>入空处乃至非有想非无想处，<a id="a-Gg"></a>以方便力故不随禅生；<a id="a-Gh"></a>或生四天王天处，<a id="a-Gi"></a>或生三十三天，<a id="a-Gj"></a>夜摩天、<a id="a-Gk"></a>兜率陀天、<a id="a-Gl"></a>化乐天、<a id="a-Gm"></a>他化自在天。<a id="a-Gn"></a>于是中成就众生，<a id="a-Go"></a>亦净佛世界，<a id="a-Gp"></a>常值诸佛。<a id="a-Gq"></a>”</p>
  <p id="aGr">【论】是义同上，<a id="a-Gs"></a>生天为异。</p>
  <p id="aGt">问曰：<a id="a-Gu"></a>欲界诸天，<a id="a-Gv"></a>情著五欲，<a id="a-Gw"></a>难可化度，<a id="a-Gx"></a>菩萨何以生彼，<a id="a-Gy"></a>而不生人中？</p>
  <p id="aGz">答曰：<a id="a-H0"></a>诸天著心虽大，<a id="a-H1"></a>菩萨方便力亦大。<a id="a-H2"></a>如说三十三天上，<a id="a-H3"></a>有须浮摩树林，<a id="a-H4"></a>天中圣天，<a id="a-H5"></a>厌舍五欲，<a id="a-H6"></a>在中止住，<a id="a-H7"></a>化度诸天。<a id="a-H8"></a>兜率天上，<a id="a-H9"></a>恒有一生补处，<a id="a-HA"></a>诸菩萨常得闻法。<a id="a-HB"></a>密迹金刚力士，<a id="a-HC"></a>亦在四天王天上，<a id="a-HD"></a>如是等教化诸天。</p>
  <p id="aHE">【经】“复次，<a id="a-HF"></a>舍利弗，<a id="a-HG"></a>有菩萨摩诃萨，<a id="a-HH"></a>行般若波罗蜜，<a id="a-HI"></a>以方便力故入初禅。<a id="a-HJ"></a>此间命终，<a id="a-HK"></a>生梵天处，<a id="a-HL"></a>作大梵天王。<a id="a-HM"></a>从梵天处，<a id="a-HN"></a>游一佛国至一佛国，<a id="a-HO"></a>在所有诸佛得阿耨多罗三藐三菩提，<a id="a-HP"></a>未转法轮者，<a id="a-HQ"></a>劝请令转。<a id="a-HR"></a>”</p>
  <p id="aHS">【论】问曰：<a id="a-HT"></a>若随初禅生，<a id="a-HU"></a>有何方便？</p>
  <p id="aHV">答曰：<a id="a-HW"></a>虽生而不著味，<a id="a-HX"></a>念佛道，<a id="a-HY"></a>忆本愿，<a id="a-HZ"></a>入慈心，<a id="a-Ha"></a>念佛三昧，<a id="a-Hb"></a>与禅和合，<a id="a-Hc"></a>故名为方便。</p>
  <p id="aHd">问曰：<a id="a-He"></a>何以故作梵王？</p>
  <p id="aHf">答曰：<a id="a-Hg"></a>菩萨集福德因缘大故，<a id="a-Hh"></a>世世常为物主，<a id="a-Hi"></a>乃至生鹿中，<a id="a-Hj"></a>亦为其王。</p>
  <p id="aHk">复次，<a id="a-Hl"></a>是菩萨本愿，<a id="a-Hm"></a>欲请佛转法轮，<a id="a-Hn"></a>不应作散天。<a id="a-Ho"></a>或时此中三千大千世界无佛，<a id="a-Hp"></a>从一佛国至一佛国，<a id="a-Hq"></a>求觅初成佛未转法轮者。<a id="a-Hr"></a>所以者何？<a id="a-Hs"></a>梵天王法，<a id="a-Ht"></a>常应劝请诸佛转法轮故。</p>
  <p id="aHu">【经】“舍利弗，<a id="a-Hv"></a>有菩萨摩诃萨一生补处，<a id="a-Hw"></a>行般若波罗蜜，<a id="a-Hx"></a>以方便力故入初禅乃至第四禅，<a id="a-Hy"></a>入慈心乃至舍，<a id="a-Hz"></a>入空处乃至非有想非无想处，<a id="a-I0"></a>修四念处乃至八圣道分，<a id="a-I1"></a>入空三昧、<a id="a-I2"></a>无相、<a id="a-I3"></a>无作三昧，<a id="a-I4"></a>不随禅生，<a id="a-I5"></a>生有佛处，<a id="a-I6"></a>修梵行。<a id="a-I7"></a>若生兜率天上，<a id="a-I8"></a>随其寿终，<a id="a-I9"></a>具足善根，<a id="a-IA"></a>不失正念；<a id="a-IB"></a>以无数百千亿万诸天，<a id="a-IC"></a>围绕恭敬，<a id="a-ID"></a>来生此间，<a id="a-IE"></a>得阿耨多罗三藐三菩提。<a id="a-IF"></a>”</p>
  <p id="aIG">【论】问曰：<a id="a-IH"></a>是一生菩萨，<a id="a-II"></a>在十住地，<a id="a-IJ"></a>已具足诸功德，<a id="a-IK"></a>今何以修习诸行？</p>
  <p id="aIL">答曰：<a id="a-IM"></a>心未入涅槃，<a id="a-IN"></a>要有所行，<a id="a-IO"></a>所谓四禅乃至三三昧。</p>
  <p id="aIP">复次，<a id="a-IQ"></a>是菩萨于天人中，<a id="a-IR"></a>示行人法，<a id="a-IS"></a>修行求道。</p>
  <p id="aIT">复次，<a id="a-IU"></a>是菩萨虽在十住地，<a id="a-IV"></a>犹有烦恼习在；<a id="a-IW"></a>又于诸法犹有所不知，<a id="a-IX"></a>是故修行。</p>
  <p id="aIY">复次，<a id="a-IZ"></a>是菩萨虽行深行，<a id="a-Ia"></a>三十七品、<a id="a-Ib"></a>三解脱门等，<a id="a-Ic"></a>犹未取证；<a id="a-Id"></a>今为证故，<a id="a-Ie"></a>更修诸行。</p>
  <p id="aIf">复次，<a id="a-Ig"></a>虽是大菩萨，<a id="a-Ih"></a>于佛犹小；<a id="a-Ii"></a>譬如大聚火，<a id="a-Ij"></a>虽有所照，<a id="a-Ik"></a>于日则不现。<a id="a-Il"></a>如放钵经中，<a id="a-Im"></a>弥勒菩萨语文殊尸利：<a id="a-In"></a>“如我后身复作佛，<a id="a-Io"></a>如恒河沙等文殊尸利，<a id="a-Ip"></a>不知我举足下足事！<a id="a-Iq"></a>”以是故，<a id="a-Ir"></a>虽在十住，<a id="a-Is"></a>犹应修行。</p>
  <p id="aIt">问曰：<a id="a-Iu"></a>一生菩萨，<a id="a-Iv"></a>何以不广度众生，<a id="a-Iw"></a>而要生佛前？</p>
  <p id="aIx">答曰：<a id="a-Iy"></a>是菩萨所度已多，<a id="a-Iz"></a>今垂欲成佛，<a id="a-J0"></a>应在佛前。<a id="a-J1"></a>所以者何？<a id="a-J2"></a>非但度众生得成佛，<a id="a-J3"></a>诸佛深法，<a id="a-J4"></a>应当听闻故。</p>
  <p id="aJ5">问曰：<a id="a-J6"></a>若为咨问佛事故，<a id="a-J7"></a>在佛前者，<a id="a-J8"></a>何以故释迦文佛作菩萨时，<a id="a-J9"></a>在迦葉佛前，<a id="a-JA"></a>恶口毁訾？</p>
  <p id="aJB">答曰：<a id="a-JC"></a>是事先已说，<a id="a-JD"></a>法身菩萨，<a id="a-JE"></a>种种变化身以度众生。<a id="a-JF"></a>或时行人法，<a id="a-JG"></a>有饥渴、<a id="a-JH"></a>寒热、<a id="a-JI"></a>老病、<a id="a-JJ"></a>憎爱、<a id="a-JK"></a>瞋喜、<a id="a-JL"></a>赞叹、<a id="a-JM"></a>诃骂等，<a id="a-JN"></a>除诸重罪，<a id="a-JO"></a>余者皆行。<a id="a-JP"></a>是释迦文菩萨，<a id="a-JQ"></a>尔时，<a id="a-JR"></a>为迦葉佛弟，<a id="a-JS"></a>名郁多罗。<a id="a-JT"></a>兄智慧熟，<a id="a-JU"></a>不好多语；<a id="a-JV"></a>弟智慧未备故，<a id="a-JW"></a>多好论议；<a id="a-JX"></a>时人谓弟为胜。<a id="a-JY"></a>兄后出家，<a id="a-JZ"></a>得成佛道，<a id="a-Ja"></a>号名迦葉；<a id="a-Jb"></a>弟为阎浮提王讫梨机师，<a id="a-Jc"></a>有五百弟子，<a id="a-Jd"></a>以婆罗门书，<a id="a-Je"></a>教授诸婆罗门，<a id="a-Jf"></a>诸婆罗门等不好佛法。<a id="a-Jg"></a>尔时，<a id="a-Jh"></a>有一陶师，<a id="a-Ji"></a>名难陀婆罗，<a id="a-Jj"></a>迦葉佛五戒弟子，<a id="a-Jk"></a>得三道，<a id="a-Jl"></a>与王师郁多罗为善友，<a id="a-Jm"></a>以其心善净信故。<a id="a-Jn"></a>尔时，<a id="a-Jo"></a>郁多罗乘金车，<a id="a-Jp"></a>驾四白马，<a id="a-Jq"></a>与弟子俱出城门。<a id="a-Jr"></a>难提婆罗于路相逢，<a id="a-Js"></a>郁多罗问言：<a id="a-Jt"></a>“从何所来？<a id="a-Ju"></a>”答言：<a id="a-Jv"></a>“汝兄得阿耨多罗三藐三菩提，<a id="a-Jw"></a>我供养还，<a id="a-Jx"></a>汝可共行觐见于佛，<a id="a-Jy"></a>故来相迎！<a id="a-Jz"></a>”郁多罗作是念：<a id="a-K0"></a>“若我径到佛所，<a id="a-K1"></a>我诸弟子当生疑怪，<a id="a-K2"></a>汝本论议智慧恒胜，<a id="a-K3"></a>今往供养，<a id="a-K4"></a>将是亲属爱故，<a id="a-K5"></a>必不随我。<a id="a-K6"></a>”恐破其见佛因缘故，<a id="a-K7"></a>住诸法实相智中，<a id="a-K8"></a>入无上方便慧，<a id="a-K9"></a>度众弟子故，<a id="a-KA"></a>口出恶言：<a id="a-KB"></a>“此秃头人，<a id="a-KC"></a>何能得菩提道？<a id="a-KD"></a>”尔时，<a id="a-KE"></a>难提婆罗善友，<a id="a-KF"></a>为如瞋状，<a id="a-KG"></a>捉头挽言：<a id="a-KH"></a>“汝不得止！<a id="a-KI"></a>”郁多罗语弟子言：<a id="a-KJ"></a>“其事如是，<a id="a-KK"></a>吾不得止！<a id="a-KL"></a>”即时师徒俱行诣佛，<a id="a-KM"></a>见佛光相，<a id="a-KN"></a>心即清净，<a id="a-KO"></a>前礼佛足，<a id="a-KP"></a>在一面坐。<a id="a-KQ"></a>佛为随意说法，<a id="a-KR"></a>郁多罗得无量陀罗尼门，<a id="a-KS"></a>诸三昧门皆开；<a id="a-KT"></a>五百弟子还发阿耨多罗三藐三菩提心。<a id="a-KU"></a>郁多罗从座起，<a id="a-KV"></a>白佛言：<a id="a-KW"></a>“愿佛听我出家作比丘！<a id="a-KX"></a>”佛言：<a id="a-KY"></a>“善来！<a id="a-KZ"></a>”即成沙门。<a id="a-Ka"></a>以是方便故，<a id="a-Kb"></a>现出恶言，<a id="a-Kc"></a>非是实也，<a id="a-Kd"></a>虚空可破，<a id="a-Ke"></a>水可作火，<a id="a-Kf"></a>火可作水，<a id="a-Kg"></a>一生菩萨于凡人中瞋心叵得，<a id="a-Kh"></a>何况于佛？</p>
  <p id="aKi">问曰：<a id="a-Kj"></a>若尔者，<a id="a-Kk"></a>佛何以受第八罪报、<a id="a-Kl"></a>六年苦行？</p>
  <p id="aKm">答曰：<a id="a-Kn"></a>小乘法与大乘法异，<a id="a-Ko"></a>若无异者，<a id="a-Kp"></a>不应有大、<a id="a-Kq"></a>小。<a id="a-Kr"></a>小乘法中，<a id="a-Ks"></a>不说法身菩萨秘奥深法，<a id="a-Kt"></a>无量不可思议神力；<a id="a-Ku"></a>多说断结使直取涅槃法。</p>
  <p id="aKv">复次，<a id="a-Kw"></a>若佛不受是第八罪报，<a id="a-Kx"></a>有诸天、<a id="a-Ky"></a>神仙、<a id="a-Kz"></a>龙、<a id="a-L0"></a>鬼、<a id="a-L1"></a>诸长寿者，<a id="a-L2"></a>见有此恶业而不受罪报，<a id="a-L3"></a>谓为无业报因缘；<a id="a-L4"></a>以是故，<a id="a-L5"></a>虽现在无恶业，<a id="a-L6"></a>亦受罪报。<a id="a-L7"></a>又有今世因缘，<a id="a-L8"></a>诸外道等信著苦行，<a id="a-L9"></a>若佛不六年苦行，<a id="a-LA"></a>则人不信，<a id="a-LB"></a>言是王子惯乐，<a id="a-LC"></a>不能苦行，<a id="a-LD"></a>以是故佛六年苦行。<a id="a-LE"></a>有外道苦行者，<a id="a-LF"></a>或三月、<a id="a-LG"></a>半岁、<a id="a-LH"></a>一岁，<a id="a-LI"></a>无能六年日食一麻一米者；<a id="a-LJ"></a>诸外道谓此为苦行之极，<a id="a-LK"></a>是人若无道，<a id="a-LL"></a>真无道也，<a id="a-LM"></a>于是信受皆入正道。<a id="a-LN"></a>以是二因缘故，<a id="a-LO"></a>六年苦行，<a id="a-LP"></a>非实罪也。<a id="a-LQ"></a>何以故？<a id="a-LR"></a>诸佛断一切不善，<a id="a-LS"></a>成就一切善法故；<a id="a-LT"></a>佛若实受罪报，<a id="a-LU"></a>不得言成一切善法，<a id="a-LV"></a>断一切不善法。</p>
  <p id="aLW">复次，<a id="a-LX"></a>小乘法中，<a id="a-LY"></a>佛为小心众生故，<a id="a-LZ"></a>说一生菩萨犹恶口毁佛；<a id="a-La"></a>一生菩萨，<a id="a-Lb"></a>尚不骂小儿，<a id="a-Lc"></a>云何实毁佛？<a id="a-Ld"></a>皆是方便为众生故。<a id="a-Le"></a>何以知之？<a id="a-Lf"></a>是释迦文佛，<a id="a-Lg"></a>毗婆尸佛时作大婆罗门，<a id="a-Lh"></a>见佛众僧食疾而发是言：<a id="a-Li"></a>“如是人辈，<a id="a-Lj"></a>应食马麦！<a id="a-Lk"></a>”因此罪故，<a id="a-Ll"></a>堕黑绳等地狱，<a id="a-Lm"></a>受无量世苦已；<a id="a-Ln"></a>余罪因缘，<a id="a-Lo"></a>虽成佛道，<a id="a-Lp"></a>而三月食马麦。<a id="a-Lq"></a>又声闻法中，<a id="a-Lr"></a>说佛过三阿僧祇劫，<a id="a-Ls"></a>常为男子，<a id="a-Lt"></a>常生贵处，<a id="a-Lu"></a>常不失诸根，<a id="a-Lv"></a>常识宿命，<a id="a-Lw"></a>常不堕三恶道中，<a id="a-Lx"></a>从毗婆尸佛来，<a id="a-Ly"></a>九十一劫。<a id="a-Lz"></a>如汝法，<a id="a-M0"></a>九十一劫中，<a id="a-M1"></a>不应堕恶道，<a id="a-M2"></a>何况末后一劫！<a id="a-M3"></a>以是故知非是实也，<a id="a-M4"></a>方便故说。</p>
  <p id="aM5">问曰：<a id="a-M6"></a>佛二罪，<a id="a-M7"></a>毗尼、<a id="a-M8"></a>杂藏中说，<a id="a-M9"></a>是可信受。<a id="a-MA"></a>三阿僧祇后百劫不堕恶道者，<a id="a-MB"></a>从初阿僧祇亦不应堕恶道，<a id="a-MC"></a>若不堕者，<a id="a-MD"></a>何以但说百劫？<a id="a-ME"></a>佛无是说，<a id="a-MF"></a>但是阿毗昙鞞婆沙论议师说？</p>
  <p id="aMG">答曰：<a id="a-MH"></a>阿毗昙是佛说，<a id="a-MI"></a>汝声闻人随阿毗昙论议，<a id="a-MJ"></a>是名鞞婆沙，<a id="a-MK"></a>不应有错！<a id="a-ML"></a>又如薄拘卢，<a id="a-MM"></a>以一诃梨勒果施僧，<a id="a-MN"></a>于九十一劫中不堕恶道，<a id="a-MO"></a>何况菩萨无量世来以身布施，<a id="a-MP"></a>修诸功德，<a id="a-MQ"></a>而以小罪因缘堕在地狱？<a id="a-MR"></a>如是事，<a id="a-MS"></a>鞞婆沙不应错！<a id="a-MT"></a>以是故，<a id="a-MU"></a>小乘人不知菩萨方便。</p>
  <p id="aMV">复次，<a id="a-MW"></a>听汝鞞婆沙不错，<a id="a-MX"></a>佛自说菩萨本起：<a id="a-MY"></a>菩萨初生时，<a id="a-MZ"></a>行七步，<a id="a-Ma"></a>口自说言：<a id="a-Mb"></a>“我所以生者，<a id="a-Mc"></a>为度众生故。<a id="a-Md"></a>”言已，<a id="a-Me"></a>默然。<a id="a-Mf"></a>乳哺三年，<a id="a-Mg"></a>不行不语；<a id="a-Mh"></a>渐次长大，<a id="a-Mi"></a>行语如法。<a id="a-Mj"></a>一切婴孩，<a id="a-Mk"></a>小时未能行语，<a id="a-Ml"></a>渐次长大，<a id="a-Mm"></a>能具人法；<a id="a-Mn"></a>今云何菩萨初生，<a id="a-Mo"></a>能行、<a id="a-Mp"></a>能语，<a id="a-Mq"></a>后便不能？<a id="a-Mr"></a>当知是方便力故。<a id="a-Ms"></a>若受是方便，<a id="a-Mt"></a>一切佛语皆得通；<a id="a-Mu"></a>若不受者，<a id="a-Mv"></a>一实一虚！<a id="a-Mw"></a>如是种种因缘，<a id="a-Mx"></a>知为度众生故，<a id="a-My"></a>现行恶口。</p>
  <p id="aMz">问曰：<a id="a-N0"></a>一生菩萨，<a id="a-N1"></a>何以但生兜率天上，<a id="a-N2"></a>不生余处？</p>
  <p id="aN3">答曰：<a id="a-N4"></a>若在他方世界来者，<a id="a-N5"></a>诸长寿天、<a id="a-N6"></a>龙、<a id="a-N7"></a>鬼、<a id="a-N8"></a>神求其来处不能知，<a id="a-N9"></a>则生疑心，<a id="a-NA"></a>谓为幻化。<a id="a-NB"></a>若在人中死、<a id="a-NC"></a>人中生，<a id="a-ND"></a>然后作佛者，<a id="a-NE"></a>人起轻慢，<a id="a-NF"></a>天则不信；<a id="a-NG"></a>法应天来化人，<a id="a-NH"></a>不应人化天也！<a id="a-NI"></a>是故天上来生，<a id="a-NJ"></a>则是从天为人，<a id="a-NK"></a>人则敬信。<a id="a-NL"></a>无色界中无形，<a id="a-NM"></a>不得说法，<a id="a-NN"></a>故不在中生。<a id="a-NO"></a>色界中虽有色身可为说法，<a id="a-NP"></a>而深著禅味，<a id="a-NQ"></a>不能大利益众生故，<a id="a-NR"></a>是故不在中生。<a id="a-NS"></a>下三欲天，<a id="a-NT"></a>深厚结使，<a id="a-NU"></a>粗心错乱；<a id="a-NV"></a>上二天结使既厚，<a id="a-NW"></a>心濡不利；<a id="a-NX"></a>兜率天上，<a id="a-NY"></a>结使薄，<a id="a-NZ"></a>心濡利，<a id="a-Na"></a>常是菩萨住处。<a id="a-Nb"></a>譬如太子将登王位，<a id="a-Nc"></a>先于静室，<a id="a-Nd"></a>七日斋洁，<a id="a-Ne"></a>然后登正殿受王位。<a id="a-Nf"></a>补处菩萨亦如是，<a id="a-Ng"></a>兜率天上如斋处，<a id="a-Nh"></a>于彼末后受天乐；<a id="a-Ni"></a>寿终来下，<a id="a-Nj"></a>末后受人乐，<a id="a-Nk"></a>便成阿毗三佛。<a id="a-Nl"></a>无量百千万亿诸天围绕来生是间，<a id="a-Nm"></a>以菩萨先常于无始生死中，<a id="a-Nn"></a>往返天上人间，<a id="a-No"></a>今是末后天身，<a id="a-Np"></a>不复更来生天，<a id="a-Nq"></a>是故咸皆侍送。<a id="a-Nr"></a>菩萨于彼寿尽，<a id="a-Ns"></a>当下作佛；<a id="a-Nt"></a>诸天寿有尽者、<a id="a-Nu"></a>不尽者，<a id="a-Nv"></a>作愿下生，<a id="a-Nw"></a>为菩萨檀越。</p>
  <p id="aNx">复次，<a id="a-Ny"></a>诸天下者，<a id="a-Nz"></a>欲常侍卫菩萨，<a id="a-O0"></a>以有百亿魔怨，<a id="a-O1"></a>恐来恼乱菩萨故。<a id="a-O2"></a>此菩萨生人中，<a id="a-O3"></a>厌老病死，<a id="a-O4"></a>出家得阿耨多罗三藐三菩提，<a id="a-O5"></a>如菩萨本起经中说。</p>
  <p id="aO6">【经】“复次，<a id="a-O7"></a>舍利弗，<a id="a-O8"></a>有菩萨摩诃萨得六神通，<a id="a-O9"></a>不生欲界、<a id="a-OA"></a>色界、<a id="a-OB"></a>无色界；<a id="a-OC"></a>从一佛国至一佛国，<a id="a-OD"></a>供养、<a id="a-OE"></a>恭敬、<a id="a-OF"></a>尊重、<a id="a-OG"></a>赞叹诸佛。<a id="a-OH"></a>舍利弗，<a id="a-OI"></a>有菩萨摩诃萨游戏神通，<a id="a-OJ"></a>从一佛国至一佛国，<a id="a-OK"></a>所至到处，<a id="a-OL"></a>无有声闻、<a id="a-OM"></a>辟支佛乘，<a id="a-ON"></a>乃至无二乘之名。<a id="a-OO"></a>舍利弗，<a id="a-OP"></a>有菩萨摩诃萨游戏神通，<a id="a-OQ"></a>从一佛国至一佛国，<a id="a-OR"></a>所至到处，<a id="a-OS"></a>其寿无量。<a id="a-OT"></a>舍利弗，<a id="a-OU"></a>有菩萨摩诃萨游戏神通，<a id="a-OV"></a>从一国土至一国土，<a id="a-OW"></a>所至到处，<a id="a-OX"></a>有无佛、<a id="a-OY"></a>法、<a id="a-OZ"></a>僧处，<a id="a-Oa"></a>赞佛、<a id="a-Ob"></a>法、<a id="a-Oc"></a>僧功德；<a id="a-Od"></a>诸众生等闻佛名、<a id="a-Oe"></a>法名、<a id="a-Of"></a>僧名故，<a id="a-Og"></a>于此命终，<a id="a-Oh"></a>生诸佛前。<a id="a-Oi"></a>”</p>
  <p id="aOj">【论】释曰：<a id="a-Ok"></a>菩萨有二种：<a id="a-Ol"></a>一者、<a id="a-Om"></a>生身菩萨，<a id="a-On"></a>二者、<a id="a-Oo"></a>法身菩萨；<a id="a-Op"></a>一者、<a id="a-Oq"></a>断结使，<a id="a-Or"></a>二者、<a id="a-Os"></a>不断结使。<a id="a-Ot"></a>法身菩萨断结使，<a id="a-Ou"></a>得六神通；<a id="a-Ov"></a>生身菩萨不断结使，<a id="a-Ow"></a>或离欲得五神通。<a id="a-Ox"></a>得六神通者，<a id="a-Oy"></a>不生三界，<a id="a-Oz"></a>游诸世界，<a id="a-P0"></a>供养十方诸佛。<a id="a-P1"></a>游戏神通者，<a id="a-P2"></a>到十方世界度众生，<a id="a-P3"></a>雨七宝；<a id="a-P4"></a>所至世界，<a id="a-P5"></a>皆一乘清净，<a id="a-P6"></a>寿无量阿僧祇劫。</p>
  <p id="aP7">问曰：<a id="a-P8"></a>菩萨法应度众生，<a id="a-P9"></a>何以但至清净无量寿佛世界中？</p>
  <p id="aPA">答曰：<a id="a-PB"></a>菩萨有二种：<a id="a-PC"></a>一者、<a id="a-PD"></a>有慈悲心，<a id="a-PE"></a>多为众生；<a id="a-PF"></a>二者、<a id="a-PG"></a>多集诸佛功德。<a id="a-PH"></a>乐多集诸佛功德者，<a id="a-PI"></a>至一乘清净无量寿世界。<a id="a-PJ"></a>好多为众生者，<a id="a-PK"></a>至无佛法众处，<a id="a-PL"></a>赞叹三宝之音，<a id="a-PM"></a>如后章说。</p>
  <p id="aPN">【经】“舍利弗，<a id="a-PO"></a>有菩萨摩诃萨初发意时，<a id="a-PP"></a>得初禅乃至第四禅，<a id="a-PQ"></a>得四无量心，<a id="a-PR"></a>得四无色定，<a id="a-PS"></a>修四念处乃至十八不共法；<a id="a-PT"></a>是菩萨不生欲界、<a id="a-PU"></a>色界、<a id="a-PV"></a>无色界中，<a id="a-PW"></a>常生有益众生之处。<a id="a-PX"></a>”</p>
  <p id="aPY">【论】释曰：<a id="a-PZ"></a>此菩萨或生无佛世界，<a id="a-Pa"></a>或生有佛世界。<a id="a-Pb"></a>世界不净，<a id="a-Pc"></a>有三恶道，<a id="a-Pd"></a>贫穷下劣；<a id="a-Pe"></a>或生清净世界。<a id="a-Pf"></a>至无佛世界，<a id="a-Pg"></a>以十善道、<a id="a-Ph"></a>四禅乃至四无色定，<a id="a-Pi"></a>利益众生；<a id="a-Pj"></a>令信向三宝，<a id="a-Pk"></a>称说五戒及出家戒，<a id="a-Pl"></a>令得禅定、<a id="a-Pm"></a>智慧功德。<a id="a-Pn"></a>不清净世界有二种：<a id="a-Po"></a>有现在佛，<a id="a-Pp"></a>及佛灭度后。<a id="a-Pq"></a>佛灭度后，<a id="a-Pr"></a>或时出家，<a id="a-Ps"></a>或时在家，<a id="a-Pt"></a>以财施、<a id="a-Pu"></a>法施种种利益众生。<a id="a-Pv"></a>若佛在世，<a id="a-Pw"></a>作种种因缘引导众生，<a id="a-Px"></a>令至佛所。<a id="a-Py"></a>清净世界者，<a id="a-Pz"></a>众生未具功德者，<a id="a-Q0"></a>令其满足，<a id="a-Q1"></a>是名在所生处利益众生。</p>
  <p id="aQ2">【经】“舍利弗，<a id="a-Q3"></a>有菩萨摩诃萨，<a id="a-Q4"></a>初发意时，<a id="a-Q5"></a>行六波罗蜜，<a id="a-Q6"></a>上菩萨位，<a id="a-Q7"></a>得阿毗跋致地。<a id="a-Q8"></a>舍利弗，<a id="a-Q9"></a>有菩萨摩诃萨，<a id="a-QA"></a>初发心时，<a id="a-QB"></a>便得阿耨多罗三藐三菩提，<a id="a-QC"></a>便转法轮，<a id="a-QD"></a>与无量阿僧祇众生作益厚已，<a id="a-QE"></a>入无余涅槃；<a id="a-QF"></a>是佛般涅槃后，<a id="a-QG"></a>余法若住一劫，<a id="a-QH"></a>若减一劫。<a id="a-QI"></a>舍利弗，<a id="a-QJ"></a>有菩萨摩诃萨，<a id="a-QK"></a>初发意时，<a id="a-QL"></a>与般若波罗蜜相应，<a id="a-QM"></a>与无数百千亿菩萨，<a id="a-QN"></a>从一佛国至一佛国，<a id="a-QO"></a>净佛世界。<a id="a-QP"></a>”</p>
  <p id="aQQ">【论】释曰：<a id="a-QR"></a>有三种菩萨，<a id="a-QS"></a>利根心坚。<a id="a-QT"></a>未发心前，<a id="a-QU"></a>久来集诸无量福德智慧；<a id="a-QV"></a>是人遇佛，<a id="a-QW"></a>闻是大乘法，<a id="a-QX"></a>发阿耨多罗三藐三菩提心，<a id="a-QY"></a>即时行六波罗蜜，<a id="a-QZ"></a>入菩萨位，<a id="a-Qa"></a>得阿毗跋致地。<a id="a-Qb"></a>所以者何？<a id="a-Qc"></a>先集无量福德，<a id="a-Qd"></a>利根心坚，<a id="a-Qe"></a>从佛闻法故。<a id="a-Qf"></a>譬如远行，<a id="a-Qg"></a>或有乘羊而去，<a id="a-Qh"></a>或有乘马而去，<a id="a-Qi"></a>或有神通去者。<a id="a-Qj"></a>乘羊者久久乃到，<a id="a-Qk"></a>乘马者差速，<a id="a-Ql"></a>乘神通者发意顷便到；<a id="a-Qm"></a>如是不得言发意间云何得到？<a id="a-Qn"></a>神通相尔，<a id="a-Qo"></a>不应生疑！<a id="a-Qp"></a>菩萨亦如是，<a id="a-Qq"></a>发阿耨多罗三藐三菩提时，<a id="a-Qr"></a>即入菩萨位。<a id="a-Qs"></a>有菩萨初发意，<a id="a-Qt"></a>初虽心好，<a id="a-Qu"></a>后杂诸恶，<a id="a-Qv"></a>时时生念：<a id="a-Qw"></a>“我求佛道，<a id="a-Qx"></a>以诸功德回向阿耨多罗三藐三菩提。<a id="a-Qy"></a>”是人久久无量阿僧祇劫，<a id="a-Qz"></a>或至或不至。<a id="a-R0"></a>先世福德因缘薄，<a id="a-R1"></a>而复钝根，<a id="a-R2"></a>心不坚固，<a id="a-R3"></a>如乘羊者。<a id="a-R4"></a>有人前世，<a id="a-R5"></a>少有福德利根，<a id="a-R6"></a>发心渐渐行六波罗蜜，<a id="a-R7"></a>若三、<a id="a-R8"></a>若十、<a id="a-R9"></a>若百阿僧祇劫，<a id="a-RA"></a>得阿耨多罗三藐三菩提，<a id="a-RB"></a>如乘马者必有所到。<a id="a-RC"></a>第三乘神通者，<a id="a-RD"></a>如上说。</p>
  <p id="aRE">是三种发心：<a id="a-RF"></a>一者、<a id="a-RG"></a>罪多福少，<a id="a-RH"></a>二者、<a id="a-RI"></a>福多罪少，<a id="a-RJ"></a>三者、<a id="a-RK"></a>但行清净福德。<a id="a-RL"></a>清净有二种：<a id="a-RM"></a>一者、<a id="a-RN"></a>初发心时，<a id="a-RO"></a>即得菩萨道；<a id="a-RP"></a>二者、<a id="a-RQ"></a>小住，<a id="a-RR"></a>供养十方诸佛，<a id="a-RS"></a>通达菩萨道，<a id="a-RT"></a>入菩萨位，<a id="a-RU"></a>即是阿毗跋致地。<a id="a-RV"></a>阿毗跋致地菩萨义，<a id="a-RW"></a>如先说。<a id="a-RX"></a>次后菩萨，<a id="a-RY"></a>大厌世间，<a id="a-RZ"></a>世世已来，<a id="a-Ra"></a>常好真实，<a id="a-Rb"></a>恶于欺诳。<a id="a-Rc"></a>是菩萨亦利根坚心，<a id="a-Rd"></a>久集无量福德智慧，<a id="a-Re"></a>初发心时，<a id="a-Rf"></a>便得阿耨多罗三藐三菩提，<a id="a-Rg"></a>即转法轮，<a id="a-Rh"></a>度无量众生，<a id="a-Ri"></a>入无余涅槃；<a id="a-Rj"></a>法住若一劫，<a id="a-Rk"></a>若减一劫，<a id="a-Rl"></a>留化佛度众生。<a id="a-Rm"></a>佛有二种神通力：<a id="a-Rn"></a>一者、<a id="a-Ro"></a>现在时，<a id="a-Rp"></a>二者、<a id="a-Rq"></a>灭后。<a id="a-Rr"></a>劫义，<a id="a-Rs"></a>如上说。<a id="a-Rt"></a>劫中所度众生，<a id="a-Ru"></a>亦复不少！<a id="a-Rv"></a>次后菩萨，<a id="a-Rw"></a>亦利根心坚，<a id="a-Rx"></a>久集福德，<a id="a-Ry"></a>发心即与般若波罗蜜相应，<a id="a-Rz"></a>得六神通；<a id="a-S0"></a>与无量众生，<a id="a-S1"></a>共观十方清净世界，<a id="a-S2"></a>而自庄严其国。<a id="a-S3"></a>如阿弥陀佛，<a id="a-S4"></a>先世时作法藏比丘，<a id="a-S5"></a>佛将导遍至十方，<a id="a-S6"></a>示清净国，<a id="a-S7"></a>令选择净妙之国，<a id="a-S8"></a>以自庄严其国。</p>
 </body>
</html>