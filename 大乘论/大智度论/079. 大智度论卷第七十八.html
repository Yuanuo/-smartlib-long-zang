<!doctype html>
<html id="z3IBVIquT" data-ver="1364">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第七十八</h1>
  <h2 id="a2">释净愿品第六十四（经作愿乐随喜品）</h2>
  <p id="a3">【经】尔时，<a id="a-4"></a>释提桓因作是念：<a id="a-5"></a>“菩萨摩诃萨行般若波罗蜜、<a id="a-6"></a>禅波罗蜜、<a id="a-7"></a>毗梨耶波罗蜜、<a id="a-8"></a>羼提波罗蜜、<a id="a-9"></a>尸罗波罗蜜、<a id="a-A"></a>檀波罗蜜，<a id="a-B"></a>乃至十八不共法时，<a id="a-C"></a>出一切众生之上，<a id="a-D"></a>何况得阿耨多罗三藐三菩提时！<a id="a-E"></a>是诸众生闻是萨婆若信者，<a id="a-F"></a>得人中之善利，<a id="a-G"></a>寿命中最，<a id="a-H"></a>何况发阿耨多罗三藐三菩提意者！<a id="a-I"></a>是众生能发阿耨多罗三藐三菩提意者，<a id="a-J"></a>其余众生应当愿乐。<a id="a-K"></a>”</p>
  <p id="aL">尔时，<a id="a-M"></a>释提桓因以天曼陀罗华而散佛上，<a id="a-N"></a>发是言：<a id="a-O"></a>“以此福德，<a id="a-P"></a>若有求阿耨多罗三藐三菩提者，<a id="a-Q"></a>令此人具足佛法，<a id="a-R"></a>具足一切种智，<a id="a-S"></a>具足自然法；<a id="a-T"></a>若求声闻者，<a id="a-U"></a>令具足声闻法。<a id="a-V"></a>世尊，<a id="a-W"></a>若有菩萨发阿耨多罗三藐三菩提意者，<a id="a-X"></a>我终不生一念令其转还，<a id="a-Y"></a>我亦不生一念令其转还堕声闻、<a id="a-Z"></a>辟支佛地。<a id="a-a"></a>世尊，<a id="a-b"></a>我愿诸菩萨倍复精进于阿耨多罗三藐三菩提，<a id="a-c"></a>见众生生死中种种苦恼，<a id="a-d"></a>欲利益安乐一切世间天及人、<a id="a-e"></a>阿修罗，<a id="a-f"></a>以是心作是愿：<a id="a-g"></a>‘我既自度，<a id="a-h"></a>亦当度未度者；<a id="a-i"></a>我既自脱，<a id="a-j"></a>当脱未脱者；<a id="a-k"></a>我既安隐，<a id="a-l"></a>当安未安者；<a id="a-m"></a>我既灭度，<a id="a-n"></a>当使未入灭度者得灭度。<a id="a-o"></a>’世尊，<a id="a-p"></a>善男子、<a id="a-q"></a>善女人于初发意菩萨功德随喜心，<a id="a-r"></a>得几许福德？<a id="a-s"></a>于久发意菩萨功德随喜心，<a id="a-t"></a>得几许福德？<a id="a-u"></a>于阿鞞跋致菩萨功德随喜心，<a id="a-v"></a>得几许福德？<a id="a-w"></a>于一生补处菩萨功德随喜心，<a id="a-x"></a>得几许福德？<a id="a-y"></a>”</p>
  <p id="az">佛告释提桓因：<a id="a-10"></a>“憍尸迦，<a id="a-11"></a>四天下世界，<a id="a-12"></a>可称知斤两，<a id="a-13"></a>是随喜心福德不可称量。</p>
  <p id="a14">“复次，<a id="a-15"></a>憍尸迦，<a id="a-16"></a>是三千大千世界，<a id="a-17"></a>皆可称知斤两，<a id="a-18"></a>是随喜心福德不可称量。</p>
  <p id="a19">“复次，<a id="a-1A"></a>憍尸迦，<a id="a-1B"></a>三千大千世界满中海水，<a id="a-1C"></a>取一发破为百分，<a id="a-1D"></a>以一分发滴取海水，<a id="a-1E"></a>可知滴数，<a id="a-1F"></a>是随喜心福德不可数知。<a id="a-1G"></a>”</p>
  <p id="a1H">释提桓因白佛言：<a id="a-1I"></a>“世尊，<a id="a-1J"></a>若众生心不随喜阿耨多罗三藐三菩提者，<a id="a-1K"></a>皆是魔眷属；<a id="a-1L"></a>诸心不随喜者，<a id="a-1M"></a>从魔中来生。<a id="a-1N"></a>何以故？<a id="a-1O"></a>世尊，<a id="a-1P"></a>是诸发随喜心菩萨，<a id="a-1Q"></a>为破魔境界故生，<a id="a-1R"></a>是故欲爱敬三尊者，<a id="a-1S"></a>应生随喜心；<a id="a-1T"></a>随喜已，<a id="a-1U"></a>应回向阿耨多罗三藐三菩提，<a id="a-1V"></a>以不一不二相故。<a id="a-1W"></a>”</p>
  <p id="a1X">佛言：<a id="a-1Y"></a>“如是，<a id="a-1Z"></a>如是。<a id="a-1a"></a>憍尸迦，<a id="a-1b"></a>若有人于菩萨能如是随喜回向者，<a id="a-1c"></a>常值诸佛，<a id="a-1d"></a>终不见恶色，<a id="a-1e"></a>终不闻恶声，<a id="a-1f"></a>终不嗅恶香，<a id="a-1g"></a>终不食恶味，<a id="a-1h"></a>终不触恶触，<a id="a-1i"></a>终不随恶念，<a id="a-1j"></a>终不远离诸佛，<a id="a-1k"></a>从一佛国至一佛国，<a id="a-1l"></a>亲近诸佛种善根。<a id="a-1m"></a>何以故？<a id="a-1n"></a>善男子、<a id="a-1o"></a>善女人为无量阿僧祇初发意菩萨诸善根随喜回向；<a id="a-1p"></a>为无量阿僧祇第二地、<a id="a-1q"></a>第三地乃至第十地、<a id="a-1r"></a>一生补处诸菩萨摩诃萨善根，<a id="a-1s"></a>随喜回向阿耨多罗三藐三菩提；<a id="a-1t"></a>以是善根因缘故，<a id="a-1u"></a>疾近阿耨多罗三藐三菩提。<a id="a-1v"></a>是诸菩萨得阿耨多罗三藐三菩提已，<a id="a-1w"></a>度无量无边阿僧祇众生。<a id="a-1x"></a>憍尸迦，<a id="a-1y"></a>以是因缘故，<a id="a-1z"></a>善男子、<a id="a-20"></a>善女人于初发意菩萨善根，<a id="a-21"></a>应随喜回向阿耨多罗三藐三菩提，<a id="a-22"></a>非心非离心；<a id="a-23"></a>于久发意、<a id="a-24"></a>阿鞞跋致、<a id="a-25"></a>一生补处善根，<a id="a-26"></a>随喜回向阿耨多罗三藐三菩提，<a id="a-27"></a>非心非离心。<a id="a-28"></a>”</p>
  <p id="a29">须菩提白佛言：<a id="a-2A"></a>“世尊，<a id="a-2B"></a>是心如幻，<a id="a-2C"></a>云何能得阿耨多罗三藐三菩提？<a id="a-2D"></a>”</p>
  <p id="a2E">佛告须菩提：<a id="a-2F"></a>“于汝意云何？<a id="a-2G"></a>汝见是心如幻不？<a id="a-2H"></a>”</p>
  <p id="a2I">“不也，<a id="a-2J"></a>世尊。<a id="a-2K"></a>我不见幻，<a id="a-2L"></a>亦不见心如幻。<a id="a-2M"></a>”</p>
  <p id="a2N">“须菩提，<a id="a-2O"></a>于汝意云何？<a id="a-2P"></a>若无幻，<a id="a-2Q"></a>亦无心如幻，<a id="a-2R"></a>汝见是心不？<a id="a-2S"></a>”</p>
  <p id="a2T">“不也，<a id="a-2U"></a>世尊。<a id="a-2V"></a>”</p>
  <p id="a2W">“须菩提，<a id="a-2X"></a>于汝意云何？<a id="a-2Y"></a>离幻、<a id="a-2Z"></a>离心如幻，<a id="a-2a"></a>汝见更有法得阿耨多罗三藐三菩提不？<a id="a-2b"></a>”</p>
  <p id="a2c">“不也，<a id="a-2d"></a>世尊。<a id="a-2e"></a>我不见离幻、<a id="a-2f"></a>离心如幻，<a id="a-2g"></a>更有法得阿耨多罗三藐三菩提。<a id="a-2h"></a>世尊，<a id="a-2i"></a>我不见更有法，<a id="a-2j"></a>何等法可说若有若无！<a id="a-2k"></a>是法相毕竟离故，<a id="a-2l"></a>不堕有，<a id="a-2m"></a>不堕无。<a id="a-2n"></a>若法毕竟离者，<a id="a-2o"></a>不能得阿耨多罗三藐三菩提；<a id="a-2p"></a>无所有法，<a id="a-2q"></a>亦不应得阿耨多罗三藐三菩提。<a id="a-2r"></a>何以故？<a id="a-2s"></a>世尊，<a id="a-2t"></a>一切法无所有，<a id="a-2u"></a>是中无垢者、<a id="a-2v"></a>无净者。<a id="a-2w"></a>世尊，<a id="a-2x"></a>以是故，<a id="a-2y"></a>般若波罗蜜毕竟离，<a id="a-2z"></a>禅波罗蜜、<a id="a-30"></a>毗梨耶波罗蜜、<a id="a-31"></a>羼提波罗蜜、<a id="a-32"></a>尸罗波罗蜜、<a id="a-33"></a>檀波罗蜜毕竟离，<a id="a-34"></a>乃至阿耨多罗三藐三菩提亦毕竟离。<a id="a-35"></a>若法毕竟离，<a id="a-36"></a>则不应修，<a id="a-37"></a>不应坏。<a id="a-38"></a>行般若波罗蜜亦无有法可得，<a id="a-39"></a>毕竟离故。<a id="a-3A"></a>世尊，<a id="a-3B"></a>若般若波罗蜜毕竟离者，<a id="a-3C"></a>云何因般若波罗蜜得阿耨多罗三藐三菩提？<a id="a-3D"></a>阿耨多罗三藐三菩提亦毕竟离，<a id="a-3E"></a>二离中云何能有所得？<a id="a-3F"></a>”</p>
  <p id="a3G">佛告须菩提：<a id="a-3H"></a>“善哉！<a id="a-3I"></a>善哉！<a id="a-3J"></a>是般若波罗蜜毕竟离，<a id="a-3K"></a>禅波罗蜜、<a id="a-3L"></a>毗梨耶波罗蜜、<a id="a-3M"></a>羼提波罗蜜、<a id="a-3N"></a>尸罗波罗蜜、<a id="a-3O"></a>檀波罗蜜毕竟离，<a id="a-3P"></a>乃至一切种智毕竟离。<a id="a-3Q"></a>须菩提，<a id="a-3R"></a>若般若波罗蜜毕竟离，<a id="a-3S"></a>乃至一切种智毕竟离，<a id="a-3T"></a>以是故能得阿耨多罗三藐三菩提。<a id="a-3U"></a>须菩提，<a id="a-3V"></a>若般若波罗蜜非毕竟离，<a id="a-3W"></a>乃至一切种智非毕竟离，<a id="a-3X"></a>是不名般若波罗蜜，<a id="a-3Y"></a>不名禅波罗蜜乃至一切种智。<a id="a-3Z"></a>须菩提，<a id="a-3a"></a>若般若波罗蜜毕竟离，<a id="a-3b"></a>乃至一切种智毕竟离，<a id="a-3c"></a>以是故，<a id="a-3d"></a>须菩提，<a id="a-3e"></a>非不因般若波罗蜜得阿耨多罗三藐三菩提，<a id="a-3f"></a>亦不以离得离而得阿耨多罗三藐三菩提，<a id="a-3g"></a>非不因般若波罗蜜。<a id="a-3h"></a>”</p>
  <p id="a3i">须菩提白佛言：<a id="a-3j"></a>“世尊，<a id="a-3k"></a>菩萨摩诃萨所行义甚深！<a id="a-3l"></a>”</p>
  <p id="a3m">佛言：<a id="a-3n"></a>“如是，<a id="a-3o"></a>须菩提，<a id="a-3p"></a>菩萨摩诃萨所行义甚深。<a id="a-3q"></a>须菩提，<a id="a-3r"></a>诸菩萨摩诃萨能为难事，<a id="a-3s"></a>所谓行是深义，<a id="a-3t"></a>而不证声闻、<a id="a-3u"></a>辟支佛地。<a id="a-3v"></a>”</p>
  <p id="a3w">须菩提白佛言：<a id="a-3x"></a>“世尊，<a id="a-3y"></a>如我从佛闻义，<a id="a-3z"></a>菩萨摩诃萨所行不为难。<a id="a-40"></a>何以故？<a id="a-41"></a>是菩萨摩诃萨不得是义可作证，<a id="a-42"></a>亦不得般若波罗蜜作证，<a id="a-43"></a>亦无作证者。<a id="a-44"></a>世尊，<a id="a-45"></a>若一切法不可得，<a id="a-46"></a>何等是义可作证？<a id="a-47"></a>何等是般若波罗蜜作证？<a id="a-48"></a>何等是作证者？<a id="a-49"></a>作证已得阿耨多罗三藐三菩提！<a id="a-4A"></a>世尊，<a id="a-4B"></a>是名菩萨摩诃萨无所得，<a id="a-4C"></a>行菩萨行，<a id="a-4D"></a>是于一切法皆得明了。</p>
  <p id="a4E">“世尊，<a id="a-4F"></a>若菩萨摩诃萨闻是深法，<a id="a-4G"></a>心不惊、<a id="a-4H"></a>不没、<a id="a-4I"></a>不怖、<a id="a-4J"></a>不畏，<a id="a-4K"></a>是名为行般若波罗蜜。<a id="a-4L"></a>是菩萨摩诃萨行般若波罗蜜时，<a id="a-4M"></a>不见我行般若波罗蜜，<a id="a-4N"></a>亦不见是般若波罗蜜，<a id="a-4O"></a>亦不见我当得阿耨多罗三藐三菩提。<a id="a-4P"></a>何以故？<a id="a-4Q"></a>菩萨摩诃萨行般若波罗蜜时，<a id="a-4R"></a>不作是念：<a id="a-4S"></a>‘声闻、<a id="a-4T"></a>辟支佛地去我远，<a id="a-4U"></a>萨婆若去我近。<a id="a-4V"></a>’世尊，<a id="a-4W"></a>譬如虚空不作是念：<a id="a-4X"></a>‘有法去我远、<a id="a-4Y"></a>去我近。<a id="a-4Z"></a>’何以故？<a id="a-4a"></a>世尊，<a id="a-4b"></a>虚空无分别故。<a id="a-4c"></a>世尊，<a id="a-4d"></a>行般若波罗蜜菩萨亦不作是念：<a id="a-4e"></a>‘声闻、<a id="a-4f"></a>辟支佛地去我远，<a id="a-4g"></a>萨婆若去我近。<a id="a-4h"></a>’何以故？<a id="a-4i"></a>般若波罗蜜中无分别故。<a id="a-4j"></a>世尊，<a id="a-4k"></a>譬如幻人不作是念：<a id="a-4l"></a>‘幻师去我近，<a id="a-4m"></a>观人去我远。<a id="a-4n"></a>’何以故？<a id="a-4o"></a>幻人无分别故。<a id="a-4p"></a>行般若波罗蜜菩萨不作是念：<a id="a-4q"></a>‘声闻、<a id="a-4r"></a>辟支佛地去我远，<a id="a-4s"></a>萨婆若去我近。<a id="a-4t"></a>’世尊，<a id="a-4u"></a>譬如镜中像不作是念：<a id="a-4v"></a>‘所因者去我近，<a id="a-4w"></a>余者去我远。<a id="a-4x"></a>’何以故？<a id="a-4y"></a>像无分别故。<a id="a-4z"></a>行般若波罗蜜菩萨亦不作是念：<a id="a-50"></a>‘声闻、<a id="a-51"></a>辟支佛地去我远，<a id="a-52"></a>萨婆若去我近。<a id="a-53"></a>’何以故？<a id="a-54"></a>般若波罗蜜中无分别故。<a id="a-55"></a>世尊，<a id="a-56"></a>行般若波罗蜜菩萨无爱无憎。<a id="a-57"></a>何以故？<a id="a-58"></a>般若波罗蜜自性不可得故。<a id="a-59"></a>世尊，<a id="a-5A"></a>譬如佛无爱无憎，<a id="a-5B"></a>行般若波罗蜜菩萨无爱无憎亦如是。<a id="a-5C"></a>何以故？<a id="a-5D"></a>般若波罗蜜中无憎无爱故。<a id="a-5E"></a>世尊，<a id="a-5F"></a>譬如佛一切分别想断；<a id="a-5G"></a>行般若波罗蜜菩萨亦如是，<a id="a-5H"></a>一切分别想断，<a id="a-5I"></a>毕竟空故。<a id="a-5J"></a>世尊，<a id="a-5K"></a>譬如佛所化人不作是念：<a id="a-5L"></a>‘声闻、<a id="a-5M"></a>辟支佛去我远，<a id="a-5N"></a>阿耨多罗三藐三菩提去我近。<a id="a-5O"></a>’何以故？<a id="a-5P"></a>佛所化人无分别故。<a id="a-5Q"></a>行般若波罗蜜菩萨亦如是，<a id="a-5R"></a>不作是念：<a id="a-5S"></a>‘声闻、<a id="a-5T"></a>辟支佛去我远，<a id="a-5U"></a>阿耨多罗三藐三菩提去我近。<a id="a-5V"></a>’世尊，<a id="a-5W"></a>譬如有所为故作化，<a id="a-5X"></a>化所作事无分别。<a id="a-5Y"></a>世尊，<a id="a-5Z"></a>般若波罗蜜亦如是，<a id="a-5a"></a>有所为事而修是事成就，<a id="a-5b"></a>而般若波罗蜜亦无分别。<a id="a-5c"></a>世尊，<a id="a-5d"></a>譬如工匠、<a id="a-5e"></a>若工匠弟子，<a id="a-5f"></a>有所为故作木人，<a id="a-5g"></a>若男女、<a id="a-5h"></a>象马、<a id="a-5i"></a>牛羊，<a id="a-5j"></a>是所作亦能有所作，<a id="a-5k"></a>是亦无分别。<a id="a-5l"></a>世尊，<a id="a-5m"></a>般若波罗蜜亦如是，<a id="a-5n"></a>有所为故说是事成就，<a id="a-5o"></a>而般若波罗蜜亦无分别。<a id="a-5p"></a>”</p>
  <p id="a5q">舍利弗问须菩提：<a id="a-5r"></a>“但般若波罗蜜无分别，<a id="a-5s"></a>禅波罗蜜乃至檀波罗蜜，<a id="a-5t"></a>亦无分别？<a id="a-5u"></a>”</p>
  <p id="a5v">须菩提语舍利弗：<a id="a-5w"></a>“禅波罗蜜无分别，<a id="a-5x"></a>乃至檀波罗蜜亦无分别。<a id="a-5y"></a>”</p>
  <p id="a5z">舍利弗问须菩提：<a id="a-60"></a>“色无分别，<a id="a-61"></a>乃至识亦无分别；<a id="a-62"></a>眼乃至意无分别，<a id="a-63"></a>色乃至法无分别；<a id="a-64"></a>眼识触乃至意识触无分别，<a id="a-65"></a>眼触因缘生受，<a id="a-66"></a>乃至意触因缘生受；<a id="a-67"></a>四禅、<a id="a-68"></a>四无量心、<a id="a-69"></a>四无色定，<a id="a-6A"></a>四念处乃至八圣道分，<a id="a-6B"></a>空、<a id="a-6C"></a>无相、<a id="a-6D"></a>无作，<a id="a-6E"></a>佛十力、<a id="a-6F"></a>四无所畏、<a id="a-6G"></a>四无碍智、<a id="a-6H"></a>大慈大悲、<a id="a-6I"></a>十八不共法，<a id="a-6J"></a>阿耨多罗三藐三菩提、<a id="a-6K"></a>无为性，<a id="a-6L"></a>亦无分别？<a id="a-6M"></a>须菩提，<a id="a-6N"></a>若色无分别，<a id="a-6O"></a>乃至无为性无分别；<a id="a-6P"></a>若一切法无分别，<a id="a-6Q"></a>云何分别有六道生死，<a id="a-6R"></a>是地狱、<a id="a-6S"></a>是饿鬼、<a id="a-6T"></a>是畜生，<a id="a-6U"></a>是天、<a id="a-6V"></a>是人、<a id="a-6W"></a>是阿修罗？<a id="a-6X"></a>云何分别是须陀洹、<a id="a-6Y"></a>斯陀含、<a id="a-6Z"></a>阿那含、<a id="a-6a"></a>阿罗汉、<a id="a-6b"></a>辟支佛、<a id="a-6c"></a>诸佛？<a id="a-6d"></a>”</p>
  <p id="a6e">须菩提报舍利弗：<a id="a-6f"></a>“众生颠倒因缘故，<a id="a-6g"></a>造作身、<a id="a-6h"></a>口、<a id="a-6i"></a>意业，<a id="a-6j"></a>随欲本业报，<a id="a-6k"></a>受六道身，<a id="a-6l"></a>地狱、<a id="a-6m"></a>饿鬼、<a id="a-6n"></a>畜生、<a id="a-6o"></a>人、<a id="a-6p"></a>天、<a id="a-6q"></a>阿修罗身。<a id="a-6r"></a>如汝言，<a id="a-6s"></a>云何分别有须陀洹乃至佛道？<a id="a-6t"></a>舍利弗，<a id="a-6u"></a>须陀洹即是无分别故有，<a id="a-6v"></a>须陀洹果亦是无分别故有，<a id="a-6w"></a>乃至阿罗汉、<a id="a-6x"></a>阿罗汉果，<a id="a-6y"></a>辟支佛、<a id="a-6z"></a>辟支佛道，<a id="a-70"></a>佛、<a id="a-71"></a>佛道，<a id="a-72"></a>亦是无分别故有。<a id="a-73"></a>舍利弗，<a id="a-74"></a>过去诸佛亦是无分别，<a id="a-75"></a>断分别故有。<a id="a-76"></a>以是故，<a id="a-77"></a>舍利弗，<a id="a-78"></a>当知一切法无有分别不坏相，<a id="a-79"></a>诸法如、<a id="a-7A"></a>法性、<a id="a-7B"></a>实际故。<a id="a-7C"></a>舍利弗，<a id="a-7D"></a>如是菩萨摩诃萨应行无分别般若波罗蜜；<a id="a-7E"></a>行无分别般若波罗蜜已，<a id="a-7F"></a>便得无分别阿耨多罗三藐三菩提。<a id="a-7G"></a>”</p>
  <p id="a7H">【论】释曰：<a id="a-7I"></a>是时，<a id="a-7J"></a>释提桓因及会中人皆共欢喜。<a id="a-7K"></a>释提桓因作是念：<a id="a-7L"></a>是菩萨行菩萨道时，<a id="a-7M"></a>所有功德尚胜一切众生，<a id="a-7N"></a>何况成阿耨多罗三藐三菩提！<a id="a-7O"></a>众生有二种：<a id="a-7P"></a>一者、<a id="a-7Q"></a>发心，<a id="a-7R"></a>二者、<a id="a-7S"></a>未发心。<a id="a-7T"></a>发心菩萨胜一切未发心者。<a id="a-7U"></a>所以者何？<a id="a-7V"></a>是人种无量无上佛法因缘，<a id="a-7W"></a>欲度一切众生，<a id="a-7X"></a>令离苦得乐；<a id="a-7Y"></a>其余众生但自求乐，<a id="a-7Z"></a>欲与他苦！<a id="a-7a"></a>如是等因缘故，<a id="a-7b"></a>发心者胜。</p>
  <p id="a7c">问曰：<a id="a-7d"></a>诸阿罗汉、<a id="a-7e"></a>辟支佛及五通，<a id="a-7f"></a>是离欲人；<a id="a-7g"></a>发心者，<a id="a-7h"></a>或有未离欲但发心，<a id="a-7i"></a>云何得胜？</p>
  <p id="a7j">答曰：<a id="a-7k"></a>是事，<a id="a-7l"></a>先品中已种种答。<a id="a-7m"></a>阿罗汉等虽漏尽，<a id="a-7n"></a>不如初发心菩萨。<a id="a-7o"></a>譬如转轮圣王太子，<a id="a-7p"></a>虽在胎中，<a id="a-7q"></a>已胜余子；<a id="a-7r"></a>又如国王太子，<a id="a-7s"></a>虽未即位，<a id="a-7t"></a>胜诸大臣有位富贵者。<a id="a-7u"></a>发心菩萨有二种：<a id="a-7v"></a>一者、<a id="a-7w"></a>行诸波罗蜜等菩萨道，<a id="a-7x"></a>二者、<a id="a-7y"></a>但密发心。<a id="a-7z"></a>此中说行菩萨道者，<a id="a-80"></a>是人虽事未成就，<a id="a-81"></a>能胜一切众生，<a id="a-82"></a>何况成就！<a id="a-83"></a>如歌罗频伽鸟在[穀-禾+卵]中，<a id="a-84"></a>未发声已能胜诸鸟，<a id="a-85"></a>何况成就！<a id="a-86"></a>菩萨亦如是，<a id="a-87"></a>虽未成佛，<a id="a-88"></a>行菩萨道，<a id="a-89"></a>说诸法实相音声，<a id="a-8A"></a>破诸外道及魔民戏论，<a id="a-8B"></a>何况成佛！<a id="a-8C"></a>有人言：<a id="a-8D"></a>“若有能一发心言：<a id="a-8E"></a>我当作佛，<a id="a-8F"></a>灭一切众生苦。<a id="a-8G"></a>虽未断烦恼，<a id="a-8H"></a>未行难事，<a id="a-8I"></a>以心、<a id="a-8J"></a>口业重故，<a id="a-8K"></a>胜于一切众生。<a id="a-8L"></a>”一切众生皆自求乐，<a id="a-8M"></a>自为身故，<a id="a-8N"></a>爱其所亲。<a id="a-8O"></a>阿罗汉、<a id="a-8P"></a>辟支佛，<a id="a-8Q"></a>虽不贪世乐，<a id="a-8R"></a>自为灭苦故，<a id="a-8S"></a>求涅槃乐，<a id="a-8T"></a>不能为众生；<a id="a-8U"></a>菩萨心生口言，<a id="a-8V"></a>为度一切，<a id="a-8W"></a>是故胜。</p>
  <p id="a8X">譬如一六神通阿罗汉，<a id="a-8Y"></a>将一沙弥令负衣钵，<a id="a-8Z"></a>循路而行。<a id="a-8a"></a>沙弥思惟：<a id="a-8b"></a>“我当以何乘入涅槃？<a id="a-8c"></a>”即发心：<a id="a-8d"></a>“佛为世尊，<a id="a-8e"></a>最上最妙，<a id="a-8f"></a>我当以佛乘入涅槃。<a id="a-8g"></a>”师知其念，<a id="a-8h"></a>即取衣钵自担，<a id="a-8i"></a>推沙弥在前行。<a id="a-8j"></a>沙弥覆复思惟：<a id="a-8k"></a>“佛道甚难，<a id="a-8l"></a>久住生死，<a id="a-8m"></a>受无量苦，<a id="a-8n"></a>且以小乘早入涅槃。<a id="a-8o"></a>”师复以衣钵囊还与沙弥令担，<a id="a-8p"></a>语在后行。<a id="a-8q"></a>如是至三。<a id="a-8r"></a>沙弥白师：<a id="a-8s"></a>“师年老耄，<a id="a-8t"></a>状如小儿戏，<a id="a-8u"></a>方始令我在前，<a id="a-8v"></a>已复令我在后，<a id="a-8w"></a>何其太速？<a id="a-8x"></a>”师答：<a id="a-8y"></a>“汝初念发心作佛，<a id="a-8z"></a>是心贵重，<a id="a-90"></a>则住我师道中。<a id="a-91"></a>如是人，<a id="a-92"></a>诸辟支佛尚应供养，<a id="a-93"></a>何况阿罗汉！<a id="a-94"></a>以是故，<a id="a-95"></a>推汝在前。<a id="a-96"></a>汝心还悔，<a id="a-97"></a>欲取小乘而未便得，<a id="a-98"></a>汝去我悬远，<a id="a-99"></a>是故令汝在后。<a id="a-9A"></a>”沙弥闻已惊悟：<a id="a-9B"></a>“我师能知我心，<a id="a-9C"></a>我一发意已胜阿罗汉，<a id="a-9D"></a>何况成就！<a id="a-9E"></a>”即自坚固住大乘法。</p>
  <p id="a9F">复次，<a id="a-9G"></a>胜，<a id="a-9H"></a>名不必一切事中皆胜；<a id="a-9I"></a>但以一发心，<a id="a-9J"></a>欲作佛度众生，<a id="a-9K"></a>是事为胜。<a id="a-9L"></a>诸余禅定、<a id="a-9M"></a>解脱等，<a id="a-9N"></a>犹尚未有，<a id="a-9O"></a>何得言胜？<a id="a-9P"></a>譬如以飞言之，<a id="a-9Q"></a>鸟则胜人。<a id="a-9R"></a>未来当得功德，<a id="a-9S"></a>此事不论。<a id="a-9T"></a>小乘人言：<a id="a-9U"></a>“乃至补处菩萨，<a id="a-9V"></a>尚不胜小沙弥得无量律仪者。<a id="a-9W"></a>”摩诃衍论中，<a id="a-9X"></a>或有人如是言：<a id="a-9Y"></a>“其有发大乘心者，<a id="a-9Z"></a>虽复在弊恶小人中，<a id="a-9a"></a>犹胜二乘得解脱者。<a id="a-9b"></a>”是名二边，<a id="a-9c"></a>离是二边，<a id="a-9d"></a>名为中道。<a id="a-9e"></a>中道义，<a id="a-9f"></a>如上说。<a id="a-9g"></a>以其有义理实故，<a id="a-9h"></a>应当取。<a id="a-9i"></a>是故说初发心时，<a id="a-9j"></a>胜一切众生，<a id="a-9k"></a>何况成佛！</p>
  <p id="a9l">闻萨婆若信者，<a id="a-9m"></a>得人中善利。<a id="a-9n"></a>有人言：<a id="a-9o"></a>“六波罗蜜是利。<a id="a-9p"></a>”有人言：<a id="a-9q"></a>“六波罗蜜果报是利，<a id="a-9r"></a>所谓转轮王、<a id="a-9s"></a>释梵天王、<a id="a-9t"></a>人王、<a id="a-9u"></a>法王等。<a id="a-9v"></a>”有人言：<a id="a-9w"></a>“得阿鞞跋致不堕恶道，<a id="a-9x"></a>常生人天富贵处。<a id="a-9y"></a>”有人言：<a id="a-9z"></a>“菩萨住于果报神通，<a id="a-A0"></a>游至十方，<a id="a-A1"></a>供养诸佛，<a id="a-A2"></a>种种方便教化众生。<a id="a-A3"></a>”信受因缘，<a id="a-A4"></a>教化众生，<a id="a-A5"></a>得如是等大利。</p>
  <p id="aA6">寿命中最者，<a id="a-A7"></a>众生有二种命：<a id="a-A8"></a>一者、<a id="a-A9"></a>命根，<a id="a-AA"></a>二者、<a id="a-AB"></a>智慧命。<a id="a-AC"></a>是人得智慧命故，<a id="a-AD"></a>说寿命中最。<a id="a-AE"></a>何况发心，<a id="a-AF"></a>发心者可敬可贵。<a id="a-AG"></a>所以者何？<a id="a-AH"></a>如先说因缘，<a id="a-AI"></a>能舍自乐与他乐，<a id="a-AJ"></a>不自忧苦忧他人苦故。</p>
  <p id="aAK">尔时，<a id="a-AL"></a>释提桓因欲现欢喜相，<a id="a-AM"></a>以天曼陀罗华散佛上，<a id="a-AN"></a>如经广说。</p>
  <p id="aAO">问曰：<a id="a-AP"></a>罪福不可以与人，<a id="a-AQ"></a>虽欲与亦不得，<a id="a-AR"></a>释提桓因何以故以此福德令求佛道者具足佛法？</p>
  <p id="aAS">答曰：<a id="a-AT"></a>虽不可与人，<a id="a-AU"></a>然自令心好。<a id="a-AV"></a>又是释提桓因显此不著福，<a id="a-AW"></a>是故以随喜心与求佛道者；<a id="a-AX"></a>与声闻人亦尔。<a id="a-AY"></a>释提桓因白佛：<a id="a-AZ"></a>我虽得声闻道，<a id="a-Aa"></a>亦不生一念令菩萨转还向二乘心。<a id="a-Ab"></a>所以者何？<a id="a-Ac"></a>诸菩萨见众生在生死中有种种苦，<a id="a-Ad"></a>欲利益一切世间故作是愿：<a id="a-Ae"></a>未度者我当度等。<a id="a-Af"></a>尔时，<a id="a-Ag"></a>会中众生有作是念：<a id="a-Ah"></a>若如上说，<a id="a-Ai"></a>随喜有功德；<a id="a-Aj"></a>初发心人随喜，<a id="a-Ak"></a>于久发心人随喜，<a id="a-Al"></a>有何差别？<a id="a-Am"></a>释提桓因欲解众人疑故，<a id="a-An"></a>问佛言：<a id="a-Ao"></a>世尊，<a id="a-Ap"></a>于初发心菩萨功德随喜得几许福德？<a id="a-Aq"></a>如经广说。<a id="a-Ar"></a>是福德无量无边，<a id="a-As"></a>以种无量无边田中，<a id="a-At"></a>人不能数知，<a id="a-Au"></a>故说譬喻令解，<a id="a-Av"></a>如经中广说。<a id="a-Aw"></a>随喜之德虽无量无边，<a id="a-Ax"></a>于近佛道者，<a id="a-Ay"></a>随喜福德转多。</p>
  <p id="aAz">是时，<a id="a-B0"></a>帝释欢喜故白佛言：<a id="a-B1"></a>世尊，<a id="a-B2"></a>有闻是功德不随喜者，<a id="a-B3"></a>则是魔民，<a id="a-B4"></a>从魔天来。<a id="a-B5"></a>所以者何？<a id="a-B6"></a>在魔境界，<a id="a-B7"></a>积集恶心故，<a id="a-B8"></a>不随喜。<a id="a-B9"></a>此中说因缘：<a id="a-BA"></a>随喜心能破魔界，<a id="a-BB"></a>是故求佛道者，<a id="a-BC"></a>欲爱敬三尊不舍者，<a id="a-BD"></a>当以随喜心回向阿耨多罗三藐三菩提。<a id="a-BE"></a>不一不二相者，<a id="a-BF"></a>不见诸法有一定相不属因缘者，<a id="a-BG"></a>故言不一；<a id="a-BH"></a>不分别随喜心、<a id="a-BI"></a>回向心，<a id="a-BJ"></a>是名不二，<a id="a-BK"></a>毕竟空故。<a id="a-BL"></a>佛可帝释意已，<a id="a-BM"></a>更称说随喜功德。<a id="a-BN"></a>是人常忆念十方诸佛功德随喜故，<a id="a-BO"></a>疾得见佛。<a id="a-BP"></a>又以深心，<a id="a-BQ"></a>于一切众生欲令离苦得乐，<a id="a-BR"></a>是故往来生死，<a id="a-BS"></a>六情初不受恶尘，<a id="a-BT"></a>终不离生诸佛前，<a id="a-BU"></a>以不断种见佛行故。<a id="a-BV"></a>此中佛自说因缘：<a id="a-BW"></a>是人于无央数阿僧祇初发心菩萨，<a id="a-BX"></a>乃至无量一生补处菩萨，<a id="a-BY"></a>皆随喜故得如上果报，<a id="a-BZ"></a>疾成佛道，<a id="a-Ba"></a>度无量阿僧祇众生。<a id="a-Bb"></a>复次，<a id="a-Bc"></a>憍尸迦，<a id="a-Bd"></a>是菩萨因是福德如诸法实相回向，<a id="a-Be"></a>于实相中心不可得，<a id="a-Bf"></a>是故说非心亦不离心。<a id="a-Bg"></a>如上说不一不二义，<a id="a-Bh"></a>以事异故更说。</p>
  <p id="aBi">须菩提闻已，<a id="a-Bj"></a>取是空无有心相难佛：<a id="a-Bk"></a>是心非心，<a id="a-Bl"></a>空无所有如幻，<a id="a-Bm"></a>云何能得阿耨多罗三藐三菩提？<a id="a-Bn"></a>佛反问须菩提：<a id="a-Bo"></a>汝见是空心定相如幻不？<a id="a-Bp"></a>须菩提作是念：<a id="a-Bq"></a>心若空如幻，<a id="a-Br"></a>云何可见？<a id="a-Bs"></a>若可见则非空，<a id="a-Bt"></a>是故答言：<a id="a-Bu"></a>不也。<a id="a-Bv"></a>佛言：<a id="a-Bw"></a>心若空无所有，<a id="a-Bx"></a>汝见是中有是若有若无戏论不？<a id="a-By"></a>答言：<a id="a-Bz"></a>不也。<a id="a-C0"></a>离是空无所有如幻心，<a id="a-C1"></a>汝见更有法能得无上道不？<a id="a-C2"></a>答言：<a id="a-C3"></a>不见。<a id="a-C4"></a>不见不可得故，<a id="a-C5"></a>何有法若有若无？<a id="a-C6"></a>一切诸法毕竟离故，<a id="a-C7"></a>毕竟空故，<a id="a-C8"></a>不堕有，<a id="a-C9"></a>不堕无；<a id="a-CA"></a>若法不堕有无中，<a id="a-CB"></a>是则毕竟无所有，<a id="a-CC"></a>不应得无上道。<a id="a-CD"></a>以是因缘故，<a id="a-CE"></a>般若波罗蜜毕竟离相，<a id="a-CF"></a>见有、<a id="a-CG"></a>无二俱过故。<a id="a-CH"></a>禅波罗蜜，<a id="a-CI"></a>乃至阿耨多罗三藐三菩提，<a id="a-CJ"></a>亦如是毕竟离相。<a id="a-CK"></a>若法毕竟离，<a id="a-CL"></a>则不可得见，<a id="a-CM"></a>不可得修，<a id="a-CN"></a>不可得断，<a id="a-CO"></a>不可得证；<a id="a-CP"></a>行是法则更无所得，<a id="a-CQ"></a>毕竟离故。<a id="a-CR"></a>世尊，<a id="a-CS"></a>今般若波罗蜜毕竟离，<a id="a-CT"></a>阿耨多罗三藐三菩提毕竟离，<a id="a-CU"></a>云何以毕竟离得毕竟离？<a id="a-CV"></a>若一法毕竟离，<a id="a-CW"></a>尚不应有所得，<a id="a-CX"></a>何况二离？<a id="a-CY"></a>譬如以指触虚空，<a id="a-CZ"></a>虚空无触故，<a id="a-Ca"></a>指不能触，<a id="a-Cb"></a>何况二皆无触？<a id="a-Cc"></a>亦如虚空、<a id="a-Cd"></a>涅槃。<a id="a-Ce"></a>般若波罗蜜毕竟离，<a id="a-Cf"></a>阿耨多罗三藐三菩提毕竟离，<a id="a-Cg"></a>云何用离得离？<a id="a-Ch"></a>佛知须菩提随诸法实相说故，<a id="a-Ci"></a>可其言：<a id="a-Cj"></a>善哉！<a id="a-Ck"></a>善哉！<a id="a-Cl"></a>即说因缘：<a id="a-Cm"></a>须菩提，<a id="a-Cn"></a>若般若波罗蜜毕竟离，<a id="a-Co"></a>阿耨多罗三藐三菩提毕竟离，<a id="a-Cp"></a>以是因缘故可得。<a id="a-Cq"></a>何以故？<a id="a-Cr"></a>若一法定有相非空者，<a id="a-Cs"></a>则是常法不生相，<a id="a-Ct"></a>从未来至现在，<a id="a-Cu"></a>从现在至过去。<a id="a-Cv"></a>若无实生相，<a id="a-Cw"></a>则无灭相；<a id="a-Cx"></a>若无生灭，<a id="a-Cy"></a>则无四谛；<a id="a-Cz"></a>若无四谛，<a id="a-D0"></a>则无法宝；<a id="a-D1"></a>法宝无故，<a id="a-D2"></a>亦无阿耨多罗三藐三菩提，<a id="a-D3"></a>法宝即是阿耨多罗三藐三菩提故；<a id="a-D4"></a>若无法宝，<a id="a-D5"></a>则无佛宝；<a id="a-D6"></a>若无佛法，<a id="a-D7"></a>则无僧宝；<a id="a-D8"></a>若无三宝，<a id="a-D9"></a>则无一切诸法，<a id="a-DA"></a>有如是等过罪故。<a id="a-DB"></a>毕竟离相，<a id="a-DC"></a>则通达无碍。<a id="a-DD"></a>若说毕竟离，<a id="a-DE"></a>当知亦离空，<a id="a-DF"></a>若不离空，<a id="a-DG"></a>不名毕竟离。<a id="a-DH"></a>是故经说：<a id="a-DI"></a>言般若波罗蜜毕竟离故，<a id="a-DJ"></a>能得阿耨多罗三藐三菩提；<a id="a-DK"></a>虽不离般若波罗蜜得阿耨多罗三藐三菩提，<a id="a-DL"></a>亦不以二离而得二离，<a id="a-DM"></a>毕竟空故，<a id="a-DN"></a>不应难。</p>
  <p id="aDO">须菩提知佛所说甚深相，<a id="a-DP"></a>是故白佛言：<a id="a-DQ"></a>若菩萨能如是行，<a id="a-DR"></a>则是行甚深义。<a id="a-DS"></a>佛可其言：<a id="a-DT"></a>是菩萨能为难事，<a id="a-DU"></a>能行如是甚深义，<a id="a-DV"></a>而不证二乘。<a id="a-DW"></a>所以者何？<a id="a-DX"></a>是菩萨一心，<a id="a-DY"></a>以利智深入空而不证涅槃，<a id="a-DZ"></a>是则为难。<a id="a-Da"></a>须菩提言：<a id="a-Db"></a>如我解佛所说义，<a id="a-Dc"></a>是不为难。<a id="a-Dd"></a>何以故？<a id="a-De"></a>是人不得是甚深义一定相可作证，<a id="a-Df"></a>不得般若波罗蜜，<a id="a-Dg"></a>不得证者，<a id="a-Dh"></a>谁当以甚深义为证？<a id="a-Di"></a>若不证是甚深义，<a id="a-Dj"></a>谁当得阿耨多罗三藐三菩提？<a id="a-Dk"></a>是名菩萨无所得行；<a id="a-Dl"></a>行是道，<a id="a-Dm"></a>则照明一切法。</p>
  <p id="aDn">问曰：<a id="a-Do"></a>佛说言难，<a id="a-Dp"></a>须菩提言不难，<a id="a-Dq"></a>师弟子义应同，<a id="a-Dr"></a>何以各相违背？</p>
  <p id="aDs">答曰：<a id="a-Dt"></a>佛以世谛故说，<a id="a-Du"></a>须菩提以第一义谛故说；<a id="a-Dv"></a>佛说菩萨得是甚深义，<a id="a-Dw"></a>须菩提说菩萨亦不得是甚深义。<a id="a-Dx"></a>佛以须菩提为众生故说：<a id="a-Dy"></a>有人闻难事则发心，<a id="a-Dz"></a>故说难事；<a id="a-E0"></a>有人闻难事而废退，<a id="a-E1"></a>故说无难。<a id="a-E2"></a>是名菩萨无所得行，<a id="a-E3"></a>住是行中，<a id="a-E4"></a>于一切法通达无碍。</p>
  <p id="aE5">须菩提言：<a id="a-E6"></a>若菩萨闻如是说毕竟离，<a id="a-E7"></a>无法可证，<a id="a-E8"></a>无取证者，<a id="a-E9"></a>亦无般若及阿耨多罗三藐三菩提，<a id="a-EA"></a>是时不惊、<a id="a-EB"></a>不没，<a id="a-EC"></a>通达无碍者，<a id="a-ED"></a>是名行般若波罗蜜。<a id="a-EE"></a>行般若波罗蜜者，<a id="a-EF"></a>是名真行、<a id="a-EG"></a>深行。<a id="a-EH"></a>何以故？<a id="a-EI"></a>是菩萨不见般若波罗蜜，<a id="a-EJ"></a>亦不见我行般若波罗蜜，<a id="a-EK"></a>不见阿耨多罗三藐三菩提，<a id="a-EL"></a>亦不见是法可得阿耨多罗三藐三菩提，<a id="a-EM"></a>都无所分别。<a id="a-EN"></a>是菩萨安住一切诸法实相中，<a id="a-EO"></a>故不作是分别，<a id="a-EP"></a>言二乘离我远，<a id="a-EQ"></a>佛道离我近。<a id="a-ER"></a>此中说虚空等譬喻，<a id="a-ES"></a>此诸譬喻，<a id="a-ET"></a>为明了毕竟空义故。<a id="a-EU"></a>般若波罗蜜虽空，<a id="a-EV"></a>若有所修，<a id="a-EW"></a>能成其事；<a id="a-EX"></a>乃至如木人，<a id="a-EY"></a>随作何事，<a id="a-EZ"></a>皆能成就。</p>
  <p id="aEa">舍利弗问须菩提：<a id="a-Eb"></a>但般若无分别，<a id="a-Ec"></a>诸波罗蜜亦无分别？<a id="a-Ed"></a>若但般若空无分别，<a id="a-Ee"></a>余波罗蜜应是有相，<a id="a-Ef"></a>是则菩萨道有别异不平等！<a id="a-Eg"></a>又初品中说：<a id="a-Eh"></a>行檀波罗蜜时，<a id="a-Ei"></a>无施者、<a id="a-Ej"></a>受者，<a id="a-Ek"></a>亦无财物，<a id="a-El"></a>今云何言别？<a id="a-Em"></a>若五事皆空，<a id="a-En"></a>则无分别，<a id="a-Eo"></a>无有六名，<a id="a-Ep"></a>亦无可修行。<a id="a-Eq"></a>须菩提言：<a id="a-Er"></a>五波罗蜜亦空，<a id="a-Es"></a>无有分别，<a id="a-Et"></a>初发心未得无生法忍者有分别。<a id="a-Eu"></a>譬如四河未会大海，<a id="a-Ev"></a>则有别名，<a id="a-Ew"></a>既入大海，<a id="a-Ex"></a>则无差别；<a id="a-Ey"></a>菩萨亦如是，<a id="a-Ez"></a>世俗谛中有差别，<a id="a-F0"></a>第一义谛则无分别。</p>
  <p id="aF1">舍利弗问：<a id="a-F2"></a>色乃至阿耨多罗三藐三菩提，<a id="a-F3"></a>及无为性，<a id="a-F4"></a>亦无分别。<a id="a-F5"></a>若此法空无差别，<a id="a-F6"></a>云何有六道别异？<a id="a-F7"></a>云何有分别须陀洹乃至佛道？<a id="a-F8"></a>须菩提答舍利弗：<a id="a-F9"></a>诸法虽毕竟空无分别，<a id="a-FA"></a>而是众生狂颠倒心而起身、<a id="a-FB"></a>口、<a id="a-FC"></a>意业，<a id="a-FD"></a>随业受身业报，<a id="a-FE"></a>贪欲是本，<a id="a-FF"></a>但为欲所逼而生著心，<a id="a-FG"></a>诸法无有定相。<a id="a-FH"></a>业果报者，<a id="a-FI"></a>所谓六道。<a id="a-FJ"></a>以是故，<a id="a-FK"></a>知空无所分别，<a id="a-FL"></a>是其实本，<a id="a-FM"></a>但以颠倒不实故，<a id="a-FN"></a>有六道差别。<a id="a-FO"></a>又须陀洹等贤圣，<a id="a-FP"></a>亦因毕竟空无分别法生，<a id="a-FQ"></a>所谓断三结法，<a id="a-FR"></a>名须陀洹果。<a id="a-FS"></a>三结使即是颠倒，<a id="a-FT"></a>觉颠倒除却名为断，<a id="a-FU"></a>是故断法即是空，<a id="a-FV"></a>无有分别。<a id="a-FW"></a>世谛故假名人，<a id="a-FX"></a>得是法故名须陀洹。<a id="a-FY"></a>是故当知须陀洹人及果，<a id="a-FZ"></a>毕竟空无分别；<a id="a-Fa"></a>乃至佛、<a id="a-Fb"></a>佛道亦如是。<a id="a-Fc"></a>此中说因缘：<a id="a-Fd"></a>非但现在无分别，<a id="a-Fe"></a>过去如恒河沙诸佛一切分别断故，<a id="a-Ff"></a>入无余涅槃，<a id="a-Fg"></a>无有少许法定相可分别。<a id="a-Fh"></a>一切法毕竟空，<a id="a-Fi"></a>入是如、<a id="a-Fj"></a>法性、<a id="a-Fk"></a>实际门故；<a id="a-Fl"></a>是故言因缘法甚深，<a id="a-Fm"></a>入是三门故。<a id="a-Fn"></a>菩萨应如是行无分别般若波罗蜜，<a id="a-Fo"></a>行无分别般若波罗蜜故得无分别法，<a id="a-Fp"></a>所谓阿耨多罗三藐三菩提。</p>
  <p data-pb></p>
  <h2 id="aFq">释度空品第六十五之上</h2>
  <p id="aFr">【经】舍利弗语须菩提：<a id="a-Fs"></a>“菩萨摩诃萨行般若波罗蜜，<a id="a-Ft"></a>为行真实法？<a id="a-Fu"></a>为行无真实法？<a id="a-Fv"></a>”</p>
  <p id="aFw">须菩提报舍利弗：<a id="a-Fx"></a>“菩萨摩诃萨行般若波罗蜜，<a id="a-Fy"></a>行无真实法。<a id="a-Fz"></a>何以故？<a id="a-G0"></a>是般若波罗蜜无真实，<a id="a-G1"></a>乃至一切种智无真实故。<a id="a-G2"></a>菩萨摩诃萨行般若波罗蜜，<a id="a-G3"></a>无真实不可得，<a id="a-G4"></a>何况真实？<a id="a-G5"></a>乃至行一切种智，<a id="a-G6"></a>无真实法不可得，<a id="a-G7"></a>何况真实法？<a id="a-G8"></a>”</p>
  <p id="aG9">尔时，<a id="a-GA"></a>欲、<a id="a-GB"></a>色界诸天子作是念：<a id="a-GC"></a>“诸有善男子、<a id="a-GD"></a>善女人发阿耨多罗三藐三菩提意，<a id="a-GE"></a>如深般若波罗蜜所说义，<a id="a-GF"></a>行于等法，<a id="a-GG"></a>不作实际证，<a id="a-GH"></a>不堕声闻、<a id="a-GI"></a>辟支佛地，<a id="a-GJ"></a>应当为作礼！<a id="a-GK"></a>”</p>
  <p id="aGL">须菩提语诸天子：<a id="a-GM"></a>“诸菩萨摩诃萨于等法不证声闻、<a id="a-GN"></a>辟支佛地，<a id="a-GO"></a>不为难；<a id="a-GP"></a>诸菩萨摩诃萨大庄严‘我当度无量无边阿僧祇众生’，<a id="a-GQ"></a>知众生毕竟不可得而度众生，<a id="a-GR"></a>是乃为难！<a id="a-GS"></a>诸天子，<a id="a-GT"></a>诸菩萨摩诃萨发阿耨多罗三藐三菩提心，<a id="a-GU"></a>作是愿：<a id="a-GV"></a>‘我当度一切众生。<a id="a-GW"></a>’众生实不可得，<a id="a-GX"></a>是人欲度众生，<a id="a-GY"></a>如欲度虚空。<a id="a-GZ"></a>何以故？<a id="a-Ga"></a>虚空离故，<a id="a-Gb"></a>当知众生亦离；<a id="a-Gc"></a>虚空空故，<a id="a-Gd"></a>当知众生亦空；<a id="a-Ge"></a>虚空无坚固，<a id="a-Gf"></a>当知众生亦无坚固；<a id="a-Gg"></a>虚空虚诳，<a id="a-Gh"></a>当知众生亦虚诳。<a id="a-Gi"></a>诸天子，<a id="a-Gj"></a>以是因缘故，<a id="a-Gk"></a>当知菩萨所作为难。<a id="a-Gl"></a>为利益无所有众生故而大庄严，<a id="a-Gm"></a>是人为众生结誓，<a id="a-Gn"></a>为欲与虚空共斗！<a id="a-Go"></a>是菩萨结誓已，<a id="a-Gp"></a>亦不得众生而为众生结誓。<a id="a-Gq"></a>何以故？<a id="a-Gr"></a>众生离故，<a id="a-Gs"></a>当知大誓亦离：<a id="a-Gt"></a>众生虚诳故，<a id="a-Gu"></a>当知大誓亦虚诳。<a id="a-Gv"></a>若菩萨摩诃萨闻是法，<a id="a-Gw"></a>心不惊、<a id="a-Gx"></a>不没，<a id="a-Gy"></a>当知是菩萨摩诃萨行般若波罗蜜。<a id="a-Gz"></a>何以故？<a id="a-H0"></a>色离，<a id="a-H1"></a>即是众生离；<a id="a-H2"></a>受、<a id="a-H3"></a>想、<a id="a-H4"></a>行、<a id="a-H5"></a>识离，<a id="a-H6"></a>即是众生离。<a id="a-H7"></a>色离，<a id="a-H8"></a>即是六波罗蜜离；<a id="a-H9"></a>受、<a id="a-HA"></a>想、<a id="a-HB"></a>行、<a id="a-HC"></a>识离，<a id="a-HD"></a>即是六波罗蜜离；<a id="a-HE"></a>乃至一切种智离，<a id="a-HF"></a>即是六波罗蜜离。<a id="a-HG"></a>若菩萨摩诃萨闻是一切诸法离相，<a id="a-HH"></a>心不惊、<a id="a-HI"></a>不没、<a id="a-HJ"></a>不怖、<a id="a-HK"></a>不畏，<a id="a-HL"></a>当知是菩萨摩诃萨行般若波罗蜜。<a id="a-HM"></a>”</p>
  <p id="aHN">佛告须菩提：<a id="a-HO"></a>“何因缘故，<a id="a-HP"></a>菩萨摩诃萨于深般若波罗蜜中心不没？<a id="a-HQ"></a>”</p>
  <p id="aHR">须菩提白佛言：<a id="a-HS"></a>“世尊，<a id="a-HT"></a>般若波罗蜜无所有故不没，<a id="a-HU"></a>般若波罗蜜离故不没，<a id="a-HV"></a>般若波罗蜜寂灭故不没。<a id="a-HW"></a>世尊，<a id="a-HX"></a>以是因缘故，<a id="a-HY"></a>菩萨于深般若波罗蜜中心不没。<a id="a-HZ"></a>何以故？<a id="a-Ha"></a>是菩萨不得没者，<a id="a-Hb"></a>不得没事，<a id="a-Hc"></a>不得没处，<a id="a-Hd"></a>是一切法皆不可得故。<a id="a-He"></a>世尊，<a id="a-Hf"></a>若菩萨摩诃萨闻是法，<a id="a-Hg"></a>心不惊、<a id="a-Hh"></a>不没、<a id="a-Hi"></a>不怖、<a id="a-Hj"></a>不畏，<a id="a-Hk"></a>当知是菩萨为行般若波罗蜜。<a id="a-Hl"></a>何以故？<a id="a-Hm"></a>没者、<a id="a-Hn"></a>没事、<a id="a-Ho"></a>没处，<a id="a-Hp"></a>是法皆不可得故。<a id="a-Hq"></a>菩萨摩诃萨如是行般若波罗蜜，<a id="a-Hr"></a>诸天及释提桓因天，<a id="a-Hs"></a>梵天王天及世界主天，<a id="a-Ht"></a>皆为作礼。<a id="a-Hu"></a>”</p>
  <p id="aHv">佛告须菩提：<a id="a-Hw"></a>“不但释提桓因诸天，<a id="a-Hx"></a>梵王及诸天，<a id="a-Hy"></a>世界主及诸天，<a id="a-Hz"></a>礼是菩萨摩诃萨行般若波罗蜜者，<a id="a-I0"></a>过是上光音天、<a id="a-I1"></a>遍净天、<a id="a-I2"></a>广果天、<a id="a-I3"></a>净居天，<a id="a-I4"></a>皆为是菩萨摩诃萨作礼。<a id="a-I5"></a>须菩提，<a id="a-I6"></a>今现在十方无量诸佛，<a id="a-I7"></a>亦念是行般若波罗蜜菩萨摩诃萨，<a id="a-I8"></a>当知是菩萨为如佛。<a id="a-I9"></a>须菩提，<a id="a-IA"></a>若恒河沙等世界中众生悉使为魔，<a id="a-IB"></a>是一一魔复化作魔，<a id="a-IC"></a>如恒河沙等魔，<a id="a-ID"></a>是一切魔不能留难菩萨行般若波罗蜜。<a id="a-IE"></a>”</p>
  <p id="aIF">【论】释曰：<a id="a-IG"></a>尔时，<a id="a-IH"></a>舍利弗闻上无分别相法，<a id="a-II"></a>心大欢喜，<a id="a-IJ"></a>问须菩提：<a id="a-IK"></a>若菩萨行般若波罗蜜，<a id="a-IL"></a>为行真实法？<a id="a-IM"></a>为行无真实法？<a id="a-IN"></a>真实者，<a id="a-IO"></a>审定、<a id="a-IP"></a>不变异，<a id="a-IQ"></a>即是可取、<a id="a-IR"></a>可著；<a id="a-IS"></a>若不真实，<a id="a-IT"></a>即是虚诳妄语。<a id="a-IU"></a>须菩提常乐行深空，<a id="a-IV"></a>心无障碍故答：<a id="a-IW"></a>行般若者，<a id="a-IX"></a>即是行无真实。<a id="a-IY"></a>何以故？<a id="a-IZ"></a>般若波罗蜜空无定相，<a id="a-Ia"></a>无分别故；<a id="a-Ib"></a>乃至一切种智亦如是。<a id="a-Ic"></a>菩萨行如是般若波罗蜜时，<a id="a-Id"></a>先来生死中，<a id="a-Ie"></a>所习所著虚诳有为法尚不可得，<a id="a-If"></a>何况后来观虚诳因缘，<a id="a-Ig"></a>生般若波罗蜜，<a id="a-Ih"></a>非所著法而可得？<a id="a-Ii"></a>是故菩萨观一切世间不真实，<a id="a-Ij"></a>亦不著是般若波罗蜜。<a id="a-Ik"></a>世谛故说真实，<a id="a-Il"></a>第一义中真实不可得，<a id="a-Im"></a>何况不真实？</p>
  <p id="aIn">尔时，<a id="a-Io"></a>欲、<a id="a-Ip"></a>色界诸天子欢喜言：<a id="a-Iq"></a>其有发菩萨心者，<a id="a-Ir"></a>皆应礼敬！<a id="a-Is"></a>能为难事，<a id="a-It"></a>能行第一深义而不作证故。<a id="a-Iu"></a>第一义即是平等法，<a id="a-Iv"></a>但以异名说。<a id="a-Iw"></a>须菩提语诸天子：<a id="a-Ix"></a>菩萨于平等法不作证，<a id="a-Iy"></a>不为难；<a id="a-Iz"></a>菩萨欲度无量众生，<a id="a-J0"></a>众生毕竟不可得，<a id="a-J1"></a>是则为难！<a id="a-J2"></a>何以故？<a id="a-J3"></a>欲度众生者，<a id="a-J4"></a>为欲度虚空。<a id="a-J5"></a>虚空离故，<a id="a-J6"></a>众生亦离；<a id="a-J7"></a>虚空虚诳不实故，<a id="a-J8"></a>众生亦空虚诳不实。</p>
  <p id="aJ9">问曰：<a id="a-JA"></a>于平等法而不证，<a id="a-JB"></a>众生毕竟空而度众生，<a id="a-JC"></a>此二俱毕竟空，<a id="a-JD"></a>云何言一难、<a id="a-JE"></a>一不难？</p>
  <p id="aJF">答曰：<a id="a-JG"></a>众生虚诳假名故，<a id="a-JH"></a>是所著处；<a id="a-JI"></a>平等法无为故，<a id="a-JJ"></a>非所著处。<a id="a-JK"></a>众生从有为法假名而生，<a id="a-JL"></a>无为法是第一义。<a id="a-JM"></a>于颠倒著处而能不著为难，<a id="a-JN"></a>于无著处不著，<a id="a-JO"></a>是不为难。<a id="a-JP"></a>以是故，<a id="a-JQ"></a>如是说，<a id="a-JR"></a>众生空故，<a id="a-JS"></a>大庄严亦空，<a id="a-JT"></a>若大庄严空而能发心为难。<a id="a-JU"></a>菩萨若闻是第一平等义，<a id="a-JV"></a>度众生、<a id="a-JW"></a>大庄严皆毕竟空，<a id="a-JX"></a>而心不惊、<a id="a-JY"></a>不没。<a id="a-JZ"></a>譬如调马，<a id="a-Ja"></a>自见影不惊。<a id="a-Jb"></a>何以故？<a id="a-Jc"></a>自知影从身出故。<a id="a-Jd"></a>菩萨亦如是，<a id="a-Je"></a>知毕竟空，<a id="a-Jf"></a>因有为和合虚妄法生故。<a id="a-Jg"></a>菩萨闻是事，<a id="a-Jh"></a>不惊、<a id="a-Ji"></a>不没，<a id="a-Jj"></a>是为行般若波罗蜜。<a id="a-Jk"></a>色等法离故，<a id="a-Jl"></a>众生亦离，<a id="a-Jm"></a>离名为空。<a id="a-Jn"></a>若众生空，<a id="a-Jo"></a>法不空，<a id="a-Jp"></a>应有怖畏；<a id="a-Jq"></a>若法亦空，<a id="a-Jr"></a>无生怖畏处。<a id="a-Js"></a>若菩萨闻是一切法离相，<a id="a-Jt"></a>心不畏，<a id="a-Ju"></a>是亦名菩萨行般若波罗蜜。<a id="a-Jv"></a>上闻众生空故不畏，<a id="a-Jw"></a>今闻法空故不畏；<a id="a-Jx"></a>若闻是二空不畏，<a id="a-Jy"></a>是为真行般若。</p>
  <p id="aJz">佛问须菩提，<a id="a-K0"></a>何以故菩萨心不没者，<a id="a-K1"></a>问曰：<a id="a-K2"></a>佛是一切智人，<a id="a-K3"></a>何以问弟子心不惊、<a id="a-K4"></a>不没？</p>
  <p id="aK5">答曰：<a id="a-K6"></a>以众会有疑，<a id="a-K7"></a>敬难故不敢问，<a id="a-K8"></a>是以佛问。<a id="a-K9"></a>复次，<a id="a-KA"></a>是第一平等义甚深难得，<a id="a-KB"></a>深处应当没而不没，<a id="a-KC"></a>故试问须菩提。<a id="a-KD"></a>复次，<a id="a-KE"></a>佛以须菩提为说法主，<a id="a-KF"></a>听者法应问难。</p>
  <p id="aKG">问曰：<a id="a-KH"></a>佛为一切智，<a id="a-KI"></a>何以不自为说主，<a id="a-KJ"></a>而令须菩提说？</p>
  <p id="aKK">答曰：<a id="a-KL"></a>众中有人以佛智慧无量无边，<a id="a-KM"></a>我等智力有量，<a id="a-KN"></a>若心有所疑，<a id="a-KO"></a>不敢发问；<a id="a-KP"></a>为是人故，<a id="a-KQ"></a>命须菩提说。</p>
  <p id="aKR">问曰：<a id="a-KS"></a>若尔者，<a id="a-KT"></a>何以不令大菩萨说？</p>
  <p id="aKU">答曰：<a id="a-KV"></a>大菩萨智慧亦大，<a id="a-KW"></a>不可思议，<a id="a-KX"></a>威德重故，<a id="a-KY"></a>亦不敢问难。<a id="a-KZ"></a>复次，<a id="a-Ka"></a>有人言：<a id="a-Kb"></a>“阿罗汉、<a id="a-Kc"></a>辟支佛、<a id="a-Kd"></a>佛，<a id="a-Ke"></a>三界系无明永尽无余故，<a id="a-Kf"></a>能如实说法；<a id="a-Kg"></a>诸菩萨虽广集福德，<a id="a-Kh"></a>漏未尽故，<a id="a-Ki"></a>或不可信，<a id="a-Kj"></a>是故不命。<a id="a-Kk"></a>”</p>
  <p id="aKl">问曰：<a id="a-Km"></a>若尔者，<a id="a-Kn"></a>舍利弗智慧第一，<a id="a-Ko"></a>及余大弟子，<a id="a-Kp"></a>何以不命？</p>
  <p id="aKq">答曰：<a id="a-Kr"></a>是事先已答，<a id="a-Ks"></a>所谓须菩提乐于空行，<a id="a-Kt"></a>偏善说空；<a id="a-Ku"></a>般若波罗蜜多说空故，<a id="a-Kv"></a>令须菩提说。<a id="a-Kw"></a>须菩提白佛：<a id="a-Kx"></a>一切法毕竟空无所有，<a id="a-Ky"></a>无所有故自相离，<a id="a-Kz"></a>离相故常寂灭，<a id="a-L0"></a>常寂灭故无忆想分别，<a id="a-L1"></a>是故菩萨不应惊、<a id="a-L2"></a>不应没。<a id="a-L3"></a>没者、<a id="a-L4"></a>没处、<a id="a-L5"></a>没法，<a id="a-L6"></a>皆不可得。<a id="a-L7"></a>若菩萨闻是事不惊、<a id="a-L8"></a>不没，<a id="a-L9"></a>是为行般若波罗蜜。</p>
  <p id="aLA">须菩提答已，<a id="a-LB"></a>白佛言：<a id="a-LC"></a>能如是行，<a id="a-LD"></a>亦名为行般若波罗蜜。<a id="a-LE"></a>世尊，<a id="a-LF"></a>菩萨能如是行，<a id="a-LG"></a>一切诸天、<a id="a-LH"></a>帝释及世界主，<a id="a-LI"></a>礼菩萨者，<a id="a-LJ"></a>地神、<a id="a-LK"></a>虚空中神、<a id="a-LL"></a>四天王、<a id="a-LM"></a>忉利天、<a id="a-LN"></a>帝释为主，<a id="a-LO"></a>皆共礼是菩萨。<a id="a-LP"></a>梵天王，<a id="a-LQ"></a>初禅中梵世界众生主；<a id="a-LR"></a>世界主者，<a id="a-LS"></a>欲界余天主，<a id="a-LT"></a>众生多信有此天故，<a id="a-LU"></a>须菩提说言作礼。<a id="a-LV"></a>何以故？<a id="a-LW"></a>是菩萨舍自乐，<a id="a-LX"></a>欲利益众生；<a id="a-LY"></a>是三种天，<a id="a-LZ"></a>但自求乐故。<a id="a-La"></a>佛语须菩提：<a id="a-Lb"></a>非但是三种天作礼，<a id="a-Lc"></a>光音天等，<a id="a-Ld"></a>清净一心诸天，<a id="a-Le"></a>皆亦作礼。<a id="a-Lf"></a>欲界诸天，<a id="a-Lg"></a>著淫欲心多故，<a id="a-Lh"></a>礼不足为贵；<a id="a-Li"></a>初禅有觉观散乱，<a id="a-Lj"></a>亦不足为妙；<a id="a-Lk"></a>上诸天心清净，<a id="a-Ll"></a>以菩萨有大功德故礼，<a id="a-Lm"></a>尔乃为难。<a id="a-Ln"></a>须菩提，<a id="a-Lo"></a>菩萨若能如是行般若，<a id="a-Lp"></a>为十方无量诸佛所念。<a id="a-Lq"></a>佛念因缘，<a id="a-Lr"></a>如先说。<a id="a-Ls"></a>今佛说：<a id="a-Lt"></a>是菩萨诸佛念果报，<a id="a-Lu"></a>所谓当知是菩萨为如佛，<a id="a-Lv"></a>以其必至佛道不退故。<a id="a-Lw"></a>所以者何？<a id="a-Lx"></a>如恒河沙等魔，<a id="a-Ly"></a>不能坏是菩萨，<a id="a-Lz"></a>如经广说。</p>
 </body>
</html>