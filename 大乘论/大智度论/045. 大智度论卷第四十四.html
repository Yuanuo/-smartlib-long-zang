<!doctype html>
<html id="z3IBVGgtv" data-ver="2000">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第四十四</h1>
  <h2 id="a2">释幻人无作品第十一（经作幻人品）</h2>
  <p id="a3">【经】尔时，<a id="a-4"></a>慧命须菩提白佛言：<a id="a-5"></a>“世尊，<a id="a-6"></a>若当有人问言：<a id="a-7"></a>‘幻人学般若波罗蜜，<a id="a-8"></a>当得萨婆若不？<a id="a-9"></a>幻人学禅波罗蜜、<a id="a-A"></a>毗梨耶波罗蜜、<a id="a-B"></a>羼提波罗蜜、<a id="a-C"></a>尸罗波罗蜜、<a id="a-D"></a>檀波罗蜜，<a id="a-E"></a>学四念处，<a id="a-F"></a>乃至十八不共法及一切种智，<a id="a-G"></a>得萨婆若不？<a id="a-H"></a>’我当云何答？<a id="a-I"></a>”</p>
  <p id="aJ">佛告须菩提：<a id="a-K"></a>“我还问汝，<a id="a-L"></a>随意答我。<a id="a-M"></a>须菩提，<a id="a-N"></a>于汝意云何？<a id="a-O"></a>色与幻有异不？<a id="a-P"></a>受、<a id="a-Q"></a>想、<a id="a-R"></a>行、<a id="a-S"></a>识与幻有异不？<a id="a-T"></a>”</p>
  <p id="aU">须菩提言：<a id="a-V"></a>“不也，<a id="a-W"></a>世尊。<a id="a-X"></a>”</p>
  <p id="aY">佛言：<a id="a-Z"></a>“于汝意云何？<a id="a-a"></a>眼与幻有异不？<a id="a-b"></a>乃至意与幻有异不？<a id="a-c"></a>色乃至法，<a id="a-d"></a>与幻有异不？<a id="a-e"></a>眼界乃至意识界，<a id="a-f"></a>与幻有异不？<a id="a-g"></a>眼触乃至意触，<a id="a-h"></a>眼触因缘生受，<a id="a-i"></a>乃至意触因缘生受，<a id="a-j"></a>与幻有异不？<a id="a-k"></a>”</p>
  <p id="al">须菩提言：<a id="a-m"></a>“不也，<a id="a-n"></a>世尊。<a id="a-o"></a>”</p>
  <p id="ap">“于汝意云何？<a id="a-q"></a>四念处与幻有异不？<a id="a-r"></a>乃至八圣道分，<a id="a-s"></a>与幻有异不？<a id="a-t"></a>”</p>
  <p id="au">“不也，<a id="a-v"></a>世尊。<a id="a-w"></a>”</p>
  <p id="ax">“于汝意云何？<a id="a-y"></a>空、<a id="a-z"></a>无相、<a id="a-10"></a>无作，<a id="a-11"></a>与幻有异不？<a id="a-12"></a>”</p>
  <p id="a13">“不也，<a id="a-14"></a>世尊。<a id="a-15"></a>”</p>
  <p id="a16">“须菩提，<a id="a-17"></a>于汝意云何？<a id="a-18"></a>檀波罗蜜，<a id="a-19"></a>与幻有异不？<a id="a-1A"></a>乃至十八不共法，<a id="a-1B"></a>与幻有异不？<a id="a-1C"></a>”</p>
  <p id="a1D">“不也，<a id="a-1E"></a>世尊。<a id="a-1F"></a>”</p>
  <p id="a1G">“须菩提，<a id="a-1H"></a>于汝意云何？<a id="a-1I"></a>阿耨多罗三藐三菩提，<a id="a-1J"></a>与幻有异不？<a id="a-1K"></a>”</p>
  <p id="a1L">“不也，<a id="a-1M"></a>世尊。<a id="a-1N"></a>何以故？<a id="a-1O"></a>色不异幻，<a id="a-1P"></a>幻不异色，<a id="a-1Q"></a>色即是幻，<a id="a-1R"></a>幻即是色。<a id="a-1S"></a>世尊，<a id="a-1T"></a>受、<a id="a-1U"></a>想、<a id="a-1V"></a>行、<a id="a-1W"></a>识不异幻，<a id="a-1X"></a>幻不异受、<a id="a-1Y"></a>想、<a id="a-1Z"></a>行、<a id="a-1a"></a>识，<a id="a-1b"></a>识即是幻，<a id="a-1c"></a>幻即是识。<a id="a-1d"></a>世尊，<a id="a-1e"></a>眼不异幻，<a id="a-1f"></a>幻不异眼，<a id="a-1g"></a>眼即是幻，<a id="a-1h"></a>幻即是眼；<a id="a-1i"></a>眼触因缘生受，<a id="a-1j"></a>乃至意触因缘生受亦如是。<a id="a-1k"></a>世尊，<a id="a-1l"></a>四念处不异幻，<a id="a-1m"></a>幻不异四念处，<a id="a-1n"></a>四念处即是幻，<a id="a-1o"></a>幻即是四念处；<a id="a-1p"></a>乃至阿耨多罗三藐三菩提不异幻，<a id="a-1q"></a>幻不异阿耨多罗三藐三菩提，<a id="a-1r"></a>阿耨多罗三藐三菩提即是幻，<a id="a-1s"></a>幻即是阿耨多罗三藐三菩提。<a id="a-1t"></a>”</p>
  <p id="a1u">佛告须菩提：<a id="a-1v"></a>“于汝意云何？<a id="a-1w"></a>幻有垢有净不！<a id="a-1x"></a>”</p>
  <p id="a1y">“不也，<a id="a-1z"></a>世尊。<a id="a-20"></a>”</p>
  <p id="a21">“须菩提，<a id="a-22"></a>于汝意云何？<a id="a-23"></a>幻有生有灭不？<a id="a-24"></a>”</p>
  <p id="a25">“不也，<a id="a-26"></a>世尊。<a id="a-27"></a>”</p>
  <p id="a28">“若法不生不灭，<a id="a-29"></a>是法能学般若波罗蜜，<a id="a-2A"></a>当得萨婆若不？<a id="a-2B"></a>”</p>
  <p id="a2C">“不也，<a id="a-2D"></a>世尊。<a id="a-2E"></a>”</p>
  <p id="a2F">“于汝意云何？<a id="a-2G"></a>五受阴假名是菩萨不？<a id="a-2H"></a>”</p>
  <p id="a2I">“如是，<a id="a-2J"></a>世尊。<a id="a-2K"></a>”</p>
  <p id="a2L">“于汝意云何？<a id="a-2M"></a>五受阴假名有生灭、<a id="a-2N"></a>垢净不？<a id="a-2O"></a>”</p>
  <p id="a2P">“不也，<a id="a-2Q"></a>世尊。<a id="a-2R"></a>”</p>
  <p id="a2S">“于汝意云何？<a id="a-2T"></a>若法但有名字，<a id="a-2U"></a>非身非身业，<a id="a-2V"></a>非口非口业，<a id="a-2W"></a>非意非意业，<a id="a-2X"></a>不生不灭，<a id="a-2Y"></a>不垢不净，<a id="a-2Z"></a>如是法能学般若波罗蜜，<a id="a-2a"></a>得萨婆若不？<a id="a-2b"></a>”</p>
  <p id="a2c">“不也，<a id="a-2d"></a>世尊。<a id="a-2e"></a>”</p>
  <p id="a2f">“菩萨摩诃萨若能如是学般若波罗蜜，<a id="a-2g"></a>当得萨婆若，<a id="a-2h"></a>以无所得故。<a id="a-2i"></a>”</p>
  <p id="a2j">须菩提白佛言：<a id="a-2k"></a>“世尊，<a id="a-2l"></a>菩萨摩诃萨应如是学般若波罗蜜，<a id="a-2m"></a>得阿耨多罗三藐三菩提，<a id="a-2n"></a>如幻人学。<a id="a-2o"></a>何以故？<a id="a-2p"></a>世尊，<a id="a-2q"></a>当知五阴即是幻人，<a id="a-2r"></a>幻人即是五阴。<a id="a-2s"></a>”</p>
  <p id="a2t">佛告须菩提：<a id="a-2u"></a>“于汝意云何？<a id="a-2v"></a>是五阴学般若波罗蜜，<a id="a-2w"></a>当得萨婆若不？<a id="a-2x"></a>”</p>
  <p id="a2y">“不也，<a id="a-2z"></a>世尊。<a id="a-30"></a>何以故？<a id="a-31"></a>是五阴性无所有，<a id="a-32"></a>无所有性亦不可得。<a id="a-33"></a>”</p>
  <p id="a34">佛告须菩提：<a id="a-35"></a>“于汝意云何？<a id="a-36"></a>如梦五阴学般若波罗蜜，<a id="a-37"></a>当得萨婆若不？<a id="a-38"></a>”</p>
  <p id="a39">“不也，<a id="a-3A"></a>世尊。<a id="a-3B"></a>何以故？<a id="a-3C"></a>梦性无所有，<a id="a-3D"></a>无所有性亦不可得。<a id="a-3E"></a>”</p>
  <p id="a3F">“于汝意云何？<a id="a-3G"></a>如响、<a id="a-3H"></a>如影、<a id="a-3I"></a>如焰、<a id="a-3J"></a>如化五众，<a id="a-3K"></a>学般若波罗蜜，<a id="a-3L"></a>当得萨婆若不？<a id="a-3M"></a>”</p>
  <p id="a3N">“不也，<a id="a-3O"></a>世尊。<a id="a-3P"></a>何以故？<a id="a-3Q"></a>响、<a id="a-3R"></a>影、<a id="a-3S"></a>焰、<a id="a-3T"></a>化性无所有，<a id="a-3U"></a>无所有性亦不可得。<a id="a-3V"></a>六情亦如是。<a id="a-3W"></a>世尊，<a id="a-3X"></a>识即是六情，<a id="a-3Y"></a>六情即是五众，<a id="a-3Z"></a>是法皆内空故不可得，<a id="a-3a"></a>乃至无法有法空故不可得。<a id="a-3b"></a>”</p>
  <p id="a3c">【论】问曰：<a id="a-3d"></a>须菩提何以故以是事问佛，<a id="a-3e"></a>若人问幻人学般若波罗蜜得作佛不？<a id="a-3f"></a>应答言不得。<a id="a-3g"></a>幻人虚诳，<a id="a-3h"></a>无有本末，<a id="a-3i"></a>是事易答，<a id="a-3j"></a>何以故问佛？</p>
  <p id="a3k">答曰：<a id="a-3l"></a>上品佛答舍利弗甚深空义，<a id="a-3m"></a>须菩提作是念：<a id="a-3n"></a>诸法一相无分别。<a id="a-3o"></a>若尔者，<a id="a-3p"></a>幻人及实菩萨无异。<a id="a-3q"></a>而菩萨行诸功德得作佛，<a id="a-3r"></a>幻人无实，<a id="a-3s"></a>但诳人眼，<a id="a-3t"></a>不能作佛！</p>
  <p id="a3u">问曰：<a id="a-3v"></a>幻人不能行功德，<a id="a-3w"></a>以无心识，<a id="a-3x"></a>云何言行？</p>
  <p id="a3y">答曰：<a id="a-3z"></a>虽实不行，<a id="a-40"></a>人见似行，<a id="a-41"></a>故名为行。<a id="a-42"></a>如幻人以饮食、<a id="a-43"></a>财物、<a id="a-44"></a>七宝布施，<a id="a-45"></a>出家持戒、<a id="a-46"></a>忍辱、<a id="a-47"></a>精进、<a id="a-48"></a>坐禅、<a id="a-49"></a>说法等，<a id="a-4A"></a>无智人谓是为行，<a id="a-4B"></a>不知是幻。<a id="a-4C"></a>须菩提作是念：<a id="a-4D"></a>若如佛说诸法一相无所有，<a id="a-4E"></a>但是虚诳，<a id="a-4F"></a>幻人及实菩萨乃至佛等无有异。<a id="a-4G"></a>如幻人亦幻作佛，<a id="a-4H"></a>行六波罗蜜，<a id="a-4I"></a>降魔兵，<a id="a-4J"></a>坐道场，<a id="a-4K"></a>成佛道，<a id="a-4L"></a>放光明，<a id="a-4M"></a>说法度人；<a id="a-4N"></a>实菩萨行实道，<a id="a-4O"></a>得作佛，<a id="a-4P"></a>度众生，<a id="a-4Q"></a>有何差别？<a id="a-4R"></a>佛言：<a id="a-4S"></a>我还问汝，<a id="a-4T"></a>随汝意答我。</p>
  <p id="a4U">问曰：<a id="a-4V"></a>佛何以不直答，<a id="a-4W"></a>而还问令随意答？</p>
  <p id="a4X">答曰：<a id="a-4Y"></a>须菩提以空智慧，<a id="a-4Z"></a>观三界五众皆空，<a id="a-4a"></a>心生厌离；<a id="a-4b"></a>诸烦恼习故，<a id="a-4c"></a>虽能总相知诸佛法空，<a id="a-4d"></a>犹有所贵，<a id="a-4e"></a>不能观佛法如幻无所有，<a id="a-4f"></a>以是故方喻说：<a id="a-4g"></a>如汝以五众空为证，<a id="a-4h"></a>诸佛法亦尔；<a id="a-4i"></a>汝观世间五众为空，<a id="a-4j"></a>我观佛法亦尔。<a id="a-4k"></a>是故问须菩提：<a id="a-4l"></a>于汝意云何，<a id="a-4m"></a>色与幻有异不？<a id="a-4n"></a>幻与色有异不？<a id="a-4o"></a>乃至受、<a id="a-4p"></a>想、<a id="a-4q"></a>行、<a id="a-4r"></a>识亦如是。<a id="a-4s"></a>若异者，<a id="a-4t"></a>汝应问；<a id="a-4u"></a>若不异，<a id="a-4v"></a>不应作是问。<a id="a-4w"></a>须菩提言：<a id="a-4x"></a>不异。<a id="a-4y"></a>问曰：<a id="a-4z"></a>若色不异幻可尔，<a id="a-50"></a>幻人有色故，<a id="a-51"></a>云何言受、<a id="a-52"></a>想、<a id="a-53"></a>行、<a id="a-54"></a>识如幻不异？<a id="a-55"></a>答曰：<a id="a-56"></a>幻人有喜、<a id="a-57"></a>乐、<a id="a-58"></a>忧、<a id="a-59"></a>苦相，<a id="a-5A"></a>无智人见，<a id="a-5B"></a>谓为有受、<a id="a-5C"></a>想、<a id="a-5D"></a>行、<a id="a-5E"></a>识。</p>
  <p id="a5F">复次，<a id="a-5G"></a>佛譬喻欲令人知五受众虚诳如幻；<a id="a-5H"></a>五受众虽与幻无异，<a id="a-5I"></a>佛欲令解故，<a id="a-5J"></a>为作譬喻。<a id="a-5K"></a>众生谓幻是虚诳，<a id="a-5L"></a>五受众虽有，<a id="a-5M"></a>与幻无异；<a id="a-5N"></a>是故须菩提一心筹量，<a id="a-5O"></a>知五众与幻无异。<a id="a-5P"></a>所以者何？<a id="a-5Q"></a>如幻人色诳肉眼，<a id="a-5R"></a>能令生忧、<a id="a-5S"></a>喜、<a id="a-5T"></a>苦、<a id="a-5U"></a>乐；<a id="a-5V"></a>五受众亦能诳慧眼，<a id="a-5W"></a>令生贪欲、<a id="a-5X"></a>瞋恼诸烦恼等。<a id="a-5Y"></a>如幻因少许咒术、<a id="a-5Z"></a>物事、<a id="a-5a"></a>语言为本，<a id="a-5b"></a>能现种种事，<a id="a-5c"></a>城郭、<a id="a-5d"></a>庐观等；<a id="a-5e"></a>五受众亦以先世少许无明术因缘，<a id="a-5f"></a>有诸行、<a id="a-5g"></a>识、<a id="a-5h"></a>名色等种种，<a id="a-5i"></a>以是故说不异。<a id="a-5j"></a>如人见幻事生著心，<a id="a-5k"></a>废其生业，<a id="a-5l"></a>幻灭时生悔；<a id="a-5m"></a>五受众亦如是，<a id="a-5n"></a>先业因缘，<a id="a-5o"></a>幻生今五众，<a id="a-5p"></a>受五欲，<a id="a-5q"></a>生贪瞋，<a id="a-5r"></a>无常坏时，<a id="a-5s"></a>心乃生悔：<a id="a-5t"></a>我云何著是幻五众，<a id="a-5u"></a>失诸法实相！</p>
  <p id="a5v">佛开须菩提乐说门故，<a id="a-5w"></a>答言：<a id="a-5x"></a>幻与色不异。<a id="a-5y"></a>若不异，<a id="a-5z"></a>是法即是空，<a id="a-60"></a>入不生不灭法中。<a id="a-61"></a>若不生不灭，<a id="a-62"></a>云何行般若波罗蜜得作佛？<a id="a-63"></a>须菩提作是念：<a id="a-64"></a>若尔者，<a id="a-65"></a>菩萨何以故种种行道，<a id="a-66"></a>求阿耨多罗三藐三菩提？<a id="a-67"></a>佛知其念，<a id="a-68"></a>即答：<a id="a-69"></a>五众虚诳，<a id="a-6A"></a>但以假名故，<a id="a-6B"></a>号为菩萨。<a id="a-6C"></a>是假名中，<a id="a-6D"></a>无业、<a id="a-6E"></a>无业因缘，<a id="a-6F"></a>无心、<a id="a-6G"></a>无心数法，<a id="a-6H"></a>无垢无净，<a id="a-6I"></a>毕竟空故。<a id="a-6J"></a>佛言：<a id="a-6K"></a>菩萨应如幻人行般若波罗蜜，<a id="a-6L"></a>五众即是幻人无异，<a id="a-6M"></a>从先世业因缘、<a id="a-6N"></a>幻业出故，<a id="a-6O"></a>是五众亦不能得成就佛。<a id="a-6P"></a>何以故？<a id="a-6Q"></a>性无所有故。<a id="a-6R"></a>余梦、<a id="a-6S"></a>化、<a id="a-6T"></a>影、<a id="a-6U"></a>响等亦如是。</p>
  <p id="a6V">问曰：<a id="a-6W"></a>何以故说识即是六情，<a id="a-6X"></a>六情即是五众？</p>
  <p id="a6Y">答曰：<a id="a-6Z"></a>是识，<a id="a-6a"></a>十二因缘中第三事；<a id="a-6b"></a>是中亦有色，<a id="a-6c"></a>亦有心数法，<a id="a-6d"></a>未熟故受识名，<a id="a-6e"></a>从识生六入。<a id="a-6f"></a>是二时俱有五众，<a id="a-6g"></a>色成故名五情，<a id="a-6h"></a>名成故名意情；<a id="a-6i"></a>六情不离五众，<a id="a-6j"></a>以是故说识即是六情。</p>
  <p id="a6k">问曰：<a id="a-6l"></a>若尔者，<a id="a-6m"></a>十二因缘中，<a id="a-6n"></a>处处皆有五众，<a id="a-6o"></a>何以但识、<a id="a-6p"></a>六情有五众？</p>
  <p id="a6q">答曰：<a id="a-6r"></a>是识今身之本，<a id="a-6s"></a>众生于现在法中多错。<a id="a-6t"></a>名色未熟，<a id="a-6u"></a>未有所能故不说；<a id="a-6v"></a>六情受苦乐，<a id="a-6w"></a>能生罪福故说。<a id="a-6x"></a>其余十一因缘，<a id="a-6y"></a>故说五众。</p>
  <p id="a6z">复次，<a id="a-70"></a>佛知五百岁后，<a id="a-71"></a>学者分别诸法相各异，<a id="a-72"></a>离色法说识，<a id="a-73"></a>离识法说色。<a id="a-74"></a>欲破是诸见，<a id="a-75"></a>令入毕竟空故，<a id="a-76"></a>识中虽无五情，<a id="a-77"></a>而说识即是六情；<a id="a-78"></a>六情中虽不具五众，<a id="a-79"></a>而说六情即是五众。</p>
  <p id="a7A">复次，<a id="a-7B"></a>先世但有心住六情，<a id="a-7C"></a>作种种忆想分别故，<a id="a-7D"></a>生今世六情、<a id="a-7E"></a>五众身；<a id="a-7F"></a>从今世身起种种结使，<a id="a-7G"></a>造后世六情、<a id="a-7H"></a>五众。<a id="a-7I"></a>如是等展转，<a id="a-7J"></a>是故说识即是六情，<a id="a-7K"></a>六情即是五众。<a id="a-7L"></a>是法内空中不可得，<a id="a-7M"></a>乃至无法有法空中不可得。</p>
  <p id="a7N">【经】须菩提白佛言：<a id="a-7O"></a>“世尊，<a id="a-7P"></a>新发大乘意菩萨，<a id="a-7Q"></a>闻说般若波罗蜜，<a id="a-7R"></a>将无惊、<a id="a-7S"></a>怖、<a id="a-7T"></a>畏？<a id="a-7U"></a>”</p>
  <p id="a7V">佛告须菩提：<a id="a-7W"></a>“若新发大乘意菩萨，<a id="a-7X"></a>于般若波罗蜜无方便，<a id="a-7Y"></a>亦不得善知识，<a id="a-7Z"></a>是菩萨或惊、<a id="a-7a"></a>或怖、<a id="a-7b"></a>或畏！<a id="a-7c"></a>”</p>
  <p id="a7d">须菩提白佛言：<a id="a-7e"></a>“世尊，<a id="a-7f"></a>何等是方便？<a id="a-7g"></a>菩萨行是方便，<a id="a-7h"></a>不惊、<a id="a-7i"></a>不畏、<a id="a-7j"></a>不怖？<a id="a-7k"></a>”</p>
  <p id="a7l">佛告须菩提：<a id="a-7m"></a>“有菩萨摩诃萨行般若波罗蜜，<a id="a-7n"></a>应萨婆若心，<a id="a-7o"></a>观色无常相，<a id="a-7p"></a>是亦不可得；<a id="a-7q"></a>观受、<a id="a-7r"></a>想、<a id="a-7s"></a>行、<a id="a-7t"></a>识无常相，<a id="a-7u"></a>是亦不可得。<a id="a-7v"></a>须菩提，<a id="a-7w"></a>是名菩萨摩诃萨行般若波罗蜜中方便。</p>
  <p id="a7x">“复次，<a id="a-7y"></a>须菩提，<a id="a-7z"></a>菩萨摩诃萨应萨婆若心，<a id="a-80"></a>观色苦相，<a id="a-81"></a>是亦不可得，<a id="a-82"></a>受、<a id="a-83"></a>想、<a id="a-84"></a>行、<a id="a-85"></a>识亦如是；<a id="a-86"></a>应萨婆若心，<a id="a-87"></a>观色无我相，<a id="a-88"></a>是亦不可得，<a id="a-89"></a>受、<a id="a-8A"></a>想、<a id="a-8B"></a>行、<a id="a-8C"></a>识亦如是。</p>
  <p id="a8D">“复次，<a id="a-8E"></a>须菩提，<a id="a-8F"></a>菩萨摩诃萨应萨婆若心，<a id="a-8G"></a>观色空相，<a id="a-8H"></a>是亦不可得，<a id="a-8I"></a>受、<a id="a-8J"></a>想、<a id="a-8K"></a>行、<a id="a-8L"></a>识亦如是；<a id="a-8M"></a>观色无相相，<a id="a-8N"></a>是亦不可得，<a id="a-8O"></a>受、<a id="a-8P"></a>想、<a id="a-8Q"></a>行、<a id="a-8R"></a>识亦如是；<a id="a-8S"></a>观色无作相，<a id="a-8T"></a>是亦不可得，<a id="a-8U"></a>受、<a id="a-8V"></a>想、<a id="a-8W"></a>行、<a id="a-8X"></a>识亦如是；<a id="a-8Y"></a>观色寂灭相，<a id="a-8Z"></a>是亦不可得，<a id="a-8a"></a>乃至识亦如是；<a id="a-8b"></a>观色离相，<a id="a-8c"></a>是亦不可得，<a id="a-8d"></a>乃至识亦如是。<a id="a-8e"></a>是名菩萨摩诃萨行般若波罗蜜中方便。</p>
  <p id="a8f">“复次，<a id="a-8g"></a>须菩提，<a id="a-8h"></a>菩萨摩诃萨行般若波罗蜜，<a id="a-8i"></a>观色无常相，<a id="a-8j"></a>是亦不可得，<a id="a-8k"></a>观色苦相、<a id="a-8l"></a>无我相，<a id="a-8m"></a>空相、<a id="a-8n"></a>无相相、<a id="a-8o"></a>无作相，<a id="a-8p"></a>寂灭相、<a id="a-8q"></a>离相，<a id="a-8r"></a>是亦不可得；<a id="a-8s"></a>受、<a id="a-8t"></a>想、<a id="a-8u"></a>行、<a id="a-8v"></a>识亦如是。<a id="a-8w"></a>是时菩萨作是念：<a id="a-8x"></a>‘我当为一切众生说是无常法，<a id="a-8y"></a>是亦不可得；<a id="a-8z"></a>当为一切众生说苦相、<a id="a-90"></a>无我相，<a id="a-91"></a>空相、<a id="a-92"></a>无相相、<a id="a-93"></a>无作相，<a id="a-94"></a>寂灭相、<a id="a-95"></a>离相，<a id="a-96"></a>是亦不可得。<a id="a-97"></a>’是名菩萨摩诃萨檀波罗蜜。</p>
  <p id="a98">“复次，<a id="a-99"></a>菩萨摩诃萨不以声闻、<a id="a-9A"></a>辟支佛心，<a id="a-9B"></a>观色无常，<a id="a-9C"></a>亦不可得；<a id="a-9D"></a>不以声闻、<a id="a-9E"></a>辟支佛心，<a id="a-9F"></a>观识无常，<a id="a-9G"></a>亦不可得；<a id="a-9H"></a>不以声闻、<a id="a-9I"></a>辟支佛心，<a id="a-9J"></a>观色苦、<a id="a-9K"></a>无我、<a id="a-9L"></a>空、<a id="a-9M"></a>无相、<a id="a-9N"></a>无作、<a id="a-9O"></a>寂灭、<a id="a-9P"></a>离，<a id="a-9Q"></a>亦不可得；<a id="a-9R"></a>受、<a id="a-9S"></a>想、<a id="a-9T"></a>行、<a id="a-9U"></a>识亦如是。<a id="a-9V"></a>是名菩萨摩诃萨尸罗波罗蜜。</p>
  <p id="a9W">“复次，<a id="a-9X"></a>须菩提，<a id="a-9Y"></a>菩萨摩诃萨行般若波罗蜜，<a id="a-9Z"></a>是诸法无常相，<a id="a-9a"></a>乃至离相，<a id="a-9b"></a>忍欲乐，<a id="a-9c"></a>是名菩萨摩诃萨羼提波罗蜜。</p>
  <p id="a9d">“复次，<a id="a-9e"></a>须菩提，<a id="a-9f"></a>菩萨摩诃萨行般若波罗蜜，<a id="a-9g"></a>应萨婆若心，<a id="a-9h"></a>观色无常相，<a id="a-9i"></a>亦不可得，<a id="a-9j"></a>乃至离相亦不可得，<a id="a-9k"></a>受、<a id="a-9l"></a>想、<a id="a-9m"></a>行、<a id="a-9n"></a>识亦如是；<a id="a-9o"></a>应萨婆若心，<a id="a-9p"></a>不舍不息，<a id="a-9q"></a>是名菩萨摩诃萨毗梨耶波罗蜜。</p>
  <p id="a9r">“复次，<a id="a-9s"></a>须菩提，<a id="a-9t"></a>菩萨摩诃萨行般若波罗蜜，<a id="a-9u"></a>不起声闻、<a id="a-9v"></a>辟支佛意，<a id="a-9w"></a>及余不善心，<a id="a-9x"></a>是名菩萨摩诃萨禅波罗蜜。</p>
  <p id="a9y">“复次，<a id="a-9z"></a>须菩提，<a id="a-A0"></a>菩萨摩诃萨行般若波罗蜜，<a id="a-A1"></a>如是思惟：<a id="a-A2"></a>‘不以空色故色空，<a id="a-A3"></a>色即是空，<a id="a-A4"></a>空即是色，<a id="a-A5"></a>受、<a id="a-A6"></a>想、<a id="a-A7"></a>行、<a id="a-A8"></a>识亦如是；<a id="a-A9"></a>不以空眼故眼空，<a id="a-AA"></a>眼即是空，<a id="a-AB"></a>空即是眼；<a id="a-AC"></a>乃至意触因缘生受，<a id="a-AD"></a>不以空受故受空，<a id="a-AE"></a>受即是空，<a id="a-AF"></a>空即是受；<a id="a-AG"></a>不以空四念处故四念处空，<a id="a-AH"></a>四念处即是空，<a id="a-AI"></a>空即是四念处；<a id="a-AJ"></a>乃至不以空十八不共法故十八不共法空，<a id="a-AK"></a>十八不共法即是空，<a id="a-AL"></a>空即是十八不共法。<a id="a-AM"></a>’如是，<a id="a-AN"></a>须菩提，<a id="a-AO"></a>菩萨摩诃萨行般若波罗蜜，<a id="a-AP"></a>不惊、<a id="a-AQ"></a>不畏、<a id="a-AR"></a>不怖。<a id="a-AS"></a>”</p>
  <p id="aAT">须菩提白佛言：<a id="a-AU"></a>“世尊，<a id="a-AV"></a>何等是菩萨摩诃萨善知识守护故，<a id="a-AW"></a>闻说是般若波罗蜜，<a id="a-AX"></a>不惊、<a id="a-AY"></a>不畏、<a id="a-AZ"></a>不怖？<a id="a-Aa"></a>”</p>
  <p id="aAb">佛告须菩提：<a id="a-Ac"></a>“菩萨摩诃萨善知识者，<a id="a-Ad"></a>说色无常亦不可得，<a id="a-Ae"></a>持是善根，<a id="a-Af"></a>不向声闻、<a id="a-Ag"></a>辟支佛道，<a id="a-Ah"></a>但向一切智，<a id="a-Ai"></a>是名菩萨摩诃萨善知识。<a id="a-Aj"></a>说受、<a id="a-Ak"></a>想、<a id="a-Al"></a>行、<a id="a-Am"></a>识无常亦不可得，<a id="a-An"></a>持是善根，<a id="a-Ao"></a>不向声闻、<a id="a-Ap"></a>辟支佛道，<a id="a-Aq"></a>但向一切智，<a id="a-Ar"></a>是名菩萨摩诃萨善知识。<a id="a-As"></a>须菩提，<a id="a-At"></a>菩萨摩诃萨复有善知识，<a id="a-Au"></a>说色苦亦不可得，<a id="a-Av"></a>说受、<a id="a-Aw"></a>想、<a id="a-Ax"></a>行、<a id="a-Ay"></a>识苦亦不可得；<a id="a-Az"></a>说色无我亦不可得，<a id="a-B0"></a>受、<a id="a-B1"></a>想、<a id="a-B2"></a>行、<a id="a-B3"></a>识无我亦不可得；<a id="a-B4"></a>说色空、<a id="a-B5"></a>无相、<a id="a-B6"></a>无作、<a id="a-B7"></a>寂灭、<a id="a-B8"></a>离，<a id="a-B9"></a>亦不可得，<a id="a-BA"></a>受、<a id="a-BB"></a>想、<a id="a-BC"></a>行、<a id="a-BD"></a>识，<a id="a-BE"></a>空、<a id="a-BF"></a>无相、<a id="a-BG"></a>无作、<a id="a-BH"></a>寂灭、<a id="a-BI"></a>离，<a id="a-BJ"></a>亦不可得；<a id="a-BK"></a>持是善根，<a id="a-BL"></a>不向声闻、<a id="a-BM"></a>辟支佛道，<a id="a-BN"></a>但向一切智。<a id="a-BO"></a>须菩提，<a id="a-BP"></a>是名菩萨摩诃萨善知识。<a id="a-BQ"></a>须菩提，<a id="a-BR"></a>菩萨摩诃萨复有善知识，<a id="a-BS"></a>说眼无常，<a id="a-BT"></a>乃至离亦不可得；<a id="a-BU"></a>乃至意触因缘生受、<a id="a-BV"></a>说无常，<a id="a-BW"></a>乃至离亦不可得；<a id="a-BX"></a>持是善根，<a id="a-BY"></a>不向声闻、<a id="a-BZ"></a>辟支佛道，<a id="a-Ba"></a>但向一切智，<a id="a-Bb"></a>是名菩萨摩诃萨善知识。<a id="a-Bc"></a>须菩提，<a id="a-Bd"></a>菩萨摩诃萨复有善知识，<a id="a-Be"></a>说修四念处法，<a id="a-Bf"></a>乃至离亦不可得；<a id="a-Bg"></a>持是善根，<a id="a-Bh"></a>不向声闻、<a id="a-Bi"></a>辟支佛道，<a id="a-Bj"></a>但向一切智。<a id="a-Bk"></a>须菩提，<a id="a-Bl"></a>是名菩萨摩诃萨善知识。<a id="a-Bm"></a>乃至说修十八不共法，<a id="a-Bn"></a>修一切智，<a id="a-Bo"></a>亦不可得；<a id="a-Bp"></a>持是善根，<a id="a-Bq"></a>不向声闻、<a id="a-Br"></a>辟支佛道，<a id="a-Bs"></a>但向一切智，<a id="a-Bt"></a>是名菩萨摩诃萨善知识。<a id="a-Bu"></a>”</p>
  <p id="aBv">【论】问曰：<a id="a-Bw"></a>须菩提何以生此疑，<a id="a-Bx"></a>问佛言：<a id="a-By"></a>新发意菩萨闻是将无恐怖？</p>
  <p id="aBz">答曰：<a id="a-C0"></a>闻无有菩萨行般若波罗蜜者，<a id="a-C1"></a>但空五众法，<a id="a-C2"></a>亦不能行般若波罗蜜；<a id="a-C3"></a>以是故生疑，<a id="a-C4"></a>谁当行般若？<a id="a-C5"></a>是故问佛。<a id="a-C6"></a>佛言：<a id="a-C7"></a>若菩萨内外因缘不具足，<a id="a-C8"></a>当有恐怖。<a id="a-C9"></a>内因缘者，<a id="a-CA"></a>无正忆念，<a id="a-CB"></a>无利智慧，<a id="a-CC"></a>于众生中无深悲心，<a id="a-CD"></a>内无如是等方便；<a id="a-CE"></a>外因缘者，<a id="a-CF"></a>不生中国土，<a id="a-CG"></a>不得闻般若波罗蜜，<a id="a-CH"></a>不得善知识能断疑者，<a id="a-CI"></a>无如是等外因缘。<a id="a-CJ"></a>内外因缘不和合故，<a id="a-CK"></a>生惊、<a id="a-CL"></a>怖、<a id="a-CM"></a>畏。<a id="a-CN"></a>今须菩提问是方便，<a id="a-CO"></a>佛答：<a id="a-CP"></a>一切种智相应心观诸法，<a id="a-CQ"></a>亦不得诸法。</p>
  <p id="aCR">问曰：<a id="a-CS"></a>方便有观色无常等种种相故不怖畏，<a id="a-CT"></a>今何以但说萨婆若相应心，<a id="a-CU"></a>观诸法故不恐怖？</p>
  <p id="aCV">答曰：<a id="a-CW"></a>菩萨先来但观诸法空，<a id="a-CX"></a>心粗故生著，<a id="a-CY"></a>今忆想分别观。<a id="a-CZ"></a>如佛意：<a id="a-Ca"></a>于众生中起大悲，<a id="a-Cb"></a>不著一切法，<a id="a-Cc"></a>于智慧无所得，<a id="a-Cd"></a>但欲度众生。<a id="a-Ce"></a>以无常、<a id="a-Cf"></a>空等种种观诸法，<a id="a-Cg"></a>亦不得是法。<a id="a-Ch"></a>如是观诸法已，<a id="a-Ci"></a>作是念：<a id="a-Cj"></a>我以是法度众生令离颠倒。<a id="a-Ck"></a>以是故心不著，<a id="a-Cl"></a>不见定实有一法。<a id="a-Cm"></a>譬如药师和合诸药，<a id="a-Cn"></a>冷病者与热药，<a id="a-Co"></a>于热病中为非药。<a id="a-Cp"></a>二施中法施大故，<a id="a-Cq"></a>是名檀波罗蜜。<a id="a-Cr"></a>五波罗蜜亦如是随义分别。</p>
  <p id="aCs">复次，<a id="a-Ct"></a>菩萨方便者，<a id="a-Cu"></a>非十八空故令色空。<a id="a-Cv"></a>何以故？<a id="a-Cw"></a>不以空相强令空故，<a id="a-Cx"></a>色即是空；<a id="a-Cy"></a>是色从本已来常自空，<a id="a-Cz"></a>色相空故，<a id="a-D0"></a>空即是色；<a id="a-D1"></a>乃至诸佛法亦如是。<a id="a-D2"></a>善知识者，<a id="a-D3"></a>教人令以是智慧回向阿耨多罗三藐三菩提。<a id="a-D4"></a>菩萨先知无常、<a id="a-D5"></a>空等诸观，<a id="a-D6"></a>今唯说回向为异。</p>
  <p id="aD7">【经】须菩提白佛言：<a id="a-D8"></a>“云何菩萨摩诃萨行般若波罗蜜无方便，<a id="a-D9"></a>随恶知识，<a id="a-DA"></a>闻说是般若波罗蜜惊、<a id="a-DB"></a>怖、<a id="a-DC"></a>畏？<a id="a-DD"></a>”</p>
  <p id="aDE">佛告须菩提：<a id="a-DF"></a>“菩萨摩诃萨离一切智心，<a id="a-DG"></a>修般若波罗蜜，<a id="a-DH"></a>得是般若波罗蜜，<a id="a-DI"></a>念是般若波罗蜜；<a id="a-DJ"></a>禅波罗蜜，<a id="a-DK"></a>毗梨耶波罗蜜，<a id="a-DL"></a>羼提波罗蜜，<a id="a-DM"></a>尸罗波罗蜜，<a id="a-DN"></a>檀波罗蜜，<a id="a-DO"></a>皆得、<a id="a-DP"></a>皆念。</p>
  <p id="aDQ">“复次，<a id="a-DR"></a>须菩提，<a id="a-DS"></a>菩萨摩诃萨离萨婆若心，<a id="a-DT"></a>观色内空乃至无法有法空，<a id="a-DU"></a>观受、<a id="a-DV"></a>想、<a id="a-DW"></a>行、<a id="a-DX"></a>识内空乃至无法有法空；<a id="a-DY"></a>观眼内空乃至无法有法空，<a id="a-DZ"></a>乃至观意触因缘生受内空乃至无法有法空；<a id="a-Da"></a>于诸空有所念，<a id="a-Db"></a>有所得。</p>
  <p id="aDc">“复次，<a id="a-Dd"></a>须菩提，<a id="a-De"></a>菩萨摩诃萨行般若波罗蜜，<a id="a-Df"></a>离萨婆若心，<a id="a-Dg"></a>修四念处，<a id="a-Dh"></a>亦念亦得；<a id="a-Di"></a>乃至修十八不共法，<a id="a-Dj"></a>亦念亦得。</p>
  <p id="aDk">“如是，<a id="a-Dl"></a>须菩提，<a id="a-Dm"></a>菩萨摩诃萨行般若波罗蜜，<a id="a-Dn"></a>以无方便故，<a id="a-Do"></a>闻是般若波罗蜜，<a id="a-Dp"></a>惊、<a id="a-Dq"></a>怖、<a id="a-Dr"></a>畏。<a id="a-Ds"></a>”</p>
  <p id="aDt">须菩提白佛言：<a id="a-Du"></a>“世尊，<a id="a-Dv"></a>云何菩萨摩诃萨随恶知识，<a id="a-Dw"></a>闻般若波罗蜜惊、<a id="a-Dx"></a>怖、<a id="a-Dy"></a>畏？<a id="a-Dz"></a>”</p>
  <p id="aE0">佛告须菩提：<a id="a-E1"></a>“菩萨摩诃萨恶知识，<a id="a-E2"></a>教离般若波罗蜜，<a id="a-E3"></a>禅波罗蜜，<a id="a-E4"></a>毗梨耶波罗蜜，<a id="a-E5"></a>羼提波罗蜜，<a id="a-E6"></a>尸罗波罗蜜，<a id="a-E7"></a>檀波罗蜜。<a id="a-E8"></a>须菩提，<a id="a-E9"></a>是名菩萨摩诃萨恶知识。</p>
  <p id="aEA">“须菩提，<a id="a-EB"></a>菩萨摩诃萨复有恶知识，<a id="a-EC"></a>不说魔事，<a id="a-ED"></a>不说魔罪。<a id="a-EE"></a>不作是言，<a id="a-EF"></a>恶魔作佛形像来教菩萨离六波罗蜜，<a id="a-EG"></a>语菩萨言：<a id="a-EH"></a>‘善男子，<a id="a-EI"></a>用修般若波罗蜜为？<a id="a-EJ"></a>用修禅波罗蜜、<a id="a-EK"></a>毗梨耶波罗蜜、<a id="a-EL"></a>羼提波罗蜜、<a id="a-EM"></a>尸罗波罗蜜、<a id="a-EN"></a>檀波罗蜜为？<a id="a-EO"></a>’当知是菩萨摩诃萨恶知识。</p>
  <p id="aEP">“复次，<a id="a-EQ"></a>须菩提，<a id="a-ER"></a>恶魔复作佛形像到菩萨所，<a id="a-ES"></a>为说声闻经，<a id="a-ET"></a>若修妒路乃至优波提舍，<a id="a-EU"></a>教诏分别演说如是经；<a id="a-EV"></a>不为说魔事、<a id="a-EW"></a>魔罪，<a id="a-EX"></a>当知是菩萨摩诃萨恶知识。</p>
  <p id="aEY">“复次，<a id="a-EZ"></a>须菩提，<a id="a-Ea"></a>恶魔作佛形像到菩萨所，<a id="a-Eb"></a>作是语：<a id="a-Ec"></a>‘善男子，<a id="a-Ed"></a>汝无真菩萨心，<a id="a-Ee"></a>亦非阿毗跋致地，<a id="a-Ef"></a>汝亦不能得阿耨多罗三藐三菩提。<a id="a-Eg"></a>’不为说如是魔事、<a id="a-Eh"></a>魔罪，<a id="a-Ei"></a>当知是菩萨恶知识。</p>
  <p id="aEj">“复次，<a id="a-Ek"></a>须菩提，<a id="a-El"></a>恶魔作佛形像到菩萨所，<a id="a-Em"></a>语菩萨言：<a id="a-En"></a>‘善男子，<a id="a-Eo"></a>色空，<a id="a-Ep"></a>无我、<a id="a-Eq"></a>无我所；<a id="a-Er"></a>受、<a id="a-Es"></a>想、<a id="a-Et"></a>行、<a id="a-Eu"></a>识空，<a id="a-Ev"></a>无我、<a id="a-Ew"></a>无我所；<a id="a-Ex"></a>眼空、<a id="a-Ey"></a>无我、<a id="a-Ez"></a>无我所；<a id="a-F0"></a>乃至意触因缘生受空，<a id="a-F1"></a>无我、<a id="a-F2"></a>无我所；<a id="a-F3"></a>檀波罗蜜空，<a id="a-F4"></a>乃至般若波罗蜜空；<a id="a-F5"></a>四念处空，<a id="a-F6"></a>乃至十八不共法空。<a id="a-F7"></a>汝用阿耨多罗三藐三菩提为？<a id="a-F8"></a>’如是魔事、<a id="a-F9"></a>魔罪，<a id="a-FA"></a>不说不教，<a id="a-FB"></a>当知是菩萨恶知识。</p>
  <p id="aFC">“复次，<a id="a-FD"></a>须菩提，<a id="a-FE"></a>恶魔作辟支佛身到菩萨所，<a id="a-FF"></a>语菩萨言：<a id="a-FG"></a>‘善男子，<a id="a-FH"></a>十方皆空，<a id="a-FI"></a>是中无佛、<a id="a-FJ"></a>无菩萨、<a id="a-FK"></a>无声闻。<a id="a-FL"></a>’如是魔事、<a id="a-FM"></a>魔罪，<a id="a-FN"></a>不说不教，<a id="a-FO"></a>当知是菩萨摩诃萨恶知识。</p>
  <p id="aFP">“复次，<a id="a-FQ"></a>须菩提，<a id="a-FR"></a>恶魔作和尚、<a id="a-FS"></a>阿阇梨身到菩萨所，<a id="a-FT"></a>教离菩萨道，<a id="a-FU"></a>教离一切种智；<a id="a-FV"></a>教离四念处，<a id="a-FW"></a>乃至八圣道分；<a id="a-FX"></a>教离檀波罗蜜，<a id="a-FY"></a>乃至教离十八不共法；<a id="a-FZ"></a>教入空、<a id="a-Fa"></a>无相、<a id="a-Fb"></a>无作。<a id="a-Fc"></a>作是言：<a id="a-Fd"></a>‘善男子，<a id="a-Fe"></a>汝修念是诸法，<a id="a-Ff"></a>得声闻证，<a id="a-Fg"></a>用阿耨多罗三藐三菩提为？<a id="a-Fh"></a>’如是魔事、<a id="a-Fi"></a>魔罪，<a id="a-Fj"></a>不说不教，<a id="a-Fk"></a>当知是菩萨恶知识。</p>
  <p id="aFl">“复次，<a id="a-Fm"></a>须菩提，<a id="a-Fn"></a>恶魔作父母形像到菩萨所，<a id="a-Fo"></a>语菩萨言：<a id="a-Fp"></a>‘子！<a id="a-Fq"></a>汝为须陀洹果证故勤精进，<a id="a-Fr"></a>乃至阿罗汉果证故勤精进！<a id="a-Fs"></a>汝用阿耨多罗三藐三菩提为？<a id="a-Ft"></a>求阿耨多罗三藐三菩提，<a id="a-Fu"></a>当受无量阿僧祇劫生死，<a id="a-Fv"></a>截手截脚，<a id="a-Fw"></a>受诸苦痛！<a id="a-Fx"></a>’如是魔事、<a id="a-Fy"></a>魔罪，<a id="a-Fz"></a>不说不教，<a id="a-G0"></a>当知是菩萨恶知识。</p>
  <p id="aG1">“复次，<a id="a-G2"></a>须菩提，<a id="a-G3"></a>恶魔作比丘形像到菩萨所，<a id="a-G4"></a>语菩萨言：<a id="a-G5"></a>‘眼无常，<a id="a-G6"></a>可得法；<a id="a-G7"></a>乃至意无常，<a id="a-G8"></a>可得法。<a id="a-G9"></a>’眼苦，<a id="a-GA"></a>眼无我，<a id="a-GB"></a>眼空、<a id="a-GC"></a>无相、<a id="a-GD"></a>无作、<a id="a-GE"></a>寂灭、<a id="a-GF"></a>离，<a id="a-GG"></a>说可得法，<a id="a-GH"></a>乃至意亦如是。<a id="a-GI"></a>用有所得法说四念处，<a id="a-GJ"></a>乃至用有所得法说佛十八不共法。<a id="a-GK"></a>须菩提，<a id="a-GL"></a>如是魔事、<a id="a-GM"></a>魔罪，<a id="a-GN"></a>不教不说，<a id="a-GO"></a>当知是菩萨恶知识。<a id="a-GP"></a>知已，<a id="a-GQ"></a>当远离之！<a id="a-GR"></a>”</p>
  <p id="aGS">【论】释曰：<a id="a-GT"></a>先略说无方便，<a id="a-GU"></a>今欲广说无方便，<a id="a-GV"></a>所谓离一切种智相应心行般若，<a id="a-GW"></a>得是般若波罗蜜定相：<a id="a-GX"></a>五波罗蜜乃至诸佛法亦如是。<a id="a-GY"></a>自无方便，<a id="a-GZ"></a>又得恶知识教故。</p>
  <p id="aGa">复次，<a id="a-Gb"></a>恶知识，<a id="a-Gc"></a>大失利益，<a id="a-Gd"></a>种种坏人，<a id="a-Ge"></a>是大恶因缘故，<a id="a-Gf"></a>佛更种种因缘说恶知识相。<a id="a-Gg"></a>恶知识者，<a id="a-Gh"></a>教人远离六波罗蜜；<a id="a-Gi"></a>或不信罪福报故，<a id="a-Gj"></a>教远离。<a id="a-Gk"></a>或著般若波罗蜜故，<a id="a-Gl"></a>言诸法毕竟空，<a id="a-Gm"></a>汝何所行？<a id="a-Gn"></a>或赞叹小乘，<a id="a-Go"></a>汝但自免老病死苦，<a id="a-Gp"></a>众生何预汝事？<a id="a-Gq"></a>如是等种种因缘教令远离，<a id="a-Gr"></a>是名恶知识。</p>
  <p id="aGs">复次，<a id="a-Gt"></a>恶知识者，<a id="a-Gu"></a>不教弟子令觉知魔是佛贼。<a id="a-Gv"></a>魔者欲界主，<a id="a-Gw"></a>有大力势，<a id="a-Gx"></a>常憎行道者。<a id="a-Gy"></a>佛威力大故，<a id="a-Gz"></a>魔无所能；<a id="a-H0"></a>但能坏小菩萨，<a id="a-H1"></a>乃至作佛形像来坏菩萨行六波罗蜜。<a id="a-H2"></a>或赞叹、<a id="a-H3"></a>开解、<a id="a-H4"></a>论说，<a id="a-H5"></a>随声闻所应学经法。<a id="a-H6"></a>或作佛身来语之言：<a id="a-H7"></a>汝不任得佛。<a id="a-H8"></a>或说眼等一切诸法空，<a id="a-H9"></a>何用是阿耨多罗三藐三菩提为？<a id="a-HA"></a>或作辟支佛身，<a id="a-HB"></a>或说十方世界中三乘人空，<a id="a-HC"></a>求佛道者，<a id="a-HD"></a>但有空名，<a id="a-HE"></a>汝云何欲作佛？<a id="a-HF"></a>或教令远离菩萨三十七品，<a id="a-HG"></a>令入声闻三解脱门中，<a id="a-HH"></a>汝入是三门实际作证，<a id="a-HI"></a>得尽众苦；<a id="a-HJ"></a>汝勤精进，<a id="a-HK"></a>汝为得四果故，<a id="a-HL"></a>何用阿耨多罗三藐三菩提为？<a id="a-HM"></a>或作和尚、<a id="a-HN"></a>阿阇梨、<a id="a-HO"></a>父母来，<a id="a-HP"></a>教令远离佛道，<a id="a-HQ"></a>空当受是截手脚耳鼻等以与求者；<a id="a-HR"></a>若不与，<a id="a-HS"></a>则破求佛意；<a id="a-HT"></a>若与，<a id="a-HU"></a>则受是辛苦。<a id="a-HV"></a>或时作阿罗汉比丘被服来，<a id="a-HW"></a>为说眼是空、<a id="a-HX"></a>无常相，<a id="a-HY"></a>苦、<a id="a-HZ"></a>空、<a id="a-Ha"></a>无相、<a id="a-Hb"></a>无作、<a id="a-Hc"></a>寂灭、<a id="a-Hd"></a>离，<a id="a-He"></a>乃至诸佛法亦如是。<a id="a-Hf"></a>用有所得、<a id="a-Hg"></a>取相忆念分别说。<a id="a-Hh"></a>如是等种种无量魔事，<a id="a-Hi"></a>不教令觉知，<a id="a-Hj"></a>是为恶知识。</p>
  <p id="aHk">远离者，<a id="a-Hl"></a>以其无利益。<a id="a-Hm"></a>如软语贼，<a id="a-Hn"></a>转来亲近则害人，<a id="a-Ho"></a>恶知识复过于是！<a id="a-Hp"></a>所以者何？<a id="a-Hq"></a>是贼但能害今世一身，<a id="a-Hr"></a>恶知识则世世害人；<a id="a-Hs"></a>贼但能害命、<a id="a-Ht"></a>夺财，<a id="a-Hu"></a>恶知识则害慧命根，<a id="a-Hv"></a>夺佛法无量宝。<a id="a-Hw"></a>知已，<a id="a-Hx"></a>急当身心远离。</p>
  <p data-pb></p>
  <h2 id="aHy">释句义品第十二</h2>
  <p id="aHz">【经】尔时，<a id="a-I0"></a>须菩提白佛言：<a id="a-I1"></a>“世尊，<a id="a-I2"></a>云何为菩萨句义？<a id="a-I3"></a>”</p>
  <p id="aI4">佛告须菩提：<a id="a-I5"></a>“无句义，<a id="a-I6"></a>是菩萨句义。<a id="a-I7"></a>何以故？<a id="a-I8"></a>阿耨多罗三藐三菩提中无有义处，<a id="a-I9"></a>亦无我；<a id="a-IA"></a>以是故无句义，<a id="a-IB"></a>是菩萨句义。<a id="a-IC"></a>须菩提，<a id="a-ID"></a>譬如鸟飞虚空无有足迹；<a id="a-IE"></a>菩萨句义无所有，<a id="a-IF"></a>亦如是。<a id="a-IG"></a>须菩提，<a id="a-IH"></a>譬如梦中所见无处所；<a id="a-II"></a>菩萨句义无所有，<a id="a-IJ"></a>亦如是。<a id="a-IK"></a>须菩提，<a id="a-IL"></a>譬如幻无有实义，<a id="a-IM"></a>如焰、<a id="a-IN"></a>如响、<a id="a-IO"></a>如影、<a id="a-IP"></a>如佛所化无有实义；<a id="a-IQ"></a>菩萨句义无所有，<a id="a-IR"></a>亦如是。<a id="a-IS"></a>须菩提，<a id="a-IT"></a>譬如如、<a id="a-IU"></a>法性、<a id="a-IV"></a>法相、<a id="a-IW"></a>法位、<a id="a-IX"></a>实际，<a id="a-IY"></a>无有义；<a id="a-IZ"></a>菩萨句义无所有，<a id="a-Ia"></a>亦如是。<a id="a-Ib"></a>须菩提，<a id="a-Ic"></a>譬如幻人色无有义，<a id="a-Id"></a>幻人受、<a id="a-Ie"></a>想、<a id="a-If"></a>行、<a id="a-Ig"></a>识无有义；<a id="a-Ih"></a>菩萨摩诃萨行般若波罗蜜时，<a id="a-Ii"></a>菩萨句义无所有，<a id="a-Ij"></a>亦如是。<a id="a-Ik"></a>须菩提，<a id="a-Il"></a>如幻人眼无有义，<a id="a-Im"></a>乃至意无有义。<a id="a-In"></a>须菩提，<a id="a-Io"></a>如幻人色无有义，<a id="a-Ip"></a>乃至法无有义，<a id="a-Iq"></a>眼触乃至意触因缘生受无有义；<a id="a-Ir"></a>菩萨摩诃萨行般若波罗蜜时，<a id="a-Is"></a>菩萨句义无所有，<a id="a-It"></a>亦如是。<a id="a-Iu"></a>须菩提，<a id="a-Iv"></a>如幻人行内空时无有义，<a id="a-Iw"></a>乃至行无法有法空无有义；<a id="a-Ix"></a>菩萨摩诃萨行般若波罗蜜时，<a id="a-Iy"></a>菩萨句义无所有，<a id="a-Iz"></a>亦如是。<a id="a-J0"></a>须菩提，<a id="a-J1"></a>如幻人行四念处，<a id="a-J2"></a>乃至十八不共法无有义；<a id="a-J3"></a>菩萨摩诃萨行般若波罗蜜时，<a id="a-J4"></a>菩萨句义无所有，<a id="a-J5"></a>亦如是。<a id="a-J6"></a>须菩提，<a id="a-J7"></a>如多陀阿伽度、<a id="a-J8"></a>阿罗诃、<a id="a-J9"></a>三藐三佛陀色无有义，<a id="a-JA"></a>是色无有故；<a id="a-JB"></a>菩萨摩诃萨行般若波罗蜜时，<a id="a-JC"></a>菩萨句义无所有，<a id="a-JD"></a>亦如是。<a id="a-JE"></a>须菩提，<a id="a-JF"></a>如多陀阿伽度、<a id="a-JG"></a>阿罗诃、<a id="a-JH"></a>三藐三佛陀受、<a id="a-JI"></a>想、<a id="a-JJ"></a>行、<a id="a-JK"></a>识无有义，<a id="a-JL"></a>是识无有故；<a id="a-JM"></a>菩萨摩诃萨行般若波罗蜜时，<a id="a-JN"></a>菩萨句义无所有，<a id="a-JO"></a>亦如是。<a id="a-JP"></a>须菩提，<a id="a-JQ"></a>如佛眼无处所，<a id="a-JR"></a>乃至意无处所，<a id="a-JS"></a>色乃至法无处所，<a id="a-JT"></a>眼触乃至意触因缘生受无处所；<a id="a-JU"></a>菩萨摩诃萨行般若波罗蜜时，<a id="a-JV"></a>菩萨句义无所有，<a id="a-JW"></a>亦如是。<a id="a-JX"></a>须菩提，<a id="a-JY"></a>如佛内空无处所，<a id="a-JZ"></a>乃至无法有法空无处所；<a id="a-Ja"></a>菩萨摩诃萨行般若波罗蜜时，<a id="a-Jb"></a>菩萨句义无所有，<a id="a-Jc"></a>亦如是。<a id="a-Jd"></a>须菩提，<a id="a-Je"></a>如佛四念处无处所，<a id="a-Jf"></a>乃至十八不共法无处所；<a id="a-Jg"></a>菩萨摩诃萨行般若波罗蜜时，<a id="a-Jh"></a>菩萨句义无所有，<a id="a-Ji"></a>亦如是。<a id="a-Jj"></a>须菩提，<a id="a-Jk"></a>如有为性中无无为性义，<a id="a-Jl"></a>无为性中无有为性义；<a id="a-Jm"></a>菩萨摩诃萨行般若波罗蜜时，<a id="a-Jn"></a>菩萨句义无所有，<a id="a-Jo"></a>亦如是。<a id="a-Jp"></a>须菩提，<a id="a-Jq"></a>如不生不灭义无处所；<a id="a-Jr"></a>菩萨摩诃萨行般若波罗蜜时，<a id="a-Js"></a>菩萨句义无所有，<a id="a-Jt"></a>亦如是。<a id="a-Ju"></a>须菩提，<a id="a-Jv"></a>如不作、<a id="a-Jw"></a>不出、<a id="a-Jx"></a>不得、<a id="a-Jy"></a>不垢、<a id="a-Jz"></a>不净无处所；<a id="a-K0"></a>菩萨句义无所有，<a id="a-K1"></a>亦如是。<a id="a-K2"></a>”</p>
  <p id="aK3">须菩提白佛言：<a id="a-K4"></a>“何法不生不灭故无处所？<a id="a-K5"></a>何法不作、<a id="a-K6"></a>不出、<a id="a-K7"></a>不得、<a id="a-K8"></a>不垢、<a id="a-K9"></a>不净故无处所？<a id="a-KA"></a>”</p>
  <p id="aKB">佛告须菩提：<a id="a-KC"></a>“色不生不灭故无处所，<a id="a-KD"></a>受、<a id="a-KE"></a>想、<a id="a-KF"></a>行、<a id="a-KG"></a>识不生不灭故无处所，<a id="a-KH"></a>乃至不垢不净亦如是。<a id="a-KI"></a>入界不生不灭故无处所，<a id="a-KJ"></a>乃至不垢不净亦如是。<a id="a-KK"></a>四念处不生不灭故无处所，<a id="a-KL"></a>乃至不垢不净亦如是。<a id="a-KM"></a>乃至十八不共法不生不灭故无处所，<a id="a-KN"></a>乃至不垢不净亦如是。<a id="a-KO"></a>须菩提，<a id="a-KP"></a>菩萨摩诃萨行般若波罗蜜时，<a id="a-KQ"></a>菩萨句义无所有，<a id="a-KR"></a>亦如是。<a id="a-KS"></a>须菩提，<a id="a-KT"></a>如四念处净义毕竟不可得；<a id="a-KU"></a>菩萨摩诃萨行般若波罗蜜时，<a id="a-KV"></a>菩萨句义无所有，<a id="a-KW"></a>亦如是。<a id="a-KX"></a>须菩提，<a id="a-KY"></a>如四正勤，<a id="a-KZ"></a>乃至十八不共法净义毕竟不可得；<a id="a-Ka"></a>菩萨摩诃萨行般若波罗蜜时，<a id="a-Kb"></a>菩萨句义无所有，<a id="a-Kc"></a>亦如是。<a id="a-Kd"></a>须菩提，<a id="a-Ke"></a>如净中我不可得，<a id="a-Kf"></a>我无所有故；<a id="a-Kg"></a>乃至净中知者、<a id="a-Kh"></a>见者不可得，<a id="a-Ki"></a>知、<a id="a-Kj"></a>见无所有故。<a id="a-Kk"></a>须菩提，<a id="a-Kl"></a>菩萨摩诃萨行般若波罗蜜时，<a id="a-Km"></a>菩萨句义无所有，<a id="a-Kn"></a>亦如是。<a id="a-Ko"></a>须菩提，<a id="a-Kp"></a>譬如日出时无有黑闇；<a id="a-Kq"></a>菩萨摩诃萨行般若波罗蜜时，<a id="a-Kr"></a>菩萨句义无所有，<a id="a-Ks"></a>亦如是。<a id="a-Kt"></a>须菩提，<a id="a-Ku"></a>譬如劫烧时无一切物；<a id="a-Kv"></a>菩萨摩诃萨行般若波罗蜜时，<a id="a-Kw"></a>菩萨句义无所有，<a id="a-Kx"></a>亦如是！<a id="a-Ky"></a>须菩提，<a id="a-Kz"></a>佛戒中无破戒。<a id="a-L0"></a>须菩提，<a id="a-L1"></a>菩萨摩诃萨行般若波罗蜜时，<a id="a-L2"></a>菩萨句义无所有，<a id="a-L3"></a>亦如是。<a id="a-L4"></a>须菩提，<a id="a-L5"></a>如佛定中无乱心，<a id="a-L6"></a>佛慧中无愚痴，<a id="a-L7"></a>佛解脱中无不解脱，<a id="a-L8"></a>解脱知见中无不解脱知见。<a id="a-L9"></a>须菩提，<a id="a-LA"></a>菩萨摩诃萨行般若波罗蜜时，<a id="a-LB"></a>菩萨句义无所有，<a id="a-LC"></a>亦如是。<a id="a-LD"></a>须菩提，<a id="a-LE"></a>譬如佛光中，<a id="a-LF"></a>日月光不现；<a id="a-LG"></a>佛光中，<a id="a-LH"></a>四天王天、<a id="a-LI"></a>三十三天、<a id="a-LJ"></a>夜摩天、<a id="a-LK"></a>兜率陀天、<a id="a-LL"></a>化乐天、<a id="a-LM"></a>他化自在天、<a id="a-LN"></a>梵众天，<a id="a-LO"></a>乃至阿迦尼吒天光不现。<a id="a-LP"></a>须菩提，<a id="a-LQ"></a>菩萨摩诃萨行般若波罗蜜时，<a id="a-LR"></a>菩萨句义无所有，<a id="a-LS"></a>亦如是。<a id="a-LT"></a>何以故？<a id="a-LU"></a>是阿耨多罗三藐三菩提，<a id="a-LV"></a>菩萨、<a id="a-LW"></a>菩萨义，<a id="a-LX"></a>是一切法皆不合、<a id="a-LY"></a>不散，<a id="a-LZ"></a>无色、<a id="a-La"></a>无形、<a id="a-Lb"></a>无对，<a id="a-Lc"></a>一相所谓无相。<a id="a-Ld"></a>如是，<a id="a-Le"></a>须菩提，<a id="a-Lf"></a>菩萨摩诃萨一切法无碍中，<a id="a-Lg"></a>应当学，<a id="a-Lh"></a>亦应当知！<a id="a-Li"></a>”</p>
  <p id="aLj">【论】问曰：<a id="a-Lk"></a>上来佛与须菩提种种因缘破菩萨字，<a id="a-Ll"></a>今何以问菩萨句义？</p>
  <p id="aLm">答曰：<a id="a-Ln"></a>须菩提破菩萨字，<a id="a-Lo"></a>佛不破，<a id="a-Lp"></a>言菩萨字从本已来毕竟空，<a id="a-Lq"></a>但五众中数假名菩萨，<a id="a-Lr"></a>而众生以假名为实；<a id="a-Ls"></a>佛言假名无实，<a id="a-Lt"></a>但从诸法数和合为名。</p>
  <p id="aLu">复次，<a id="a-Lv"></a>诸佛法无量无边、<a id="a-Lw"></a>不可思议，<a id="a-Lx"></a>须菩提因菩萨字空，<a id="a-Ly"></a>说般若波罗蜜相；<a id="a-Lz"></a>今欲闻佛说菩萨字义，<a id="a-M0"></a>因是说般若波罗蜜。</p>
  <p id="aM1">复次，<a id="a-M2"></a>应问因缘无量无边，<a id="a-M3"></a>所谓佛音声有六十种庄严，<a id="a-M4"></a>能令诸天专听，<a id="a-M5"></a>何况人！<a id="a-M6"></a>但音声令人乐闻，<a id="a-M7"></a>何况说大利益义！<a id="a-M8"></a>须菩提从佛闻是事，<a id="a-M9"></a>未发意人，<a id="a-MA"></a>当令发阿耨多罗三藐三菩提；<a id="a-MB"></a>发意者，<a id="a-MC"></a>未行六波罗蜜，<a id="a-MD"></a>当令行；<a id="a-ME"></a>行者，<a id="a-MF"></a>不清净，<a id="a-MG"></a>当令清净；<a id="a-MH"></a>清净行者，<a id="a-MI"></a>当令住阿鞞跋致地，<a id="a-MJ"></a>成就众生，<a id="a-MK"></a>具足佛法，<a id="a-ML"></a>乃至一生补处。<a id="a-MM"></a>如是等种种无量因缘利益故，<a id="a-MN"></a>佛以须菩提为问主，<a id="a-MO"></a>语一切十方世界在会众生。<a id="a-MP"></a>佛告须菩提：<a id="a-MQ"></a>无义，<a id="a-MR"></a>是菩萨句义。<a id="a-MS"></a>阿耨多罗三藐三菩提无处所，<a id="a-MT"></a>亦无我无名。<a id="a-MU"></a>于是中无依止处，<a id="a-MV"></a>即是法空；<a id="a-MW"></a>无我名，<a id="a-MX"></a>无得道者。<a id="a-MY"></a>佛示须菩提：<a id="a-MZ"></a>若汝知无我、<a id="a-Ma"></a>无我所，<a id="a-Mb"></a>得阿罗汉者；<a id="a-Mc"></a>菩萨亦如是，<a id="a-Md"></a>于阿耨多罗三藐三菩提中，<a id="a-Me"></a>无我、<a id="a-Mf"></a>无我所。<a id="a-Mg"></a>譬如鸟飞虚空，<a id="a-Mh"></a>无有足迹；<a id="a-Mi"></a>菩萨义亦如是，<a id="a-Mj"></a>行诸法虚空中，<a id="a-Mk"></a>无依止著处。<a id="a-Ml"></a>以是故，<a id="a-Mm"></a>言无菩萨句义。</p>
  <p id="aMn">问曰：<a id="a-Mo"></a>何等是菩萨句？</p>
  <p id="aMp">答曰：<a id="a-Mq"></a>天竺语法，<a id="a-Mr"></a>众字和合成语，<a id="a-Ms"></a>众语和合成句。<a id="a-Mt"></a>如菩为一字，<a id="a-Mu"></a>提为一字，<a id="a-Mv"></a>是二不合则无语；<a id="a-Mw"></a>若和合名为菩提，<a id="a-Mx"></a>秦言无上智慧。<a id="a-My"></a>萨埵，<a id="a-Mz"></a>或名众生，<a id="a-N0"></a>或是大心，<a id="a-N1"></a>为无上智慧故，<a id="a-N2"></a>出大心，<a id="a-N3"></a>名为菩提萨埵；<a id="a-N4"></a>愿欲令众生行无上道，<a id="a-N5"></a>是名菩提萨埵。</p>
  <p id="aN6">复次，<a id="a-N7"></a>此品佛及弟子种种因缘，<a id="a-N8"></a>说菩萨摩诃萨义。<a id="a-N9"></a>菩提一语，<a id="a-NA"></a>萨埵一语，<a id="a-NB"></a>二语和合故名为义。<a id="a-NC"></a>若说名字、<a id="a-ND"></a>语句，<a id="a-NE"></a>皆同一事无所在。<a id="a-NF"></a>今须菩提问，<a id="a-NG"></a>以何定相法为菩萨句义。<a id="a-NH"></a>天竺言波陀，<a id="a-NI"></a>秦言句。<a id="a-NJ"></a>是波陀有种种义，<a id="a-NK"></a>如后譬喻中说。</p>
  <p id="aNL">问曰：<a id="a-NM"></a>但以鸟飞虚空，<a id="a-NN"></a>足明句义，<a id="a-NO"></a>何以种种广说？</p>
  <p id="aNP">答曰：<a id="a-NQ"></a>众生听受，<a id="a-NR"></a>种种不同，<a id="a-NS"></a>有好义者，<a id="a-NT"></a>有好譬喻者。<a id="a-NU"></a>譬喻可以解义，<a id="a-NV"></a>因譬喻心则乐著；<a id="a-NW"></a>如人从生端正，<a id="a-NX"></a>加以严饰，<a id="a-NY"></a>益其光莹。<a id="a-NZ"></a>此譬喻中多以义喻义，<a id="a-Na"></a>如后所说，<a id="a-Nb"></a>所谓如梦、<a id="a-Nc"></a>如影、<a id="a-Nd"></a>如响、<a id="a-Ne"></a>如佛所化；<a id="a-Nf"></a>是事虚诳，<a id="a-Ng"></a>如先说。<a id="a-Nh"></a>菩萨义亦如是，<a id="a-Ni"></a>但可耳闻，<a id="a-Nj"></a>虚诳无实；<a id="a-Nk"></a>以是故，<a id="a-Nl"></a>菩萨不应自高。<a id="a-Nm"></a>如、<a id="a-Nn"></a>法性、<a id="a-No"></a>法相、<a id="a-Np"></a>实际等句，<a id="a-Nq"></a>无有定义。<a id="a-Nr"></a>如幻人无五众乃至诸佛法，<a id="a-Ns"></a>如佛五众乃至一切法。<a id="a-Nt"></a>如有为法中无无为法，<a id="a-Nu"></a>如无为法中无有为法，<a id="a-Nv"></a>无为法不生不灭等，<a id="a-Nw"></a>诸法中无不生不灭相，<a id="a-Nx"></a>亦无异相。<a id="a-Ny"></a>如三十七品无清净相。<a id="a-Nz"></a>何以故？<a id="a-O0"></a>有人著是三十七品法，<a id="a-O1"></a>即是结使。<a id="a-O2"></a>如我乃至知者、<a id="a-O3"></a>见者，<a id="a-O4"></a>净相不可得。</p>
  <p id="aO5">问曰：<a id="a-O6"></a>我乃至知者、<a id="a-O7"></a>见者等云何净？</p>
  <p id="aO8">答曰：<a id="a-O9"></a>种种求觅我相不可得，<a id="a-OA"></a>是名我净。<a id="a-OB"></a>第一义中，<a id="a-OC"></a>无净无不净。<a id="a-OD"></a>譬如洗臭死狗，<a id="a-OE"></a>乃至皮毛、<a id="a-OF"></a>血肉、<a id="a-OG"></a>骨髓都尽；<a id="a-OH"></a>是时，<a id="a-OI"></a>非狗非猪，<a id="a-OJ"></a>不得言净，<a id="a-OK"></a>不得言不净。<a id="a-OL"></a>我乃至知者、<a id="a-OM"></a>见者亦如是，<a id="a-ON"></a>以无我空智慧，<a id="a-OO"></a>求我相不可得，<a id="a-OP"></a>是时，<a id="a-OQ"></a>非有我非无我。<a id="a-OR"></a>如日出无闇；<a id="a-OS"></a>劫尽时无一切物；<a id="a-OT"></a>如佛五众戒中破戒不可得；<a id="a-OU"></a>如日月、<a id="a-OV"></a>星宿、<a id="a-OW"></a>真珠等，<a id="a-OX"></a>诸天、<a id="a-OY"></a>鬼神、<a id="a-OZ"></a>龙王光，<a id="a-Oa"></a>于佛光中则不现，<a id="a-Ob"></a>从大福德神通力生故。<a id="a-Oc"></a>菩萨句义亦如是，<a id="a-Od"></a>入是般若波罗蜜智慧光中则不现。<a id="a-Oe"></a>因是譬喻教诸菩萨，<a id="a-Of"></a>当学一切法不取相，<a id="a-Og"></a>无所得故。</p>
  <p id="aOh">【经】须菩提白佛言：<a id="a-Oi"></a>“世尊，<a id="a-Oj"></a>何等是一切法？<a id="a-Ok"></a>云何一切法中无碍相，<a id="a-Ol"></a>应学、<a id="a-Om"></a>应知？<a id="a-On"></a>”</p>
  <p id="aOo">佛告须菩提：<a id="a-Op"></a>“一切法者，<a id="a-Oq"></a>善法、<a id="a-Or"></a>不善法，<a id="a-Os"></a>记法、<a id="a-Ot"></a>无记法，<a id="a-Ou"></a>世间法、<a id="a-Ov"></a>出世间法，<a id="a-Ow"></a>有漏法、<a id="a-Ox"></a>无漏法，<a id="a-Oy"></a>有为法、<a id="a-Oz"></a>无为法，<a id="a-P0"></a>共法、<a id="a-P1"></a>不共法。<a id="a-P2"></a>须菩提，<a id="a-P3"></a>是名一切法。<a id="a-P4"></a>菩萨摩诃萨，<a id="a-P5"></a>是一切法无碍相中应学、<a id="a-P6"></a>应知！<a id="a-P7"></a>”</p>
  <p id="aP8">须菩提白佛言：<a id="a-P9"></a>“世尊，<a id="a-PA"></a>何等名世间善法？<a id="a-PB"></a>”</p>
  <p id="aPC">佛告须菩提：<a id="a-PD"></a>“世间善法者，<a id="a-PE"></a>孝顺父母，<a id="a-PF"></a>供养沙门、<a id="a-PG"></a>婆罗门，<a id="a-PH"></a>敬事尊长；<a id="a-PI"></a>布施福处，<a id="a-PJ"></a>持戒福处，<a id="a-PK"></a>修定福处，<a id="a-PL"></a>劝导福事，<a id="a-PM"></a>方便生福德，<a id="a-PN"></a>世间十善道；<a id="a-PO"></a>九相，<a id="a-PP"></a>胀相、<a id="a-PQ"></a>血相、<a id="a-PR"></a>坏相、<a id="a-PS"></a>脓烂相、<a id="a-PT"></a>青相、<a id="a-PU"></a>啖相、<a id="a-PV"></a>散相、<a id="a-PW"></a>骨相、<a id="a-PX"></a>烧相；<a id="a-PY"></a>四禅、<a id="a-PZ"></a>四无量心、<a id="a-Pa"></a>四无色定；<a id="a-Pb"></a>念佛、<a id="a-Pc"></a>念法、<a id="a-Pd"></a>念僧、<a id="a-Pe"></a>念戒、<a id="a-Pf"></a>念舍、<a id="a-Pg"></a>念天、<a id="a-Ph"></a>念善、<a id="a-Pi"></a>念安般、<a id="a-Pj"></a>念身、<a id="a-Pk"></a>念死。<a id="a-Pl"></a>是名世间善法。<a id="a-Pm"></a>”</p>
  <p id="aPn">“何等不善法？<a id="a-Po"></a>”</p>
  <p id="aPp">“夺他命、<a id="a-Pq"></a>不与取、<a id="a-Pr"></a>邪淫、<a id="a-Ps"></a>妄语、<a id="a-Pt"></a>两舌、<a id="a-Pu"></a>恶口、<a id="a-Pv"></a>非时语、<a id="a-Pw"></a>贪欲、<a id="a-Px"></a>恼害、<a id="a-Py"></a>邪见，<a id="a-Pz"></a>是十不善道等，<a id="a-Q0"></a>是名不善法。<a id="a-Q1"></a>”</p>
  <p id="aQ2">“何等记法？<a id="a-Q3"></a>”</p>
  <p id="aQ4">“若善法、<a id="a-Q5"></a>若不善法，<a id="a-Q6"></a>是名记法。<a id="a-Q7"></a>”</p>
  <p id="aQ8">“何等无记法？<a id="a-Q9"></a>”</p>
  <p id="aQA">“无记身业、<a id="a-QB"></a>口业、<a id="a-QC"></a>意业，<a id="a-QD"></a>无记四大，<a id="a-QE"></a>无记五众、<a id="a-QF"></a>十二入、<a id="a-QG"></a>十八界，<a id="a-QH"></a>无记报，<a id="a-QI"></a>是名无记法。<a id="a-QJ"></a>”</p>
  <p id="aQK">“何等名世间法？<a id="a-QL"></a>”</p>
  <p id="aQM">“世间法者，<a id="a-QN"></a>五众、<a id="a-QO"></a>十二入、<a id="a-QP"></a>十八界、<a id="a-QQ"></a>十善道，<a id="a-QR"></a>四禅、<a id="a-QS"></a>四无量心、<a id="a-QT"></a>四无色定，<a id="a-QU"></a>是名世间法。<a id="a-QV"></a>”</p>
  <p id="aQW">“何等名出世间法？<a id="a-QX"></a>”</p>
  <p id="aQY">“四念处、<a id="a-QZ"></a>四正勤、<a id="a-Qa"></a>四如意足、<a id="a-Qb"></a>五根、<a id="a-Qc"></a>五力、<a id="a-Qd"></a>七觉分、<a id="a-Qe"></a>八圣道分；<a id="a-Qf"></a>空解脱门、<a id="a-Qg"></a>无相解脱门、<a id="a-Qh"></a>无作解脱门；<a id="a-Qi"></a>三无漏根，<a id="a-Qj"></a>未知欲知根、<a id="a-Qk"></a>知根、<a id="a-Ql"></a>知已根；<a id="a-Qm"></a>三三昧，<a id="a-Qn"></a>有觉有观三昧、<a id="a-Qo"></a>无觉有观三昧、<a id="a-Qp"></a>无觉无观三昧；<a id="a-Qq"></a>明、<a id="a-Qr"></a>解脱、<a id="a-Qs"></a>念、<a id="a-Qt"></a>慧、<a id="a-Qu"></a>正忆；<a id="a-Qv"></a>八背舍，<a id="a-Qw"></a>何等八？<a id="a-Qx"></a>内有色相外观色，<a id="a-Qy"></a>是初背舍；<a id="a-Qz"></a>内无色相外观色，<a id="a-R0"></a>是二背舍；<a id="a-R1"></a>净背舍，<a id="a-R2"></a>身作证，<a id="a-R3"></a>是三背舍；<a id="a-R4"></a>过一切色相故，<a id="a-R5"></a>灭有对相故，<a id="a-R6"></a>一切异相不念故，<a id="a-R7"></a>入无边虚空处，<a id="a-R8"></a>是四背舍；<a id="a-R9"></a>过一切无边虚空处，<a id="a-RA"></a>入一切无边识处，<a id="a-RB"></a>是五背舍；<a id="a-RC"></a>过一切无边识处，<a id="a-RD"></a>入无所有处，<a id="a-RE"></a>是六背舍；<a id="a-RF"></a>过一切无所有处，<a id="a-RG"></a>入非有想非无想处，<a id="a-RH"></a>是七背舍；<a id="a-RI"></a>过一切非有想非无想处，<a id="a-RJ"></a>入灭受想定，<a id="a-RK"></a>是八背舍。<a id="a-RL"></a>九次第定，<a id="a-RM"></a>何等九？<a id="a-RN"></a>离欲离恶不善法，<a id="a-RO"></a>有觉有观，<a id="a-RP"></a>离生喜乐入初禅；<a id="a-RQ"></a>灭诸觉观内清净故一心，<a id="a-RR"></a>无觉无观，<a id="a-RS"></a>定生喜乐入二禅；<a id="a-RT"></a>离喜故，<a id="a-RU"></a>行舍，<a id="a-RV"></a>受身乐，<a id="a-RW"></a>圣人能说能舍，<a id="a-RX"></a>念行乐，<a id="a-RY"></a>入第三禅；<a id="a-RZ"></a>断喜乐故，<a id="a-Ra"></a>先灭忧喜故，<a id="a-Rb"></a>不苦不乐舍，<a id="a-Rc"></a>念净，<a id="a-Rd"></a>入第四禅；<a id="a-Re"></a>过一切色相故，<a id="a-Rf"></a>灭有对相故，<a id="a-Rg"></a>一切异相不念故，<a id="a-Rh"></a>入无边虚空处；<a id="a-Ri"></a>过一切无边虚空处，<a id="a-Rj"></a>入一切无边识处；<a id="a-Rk"></a>过一切无边识处，<a id="a-Rl"></a>入无所有处；<a id="a-Rm"></a>过一切无所有处，<a id="a-Rn"></a>入非有想非无想处；<a id="a-Ro"></a>过一切非有想非无想处，<a id="a-Rp"></a>入灭受想定。<a id="a-Rq"></a>复有出世间法，<a id="a-Rr"></a>内空乃至无法有法空，<a id="a-Rs"></a>佛十力、<a id="a-Rt"></a>四无所畏、<a id="a-Ru"></a>四无碍智、<a id="a-Rv"></a>十八不共法、<a id="a-Rw"></a>一切智，<a id="a-Rx"></a>是名出世间法。<a id="a-Ry"></a>”</p>
  <p id="aRz">“何等为有漏法？<a id="a-S0"></a>”</p>
  <p id="aS1">“五受众、<a id="a-S2"></a>十二入、<a id="a-S3"></a>十八界，<a id="a-S4"></a>六种、<a id="a-S5"></a>六触、<a id="a-S6"></a>六受，<a id="a-S7"></a>四禅乃至四无色定，<a id="a-S8"></a>是名有漏法。<a id="a-S9"></a>”</p>
  <p id="aSA">“何等为无漏法？<a id="a-SB"></a>”</p>
  <p id="aSC">“四念处乃至十八不共法，<a id="a-SD"></a>及一切智，<a id="a-SE"></a>是名无漏法。<a id="a-SF"></a>”</p>
  <p id="aSG">“何等为有为法？<a id="a-SH"></a>”</p>
  <p id="aSI">“若法生、<a id="a-SJ"></a>住、<a id="a-SK"></a>灭，<a id="a-SL"></a>欲界、<a id="a-SM"></a>色界、<a id="a-SN"></a>无色界，<a id="a-SO"></a>五众乃至意触因缘生受，<a id="a-SP"></a>四念处乃至十八不共法，<a id="a-SQ"></a>及一切智，<a id="a-SR"></a>是名有为法。<a id="a-SS"></a>”</p>
  <p id="aST">“何等为无为法？<a id="a-SU"></a>”</p>
  <p id="aSV">“不生、<a id="a-SW"></a>不住、<a id="a-SX"></a>不灭，<a id="a-SY"></a>若染尽、<a id="a-SZ"></a>瞋尽、<a id="a-Sa"></a>痴尽，<a id="a-Sb"></a>如、<a id="a-Sc"></a>不异、<a id="a-Sd"></a>法相、<a id="a-Se"></a>法性、<a id="a-Sf"></a>法住、<a id="a-Sg"></a>实际，<a id="a-Sh"></a>是名无为法。<a id="a-Si"></a>”</p>
  <p id="aSj">“何等为共法？<a id="a-Sk"></a>”</p>
  <p id="aSl">“四禅、<a id="a-Sm"></a>四无量心、<a id="a-Sn"></a>四无色定，<a id="a-So"></a>如是等名共法。<a id="a-Sp"></a>”</p>
  <p id="aSq">“何等名不共法？<a id="a-Sr"></a>”</p>
  <p id="aSs">“四念处乃至十八不共法，<a id="a-St"></a>是名不共法。<a id="a-Su"></a>菩萨摩诃萨于是自相空法中，<a id="a-Sv"></a>不应著，<a id="a-Sw"></a>不动故。<a id="a-Sx"></a>菩萨亦应知一切法不二相，<a id="a-Sy"></a>不动故。<a id="a-Sz"></a>是名菩萨义。<a id="a-T0"></a>”</p>
  <p id="aT1">【论】问曰：<a id="a-T2"></a>须菩提何以故先问世间善法，<a id="a-T3"></a>后问出世间法？</p>
  <p id="aT4">答曰：<a id="a-T5"></a>先问粗，<a id="a-T6"></a>后当问细；<a id="a-T7"></a>先知世间相，<a id="a-T8"></a>后则能知出世间相。</p>
  <p id="aT9">世间善法者，<a id="a-TA"></a>知有罪、<a id="a-TB"></a>有福果报，<a id="a-TC"></a>有今世、<a id="a-TD"></a>后世，<a id="a-TE"></a>有世间、<a id="a-TF"></a>有涅槃，<a id="a-TG"></a>有佛等诸贤圣，<a id="a-TH"></a>今世、<a id="a-TI"></a>后世，<a id="a-TJ"></a>及诸法实相证。<a id="a-TK"></a>所谓孝顺父母等，<a id="a-TL"></a>乃至十念；<a id="a-TM"></a>如法得物，<a id="a-TN"></a>供养供给沙门、<a id="a-TO"></a>婆罗门。<a id="a-TP"></a>沙门，<a id="a-TQ"></a>名为出家求道人；<a id="a-TR"></a>婆罗门，<a id="a-TS"></a>名为在家学问人。<a id="a-TT"></a>是二人于世间难为能为，<a id="a-TU"></a>利益众生故，<a id="a-TV"></a>应当供养。<a id="a-TW"></a>尊长者，<a id="a-TX"></a>叔伯、<a id="a-TY"></a>姊兄等，<a id="a-TZ"></a>恭敬供养，<a id="a-Ta"></a>是一切修家法。<a id="a-Tb"></a>布施、<a id="a-Tc"></a>持戒、<a id="a-Td"></a>修定、<a id="a-Te"></a>劝导，<a id="a-Tf"></a>如初品中说。<a id="a-Tg"></a>方便生福德，<a id="a-Th"></a>如忏悔、<a id="a-Ti"></a>随喜，<a id="a-Tj"></a>请佛久住不涅槃、<a id="a-Tk"></a>转法轮；<a id="a-Tl"></a>如虽行空不著空，<a id="a-Tm"></a>还修行诸善，<a id="a-Tn"></a>如是等方便生诸福德。<a id="a-To"></a>十善道乃至四无色，<a id="a-Tp"></a>如先说。<a id="a-Tq"></a>十念中，<a id="a-Tr"></a>八事如先说。</p>
  <p id="aTs">善念者，<a id="a-Tt"></a>思惟分别善业因缘，<a id="a-Tu"></a>制伏其心。<a id="a-Tv"></a>复次，<a id="a-Tw"></a>涅槃是真善法，<a id="a-Tx"></a>常系心念涅槃，<a id="a-Ty"></a>是善念。<a id="a-Tz"></a>身念，<a id="a-U0"></a>即是身念处。<a id="a-U1"></a>与善法相违，<a id="a-U2"></a>是名不善法。<a id="a-U3"></a>无记法者，<a id="a-U4"></a>所谓威仪心、<a id="a-U5"></a>工巧心、<a id="a-U6"></a>变化心，<a id="a-U7"></a>及是起身业、<a id="a-U8"></a>口业；<a id="a-U9"></a>除善、<a id="a-UA"></a>不善五众，<a id="a-UB"></a>余五众及虚空，<a id="a-UC"></a>非数缘灭等。</p>
  <p id="aUD">世间法者，<a id="a-UE"></a>五众或善、<a id="a-UF"></a>或不善、<a id="a-UG"></a>或无记；<a id="a-UH"></a>十二入八无记，<a id="a-UI"></a>四三种；<a id="a-UJ"></a>十八界八无记，<a id="a-UK"></a>十三种。<a id="a-UL"></a>十善道、<a id="a-UM"></a>四禅、<a id="a-UN"></a>四无量心、<a id="a-UO"></a>四无色定，<a id="a-UP"></a>是善法，<a id="a-UQ"></a>凡夫人能得成就故；<a id="a-UR"></a>又自不能出世间故，<a id="a-US"></a>名世间法。<a id="a-UT"></a>出世间者，<a id="a-UU"></a>三十七品、<a id="a-UV"></a>三解脱门、<a id="a-UW"></a>三无漏根、<a id="a-UX"></a>三三昧，<a id="a-UY"></a>如先说。<a id="a-UZ"></a>明、<a id="a-Ua"></a>解脱：<a id="a-Ub"></a>明者，<a id="a-Uc"></a>三明；<a id="a-Ud"></a>解脱者，<a id="a-Ue"></a>有为解脱、<a id="a-Uf"></a>无为解脱。<a id="a-Ug"></a>念者，<a id="a-Uh"></a>十念。<a id="a-Ui"></a>慧者，<a id="a-Uj"></a>十一智慧。<a id="a-Uk"></a>正忆者，<a id="a-Ul"></a>随诸法实相观，<a id="a-Um"></a>如随身法观一切善法之本。</p>
  <p id="aUn">复次，<a id="a-Uo"></a>八背舍、<a id="a-Up"></a>九次第定、<a id="a-Uq"></a>十八空、<a id="a-Ur"></a>十力、<a id="a-Us"></a>四无所畏、<a id="a-Ut"></a>十八不共法，<a id="a-Uu"></a>如先义中广说。<a id="a-Uv"></a>是四念处等，<a id="a-Uw"></a>一心为道故。<a id="a-Ux"></a>又八背舍、<a id="a-Uy"></a>九次第定等，<a id="a-Uz"></a>凡夫所不得，<a id="a-V0"></a>名为出世间。<a id="a-V1"></a>念、<a id="a-V2"></a>慧、<a id="a-V3"></a>正忆，<a id="a-V4"></a>虽有二种，<a id="a-V5"></a>世间、<a id="a-V6"></a>出世间，<a id="a-V7"></a>此中说出世间。<a id="a-V8"></a>有漏法者，<a id="a-V9"></a>五众等四禅、<a id="a-VA"></a>四无色定。<a id="a-VB"></a>无漏法者，<a id="a-VC"></a>非世间，<a id="a-VD"></a>是四念处，<a id="a-VE"></a>乃至十八不共法。<a id="a-VF"></a>有为法略说三相，<a id="a-VG"></a>所谓生、<a id="a-VH"></a>住、<a id="a-VI"></a>灭。<a id="a-VJ"></a>三界系及四念处，<a id="a-VK"></a>乃至十八不共法，<a id="a-VL"></a>虽为无为法，<a id="a-VM"></a>以作法故，<a id="a-VN"></a>是为有为法。<a id="a-VO"></a>与有为相违，<a id="a-VP"></a>是无为法。<a id="a-VQ"></a>复次，<a id="a-VR"></a>灭三毒等诸烦恼、<a id="a-VS"></a>五众等不次第相续，<a id="a-VT"></a>如、<a id="a-VU"></a>法相、<a id="a-VV"></a>法性、<a id="a-VW"></a>法住、<a id="a-VX"></a>实际等，<a id="a-VY"></a>是名无为法。</p>
  <p id="aVZ">问曰：<a id="a-Va"></a>色如，<a id="a-Vb"></a>色不离如，<a id="a-Vc"></a>如不离色。<a id="a-Vd"></a>色是有为，<a id="a-Ve"></a>云何如是无为？</p>
  <p id="aVf">答曰：<a id="a-Vg"></a>色有二种：<a id="a-Vh"></a>一者、<a id="a-Vi"></a>凡夫肉眼忆想分别色，<a id="a-Vj"></a>二者、<a id="a-Vk"></a>圣人心所知色实相如涅槃。<a id="a-Vl"></a>凡夫所知色，<a id="a-Vm"></a>名为色，<a id="a-Vn"></a>是色入如中，<a id="a-Vo"></a>更不生不灭。<a id="a-Vp"></a>如有为虽是五众，<a id="a-Vq"></a>而有种种名字，<a id="a-Vr"></a>所谓十二入、<a id="a-Vs"></a>十八界、<a id="a-Vt"></a>因缘等。<a id="a-Vu"></a>无为法虽有三种，<a id="a-Vv"></a>亦种种分别名字，<a id="a-Vw"></a>所谓如、<a id="a-Vx"></a>法相、<a id="a-Vy"></a>法性、<a id="a-Vz"></a>法住、<a id="a-W0"></a>实际等。</p>
  <p id="aW1">共法者，<a id="a-W2"></a>凡夫圣人生处，<a id="a-W3"></a>入定处，<a id="a-W4"></a>共故名为共法。<a id="a-W5"></a>不共法者，<a id="a-W6"></a>四念处，<a id="a-W7"></a>乃至十八不共法。</p>
  <p id="aW8">菩萨分别知此诸法各各相，<a id="a-W9"></a>是法皆从因缘和合生，<a id="a-WA"></a>故无性；<a id="a-WB"></a>无性，<a id="a-WC"></a>故自性空。<a id="a-WD"></a>菩萨住是无障碍法中不动，<a id="a-WE"></a>以不二入法门，<a id="a-WF"></a>入一切法不动故。</p>
 </body>
</html>