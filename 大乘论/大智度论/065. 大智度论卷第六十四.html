<!doctype html>
<html id="z3IBVI4uF" data-ver="1591">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第六十四</h1>
  <h2 id="a2">释叹净品第四十二之下</h2>
  <p id="a3">【经】尔时，<a id="a-4"></a>释提桓因问须菩提：<a id="a-5"></a>“云何是求菩萨道善男子碍法？<a id="a-6"></a>”</p>
  <p id="a7">须菩提报释提桓因言：<a id="a-8"></a>“憍尸迦，<a id="a-9"></a>有求菩萨道善男子、<a id="a-A"></a>善女人，<a id="a-B"></a>取心相，<a id="a-C"></a>所谓取檀波罗蜜相，<a id="a-D"></a>取尸罗波罗蜜相、<a id="a-E"></a>羼提波罗蜜相、<a id="a-F"></a>毗梨耶波罗蜜相、<a id="a-G"></a>禅波罗蜜相、<a id="a-H"></a>般若波罗蜜相，<a id="a-I"></a>取内空相、<a id="a-J"></a>外空、<a id="a-K"></a>内外空乃至无法有法空相，<a id="a-L"></a>取四念处相乃至八圣道分相，<a id="a-M"></a>取佛十力相乃至十八不共法相，<a id="a-N"></a>取诸佛相，<a id="a-O"></a>取于诸佛种善根相，<a id="a-P"></a>是一切福德和合，<a id="a-Q"></a>取相回向阿耨多罗三藐三菩提。<a id="a-R"></a>憍尸迦，<a id="a-S"></a>是名求菩萨道善男子、<a id="a-T"></a>善女人碍法，<a id="a-U"></a>用是法故，<a id="a-V"></a>不能无碍行般若波罗蜜。<a id="a-W"></a>何以故？<a id="a-X"></a>憍尸迦，<a id="a-Y"></a>是色相不可回向，<a id="a-Z"></a>受、<a id="a-a"></a>想、<a id="a-b"></a>行、<a id="a-c"></a>识相不可回向，<a id="a-d"></a>乃至一切种智相不可回向。</p>
  <p id="ae">“复次，<a id="a-f"></a>憍尸迦，<a id="a-g"></a>若菩萨摩诃萨，<a id="a-h"></a>示教利喜他人阿耨多罗三藐三菩提，<a id="a-i"></a>示教利喜一切诸法实相。<a id="a-j"></a>若求菩萨道善男子、<a id="a-k"></a>善女人，<a id="a-l"></a>行檀波罗蜜时，<a id="a-m"></a>不应作是分别言：<a id="a-n"></a>我施与，<a id="a-o"></a>我持戒，<a id="a-p"></a>我忍辱，<a id="a-q"></a>我精进，<a id="a-r"></a>我入禅，<a id="a-s"></a>我修智慧，<a id="a-t"></a>我行内空、<a id="a-u"></a>外空、<a id="a-v"></a>内外空，<a id="a-w"></a>乃至我行无法有法空，<a id="a-x"></a>我修四念处，<a id="a-y"></a>乃至我行阿耨多罗三藐三菩提。<a id="a-z"></a>善男子、<a id="a-10"></a>善女人应如是示教利喜他人阿耨多罗三藐三菩提。<a id="a-11"></a>若如是示教利喜阿耨多罗三藐三菩提，<a id="a-12"></a>自无错谬，<a id="a-13"></a>亦如佛所说法示教利喜，<a id="a-14"></a>令是善男子、<a id="a-15"></a>善女人远离一切碍法。<a id="a-16"></a>”</p>
  <p id="a17">尔时，<a id="a-18"></a>佛赞须菩提：<a id="a-19"></a>“善哉！<a id="a-1A"></a>如汝为诸菩萨说诸碍法。<a id="a-1B"></a>须菩提，<a id="a-1C"></a>汝今更听我说微细碍相。<a id="a-1D"></a>须菩提，<a id="a-1E"></a>一心好听！<a id="a-1F"></a>”</p>
  <p id="a1G">佛告须菩提：<a id="a-1H"></a>“有善男子、<a id="a-1I"></a>善女人，<a id="a-1J"></a>发阿耨多罗三藐三菩提心，<a id="a-1K"></a>取相念诸佛。<a id="a-1L"></a>须菩提，<a id="a-1M"></a>所可有相，<a id="a-1N"></a>皆是碍相。<a id="a-1O"></a>又于诸佛，<a id="a-1P"></a>从初发意乃至法住，<a id="a-1Q"></a>于其中间所有善根，<a id="a-1R"></a>取相忆念：<a id="a-1S"></a>取相忆念已，<a id="a-1T"></a>回向阿耨多罗三藐三菩提。<a id="a-1U"></a>须菩提，<a id="a-1V"></a>所可有相，<a id="a-1W"></a>皆是碍相。<a id="a-1X"></a>又于诸佛及弟子所有善根，<a id="a-1Y"></a>及余众生善根，<a id="a-1Z"></a>取相回向阿耨多罗三藐三菩提；<a id="a-1a"></a>所可有相，<a id="a-1b"></a>皆是碍相。<a id="a-1c"></a>何以故？<a id="a-1d"></a>不应取相忆念诸佛，<a id="a-1e"></a>亦不应取相念诸佛善根。<a id="a-1f"></a>”</p>
  <p id="a1g">须菩提白佛言：<a id="a-1h"></a>“世尊，<a id="a-1i"></a>是般若波罗蜜甚深！<a id="a-1j"></a>”</p>
  <p id="a1k">佛言：<a id="a-1l"></a>“一切法常离故。<a id="a-1m"></a>”</p>
  <p id="a1n">须菩提言：<a id="a-1o"></a>“世尊，<a id="a-1p"></a>我当礼般若波罗蜜！<a id="a-1q"></a>”</p>
  <p id="a1r">佛告须菩提：<a id="a-1s"></a>“是般若波罗蜜无起无作故，<a id="a-1t"></a>无有能得者。<a id="a-1u"></a>”</p>
  <p id="a1v">须菩提言：<a id="a-1w"></a>“世尊，<a id="a-1x"></a>一切诸法亦不可得。<a id="a-1y"></a>”</p>
  <p id="a1z">佛言：<a id="a-20"></a>“一切法一性，<a id="a-21"></a>非二性。<a id="a-22"></a>须菩提，<a id="a-23"></a>是一法性，<a id="a-24"></a>是亦无性，<a id="a-25"></a>是无性即是性，<a id="a-26"></a>是性不起不作。<a id="a-27"></a>如是，<a id="a-28"></a>须菩提，<a id="a-29"></a>菩萨摩诃萨，<a id="a-2A"></a>若知诸法一性，<a id="a-2B"></a>所谓无性，<a id="a-2C"></a>无起无作，<a id="a-2D"></a>则远离一切碍相。<a id="a-2E"></a>”</p>
  <p id="a2F">须菩提白佛言：<a id="a-2G"></a>“世尊，<a id="a-2H"></a>是般若波罗蜜，<a id="a-2I"></a>难知难解！<a id="a-2J"></a>”</p>
  <p id="a2K">佛言：<a id="a-2L"></a>“如所言，<a id="a-2M"></a>是般若波罗蜜，<a id="a-2N"></a>无见者、<a id="a-2O"></a>无闻者，<a id="a-2P"></a>无知者、<a id="a-2Q"></a>无识者，<a id="a-2R"></a>无得者。<a id="a-2S"></a>”</p>
  <p id="a2T">“世尊，<a id="a-2U"></a>是般若波罗蜜，<a id="a-2V"></a>不可思议！<a id="a-2W"></a>”</p>
  <p id="a2X">佛言：<a id="a-2Y"></a>“如汝所言，<a id="a-2Z"></a>是般若波罗蜜，<a id="a-2a"></a>不从心生，<a id="a-2b"></a>不从色、<a id="a-2c"></a>受、<a id="a-2d"></a>想、<a id="a-2e"></a>行、<a id="a-2f"></a>识生，<a id="a-2g"></a>乃至不从十八不共法生。<a id="a-2h"></a>”</p>
  <p id="a2i">【论】问曰：<a id="a-2j"></a>若与无碍相违，<a id="a-2k"></a>是名为碍，<a id="a-2l"></a>帝释何以更问碍？</p>
  <p id="a2m">答曰：<a id="a-2n"></a>菩萨碍法微妙，<a id="a-2o"></a>入诸善法和合，<a id="a-2p"></a>利根者所觉，<a id="a-2q"></a>钝根者不觉。<a id="a-2r"></a>以难解故，<a id="a-2s"></a>于佛前更问。<a id="a-2t"></a>碍法何者是？<a id="a-2u"></a>所谓菩萨分别悭心、<a id="a-2v"></a>施心，<a id="a-2w"></a>舍悭心、<a id="a-2x"></a>取施心，<a id="a-2y"></a>是名取心相。<a id="a-2z"></a>知布施物贵贱，<a id="a-30"></a>知修集布施，<a id="a-31"></a>能一切与。<a id="a-32"></a>是檀波罗蜜乃至随喜福德取相诸善法，<a id="a-33"></a>虽为是妙，<a id="a-34"></a>内著我，<a id="a-35"></a>外著法，<a id="a-36"></a>堕碍法中。<a id="a-37"></a>譬如食虽香美，<a id="a-38"></a>过啖则病。<a id="a-39"></a>此中须菩提自说因缘：<a id="a-3A"></a>色等诸法相毕竟空，<a id="a-3B"></a>故不可得回向无上道。<a id="a-3C"></a>上说碍相，<a id="a-3D"></a>今说无碍相，<a id="a-3E"></a>所谓菩萨若欲教他无上道，<a id="a-3F"></a>应以实法示教利喜。<a id="a-3G"></a>示教利喜义，<a id="a-3H"></a>如先说。<a id="a-3I"></a>实法者，<a id="a-3J"></a>所谓灭诸忆想分别，<a id="a-3K"></a>是故说行檀时，<a id="a-3L"></a>不分别我与等。<a id="a-3M"></a>若能如是教化，<a id="a-3N"></a>得二种利：<a id="a-3O"></a>一者、<a id="a-3P"></a>自无错谬，<a id="a-3Q"></a>二者、<a id="a-3R"></a>亦如佛所得法以化他人。<a id="a-3S"></a>如是等无量碍相相违，<a id="a-3T"></a>是名无碍相。</p>
  <p id="a3U">问曰：<a id="a-3V"></a>佛已赞须菩提说无碍相，<a id="a-3W"></a>今何以故复更自说微细碍相？</p>
  <p id="a3X">答曰：<a id="a-3Y"></a>佛就须菩提力中赞叹，<a id="a-3Z"></a>汝是舍众生人，<a id="a-3a"></a>而能说菩萨碍相。<a id="a-3b"></a>微细碍相，<a id="a-3c"></a>须菩提力所不及，<a id="a-3d"></a>是故佛自说。<a id="a-3e"></a>是碍相微细故，<a id="a-3f"></a>汝一心好听！<a id="a-3g"></a>何者是？<a id="a-3h"></a>所谓菩萨用取相念诸佛等，<a id="a-3i"></a>皆是碍。<a id="a-3j"></a>无相相，<a id="a-3k"></a>是般若波罗蜜；<a id="a-3l"></a>佛从般若中出，<a id="a-3m"></a>亦是无相相。<a id="a-3n"></a>诸善根著心，<a id="a-3o"></a>取相回向，<a id="a-3p"></a>是世间果报有尽，<a id="a-3q"></a>杂毒故，<a id="a-3r"></a>不能得无上道。</p>
  <p id="a3s">问曰：<a id="a-3t"></a>上说粗碍，<a id="a-3u"></a>言取相；<a id="a-3v"></a>今微细碍中，<a id="a-3w"></a>亦言取相，<a id="a-3x"></a>有何差别？</p>
  <p id="a3y">答曰：<a id="a-3z"></a>上说我是与者，<a id="a-40"></a>彼是受者，<a id="a-41"></a>如是等；<a id="a-42"></a>今但说取相。</p>
  <p id="a43">复次，<a id="a-44"></a>今说诸菩萨念佛三昧故微细相，<a id="a-45"></a>微细心人中碍，<a id="a-46"></a>是故名微细碍。<a id="a-47"></a>须菩提知佛所说深妙，<a id="a-48"></a>非己所及，<a id="a-49"></a>是故赞言甚深。<a id="a-4A"></a>佛答：<a id="a-4B"></a>一切法常远离相故。<a id="a-4C"></a>佛说是般若离一切法，<a id="a-4D"></a>离一切法故，<a id="a-4E"></a>细微相不得入般若中。<a id="a-4F"></a>须菩提欢喜言：<a id="a-4G"></a>我当为般若作礼。<a id="a-4H"></a>须菩提意作是念：<a id="a-4I"></a>我得解是般若波罗蜜甚深相故发心，<a id="a-4J"></a>我应作礼。<a id="a-4K"></a>佛言：<a id="a-4L"></a>是般若波罗蜜无起无作，<a id="a-4M"></a>故十方如恒河沙佛无能得者，<a id="a-4N"></a>汝声闻人云何言得？<a id="a-4O"></a>须菩提言：<a id="a-4P"></a>世尊，<a id="a-4Q"></a>非但般若，<a id="a-4R"></a>一切法皆无知无得。<a id="a-4S"></a>佛言：<a id="a-4T"></a>诸法一性无二：<a id="a-4U"></a>一性，<a id="a-4V"></a>所谓毕竟空；<a id="a-4W"></a>无二者，<a id="a-4X"></a>无毕竟不毕竟。<a id="a-4Y"></a>一法性即是无性，<a id="a-4Z"></a>毕竟空不应著，<a id="a-4a"></a>不应取相。<a id="a-4b"></a>所以者何？<a id="a-4c"></a>从因缘和合生故。<a id="a-4d"></a>须菩提作是念：<a id="a-4e"></a>若无性即是性，<a id="a-4f"></a>以不起不作故，<a id="a-4g"></a>后世苦不相续。<a id="a-4h"></a>能如是知般若波罗蜜，<a id="a-4i"></a>一切诸碍皆远离；<a id="a-4j"></a>若远离诸碍，<a id="a-4k"></a>则自在得无上道。<a id="a-4l"></a>须菩提闻是说，<a id="a-4m"></a>作是念：<a id="a-4n"></a>我以为得，<a id="a-4o"></a>佛谓不得。<a id="a-4p"></a>是般若波罗蜜，<a id="a-4q"></a>难解难知。<a id="a-4r"></a>佛答：<a id="a-4s"></a>非独汝难，<a id="a-4t"></a>一切众生无见者、<a id="a-4u"></a>无闻者、<a id="a-4v"></a>无知者、<a id="a-4w"></a>无识者、<a id="a-4x"></a>无得者。<a id="a-4y"></a>鼻舌身所不知，<a id="a-4z"></a>意所不识不得。<a id="a-50"></a>是般若出过六种知，<a id="a-51"></a>故言难解。<a id="a-52"></a>须菩提入深般若中，<a id="a-53"></a>智力穷极，<a id="a-54"></a>故言不可思议。<a id="a-55"></a>佛言：<a id="a-56"></a>是般若非心生，<a id="a-57"></a>非五众生，<a id="a-58"></a>乃至不从十八不共法生，<a id="a-59"></a>无生相故。</p>
  <p id="a5A">问曰：<a id="a-5B"></a>若说不从心生，<a id="a-5C"></a>何以复说五众？<a id="a-5D"></a>五众中识众即是心。</p>
  <p id="a5E">答曰：<a id="a-5F"></a>先说心，<a id="a-5G"></a>是略说；<a id="a-5H"></a>后说五众等，<a id="a-5I"></a>是广说。<a id="a-5J"></a>五众乃至十八不共法，<a id="a-5K"></a>可与般若作因缘，<a id="a-5L"></a>不能生般若。<a id="a-5M"></a>譬如猛风除云，<a id="a-5N"></a>能令日月出现，<a id="a-5O"></a>而不能作日月也。</p>
  <p data-pb></p>
  <h2 id="a5P">释无作品第四十三之上</h2>
  <p id="a5Q">【经】须菩提白佛言：<a id="a-5R"></a>“是般若波罗蜜无所作。<a id="a-5S"></a>”</p>
  <p id="a5T">佛言：<a id="a-5U"></a>“作者不可得故，<a id="a-5V"></a>色不可得，<a id="a-5W"></a>乃至一切法不可得故。<a id="a-5X"></a>”</p>
  <p id="a5Y">“世尊，<a id="a-5Z"></a>若菩萨摩诃萨欲行般若波罗蜜，<a id="a-5a"></a>应云何行？<a id="a-5b"></a>”</p>
  <p id="a5c">佛告须菩提：<a id="a-5d"></a>“菩萨摩诃萨欲行般若波罗蜜，<a id="a-5e"></a>不行色，<a id="a-5f"></a>是行般若波罗蜜；<a id="a-5g"></a>不行受、<a id="a-5h"></a>想、<a id="a-5i"></a>行、<a id="a-5j"></a>识，<a id="a-5k"></a>是行般若波罗蜜；<a id="a-5l"></a>乃至不行一切种智，<a id="a-5m"></a>是行般若波罗蜜。<a id="a-5n"></a>不行色常无常，<a id="a-5o"></a>是行般若波罗蜜；<a id="a-5p"></a>乃至一切种智不行常无常，<a id="a-5q"></a>是行般若波罗蜜。<a id="a-5r"></a>不行色若苦若乐，<a id="a-5s"></a>是行般若波罗蜜；<a id="a-5t"></a>乃至不行一切种智若苦若乐，<a id="a-5u"></a>是行般若波罗蜜。<a id="a-5v"></a>不行色是我非我，<a id="a-5w"></a>是行般若波罗蜜；<a id="a-5x"></a>乃至不行一切种智是我非我，<a id="a-5y"></a>是行般若波罗蜜。<a id="a-5z"></a>不行色净不净，<a id="a-60"></a>是行般若波罗蜜；<a id="a-61"></a>乃至不行一切种智净不净，<a id="a-62"></a>是行般若波罗蜜。<a id="a-63"></a>何以故？<a id="a-64"></a>是色无所有性，<a id="a-65"></a>云何有常、<a id="a-66"></a>无常，<a id="a-67"></a>苦、<a id="a-68"></a>乐、<a id="a-69"></a>我、<a id="a-6A"></a>无我，<a id="a-6B"></a>净、<a id="a-6C"></a>不净？<a id="a-6D"></a>受、<a id="a-6E"></a>想、<a id="a-6F"></a>行、<a id="a-6G"></a>识亦无所有性，<a id="a-6H"></a>云何有常、<a id="a-6I"></a>无常，<a id="a-6J"></a>乃至净、<a id="a-6K"></a>不净？<a id="a-6L"></a>乃至一切种智无所有性，<a id="a-6M"></a>云何有常、<a id="a-6N"></a>无常，<a id="a-6O"></a>乃至净、<a id="a-6P"></a>不净？</p>
  <p id="a6Q">“复次，<a id="a-6R"></a>须菩提，<a id="a-6S"></a>菩萨摩诃萨行般若波罗蜜时，<a id="a-6T"></a>不行色不具足，<a id="a-6U"></a>是行般若波罗蜜；<a id="a-6V"></a>不行受、<a id="a-6W"></a>想、<a id="a-6X"></a>行、<a id="a-6Y"></a>识不具足，<a id="a-6Z"></a>是行般若波罗蜜；<a id="a-6a"></a>乃至不行一切种智不具足，<a id="a-6b"></a>是行般若波罗蜜。<a id="a-6c"></a>何以故？<a id="a-6d"></a>色不具足者是不名色，<a id="a-6e"></a>如是亦不行，<a id="a-6f"></a>是行般若波罗蜜；<a id="a-6g"></a>受、<a id="a-6h"></a>想、<a id="a-6i"></a>行、<a id="a-6j"></a>识不具足者，<a id="a-6k"></a>是不名识，<a id="a-6l"></a>如是亦不行，<a id="a-6m"></a>是行般若波罗蜜；<a id="a-6n"></a>乃至不行一切种智不具足者，<a id="a-6o"></a>是不名一切种智，<a id="a-6p"></a>如是亦不行，<a id="a-6q"></a>是行般若波罗蜜。<a id="a-6r"></a>”</p>
  <p id="a6s">须菩提白佛言：<a id="a-6t"></a>“未曾有也！<a id="a-6u"></a>世尊，<a id="a-6v"></a>善说求菩萨道善男子、<a id="a-6w"></a>善女人碍不碍相！<a id="a-6x"></a>”</p>
  <p id="a6y">佛言：<a id="a-6z"></a>“如是，<a id="a-70"></a>如是。<a id="a-71"></a>须菩提，<a id="a-72"></a>佛善说求菩萨道善男子、<a id="a-73"></a>善女人碍不碍相。</p>
  <p id="a74">“复次，<a id="a-75"></a>须菩提，<a id="a-76"></a>若菩萨摩诃萨行般若波罗蜜时，<a id="a-77"></a>不行色不碍，<a id="a-78"></a>是行般若波罗蜜；<a id="a-79"></a>不行受、<a id="a-7A"></a>想、<a id="a-7B"></a>行、<a id="a-7C"></a>识不碍，<a id="a-7D"></a>是行般若波罗蜜。<a id="a-7E"></a>不行眼不碍，<a id="a-7F"></a>是行般若波罗蜜；<a id="a-7G"></a>不行耳、<a id="a-7H"></a>鼻、<a id="a-7I"></a>舌、<a id="a-7J"></a>身不碍，<a id="a-7K"></a>是行般若波罗蜜；<a id="a-7L"></a>不行意不碍，<a id="a-7M"></a>是行般若波罗蜜。<a id="a-7N"></a>不行檀波罗蜜不碍，<a id="a-7O"></a>是行般若波罗蜜；<a id="a-7P"></a>不行尸罗波罗蜜不碍，<a id="a-7Q"></a>是行般若波罗蜜；<a id="a-7R"></a>不行羼提波罗蜜不碍，<a id="a-7S"></a>是行般若波罗蜜；<a id="a-7T"></a>不行毗梨耶波罗蜜不碍，<a id="a-7U"></a>是行般若波罗蜜；<a id="a-7V"></a>不行禅波罗蜜不碍，<a id="a-7W"></a>是行般若波罗蜜；<a id="a-7X"></a>不行般若波罗蜜不碍，<a id="a-7Y"></a>是行般若波罗蜜；<a id="a-7Z"></a>乃至不行一切种智不碍，<a id="a-7a"></a>是行般若波罗蜜。<a id="a-7b"></a>须菩提，<a id="a-7c"></a>菩萨摩诃萨，<a id="a-7d"></a>如是行般若波罗蜜时，<a id="a-7e"></a>知色是不碍，<a id="a-7f"></a>知受、<a id="a-7g"></a>想、<a id="a-7h"></a>行、<a id="a-7i"></a>识是不碍，<a id="a-7j"></a>乃至知一切种智是不碍；<a id="a-7k"></a>知须陀洹果不碍，<a id="a-7l"></a>知斯陀含果不碍，<a id="a-7m"></a>知阿那含果不碍，<a id="a-7n"></a>知阿罗汉果不碍，<a id="a-7o"></a>知辟支佛道不碍，<a id="a-7p"></a>知阿耨多罗三藐三菩提道不碍。<a id="a-7q"></a>”</p>
  <p id="a7r">尔时，<a id="a-7s"></a>慧命须菩提白佛言：<a id="a-7t"></a>“未曾有也！<a id="a-7u"></a>世尊，<a id="a-7v"></a>是甚深法，<a id="a-7w"></a>若说亦不增不减，<a id="a-7x"></a>若不说亦不增不减。<a id="a-7y"></a>”</p>
  <p id="a7z">佛语须菩提：<a id="a-80"></a>“如是，<a id="a-81"></a>如是。<a id="a-82"></a>是甚深法若说亦不增不减，<a id="a-83"></a>若不说亦不增不减。<a id="a-84"></a>譬如佛尽形寿，<a id="a-85"></a>若赞若毁虚空，<a id="a-86"></a>赞时亦不增不减，<a id="a-87"></a>毁时亦不增不减。<a id="a-88"></a>须菩提，<a id="a-89"></a>如幻人，<a id="a-8A"></a>若赞时不增不减，<a id="a-8B"></a>毁时亦不增不减；<a id="a-8C"></a>赞时不喜，<a id="a-8D"></a>毁时不忧。<a id="a-8E"></a>须菩提，<a id="a-8F"></a>诸法相亦如是，<a id="a-8G"></a>若说亦如本不异，<a id="a-8H"></a>若不说亦如本不异。<a id="a-8I"></a>”</p>
  <p id="a8J">须菩提白佛言：<a id="a-8K"></a>“世尊，<a id="a-8L"></a>诸菩萨摩诃萨所为甚难，<a id="a-8M"></a>修行是般若波罗蜜时，<a id="a-8N"></a>不忧不喜，<a id="a-8O"></a>而能习行般若波罗蜜，<a id="a-8P"></a>于阿耨多罗三藐三菩提亦不转还。<a id="a-8Q"></a>何以故？<a id="a-8R"></a>世尊，<a id="a-8S"></a>修般若波罗蜜，<a id="a-8T"></a>如修虚空。<a id="a-8U"></a>如虚空中无般若波罗蜜，<a id="a-8V"></a>无禅、<a id="a-8W"></a>无毗梨耶、<a id="a-8X"></a>无羼提、<a id="a-8Y"></a>无尸罗、<a id="a-8Z"></a>无檀波罗蜜。<a id="a-8a"></a>如虚空中无色，<a id="a-8b"></a>无受、<a id="a-8c"></a>想、<a id="a-8d"></a>行、<a id="a-8e"></a>识，<a id="a-8f"></a>亦无内空、<a id="a-8g"></a>外空、<a id="a-8h"></a>内外空乃至无法有法空，<a id="a-8i"></a>无四念处乃至无八圣道分，<a id="a-8j"></a>无佛十力乃至无十八不共法，<a id="a-8k"></a>无须陀洹果、<a id="a-8l"></a>斯陀含果、<a id="a-8m"></a>阿那含果、<a id="a-8n"></a>阿罗汉果，<a id="a-8o"></a>无辟支佛道，<a id="a-8p"></a>无阿耨多罗三藐三菩提。<a id="a-8q"></a>修般若波罗蜜，<a id="a-8r"></a>亦如是。<a id="a-8s"></a>世尊，<a id="a-8t"></a>应礼是诸菩萨摩诃萨，<a id="a-8u"></a>能大誓庄严。<a id="a-8v"></a>世尊，<a id="a-8w"></a>是人为众生大誓庄严，<a id="a-8x"></a>勤精进，<a id="a-8y"></a>如为虚空大誓庄严，<a id="a-8z"></a>勤精进。<a id="a-90"></a>世尊，<a id="a-91"></a>是人欲度众生，<a id="a-92"></a>如欲度虚空。<a id="a-93"></a>世尊，<a id="a-94"></a>是诸菩萨摩诃萨大誓庄严，<a id="a-95"></a>为虚空等众生大誓庄严。<a id="a-96"></a>世尊，<a id="a-97"></a>是人大誓庄严欲度众生，<a id="a-98"></a>为如举虚空。<a id="a-99"></a>世尊，<a id="a-9A"></a>诸菩萨摩诃萨大精进力，<a id="a-9B"></a>欲度众生故，<a id="a-9C"></a>发阿耨多罗三藐三菩提心。<a id="a-9D"></a>世尊，<a id="a-9E"></a>菩萨摩诃萨大誓庄严，<a id="a-9F"></a>欲度众生故，<a id="a-9G"></a>发阿耨多罗三藐三菩提心。<a id="a-9H"></a>世尊，<a id="a-9I"></a>诸菩萨摩诃萨大勇猛，<a id="a-9J"></a>为度如虚空等众生故，<a id="a-9K"></a>发阿耨多罗三藐三菩提心。<a id="a-9L"></a>何以故？<a id="a-9M"></a>世尊，<a id="a-9N"></a>若三千大千世界满中诸佛，<a id="a-9O"></a>譬如竹苇、<a id="a-9P"></a>甘蔗、<a id="a-9Q"></a>稻麻、<a id="a-9R"></a>丛林，<a id="a-9S"></a>诸佛若一劫、<a id="a-9T"></a>若减一劫说法，<a id="a-9U"></a>一一佛度无量无边阿僧祇众生，<a id="a-9V"></a>令入涅槃。<a id="a-9W"></a>世尊，<a id="a-9X"></a>是众生性亦不减，<a id="a-9Y"></a>亦不增。<a id="a-9Z"></a>何以故？<a id="a-9a"></a>众生无所有故，<a id="a-9b"></a>众生离故。<a id="a-9c"></a>乃至十方世界中，<a id="a-9d"></a>诸佛所度众生，<a id="a-9e"></a>亦如是。<a id="a-9f"></a>世尊，<a id="a-9g"></a>以是因缘故，<a id="a-9h"></a>我如是说：<a id="a-9i"></a>是人欲度众生故，<a id="a-9j"></a>发阿耨多罗三藐三菩提心，<a id="a-9k"></a>为欲度虚空。<a id="a-9l"></a>”</p>
  <p id="a9m">是时，<a id="a-9n"></a>有一比丘作是言：<a id="a-9o"></a>“我礼般若波罗蜜！<a id="a-9p"></a>般若波罗蜜中，<a id="a-9q"></a>虽无法生、<a id="a-9r"></a>无法灭，<a id="a-9s"></a>而有戒众、<a id="a-9t"></a>定众、<a id="a-9u"></a>慧众、<a id="a-9v"></a>解脱众、<a id="a-9w"></a>解脱知见众，<a id="a-9x"></a>而有诸须陀洹、<a id="a-9y"></a>诸斯陀含、<a id="a-9z"></a>诸阿那含、<a id="a-A0"></a>诸阿罗汉、<a id="a-A1"></a>诸辟支佛，<a id="a-A2"></a>有诸佛，<a id="a-A3"></a>而有佛宝、<a id="a-A4"></a>法宝、<a id="a-A5"></a>比丘僧宝，<a id="a-A6"></a>而有转法轮。<a id="a-A7"></a>”</p>
  <p id="aA8">【论】释曰：<a id="a-A9"></a>须菩提闻佛说般若波罗蜜无起无作相，<a id="a-AA"></a>是故今在佛前说般若波罗蜜无所作。<a id="a-AB"></a>若无作者，<a id="a-AC"></a>不能断诸烦恼，<a id="a-AD"></a>不能修集诸善法。<a id="a-AE"></a>此中佛说因缘：<a id="a-AF"></a>从作者乃至一切法不可得故。<a id="a-AG"></a>知者尚无，<a id="a-AH"></a>何况作者？<a id="a-AI"></a>须菩提言：<a id="a-AJ"></a>若无作者，<a id="a-AK"></a>般若波罗蜜无所能作，<a id="a-AL"></a>应云何行般若波罗蜜？<a id="a-AM"></a>佛言：<a id="a-AN"></a>若菩萨不行一切法，<a id="a-AO"></a>不得一切法，<a id="a-AP"></a>所谓若常无常，<a id="a-AQ"></a>乃至若净若不净，<a id="a-AR"></a>是名行般若波罗蜜。<a id="a-AS"></a>一切法者，<a id="a-AT"></a>从色乃至一切种智，<a id="a-AU"></a>是菩萨行法。<a id="a-AV"></a>是法中，<a id="a-AW"></a>无智人行诸法常等，<a id="a-AX"></a>智人行诸法无常等。<a id="a-AY"></a>是般若波罗蜜，<a id="a-AZ"></a>示诸法毕竟实相故，<a id="a-Aa"></a>不说诸法常无常。<a id="a-Ab"></a>无常等虽能破常等颠倒，<a id="a-Ac"></a>般若中不受是法，<a id="a-Ad"></a>以能生著心故，<a id="a-Ae"></a>思惟筹量，<a id="a-Af"></a>求常无常相不可得定实。</p>
  <p id="aAg">问曰：<a id="a-Ah"></a>色等罪法，<a id="a-Ai"></a>可观不净、<a id="a-Aj"></a>苦，<a id="a-Ak"></a>余善法云何观不净、<a id="a-Al"></a>苦？</p>
  <p id="aAm">答曰：<a id="a-An"></a>是名字不净、<a id="a-Ao"></a>苦，<a id="a-Ap"></a>如随意安隐好法，<a id="a-Aq"></a>名清净快乐；<a id="a-Ar"></a>不随意非安隐法，<a id="a-As"></a>名不净、<a id="a-At"></a>苦。<a id="a-Au"></a>于善法中爱乐悦可者，<a id="a-Av"></a>以为净、<a id="a-Aw"></a>乐；<a id="a-Ax"></a>厌恶不喜者，<a id="a-Ay"></a>以为不净、<a id="a-Az"></a>苦。<a id="a-B0"></a>须菩提作是念：<a id="a-B1"></a>若离诸观法者，<a id="a-B2"></a>将无不具足菩萨道耶？<a id="a-B3"></a>是故佛说：<a id="a-B4"></a>若不行色等不具足，<a id="a-B5"></a>是行般若波罗蜜。<a id="a-B6"></a>色具足者，<a id="a-B7"></a>有人言：<a id="a-B8"></a>“色等法中常无常等忆想分别，<a id="a-B9"></a>是名具足。<a id="a-BA"></a>”不具足者，<a id="a-BB"></a>是中用无常等观破常等，<a id="a-BC"></a>是名不具足，<a id="a-BD"></a>少常等故。<a id="a-BE"></a>今于色中亦不行无常等，<a id="a-BF"></a>是故言不行色不具足，<a id="a-BG"></a>是为行般若波罗蜜。</p>
  <p id="aBH">复次，<a id="a-BI"></a>有人言：<a id="a-BJ"></a>“具足者，<a id="a-BK"></a>谓补处菩萨能如色实观，<a id="a-BL"></a>乃至一切种智，<a id="a-BM"></a>是名具足；<a id="a-BN"></a>余者是不具足。<a id="a-BO"></a>”若菩萨不行色等不具足者，<a id="a-BP"></a>即是行具足般若波罗蜜。<a id="a-BQ"></a>何以故？<a id="a-BR"></a>色不具足则非色，<a id="a-BS"></a>色非常相故。<a id="a-BT"></a>佛言：<a id="a-BU"></a>出众生于常中，<a id="a-BV"></a>著无所有中，<a id="a-BW"></a>随语言音声故，<a id="a-BX"></a>是故说如是实清净亦不行，<a id="a-BY"></a>是为行般若波罗蜜。<a id="a-BZ"></a>善说道非道故，<a id="a-Ba"></a>须菩提言希有！<a id="a-Bb"></a>碍者是非道，<a id="a-Bc"></a>无碍者是道。<a id="a-Bd"></a>佛观众会心多回向空，<a id="a-Be"></a>知般若波罗蜜无碍相，<a id="a-Bf"></a>是故说不行色等无碍，<a id="a-Bg"></a>是行般若波罗蜜。<a id="a-Bh"></a>能如是行者，<a id="a-Bi"></a>于色等法无碍。</p>
  <p id="aBj">须菩提虽不能究尽知毕竟空理，<a id="a-Bk"></a>而常乐说，<a id="a-Bl"></a>是空法希有，<a id="a-Bm"></a>与一切世间法相违。<a id="a-Bn"></a>佛可须菩提所说，<a id="a-Bo"></a>若说不说，<a id="a-Bp"></a>无增无减，<a id="a-Bq"></a>是诸法实相。<a id="a-Br"></a>若以身业毁坏，<a id="a-Bs"></a>亦不能令异，<a id="a-Bt"></a>何况口说？<a id="a-Bu"></a>常不生相故。<a id="a-Bv"></a>譬如虚空，<a id="a-Bw"></a>虚空是般若波罗蜜，<a id="a-Bx"></a>幻人是行者，<a id="a-By"></a>行者虽罪业因缘生是虚诳法，<a id="a-Bz"></a>般若波罗蜜合故无有异。<a id="a-C0"></a>如种种诸色，<a id="a-C1"></a>到须弥山边，<a id="a-C2"></a>同为金色。<a id="a-C3"></a>是诸法实相，<a id="a-C4"></a>不可知，<a id="a-C5"></a>不可说，<a id="a-C6"></a>故若说不说，<a id="a-C7"></a>如本不异。<a id="a-C8"></a>尔时，<a id="a-C9"></a>须菩提作是念：<a id="a-CA"></a>若诸法毕竟空，<a id="a-CB"></a>无所有如虚空，<a id="a-CC"></a>乃至无有微细相，<a id="a-CD"></a>而菩萨能修集善法，<a id="a-CE"></a>得无上道，<a id="a-CF"></a>是事难信难受！<a id="a-CG"></a>作是念已，<a id="a-CH"></a>白佛言：<a id="a-CI"></a>诸菩萨所为甚难，<a id="a-CJ"></a>能为难事，<a id="a-CK"></a>故应礼拜，<a id="a-CL"></a>谓能大誓庄严故。<a id="a-CM"></a>须菩提希有心说：<a id="a-CN"></a>是菩萨摩诃萨，<a id="a-CO"></a>为阿耨多罗三藐三菩提大誓庄严，<a id="a-CP"></a>一切天人皆应礼拜。</p>
  <p id="aCQ">问曰：<a id="a-CR"></a>云何知是大誓庄严？</p>
  <p id="aCS">答曰：<a id="a-CT"></a>须菩提此中自说譬喻：<a id="a-CU"></a>如有人为虚空故，<a id="a-CV"></a>勤行精进，<a id="a-CW"></a>利益故大誓庄严。<a id="a-CX"></a>菩萨为利益众生，<a id="a-CY"></a>勤精进亦如是。<a id="a-CZ"></a>世尊，<a id="a-Ca"></a>若有人欲度虚空，<a id="a-Cb"></a>菩萨摩诃萨欲度众生，<a id="a-Cc"></a>亦如是。</p>
  <p id="aCd">问曰：<a id="a-Ce"></a>一事何以再说？</p>
  <p id="aCf">答曰：<a id="a-Cg"></a>利益者，<a id="a-Ch"></a>未得涅槃，<a id="a-Ci"></a>但令得智慧、<a id="a-Cj"></a>禅定等，<a id="a-Ck"></a>今世后世乐；<a id="a-Cl"></a>欲度者，<a id="a-Cm"></a>令得漏尽，<a id="a-Cn"></a>成三乘道，<a id="a-Co"></a>入无余涅槃。<a id="a-Cp"></a>如虚空无生无灭，<a id="a-Cq"></a>无苦无乐，<a id="a-Cr"></a>无脱无缚，<a id="a-Cs"></a>无所有故，<a id="a-Ct"></a>众生亦如是。<a id="a-Cu"></a>是故说：<a id="a-Cv"></a>世尊，<a id="a-Cw"></a>为度虚空等众生故大誓庄严。<a id="a-Cx"></a>如虚空无色无形，<a id="a-Cy"></a>若有欲举虚空，<a id="a-Cz"></a>是为难。<a id="a-D0"></a>众生法亦如是毕竟空，<a id="a-D1"></a>而菩萨欲举三界众生著涅槃中，<a id="a-D2"></a>是故名大誓庄严。<a id="a-D3"></a>须菩提复赞是菩萨大精进力，<a id="a-D4"></a>不随邪疑心故，<a id="a-D5"></a>虽未得佛道，<a id="a-D6"></a>未灭诸结，<a id="a-D7"></a>而能大勇猛，<a id="a-D8"></a>能如是行菩萨道为众生，<a id="a-D9"></a>众生亦空。<a id="a-DA"></a>譬如以种种彩色，<a id="a-DB"></a>欲画虚空。<a id="a-DC"></a>此中佛说众生空因缘，<a id="a-DD"></a>所谓十方如恒河沙诸佛，<a id="a-DE"></a>以神通力为众生无量劫说法，<a id="a-DF"></a>一一佛度无量阿僧祇众生入涅槃，<a id="a-DG"></a>假令如是，<a id="a-DH"></a>于众生无所减少。<a id="a-DI"></a>若实有众生，<a id="a-DJ"></a>实有减少者，<a id="a-DK"></a>诸佛应有减众生罪。<a id="a-DL"></a>若众生实空，<a id="a-DM"></a>和合因缘有假名众生故，<a id="a-DN"></a>无有定相，<a id="a-DO"></a>是故尔所佛度众生，<a id="a-DP"></a>实无减少。<a id="a-DQ"></a>若不度亦不增，<a id="a-DR"></a>是故诸佛无减众生咎！<a id="a-DS"></a>是故说菩萨欲度众生，<a id="a-DT"></a>为欲度虚空。</p>
  <p id="aDU">尔时一比丘，<a id="a-DV"></a>闻毕竟空相，<a id="a-DW"></a>惊喜言：<a id="a-DX"></a>我当礼般若波罗蜜！<a id="a-DY"></a>般若中无有法定实相，<a id="a-DZ"></a>而有众生等及诸果报。</p>
  <p id="aDa">【经】尔时，<a id="a-Db"></a>释提桓因语须菩提：<a id="a-Dc"></a>“若菩萨摩诃萨习般若波罗蜜，<a id="a-Dd"></a>为习何法？<a id="a-De"></a>”</p>
  <p id="aDf">须菩提语释提桓因言：<a id="a-Dg"></a>“憍尸迦，<a id="a-Dh"></a>是菩萨摩诃萨习般若波罗蜜，<a id="a-Di"></a>为习空。<a id="a-Dj"></a>”</p>
  <p id="aDk">释提桓因白佛言：<a id="a-Dl"></a>“世尊，<a id="a-Dm"></a>若善男子、<a id="a-Dn"></a>善女人，<a id="a-Do"></a>受持般若波罗蜜，<a id="a-Dp"></a>亲近、<a id="a-Dq"></a>读诵、<a id="a-Dr"></a>说、<a id="a-Ds"></a>正忆念，<a id="a-Dt"></a>我当作何等护？<a id="a-Du"></a>”</p>
  <p id="aDv">尔时，<a id="a-Dw"></a>须菩提语释提桓因言：<a id="a-Dx"></a>“憍尸迦，<a id="a-Dy"></a>汝颇见是法可守护者不？<a id="a-Dz"></a>”</p>
  <p id="aE0">释提桓因言：<a id="a-E1"></a>“不也，<a id="a-E2"></a>须菩提。<a id="a-E3"></a>我不见是法可守护者。<a id="a-E4"></a>”</p>
  <p id="aE5">须菩提言：<a id="a-E6"></a>“憍尸迦，<a id="a-E7"></a>若善男子、<a id="a-E8"></a>善女人，<a id="a-E9"></a>如般若波罗蜜中所说行，<a id="a-EA"></a>即是守护，<a id="a-EB"></a>所谓常不远离如所说般若波罗蜜行。<a id="a-EC"></a>是善男子、<a id="a-ED"></a>善女人，<a id="a-EE"></a>若人、<a id="a-EF"></a>若非人，<a id="a-EG"></a>不得其便，<a id="a-EH"></a>当知是善男子、<a id="a-EI"></a>善女人，<a id="a-EJ"></a>不远离般若波罗蜜。<a id="a-EK"></a>憍尸迦，<a id="a-EL"></a>若人欲护行般若波罗蜜菩萨，<a id="a-EM"></a>为欲护虚空。<a id="a-EN"></a>憍尸迦，<a id="a-EO"></a>于汝意云何？<a id="a-EP"></a>汝能护梦、<a id="a-EQ"></a>焰、<a id="a-ER"></a>影、<a id="a-ES"></a>响、<a id="a-ET"></a>幻、<a id="a-EU"></a>化不？<a id="a-EV"></a>”</p>
  <p id="aEW">释提桓因言：<a id="a-EX"></a>“不能护。<a id="a-EY"></a>”</p>
  <p id="aEZ">“若人欲护行般若波罗蜜诸菩萨摩诃萨，<a id="a-Ea"></a>亦如是，<a id="a-Eb"></a>徒自疲苦。<a id="a-Ec"></a>憍尸迦，<a id="a-Ed"></a>于汝意云何？<a id="a-Ee"></a>能护佛所化不？<a id="a-Ef"></a>”</p>
  <p id="aEg">释提桓因言：<a id="a-Eh"></a>“不能护。<a id="a-Ei"></a>”</p>
  <p id="aEj">“若人欲护行般若波罗蜜诸菩萨摩诃萨，<a id="a-Ek"></a>亦如是。<a id="a-El"></a>憍尸迦，<a id="a-Em"></a>于汝意云何？<a id="a-En"></a>能护法性、<a id="a-Eo"></a>实际、<a id="a-Ep"></a>如、<a id="a-Eq"></a>不可思议性不？<a id="a-Er"></a>”</p>
  <p id="aEs">释提桓因言：<a id="a-Et"></a>“不能护。<a id="a-Eu"></a>”</p>
  <p id="aEv">“若人欲护行般若波罗蜜诸菩萨摩诃萨，<a id="a-Ew"></a>亦如是。<a id="a-Ex"></a>”</p>
  <p id="aEy">尔时，<a id="a-Ez"></a>释提桓因问须菩提：<a id="a-F0"></a>“云何菩萨摩诃萨，<a id="a-F1"></a>行般若波罗蜜，<a id="a-F2"></a>知见诸法如梦、<a id="a-F3"></a>如焰、<a id="a-F4"></a>如影、<a id="a-F5"></a>如响、<a id="a-F6"></a>如幻、<a id="a-F7"></a>如化，<a id="a-F8"></a>诸菩萨摩诃萨如所知见故，<a id="a-F9"></a>不念梦，<a id="a-FA"></a>不念是梦，<a id="a-FB"></a>不念用梦，<a id="a-FC"></a>不念我梦？<a id="a-FD"></a>焰、<a id="a-FE"></a>影、<a id="a-FF"></a>响、<a id="a-FG"></a>幻、<a id="a-FH"></a>化，<a id="a-FI"></a>亦如是。<a id="a-FJ"></a>”</p>
  <p id="aFK">须菩提言：<a id="a-FL"></a>“憍尸迦，<a id="a-FM"></a>若菩萨摩诃萨行般若波罗蜜，<a id="a-FN"></a>不念色，<a id="a-FO"></a>不念是色，<a id="a-FP"></a>不念用色，<a id="a-FQ"></a>不念我色；<a id="a-FR"></a>是菩萨摩诃萨，<a id="a-FS"></a>亦能不念梦，<a id="a-FT"></a>不念是梦，<a id="a-FU"></a>不念用梦，<a id="a-FV"></a>不念我梦，<a id="a-FW"></a>乃至化亦不念化，<a id="a-FX"></a>不念是化，<a id="a-FY"></a>不念用化，<a id="a-FZ"></a>不念我化；<a id="a-Fa"></a>受、<a id="a-Fb"></a>想、<a id="a-Fc"></a>行、<a id="a-Fd"></a>识亦如是。<a id="a-Fe"></a>乃至一切智，<a id="a-Ff"></a>不念一切智，<a id="a-Fg"></a>不念是一切智，<a id="a-Fh"></a>不念用一切智，<a id="a-Fi"></a>不念我一切智；<a id="a-Fj"></a>是菩萨摩诃萨，<a id="a-Fk"></a>亦能不念梦，<a id="a-Fl"></a>不念是梦，<a id="a-Fm"></a>不念用梦，<a id="a-Fn"></a>不念我梦，<a id="a-Fo"></a>乃至化亦如是。<a id="a-Fp"></a>如是，<a id="a-Fq"></a>憍尸迦，<a id="a-Fr"></a>菩萨摩诃萨，<a id="a-Fs"></a>知诸法如梦、<a id="a-Ft"></a>如焰、<a id="a-Fu"></a>如影、<a id="a-Fv"></a>如响、<a id="a-Fw"></a>如幻、<a id="a-Fx"></a>如化。<a id="a-Fy"></a>”</p>
  <p id="aFz">【论】释曰：<a id="a-G0"></a>即时帝释问：<a id="a-G1"></a>从佛、<a id="a-G2"></a>须菩提所闻是甚深般若，<a id="a-G3"></a>为习何法？<a id="a-G4"></a>须菩提言：<a id="a-G5"></a>诸法久久皆归涅槃，<a id="a-G6"></a>故当习诸法空，<a id="a-G7"></a>是故说欲习般若当习空。<a id="a-G8"></a>帝释是人天王，<a id="a-G9"></a>于世间自在，<a id="a-GA"></a>能与所须，<a id="a-GB"></a>愿作守护。<a id="a-GC"></a>闻是般若波罗蜜，<a id="a-GD"></a>欢喜白佛言：<a id="a-GE"></a>我当作何事守护？<a id="a-GF"></a>随其所须，<a id="a-GG"></a>尽当与之。<a id="a-GH"></a>须菩提及一比丘，<a id="a-GI"></a>出家法敬礼而已。<a id="a-GJ"></a>诸恶鬼常恼是人，<a id="a-GK"></a>魔若魔民常恼行者，<a id="a-GL"></a>是故问佛：<a id="a-GM"></a>我当以何事守护？<a id="a-GN"></a>若自守护，<a id="a-GO"></a>若遣子弟，<a id="a-GP"></a>若遣官属侍卫，<a id="a-GQ"></a>随佛教敕。<a id="a-GR"></a>须菩提知般若有无量力，<a id="a-GS"></a>又知佛意欲令般若波罗蜜贵重，<a id="a-GT"></a>不用受恩，<a id="a-GU"></a>故语帝释：<a id="a-GV"></a>憍尸迦，<a id="a-GW"></a>般若波罗蜜中皆空，<a id="a-GX"></a>如幻、<a id="a-GY"></a>如梦，<a id="a-GZ"></a>汝颇见定有一法可护不？<a id="a-Ga"></a>帝释言：<a id="a-Gb"></a>不也！<a id="a-Gc"></a>若可见者，<a id="a-Gd"></a>不名为般若波罗蜜毕竟空；<a id="a-Ge"></a>若不可见，<a id="a-Gf"></a>云何说言我当作何事守护？</p>
  <p id="aGg">复次，<a id="a-Gh"></a>憍尸迦，<a id="a-Gi"></a>若行者如所说般若中住，<a id="a-Gj"></a>即是守护。<a id="a-Gk"></a>若菩萨如般若中所说，<a id="a-Gl"></a>一心信受，<a id="a-Gm"></a>思惟正忆念，<a id="a-Gn"></a>入禅定观诸法实相，<a id="a-Go"></a>得毕竟空智慧，<a id="a-Gp"></a>应无生法忍，<a id="a-Gq"></a>入菩萨位，<a id="a-Gr"></a>如是人不惜身命，<a id="a-Gs"></a>何况外物？<a id="a-Gt"></a>是人不须守护。<a id="a-Gu"></a>守护名遮诸苦恼，<a id="a-Gv"></a>令得安乐。<a id="a-Gw"></a>是人离一切世间法，<a id="a-Gx"></a>故无有忧愁苦恼；<a id="a-Gy"></a>得世间事不以为喜，<a id="a-Gz"></a>失世间事不以为忧，<a id="a-H0"></a>所谓常不离如所说般若波罗蜜行。<a id="a-H1"></a>若人少时应行，<a id="a-H2"></a>后还失者，<a id="a-H3"></a>宜须守护；<a id="a-H4"></a>若常不离如所说般若波罗蜜，<a id="a-H5"></a>则不须守护。<a id="a-H6"></a>如伽罗夜叉，<a id="a-H7"></a>以拳打舍利弗头，<a id="a-H8"></a>舍利弗时入灭尽定，<a id="a-H9"></a>不觉打痛。<a id="a-HA"></a>般若波罗蜜气分，<a id="a-HB"></a>即是灭尽定，<a id="a-HC"></a>是故若人、<a id="a-HD"></a>若非人不能得便。<a id="a-HE"></a>略说二种因缘，<a id="a-HF"></a>不须守护，<a id="a-HG"></a>若人、<a id="a-HH"></a>若非人不得便：<a id="a-HI"></a>一者、<a id="a-HJ"></a>从身乃至一切诸法，<a id="a-HK"></a>皆厌离，<a id="a-HL"></a>无我、<a id="a-HM"></a>无我所故，<a id="a-HN"></a>皆无所著，<a id="a-HO"></a>如斩草木，<a id="a-HP"></a>不生忧愁；<a id="a-HQ"></a>二者、<a id="a-HR"></a>得上妙法故，<a id="a-HS"></a>为十方诸佛、<a id="a-HT"></a>菩萨、<a id="a-HU"></a>诸天守护。</p>
  <p id="aHV">复次，<a id="a-HW"></a>譬如人欲守护虚空，<a id="a-HX"></a>虚空雨不能坏，<a id="a-HY"></a>风日不能干，<a id="a-HZ"></a>刀杖等不能伤，<a id="a-Ha"></a>若有人欲守护虚空者，<a id="a-Hb"></a>徒自疲苦，<a id="a-Hc"></a>于空无益；<a id="a-Hd"></a>若人欲守护行般若波罗蜜菩萨，<a id="a-He"></a>亦如是。<a id="a-Hf"></a>欲令此事明了，<a id="a-Hg"></a>故问：<a id="a-Hh"></a>汝能守护空及梦中所见人，<a id="a-Hi"></a>及影、<a id="a-Hj"></a>响、<a id="a-Hk"></a>幻化人不？<a id="a-Hl"></a>答言：<a id="a-Hm"></a>不也！<a id="a-Hn"></a>此法但诳心眼，<a id="a-Ho"></a>暂现已灭，<a id="a-Hp"></a>云何可守护？<a id="a-Hq"></a>行般若菩萨亦如是，<a id="a-Hr"></a>观五众如梦等虚诳。<a id="a-Hs"></a>如无为法、<a id="a-Ht"></a>如、<a id="a-Hu"></a>法性、<a id="a-Hv"></a>实际、<a id="a-Hw"></a>不可思议性，<a id="a-Hx"></a>无能守护者，<a id="a-Hy"></a>亦无所利益。<a id="a-Hz"></a>行般若菩萨，<a id="a-I0"></a>知身如如、<a id="a-I1"></a>法性、<a id="a-I2"></a>实际，<a id="a-I3"></a>不分别，<a id="a-I4"></a>得供养利时不喜，<a id="a-I5"></a>破坏失时不忧，<a id="a-I6"></a>如是人何须守护？</p>
  <p id="aI7">尔时，<a id="a-I8"></a>帝释贪贵是如梦等智慧，<a id="a-I9"></a>菩萨得是智慧力，<a id="a-IA"></a>不须外守护，<a id="a-IB"></a>故问须菩提：<a id="a-IC"></a>云何菩萨知是如梦等空法？<a id="a-ID"></a>如所知见不念梦等者，<a id="a-IE"></a>梦等喻五众，<a id="a-IF"></a>五众人所著，<a id="a-IG"></a>不著梦等，<a id="a-IH"></a>欲令离著事，<a id="a-II"></a>故以不著事为喻。<a id="a-IJ"></a>欲令观五众如梦，<a id="a-IK"></a>于梦亦复生著，<a id="a-IL"></a>是故帝释问如梦，<a id="a-IM"></a>亦不著是梦。<a id="a-IN"></a>凡夫人以梦喻五众，<a id="a-IO"></a>即复著梦，<a id="a-IP"></a>作是言：<a id="a-IQ"></a>定有梦法眠睡时生，<a id="a-IR"></a>是名念梦。<a id="a-IS"></a>是梦恶，<a id="a-IT"></a>是梦好，<a id="a-IU"></a>如是分别，<a id="a-IV"></a>是名念是梦。<a id="a-IW"></a>梦得好事则心高，<a id="a-IX"></a>得恶事则心愁。<a id="a-IY"></a>又用此梦譬喻，<a id="a-IZ"></a>得是如梦实智慧，<a id="a-Ia"></a>是名念用梦。<a id="a-Ib"></a>闻是譬喻，<a id="a-Ic"></a>我因此梦得知诸法如梦，<a id="a-Id"></a>是名念我梦。<a id="a-Ie"></a>余喻亦如是。<a id="a-If"></a>尔时，<a id="a-Ig"></a>须菩提答帝释：<a id="a-Ih"></a>若行者不念色。<a id="a-Ii"></a>是色：<a id="a-Ij"></a>人色、<a id="a-Ik"></a>非人色，<a id="a-Il"></a>树色、<a id="a-Im"></a>山色，<a id="a-In"></a>是四大、<a id="a-Io"></a>若四大所造色等。<a id="a-Ip"></a>不念是色若常、<a id="a-Iq"></a>若无常等，<a id="a-Ir"></a>不以色故心生憍慢，<a id="a-Is"></a>不念色是我所，<a id="a-It"></a>入无我门，<a id="a-Iu"></a>直至诸法实相中。<a id="a-Iv"></a>是人能不念梦，<a id="a-Iw"></a>不念是梦等；<a id="a-Ix"></a>用是梦等譬喻，<a id="a-Iy"></a>破著五众，<a id="a-Iz"></a>破著故于梦中亦不错。<a id="a-J0"></a>若不能破色著，<a id="a-J1"></a>是人于色错，<a id="a-J2"></a>于梦亦错。<a id="a-J3"></a>受、<a id="a-J4"></a>想、<a id="a-J5"></a>行、<a id="a-J6"></a>识，<a id="a-J7"></a>乃至一切种智，<a id="a-J8"></a>亦如是。<a id="a-J9"></a>幻、<a id="a-JA"></a>焰、<a id="a-JB"></a>响、<a id="a-JC"></a>影、<a id="a-JD"></a>化等，<a id="a-JE"></a>亦如是。<a id="a-JF"></a>诸菩萨知诸法如梦，<a id="a-JG"></a>于梦亦不念。</p>
  <p id="aJH">【经】尔时，<a id="a-JI"></a>佛神力故，<a id="a-JJ"></a>三千大千世界中，<a id="a-JK"></a>诸四天王天、<a id="a-JL"></a>三十三天、<a id="a-JM"></a>夜摩天、<a id="a-JN"></a>兜率陀天、<a id="a-JO"></a>化乐天、<a id="a-JP"></a>他化自在天、<a id="a-JQ"></a>梵身天、<a id="a-JR"></a>梵辅天、<a id="a-JS"></a>梵众天、<a id="a-JT"></a>大梵天、<a id="a-JU"></a>少光天，<a id="a-JV"></a>乃至净居天；<a id="a-JW"></a>是一切诸天，<a id="a-JX"></a>以天旃檀遥散佛上，<a id="a-JY"></a>来诣佛所，<a id="a-JZ"></a>头面礼佛足，<a id="a-Ja"></a>却住一面。<a id="a-Jb"></a>尔时，<a id="a-Jc"></a>四天王天、<a id="a-Jd"></a>释提桓因及三十三天、<a id="a-Je"></a>梵天王乃至诸净居天；<a id="a-Jf"></a>佛神力故，<a id="a-Jg"></a>见东方千佛说法，<a id="a-Jh"></a>亦如是相，<a id="a-Ji"></a>如是名字，<a id="a-Jj"></a>说是般若波罗蜜品；<a id="a-Jk"></a>诸比丘，<a id="a-Jl"></a>皆字须菩提；<a id="a-Jm"></a>问难般若波罗蜜品者，<a id="a-Jn"></a>皆字释提桓因；<a id="a-Jo"></a>南西北方、<a id="a-Jp"></a>四维、<a id="a-Jq"></a>上、<a id="a-Jr"></a>下。<a id="a-Js"></a>亦如是各千佛现。</p>
  <p id="aJt">尔时，<a id="a-Ju"></a>佛告须菩提：<a id="a-Jv"></a>“弥勒菩萨摩诃萨，<a id="a-Jw"></a>得阿耨多罗三藐三菩提时，<a id="a-Jx"></a>亦当于是处说般若波罗蜜。<a id="a-Jy"></a>如贤劫中诸菩萨摩诃萨，<a id="a-Jz"></a>得阿耨多罗三藐三菩提时，<a id="a-K0"></a>亦当于是处说般若波罗蜜。<a id="a-K1"></a>”</p>
  <p id="aK2">须菩提白佛言：<a id="a-K3"></a>“世尊，<a id="a-K4"></a>弥勒菩萨摩诃萨，<a id="a-K5"></a>得阿耨多罗三藐三菩提时，<a id="a-K6"></a>用何相、<a id="a-K7"></a>何因、<a id="a-K8"></a>何义，<a id="a-K9"></a>说是般若波罗蜜义？<a id="a-KA"></a>”</p>
  <p id="aKB">佛告须菩提：<a id="a-KC"></a>“弥勒菩萨摩诃萨，<a id="a-KD"></a>得阿耨多罗三藐三菩提时，<a id="a-KE"></a>色非常非无常，<a id="a-KF"></a>当如是说法。<a id="a-KG"></a>色非苦非乐，<a id="a-KH"></a>色非我非无我，<a id="a-KI"></a>色非净非不净，<a id="a-KJ"></a>当如是说法。<a id="a-KK"></a>色非缚非解，<a id="a-KL"></a>当如是说法。<a id="a-KM"></a>受、<a id="a-KN"></a>想、<a id="a-KO"></a>行、<a id="a-KP"></a>识非常非无常，<a id="a-KQ"></a>乃至非缚非解，<a id="a-KR"></a>当如是说法。<a id="a-KS"></a>色非过去，<a id="a-KT"></a>色非未来，<a id="a-KU"></a>色非现在，<a id="a-KV"></a>当如是说法。<a id="a-KW"></a>受、<a id="a-KX"></a>想、<a id="a-KY"></a>行、<a id="a-KZ"></a>识亦如是。<a id="a-Ka"></a>色毕竟净，<a id="a-Kb"></a>当如是说法。<a id="a-Kc"></a>受、<a id="a-Kd"></a>想、<a id="a-Ke"></a>行、<a id="a-Kf"></a>识毕竟净，<a id="a-Kg"></a>当如是说法。<a id="a-Kh"></a>乃至一切智毕竟净，<a id="a-Ki"></a>当如是说法。<a id="a-Kj"></a>”</p>
  <p id="aKk">须菩提白佛言：<a id="a-Kl"></a>“世尊，<a id="a-Km"></a>是般若波罗蜜清净。<a id="a-Kn"></a>”</p>
  <p id="aKo">佛言：<a id="a-Kp"></a>“色清净故，<a id="a-Kq"></a>般若波罗蜜清净；<a id="a-Kr"></a>受、<a id="a-Ks"></a>想、<a id="a-Kt"></a>行、<a id="a-Ku"></a>识清净故，<a id="a-Kv"></a>般若波罗蜜清净。<a id="a-Kw"></a>”</p>
  <p id="aKx">“世尊，<a id="a-Ky"></a>云何色清净故，<a id="a-Kz"></a>般若波罗蜜清净？<a id="a-L0"></a>云何受、<a id="a-L1"></a>想、<a id="a-L2"></a>行、<a id="a-L3"></a>识清净故，<a id="a-L4"></a>般若波罗蜜清净？<a id="a-L5"></a>”</p>
  <p id="aL6">佛言：<a id="a-L7"></a>“若色不生不灭、<a id="a-L8"></a>不垢不净，<a id="a-L9"></a>是名色清净；<a id="a-LA"></a>受、<a id="a-LB"></a>想、<a id="a-LC"></a>行、<a id="a-LD"></a>识不生不灭、<a id="a-LE"></a>不垢不净，<a id="a-LF"></a>是名受、<a id="a-LG"></a>想、<a id="a-LH"></a>行、<a id="a-LI"></a>识清净。<a id="a-LJ"></a>复次，<a id="a-LK"></a>须菩提，<a id="a-LL"></a>虚空清净故，<a id="a-LM"></a>般若波罗蜜清净。<a id="a-LN"></a>”</p>
  <p id="aLO">“世尊，<a id="a-LP"></a>云何虚空清净故，<a id="a-LQ"></a>般若波罗蜜清净？<a id="a-LR"></a>”</p>
  <p id="aLS">佛言：<a id="a-LT"></a>“虚空不生不灭故清净，<a id="a-LU"></a>般若波罗蜜亦如是。<a id="a-LV"></a>复次，<a id="a-LW"></a>须菩提，<a id="a-LX"></a>色不污故，<a id="a-LY"></a>般若波罗蜜清净；<a id="a-LZ"></a>受、<a id="a-La"></a>想、<a id="a-Lb"></a>行、<a id="a-Lc"></a>识不污故，<a id="a-Ld"></a>般若波罗蜜清净。<a id="a-Le"></a>”</p>
  <p id="aLf">“世尊，<a id="a-Lg"></a>云何色不污故，<a id="a-Lh"></a>般若波罗蜜清净？<a id="a-Li"></a>受、<a id="a-Lj"></a>想、<a id="a-Lk"></a>行、<a id="a-Ll"></a>识不污故，<a id="a-Lm"></a>般若波罗蜜清净？<a id="a-Ln"></a>”</p>
  <p id="aLo">佛言：<a id="a-Lp"></a>“如虚空不可污故，<a id="a-Lq"></a>虚空清净。<a id="a-Lr"></a>”</p>
  <p id="aLs">“世尊，<a id="a-Lt"></a>云何如虚空不可污故，<a id="a-Lu"></a>虚空清净？<a id="a-Lv"></a>”</p>
  <p id="aLw">佛言：<a id="a-Lx"></a>“虚空不可取故，<a id="a-Ly"></a>虚空清净；<a id="a-Lz"></a>虚空清净故，<a id="a-M0"></a>般若波罗蜜清净。<a id="a-M1"></a>复次，<a id="a-M2"></a>须菩提，<a id="a-M3"></a>虚空可说故，<a id="a-M4"></a>般若波罗蜜清净。<a id="a-M5"></a>”</p>
  <p id="aM6">“世尊，<a id="a-M7"></a>云何虚空可说故，<a id="a-M8"></a>般若波罗蜜清净？<a id="a-M9"></a>”</p>
  <p id="aMA">佛言：<a id="a-MB"></a>“因虚空中二声出，<a id="a-MC"></a>般若波罗蜜亦如虚空可说故清净。<a id="a-MD"></a>须菩提，<a id="a-ME"></a>虚空不可说故，<a id="a-MF"></a>般若波罗蜜清净。<a id="a-MG"></a>”</p>
  <p id="aMH">“世尊，<a id="a-MI"></a>云何虚空不可说故，<a id="a-MJ"></a>般若波罗蜜清净？<a id="a-MK"></a>”</p>
  <p id="aML">佛言：<a id="a-MM"></a>“如虚空无可说故，<a id="a-MN"></a>般若波罗蜜清净。<a id="a-MO"></a>复次，<a id="a-MP"></a>如虚空不可得故，<a id="a-MQ"></a>般若波罗蜜清净。<a id="a-MR"></a>”</p>
  <p id="aMS">“世尊，<a id="a-MT"></a>云何如虚空不可得故，<a id="a-MU"></a>般若波罗蜜清净？<a id="a-MV"></a>”</p>
  <p id="aMW">佛言：<a id="a-MX"></a>“如虚空无所得相，<a id="a-MY"></a>般若波罗蜜亦如虚空无所得相故清净。<a id="a-MZ"></a>复次，<a id="a-Ma"></a>须菩提，<a id="a-Mb"></a>一切法不生不灭、<a id="a-Mc"></a>不垢不净故，<a id="a-Md"></a>般若波罗蜜清净。<a id="a-Me"></a>”</p>
  <p id="aMf">“世尊，<a id="a-Mg"></a>云何一切法不生不灭、<a id="a-Mh"></a>不垢不净故，<a id="a-Mi"></a>般若波罗蜜清净？<a id="a-Mj"></a>”</p>
  <p id="aMk">佛言：<a id="a-Ml"></a>“一切法毕竟清净故，<a id="a-Mm"></a>般若波罗蜜清净。<a id="a-Mn"></a>”</p>
  <p id="aMo">【论】释曰：<a id="a-Mp"></a>是般若波罗蜜虽皆甚深，<a id="a-Mq"></a>是品中了了说诸法实相故。<a id="a-Mr"></a>是以三千大千世界中诸天，<a id="a-Ms"></a>持诸供养具，<a id="a-Mt"></a>来供养佛，<a id="a-Mu"></a>一面立。</p>
  <p id="aMv">问曰：<a id="a-Mw"></a>即是上诸天，<a id="a-Mx"></a>今更来？</p>
  <p id="aMy">答曰：<a id="a-Mz"></a>有人言：<a id="a-N0"></a>“事久故，<a id="a-N1"></a>去竟更来。<a id="a-N2"></a>”有人言：<a id="a-N3"></a>“更有新天来者。<a id="a-N4"></a>”欲令信般若故，<a id="a-N5"></a>十方面各千佛现。<a id="a-N6"></a>是人福德因缘，<a id="a-N7"></a>应见千佛故；<a id="a-N8"></a>佛神力故，<a id="a-N9"></a>在会众人皆见十方佛。<a id="a-NA"></a>人天所见有限，<a id="a-NB"></a>非佛威神，<a id="a-NC"></a>无由得见彼诸佛。<a id="a-ND"></a>佛前说法者，<a id="a-NE"></a>皆字须菩提；<a id="a-NF"></a>难问者，<a id="a-NG"></a>皆字释提桓因：<a id="a-NH"></a>取其同字者有千人。<a id="a-NI"></a>是时，<a id="a-NJ"></a>须菩提、<a id="a-NK"></a>帝释皆欢喜言：<a id="a-NL"></a>非独我等能说能问。<a id="a-NM"></a>佛欲证其事，<a id="a-NN"></a>故广引其事，<a id="a-NO"></a>说弥勒及贤劫菩萨，<a id="a-NP"></a>于是摩伽陀国，<a id="a-NQ"></a>王舍城耆阇崛山，<a id="a-NR"></a>说般若波罗蜜。</p>
  <p id="aNS">如经中说：<a id="a-NT"></a>弥勒菩萨将大众到耆阇崛山，<a id="a-NU"></a>以足指开山顶；<a id="a-NV"></a>摩诃迦葉骨身，<a id="a-NW"></a>著僧伽梨，<a id="a-NX"></a>执杖持钵而出。<a id="a-NY"></a>弥勒为大众说言：<a id="a-NZ"></a>“有过去释迦牟尼佛，<a id="a-Na"></a>人寿百岁时，<a id="a-Nb"></a>是人是少欲知足，<a id="a-Nc"></a>行头陀弟子中第一，<a id="a-Nd"></a>具六神通，<a id="a-Ne"></a>得三明，<a id="a-Nf"></a>常怜愍利益众生故，<a id="a-Ng"></a>以神通力，<a id="a-Nh"></a>令此骨身至今。<a id="a-Ni"></a>因此小身得如是利，<a id="a-Nj"></a>何况汝等大身，<a id="a-Nk"></a>大身生于好世，<a id="a-Nl"></a>而不能自利？<a id="a-Nm"></a>”尔时，<a id="a-Nn"></a>弥勒因是事广说法，<a id="a-No"></a>令无量众生得尽苦际。<a id="a-Np"></a>以此事故，<a id="a-Nq"></a>知弥勒在耆阇崛山中说法。<a id="a-Nr"></a>是般若波罗蜜，<a id="a-Ns"></a>过去、<a id="a-Nt"></a>未来、<a id="a-Nu"></a>现在佛所说，<a id="a-Nv"></a>应当信受。</p>
  <p id="aNw">须菩提问：<a id="a-Nx"></a>弥勒以何相、<a id="a-Ny"></a>何因、<a id="a-Nz"></a>以何法门说？<a id="a-O0"></a>佛言：<a id="a-O1"></a>如我说色等诸法，<a id="a-O2"></a>非常非无常、<a id="a-O3"></a>非缚非解等如先说，<a id="a-O4"></a>亦不说色过去、<a id="a-O5"></a>未来、<a id="a-O6"></a>现在；<a id="a-O7"></a>如涅槃出三世，<a id="a-O8"></a>色等诸法亦如是；<a id="a-O9"></a>如先说一切法如涅槃相，<a id="a-OA"></a>弥勒所说亦如是。<a id="a-OB"></a>尔时，<a id="a-OC"></a>须菩提欢喜白佛言：<a id="a-OD"></a>世尊，<a id="a-OE"></a>是般若波罗蜜第一清净。<a id="a-OF"></a>佛言：<a id="a-OG"></a>色等诸法清净故净，<a id="a-OH"></a>因果相似故。<a id="a-OI"></a>色等法清净者，<a id="a-OJ"></a>所谓色等法不失业因缘故，<a id="a-OK"></a>及不得诸法生相定实故，<a id="a-OL"></a>不生不灭。<a id="a-OM"></a>诸法相常不污染故，<a id="a-ON"></a>不垢不净。<a id="a-OO"></a>此中说譬喻，<a id="a-OP"></a>欲令事明了故。<a id="a-OQ"></a>如虚空尘水不著，<a id="a-OR"></a>性清净故；<a id="a-OS"></a>般若波罗蜜亦如是，<a id="a-OT"></a>不生不灭故常清净。<a id="a-OU"></a>如虚空不可染污；<a id="a-OV"></a>般若波罗蜜亦如是，<a id="a-OW"></a>虽有邪见戏论不能染污，<a id="a-OX"></a>刀仗恶事不能坏，<a id="a-OY"></a>无色无形故不可取，<a id="a-OZ"></a>不可取故则不可染污。</p>
  <p id="aOa">复次，<a id="a-Ob"></a>诸菩萨住辩才乐说无碍智中，<a id="a-Oc"></a>为众生说十二部经、<a id="a-Od"></a>八万四千法聚，<a id="a-Oe"></a>皆是般若波罗蜜一事，<a id="a-Of"></a>而分别为说，<a id="a-Og"></a>是故说般若波罗蜜可说故，<a id="a-Oh"></a>清净如虚空。<a id="a-Oi"></a>因虚空及山谷，<a id="a-Oj"></a>有人声从口中空出，<a id="a-Ok"></a>因是二声故名响。<a id="a-Ol"></a>如响空，<a id="a-Om"></a>口声亦如是，<a id="a-On"></a>是二声皆虚诳不实，<a id="a-Oo"></a>而人以声为实，<a id="a-Op"></a>以响为虚；<a id="a-Oq"></a>般若亦如是，<a id="a-Or"></a>一切法皆毕竟空，<a id="a-Os"></a>如幻、<a id="a-Ot"></a>如梦，<a id="a-Ou"></a>凡夫法、<a id="a-Ov"></a>圣法皆是虚诳，<a id="a-Ow"></a>小菩萨以凡夫法为虚诳，<a id="a-Ox"></a>圣法为实。</p>
  <p id="aOy">问曰：<a id="a-Oz"></a>是二皆虚诳，<a id="a-P0"></a>何以故小菩萨以凡夫法为虚，<a id="a-P1"></a>圣法为实？</p>
  <p id="aP2">答曰：<a id="a-P3"></a>圣法因持戒、<a id="a-P4"></a>禅定、<a id="a-P5"></a>智慧，<a id="a-P6"></a>修集功德所成，<a id="a-P7"></a>故以为实。<a id="a-P8"></a>以凡夫法自然有，<a id="a-P9"></a>如响自然出，<a id="a-PA"></a>非是人故作以为虚。<a id="a-PB"></a>众生无始世来，<a id="a-PC"></a>著此身故，<a id="a-PD"></a>声从身出以为实；<a id="a-PE"></a>小菩萨深乐善法故以为实。</p>
  <p id="aPF">复次，<a id="a-PG"></a>如虚空中无音声语言相故无所说，<a id="a-PH"></a>是语言音声皆是作法，<a id="a-PI"></a>虚空是无作法。<a id="a-PJ"></a>般若波罗蜜亦如是，<a id="a-PK"></a>第一深义毕竟空，<a id="a-PL"></a>无有言说，<a id="a-PM"></a>一切语言道断故。</p>
  <p id="aPN">复次，<a id="a-PO"></a>如虚空无所得相，<a id="a-PP"></a>不得有，<a id="a-PQ"></a>不得无。<a id="a-PR"></a>若有，<a id="a-PS"></a>无相如先破虚空相；<a id="a-PT"></a>若无，<a id="a-PU"></a>因是虚空造无量事！<a id="a-PV"></a>般若波罗蜜亦如是，<a id="a-PW"></a>有、<a id="a-PX"></a>无相不可得故清净。</p>
  <p id="aPY">复次，<a id="a-PZ"></a>般若波罗蜜，<a id="a-Pa"></a>因诸法正忆念故生。<a id="a-Pb"></a>正忆念者，<a id="a-Pc"></a>毕竟空清净，<a id="a-Pd"></a>故一切法不生不灭，<a id="a-Pe"></a>不垢不净。</p>
 </body>
</html>