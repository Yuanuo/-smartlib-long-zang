<!doctype html>
<html id="z3IBVFJtG" data-ver="1234">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第三</h1>
  <h2 id="a2">释初品中住王舍城</h2>
  <p id="a3">【经】住王舍城</p>
  <p id="a4">【论】问曰：<a id="a-5"></a>何以不直说般若波罗蜜法，<a id="a-6"></a>而说佛住王舍城？</p>
  <p id="a7">答曰：<a id="a-8"></a>说方、<a id="a-9"></a>时、<a id="a-A"></a>人，<a id="a-B"></a>令人心生信故。<a id="a-C"></a>云何名住？<a id="a-D"></a>四种身仪：<a id="a-E"></a>坐、<a id="a-F"></a>卧、<a id="a-G"></a>行、<a id="a-H"></a>住，<a id="a-I"></a>是名住王舍城。<a id="a-J"></a>又以怖魔军众，<a id="a-K"></a>自令弟子欢喜入种种诸禅定故，<a id="a-L"></a>在是中住。</p>
  <p id="aM">复次，<a id="a-N"></a>三种住：<a id="a-O"></a>天住、<a id="a-P"></a>梵住、<a id="a-Q"></a>圣住。<a id="a-R"></a>六欲天住法，<a id="a-S"></a>是为天住；<a id="a-T"></a>梵天等乃至非有想非无想天住法，<a id="a-U"></a>是名梵住；<a id="a-V"></a>诸佛、<a id="a-W"></a>辟支佛、<a id="a-X"></a>阿罗汉住法，<a id="a-Y"></a>是名圣住。<a id="a-Z"></a>是三住法中住圣住法。<a id="a-a"></a>怜愍众生故，<a id="a-b"></a>住王舍城。</p>
  <p id="ac">复次，<a id="a-d"></a>布施、<a id="a-e"></a>持戒、<a id="a-f"></a>善心三事故名天住；<a id="a-g"></a>慈、<a id="a-h"></a>悲、<a id="a-i"></a>喜、<a id="a-j"></a>舍四无量心故名梵住；<a id="a-k"></a>空、<a id="a-l"></a>无相、<a id="a-m"></a>无作，<a id="a-n"></a>是三三昧名圣住。<a id="a-o"></a>圣住法，<a id="a-p"></a>佛于中住。</p>
  <p id="aq">复次，<a id="a-r"></a>四种住：<a id="a-s"></a>天住、<a id="a-t"></a>梵住、<a id="a-u"></a>圣住、<a id="a-v"></a>佛住。<a id="a-w"></a>三住如前说。<a id="a-x"></a>佛住者，<a id="a-y"></a>首楞严等诸佛无量三昧，<a id="a-z"></a>十力、<a id="a-10"></a>四无所畏、<a id="a-11"></a>十八不共法，<a id="a-12"></a>一切智等种种诸慧，<a id="a-13"></a>及八万四千法藏度人门。<a id="a-14"></a>如是等种种诸佛功德，<a id="a-15"></a>是佛所住处，<a id="a-16"></a>佛于中住。</p>
  <p id="a17">略说住竟。</p>
  <p id="a18">王舍城者，<a id="a-19"></a>问曰：<a id="a-1A"></a>如舍婆提、<a id="a-1B"></a>迦毗罗、<a id="a-1C"></a>波罗柰大城，<a id="a-1D"></a>皆有诸王舍，<a id="a-1E"></a>何以故独名此城为王舍？</p>
  <p id="a1F">答曰：<a id="a-1G"></a>有人言：<a id="a-1H"></a>是摩伽陀国王有子，<a id="a-1I"></a>一头、<a id="a-1J"></a>两面、<a id="a-1K"></a>四臂。<a id="a-1L"></a>时人以为不祥，<a id="a-1M"></a>王即裂其身首，<a id="a-1N"></a>弃之旷野。<a id="a-1O"></a>罗刹女鬼名阇罗，<a id="a-1P"></a>还合其身而乳养之。<a id="a-1Q"></a>后大成人，<a id="a-1R"></a>力能并兼诸国，<a id="a-1S"></a>王有天下；<a id="a-1T"></a>取诸国王万八千人，<a id="a-1U"></a>置此五山中，<a id="a-1V"></a>以大力势治阎浮提，<a id="a-1W"></a>阎浮提人因名此山为王舍城。</p>
  <p id="a1X">复次，<a id="a-1Y"></a>有人言：<a id="a-1Z"></a>摩伽陀王先所住城，<a id="a-1a"></a>城中失火，<a id="a-1b"></a>一烧一作，<a id="a-1c"></a>如是至七，<a id="a-1d"></a>国人疲役。<a id="a-1e"></a>王大忧怖，<a id="a-1f"></a>集诸智人问其意故。<a id="a-1g"></a>有言应易处，<a id="a-1h"></a>王即更求住处，<a id="a-1i"></a>见此五山周匝如城，<a id="a-1j"></a>即作宫殿于中止住，<a id="a-1k"></a>以是故名王舍城。</p>
  <p id="a1l">复次，<a id="a-1m"></a>往古世时，<a id="a-1n"></a>此国有王名婆薮，<a id="a-1o"></a>心厌世法，<a id="a-1p"></a>出家作仙人。<a id="a-1q"></a>是时，<a id="a-1r"></a>居家婆罗门，<a id="a-1s"></a>与诸出家仙人共论议。<a id="a-1t"></a>居家婆罗门言：<a id="a-1u"></a>“经书云：<a id="a-1v"></a>天祀中应杀生啖肉。<a id="a-1w"></a>”诸出家仙人言：<a id="a-1x"></a>“不应天祀中杀生啖肉。<a id="a-1y"></a>”共诤云云。<a id="a-1z"></a>诸出家婆罗门言：<a id="a-20"></a>“此有大王出家作仙人，<a id="a-21"></a>汝等信不？<a id="a-22"></a>”诸居家婆罗门言：<a id="a-23"></a>“信。<a id="a-24"></a>”诸出家仙人言：<a id="a-25"></a>“我以此人为证，<a id="a-26"></a>后日当问。<a id="a-27"></a>”诸居家婆罗门即以其夜，<a id="a-28"></a>先到婆薮仙人所，<a id="a-29"></a>种种问已，<a id="a-2A"></a>语婆薮仙人：<a id="a-2B"></a>“明日论议，<a id="a-2C"></a>汝当助我。<a id="a-2D"></a>”如是明旦论时，<a id="a-2E"></a>诸出家仙人问婆薮仙人：<a id="a-2F"></a>“天祀中应杀生啖肉不？<a id="a-2G"></a>”婆薮仙人言：<a id="a-2H"></a>“婆罗门法，<a id="a-2I"></a>天祀中应杀生啖肉。<a id="a-2J"></a>”诸出家仙人言：<a id="a-2K"></a>“于汝实心云何？<a id="a-2L"></a>应杀生啖肉不？<a id="a-2M"></a>”婆薮仙人言：<a id="a-2N"></a>“为天祀故，<a id="a-2O"></a>应杀生啖肉。<a id="a-2P"></a>此生在天祀中死故，<a id="a-2Q"></a>得生天上。<a id="a-2R"></a>”诸出家仙人言：<a id="a-2S"></a>“汝大不是！<a id="a-2T"></a>汝大妄语！<a id="a-2U"></a>”即唾之言：<a id="a-2V"></a>“罪人灭去！<a id="a-2W"></a>”是时，<a id="a-2X"></a>婆薮仙人寻陷入地没踝，<a id="a-2Y"></a>是初开大罪门故。<a id="a-2Z"></a>诸出家仙人言：<a id="a-2a"></a>“汝应实语，<a id="a-2b"></a>若故妄语者，<a id="a-2c"></a>汝身当陷入地中。<a id="a-2d"></a>”婆薮仙人言：<a id="a-2e"></a>“我知为天故杀生啖肉无罪。<a id="a-2f"></a>”即复陷入地至膝，<a id="a-2g"></a>如是渐渐稍没，<a id="a-2h"></a>至腰至颈。<a id="a-2i"></a>诸出家仙人言：<a id="a-2j"></a>“汝今妄语，<a id="a-2k"></a>得现世报！<a id="a-2l"></a>更以实语者，<a id="a-2m"></a>虽入地下，<a id="a-2n"></a>我能出汝，<a id="a-2o"></a>令得免罪。<a id="a-2p"></a>”尔时，<a id="a-2q"></a>婆薮仙人自思惟言：<a id="a-2r"></a>“我贵重人，<a id="a-2s"></a>不应两种语。<a id="a-2t"></a>又婆罗门四韦陀法中，<a id="a-2u"></a>种种因缘赞祀天法。<a id="a-2v"></a>我一人死，<a id="a-2w"></a>当何足计！<a id="a-2x"></a>”一心言：<a id="a-2y"></a>“应天祀中杀生啖肉无罪。<a id="a-2z"></a>”诸出家仙人言：<a id="a-30"></a>“汝重罪人，<a id="a-31"></a>摧去！<a id="a-32"></a>不用见汝！<a id="a-33"></a>”于是举身没地中。<a id="a-34"></a>从是以来，<a id="a-35"></a>乃至今日，<a id="a-36"></a>常用婆薮仙人王法，<a id="a-37"></a>于天祀中杀生。<a id="a-38"></a>当下刀时言：<a id="a-39"></a>“婆薮杀汝！<a id="a-3A"></a>”婆薮之子名曰广车，<a id="a-3B"></a>嗣位为王，<a id="a-3C"></a>后亦厌世法，<a id="a-3D"></a>而复不能出家。<a id="a-3E"></a>如是思惟：<a id="a-3F"></a>“我父先王出家，<a id="a-3G"></a>生入地中。<a id="a-3H"></a>若治天下，<a id="a-3I"></a>复作大罪，<a id="a-3J"></a>我今当何以自处？<a id="a-3K"></a>”如是思惟时，<a id="a-3L"></a>闻空中声言：<a id="a-3M"></a>“汝若行见难值希有处，<a id="a-3N"></a>汝应是中作舍住！<a id="a-3O"></a>”作是语已，<a id="a-3P"></a>便不复闻声。<a id="a-3Q"></a>未经几时，<a id="a-3R"></a>王出田猎，<a id="a-3S"></a>见有一鹿走疾如风，<a id="a-3T"></a>王便逐之而不可及；<a id="a-3U"></a>遂逐不止，<a id="a-3V"></a>百官侍从无能及者。<a id="a-3W"></a>转前见有五山周匝峻固，<a id="a-3X"></a>其地平正，<a id="a-3Y"></a>生草细软，<a id="a-3Z"></a>好华遍地，<a id="a-3a"></a>种种林木，<a id="a-3b"></a>华果茂盛，<a id="a-3c"></a>温泉浴池，<a id="a-3d"></a>皆悉清净。<a id="a-3e"></a>其地庄严，<a id="a-3f"></a>处处有散天华、<a id="a-3g"></a>天香，<a id="a-3h"></a>闻天伎乐。<a id="a-3i"></a>尔时，<a id="a-3j"></a>乾闼婆伎适见王来，<a id="a-3k"></a>各自还去。<a id="a-3l"></a>“是处希有，<a id="a-3m"></a>未曾所见，<a id="a-3n"></a>今我正当在是中作舍住。<a id="a-3o"></a>”如是思惟已，<a id="a-3p"></a>群臣百官寻迹而到。<a id="a-3q"></a>王告诸臣：<a id="a-3r"></a>“我前所闻空中声言：<a id="a-3s"></a>‘汝行若见希有难值之处，<a id="a-3t"></a>汝应是中作舍住！<a id="a-3u"></a>’我今见此希有之处，<a id="a-3v"></a>我应是中作舍住。<a id="a-3w"></a>”即舍本城，<a id="a-3x"></a>于此山中住。<a id="a-3y"></a>是王初始在是中住，<a id="a-3z"></a>从是已后，<a id="a-40"></a>次第止住。<a id="a-41"></a>是王先起造立宫舍，<a id="a-42"></a>故名王舍城。</p>
  <p id="a43">略说王舍城竟。</p>
  <p id="a44">【经】耆阇崛山中。</p>
  <p id="a45">【论】耆阇名鹫，<a id="a-46"></a>崛名头。</p>
  <p id="a47">问曰：<a id="a-48"></a>何以名鹫头山？</p>
  <p id="a49">答曰：<a id="a-4A"></a>是山顶似鹫，<a id="a-4B"></a>王舍城人见其似鹫故，<a id="a-4C"></a>共传言鹫头山，<a id="a-4D"></a>因名之为鹫头山。</p>
  <p id="a4E">复次，<a id="a-4F"></a>王舍城南尸陀林中，<a id="a-4G"></a>多诸死人，<a id="a-4H"></a>诸鹫常来啖之，<a id="a-4I"></a>还在山头，<a id="a-4J"></a>时人便名鹫头山。<a id="a-4K"></a>是山五山中最高大，<a id="a-4L"></a>多好林水，<a id="a-4M"></a>圣人住处。</p>
  <p id="a4N">问曰：<a id="a-4O"></a>已知耆阇崛山义，<a id="a-4P"></a>佛何以故住王舍城？<a id="a-4Q"></a>诸佛法普慈一切，<a id="a-4R"></a>如日照万物，<a id="a-4S"></a>无不蒙明。<a id="a-4T"></a>如沤只尼大城、<a id="a-4U"></a>富楼那跋檀大城、<a id="a-4V"></a>阿蓝车多罗大城、<a id="a-4W"></a>弗迦罗婆多大城，<a id="a-4X"></a>如是等大城，<a id="a-4Y"></a>多人丰乐而不住；<a id="a-4Z"></a>何故多住王舍城、<a id="a-4a"></a>舍婆提大城？<a id="a-4b"></a>波罗柰、<a id="a-4c"></a>迦毗罗婆、<a id="a-4d"></a>瞻婆、<a id="a-4e"></a>婆翅多、<a id="a-4f"></a>拘睒鞞、<a id="a-4g"></a>鸠楼城等，<a id="a-4h"></a>虽有住时；<a id="a-4i"></a>多住王舍城、<a id="a-4j"></a>舍婆提。<a id="a-4k"></a>云何知多住二处？<a id="a-4l"></a>见佛诸经多在二城说，<a id="a-4m"></a>少在余城。</p>
  <p id="a4n">答曰：<a id="a-4o"></a>佛虽大慈等及，<a id="a-4p"></a>以沤只尼等诸大城，<a id="a-4q"></a>是边国故不住；<a id="a-4r"></a>又弥离车地，<a id="a-4s"></a>弊恶人多，<a id="a-4t"></a>善根未熟故。<a id="a-4u"></a>如偈说：</p>
  <p id="a4v"></p>
  <p id="a4w"></p>
  <p id="a4x"></p>
  <p id="a4y"></p>
  <p id="a4z"></p>
  <p id="a50"></p>
  <p id="a51"></p>
  <p id="a52"></p>
  <p id="a53"></p>
  <p id="a54"></p>
  <p id="a55"></p>
  <p id="a56"></p>
  <p id="a57"></p>
  <p id="a58"></p>
  <p id="a59"></p>
  <p id="a5A"></p>
  <p id="a5B"></p>
  <p id="a5C"></p>
  <p id="a5D"></p>
  <p id="a5E"></p>
  <p id="a5F"></p>
  <p id="a5G"></p>
  <p id="a5H"></p>
  <p id="a5I"></p>
  <p id="a5J"></p>
  <p id="a5K"></p>
  <p id="a5L"></p>
  <p id="a5M"></p>
  <p id="a5N"></p>
  <p id="a5O"></p>
  <p id="a5P"></p>
  <p id="a5Q"></p>
  <p id="a5R"></p>
  <p id="a5S"></p>
  <p id="a5T"></p>
  <p id="a5U"></p>
  <p id="a5V"></p>
  <p id="a5W"></p>
  <p id="a5X"></p>
  <p id="a5Y"></p>
  <p id="a5Z"></p>
  <p id="a5a"></p>
  <p id="a5b"></p>
  <p id="a5c"></p>
  <p id="a5d"></p>
  <p id="a5e"></p>
  <p id="a5f"></p>
  <p id="a5g"></p>
  <p id="a5h"></p>
  <p id="a5i"></p>
  <p id="a5j"></p>
  <p id="a5k"></p>
  <p id="a5l"></p>
  <p id="a5m"></p>
  <p id="a5n"></p>
  <p id="a5o"></p>
  <p id="a5p"></p>
  <p id="a5q"></p>
  <p id="a5r"></p>
  <p id="a5s"></p>
  <p id="a5t"></p>
  <p id="a5u"></p>
  <p id="a5v"></p>
  <p id="a5w"></p>
  <p id="a5x"></p>
  <p id="a5y"></p>
  <p id="a5z"></p>
  <p id="a60"></p>
  <p id="a61"></p>
  <p id="a62"></p>
  <p id="a63"></p>
  <p id="a64"></p>
  <p id="a65"></p>
  <p id="a66"></p>
  <p id="a67"></p>
  <p id="a68"></p>
  <p id="a69"></p>
  <p id="a6A"></p>
  <p id="a6B"></p>
  <p id="a6C"></p>
  <p id="a6D"></p>
  <p id="a6E"></p>
  <p data-pb></p>
  <h2 id="a6F">释初品中共摩诃比丘僧</h2>
  <p id="a6G">【经】共摩诃比丘僧</p>
  <p id="a6H">【论】共名一处、<a id="a-6I"></a>一时、<a id="a-6J"></a>一心、<a id="a-6K"></a>一戒、<a id="a-6L"></a>一见、<a id="a-6M"></a>一道、<a id="a-6N"></a>一解脱，<a id="a-6O"></a>是名为共摩诃比丘僧。</p>
  <p id="a6P">摩诃秦言大，<a id="a-6Q"></a>或多，<a id="a-6R"></a>或胜。<a id="a-6S"></a>云何大？<a id="a-6T"></a>一切众中上故，<a id="a-6U"></a>一切障碍断故，<a id="a-6V"></a>天王等大人恭敬故，<a id="a-6W"></a>是名为大。<a id="a-6X"></a>云何多？<a id="a-6Y"></a>数至五千，<a id="a-6Z"></a>故名为多。<a id="a-6a"></a>云何胜？<a id="a-6b"></a>一切九十六种外道论议，<a id="a-6c"></a>能破故名胜。</p>
  <p id="a6d">云何名比丘？<a id="a-6e"></a>比丘名乞士，<a id="a-6f"></a>清净活命故，<a id="a-6g"></a>名为乞士。<a id="a-6h"></a>如经中说：<a id="a-6i"></a>舍利弗入城乞食，<a id="a-6j"></a>得已，<a id="a-6k"></a>向壁坐食。<a id="a-6l"></a>是时有梵志女，<a id="a-6m"></a>名净目，<a id="a-6n"></a>来见舍利弗，<a id="a-6o"></a>问舍利弗言：<a id="a-6p"></a>“沙门汝食耶？<a id="a-6q"></a>”答言：<a id="a-6r"></a>“食。<a id="a-6s"></a>”净目言：<a id="a-6t"></a>“汝沙门下口食耶？<a id="a-6u"></a>”答言：<a id="a-6v"></a>“不！<a id="a-6w"></a>”“仰口食耶？<a id="a-6x"></a>”“不！<a id="a-6y"></a>”“方口食耶？<a id="a-6z"></a>”“不！<a id="a-70"></a>”“四维口食耶？<a id="a-71"></a>”“不！<a id="a-72"></a>”净目言：<a id="a-73"></a>“食法有四种，<a id="a-74"></a>我问汝，<a id="a-75"></a>汝言不。<a id="a-76"></a>我不解，<a id="a-77"></a>汝当说。<a id="a-78"></a>”舍利弗言：<a id="a-79"></a>“有出家人，<a id="a-7A"></a>合药、<a id="a-7B"></a>种榖、<a id="a-7C"></a>植树等不净活命者，<a id="a-7D"></a>是名下口食。<a id="a-7E"></a>有出家人观视星宿、<a id="a-7F"></a>日月、<a id="a-7G"></a>风雨、<a id="a-7H"></a>雷电、<a id="a-7I"></a>霹雳，<a id="a-7J"></a>不净活命者，<a id="a-7K"></a>是名仰口食。<a id="a-7L"></a>有出家人曲媚豪势，<a id="a-7M"></a>通使四方，<a id="a-7N"></a>巧言多求，<a id="a-7O"></a>不净活命者，<a id="a-7P"></a>是名方口食。<a id="a-7Q"></a>有出家人学种种咒术，<a id="a-7R"></a>卜算吉凶，<a id="a-7S"></a>如是等种种不净活命者，<a id="a-7T"></a>是名四维口食。<a id="a-7U"></a>姊，<a id="a-7V"></a>我不堕是四不净食中，<a id="a-7W"></a>我用清净乞食活命。<a id="a-7X"></a>”是时净目闻说清净法食，<a id="a-7Y"></a>欢喜信解。<a id="a-7Z"></a>舍利弗因为说法，<a id="a-7a"></a>得须陀洹道。<a id="a-7b"></a>如是清净乞食活命，<a id="a-7c"></a>故名乞士。</p>
  <p id="a7d">复次，<a id="a-7e"></a>比名破，<a id="a-7f"></a>丘名烦恼，<a id="a-7g"></a>能破烦恼，<a id="a-7h"></a>故名比丘。</p>
  <p id="a7i">复次，<a id="a-7j"></a>出家人名比丘，<a id="a-7k"></a>譬如胡、<a id="a-7l"></a>汉、<a id="a-7m"></a>羌、<a id="a-7n"></a>虏，<a id="a-7o"></a>各有名字。</p>
  <p id="a7p">复次，<a id="a-7q"></a>受戒时自言：<a id="a-7r"></a>“我是某甲比丘，<a id="a-7s"></a>尽形寿持戒。<a id="a-7t"></a>”故名比丘。</p>
  <p id="a7u">复次，<a id="a-7v"></a>比名怖，<a id="a-7w"></a>丘名能，<a id="a-7x"></a>怖魔王及魔人民。<a id="a-7y"></a>当出家剃头，<a id="a-7z"></a>著染衣受戒，<a id="a-80"></a>是时魔怖。<a id="a-81"></a>何以故怖？<a id="a-82"></a>魔王言：<a id="a-83"></a>“是人必得入涅槃。<a id="a-84"></a>”如佛说：<a id="a-85"></a>“有人能剃头，<a id="a-86"></a>著染衣，<a id="a-87"></a>一心受戒，<a id="a-88"></a>是人渐渐断结，<a id="a-89"></a>离苦入涅槃。<a id="a-8A"></a>”</p>
  <p id="a8B">云何名僧伽？<a id="a-8C"></a>僧伽秦言众，<a id="a-8D"></a>多比丘一处和合，<a id="a-8E"></a>是名僧伽。<a id="a-8F"></a>譬如大树丛聚，<a id="a-8G"></a>是名为林；<a id="a-8H"></a>一一树不名为林，<a id="a-8I"></a>除一一树亦无林。<a id="a-8J"></a>如是一一比丘不名为僧，<a id="a-8K"></a>除一一比丘亦无僧，<a id="a-8L"></a>诸比丘和合故僧名生。<a id="a-8M"></a>是僧四种：<a id="a-8N"></a>有羞僧、<a id="a-8O"></a>无羞僧、<a id="a-8P"></a>哑羊僧、<a id="a-8Q"></a>实僧。<a id="a-8R"></a>云何名有羞僧？<a id="a-8S"></a>持戒不破，<a id="a-8T"></a>身、<a id="a-8U"></a>口清净，<a id="a-8V"></a>能别好丑，<a id="a-8W"></a>未得道，<a id="a-8X"></a>是名有羞僧。<a id="a-8Y"></a>云何名无羞僧？<a id="a-8Z"></a>破戒，<a id="a-8a"></a>身、<a id="a-8b"></a>口不净，<a id="a-8c"></a>无恶不作，<a id="a-8d"></a>是名无羞僧。<a id="a-8e"></a>云何名哑羊僧？<a id="a-8f"></a>虽不破戒，<a id="a-8g"></a>钝根无慧，<a id="a-8h"></a>不别好丑，<a id="a-8i"></a>不知轻重，<a id="a-8j"></a>不知有罪无罪；<a id="a-8k"></a>若有僧事，<a id="a-8l"></a>二人共诤，<a id="a-8m"></a>不能断决，<a id="a-8n"></a>默然无言。<a id="a-8o"></a>譬如白羊，<a id="a-8p"></a>乃至人杀，<a id="a-8q"></a>不能作声，<a id="a-8r"></a>是名哑羊僧。<a id="a-8s"></a>云何名实僧？<a id="a-8t"></a>若学人，<a id="a-8u"></a>若无学人，<a id="a-8v"></a>住四果中，<a id="a-8w"></a>行四向道，<a id="a-8x"></a>是名实僧。<a id="a-8y"></a>是中二种僧，<a id="a-8z"></a>可共百一羯磨，<a id="a-90"></a>说戒、<a id="a-91"></a>受岁，<a id="a-92"></a>种种得作。<a id="a-93"></a>是中实声闻僧六千五百。<a id="a-94"></a>菩萨僧二种：<a id="a-95"></a>有羞僧、<a id="a-96"></a>实僧；<a id="a-97"></a>声闻一种，<a id="a-98"></a>谓实僧。<a id="a-99"></a>以是实僧故，<a id="a-9A"></a>余皆得名僧，<a id="a-9B"></a>以是故名僧。</p>
  <p id="a9C">【经】大数五千分</p>
  <p id="a9D">【论】云何名大数？<a id="a-9E"></a>少过少减，<a id="a-9F"></a>是名为大数。<a id="a-9G"></a>云何名分？<a id="a-9H"></a>多众边取一分，<a id="a-9I"></a>是名分。<a id="a-9J"></a>是诸比丘，<a id="a-9K"></a>千万众中取一分五千人，<a id="a-9L"></a>以是故名五千分。</p>
  <p id="a9M">【经】皆是阿罗汉。</p>
  <p id="a9N">【论】云何名阿罗汉？<a id="a-9O"></a>阿罗名贼，<a id="a-9P"></a>汉名破，<a id="a-9Q"></a>一切烦恼贼破，<a id="a-9R"></a>是名阿罗汉。</p>
  <p id="a9S">复次，<a id="a-9T"></a>阿罗汉一切漏尽，<a id="a-9U"></a>故应得一切世间诸天人供养。</p>
  <p id="a9V">复次，<a id="a-9W"></a>阿名不，<a id="a-9X"></a>罗汉名生，<a id="a-9Y"></a>后世中更不生，<a id="a-9Z"></a>是名阿罗汉。</p>
  <p id="a9a">【经】诸漏已尽，</p>
  <p id="a9b">【论】三界中三种漏已尽无余，<a id="a-9c"></a>故言漏尽也。</p>
  <p id="a9d">【经】无复烦恼，</p>
  <p id="a9e">【论】一切结、<a id="a-9f"></a>使、<a id="a-9g"></a>流、<a id="a-9h"></a>爱、<a id="a-9i"></a>扼、<a id="a-9j"></a>缚、<a id="a-9k"></a>盖、<a id="a-9l"></a>见、<a id="a-9m"></a>缠等断除故，<a id="a-9n"></a>名无烦恼也。</p>
  <p id="a9o">【经】心得好解脱，<a id="a-9p"></a>慧得好解脱。</p>
  <p id="a9q">【论】问曰：<a id="a-9r"></a>何以说心得好解脱，<a id="a-9s"></a>慧得好解脱？</p>
  <p id="a9t">答曰：<a id="a-9u"></a>外道离欲人，<a id="a-9v"></a>一处一道心得解脱，<a id="a-9w"></a>非于一切障法得解脱。<a id="a-9x"></a>以是故，<a id="a-9y"></a>阿罗汉名心得好解脱，<a id="a-9z"></a>慧得好解脱。</p>
  <p id="aA0">复次，<a id="a-A1"></a>诸阿罗汉二道心得解脱：<a id="a-A2"></a>见谛道，<a id="a-A3"></a>思惟道；<a id="a-A4"></a>以是故名心得好解脱。<a id="a-A5"></a>学人心虽得解脱，<a id="a-A6"></a>非好解脱。<a id="a-A7"></a>何以故？<a id="a-A8"></a>有残结使故。</p>
  <p id="aA9">复次，<a id="a-AA"></a>诸外道等助道法不满，<a id="a-AB"></a>若行一功德，<a id="a-AC"></a>若行二功德，<a id="a-AD"></a>求道不能得。<a id="a-AE"></a>如人但布施求清净；<a id="a-AF"></a>如人祀天，<a id="a-AG"></a>言能脱忧衰，<a id="a-AH"></a>能得常乐国中生；<a id="a-AI"></a>亦更有言八清净道：<a id="a-AJ"></a>一、<a id="a-AK"></a>自觉，<a id="a-AL"></a>二、<a id="a-AM"></a>闻，<a id="a-AN"></a>三、<a id="a-AO"></a>读经，<a id="a-AP"></a>四、<a id="a-AQ"></a>畏内苦，<a id="a-AR"></a>五、<a id="a-AS"></a>畏大众生苦，<a id="a-AT"></a>六、<a id="a-AU"></a>畏人、<a id="a-AV"></a>天苦，<a id="a-AW"></a>七、<a id="a-AX"></a>得好师，<a id="a-AY"></a>八、<a id="a-AZ"></a>布施；<a id="a-Aa"></a>但说第八名清净道。</p>
  <p id="aAb">复次，<a id="a-Ac"></a>有外道但布施、<a id="a-Ad"></a>持戒说清净，<a id="a-Ae"></a>有但布施、<a id="a-Af"></a>禅定说清净，<a id="a-Ag"></a>有但布施、<a id="a-Ah"></a>求智慧说清净。<a id="a-Ai"></a>如是等种种道不具足，<a id="a-Aj"></a>若无功德，<a id="a-Ak"></a>若少功德说清净。<a id="a-Al"></a>是人虽一处心得解脱，<a id="a-Am"></a>不名好解脱，<a id="a-An"></a>涅槃道不满足故。<a id="a-Ao"></a>如偈说：</p>
  <p id="aAp"></p>
  <p id="aAq"></p>
  <p id="aAr"></p>
  <p id="aAs"></p>
  <p id="aAt"></p>
  <p id="aAu"></p>
  <p id="aAv"></p>
  <p id="aAw"></p>
  <p id="aAx"></p>
  <p id="aAy"></p>
  <p id="aAz"></p>
  <p id="aB0"></p>
  <p id="aB1"></p>
  <p id="aB2"></p>
  <p id="aB3"></p>
  <p id="aB4"></p>
  <p id="aB5"></p>
  <p id="aB6"></p>
  <p id="aB7">【经】心调柔软。</p>
  <p id="aB8">【论】若有恭敬供养，<a id="a-B9"></a>瞋恚骂詈挝打者，<a id="a-BA"></a>心等无异；<a id="a-BB"></a>若得珍宝、<a id="a-BC"></a>瓦石，<a id="a-BD"></a>视之一等；<a id="a-BE"></a>若有持刀斫截手足，<a id="a-BF"></a>有持栴檀涂身，<a id="a-BG"></a>亦等无异。</p>
  <p id="aBH">复次，<a id="a-BI"></a>淫欲、<a id="a-BJ"></a>瞋恚、<a id="a-BK"></a>憍、<a id="a-BL"></a>慢、<a id="a-BM"></a>疑、<a id="a-BN"></a>见，<a id="a-BO"></a>根本已断故，<a id="a-BP"></a>是谓心调柔软。</p>
  <p id="aBQ">复次，<a id="a-BR"></a>是诸阿罗汉，<a id="a-BS"></a>欲染处不染，<a id="a-BT"></a>应瞋处不瞋，<a id="a-BU"></a>痴处不痴，<a id="a-BV"></a>守护六情，<a id="a-BW"></a>以是故名心调柔软。<a id="a-BX"></a>如偈说：</p>
  <p id="aBY"></p>
  <p id="aBZ"></p>
  <p id="aBa">【经】摩诃那伽。</p>
  <p id="aBb">【论】摩诃言大，<a id="a-Bc"></a>那名无，<a id="a-Bd"></a>伽名罪。<a id="a-Be"></a>阿罗汉诸烦恼断，<a id="a-Bf"></a>以是故名大无罪。</p>
  <p id="aBg">复次，<a id="a-Bh"></a>那伽或名龙，<a id="a-Bi"></a>或名象。<a id="a-Bj"></a>是五千阿罗汉，<a id="a-Bk"></a>诸阿罗汉中最大力，<a id="a-Bl"></a>以是故言如龙如象。<a id="a-Bm"></a>水行中龙力大，<a id="a-Bn"></a>陆行中象力大。</p>
  <p id="aBo">复次，<a id="a-Bp"></a>如善调象王，<a id="a-Bq"></a>能破大军，<a id="a-Br"></a>直入不回，<a id="a-Bs"></a>不畏刀杖，<a id="a-Bt"></a>不难水火，<a id="a-Bu"></a>不走不退，<a id="a-Bv"></a>死至不避。<a id="a-Bw"></a>诸阿罗汉亦复如是，<a id="a-Bx"></a>修禅定智慧故，<a id="a-By"></a>能破魔军及诸结使贼；<a id="a-Bz"></a>骂詈挝打，<a id="a-C0"></a>不悔不恚；<a id="a-C1"></a>老死水火，<a id="a-C2"></a>不畏不难。</p>
  <p id="aC3">复次，<a id="a-C4"></a>如大龙王从大海出，<a id="a-C5"></a>起于大云，<a id="a-C6"></a>遍覆虚空；<a id="a-C7"></a>放大电光，<a id="a-C8"></a>明照天地；<a id="a-C9"></a>注大洪雨，<a id="a-CA"></a>润泽万物。<a id="a-CB"></a>诸阿罗汉亦复如是，<a id="a-CC"></a>禅定、<a id="a-CD"></a>智慧大海水中出，<a id="a-CE"></a>起慈悲云，<a id="a-CF"></a>润及可度；<a id="a-CG"></a>现大光明，<a id="a-CH"></a>种种变化；<a id="a-CI"></a>说实法相，<a id="a-CJ"></a>雨弟子心，<a id="a-CK"></a>令生善根。</p>
  <p id="aCL">【经】所作已办。</p>
  <p id="aCM">【论】问曰：<a id="a-CN"></a>云何名所作？<a id="a-CO"></a>云何名已办？</p>
  <p id="aCP">答曰：<a id="a-CQ"></a>信、<a id="a-CR"></a>戒、<a id="a-CS"></a>定、<a id="a-CT"></a>舍等诸善法得故，<a id="a-CU"></a>名为所作；<a id="a-CV"></a>智慧、<a id="a-CW"></a>精进、<a id="a-CX"></a>解脱等诸善法得故，<a id="a-CY"></a>是名已办。<a id="a-CZ"></a>二法具足满故，<a id="a-Ca"></a>名所作已办。</p>
  <p id="aCb">复次，<a id="a-Cc"></a>诸烦恼有二种：<a id="a-Cd"></a>一种属爱，<a id="a-Ce"></a>一种属见。<a id="a-Cf"></a>属爱烦恼断故名所作，<a id="a-Cg"></a>属见烦恼断故名已办。</p>
  <p id="aCh">复次，<a id="a-Ci"></a>色法善见故名所作，<a id="a-Cj"></a>无色法善见故名已办。<a id="a-Ck"></a>可见、<a id="a-Cl"></a>不可见，<a id="a-Cm"></a>有对、<a id="a-Cn"></a>无对等二法亦如是。</p>
  <p id="aCo">复次，<a id="a-Cp"></a>不善、<a id="a-Cq"></a>无记法断故名所作，<a id="a-Cr"></a>善法思惟故名已办。<a id="a-Cs"></a>闻、<a id="a-Ct"></a>思慧成就故名所作，<a id="a-Cu"></a>修慧成就故名已办。<a id="a-Cv"></a>种种三法亦如是。</p>
  <p id="aCw">复次，<a id="a-Cx"></a>暖法、<a id="a-Cy"></a>顶法、<a id="a-Cz"></a>忍法、<a id="a-D0"></a>世间第一法得故名所作，<a id="a-D1"></a>苦法忍等诸无漏善根得故名已办。<a id="a-D2"></a>见谛道得故名所作，<a id="a-D3"></a>思惟道得故名已办。<a id="a-D4"></a>学道得故名所作，<a id="a-D5"></a>无学道得故名已办。<a id="a-D6"></a>心解脱得故名所作，<a id="a-D7"></a>慧解脱得故名已办。<a id="a-D8"></a>漏尽故名所作，<a id="a-D9"></a>得共解脱故名已办。<a id="a-DA"></a>一切结使除故名所作，<a id="a-DB"></a>得非时解脱故名已办。<a id="a-DC"></a>自益利竟故名所作，<a id="a-DD"></a>利益他人故名已办。<a id="a-DE"></a>如是等所作已办义，<a id="a-DF"></a>自在说。</p>
  <p id="aDG">【经】弃担能担。</p>
  <p id="aDH">【论】五众粗重常恼故，<a id="a-DI"></a>名为担。<a id="a-DJ"></a>如佛所说：<a id="a-DK"></a>“何谓担？<a id="a-DL"></a>五众是担。<a id="a-DM"></a>”诸阿罗汉此担已除，<a id="a-DN"></a>以是故言弃担。<a id="a-DO"></a>能担者，<a id="a-DP"></a>是佛法中二种功德担应担：<a id="a-DQ"></a>一种自利益，<a id="a-DR"></a>二种益利他。<a id="a-DS"></a>一切诸漏尽、<a id="a-DT"></a>不悔解脱等诸功德，<a id="a-DU"></a>是名自利益；<a id="a-DV"></a>信、<a id="a-DW"></a>戒、<a id="a-DX"></a>舍、<a id="a-DY"></a>定、<a id="a-DZ"></a>慧等诸功德能与他人，<a id="a-Da"></a>是名利益他人。<a id="a-Db"></a>是诸阿罗汉，<a id="a-Dc"></a>自担、<a id="a-Dd"></a>他担能担，<a id="a-De"></a>故名能担。</p>
  <p id="aDf">复次，<a id="a-Dg"></a>譬如大牛壮力，<a id="a-Dh"></a>能胜重载。<a id="a-Di"></a>此诸阿罗汉亦复如是，<a id="a-Dj"></a>得无漏根、<a id="a-Dk"></a>力、<a id="a-Dl"></a>觉、<a id="a-Dm"></a>道，<a id="a-Dn"></a>能担佛法大事担，<a id="a-Do"></a>以是故诸阿罗汉名能担。</p>
  <p id="aDp">【经】逮得己利。</p>
  <p id="aDq">【论】云何名己利？<a id="a-Dr"></a>云何非己利？<a id="a-Ds"></a>行诸善法，<a id="a-Dt"></a>是名己利；<a id="a-Du"></a>诸余非法，<a id="a-Dv"></a>是名非己利。</p>
  <p id="aDw">复次，<a id="a-Dx"></a>信、<a id="a-Dy"></a>戒、<a id="a-Dz"></a>舍、<a id="a-E0"></a>定、<a id="a-E1"></a>慧等诸功德，<a id="a-E2"></a>一切财宝胜故，<a id="a-E3"></a>今世后世常得乐故，<a id="a-E4"></a>能到甘露城故，<a id="a-E5"></a>三因缘故是名己利。<a id="a-E6"></a>如信品中偈说：</p>
  <p id="aE7"></p>
  <p id="aE8"></p>
  <p id="aE9"></p>
  <p id="aEA"></p>
  <p id="aEB">【经】尽诸有结。</p>
  <p id="aEC">【论】三种有：<a id="a-ED"></a>欲有、<a id="a-EE"></a>色有、<a id="a-EF"></a>无色有。<a id="a-EG"></a>云何欲有？<a id="a-EH"></a>欲界系业取因缘，<a id="a-EI"></a>后世能生，<a id="a-EJ"></a>亦是业报，<a id="a-EK"></a>是名欲有。<a id="a-EL"></a>色有、<a id="a-EM"></a>无色有亦如是，<a id="a-EN"></a>是名为有。<a id="a-EO"></a>结尽者，<a id="a-EP"></a>结有九结：<a id="a-EQ"></a>爱结、<a id="a-ER"></a>恚结、<a id="a-ES"></a>慢结、<a id="a-ET"></a>痴结、<a id="a-EU"></a>疑结、<a id="a-EV"></a>见结、<a id="a-EW"></a>取结、<a id="a-EX"></a>悭结、<a id="a-EY"></a>嫉结。<a id="a-EZ"></a>是结使尽及有，<a id="a-Ea"></a>是有尽及结使，<a id="a-Eb"></a>以是故名有结尽。</p>
  <p id="aEc">问曰：<a id="a-Ed"></a>诸阿罗汉结使应永尽，<a id="a-Ee"></a>得一切烦恼离故；<a id="a-Ef"></a>有不应尽。<a id="a-Eg"></a>何以故？<a id="a-Eh"></a>阿罗汉未灭度时，<a id="a-Ei"></a>眼根等五阴、<a id="a-Ej"></a>十二入、<a id="a-Ek"></a>十八界诸有成就故。</p>
  <p id="aEl">答曰：<a id="a-Em"></a>无所防！<a id="a-En"></a>是果中说因。<a id="a-Eo"></a>如佛语檀越施食时，<a id="a-Ep"></a>与五事：<a id="a-Eq"></a>命、<a id="a-Er"></a>色、<a id="a-Es"></a>力、<a id="a-Et"></a>乐、<a id="a-Eu"></a>辩。<a id="a-Ev"></a>食不能令人得五事，<a id="a-Ew"></a>有人大得饮食而死；<a id="a-Ex"></a>有人得少许食而活食。<a id="a-Ey"></a>为五事因，<a id="a-Ez"></a>是故佛言施食与五事。<a id="a-F0"></a>如偈说：</p>
  <p id="aF1"></p>
  <p id="aF2"></p>
  <p id="aF3">【经】以正智得解脱。</p>
  <p id="aF4">【论】如摩揵提梵志弟子，<a id="a-F5"></a>举其尸著床上，<a id="a-F6"></a>舁行城市中多人处，<a id="a-F7"></a>唱言：<a id="a-F8"></a>“若有眼见摩揵提尸者，<a id="a-F9"></a>是人皆得清净道，<a id="a-FA"></a>何况礼拜供养者！<a id="a-FB"></a>”多有人信其言。<a id="a-FC"></a>诸比丘闻是语，<a id="a-FD"></a>白佛言：<a id="a-FE"></a>“世尊，<a id="a-FF"></a>是事云何？<a id="a-FG"></a>”佛说偈言：</p>
  <p id="aFH"></p>
  <p id="aFI"></p>
  <p id="aFJ"></p>
  <p id="aFK"></p>
  <p id="aFL"></p>
  <p id="aFM"></p>
  <p id="aFN"></p>
  <p id="aFO"></p>
  <p id="aFP"></p>
  <p id="aFQ"></p>
  <p id="aFR"></p>
  <p id="aFS"></p>
  <p id="aFT"></p>
  <p id="aFU"></p>
  <p id="aFV"></p>
  <p id="aFW"></p>
  <p id="aFX"></p>
  <p id="aFY"></p>
  <p id="aFZ"></p>
  <p id="aFa"></p>
  <p id="aFb"></p>
  <p id="aFc"></p>
  <p id="aFd"></p>
  <p id="aFe"></p>
  <p id="aFf"></p>
  <p id="aFg"></p>
  <p id="aFh">【经】唯除阿难在学地，<a id="a-Fi"></a>得须陀洹。</p>
  <p id="aFj">【论】问曰：<a id="a-Fk"></a>何以言唯除阿难？</p>
  <p id="aFl">答曰：<a id="a-Fm"></a>上所赞诸阿罗汉，<a id="a-Fn"></a>阿难不在其数。<a id="a-Fo"></a>何以故？<a id="a-Fp"></a>以在学地，<a id="a-Fq"></a>未离欲故。</p>
  <p id="aFr">问曰：<a id="a-Fs"></a>大德阿难第三师，<a id="a-Ft"></a>大众法将，<a id="a-Fu"></a>种涅槃种已无量劫，<a id="a-Fv"></a>常近佛，<a id="a-Fw"></a>持法藏，<a id="a-Fx"></a>大德利根，<a id="a-Fy"></a>何以至今未离欲作学人？</p>
  <p id="aFz">答曰：<a id="a-G0"></a>大德阿难本愿如是：<a id="a-G1"></a>“我于多闻众中最第一，<a id="a-G2"></a>亦以诸佛法，<a id="a-G3"></a>阿罗汉所作已办，<a id="a-G4"></a>不应作供给供养人；<a id="a-G5"></a>以其于佛法中能办大事，<a id="a-G6"></a>烦恼贼破，<a id="a-G7"></a>共佛在解脱床上坐故。<a id="a-G8"></a>”</p>
  <p id="aG9">复次，<a id="a-GA"></a>长老阿难种种诸经，<a id="a-GB"></a>听、<a id="a-GC"></a>持、<a id="a-GD"></a>诵利、<a id="a-GE"></a>观故智慧多，<a id="a-GF"></a>摄心少；<a id="a-GG"></a>二功德等者，<a id="a-GH"></a>可得漏尽道。<a id="a-GI"></a>以是故，<a id="a-GJ"></a>长老阿难是学人须陀洹。</p>
  <p id="aGK">复次，<a id="a-GL"></a>贪供给世尊故，<a id="a-GM"></a>是阿难为佛作供给人，<a id="a-GN"></a>如是念：<a id="a-GO"></a>“若我早取漏尽道，<a id="a-GP"></a>便远世尊，<a id="a-GQ"></a>不得作供给人。<a id="a-GR"></a>”以是故，<a id="a-GS"></a>阿难虽能得阿罗汉道，<a id="a-GT"></a>自制不取。</p>
  <p id="aGU">复次，<a id="a-GV"></a>处、<a id="a-GW"></a>时、<a id="a-GX"></a>人未合故。<a id="a-GY"></a>何等处？<a id="a-GZ"></a>能集法千阿罗汉未在耆阇崛山，<a id="a-Ga"></a>是为处。<a id="a-Gb"></a>世尊过去时未到。<a id="a-Gc"></a>长老婆耆子不在。<a id="a-Gd"></a>以是故，<a id="a-Ge"></a>长老阿难漏不尽。<a id="a-Gf"></a>要在世尊过去，<a id="a-Gg"></a>集法众合，<a id="a-Gh"></a>婆耆子说法讥谏，<a id="a-Gi"></a>三事合故，<a id="a-Gj"></a>得漏尽道。</p>
  <p id="aGk">复次，<a id="a-Gl"></a>大德阿难厌世法少，<a id="a-Gm"></a>不如余人。<a id="a-Gn"></a>是阿难世世王者种，<a id="a-Go"></a>端正无比，<a id="a-Gp"></a>福德无量；<a id="a-Gq"></a>世尊近亲，<a id="a-Gr"></a>常侍从佛，<a id="a-Gs"></a>必有此念：<a id="a-Gt"></a>“我佛近侍，<a id="a-Gu"></a>知法宝藏，<a id="a-Gv"></a>漏尽道法，<a id="a-Gw"></a>我不畏失。<a id="a-Gx"></a>”以是事故，<a id="a-Gy"></a>不大殷勤尽漏。</p>
  <p id="aGz">问曰：<a id="a-H0"></a>大德阿难名，<a id="a-H1"></a>以何因缘？<a id="a-H2"></a>是先世因缘？<a id="a-H3"></a>是父母作字？<a id="a-H4"></a>是依因缘立名？</p>
  <p id="aH5">答曰：<a id="a-H6"></a>先世因缘，<a id="a-H7"></a>亦父母作名，<a id="a-H8"></a>亦依因缘立字。</p>
  <p id="aH9">问曰：<a id="a-HA"></a>云何先世因缘？</p>
  <p id="aHB">答曰：<a id="a-HC"></a>释迦文佛先世作瓦师，<a id="a-HD"></a>名大光明。<a id="a-HE"></a>尔时，<a id="a-HF"></a>有佛名释迦文，<a id="a-HG"></a>弟子名舍利弗、<a id="a-HH"></a>目揵连、<a id="a-HI"></a>阿难，<a id="a-HJ"></a>佛与弟子俱到瓦师舍一宿。<a id="a-HK"></a>尔时，<a id="a-HL"></a>瓦师布施草坐、<a id="a-HM"></a>灯明、<a id="a-HN"></a>石蜜浆，<a id="a-HO"></a>三事供养佛及比丘僧，<a id="a-HP"></a>便发愿言：<a id="a-HQ"></a>“我于当来老病死恼五恶之世作佛，<a id="a-HR"></a>如今佛名释迦文；<a id="a-HS"></a>我弟子名字，<a id="a-HT"></a>亦如今佛弟子。<a id="a-HU"></a>”以佛愿故，<a id="a-HV"></a>得字阿难。</p>
  <p id="aHW">复次，<a id="a-HX"></a>阿难世世立愿：<a id="a-HY"></a>“我在释迦文佛弟子多闻众中，<a id="a-HZ"></a>愿最第一，<a id="a-Ha"></a>字阿难。<a id="a-Hb"></a>”</p>
  <p id="aHc">复次，<a id="a-Hd"></a>阿难世世忍辱除瞋，<a id="a-He"></a>以是因缘故，<a id="a-Hf"></a>生便端正。<a id="a-Hg"></a>父母以其端正，<a id="a-Hh"></a>见者皆欢喜故，<a id="a-Hi"></a>字阿难。<a id="a-Hj"></a>阿难者，<a id="a-Hk"></a>秦言欢喜，<a id="a-Hl"></a>是为先世因缘字。</p>
  <p id="aHm">云何父母作字？<a id="a-Hn"></a>昔有日种王名师子颊，<a id="a-Ho"></a>其王有四子：<a id="a-Hp"></a>其第一名净饭，<a id="a-Hq"></a>二名白饭，<a id="a-Hr"></a>三名斛饭，<a id="a-Hs"></a>四名甘露饭。<a id="a-Ht"></a>有一女，<a id="a-Hu"></a>名甘露味。<a id="a-Hv"></a>净饭王有二子：<a id="a-Hw"></a>悉达陀、<a id="a-Hx"></a>难陀。<a id="a-Hy"></a>白饭王有二子：<a id="a-Hz"></a>跋提、<a id="a-I0"></a>提沙。<a id="a-I1"></a>斛饭王有二子：<a id="a-I2"></a>提婆达多、<a id="a-I3"></a>阿难。<a id="a-I4"></a>甘露饭王有二子：<a id="a-I5"></a>摩诃男、<a id="a-I6"></a>阿泥卢豆。<a id="a-I7"></a>甘露味女有一子，<a id="a-I8"></a>名施婆罗。<a id="a-I9"></a>是中悉达多菩萨渐渐长大，<a id="a-IA"></a>弃转轮圣王位，<a id="a-IB"></a>夜半出家，<a id="a-IC"></a>往沤楼鞞罗国中尼连禅河边，<a id="a-ID"></a>六年苦行。<a id="a-IE"></a>是时净饭王爱念子故，<a id="a-IF"></a>常遣使问讯，<a id="a-IG"></a>欲知消息：<a id="a-IH"></a>“我子得道不？<a id="a-II"></a>若病？<a id="a-IJ"></a>若死？<a id="a-IK"></a>”使来白王：<a id="a-IL"></a>“菩萨唯有皮骨筋相连持，<a id="a-IM"></a>身命甚微弱！<a id="a-IN"></a>若今日、<a id="a-IO"></a>若明日，<a id="a-IP"></a>不复久也。<a id="a-IQ"></a>”王闻其言，<a id="a-IR"></a>甚大愁念，<a id="a-IS"></a>没忧恼海：<a id="a-IT"></a>“我子既不作转轮王，<a id="a-IU"></a>又不得作佛，<a id="a-IV"></a>一何衰苦，<a id="a-IW"></a>无所得而死！<a id="a-IX"></a>”如是忧恼，<a id="a-IY"></a>荒迷愦塞。<a id="a-IZ"></a>是时菩萨弃苦行处，<a id="a-Ia"></a>食百味乳糜，<a id="a-Ib"></a>身体充满；<a id="a-Ic"></a>于尼连禅水中洗浴已，<a id="a-Id"></a>至菩提树下，<a id="a-Ie"></a>坐金刚处而自誓言：<a id="a-If"></a>“要不破此结跏趺坐，<a id="a-Ig"></a>成一切智；<a id="a-Ih"></a>不得一切智，<a id="a-Ii"></a>终不起也。<a id="a-Ij"></a>”是时，<a id="a-Ik"></a>魔王将十八亿众到菩萨所，<a id="a-Il"></a>敢与菩萨决其得失。<a id="a-Im"></a>菩萨智慧力故，<a id="a-In"></a>大破魔军。<a id="a-Io"></a>魔不如而退，<a id="a-Ip"></a>自念菩萨叵胜，<a id="a-Iq"></a>当恼其父。<a id="a-Ir"></a>至净饭王所，<a id="a-Is"></a>诡言：<a id="a-It"></a>“汝子今日后夜已了。<a id="a-Iu"></a>”王闻此语，<a id="a-Iv"></a>惊怖堕床，<a id="a-Iw"></a>如热沙中鱼。<a id="a-Ix"></a>王哭而言：</p>
  <p id="aIy"></p>
  <p id="aIz"></p>
  <p id="aJ0"></p>
  <p id="aJ1"></p>
  <p id="aJ2"></p>
  <p id="aJ3"></p>
  <p id="aJ4"></p>
  <p id="aJ5"></p>
  <p id="aJ6"></p>
  <p id="aJ7"></p>
  <p id="aJ8"></p>
  <p id="aJ9"></p>
  <p data-pb></p>
  <h2 id="aJA">别释三众义</h2>
  <p id="aJB">【经】复有五百比丘尼、<a id="a-JC"></a>优婆塞、<a id="a-JD"></a>优婆夷，<a id="a-JE"></a>皆见圣谛。</p>
  <p id="aJF">【论】问曰：<a id="a-JG"></a>何以诸比丘五千，<a id="a-JH"></a>余三众各五百？</p>
  <p id="aJI">答曰：<a id="a-JJ"></a>女人多短智慧，<a id="a-JK"></a>烦恼垢重，<a id="a-JL"></a>但求喜乐，<a id="a-JM"></a>爱行多故，<a id="a-JN"></a>少能断结使，<a id="a-JO"></a>得解脱证。<a id="a-JP"></a>如佛说是因缘起法，<a id="a-JQ"></a>第一甚深难得：<a id="a-JR"></a>一切烦恼尽、<a id="a-JS"></a>离欲得涅槃，<a id="a-JT"></a>倍复难见。<a id="a-JU"></a>以是故，<a id="a-JV"></a>女人不能多得，<a id="a-JW"></a>不如比丘。<a id="a-JX"></a>优婆塞、<a id="a-JY"></a>优婆夷，<a id="a-JZ"></a>有居家故心不净，<a id="a-Ja"></a>不能尽漏，<a id="a-Jb"></a>正可得四圣谛，<a id="a-Jc"></a>作学人。<a id="a-Jd"></a>如偈说：</p>
  <p id="aJe"></p>
  <p id="aJf"></p>
  <p id="aJg"></p>
  <p id="aJh"></p>
  <p id="aJi"></p>
  <p id="aJj"></p>
  <p id="aJk"></p>
  <p id="aJl"></p>
  <p id="aJm"></p>
  <p id="aJn"></p>
  <p id="aJo"></p>
  <p id="aJp"></p>
  <p id="aJq"></p>
  <p id="aJr"></p>
  <p id="aJs"></p>
  <p id="aJt"></p>
 </body>
</html>