<!doctype html>
<html id="z3IBVJ9uc" data-ver="2417">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第八十七</h1>
  <h2 id="a2">释三次第学品第七十五之下</h2>
  <p id="a3">【经】须菩提言：<a id="a-4"></a>“世尊，<a id="a-5"></a>若菩萨摩诃萨知诸法无所有性，<a id="a-6"></a>因四禅、<a id="a-7"></a>五神通，<a id="a-8"></a>得阿耨多罗三藐三菩提。<a id="a-9"></a>世尊，<a id="a-A"></a>新学菩萨摩诃萨，<a id="a-B"></a>云何于诸法无所有性中次第行、<a id="a-C"></a>次第学、<a id="a-D"></a>次第道，<a id="a-E"></a>以是次第行、<a id="a-F"></a>次第学、<a id="a-G"></a>次第道，<a id="a-H"></a>得阿耨多罗三藐三菩提？<a id="a-I"></a>”</p>
  <p id="aJ">佛告须菩提：<a id="a-K"></a>“菩萨摩诃萨，<a id="a-L"></a>若初从诸佛闻，<a id="a-M"></a>若从多供养诸佛、<a id="a-N"></a>菩萨闻，<a id="a-O"></a>若诸阿罗汉、<a id="a-P"></a>若诸阿那含、<a id="a-Q"></a>若诸斯陀含、<a id="a-R"></a>若诸须陀洹所闻：<a id="a-S"></a>‘得无所有故是佛，<a id="a-T"></a>得无所有故是阿罗汉、<a id="a-U"></a>阿那含、<a id="a-V"></a>斯陀含、<a id="a-W"></a>须陀洹，<a id="a-X"></a>一切贤圣皆得无所有故有名。<a id="a-Y"></a>一切有为作法，<a id="a-Z"></a>无所有性乃至无有如毫末许所有。<a id="a-a"></a>’是菩萨摩诃萨闻是已，<a id="a-b"></a>作是念：<a id="a-c"></a>‘若一切法无有性，<a id="a-d"></a>得无所有故是佛，<a id="a-e"></a>乃至得无所有故是须陀洹，<a id="a-f"></a>我若当得阿耨多罗三藐三菩提。<a id="a-g"></a>若不得一切法常无有性，<a id="a-h"></a>我何以不发心得阿耨多罗三藐三菩提？<a id="a-i"></a>得阿耨多罗三藐三菩提已，<a id="a-j"></a>一切众生行于有相，<a id="a-k"></a>当令住无所有中。<a id="a-l"></a>’须菩提，<a id="a-m"></a>菩萨摩诃萨如是思惟已，<a id="a-n"></a>发阿耨多罗三藐三菩提心；<a id="a-o"></a>为度一切众生故，<a id="a-p"></a>菩萨摩诃萨所行次第行、<a id="a-q"></a>次第学、<a id="a-r"></a>次第道者，<a id="a-s"></a>如过去诸菩萨摩诃萨所行道，<a id="a-t"></a>得阿耨多罗三藐三菩提。<a id="a-u"></a>是新发意菩萨，<a id="a-v"></a>应学六波罗蜜，<a id="a-w"></a>所谓檀波罗蜜、<a id="a-x"></a>尸罗波罗蜜、<a id="a-y"></a>羼提波罗蜜、<a id="a-z"></a>毗梨耶波罗蜜、<a id="a-10"></a>禅波罗蜜、<a id="a-11"></a>般若波罗蜜。<a id="a-12"></a>是菩萨摩诃萨，<a id="a-13"></a>若行檀波罗蜜时，<a id="a-14"></a>自行布施，<a id="a-15"></a>亦教人布施，<a id="a-16"></a>赞叹布施功德，<a id="a-17"></a>欢喜赞叹行布施者，<a id="a-18"></a>以是布施因缘故，<a id="a-19"></a>得大财富。<a id="a-1A"></a>是菩萨远离悭心，<a id="a-1B"></a>布施众生饮食、<a id="a-1C"></a>衣服，<a id="a-1D"></a>香华、<a id="a-1E"></a>缨络，<a id="a-1F"></a>房舍、<a id="a-1G"></a>卧具、<a id="a-1H"></a>灯烛，<a id="a-1I"></a>种种资生所须，<a id="a-1J"></a>尽给与之。<a id="a-1K"></a>菩萨摩诃萨行是布施及持戒，<a id="a-1L"></a>生天人中，<a id="a-1M"></a>得大尊贵。<a id="a-1N"></a>以是持戒、<a id="a-1O"></a>布施故，<a id="a-1P"></a>得禅定众。<a id="a-1Q"></a>以是布施、<a id="a-1R"></a>持戒、<a id="a-1S"></a>禅定故，<a id="a-1T"></a>得智慧众、<a id="a-1U"></a>解脱众、<a id="a-1V"></a>解脱知见众。<a id="a-1W"></a>是菩萨因是布施、<a id="a-1X"></a>持戒、<a id="a-1Y"></a>禅定众、<a id="a-1Z"></a>智慧众、<a id="a-1a"></a>解脱众、<a id="a-1b"></a>解脱知见众故，<a id="a-1c"></a>过声闻、<a id="a-1d"></a>辟支佛地，<a id="a-1e"></a>入菩萨位；<a id="a-1f"></a>入菩萨位已，<a id="a-1g"></a>得净佛国土、<a id="a-1h"></a>成就众生，<a id="a-1i"></a>得一切种智；<a id="a-1j"></a>得一切种智已，<a id="a-1k"></a>转法轮；<a id="a-1l"></a>转法轮已，<a id="a-1m"></a>以三乘法度脱众生生死。<a id="a-1n"></a>如是，<a id="a-1o"></a>须菩提，<a id="a-1p"></a>菩萨以是布施，<a id="a-1q"></a>次第行、<a id="a-1r"></a>次第学、<a id="a-1s"></a>次第道，<a id="a-1t"></a>是皆不可得。<a id="a-1u"></a>何以故？<a id="a-1v"></a>自性无所有故。</p>
  <p id="a1w">“复次，<a id="a-1x"></a>须菩提，<a id="a-1y"></a>菩萨摩诃萨从初发意，<a id="a-1z"></a>自行持戒，<a id="a-20"></a>教人持戒，<a id="a-21"></a>赞叹持戒功德，<a id="a-22"></a>欢喜赞叹行持戒者。<a id="a-23"></a>持戒因缘故，<a id="a-24"></a>生天人中，<a id="a-25"></a>得大尊贵。<a id="a-26"></a>见贫穷者施以财物，<a id="a-27"></a>不持戒者教令持戒，<a id="a-28"></a>乱意者教令禅定，<a id="a-29"></a>愚痴者教令智慧，<a id="a-2A"></a>无解脱者教令解脱，<a id="a-2B"></a>无解脱知见者教令解脱知见。<a id="a-2C"></a>以是持戒、<a id="a-2D"></a>禅定、<a id="a-2E"></a>智慧、<a id="a-2F"></a>解脱、<a id="a-2G"></a>解脱知见故，<a id="a-2H"></a>过声闻、<a id="a-2I"></a>辟支佛地，<a id="a-2J"></a>入菩萨位；<a id="a-2K"></a>入菩萨位已，<a id="a-2L"></a>得净佛国土；<a id="a-2M"></a>净佛国土已，<a id="a-2N"></a>成就众生；<a id="a-2O"></a>成就众生已，<a id="a-2P"></a>得一切种智；<a id="a-2Q"></a>得一切种智已，<a id="a-2R"></a>转法轮；<a id="a-2S"></a>转法轮已，<a id="a-2T"></a>以三乘法度众生。<a id="a-2U"></a>如是，<a id="a-2V"></a>须菩提，<a id="a-2W"></a>菩萨以是持戒，<a id="a-2X"></a>次第行、<a id="a-2Y"></a>次第学、<a id="a-2Z"></a>次第道，<a id="a-2a"></a>是事皆不可得。<a id="a-2b"></a>何以故？<a id="a-2c"></a>一切法自性无所有故。</p>
  <p id="a2d">“复次，<a id="a-2e"></a>须菩提，<a id="a-2f"></a>菩萨摩诃萨从初已来，<a id="a-2g"></a>自行羼提波罗蜜，<a id="a-2h"></a>教人行羼提，<a id="a-2i"></a>赞叹羼提功德，<a id="a-2j"></a>欢喜赞叹行羼提者。<a id="a-2k"></a>行羼提波罗蜜时，<a id="a-2l"></a>布施众生，<a id="a-2m"></a>各各令满足，<a id="a-2n"></a>教令持戒，<a id="a-2o"></a>教令禅定，<a id="a-2p"></a>乃至解脱知见。<a id="a-2q"></a>以是布施、<a id="a-2r"></a>持戒、<a id="a-2s"></a>禅定、<a id="a-2t"></a>智慧因缘故，<a id="a-2u"></a>过阿罗汉、<a id="a-2v"></a>辟支佛地，<a id="a-2w"></a>入菩萨位中；<a id="a-2x"></a>入菩萨位中已，<a id="a-2y"></a>得净佛世界；<a id="a-2z"></a>净佛世界已，<a id="a-30"></a>成就众生；<a id="a-31"></a>成就众生已，<a id="a-32"></a>得一切种智；<a id="a-33"></a>得一切种智已，<a id="a-34"></a>转法轮；<a id="a-35"></a>转法轮已，<a id="a-36"></a>以三乘法度脱众生。<a id="a-37"></a>如是，<a id="a-38"></a>须菩提，<a id="a-39"></a>菩萨以羼提波罗蜜，<a id="a-3A"></a>次第行、<a id="a-3B"></a>次第学、<a id="a-3C"></a>次第道，<a id="a-3D"></a>是事皆不可得。<a id="a-3E"></a>何以故？<a id="a-3F"></a>一切法自性无所有故。</p>
  <p id="a3G">“复次，<a id="a-3H"></a>须菩提，<a id="a-3I"></a>菩萨摩诃萨从初已来，<a id="a-3J"></a>自行毗梨耶，<a id="a-3K"></a>教人行毗梨耶，<a id="a-3L"></a>赞叹行毗梨耶功德，<a id="a-3M"></a>欢喜赞叹行毗梨耶者；<a id="a-3N"></a>乃至是事不可得，<a id="a-3O"></a>自性无所有故。</p>
  <p id="a3P">“复次，<a id="a-3Q"></a>须菩提，<a id="a-3R"></a>菩萨摩诃萨从初已来，<a id="a-3S"></a>自入禅、<a id="a-3T"></a>入无量心、<a id="a-3U"></a>入无色定，<a id="a-3V"></a>亦教人入禅、<a id="a-3W"></a>入无量心、<a id="a-3X"></a>入无色定，<a id="a-3Y"></a>赞叹入禅、<a id="a-3Z"></a>入无量心、<a id="a-3a"></a>入无色定功德，<a id="a-3b"></a>欢喜赞叹行禅、<a id="a-3c"></a>无量心、<a id="a-3d"></a>无色定者。<a id="a-3e"></a>是菩萨住诸禅、<a id="a-3f"></a>定、<a id="a-3g"></a>无量心，<a id="a-3h"></a>布施众生，<a id="a-3i"></a>各令满足，<a id="a-3j"></a>教令持戒，<a id="a-3k"></a>教令禅定、<a id="a-3l"></a>智慧。<a id="a-3m"></a>以是布施、<a id="a-3n"></a>禅定、<a id="a-3o"></a>智慧、<a id="a-3p"></a>解脱、<a id="a-3q"></a>解脱知见因缘故，<a id="a-3r"></a>过阿罗汉、<a id="a-3s"></a>辟支佛地，<a id="a-3t"></a>入菩萨位；<a id="a-3u"></a>入菩萨位已，<a id="a-3v"></a>净佛世界；<a id="a-3w"></a>净佛世界已，<a id="a-3x"></a>成就众生；<a id="a-3y"></a>成就众生已，<a id="a-3z"></a>得一切种智；<a id="a-40"></a>得一切种智已，<a id="a-41"></a>转法轮；<a id="a-42"></a>转法轮已，<a id="a-43"></a>以三乘法度脱一切众生；<a id="a-44"></a>乃至是事不可得，<a id="a-45"></a>自性无所有故。</p>
  <p id="a46">“复次，<a id="a-47"></a>须菩提，<a id="a-48"></a>菩萨摩诃萨从初已来，<a id="a-49"></a>行般若波罗蜜，<a id="a-4A"></a>布施众生各令满足，<a id="a-4B"></a>教令持戒、<a id="a-4C"></a>禅定、<a id="a-4D"></a>智慧、<a id="a-4E"></a>解脱、<a id="a-4F"></a>解脱知见。<a id="a-4G"></a>是菩萨行般若波罗蜜时，<a id="a-4H"></a>自行六波罗蜜，<a id="a-4I"></a>亦教他人令行六波罗蜜，<a id="a-4J"></a>赞叹六波罗蜜功德，<a id="a-4K"></a>欢喜赞叹行六波罗蜜者。<a id="a-4L"></a>是菩萨以是檀波罗蜜、<a id="a-4M"></a>尸罗波罗蜜、<a id="a-4N"></a>羼提波罗蜜、<a id="a-4O"></a>毗梨耶波罗蜜、<a id="a-4P"></a>禅波罗蜜、<a id="a-4Q"></a>般若波罗蜜因缘及方便力，<a id="a-4R"></a>过声闻、<a id="a-4S"></a>辟支佛地，<a id="a-4T"></a>入菩萨位；<a id="a-4U"></a>乃至是事不可得，<a id="a-4V"></a>自性无所有故。</p>
  <p id="a4W">“须菩提，<a id="a-4X"></a>是名初发意菩萨摩诃萨，<a id="a-4Y"></a>次第行、<a id="a-4Z"></a>次第学、<a id="a-4a"></a>次第道。</p>
  <p id="a4b">“复次，<a id="a-4c"></a>须菩提，<a id="a-4d"></a>菩萨摩诃萨次第行、<a id="a-4e"></a>次第学、<a id="a-4f"></a>次第道。<a id="a-4g"></a>菩萨摩诃萨从初已来，<a id="a-4h"></a>以一切种智相应心，<a id="a-4i"></a>信诸法无所有性，<a id="a-4j"></a>修六念，<a id="a-4k"></a>所谓念佛、<a id="a-4l"></a>念法、<a id="a-4m"></a>念僧、<a id="a-4n"></a>念戒、<a id="a-4o"></a>念舍、<a id="a-4p"></a>念天。</p>
  <p id="a4q">“须菩提，<a id="a-4r"></a>云何菩萨摩诃萨修念佛？<a id="a-4s"></a>菩萨摩诃萨念佛，<a id="a-4t"></a>不以色念，<a id="a-4u"></a>不以受、<a id="a-4v"></a>想、<a id="a-4w"></a>行、<a id="a-4x"></a>识念。<a id="a-4y"></a>何以故？<a id="a-4z"></a>是色自性无，<a id="a-50"></a>受、<a id="a-51"></a>想、<a id="a-52"></a>行、<a id="a-53"></a>识自性无；<a id="a-54"></a>若法自性无，<a id="a-55"></a>是为无所有。<a id="a-56"></a>何以故？<a id="a-57"></a>无忆故，<a id="a-58"></a>是为念佛。<a id="a-59"></a>复次，<a id="a-5A"></a>须菩提，<a id="a-5B"></a>菩萨摩诃萨念佛，<a id="a-5C"></a>不以三十二相念，<a id="a-5D"></a>亦不念金色身，<a id="a-5E"></a>不念丈光，<a id="a-5F"></a>不念八十随形好。<a id="a-5G"></a>何以故？<a id="a-5H"></a>是佛身自性无故；<a id="a-5I"></a>若法无性，<a id="a-5J"></a>是为无所有。<a id="a-5K"></a>何以故？<a id="a-5L"></a>无忆故，<a id="a-5M"></a>是为念佛。<a id="a-5N"></a>复次，<a id="a-5O"></a>须菩提，<a id="a-5P"></a>不应以戒众念佛，<a id="a-5Q"></a>不应以定众、<a id="a-5R"></a>智慧众、<a id="a-5S"></a>解脱众、<a id="a-5T"></a>解脱知见众念佛。<a id="a-5U"></a>何以故？<a id="a-5V"></a>是众无有自性，<a id="a-5W"></a>若法无自性，<a id="a-5X"></a>是为非法；<a id="a-5Y"></a>无所念，<a id="a-5Z"></a>是为念佛。<a id="a-5a"></a>复次，<a id="a-5b"></a>须菩提，<a id="a-5c"></a>不应以十力念佛，<a id="a-5d"></a>不应以四无所畏、<a id="a-5e"></a>四无碍智、<a id="a-5f"></a>十八不共法念佛，<a id="a-5g"></a>不应以大慈大悲念佛。<a id="a-5h"></a>何以故？<a id="a-5i"></a>是诸法自性无，<a id="a-5j"></a>若法自性无，<a id="a-5k"></a>是为非法；<a id="a-5l"></a>无所念，<a id="a-5m"></a>是为念佛。<a id="a-5n"></a>复次，<a id="a-5o"></a>须菩提，<a id="a-5p"></a>不应以十二因缘法念佛。<a id="a-5q"></a>何以故？<a id="a-5r"></a>是因缘法自性无，<a id="a-5s"></a>若法自性无，<a id="a-5t"></a>是为非法；<a id="a-5u"></a>无所念，<a id="a-5v"></a>是为念佛。<a id="a-5w"></a>如是，<a id="a-5x"></a>须菩提，<a id="a-5y"></a>菩萨摩诃萨行般若波罗蜜时，<a id="a-5z"></a>应念佛，<a id="a-60"></a>是为菩萨初发意次第行、<a id="a-61"></a>次第学、<a id="a-62"></a>次第道。<a id="a-63"></a>是菩萨摩诃萨次第行、<a id="a-64"></a>次第学、<a id="a-65"></a>次第道中住，<a id="a-66"></a>能具足四念处、<a id="a-67"></a>四正勤、<a id="a-68"></a>四如意足、<a id="a-69"></a>五根、<a id="a-6A"></a>五力、<a id="a-6B"></a>七觉分、<a id="a-6C"></a>八圣道分，<a id="a-6D"></a>修行空三昧、<a id="a-6E"></a>无相、<a id="a-6F"></a>无作三昧，<a id="a-6G"></a>乃至一切种智，<a id="a-6H"></a>诸法性无所有故。<a id="a-6I"></a>是菩萨知诸法性无所有，<a id="a-6J"></a>是中无有性，<a id="a-6K"></a>无无性。</p>
  <p id="a6L">“须菩提，<a id="a-6M"></a>云何菩萨摩诃萨应修念法？<a id="a-6N"></a>须菩提，<a id="a-6O"></a>菩萨摩诃萨行般若波罗蜜时，<a id="a-6P"></a>不念善法，<a id="a-6Q"></a>不念不善法，<a id="a-6R"></a>不念记法、<a id="a-6S"></a>无记法，<a id="a-6T"></a>不念世间法，<a id="a-6U"></a>不念出世间法，<a id="a-6V"></a>不念净法，<a id="a-6W"></a>不念不净法，<a id="a-6X"></a>不念圣法，<a id="a-6Y"></a>不念凡夫法，<a id="a-6Z"></a>不念有漏法，<a id="a-6a"></a>不念无漏法，<a id="a-6b"></a>不念欲界系法、<a id="a-6c"></a>色界系法、<a id="a-6d"></a>无色界系法，<a id="a-6e"></a>不念有为法、<a id="a-6f"></a>无为法。<a id="a-6g"></a>何以故？<a id="a-6h"></a>是诸法自性无，<a id="a-6i"></a>若法自性无，<a id="a-6j"></a>是为非法；<a id="a-6k"></a>无所念，<a id="a-6l"></a>是为念法。<a id="a-6m"></a>念法中学无所有性故，<a id="a-6n"></a>乃至当得一切种智。<a id="a-6o"></a>是菩萨得阿耨多罗三藐三菩提时，<a id="a-6p"></a>得诸法无所有性，<a id="a-6q"></a>是无所有性中，<a id="a-6r"></a>非有相、<a id="a-6s"></a>非无相。<a id="a-6t"></a>如是，<a id="a-6u"></a>须菩提，<a id="a-6v"></a>菩萨摩诃萨应修念法，<a id="a-6w"></a>于是法中，<a id="a-6x"></a>乃至无少许念，<a id="a-6y"></a>何况念法？</p>
  <p id="a6z">“须菩提，<a id="a-70"></a>菩萨摩诃萨云何应修念僧？<a id="a-71"></a>须菩提，<a id="a-72"></a>菩萨摩诃萨念僧，<a id="a-73"></a>无为法故，<a id="a-74"></a>分别有佛弟子众，<a id="a-75"></a>是中乃至无有少许念，<a id="a-76"></a>何况念僧？<a id="a-77"></a>如是，<a id="a-78"></a>菩萨摩诃萨应念僧。</p>
  <p id="a79">“须菩提，<a id="a-7A"></a>菩萨摩诃萨云何应修念戒？<a id="a-7B"></a>须菩提，<a id="a-7C"></a>菩萨摩诃萨，<a id="a-7D"></a>从初发意已来，<a id="a-7E"></a>应念圣戒、<a id="a-7F"></a>无缺戒、<a id="a-7G"></a>无隙戒、<a id="a-7H"></a>无瑕戒、<a id="a-7I"></a>无浊戒、<a id="a-7J"></a>无著戒、<a id="a-7K"></a>自在戒、<a id="a-7L"></a>智者所赞戒、<a id="a-7M"></a>具足戒、<a id="a-7N"></a>随定戒。<a id="a-7O"></a>应念是戒无所有性，<a id="a-7P"></a>乃至无少许念，<a id="a-7Q"></a>何况念戒？</p>
  <p id="a7R">“须菩提，<a id="a-7S"></a>菩萨摩诃萨，<a id="a-7T"></a>从初发意已来应念舍，<a id="a-7U"></a>若自念舍、<a id="a-7V"></a>若念他舍、<a id="a-7W"></a>若舍财、<a id="a-7X"></a>若舍法、<a id="a-7Y"></a>若舍烦恼，<a id="a-7Z"></a>观是舍不可得，<a id="a-7a"></a>乃至无少许念，<a id="a-7b"></a>何况念舍？<a id="a-7c"></a>如是，<a id="a-7d"></a>须菩提，<a id="a-7e"></a>菩萨摩诃萨应念舍。</p>
  <p id="a7f">“须菩提，<a id="a-7g"></a>云何菩萨摩诃萨应念天？<a id="a-7h"></a>须菩提，<a id="a-7i"></a>菩萨作是念：<a id="a-7j"></a>‘四天王诸天所有信、<a id="a-7k"></a>戒、<a id="a-7l"></a>施、<a id="a-7m"></a>闻、<a id="a-7n"></a>慧，<a id="a-7o"></a>此间命终，<a id="a-7p"></a>生彼天处，<a id="a-7q"></a>我亦有是信、<a id="a-7r"></a>戒、<a id="a-7s"></a>施、<a id="a-7t"></a>闻、<a id="a-7u"></a>慧；<a id="a-7v"></a>乃至他化自在天所有信、<a id="a-7w"></a>戒、<a id="a-7x"></a>施、<a id="a-7y"></a>闻、<a id="a-7z"></a>慧，<a id="a-80"></a>此间命终，<a id="a-81"></a>生彼天处，<a id="a-82"></a>我亦有是信、<a id="a-83"></a>戒、<a id="a-84"></a>施、<a id="a-85"></a>闻、<a id="a-86"></a>慧。<a id="a-87"></a>’如是，<a id="a-88"></a>须菩提，<a id="a-89"></a>菩萨摩诃萨应念是天无所有性中，<a id="a-8A"></a>尚无少许念，<a id="a-8B"></a>何况念天？</p>
  <p id="a8C">“须菩提，<a id="a-8D"></a>菩萨摩诃萨于是六念，<a id="a-8E"></a>是名次第行、<a id="a-8F"></a>次第学、<a id="a-8G"></a>次第道。<a id="a-8H"></a>”</p>
  <p id="a8I">尔时，<a id="a-8J"></a>须菩提白佛言：<a id="a-8K"></a>“世尊，<a id="a-8L"></a>若一切法无所有性，<a id="a-8M"></a>所谓念色乃至识，<a id="a-8N"></a>眼乃至意，<a id="a-8O"></a>色乃至法，<a id="a-8P"></a>是无所有性；<a id="a-8Q"></a>眼界乃至意识界，<a id="a-8R"></a>是无所有性；<a id="a-8S"></a>檀波罗蜜乃至般若波罗蜜，<a id="a-8T"></a>内空乃至无法有法空，<a id="a-8U"></a>四念处乃至八圣道分，<a id="a-8V"></a>佛十力乃至一切种智，<a id="a-8W"></a>是无所有性。<a id="a-8X"></a>世尊，<a id="a-8Y"></a>若一切法无所有性者，<a id="a-8Z"></a>是则无道、<a id="a-8a"></a>无智、<a id="a-8b"></a>无果！<a id="a-8c"></a>”</p>
  <p id="a8d">佛告须菩提：<a id="a-8e"></a>“汝见是色性实有不？<a id="a-8f"></a>乃至一切种智实有不？<a id="a-8g"></a>”</p>
  <p id="a8h">须菩提言：<a id="a-8i"></a>“不见也！<a id="a-8j"></a>世尊。<a id="a-8k"></a>”</p>
  <p id="a8l">佛告须菩提：<a id="a-8m"></a>“汝若不见诸法实有，<a id="a-8n"></a>云何作是问？<a id="a-8o"></a>”</p>
  <p id="a8p">须菩提言：<a id="a-8q"></a>“世尊，<a id="a-8r"></a>我于是法不敢有疑，<a id="a-8s"></a>但为当来世诸比丘求声闻、<a id="a-8t"></a>辟支佛道、<a id="a-8u"></a>菩萨道者。<a id="a-8v"></a>是人当如是言：<a id="a-8w"></a>‘若一切法无所有性，<a id="a-8x"></a>谁垢谁净？<a id="a-8y"></a>谁缚谁解？<a id="a-8z"></a>’是不知不解故而破于戒，<a id="a-90"></a>破正见，<a id="a-91"></a>破威仪，<a id="a-92"></a>破净命。<a id="a-93"></a>是人破此事故，<a id="a-94"></a>当堕三恶道。<a id="a-95"></a>世尊，<a id="a-96"></a>我畏当来世有如是事，<a id="a-97"></a>以是故问佛。<a id="a-98"></a>世尊，<a id="a-99"></a>我于是法中信，<a id="a-9A"></a>不疑不悔。<a id="a-9B"></a>”</p>
  <p id="a9C">【论】释曰：<a id="a-9D"></a>须菩提信受佛语，<a id="a-9E"></a>一切诸法虽空，<a id="a-9F"></a>而能起四禅、<a id="a-9G"></a>神通，<a id="a-9H"></a>是大菩萨近成佛者能行；<a id="a-9I"></a>今未知新发意者云何行，<a id="a-9J"></a>是故疑问佛：<a id="a-9K"></a>世尊，<a id="a-9L"></a>新学菩萨摩诃萨，<a id="a-9M"></a>云何于诸法无所有性中，<a id="a-9N"></a>次第行、<a id="a-9O"></a>次第学、<a id="a-9P"></a>次第道，<a id="a-9Q"></a>用是次第行得阿耨多罗三藐三菩提？<a id="a-9R"></a>以次第行、<a id="a-9S"></a>次第学、<a id="a-9T"></a>次第道故，<a id="a-9U"></a>当知是新发意菩萨，<a id="a-9V"></a>虽无量劫发意，<a id="a-9W"></a>未得诸法实相，<a id="a-9X"></a>皆名新学。</p>
  <p id="a9Y">问曰：<a id="a-9Z"></a>若如是人是新学，<a id="a-9a"></a>但应教行布施、<a id="a-9b"></a>持戒等，<a id="a-9c"></a>佛何以教令于无所有毕竟空性中行？</p>
  <p id="a9d">答曰：<a id="a-9e"></a>今明始入无所有毕竟空法故，<a id="a-9f"></a>令行无所有。<a id="a-9g"></a>而是菩萨，<a id="a-9h"></a>以无所有毕竟空，<a id="a-9i"></a>和合布施、<a id="a-9j"></a>持戒等行；<a id="a-9k"></a>譬如小儿服药，<a id="a-9l"></a>须蜜乃下。<a id="a-9m"></a>是故虽新发意，<a id="a-9n"></a>亦观深空无咎。<a id="a-9o"></a>佛答须菩提：<a id="a-9p"></a>菩萨若初从诸佛闻，<a id="a-9q"></a>若从多供养诸佛者闻。<a id="a-9r"></a>诸佛者，<a id="a-9s"></a>若过去、<a id="a-9t"></a>若现在；<a id="a-9u"></a>多供养诸佛者，<a id="a-9v"></a>遍吉、<a id="a-9w"></a>观世音、<a id="a-9x"></a>得大势菩萨、<a id="a-9y"></a>文殊师利、<a id="a-9z"></a>弥勒菩萨等。<a id="a-A0"></a>四种声闻圣人义，<a id="a-A1"></a>如先说。<a id="a-A2"></a>辟支佛不乐说法故，<a id="a-A3"></a>不说。<a id="a-A4"></a>诸佛等圣人，<a id="a-A5"></a>皆因无所有故，<a id="a-A6"></a>有是分别。<a id="a-A7"></a>圣人虽有禅定等诸功德，<a id="a-A8"></a>皆为涅槃故，<a id="a-A9"></a>涅槃即是寂灭相无所有法，<a id="a-AA"></a>是故说诸圣人，<a id="a-AB"></a>皆因涅槃有是差别。<a id="a-AC"></a>一切有为作法，<a id="a-AD"></a>从因缘和合起故，<a id="a-AE"></a>无有实定性，<a id="a-AF"></a>乃至如毫末许所有。<a id="a-AG"></a>有为有二种：<a id="a-AH"></a>一者、<a id="a-AI"></a>色，<a id="a-AJ"></a>二者、<a id="a-AK"></a>无色。<a id="a-AL"></a>色法破坏，<a id="a-AM"></a>分别乃至微尘，<a id="a-AN"></a>无有定实；<a id="a-AO"></a>无色法中，<a id="a-AP"></a>乃至无有一念定实。<a id="a-AQ"></a>破义，<a id="a-AR"></a>如上说。<a id="a-AS"></a>是菩萨从诸佛圣人闻是法，<a id="a-AT"></a>余人多以著心说，<a id="a-AU"></a>诸圣人以无著心说，<a id="a-AV"></a>是故但从圣人闻。<a id="a-AW"></a>尔时，<a id="a-AX"></a>次第学菩萨，<a id="a-AY"></a>闻是法，<a id="a-AZ"></a>以比智筹量决定，<a id="a-Aa"></a>知诸法究竟必空，<a id="a-Ab"></a>皆入佛所得实相中，<a id="a-Ac"></a>所谓寂灭无戏论相。<a id="a-Ad"></a>我若得作佛，<a id="a-Ae"></a>若不作佛，<a id="a-Af"></a>一等无异。<a id="a-Ag"></a>何以故？<a id="a-Ah"></a>诸法实相不增不减，<a id="a-Ai"></a>更无新法可得故，<a id="a-Aj"></a>法亦不失。<a id="a-Ak"></a>若度众生，<a id="a-Al"></a>众生毕竟空，<a id="a-Am"></a>本末不可得；<a id="a-An"></a>我所闻所作功德，<a id="a-Ao"></a>及成佛时神通力，<a id="a-Ap"></a>皆如梦、<a id="a-Aq"></a>如幻故，<a id="a-Ar"></a>无一定实相，<a id="a-As"></a>毕竟空。<a id="a-At"></a>得不得虽同，<a id="a-Au"></a>我何以不发心作佛？</p>
  <p id="aAv">问曰：<a id="a-Aw"></a>若知诸法毕竟空无所有者，<a id="a-Ax"></a>云何复言我何以不发心作佛？</p>
  <p id="aAy">答曰：<a id="a-Az"></a>毕竟空无所有，<a id="a-B0"></a>无所障碍，<a id="a-B1"></a>何妨发心？</p>
  <p id="aB2">复次，<a id="a-B3"></a>若说毕竟空，<a id="a-B4"></a>灭诸戏论，<a id="a-B5"></a>云何障发心？<a id="a-B6"></a>若障即是有性，<a id="a-B7"></a>云何言无所有性？</p>
  <p id="aB8">问曰：<a id="a-B9"></a>若不障发心，<a id="a-BA"></a>亦应不障不发心，<a id="a-BB"></a>菩萨何不安住而发心受诸勤苦？</p>
  <p id="aBC">答曰：<a id="a-BD"></a>有人言：<a id="a-BE"></a>“是菩萨有种种因缘应发心。<a id="a-BF"></a>”或以多诸亲属知识，<a id="a-BG"></a>皆不闻不知，<a id="a-BH"></a>不得是诸法实相，<a id="a-BI"></a>是故今世后世受诸苦恼；<a id="a-BJ"></a>“我幸有力，<a id="a-BK"></a>能使是人得离众苦。<a id="a-BL"></a>”譬如人得好良药，<a id="a-BM"></a>亲里知识受诸病苦，<a id="a-BN"></a>云何不与？<a id="a-BO"></a>是故菩萨虽知诸法性无所有，<a id="a-BP"></a>因亲里故而发心，<a id="a-BQ"></a>利益众生。<a id="a-BR"></a>菩萨复作是念：<a id="a-BS"></a>“我虽闻诸法实相，<a id="a-BT"></a>心未深入，<a id="a-BU"></a>未有禅定，<a id="a-BV"></a>智慧未熟，<a id="a-BW"></a>受诸苦恼，<a id="a-BX"></a>是故发心求阿耨多罗三藐三菩提，<a id="a-BY"></a>集诸功德，<a id="a-BZ"></a>以无所有法作证，<a id="a-Ba"></a>自为亦为他人。<a id="a-Bb"></a>”是菩萨复闻大乘深义，<a id="a-Bc"></a>住众生等、<a id="a-Bd"></a>法等中，<a id="a-Be"></a>无别异心可得佛。<a id="a-Bf"></a>虽复中人及怨，<a id="a-Bg"></a>都无异心。<a id="a-Bh"></a>所以者何？<a id="a-Bi"></a>是菩萨以毕竟空心，<a id="a-Bj"></a>烦恼微薄，<a id="a-Bk"></a>怨亲平等，<a id="a-Bl"></a>作是念：<a id="a-Bm"></a>“怨亲无定，<a id="a-Bn"></a>以因缘故，<a id="a-Bo"></a>亲或为怨，<a id="a-Bp"></a>怨或为亲。<a id="a-Bq"></a>”以此大因缘，<a id="a-Br"></a>具足忍波罗蜜故，<a id="a-Bs"></a>得作佛。<a id="a-Bt"></a>由何而得？<a id="a-Bu"></a>由忍怨故，<a id="a-Bv"></a>是以菩萨视怨如亲。<a id="a-Bw"></a>譬如欲过险道，<a id="a-Bx"></a>应当敬重顶戴导师；<a id="a-By"></a>又如良医虽贱，<a id="a-Bz"></a>为贵者所重。<a id="a-C0"></a>如是思惟、<a id="a-C1"></a>筹量、<a id="a-C2"></a>分别中人怨家，<a id="a-C3"></a>虽于我无用，<a id="a-C4"></a>而是佛道因缘，<a id="a-C5"></a>是故发阿耨多罗三藐三菩提心。<a id="a-C6"></a>是名一种次第行、<a id="a-C7"></a>次第学、<a id="a-C8"></a>次第道，<a id="a-C9"></a>是故以过去菩萨所行为证。</p>
  <p id="aCA">问曰：<a id="a-CB"></a>次第行、<a id="a-CC"></a>次第学、<a id="a-CD"></a>次第道，<a id="a-CE"></a>有何差别？</p>
  <p id="aCF">答曰：<a id="a-CG"></a>有人言：<a id="a-CH"></a>“无差别。<a id="a-CI"></a>若行、<a id="a-CJ"></a>若学、<a id="a-CK"></a>若道，<a id="a-CL"></a>义一而语异。<a id="a-CM"></a>”</p>
  <p id="aCN">有人言：<a id="a-CO"></a>“初名行，<a id="a-CP"></a>中名学，<a id="a-CQ"></a>后名道；<a id="a-CR"></a>行名布施，<a id="a-CS"></a>学名持戒，<a id="a-CT"></a>道名智慧。<a id="a-CU"></a>复次，<a id="a-CV"></a>行名持戒，<a id="a-CW"></a>学名禅定，<a id="a-CX"></a>道名智慧。<a id="a-CY"></a>复次，<a id="a-CZ"></a>行名正语、<a id="a-Ca"></a>正业、<a id="a-Cb"></a>正命，<a id="a-Cc"></a>学名正精进、<a id="a-Cd"></a>正念、<a id="a-Ce"></a>正定，<a id="a-Cf"></a>道名正见、<a id="a-Cg"></a>正思惟。<a id="a-Ch"></a>此八事虽名为道，<a id="a-Ci"></a>然分别有三分：<a id="a-Cj"></a>正见是道体；<a id="a-Ck"></a>发起是道，<a id="a-Cl"></a>名正思惟、<a id="a-Cm"></a>正语、<a id="a-Cn"></a>正业、<a id="a-Co"></a>正命，<a id="a-Cp"></a>助益正见，<a id="a-Cq"></a>故名为行；<a id="a-Cr"></a>正精进、<a id="a-Cs"></a>正念、<a id="a-Ct"></a>正定，<a id="a-Cu"></a>能成就正见，<a id="a-Cv"></a>使令牢固，<a id="a-Cw"></a>是名学。<a id="a-Cx"></a>”</p>
  <p id="aCy">复次，<a id="a-Cz"></a>有人言：<a id="a-D0"></a>“檀波罗蜜、<a id="a-D1"></a>毗梨耶波罗蜜，<a id="a-D2"></a>名为行，<a id="a-D3"></a>初入道故；<a id="a-D4"></a>尸罗波罗蜜（“蜜”下疑脱“禅波罗蜜”四字，<a id="a-D5"></a>宜补。<a id="a-D6"></a>）名为学，<a id="a-D7"></a>人心常随五欲难禁难制，<a id="a-D8"></a>无须臾停息，<a id="a-D9"></a>渐以尸罗波罗蜜、<a id="a-DA"></a>禅波罗蜜制伏其心，<a id="a-DB"></a>是故名学；<a id="a-DC"></a>羼提波罗蜜、<a id="a-DD"></a>般若波罗蜜，<a id="a-DE"></a>名为道。<a id="a-DF"></a>何以故？<a id="a-DG"></a>忍为善，<a id="a-DH"></a>般若为智慧，<a id="a-DI"></a>善、<a id="a-DJ"></a>智具足故名道。<a id="a-DK"></a>譬如人有眼有足，<a id="a-DL"></a>随意所至。<a id="a-DM"></a>”如是等，<a id="a-DN"></a>名为三事差别。</p>
  <p id="aDO">问曰：<a id="a-DP"></a>何以名次第？</p>
  <p id="aDQ">答曰：<a id="a-DR"></a>以须菩提意：<a id="a-DS"></a>若一切法无所有，<a id="a-DT"></a>初发心菩萨于是空法中，<a id="a-DU"></a>云何能渐次第学？<a id="a-DV"></a>以是故说次第。<a id="a-DW"></a>诸法虽空难解，<a id="a-DX"></a>次第行得力故，<a id="a-DY"></a>能得成就；<a id="a-DZ"></a>譬如缘梯，<a id="a-Da"></a>从一初桄渐上，<a id="a-Db"></a>上处虽高虽难，<a id="a-Dc"></a>亦能得至。<a id="a-Dd"></a>次第行者，<a id="a-De"></a>四种行六波罗蜜，<a id="a-Df"></a>如经中说。</p>
  <p id="aDg">自行檀，<a id="a-Dh"></a>教人行檀，<a id="a-Di"></a>赞檀功德，<a id="a-Dj"></a>欢喜赞行檀者，<a id="a-Dk"></a>善拔悭贪根，<a id="a-Dl"></a>深爱檀波罗蜜，<a id="a-Dm"></a>慈悲于众生，<a id="a-Dn"></a>通达诸法实相，<a id="a-Do"></a>以此因缘故，<a id="a-Dp"></a>能四种行檀波罗蜜。<a id="a-Dq"></a>或有人自行布施，<a id="a-Dr"></a>不能教人布施。<a id="a-Ds"></a>或畏他瞋，<a id="a-Dt"></a>或畏为己教布施，<a id="a-Du"></a>以之为恩，<a id="a-Dv"></a>如是等因缘故，<a id="a-Dw"></a>不能教人。<a id="a-Dx"></a>或有人教人布施，<a id="a-Dy"></a>自不能施；<a id="a-Dz"></a>或有人种种赞叹布施之德，<a id="a-E0"></a>劝人令施而不能自行。<a id="a-E1"></a>有人自行布施，<a id="a-E2"></a>亦教人布施，<a id="a-E3"></a>称赞布施之德，<a id="a-E4"></a>而见人布施，<a id="a-E5"></a>不能欢喜。<a id="a-E6"></a>所以者何？<a id="a-E7"></a>或有破戒恶人行施而不喜见，<a id="a-E8"></a>有人喜见施主而不赞叹，<a id="a-E9"></a>以其邪见不识施果故。<a id="a-EA"></a>如是，<a id="a-EB"></a>各各不能具足。<a id="a-EC"></a>菩萨大悲心，<a id="a-ED"></a>深爱善法故，<a id="a-EE"></a>能行四事，<a id="a-EF"></a>如上说。<a id="a-EG"></a>菩萨若但自布施，<a id="a-EH"></a>不教他人，<a id="a-EI"></a>但能今世少许利益。<a id="a-EJ"></a>是众生随业因缘堕贫穷处，<a id="a-EK"></a>是故菩萨教众生言：<a id="a-EL"></a>“我不惜财物，<a id="a-EM"></a>我虽多施汝，<a id="a-EN"></a>汝亦不得持至后世；<a id="a-EO"></a>汝今当自作，<a id="a-EP"></a>后当自得。<a id="a-EQ"></a>”以布施实功德，<a id="a-ER"></a>种种因缘教众生行施。<a id="a-ES"></a>见行施者虽是破戒恶人，<a id="a-ET"></a>但念其好心布施之德，<a id="a-EU"></a>不念其恶，<a id="a-EV"></a>是故欢喜赞叹。<a id="a-EW"></a>复次，<a id="a-EX"></a>见三宝无尽福田中施故，<a id="a-EY"></a>福不尽，<a id="a-EZ"></a>必至佛道，<a id="a-Ea"></a>观其未来无尽功德故欢喜。<a id="a-Eb"></a>行是四种布施，<a id="a-Ec"></a>世世财富。<a id="a-Ed"></a>是菩萨虽不为财富布施，<a id="a-Ee"></a>未具足阿耨多罗三藐三菩提，<a id="a-Ef"></a>六波罗蜜等法中间而财富自至；<a id="a-Eg"></a>譬如人为榖故种禾，<a id="a-Eh"></a>而稿草自至。<a id="a-Ei"></a>菩萨得财物报时，<a id="a-Ej"></a>离悭贪心，<a id="a-Ek"></a>随众生意布施，<a id="a-El"></a>须食与食等。</p>
  <p id="aEm">问曰：<a id="a-En"></a>是菩萨布施时，<a id="a-Eo"></a>先施何等人？</p>
  <p id="aEp">答曰：<a id="a-Eq"></a>是菩萨虽因众生起大悲心，<a id="a-Er"></a>而菩萨布施，<a id="a-Es"></a>必先供养诸佛、<a id="a-Et"></a>大菩萨、<a id="a-Eu"></a>辟支佛、<a id="a-Ev"></a>阿罗汉及诸圣人。<a id="a-Ew"></a>若无圣人，<a id="a-Ex"></a>次第施持戒、<a id="a-Ey"></a>精进、<a id="a-Ez"></a>禅定、<a id="a-F0"></a>智慧离欲人。<a id="a-F1"></a>若无此人，<a id="a-F2"></a>施一切出家佛弟子。<a id="a-F3"></a>若无是人，<a id="a-F4"></a>次施持五戒、<a id="a-F5"></a>行十善道，<a id="a-F6"></a>及持一日戒、<a id="a-F7"></a>三归。<a id="a-F8"></a>若无此人，<a id="a-F9"></a>次施中人非正非邪者。<a id="a-FA"></a>若无此人，<a id="a-FB"></a>次施五逆恶人，<a id="a-FC"></a>及诸畜生；<a id="a-FD"></a>不可不与，<a id="a-FE"></a>菩萨以施摄一切众生故。<a id="a-FF"></a>有人言：<a id="a-FG"></a>“应先布施五逆罪人断善根者，<a id="a-FH"></a>贫穷、<a id="a-FI"></a>老病、<a id="a-FJ"></a>下贱、<a id="a-FK"></a>乞丐者，<a id="a-FL"></a>乃至畜生。<a id="a-FM"></a>譬如慈母多有众子，<a id="a-FN"></a>先念羸病，<a id="a-FO"></a>给其所须；<a id="a-FP"></a>又如菩萨为饿虎欲食子故，<a id="a-FQ"></a>以身施之。<a id="a-FR"></a>”</p>
  <p id="aFS">问曰：<a id="a-FT"></a>如是种种，<a id="a-FU"></a>应先施何者？</p>
  <p id="aFV">答曰：<a id="a-FW"></a>一切众生皆是菩萨福田，<a id="a-FX"></a>能生大悲故，<a id="a-FY"></a>菩萨常欲以阿耨多罗三藐三菩提施众生，<a id="a-FZ"></a>何况衣食等而有分别？<a id="a-Fa"></a>又菩萨得无生忍法，<a id="a-Fb"></a>平等无差；<a id="a-Fc"></a>未得无生忍者，<a id="a-Fd"></a>或慈悲心多，<a id="a-Fe"></a>或分别心多，<a id="a-Ff"></a>此二心不得俱行。<a id="a-Fg"></a>悲心多者，<a id="a-Fh"></a>先施贫穷恶人，<a id="a-Fi"></a>作是念：<a id="a-Fj"></a>“种福田中，<a id="a-Fk"></a>果报虽大，<a id="a-Fl"></a>怜愍众生故，<a id="a-Fm"></a>先利贫者。<a id="a-Fn"></a>”如是田虽不良，<a id="a-Fo"></a>以慈悲心，<a id="a-Fp"></a>得大果报。<a id="a-Fq"></a>分别心多者，<a id="a-Fr"></a>作是念：<a id="a-Fs"></a>“诸佛有无量功德故，<a id="a-Ft"></a>应先供养。<a id="a-Fu"></a>”以分别诸法，<a id="a-Fv"></a>著佛身故心小，<a id="a-Fw"></a>其心虽小，<a id="a-Fx"></a>福田良故，<a id="a-Fy"></a>功德亦大。<a id="a-Fz"></a>若得诸法实相，<a id="a-G0"></a>入般若波罗蜜方便力中，<a id="a-G1"></a>心得自在，<a id="a-G2"></a>二事俱行，<a id="a-G3"></a>慈愍众生，<a id="a-G4"></a>又视皆如佛。<a id="a-G5"></a>如是等菩萨随因缘行布施。</p>
  <p id="aG6">问曰：<a id="a-G7"></a>经何以不言与衣食等，<a id="a-G8"></a>而言须食与食？</p>
  <p id="aG9">答曰：<a id="a-GA"></a>有人须食与饮，<a id="a-GB"></a>须饮与衣，<a id="a-GC"></a>以不称受者意故，<a id="a-GD"></a>福德少故，<a id="a-GE"></a>是故言须食与食。</p>
  <p id="aGF">问曰：<a id="a-GG"></a>有人若羞若怖，<a id="a-GH"></a>虽有所须，<a id="a-GI"></a>不能发言，<a id="a-GJ"></a>云何知其所须？</p>
  <p id="aGK">答曰：<a id="a-GL"></a>菩萨观其相貌，<a id="a-GM"></a>随时所须，<a id="a-GN"></a>土地所宜；<a id="a-GO"></a>或有知他心者，<a id="a-GP"></a>资生之具，<a id="a-GQ"></a>随意而与。<a id="a-GR"></a>是人因是布施，<a id="a-GS"></a>得成戒众。<a id="a-GT"></a>复作是念：<a id="a-GU"></a>“我怜愍众生，<a id="a-GV"></a>以衣食布施，<a id="a-GW"></a>所益甚少，<a id="a-GX"></a>不如持戒，<a id="a-GY"></a>常以无恼无畏施于众生。<a id="a-GZ"></a>”菩萨住是持戒中，<a id="a-Ga"></a>为守护戒故，<a id="a-Gb"></a>生禅定；<a id="a-Gc"></a>心不散清净故，<a id="a-Gd"></a>得成慧众。<a id="a-Ge"></a>无戏论舍著是慧相，<a id="a-Gf"></a>以是慧破诸烦恼缚，<a id="a-Gg"></a>得解脱众；<a id="a-Gh"></a>了了知见证解脱故，<a id="a-Gi"></a>名解脱知见众。<a id="a-Gj"></a>是人先行布施及五众因缘故，<a id="a-Gk"></a>过声闻、<a id="a-Gl"></a>辟支佛地，<a id="a-Gm"></a>入菩萨位。</p>
  <p id="aGn">问曰：<a id="a-Go"></a>菩萨应行六波罗蜜，<a id="a-Gp"></a>入菩萨位，<a id="a-Gq"></a>此中何以说五众？</p>
  <p id="aGr">答曰：<a id="a-Gs"></a>法虽一，<a id="a-Gt"></a>以种种异名说，<a id="a-Gu"></a>是故说五众无咎。<a id="a-Gv"></a>是人从一波罗蜜中，<a id="a-Gw"></a>欲起诸波罗蜜，<a id="a-Gx"></a>布施为主，<a id="a-Gy"></a>已先说。<a id="a-Gz"></a>持戒众名尸波罗蜜，<a id="a-H0"></a>定众、<a id="a-H1"></a>解脱众名禅波罗蜜，<a id="a-H2"></a>慧众、<a id="a-H3"></a>解脱知见众是般若波罗蜜。<a id="a-H4"></a>行诸波罗蜜时，<a id="a-H5"></a>能忍诸恶事，<a id="a-H6"></a>是名羼提波罗蜜。<a id="a-H7"></a>能起诸波罗蜜，<a id="a-H8"></a>不休不息，<a id="a-H9"></a>是名毗梨耶波罗蜜。</p>
  <p id="aHA">问曰：<a id="a-HB"></a>若尔者，<a id="a-HC"></a>何以不但说诸波罗蜜名，<a id="a-HD"></a>而说五众？</p>
  <p id="aHE">答曰：<a id="a-HF"></a>是人欲入菩萨位，<a id="a-HG"></a>此中不但以持戒、<a id="a-HH"></a>禅定，<a id="a-HI"></a>得和合众戒、<a id="a-HJ"></a>清净戒、<a id="a-HK"></a>无尽戒；<a id="a-HL"></a>以要言之，<a id="a-HM"></a>摄一切戒名为戒众，<a id="a-HN"></a>能破烦恼，<a id="a-HO"></a>过二乘，<a id="a-HP"></a>入菩萨位。<a id="a-HQ"></a>譬如一人、<a id="a-HR"></a>二人，<a id="a-HS"></a>不名为军，<a id="a-HT"></a>和合多人，<a id="a-HU"></a>乃成为军，<a id="a-HV"></a>能破怨敌。<a id="a-HW"></a>余众亦如是。<a id="a-HX"></a>菩萨自得禅定等众，<a id="a-HY"></a>亦令众生得，<a id="a-HZ"></a>是名菩萨教化众生。<a id="a-Ha"></a>教化众生已，<a id="a-Hb"></a>持自功德及众生功德，<a id="a-Hc"></a>尽回向净佛国土；<a id="a-Hd"></a>具此二法，<a id="a-He"></a>即得一切种智，<a id="a-Hf"></a>转法轮，<a id="a-Hg"></a>以三乘度众生，<a id="a-Hh"></a>是名菩萨次第行、<a id="a-Hi"></a>次第学、<a id="a-Hj"></a>次第道。<a id="a-Hk"></a>先粗后细，<a id="a-Hl"></a>先易后难，<a id="a-Hm"></a>渐渐习学，<a id="a-Hn"></a>名为次第。<a id="a-Ho"></a>余五波罗蜜，<a id="a-Hp"></a>亦应随义分别。<a id="a-Hq"></a>诸法性虽无所有，<a id="a-Hr"></a>而随世谛行，<a id="a-Hs"></a>为破颠倒故。</p>
  <p id="aHt">复次，<a id="a-Hu"></a>念佛等六念，<a id="a-Hv"></a>是初次第行，<a id="a-Hw"></a>以易行易得故。</p>
  <p id="aHx">问曰：<a id="a-Hy"></a>六念中亦言不以色念佛，<a id="a-Hz"></a>云何言易？</p>
  <p id="aI0">答曰：<a id="a-I1"></a>有法共行，<a id="a-I2"></a>故名为易；<a id="a-I3"></a>譬如服苦药，<a id="a-I4"></a>以蜜下之则易。<a id="a-I5"></a>六念义，<a id="a-I6"></a>如初品中广说。<a id="a-I7"></a>六波罗蜜、<a id="a-I8"></a>六念等，<a id="a-I9"></a>柔软易行，<a id="a-IA"></a>不生邪见，<a id="a-IB"></a>是菩萨次第学法。<a id="a-IC"></a>余三解脱门等，<a id="a-ID"></a>思惟筹量，<a id="a-IE"></a>或生邪见故，<a id="a-IF"></a>不说。</p>
  <p id="aIG">此中须菩提难：<a id="a-IH"></a>世尊，<a id="a-II"></a>若实无所有，<a id="a-IJ"></a>云何有次第行等？<a id="a-IK"></a>佛反问须菩提：<a id="a-IL"></a>汝以声闻智慧，<a id="a-IM"></a>见色等法是一定实法不？<a id="a-IN"></a>答言：<a id="a-IO"></a>不见色等一切法，<a id="a-IP"></a>但从因缘和合，<a id="a-IQ"></a>假有其名，<a id="a-IR"></a>无有定实，<a id="a-IS"></a>云何言有？<a id="a-IT"></a>佛语须菩提：<a id="a-IU"></a>汝若不见实定有，<a id="a-IV"></a>云何以次第等难空？<a id="a-IW"></a>而次第法不离于空。</p>
  <p id="aIX">尔时，<a id="a-IY"></a>须菩提受解了了，<a id="a-IZ"></a>是故说：<a id="a-Ia"></a>我无所疑，<a id="a-Ib"></a>为当来世求三乘人，<a id="a-Ic"></a>闻佛说空无所有性，<a id="a-Id"></a>以罪重智钝故，<a id="a-Ie"></a>取空相，<a id="a-If"></a>便言谁垢谁净？<a id="a-Ig"></a>凡夫恶人，<a id="a-Ih"></a>何以名垢？<a id="a-Ii"></a>出家得道人，<a id="a-Ij"></a>何以名净？<a id="a-Ik"></a>是人不解佛语深义，<a id="a-Il"></a>以何事而说，<a id="a-Im"></a>著是空故，<a id="a-In"></a>言何用持戒等为？<a id="a-Io"></a>以是因缘，<a id="a-Ip"></a>即生邪见，<a id="a-Iq"></a>破正见；<a id="a-Ir"></a>破正见故，<a id="a-Is"></a>以少因缘而破戒及威仪，<a id="a-It"></a>无所畏忌。<a id="a-Iu"></a>出家人资仰白衣，<a id="a-Iv"></a>便妄语求利衣食等，<a id="a-Iw"></a>破于正命等。<a id="a-Ix"></a>种此罪故，<a id="a-Iy"></a>堕三恶道，<a id="a-Iz"></a>或重于白衣。<a id="a-J0"></a>见有是失，<a id="a-J1"></a>故问佛。<a id="a-J2"></a>我已得道，<a id="a-J3"></a>于诸法无所受，<a id="a-J4"></a>又常闻佛说空法，<a id="a-J5"></a>云何戏论生疑？<a id="a-J6"></a>又我常修无诤三昧，<a id="a-J7"></a>怜愍众生，<a id="a-J8"></a>是故问佛。</p>
  <p data-pb></p>
  <h2 id="aJ9">释一念具万行品第七十六（经作一念品）</h2>
  <p id="aJA">【经】须菩提白佛言：<a id="a-JB"></a>“世尊，<a id="a-JC"></a>若一切法性无所有，<a id="a-JD"></a>菩萨见何等利益故，<a id="a-JE"></a>为众生求阿耨多罗三藐三菩提？<a id="a-JF"></a>”</p>
  <p id="aJG">佛告须菩提：<a id="a-JH"></a>“以一切法性无所有故，<a id="a-JI"></a>菩萨为众生求阿耨多罗三藐三菩提。<a id="a-JJ"></a>何以故？<a id="a-JK"></a>须菩提，<a id="a-JL"></a>诸有得、<a id="a-JM"></a>有著者，<a id="a-JN"></a>难可解脱。<a id="a-JO"></a>须菩提，<a id="a-JP"></a>诸得相者，<a id="a-JQ"></a>无有道，<a id="a-JR"></a>无有果，<a id="a-JS"></a>无有阿耨多罗三藐三菩提。<a id="a-JT"></a>”</p>
  <p id="aJU">须菩提白佛言：<a id="a-JV"></a>“世尊，<a id="a-JW"></a>无得相者，<a id="a-JX"></a>有道、<a id="a-JY"></a>有果、<a id="a-JZ"></a>有阿耨多罗三藐三菩提不？<a id="a-Ja"></a>”</p>
  <p id="aJb">“须菩提，<a id="a-Jc"></a>无所得即是道，<a id="a-Jd"></a>即是果，<a id="a-Je"></a>即是阿耨多罗三藐三菩提，<a id="a-Jf"></a>法性不坏故。<a id="a-Jg"></a>若无所得法欲得道，<a id="a-Jh"></a>欲得果，<a id="a-Ji"></a>欲得阿耨多罗三藐三菩提，<a id="a-Jj"></a>为欲坏法性。<a id="a-Jk"></a>”</p>
  <p id="aJl">须菩提白佛言：<a id="a-Jm"></a>“世尊，<a id="a-Jn"></a>若无所得法即是道，<a id="a-Jo"></a>即是果，<a id="a-Jp"></a>即是阿耨多罗三藐三菩提，<a id="a-Jq"></a>云何有菩萨初地乃至十地？<a id="a-Jr"></a>云何有无生忍法？<a id="a-Js"></a>云何有报得神通？<a id="a-Jt"></a>云何有报得布施、<a id="a-Ju"></a>持戒、<a id="a-Jv"></a>忍辱、<a id="a-Jw"></a>精进、<a id="a-Jx"></a>禅定、<a id="a-Jy"></a>智慧？<a id="a-Jz"></a>住是果报法中能成就众生，<a id="a-K0"></a>能净佛国土，<a id="a-K1"></a>及供养诸佛，<a id="a-K2"></a>衣服、<a id="a-K3"></a>饮食，<a id="a-K4"></a>香华、<a id="a-K5"></a>缨络，<a id="a-K6"></a>房舍卧具、<a id="a-K7"></a>灯烛，<a id="a-K8"></a>种种资生所须之具，<a id="a-K9"></a>乃至得阿耨多罗三藐三菩提，<a id="a-KA"></a>不断是福德？<a id="a-KB"></a>乃至般涅槃后舍利，<a id="a-KC"></a>及弟子得供养，<a id="a-KD"></a>尔乃灭尽？<a id="a-KE"></a>”</p>
  <p id="aKF">佛告须菩提：<a id="a-KG"></a>“以诸法无所得相故，<a id="a-KH"></a>得菩萨初地乃至十地，<a id="a-KI"></a>有报得五神通，<a id="a-KJ"></a>布施、<a id="a-KK"></a>持戒、<a id="a-KL"></a>忍辱、<a id="a-KM"></a>精进、<a id="a-KN"></a>禅定、<a id="a-KO"></a>智慧，<a id="a-KP"></a>成就众生，<a id="a-KQ"></a>净佛国土；<a id="a-KR"></a>亦以善根因缘故，<a id="a-KS"></a>能利益众生，<a id="a-KT"></a>乃至般涅槃后舍利，<a id="a-KU"></a>及弟子得供养。<a id="a-KV"></a>”</p>
  <p id="aKW">须菩提白佛言：<a id="a-KX"></a>“世尊，<a id="a-KY"></a>若诸法无所得相，<a id="a-KZ"></a>布施、<a id="a-Ka"></a>持戒、<a id="a-Kb"></a>忍辱、<a id="a-Kc"></a>精进、<a id="a-Kd"></a>禅定、<a id="a-Ke"></a>智慧、<a id="a-Kf"></a>诸神通，<a id="a-Kg"></a>有何差别？<a id="a-Kh"></a>”</p>
  <p id="aKi">佛告须菩提：<a id="a-Kj"></a>“无所得法，<a id="a-Kk"></a>布施、<a id="a-Kl"></a>持戒、<a id="a-Km"></a>忍辱、<a id="a-Kn"></a>精进、<a id="a-Ko"></a>禅定、<a id="a-Kp"></a>智慧、<a id="a-Kq"></a>神通，<a id="a-Kr"></a>无有差别。<a id="a-Ks"></a>以众生著布施乃至神通故，<a id="a-Kt"></a>分别说。<a id="a-Ku"></a>”</p>
  <p id="aKv">“世尊，<a id="a-Kw"></a>云何无所得法布施，<a id="a-Kx"></a>乃至神通无有差别？<a id="a-Ky"></a>”</p>
  <p id="aKz">“须菩提，<a id="a-L0"></a>菩萨摩诃萨行般若波罗蜜时，<a id="a-L1"></a>不得布施，<a id="a-L2"></a>施者、<a id="a-L3"></a>受者皆不可得而行布施，<a id="a-L4"></a>不得戒而持戒，<a id="a-L5"></a>不得忍而行忍，<a id="a-L6"></a>不得精进而行精进，<a id="a-L7"></a>不得禅而行禅，<a id="a-L8"></a>不得智慧而行智慧，<a id="a-L9"></a>不得神通而行神通，<a id="a-LA"></a>不得四念处而行四念处，<a id="a-LB"></a>乃至不得八圣道分而行八圣道分，<a id="a-LC"></a>不得空三昧、<a id="a-LD"></a>无相、<a id="a-LE"></a>无作三昧而行空、<a id="a-LF"></a>无相、<a id="a-LG"></a>无作三昧，<a id="a-LH"></a>不得众生而成就众生，<a id="a-LI"></a>不得佛国土而净佛国土，<a id="a-LJ"></a>不得诸佛法而得阿耨多罗三藐三菩提。<a id="a-LK"></a>须菩提，<a id="a-LL"></a>菩萨摩诃萨，<a id="a-LM"></a>应如是行无所得般若波罗蜜！<a id="a-LN"></a>菩萨摩诃萨行是无所得般若波罗蜜时，<a id="a-LO"></a>魔若魔天不能破坏。<a id="a-LP"></a>”</p>
  <p id="aLQ">须菩提白佛言：<a id="a-LR"></a>“世尊，<a id="a-LS"></a>云何菩萨摩诃萨行般若波罗蜜时，<a id="a-LT"></a>一念中具足行六波罗蜜、<a id="a-LU"></a>四禅、<a id="a-LV"></a>四无量心、<a id="a-LW"></a>四无色定，<a id="a-LX"></a>四念处、<a id="a-LY"></a>四正勤、<a id="a-LZ"></a>四如意足、<a id="a-La"></a>五根、<a id="a-Lb"></a>五力、<a id="a-Lc"></a>七觉分、<a id="a-Ld"></a>八圣道分，<a id="a-Le"></a>三解脱门，<a id="a-Lf"></a>佛十力、<a id="a-Lg"></a>四无所畏、<a id="a-Lh"></a>四无碍智、<a id="a-Li"></a>十八不共法、<a id="a-Lj"></a>大慈大悲、<a id="a-Lk"></a>三十二相、<a id="a-Ll"></a>八十随形好？<a id="a-Lm"></a>”</p>
  <p id="aLn">佛告须菩提：<a id="a-Lo"></a>“菩萨摩诃萨所有布施，<a id="a-Lp"></a>不远离般若波罗蜜；<a id="a-Lq"></a>所修持戒、<a id="a-Lr"></a>忍辱、<a id="a-Ls"></a>精进、<a id="a-Lt"></a>禅定，<a id="a-Lu"></a>不远离般若波罗蜜；<a id="a-Lv"></a>四禅、<a id="a-Lw"></a>四无量心、<a id="a-Lx"></a>四无色定、<a id="a-Ly"></a>修四念处乃至八十随形好，<a id="a-Lz"></a>不远离般若波罗蜜。<a id="a-M0"></a>”</p>
  <p id="aM1">须菩提白佛言：<a id="a-M2"></a>“世尊，<a id="a-M3"></a>云何菩萨摩诃萨不远离般若波罗蜜故，<a id="a-M4"></a>一念中具足行六波罗蜜，<a id="a-M5"></a>乃至八十随形好？<a id="a-M6"></a>”</p>
  <p id="aM7">佛言：<a id="a-M8"></a>“菩萨行般若波罗蜜时，<a id="a-M9"></a>所有布施，<a id="a-MA"></a>不远离般若波罗蜜不二相，<a id="a-MB"></a>持戒时亦不二相，<a id="a-MC"></a>修忍辱、<a id="a-MD"></a>勤精进、<a id="a-ME"></a>入禅定亦不二相，<a id="a-MF"></a>乃至八十随形好亦不二相。<a id="a-MG"></a>”</p>
  <p id="aMH">须菩提白佛言：<a id="a-MI"></a>“世尊，<a id="a-MJ"></a>云何菩萨摩诃萨布施时不二相，<a id="a-MK"></a>乃至修八十随形好不二相？<a id="a-ML"></a>”</p>
  <p id="aMM">“须菩提，<a id="a-MN"></a>菩萨摩诃萨行般若波罗蜜时，<a id="a-MO"></a>欲具足檀波罗蜜，<a id="a-MP"></a>檀波罗蜜中摄诸波罗蜜，<a id="a-MQ"></a>及四念处乃至八十随形好。<a id="a-MR"></a>”</p>
  <p id="aMS">“世尊，<a id="a-MT"></a>云何菩萨布施时摄诸无漏法？<a id="a-MU"></a>”</p>
  <p id="aMV">佛告须菩提：<a id="a-MW"></a>“若菩萨摩诃萨行般若波罗蜜，<a id="a-MX"></a>住无漏心布施，<a id="a-MY"></a>于无漏心中不见相，<a id="a-MZ"></a>所谓谁施、<a id="a-Ma"></a>谁受、<a id="a-Mb"></a>所施何物，<a id="a-Mc"></a>以是无相心、<a id="a-Md"></a>无漏心、<a id="a-Me"></a>断爱断悭贪心而行布施，<a id="a-Mf"></a>是时不见布施，<a id="a-Mg"></a>乃至不见阿耨多罗三藐三菩提法。<a id="a-Mh"></a>是菩萨以无相心、<a id="a-Mi"></a>无漏心持戒，<a id="a-Mj"></a>不见是戒，<a id="a-Mk"></a>乃至不见一切佛法；<a id="a-Ml"></a>无相心、<a id="a-Mm"></a>无漏心忍辱，<a id="a-Mn"></a>不见是忍，<a id="a-Mo"></a>乃至不见一切佛法；<a id="a-Mp"></a>以无相心、<a id="a-Mq"></a>无漏心精进，<a id="a-Mr"></a>不见是精进，<a id="a-Ms"></a>乃至不见一切佛法；<a id="a-Mt"></a>以无相心、<a id="a-Mu"></a>无漏心入禅定，<a id="a-Mv"></a>不见是禅定，<a id="a-Mw"></a>乃至不见一切佛法；<a id="a-Mx"></a>以无相心、<a id="a-My"></a>无漏心修习智慧，<a id="a-Mz"></a>不见是智慧，<a id="a-N0"></a>乃至不见一切佛法；<a id="a-N1"></a>以无相心、<a id="a-N2"></a>无漏心修四念处，<a id="a-N3"></a>不见是四念处，<a id="a-N4"></a>乃至八十随形好。<a id="a-N5"></a>”</p>
  <p id="aN6">“世尊，<a id="a-N7"></a>若诸法无相、<a id="a-N8"></a>无作，<a id="a-N9"></a>云何具足檀波罗蜜、<a id="a-NA"></a>尸波罗蜜、<a id="a-NB"></a>羼提波罗蜜、<a id="a-NC"></a>毗梨耶波罗蜜、<a id="a-ND"></a>禅波罗蜜、<a id="a-NE"></a>般若波罗蜜？<a id="a-NF"></a>云何具足四念处、<a id="a-NG"></a>四正勤、<a id="a-NH"></a>四如意足、<a id="a-NI"></a>五根、<a id="a-NJ"></a>五力、<a id="a-NK"></a>七觉分、<a id="a-NL"></a>八圣道分？<a id="a-NM"></a>云何具足空三昧、<a id="a-NN"></a>无相、<a id="a-NO"></a>无作三昧，<a id="a-NP"></a>佛十力、<a id="a-NQ"></a>四无所畏、<a id="a-NR"></a>四无碍智、<a id="a-NS"></a>十八不共法、<a id="a-NT"></a>大慈大悲？<a id="a-NU"></a>云何具足三十二相、<a id="a-NV"></a>八十随形好？<a id="a-NW"></a>”</p>
  <p id="aNX">佛告须菩提：<a id="a-NY"></a>“菩萨摩诃萨行般若波罗蜜，<a id="a-NZ"></a>以无相心、<a id="a-Na"></a>无漏心布施，<a id="a-Nb"></a>须食与食，<a id="a-Nc"></a>乃至种种所须，<a id="a-Nd"></a>尽给与之，<a id="a-Ne"></a>若内若外、<a id="a-Nf"></a>若支解其身、<a id="a-Ng"></a>若国城妻子，<a id="a-Nh"></a>布施众生。<a id="a-Ni"></a>若有人来与菩萨言：<a id="a-Nj"></a>‘何用是布施为？<a id="a-Nk"></a>是无所益！<a id="a-Nl"></a>’行般若波罗蜜菩萨作是念：<a id="a-Nm"></a>‘是人虽来诃我布施，<a id="a-Nn"></a>我终不悔，<a id="a-No"></a>我当勤行布施，<a id="a-Np"></a>不应不与。<a id="a-Nq"></a>’施已，<a id="a-Nr"></a>与一切众生共之，<a id="a-Ns"></a>回向阿耨多罗三藐三菩提，<a id="a-Nt"></a>亦不见是相，<a id="a-Nu"></a>谁施？<a id="a-Nv"></a>谁受？<a id="a-Nw"></a>所施何物？<a id="a-Nx"></a>回向者谁？<a id="a-Ny"></a>何等是回向法？<a id="a-Nz"></a>何等是回向处？<a id="a-O0"></a>所谓阿耨多罗三藐三菩提，<a id="a-O1"></a>是相皆不可见。<a id="a-O2"></a>何以故？<a id="a-O3"></a>一切法以内空故空，<a id="a-O4"></a>外空故空，<a id="a-O5"></a>内外空故空，<a id="a-O6"></a>空空、<a id="a-O7"></a>有为空、<a id="a-O8"></a>无为空、<a id="a-O9"></a>毕竟空、<a id="a-OA"></a>无始空、<a id="a-OB"></a>散空、<a id="a-OC"></a>性空、<a id="a-OD"></a>一切法空、<a id="a-OE"></a>自相空故空。<a id="a-OF"></a>如是观，<a id="a-OG"></a>作是念：<a id="a-OH"></a>‘回向者谁？<a id="a-OI"></a>回向何处？<a id="a-OJ"></a>用何法回向？<a id="a-OK"></a>’是名正回向。<a id="a-OL"></a>尔时，<a id="a-OM"></a>菩萨能成就众生，<a id="a-ON"></a>净佛国土，<a id="a-OO"></a>能具足檀波罗蜜、<a id="a-OP"></a>尸罗波罗蜜、<a id="a-OQ"></a>羼提波罗蜜、<a id="a-OR"></a>毗梨耶波罗蜜、<a id="a-OS"></a>禅波罗蜜、<a id="a-OT"></a>般若波罗蜜，<a id="a-OU"></a>乃至三十七助道法，<a id="a-OV"></a>空、<a id="a-OW"></a>无相、<a id="a-OX"></a>无作三昧，<a id="a-OY"></a>乃至十八不共法。<a id="a-OZ"></a>是菩萨如是具足檀波罗蜜而不受世间果报。<a id="a-Oa"></a>譬如他化自在诸天，<a id="a-Ob"></a>随意所须，<a id="a-Oc"></a>即皆得之；<a id="a-Od"></a>菩萨亦如是，<a id="a-Oe"></a>心生所愿，<a id="a-Of"></a>随意即得。<a id="a-Og"></a>是菩萨摩诃萨，<a id="a-Oh"></a>以是布施果报故，<a id="a-Oi"></a>能供养诸佛，<a id="a-Oj"></a>亦能满足一切众生，<a id="a-Ok"></a>天及人、<a id="a-Ol"></a>阿修罗。<a id="a-Om"></a>是菩萨以檀波罗蜜摄取众生、<a id="a-On"></a>用方便力，<a id="a-Oo"></a>以三乘法度脱众生。<a id="a-Op"></a>如是，<a id="a-Oq"></a>须菩提，<a id="a-Or"></a>菩萨摩诃萨于无相、<a id="a-Os"></a>无得、<a id="a-Ot"></a>无作诸法中，<a id="a-Ou"></a>具足檀波罗蜜。</p>
  <p id="aOv">“须菩提，<a id="a-Ow"></a>菩萨摩诃萨云何于无相、<a id="a-Ox"></a>无得、<a id="a-Oy"></a>无作法中，<a id="a-Oz"></a>具足尸罗波罗蜜？<a id="a-P0"></a>须菩提，<a id="a-P1"></a>是菩萨摩诃萨行尸波罗蜜时，<a id="a-P2"></a>持种种戒，<a id="a-P3"></a>所谓圣无漏入八圣道戒、<a id="a-P4"></a>自然戒、<a id="a-P5"></a>报得戒、<a id="a-P6"></a>受得戒、<a id="a-P7"></a>心生戒，<a id="a-P8"></a>如是等不缺、<a id="a-P9"></a>不破、<a id="a-PA"></a>不杂、<a id="a-PB"></a>不浊、<a id="a-PC"></a>不著、<a id="a-PD"></a>自在戒，<a id="a-PE"></a>智所赞戒。<a id="a-PF"></a>用是戒，<a id="a-PG"></a>无所取：<a id="a-PH"></a>若色，<a id="a-PI"></a>若受、<a id="a-PJ"></a>想、<a id="a-PK"></a>行、<a id="a-PL"></a>识；<a id="a-PM"></a>若三十二相、<a id="a-PN"></a>八十随形好；<a id="a-PO"></a>若刹利大姓、<a id="a-PP"></a>若婆罗门大姓、<a id="a-PQ"></a>居士大家；<a id="a-PR"></a>四天王天、<a id="a-PS"></a>三十三天、<a id="a-PT"></a>夜摩天、<a id="a-PU"></a>兜率陀天、<a id="a-PV"></a>化乐天、<a id="a-PW"></a>他化自在天、<a id="a-PX"></a>梵众天、<a id="a-PY"></a>光音天、<a id="a-PZ"></a>遍净天、<a id="a-Pa"></a>广果天、<a id="a-Pb"></a>无想天、<a id="a-Pc"></a>无烦天、<a id="a-Pd"></a>无热天、<a id="a-Pe"></a>妙见天、<a id="a-Pf"></a>喜见天、<a id="a-Pg"></a>阿迦尼吒天、<a id="a-Ph"></a>空处天、<a id="a-Pi"></a>识处天、<a id="a-Pj"></a>无所有处天、<a id="a-Pk"></a>非有想非无想处天；<a id="a-Pl"></a>若须陀洹果、<a id="a-Pm"></a>若斯陀含果、<a id="a-Pn"></a>若阿那含果、<a id="a-Po"></a>若阿罗汉果、<a id="a-Pp"></a>若辟支佛道；<a id="a-Pq"></a>若转轮圣王、<a id="a-Pr"></a>若天王。<a id="a-Ps"></a>但为一切众生共之，<a id="a-Pt"></a>回向阿耨多罗三藐三菩提。<a id="a-Pu"></a>以无相、<a id="a-Pv"></a>无得、<a id="a-Pw"></a>无二回向，<a id="a-Px"></a>为世俗法故，<a id="a-Py"></a>非第一实义。<a id="a-Pz"></a>是菩萨具足尸罗波罗蜜，<a id="a-Q0"></a>以方便力起四禅，<a id="a-Q1"></a>不味著故得五神通。<a id="a-Q2"></a>因四禅得天眼，<a id="a-Q3"></a>是菩萨住二种天眼：<a id="a-Q4"></a>修得、<a id="a-Q5"></a>报得。<a id="a-Q6"></a>得天眼已，<a id="a-Q7"></a>见东方现在诸佛，<a id="a-Q8"></a>乃至得阿耨多罗三藐三菩提，<a id="a-Q9"></a>如所见事不失。<a id="a-QA"></a>南西北方、<a id="a-QB"></a>四维、<a id="a-QC"></a>上、<a id="a-QD"></a>下现在诸佛，<a id="a-QE"></a>乃至得阿耨多罗三藐三菩提，<a id="a-QF"></a>如所见不失。<a id="a-QG"></a>是菩萨用天耳净，<a id="a-QH"></a>过于人耳，<a id="a-QI"></a>闻十方诸佛说法，<a id="a-QJ"></a>如所闻不失，<a id="a-QK"></a>能自饶益，<a id="a-QL"></a>亦益他人。<a id="a-QM"></a>是菩萨以知他心智，<a id="a-QN"></a>知十方诸佛心，<a id="a-QO"></a>及知一切众生心，<a id="a-QP"></a>亦能饶益一切众生。<a id="a-QQ"></a>是菩萨用宿命智，<a id="a-QR"></a>知过去诸业因缘，<a id="a-QS"></a>是诸业因缘不失故，<a id="a-QT"></a>是众生在在处处所生悉知。<a id="a-QU"></a>是菩萨用是漏尽智，<a id="a-QV"></a>令众生得须陀洹果乃至阿罗汉果、<a id="a-QW"></a>辟支佛道，<a id="a-QX"></a>在在处处能令众生入善法中。<a id="a-QY"></a>如是，<a id="a-QZ"></a>须菩提，<a id="a-Qa"></a>菩萨摩诃萨于诸法无相、<a id="a-Qb"></a>无得、<a id="a-Qc"></a>无作，<a id="a-Qd"></a>具足尸罗波罗蜜。<a id="a-Qe"></a>”</p>
  <p id="aQf">“世尊，<a id="a-Qg"></a>云何诸法无相、<a id="a-Qh"></a>无作、<a id="a-Qi"></a>无得，<a id="a-Qj"></a>菩萨摩诃萨能具足羼提波罗蜜？<a id="a-Qk"></a>”</p>
  <p id="aQl">“须菩提，<a id="a-Qm"></a>菩萨摩诃萨，<a id="a-Qn"></a>从初发意已来，<a id="a-Qo"></a>乃至坐道场，<a id="a-Qp"></a>于其中间，<a id="a-Qq"></a>若一切众生来，<a id="a-Qr"></a>以瓦石、<a id="a-Qs"></a>刀杖加是菩萨，<a id="a-Qt"></a>菩萨是时不起瞋心，<a id="a-Qu"></a>乃至不生一念。<a id="a-Qv"></a>尔时，<a id="a-Qw"></a>菩萨应修二种忍：<a id="a-Qx"></a>一者、<a id="a-Qy"></a>一切众生恶口骂詈，<a id="a-Qz"></a>若加刀杖、<a id="a-R0"></a>瓦石，<a id="a-R1"></a>瞋心不起；<a id="a-R2"></a>二者、<a id="a-R3"></a>一切法无生。<a id="a-R4"></a>无生法忍菩萨，<a id="a-R5"></a>若人来恶口骂詈，<a id="a-R6"></a>或以瓦石、<a id="a-R7"></a>刀杖加之。<a id="a-R8"></a>尔时，<a id="a-R9"></a>菩萨应如是思惟：<a id="a-RA"></a>‘骂我者谁？<a id="a-RB"></a>讥诃者谁？<a id="a-RC"></a>打掷者谁？<a id="a-RD"></a>谁有受者？<a id="a-RE"></a>’是时菩萨应思惟诸法实性，<a id="a-RF"></a>所谓毕竟空，<a id="a-RG"></a>无法、<a id="a-RH"></a>无众生；<a id="a-RI"></a>诸法尚不可得，<a id="a-RJ"></a>何况有众生？<a id="a-RK"></a>如是观诸法相时，<a id="a-RL"></a>不见骂者，<a id="a-RM"></a>不见割截者。<a id="a-RN"></a>是菩萨如是观诸法相时，<a id="a-RO"></a>即得无生法忍。<a id="a-RP"></a>云何名无生法忍？<a id="a-RQ"></a>知诸法相常不生，<a id="a-RR"></a>诸烦恼从本已来亦常不生。<a id="a-RS"></a>是菩萨摩诃萨住是二忍，<a id="a-RT"></a>能具足四禅、<a id="a-RU"></a>四无量心、<a id="a-RV"></a>四无色定，<a id="a-RW"></a>四念处乃至八圣道分，<a id="a-RX"></a>三解脱门，<a id="a-RY"></a>佛十力、<a id="a-RZ"></a>四无所畏、<a id="a-Ra"></a>四无碍智、<a id="a-Rb"></a>十八不共法、<a id="a-Rc"></a>大慈大悲。<a id="a-Rd"></a>是菩萨住是圣无漏出世间法，<a id="a-Re"></a>不共一切声闻、<a id="a-Rf"></a>辟支佛，<a id="a-Rg"></a>具足圣神通。<a id="a-Rh"></a>住圣神通已，<a id="a-Ri"></a>以天眼见东方诸佛，<a id="a-Rj"></a>是人得念佛三昧，<a id="a-Rk"></a>乃至阿耨多罗三藐三菩提，<a id="a-Rl"></a>终不断绝；<a id="a-Rm"></a>南西北方、<a id="a-Rn"></a>四维、<a id="a-Ro"></a>上、<a id="a-Rp"></a>下亦如是。<a id="a-Rq"></a>菩萨用天耳闻十方诸佛所说法，<a id="a-Rr"></a>如所闻为众生说。<a id="a-Rs"></a>是菩萨亦知十方诸佛心，<a id="a-Rt"></a>及知一切众生念，<a id="a-Ru"></a>知已，<a id="a-Rv"></a>随其心而说法。<a id="a-Rw"></a>是菩萨以宿命智知一切众生宿世善根，<a id="a-Rx"></a>为众生说法，<a id="a-Ry"></a>令其欢喜。<a id="a-Rz"></a>是菩萨以漏尽神通，<a id="a-S0"></a>教化众生，<a id="a-S1"></a>令得三乘。<a id="a-S2"></a>是菩萨摩诃萨行般若波罗蜜，<a id="a-S3"></a>以方便力成就众生，<a id="a-S4"></a>具足一切种智，<a id="a-S5"></a>得阿耨多罗三藐三菩提，<a id="a-S6"></a>转法轮。<a id="a-S7"></a>如是，<a id="a-S8"></a>须菩提，<a id="a-S9"></a>菩萨摩诃萨无相、<a id="a-SA"></a>无得、<a id="a-SB"></a>无作法中，<a id="a-SC"></a>具足羼提波罗蜜。<a id="a-SD"></a>”</p>
  <p id="aSE">须菩提言：<a id="a-SF"></a>“世尊，<a id="a-SG"></a>菩萨摩诃萨，<a id="a-SH"></a>云何于诸法无相、<a id="a-SI"></a>无作、<a id="a-SJ"></a>无得，<a id="a-SK"></a>能具足毗梨耶波罗蜜？<a id="a-SL"></a>”</p>
  <p id="aSM">佛告须菩提：<a id="a-SN"></a>“菩萨摩诃萨行般若波罗蜜时，<a id="a-SO"></a>成就身精进、<a id="a-SP"></a>心精进。<a id="a-SQ"></a>入初禅，<a id="a-SR"></a>乃至入第四禅，<a id="a-SS"></a>受种种神通力，<a id="a-ST"></a>能分一身为多身，<a id="a-SU"></a>乃至手扪摸日月。<a id="a-SV"></a>成就身精进故，<a id="a-SW"></a>飞到东方过无量百千万诸佛世界，<a id="a-SX"></a>供养诸佛饮食、<a id="a-SY"></a>衣服、<a id="a-SZ"></a>医药、<a id="a-Sa"></a>卧具、<a id="a-Sb"></a>香华、<a id="a-Sc"></a>璎珞种种所须，<a id="a-Sd"></a>乃至阿耨多罗三藐三菩提，<a id="a-Se"></a>福德果报，<a id="a-Sf"></a>终不灭尽。<a id="a-Sg"></a>是菩萨得阿耨多罗三藐三菩提时，<a id="a-Sh"></a>一切世间天及人，<a id="a-Si"></a>勤设供养衣服、<a id="a-Sj"></a>饮食，<a id="a-Sk"></a>乃至入无余涅槃后舍利，<a id="a-Sl"></a>及弟子得供养。<a id="a-Sm"></a>亦以是神通力故，<a id="a-Sn"></a>至诸佛所，<a id="a-So"></a>听受法教，<a id="a-Sp"></a>乃至阿耨多罗三藐三菩提，<a id="a-Sq"></a>终不违失。<a id="a-Sr"></a>是菩萨修一切种智时，<a id="a-Ss"></a>净佛世界，<a id="a-St"></a>成就众生。<a id="a-Su"></a>如是，<a id="a-Sv"></a>须菩提，<a id="a-Sw"></a>菩萨摩诃萨行般若波罗蜜，<a id="a-Sx"></a>成就身精进，<a id="a-Sy"></a>能具足毗梨耶波罗蜜。<a id="a-Sz"></a>须菩提，<a id="a-T0"></a>云何菩萨成就心精进，<a id="a-T1"></a>能具足毗梨耶波罗蜜？<a id="a-T2"></a>须菩提，<a id="a-T3"></a>菩萨摩诃萨心精进，<a id="a-T4"></a>以是心精进圣无漏，<a id="a-T5"></a>入八圣道分精进，<a id="a-T6"></a>不令身、<a id="a-T7"></a>口不善业得入；<a id="a-T8"></a>亦不取诸法相，<a id="a-T9"></a>若常、<a id="a-TA"></a>若无常，<a id="a-TB"></a>若苦、<a id="a-TC"></a>若乐，<a id="a-TD"></a>若我、<a id="a-TE"></a>若无我，<a id="a-TF"></a>若有为、<a id="a-TG"></a>若无为，<a id="a-TH"></a>若欲界、<a id="a-TI"></a>若色界、<a id="a-TJ"></a>若无色界，<a id="a-TK"></a>若有漏性、<a id="a-TL"></a>若无漏性，<a id="a-TM"></a>若初禅乃至第四禅，<a id="a-TN"></a>若慈悲喜舍，<a id="a-TO"></a>若无边虚空处乃至非有想非无想处，<a id="a-TP"></a>若四念处，<a id="a-TQ"></a>若四正勤、<a id="a-TR"></a>四如意足、<a id="a-TS"></a>五根、<a id="a-TT"></a>五力、<a id="a-TU"></a>七觉分、<a id="a-TV"></a>八圣道分，<a id="a-TW"></a>若空、<a id="a-TX"></a>无相、<a id="a-TY"></a>无作，<a id="a-TZ"></a>若佛十力，<a id="a-Ta"></a>乃至十八不共法，<a id="a-Tb"></a>不取相。<a id="a-Tc"></a>若常、<a id="a-Td"></a>若无常，<a id="a-Te"></a>若苦、<a id="a-Tf"></a>若乐，<a id="a-Tg"></a>若我、<a id="a-Th"></a>若无我，<a id="a-Ti"></a>若须陀洹果、<a id="a-Tj"></a>斯陀含果、<a id="a-Tk"></a>阿那含果、<a id="a-Tl"></a>阿罗汉果、<a id="a-Tm"></a>若辟支佛道，<a id="a-Tn"></a>若菩萨道、<a id="a-To"></a>若阿耨多罗三藐三菩提，<a id="a-Tp"></a>若是须陀洹、<a id="a-Tq"></a>斯陀含、<a id="a-Tr"></a>阿那含、<a id="a-Ts"></a>阿罗汉，<a id="a-Tt"></a>若是辟支佛，<a id="a-Tu"></a>是菩萨，<a id="a-Tv"></a>是佛，<a id="a-Tw"></a>不取相。<a id="a-Tx"></a>是众生断三结故，<a id="a-Ty"></a>得须陀洹；<a id="a-Tz"></a>是众生三毒薄故，<a id="a-U0"></a>得斯陀含；<a id="a-U1"></a>是众生断下分结故，<a id="a-U2"></a>得阿那含；<a id="a-U3"></a>是众生断上分结故，<a id="a-U4"></a>得阿罗汉；<a id="a-U5"></a>是众生以辟支佛道故，<a id="a-U6"></a>作辟支佛；<a id="a-U7"></a>是众生行道种智故，<a id="a-U8"></a>名菩萨，<a id="a-U9"></a>亦不取是诸相。<a id="a-UA"></a>何以故？<a id="a-UB"></a>不可以性取相，<a id="a-UC"></a>是性无故。<a id="a-UD"></a>是菩萨以是心精进故，<a id="a-UE"></a>广利益众生，<a id="a-UF"></a>亦不得众生，<a id="a-UG"></a>是为菩萨具足毗梨耶波罗蜜。<a id="a-UH"></a>具足诸佛法，<a id="a-UI"></a>净佛国土，<a id="a-UJ"></a>成就众生，<a id="a-UK"></a>不可得故。<a id="a-UL"></a>是菩萨身精进、<a id="a-UM"></a>心精进成就故，<a id="a-UN"></a>摄取一切诸善法；<a id="a-UO"></a>是法亦不著故，<a id="a-UP"></a>从一佛国至一佛国，<a id="a-UQ"></a>为利益众生，<a id="a-UR"></a>所作神通，<a id="a-US"></a>随意无碍，<a id="a-UT"></a>若雨诸华，<a id="a-UU"></a>若诸名香，<a id="a-UV"></a>若作妓乐，<a id="a-UW"></a>若动大地，<a id="a-UX"></a>若放光明，<a id="a-UY"></a>若示七宝庄严国土，<a id="a-UZ"></a>若现种种身，<a id="a-Ua"></a>若放大智光明，<a id="a-Ub"></a>令知圣道，<a id="a-Uc"></a>令远离杀生乃至邪见。<a id="a-Ud"></a>或以布施利益众生，<a id="a-Ue"></a>或以持戒，<a id="a-Uf"></a>或支解身体，<a id="a-Ug"></a>或以妻子，<a id="a-Uh"></a>或以国城，<a id="a-Ui"></a>或以己身给施，<a id="a-Uj"></a>随所方便，<a id="a-Uk"></a>利益众生。<a id="a-Ul"></a>如是，<a id="a-Um"></a>须菩提，<a id="a-Un"></a>菩萨摩诃萨行般若波罗蜜，<a id="a-Uo"></a>无相、<a id="a-Up"></a>无作、<a id="a-Uq"></a>无得诸法中，<a id="a-Ur"></a>用身心精进，<a id="a-Us"></a>能具足毗梨耶波罗蜜。<a id="a-Ut"></a>”</p>
  <p id="aUu">“世尊，<a id="a-Uv"></a>云何菩萨摩诃萨行般若波罗蜜，<a id="a-Uw"></a>住无相、<a id="a-Ux"></a>无作、<a id="a-Uy"></a>无得法中，<a id="a-Uz"></a>能具足禅波罗蜜？<a id="a-V0"></a>”</p>
  <p id="aV1">“须菩提，<a id="a-V2"></a>菩萨摩诃萨，<a id="a-V3"></a>除佛诸禅定，<a id="a-V4"></a>余一切诸禅三昧，<a id="a-V5"></a>皆能具足。<a id="a-V6"></a>是菩萨离诸欲、<a id="a-V7"></a>诸恶不善法，<a id="a-V8"></a>离生喜乐，<a id="a-V9"></a>有觉有观，<a id="a-VA"></a>入初禅，<a id="a-VB"></a>乃至入第四禅。<a id="a-VC"></a>以是慈悲喜舍心，<a id="a-VD"></a>遍满一方乃至十方，<a id="a-VE"></a>一切世间遍满。<a id="a-VF"></a>是菩萨过一切色相，<a id="a-VG"></a>灭有对相，<a id="a-VH"></a>不念别异相故，<a id="a-VI"></a>入无边空处，<a id="a-VJ"></a>乃至入非有想非无想处。<a id="a-VK"></a>是菩萨于禅波罗蜜中住，<a id="a-VL"></a>逆顺入八背舍、<a id="a-VM"></a>九次第定，<a id="a-VN"></a>入空三昧，<a id="a-VO"></a>无相、<a id="a-VP"></a>无作三昧，<a id="a-VQ"></a>或时入如电光三昧，<a id="a-VR"></a>或时入圣正三昧，<a id="a-VS"></a>或时入如金刚三昧。<a id="a-VT"></a>是菩萨住禅波罗蜜中，<a id="a-VU"></a>修三十七助道法，<a id="a-VV"></a>用道种智入一切禅定，<a id="a-VW"></a>过干慧地、<a id="a-VX"></a>性地、<a id="a-VY"></a>八人地、<a id="a-VZ"></a>见地、<a id="a-Va"></a>薄地、<a id="a-Vb"></a>离欲地、<a id="a-Vc"></a>已办地、<a id="a-Vd"></a>辟支佛地，<a id="a-Ve"></a>入菩萨位；<a id="a-Vf"></a>入菩萨位已，<a id="a-Vg"></a>具足佛地。<a id="a-Vh"></a>是诸地中行，<a id="a-Vi"></a>乃至阿耨多罗三藐三菩提，<a id="a-Vj"></a>不中道取道果。<a id="a-Vk"></a>是菩萨住是禅波罗蜜中，<a id="a-Vl"></a>从一佛国至一佛国，<a id="a-Vm"></a>供养诸佛，<a id="a-Vn"></a>从诸佛所植诸善根，<a id="a-Vo"></a>净佛国土。<a id="a-Vp"></a>从一佛国至一佛国，<a id="a-Vq"></a>利益众生，<a id="a-Vr"></a>以布施摄取众生，<a id="a-Vs"></a>或以持戒，<a id="a-Vt"></a>或以三昧，<a id="a-Vu"></a>或以智慧，<a id="a-Vv"></a>或以解脱，<a id="a-Vw"></a>或以解脱知见摄取众生。<a id="a-Vx"></a>教众生令得须陀洹果、<a id="a-Vy"></a>斯陀含果、<a id="a-Vz"></a>阿那含果、<a id="a-W0"></a>阿罗汉果，<a id="a-W1"></a>辟支佛道，<a id="a-W2"></a>诸有善法能令众生得道，<a id="a-W3"></a>皆教令得。<a id="a-W4"></a>是菩萨住此禅波罗蜜中，<a id="a-W5"></a>能生一切陀罗尼门，<a id="a-W6"></a>得四无碍智，<a id="a-W7"></a>报得神通。<a id="a-W8"></a>是菩萨终不入母人胞胎，<a id="a-W9"></a>终不受五欲，<a id="a-WA"></a>无生不生，<a id="a-WB"></a>虽生不为生法所污。<a id="a-WC"></a>何以故？<a id="a-WD"></a>是菩萨见一切作法如幻，<a id="a-WE"></a>而利益众生，<a id="a-WF"></a>亦不得众生，<a id="a-WG"></a>及一切法教众生令得无所得处。<a id="a-WH"></a>是世俗法故，<a id="a-WI"></a>非第一实义。<a id="a-WJ"></a>住是禅波罗蜜，<a id="a-WK"></a>一切行禅、<a id="a-WL"></a>定、<a id="a-WM"></a>解脱、<a id="a-WN"></a>三昧，<a id="a-WO"></a>乃至阿耨多罗三藐三菩提，<a id="a-WP"></a>终不离禅波罗蜜。<a id="a-WQ"></a>是菩萨行如是道种智时，<a id="a-WR"></a>得一切种智，<a id="a-WS"></a>断一切烦恼习；<a id="a-WT"></a>断已，<a id="a-WU"></a>自益其身，<a id="a-WV"></a>亦益他人；<a id="a-WW"></a>自益益他已，<a id="a-WX"></a>为一切世间天及人、<a id="a-WY"></a>阿修罗作福田。<a id="a-WZ"></a>如是，<a id="a-Wa"></a>须菩提，<a id="a-Wb"></a>菩萨摩诃萨行般若波罗蜜时，<a id="a-Wc"></a>具足无相禅波罗蜜。<a id="a-Wd"></a>”</p>
  <p id="aWe">“世尊，<a id="a-Wf"></a>云何菩萨摩诃萨行般若波罗蜜时，<a id="a-Wg"></a>住无相、<a id="a-Wh"></a>无作、<a id="a-Wi"></a>无得法中，<a id="a-Wj"></a>修具足般若波罗蜜？<a id="a-Wk"></a>”</p>
  <p id="aWl">“须菩提，<a id="a-Wm"></a>菩萨摩诃萨行般若波罗蜜时，<a id="a-Wn"></a>于诸法不见定实相。<a id="a-Wo"></a>是菩萨见色不定、<a id="a-Wp"></a>非实相，<a id="a-Wq"></a>乃至见识不定、<a id="a-Wr"></a>非实相；<a id="a-Ws"></a>不见色生，<a id="a-Wt"></a>乃至不见识生；<a id="a-Wu"></a>若不见色生乃至不见识生；<a id="a-Wv"></a>一切法若有漏、<a id="a-Ww"></a>若无漏，<a id="a-Wx"></a>不见来处，<a id="a-Wy"></a>不见去处，<a id="a-Wz"></a>亦不见集处。<a id="a-X0"></a>如是观时，<a id="a-X1"></a>不得色性乃至识性，<a id="a-X2"></a>亦不得有漏、<a id="a-X3"></a>无漏法性。<a id="a-X4"></a>是菩萨行般若波罗蜜时，<a id="a-X5"></a>信解一切诸法无所有相；<a id="a-X6"></a>如是信解已，<a id="a-X7"></a>行内空乃至无法有法空，<a id="a-X8"></a>于诸法无所著，<a id="a-X9"></a>若色、<a id="a-XA"></a>受、<a id="a-XB"></a>想、<a id="a-XC"></a>行、<a id="a-XD"></a>识，<a id="a-XE"></a>乃至阿耨多罗三藐三菩提。<a id="a-XF"></a>是菩萨行无所有般若波罗蜜，<a id="a-XG"></a>能具足菩萨道，<a id="a-XH"></a>所谓六波罗蜜，<a id="a-XI"></a>乃至三十七助道法，<a id="a-XJ"></a>佛十力、<a id="a-XK"></a>四无所畏、<a id="a-XL"></a>四无碍智、<a id="a-XM"></a>十八不共法、<a id="a-XN"></a>三十二相、<a id="a-XO"></a>八十随形好。<a id="a-XP"></a>是菩萨住空净佛道中，<a id="a-XQ"></a>所谓六波罗蜜、<a id="a-XR"></a>三十七助道法，<a id="a-XS"></a>报得神通，<a id="a-XT"></a>以是法饶益众生：<a id="a-XU"></a>宜以布施摄，<a id="a-XV"></a>教令布施；<a id="a-XW"></a>宜以戒摄，<a id="a-XX"></a>教令持戒；<a id="a-XY"></a>宜以禅定、<a id="a-XZ"></a>智慧、<a id="a-Xa"></a>解脱、<a id="a-Xb"></a>解脱知见摄，<a id="a-Xc"></a>教修禅定、<a id="a-Xd"></a>智慧、<a id="a-Xe"></a>解脱、<a id="a-Xf"></a>解脱知见；<a id="a-Xg"></a>宜以诸道法教者，<a id="a-Xh"></a>教令得须陀洹果，<a id="a-Xi"></a>得斯陀含果、<a id="a-Xj"></a>阿那含果、<a id="a-Xk"></a>阿罗汉果、<a id="a-Xl"></a>辟支佛道；<a id="a-Xm"></a>宜以佛道化者，<a id="a-Xn"></a>教令得菩萨道，<a id="a-Xo"></a>具足佛道。<a id="a-Xp"></a>如是等，<a id="a-Xq"></a>随其所应道地而教化之，<a id="a-Xr"></a>各令得所。<a id="a-Xs"></a>是菩萨现种种神通力时，<a id="a-Xt"></a>过无量恒河沙国土，<a id="a-Xu"></a>度脱众生，<a id="a-Xv"></a>随其所须，<a id="a-Xw"></a>皆化给之，<a id="a-Xx"></a>各令满足。<a id="a-Xy"></a>从一国土至一国土，<a id="a-Xz"></a>见净妙国土，<a id="a-Y0"></a>以自庄严己佛国土。<a id="a-Y1"></a>譬如他化自在天中，<a id="a-Y2"></a>资生所须，<a id="a-Y3"></a>随意自至；<a id="a-Y4"></a>亦如诸净佛国，<a id="a-Y5"></a>离于求欲。<a id="a-Y6"></a>是人以是报得檀波罗蜜、<a id="a-Y7"></a>尸罗波罗蜜、<a id="a-Y8"></a>羼提波罗蜜、<a id="a-Y9"></a>毗梨耶波罗蜜、<a id="a-YA"></a>禅波罗蜜、<a id="a-YB"></a>般若波罗蜜，<a id="a-YC"></a>报得五神通，<a id="a-YD"></a>行菩萨道种智，<a id="a-YE"></a>成就一切功德，<a id="a-YF"></a>当得阿耨多罗三藐三菩提。<a id="a-YG"></a>是菩萨尔时不受色法乃至识，<a id="a-YH"></a>不受一切法若善、<a id="a-YI"></a>若不善，<a id="a-YJ"></a>若世间、<a id="a-YK"></a>若出世间，<a id="a-YL"></a>若有漏、<a id="a-YM"></a>若无漏，<a id="a-YN"></a>若有为、<a id="a-YO"></a>若无为，<a id="a-YP"></a>如是一切法皆不受。<a id="a-YQ"></a>是菩萨得阿耨多罗三藐三菩提时，<a id="a-YR"></a>国土一切所有资生之物，<a id="a-YS"></a>皆无有主。<a id="a-YT"></a>何以故？<a id="a-YU"></a>菩萨行一切法不受，<a id="a-YV"></a>以不可得故。<a id="a-YW"></a>如是，<a id="a-YX"></a>须菩提，<a id="a-YY"></a>菩萨摩诃萨无相法中，<a id="a-YZ"></a>能具足般若波罗蜜。<a id="a-Ya"></a>”</p>
  <p id="aYb">【论】问曰：<a id="a-Yc"></a>问者、<a id="a-Yd"></a>答者，<a id="a-Ye"></a>俱言无所有，<a id="a-Yf"></a>云何分别知是问、<a id="a-Yg"></a>是答？</p>
  <p id="aYh">答曰：<a id="a-Yi"></a>所言法虽一而心异，<a id="a-Yj"></a>问者以著心问，<a id="a-Yk"></a>答者以无著心答。<a id="a-Yl"></a>须菩提意谓：<a id="a-Ym"></a>无所有中不应发心。<a id="a-Yn"></a>须菩提为听者著心故作是问。<a id="a-Yo"></a>诸法空中，<a id="a-Yp"></a>不见菩萨发心者，<a id="a-Yq"></a>不见众生可利益者，<a id="a-Yr"></a>不见阿耨多罗三藐三菩提，<a id="a-Ys"></a>是故于无所有法中作难：<a id="a-Yt"></a>若一切法无所有性，<a id="a-Yu"></a>菩萨见何利故发心？<a id="a-Yv"></a>须菩提于菩萨、<a id="a-Yw"></a>众生、<a id="a-Yx"></a>阿耨多罗三藐三菩提中不疑，<a id="a-Yy"></a>但问无所有法。<a id="a-Yz"></a>佛答：<a id="a-Z0"></a>正以无所有空故能发心，<a id="a-Z1"></a>若无所有空，<a id="a-Z2"></a>菩萨、<a id="a-Z3"></a>众生、<a id="a-Z4"></a>阿耨多罗三藐三菩提，<a id="a-Z5"></a>亦皆空无所有，<a id="a-Z6"></a>云何起难？<a id="a-Z7"></a>若众生、<a id="a-Z8"></a>菩萨及阿耨多罗三藐三菩提，<a id="a-Z9"></a>离无所有空者，<a id="a-ZA"></a>可有是难。<a id="a-ZB"></a>如先说，<a id="a-ZC"></a>毕竟空于诸法无所障碍，<a id="a-ZD"></a>何妨发心？<a id="a-ZE"></a>佛还以无所有空，<a id="a-ZF"></a>破须菩提所问。<a id="a-ZG"></a>亦复自说因缘：<a id="a-ZH"></a>须菩提，<a id="a-ZI"></a>著心者难得解脱。<a id="a-ZJ"></a>是人从无始生死中来，<a id="a-ZK"></a>以一切烦恼故染著诸法，<a id="a-ZL"></a>闻有亦著，<a id="a-ZM"></a>闻空亦著，<a id="a-ZN"></a>得失亦著，<a id="a-ZO"></a>如是众生难可勉出。<a id="a-ZP"></a>是故菩萨发无上道心，<a id="a-ZQ"></a>自以相好严身，<a id="a-ZR"></a>得梵音声，<a id="a-ZS"></a>有大威德，<a id="a-ZT"></a>知众生三世心根本，<a id="a-ZU"></a>以种种神通力，<a id="a-ZV"></a>因缘譬喻，<a id="a-ZW"></a>为说无所有法、<a id="a-ZX"></a>空解脱门，<a id="a-ZY"></a>引导其心。<a id="a-ZZ"></a>众生见如是希有事，<a id="a-Za"></a>即时其心柔软，<a id="a-Zb"></a>信佛受法。<a id="a-Zc"></a>是故经说：<a id="a-Zd"></a>著有者难得解脱；<a id="a-Ze"></a>有所得者，<a id="a-Zf"></a>无道、<a id="a-Zg"></a>无果、<a id="a-Zh"></a>无阿耨多罗三藐三菩提。</p>
  <p id="aZi">须菩提问：<a id="a-Zj"></a>世尊，<a id="a-Zk"></a>若有所得者，<a id="a-Zl"></a>无道、<a id="a-Zm"></a>无果、<a id="a-Zn"></a>无阿耨多罗三藐三菩提；<a id="a-Zo"></a>无所得者，<a id="a-Zp"></a>有道、<a id="a-Zq"></a>有果不？<a id="a-Zr"></a>佛答：<a id="a-Zs"></a>无所有即是道，<a id="a-Zt"></a>即是果，<a id="a-Zu"></a>即是阿耨多罗三藐三菩提。<a id="a-Zv"></a>若人不分别是有所得、<a id="a-Zw"></a>是无所得，<a id="a-Zx"></a>入诸法实相毕竟空中，<a id="a-Zy"></a>是亦无所得即是道，<a id="a-Zz"></a>即是果，<a id="a-a0"></a>即是阿耨多罗三藐三菩提。<a id="a-a1"></a>不破坏诸法实相故，<a id="a-a2"></a>法性即是诸法实相。</p>
  <p id="aa3">须菩提意谓：<a id="a-a4"></a>法性，<a id="a-a5"></a>正行、<a id="a-a6"></a>邪行常不可破坏，<a id="a-a7"></a>何以佛言不坏法性是道、<a id="a-a8"></a>是果？<a id="a-a9"></a>佛答：<a id="a-aA"></a>法性虽不可破坏，<a id="a-aB"></a>众生邪行故，<a id="a-aC"></a>名为破坏。<a id="a-aD"></a>如虚空云雾生尘，<a id="a-aE"></a>虽不能染，<a id="a-aF"></a>亦名不净。<a id="a-aG"></a>如人实欲染污虚空，<a id="a-aH"></a>是人为欲染污法性，<a id="a-aI"></a>无是事故。<a id="a-aJ"></a>佛说譬喻：<a id="a-aK"></a>若人欲坏法性，<a id="a-aL"></a>是人欲于无所有法中，<a id="a-aM"></a>得道、<a id="a-aN"></a>得果、<a id="a-aO"></a>得阿耨多罗三藐三菩提。</p>
  <p id="aaP">须菩提白佛言：<a id="a-aQ"></a>若无所有即是道，<a id="a-aR"></a>云何有十地等诸菩萨法？<a id="a-aS"></a>如经广说。</p>
  <p id="aaT">问曰：<a id="a-aU"></a>此事佛已先答，<a id="a-aV"></a>所谓若法空，<a id="a-aW"></a>菩萨见何事故发心？<a id="a-aX"></a>今言若法空，<a id="a-aY"></a>云何有初地等？<a id="a-aZ"></a>佛皆以空答，<a id="a-aa"></a>今须菩提何以更问？</p>
  <p id="aab">答曰：<a id="a-ac"></a>以众生著心难解故更问。<a id="a-ad"></a>是众中，<a id="a-ae"></a>有新发意菩萨，<a id="a-af"></a>闻是诸法实相空，<a id="a-ag"></a>即生著心。<a id="a-ah"></a>佛破其著，<a id="a-ai"></a>亦著所破法，<a id="a-aj"></a>须菩提为是人故更问。<a id="a-ak"></a>佛答须菩提：<a id="a-al"></a>以无所得故有初地，<a id="a-am"></a>乃至般涅槃后舍利得供养。<a id="a-an"></a>有所著中，<a id="a-ao"></a>不可说初地及诸功德；<a id="a-ap"></a>亦以无所得因缘故，<a id="a-aq"></a>从布施乃至诸神通，<a id="a-ar"></a>无有差别，<a id="a-as"></a>无有差别故不应难！</p>
  <p id="aat">须菩提复问：<a id="a-au"></a>云何无所得布施，<a id="a-av"></a>乃至诸神通无有差别？<a id="a-aw"></a>佛答：<a id="a-ax"></a>菩萨从初发心已来，<a id="a-ay"></a>似阿耨多罗三藐三菩提寂灭相，<a id="a-az"></a>布施毕竟空，<a id="a-b0"></a>所谓不得施者、<a id="a-b1"></a>受者、<a id="a-b2"></a>财物而行布施，<a id="a-b3"></a>如是布施中无有分别；<a id="a-b4"></a>乃至不得菩提而得阿耨多罗三藐三菩提，<a id="a-b5"></a>亦如是。<a id="a-b6"></a>是名菩萨行无所得般若波罗蜜。<a id="a-b7"></a>行是无所得般若波罗蜜，<a id="a-b8"></a>魔若魔天不能破坏。</p>
  <p id="ab9">一念中行六波罗蜜者，<a id="a-bA"></a>问曰：<a id="a-bB"></a>须菩提何以故问一念中行六波罗蜜等诸功德？</p>
  <p id="abC">答曰：<a id="a-bD"></a>须菩提从佛闻般若波罗蜜甚深无所有相，<a id="a-bE"></a>于诸法中无碍相，<a id="a-bF"></a>若尔者，<a id="a-bG"></a>则无所不能，<a id="a-bH"></a>无事不作，<a id="a-bI"></a>云何菩萨一念中能摄六波罗蜜乃至八十随形好？<a id="a-bJ"></a>初发心时，<a id="a-bK"></a>以著有无心重故，<a id="a-bL"></a>渐渐次第行；<a id="a-bM"></a>今有无悉舍故，<a id="a-bN"></a>无所不能，<a id="a-bO"></a>是故问。<a id="a-bP"></a>佛答：<a id="a-bQ"></a>菩萨不离般若波罗蜜，<a id="a-bR"></a>行布施等诸功德，<a id="a-bS"></a>无障碍故，<a id="a-bT"></a>能一念中行；<a id="a-bU"></a>若远离般若波罗蜜，<a id="a-bV"></a>则渐渐次第行。</p>
  <p id="abW">须菩提问：<a id="a-bX"></a>云何名不远离？<a id="a-bY"></a>佛答：<a id="a-bZ"></a>菩萨不以二相行布施等。</p>
  <p id="aba">复问：<a id="a-bb"></a>云何不以二相？<a id="a-bc"></a>佛答：<a id="a-bd"></a>菩萨行般若波罗蜜时，<a id="a-be"></a>欲具足檀波罗蜜，<a id="a-bf"></a>于布施一念中摄一切善法，<a id="a-bg"></a>如先说。<a id="a-bh"></a>何等是一念？<a id="a-bi"></a>所谓菩萨得无生法忍，<a id="a-bj"></a>断一切烦恼，<a id="a-bk"></a>除诸忆想分别，<a id="a-bl"></a>安住无漏心中，<a id="a-bm"></a>布施一切。<a id="a-bn"></a>无漏心是无相相，<a id="a-bo"></a>菩萨住是心中，<a id="a-bp"></a>不见谁施、<a id="a-bq"></a>谁受、<a id="a-br"></a>谁物，<a id="a-bs"></a>离一切相心布施。<a id="a-bt"></a>不见有一法，<a id="a-bu"></a>乃至阿耨多罗三藐三菩提尚不见，<a id="a-bv"></a>何况余法？<a id="a-bw"></a>是名不二相。<a id="a-bx"></a>乃至八十随形好，<a id="a-by"></a>亦如是。</p>
  <p id="abz">须菩提更以异事问此义：<a id="a-c0"></a>世尊，<a id="a-c1"></a>诸法无相、<a id="a-c2"></a>无作、<a id="a-c3"></a>无起，<a id="a-c4"></a>云何能具足檀波罗蜜等，<a id="a-c5"></a>乃至八十随形好？<a id="a-c6"></a>佛答：<a id="a-c7"></a>菩萨无相、<a id="a-c8"></a>无作法中，<a id="a-c9"></a>不取相故，<a id="a-cA"></a>无障碍心布施，<a id="a-cB"></a>须食与食等，<a id="a-cC"></a>经中已委悉。<a id="a-cD"></a>又先品中亦广说，<a id="a-cE"></a>是故更不解。<a id="a-cF"></a>无漏、<a id="a-cG"></a>无相六波罗蜜有二种：<a id="a-cH"></a>一者、<a id="a-cI"></a>得无生法忍菩萨所行，<a id="a-cJ"></a>二者、<a id="a-cK"></a>未得无生法忍菩萨所行。<a id="a-cL"></a>得无生法忍菩萨所行，<a id="a-cM"></a>如此中所说。<a id="a-cN"></a>何以故？<a id="a-cO"></a>住无相、<a id="a-cP"></a>无漏心中，<a id="a-cQ"></a>行布施等诸法故。</p>
  <p id="acR">问曰：<a id="a-cS"></a>生身菩萨贪惜未除故，<a id="a-cT"></a>割截甚痛，<a id="a-cU"></a>是则为难；<a id="a-cV"></a>得无生法忍菩萨，<a id="a-cW"></a>如化人所作，<a id="a-cX"></a>割截无痛，<a id="a-cY"></a>有何恩分？</p>
  <p id="acZ">答曰：<a id="a-ca"></a>得无生法忍菩萨，<a id="a-cb"></a>行是六波罗蜜为难。<a id="a-cc"></a>所以者何？<a id="a-cd"></a>得无生法忍寂灭心，<a id="a-ce"></a>应受涅槃乐，<a id="a-cf"></a>而舍此寂灭乐，<a id="a-cg"></a>入众生中受种种身，<a id="a-ch"></a>或为贱人，<a id="a-ci"></a>或为畜生等，<a id="a-cj"></a>是则为难！<a id="a-ck"></a>生身菩萨贪爱未除，<a id="a-cl"></a>著佛身故，<a id="a-cm"></a>以身布施，<a id="a-cn"></a>是为悕望，<a id="a-co"></a>非清净施，<a id="a-cp"></a>是故不如。<a id="a-cq"></a>复次，<a id="a-cr"></a>行无漏、<a id="a-cs"></a>无相六波罗蜜，<a id="a-ct"></a>是时能具足；<a id="a-cu"></a>有漏、<a id="a-cv"></a>有相，<a id="a-cw"></a>则不能具足，<a id="a-cx"></a>是故能具足者，<a id="a-cy"></a>有大恩分。</p>
 </body>
</html>