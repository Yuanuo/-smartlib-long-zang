<!doctype html>
<html id="z3IBVIMuP" data-ver="1944">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第七十四</h1>
  <h2 id="a2">释转不退轮品第五十六之下</h2>
  <p id="a3">【经】“复次，<a id="a-4"></a>须菩提，<a id="a-5"></a>今当更说阿鞞跋致菩萨摩诃萨行类相貌，<a id="a-6"></a>一心谛听！<a id="a-7"></a>”</p>
  <p id="a8">佛告须菩提：<a id="a-9"></a>“菩萨摩诃萨行般若波罗蜜，<a id="a-A"></a>常不远离阿耨多罗三藐三菩提心故，<a id="a-B"></a>不说五众事，<a id="a-C"></a>不说十二入事，<a id="a-D"></a>不说十八界事。<a id="a-E"></a>何以故？<a id="a-F"></a>常念观五众空相，<a id="a-G"></a>十二入、<a id="a-H"></a>十八界空相故。<a id="a-I"></a>是菩萨摩诃萨不好说官事。<a id="a-J"></a>何以故？<a id="a-K"></a>是菩萨诸法空相中住，<a id="a-L"></a>不见法若贵若贱。<a id="a-M"></a>不好说贼事。<a id="a-N"></a>何以故？<a id="a-O"></a>诸法自相空故，<a id="a-P"></a>不见若得若失。<a id="a-Q"></a>不好说军事。<a id="a-R"></a>何以故？<a id="a-S"></a>诸法自相空故，<a id="a-T"></a>不见若多若少。<a id="a-U"></a>不好说斗事。<a id="a-V"></a>何以故？<a id="a-W"></a>是菩萨摩诃萨住诸法如中，<a id="a-X"></a>不见法若憎若爱。<a id="a-Y"></a>不好说妇女事。<a id="a-Z"></a>何以故？<a id="a-a"></a>住诸法空中，<a id="a-b"></a>不见好丑故。<a id="a-c"></a>不好说聚落事。<a id="a-d"></a>何以故？<a id="a-e"></a>诸法自相空故，<a id="a-f"></a>不见法若合若散。<a id="a-g"></a>不好说城邑事。<a id="a-h"></a>何以故？<a id="a-i"></a>住诸法实际中，<a id="a-j"></a>不见有胜有负。<a id="a-k"></a>不好说国事。<a id="a-l"></a>何以故？<a id="a-m"></a>住实际中，<a id="a-n"></a>不见法有所属有不属。<a id="a-o"></a>不好说我事。<a id="a-p"></a>何以故？<a id="a-q"></a>法性中住，<a id="a-r"></a>不见法是我是无我，<a id="a-s"></a>乃至不见知者、<a id="a-t"></a>见者。<a id="a-u"></a>如是等，<a id="a-v"></a>不说种种世间事，<a id="a-w"></a>但好说般若波罗蜜，<a id="a-x"></a>不远离萨婆若心。<a id="a-y"></a>若行檀波罗蜜时，<a id="a-z"></a>不为悭贪事；<a id="a-10"></a>行尸罗波罗蜜时，<a id="a-11"></a>不为破戒事；<a id="a-12"></a>行羼提波罗蜜时，<a id="a-13"></a>不为瞋诤事；<a id="a-14"></a>行毗梨耶波罗蜜时，<a id="a-15"></a>不为懈怠事；<a id="a-16"></a>行禅波罗蜜时，<a id="a-17"></a>不为散乱事；<a id="a-18"></a>行般若波罗蜜时，<a id="a-19"></a>不为愚痴事。<a id="a-1A"></a>是菩萨虽行一切法空，<a id="a-1B"></a>而乐法爱法。<a id="a-1C"></a>是菩萨虽行法性，<a id="a-1D"></a>常赞不坏法，<a id="a-1E"></a>而爱乐善知识，<a id="a-1F"></a>所谓诸佛及菩萨、<a id="a-1G"></a>声闻、<a id="a-1H"></a>辟支佛，<a id="a-1I"></a>诸能教化令乐住阿耨多罗三藐三菩提者。<a id="a-1J"></a>是人常愿欲见诸佛，<a id="a-1K"></a>闻在所处国土中有现在佛，<a id="a-1L"></a>随愿往生；<a id="a-1M"></a>如是心常昼夜行，<a id="a-1N"></a>所谓念佛心。<a id="a-1O"></a>如是，<a id="a-1P"></a>须菩提，<a id="a-1Q"></a>阿鞞跋致菩萨摩诃萨，<a id="a-1R"></a>行初禅，<a id="a-1S"></a>乃至非有想非无想处，<a id="a-1T"></a>以方便力故，<a id="a-1U"></a>起欲界心，<a id="a-1V"></a>若众生能行十善道者，<a id="a-1W"></a>及现在有佛处在中生。<a id="a-1X"></a>如是行类相貌，<a id="a-1Y"></a>当知是为阿鞞跋致菩萨摩诃萨。</p>
  <p id="a1Z">“复次，<a id="a-1a"></a>须菩提，<a id="a-1b"></a>阿鞞跋致菩萨摩诃萨，<a id="a-1c"></a>行般若波罗蜜时，<a id="a-1d"></a>住内空、<a id="a-1e"></a>外空乃至无法有法空，<a id="a-1f"></a>住四念处乃至空、<a id="a-1g"></a>无相、<a id="a-1h"></a>无作解脱门；<a id="a-1i"></a>于自地中了了知，<a id="a-1j"></a>不疑我是阿鞞跋致、<a id="a-1k"></a>非阿鞞跋致。<a id="a-1l"></a>何以故？<a id="a-1m"></a>乃至不见少许法于阿耨多罗三藐三菩提中，<a id="a-1n"></a>若转若不转。<a id="a-1o"></a>须菩提，<a id="a-1p"></a>譬如人得须陀洹果，<a id="a-1q"></a>住须陀洹地中，<a id="a-1r"></a>自了了知，<a id="a-1s"></a>终不疑不悔；<a id="a-1t"></a>阿鞞跋致菩萨摩诃萨亦如是，<a id="a-1u"></a>住阿鞞跋致地中，<a id="a-1v"></a>终不疑。<a id="a-1w"></a>住是地中，<a id="a-1x"></a>净佛世界，<a id="a-1y"></a>成就众生；<a id="a-1z"></a>种种魔事起，<a id="a-20"></a>即时觉知，<a id="a-21"></a>亦不随魔事，<a id="a-22"></a>破坏魔事。<a id="a-23"></a>须菩提，<a id="a-24"></a>譬如有人作五逆罪，<a id="a-25"></a>五逆罪心乃至死时常逐不舍，<a id="a-26"></a>虽有异心不能障隔。<a id="a-27"></a>须菩提，<a id="a-28"></a>阿鞞跋致菩萨摩诃萨亦如是，<a id="a-29"></a>自住其地，<a id="a-2A"></a>心常不动，<a id="a-2B"></a>一切世间天、<a id="a-2C"></a>人、<a id="a-2D"></a>阿修罗不能动转。<a id="a-2E"></a>何以故？<a id="a-2F"></a>是菩萨摩诃萨出一切世间天、<a id="a-2G"></a>人、<a id="a-2H"></a>阿修罗上，<a id="a-2I"></a>入正法位中，<a id="a-2J"></a>自证地中住；<a id="a-2K"></a>具足诸菩萨神通，<a id="a-2L"></a>能净佛世界，<a id="a-2M"></a>成就众生，<a id="a-2N"></a>从一佛界至一佛界，<a id="a-2O"></a>于十方佛所，<a id="a-2P"></a>植诸善根，<a id="a-2Q"></a>亲近咨问诸佛。<a id="a-2R"></a>是菩萨如是住，<a id="a-2S"></a>种种魔事起，<a id="a-2T"></a>觉而不随；<a id="a-2U"></a>以方便力，<a id="a-2V"></a>处魔事著实际中，<a id="a-2W"></a>自证地中，<a id="a-2X"></a>不疑、<a id="a-2Y"></a>不悔。<a id="a-2Z"></a>何以故？<a id="a-2a"></a>实际中无疑相故，<a id="a-2b"></a>知是实际非一非二。<a id="a-2c"></a>以是因缘故，<a id="a-2d"></a>是人乃至转身终不向声闻、<a id="a-2e"></a>辟支佛地。<a id="a-2f"></a>是菩萨摩诃萨诸法自相空中，<a id="a-2g"></a>不见法若生若灭、<a id="a-2h"></a>若垢若净。<a id="a-2i"></a>须菩提，<a id="a-2j"></a>是菩萨摩诃萨乃至转身亦不疑我当得阿耨多罗三藐三菩提，<a id="a-2k"></a>若不得。<a id="a-2l"></a>何以故？<a id="a-2m"></a>须菩提，<a id="a-2n"></a>诸法自相空，<a id="a-2o"></a>即是阿耨多罗三藐三菩提。<a id="a-2p"></a>须菩提，<a id="a-2q"></a>是菩萨摩诃萨住自证地中，<a id="a-2r"></a>不随他语，<a id="a-2s"></a>无能坏者。<a id="a-2t"></a>何以故？<a id="a-2u"></a>是阿鞞跋致菩萨摩诃萨成就不动智慧故。<a id="a-2v"></a>须菩提，<a id="a-2w"></a>以是行类相貌，<a id="a-2x"></a>当知是阿鞞跋致菩萨摩诃萨。</p>
  <p id="a2y">“复次，<a id="a-2z"></a>须菩提，<a id="a-30"></a>是菩萨摩诃萨若恶魔作佛身来，<a id="a-31"></a>语菩萨言：<a id="a-32"></a>‘汝今于是间取阿罗汉道！<a id="a-33"></a>汝亦无阿耨多罗三藐三菩提记，<a id="a-34"></a>汝亦未得无生法忍，<a id="a-35"></a>汝亦无是阿鞞跋致行类相貌，<a id="a-36"></a>亦无是相得受阿耨多罗三藐三菩提记。<a id="a-37"></a>’须菩提，<a id="a-38"></a>若菩萨摩诃萨闻是语，<a id="a-39"></a>心不异、<a id="a-3A"></a>不没、<a id="a-3B"></a>不惊、<a id="a-3C"></a>不畏，<a id="a-3D"></a>是菩萨应自知：<a id="a-3E"></a>‘我必从诸佛受阿耨多罗三藐三菩提记。<a id="a-3F"></a>何以故？<a id="a-3G"></a>诸菩萨以是法受记，<a id="a-3H"></a>我亦有是法得受记。<a id="a-3I"></a>’须菩提，<a id="a-3J"></a>若恶魔、<a id="a-3K"></a>若为魔所使，<a id="a-3L"></a>作佛形像来，<a id="a-3M"></a>与菩萨授声闻、<a id="a-3N"></a>辟支佛记。<a id="a-3O"></a>须菩提，<a id="a-3P"></a>是菩萨作是念：<a id="a-3Q"></a>‘是恶魔、<a id="a-3R"></a>若为魔所使，<a id="a-3S"></a>作佛形像来。<a id="a-3T"></a>诸佛不应教菩萨远离阿耨多罗三藐三菩提，<a id="a-3U"></a>教住声闻、<a id="a-3V"></a>辟支佛道。<a id="a-3W"></a>’须菩提，<a id="a-3X"></a>以是行类相貌，<a id="a-3Y"></a>当知是名阿鞞跋致相。</p>
  <p id="a3Z">“复次，<a id="a-3a"></a>须菩提，<a id="a-3b"></a>恶魔复作佛身来到菩萨所，<a id="a-3c"></a>作是言：<a id="a-3d"></a>‘汝所学经书，<a id="a-3e"></a>非佛所说，<a id="a-3f"></a>亦非声闻说，<a id="a-3g"></a>是魔所说。<a id="a-3h"></a>’须菩提，<a id="a-3i"></a>是菩萨摩诃萨当作是知：<a id="a-3j"></a>‘是恶魔、<a id="a-3k"></a>若魔所使，<a id="a-3l"></a>教我远离阿耨多罗三藐三菩提。<a id="a-3m"></a>’须菩提，<a id="a-3n"></a>当知是菩萨已为过去佛所授记，<a id="a-3o"></a>住阿鞞跋致地。<a id="a-3p"></a>何以故？<a id="a-3q"></a>诸菩萨所有阿鞞跋致行类相貌，<a id="a-3r"></a>是菩萨亦有是行类相貌，<a id="a-3s"></a>是名阿鞞跋致菩萨相。</p>
  <p id="a3t">“复次，<a id="a-3u"></a>须菩提，<a id="a-3v"></a>阿鞞跋致菩萨摩诃萨，<a id="a-3w"></a>行般若波罗蜜时，<a id="a-3x"></a>为护持诸法故，<a id="a-3y"></a>不惜身命，<a id="a-3z"></a>何况余物！<a id="a-40"></a>是菩萨护持法故，<a id="a-41"></a>作是念：<a id="a-42"></a>‘我不为护持一佛法，<a id="a-43"></a>我为护持三世十方诸佛法故。<a id="a-44"></a>’须菩提，<a id="a-45"></a>云何菩萨摩诃萨护持佛法故不惜身命？<a id="a-46"></a>须菩提，<a id="a-47"></a>如佛说一切诸法真空。<a id="a-48"></a>是时，<a id="a-49"></a>有愚痴人破坏不受，<a id="a-4A"></a>作是言：<a id="a-4B"></a>‘是非法、<a id="a-4C"></a>非善、<a id="a-4D"></a>非世尊教！<a id="a-4E"></a>’须菩提，<a id="a-4F"></a>菩萨护持如是法故，<a id="a-4G"></a>不惜身命。<a id="a-4H"></a>菩萨亦应作是念：<a id="a-4I"></a>‘未来世诸佛，<a id="a-4J"></a>我亦在是数中，<a id="a-4K"></a>在中受记，<a id="a-4L"></a>是法亦是我法。<a id="a-4M"></a>’以是故不惜身命。<a id="a-4N"></a>须菩提，<a id="a-4O"></a>菩萨见是利益故，<a id="a-4P"></a>护持是法，<a id="a-4Q"></a>不惜身命。<a id="a-4R"></a>须菩提，<a id="a-4S"></a>以是行类相貌，<a id="a-4T"></a>知是阿鞞跋致相。</p>
  <p id="a4U">“复次，<a id="a-4V"></a>须菩提，<a id="a-4W"></a>阿鞞跋致菩萨摩诃萨，<a id="a-4X"></a>闻佛说法，<a id="a-4Y"></a>不疑、<a id="a-4Z"></a>不悔，<a id="a-4a"></a>闻已受持，<a id="a-4b"></a>终不忘失。<a id="a-4c"></a>何以故？<a id="a-4d"></a>得陀罗尼故。<a id="a-4e"></a>”</p>
  <p id="a4f">须菩提言：<a id="a-4g"></a>“世尊，<a id="a-4h"></a>得何等陀罗尼，<a id="a-4i"></a>闻佛所说诸经而不忘失？<a id="a-4j"></a>”</p>
  <p id="a4k">佛告须菩提：<a id="a-4l"></a>“菩萨得闻持等陀罗尼故，<a id="a-4m"></a>佛说诸经，<a id="a-4n"></a>不忘、<a id="a-4o"></a>不失、<a id="a-4p"></a>不疑、<a id="a-4q"></a>不悔。<a id="a-4r"></a>”</p>
  <p id="a4s">须菩提白佛言：<a id="a-4t"></a>“世尊，<a id="a-4u"></a>但闻佛说法不忘、<a id="a-4v"></a>不失、<a id="a-4w"></a>不疑、<a id="a-4x"></a>不悔；<a id="a-4y"></a>闻声闻、<a id="a-4z"></a>辟支佛说，<a id="a-50"></a>天龙鬼神、<a id="a-51"></a>阿修罗、<a id="a-52"></a>紧那罗、<a id="a-53"></a>摩睺罗伽说，<a id="a-54"></a>亦复不忘、<a id="a-55"></a>不失、<a id="a-56"></a>不疑、<a id="a-57"></a>不悔耶？<a id="a-58"></a>”</p>
  <p id="a59">佛告须菩提：<a id="a-5A"></a>“所有言说众事，<a id="a-5B"></a>得陀罗尼菩萨，<a id="a-5C"></a>皆不忘、<a id="a-5D"></a>不失、<a id="a-5E"></a>不疑、<a id="a-5F"></a>不悔。<a id="a-5G"></a>须菩提，<a id="a-5H"></a>如是行类相貌成就故，<a id="a-5I"></a>当知是阿鞞跋致菩萨摩诃萨。<a id="a-5J"></a>”</p>
  <p id="a5K">【论】释曰：<a id="a-5L"></a>佛更欲细说阿鞞跋致相故，<a id="a-5M"></a>告须菩提，<a id="a-5N"></a>一心谛听：<a id="a-5O"></a>是菩萨常不离阿耨多罗三藐三菩提，<a id="a-5P"></a>乐行毕竟空故，<a id="a-5Q"></a>不喜说分别五众、<a id="a-5R"></a>十二入、<a id="a-5S"></a>十八界决定相。<a id="a-5T"></a>又不喜说国王等事。<a id="a-5U"></a>如余外道，<a id="a-5V"></a>受他供养，<a id="a-5W"></a>无正道故，<a id="a-5X"></a>虚妄染著，<a id="a-5Y"></a>心解愁故，<a id="a-5Z"></a>说国事，<a id="a-5a"></a>分别过去世诸王力势等乐；<a id="a-5b"></a>阿鞞跋致菩萨不说是事，<a id="a-5c"></a>见一切世间常为无常火烧，<a id="a-5d"></a>众生可愍，<a id="a-5e"></a>我未得佛道，<a id="a-5f"></a>我但应说度众生法，<a id="a-5g"></a>不应说余事。<a id="a-5h"></a>一切法毕竟空故，<a id="a-5i"></a>大小相不可得，<a id="a-5j"></a>贼等事亦如是。<a id="a-5k"></a>毕竟空，<a id="a-5l"></a>即是如、<a id="a-5m"></a>法性、<a id="a-5n"></a>实际。<a id="a-5o"></a>行六波罗蜜，<a id="a-5p"></a>不说六蔽。<a id="a-5q"></a>菩萨虽安住一切法空中，<a id="a-5r"></a>而乐法爱法。<a id="a-5s"></a>何以故？<a id="a-5t"></a>是菩萨不著是一切法空故。<a id="a-5u"></a>又我行次第法，<a id="a-5v"></a>禅定、<a id="a-5w"></a>智慧等，<a id="a-5x"></a>然后得一切法空；<a id="a-5y"></a>此空不可得口说而心著，<a id="a-5z"></a>是故先行次第法。</p>
  <p id="a60">复次，<a id="a-61"></a>法性中不分别诸法故，<a id="a-62"></a>法性非破坏相；<a id="a-63"></a>是菩萨不著法性，<a id="a-64"></a>怜愍众生，<a id="a-65"></a>为种种分别善不善法等，<a id="a-66"></a>令众生得解。<a id="a-67"></a>虽为众生如是说，<a id="a-68"></a>亦常赞叹不坏法，<a id="a-69"></a>引导众生令入法性中故。</p>
  <p id="a6A">复次，<a id="a-6B"></a>阿鞞跋致菩萨，<a id="a-6C"></a>更无亲善，<a id="a-6D"></a>但以诸佛及大菩萨，<a id="a-6E"></a>诸能赞叹诸实相法者为亲善。<a id="a-6F"></a>是人功德智慧大故，<a id="a-6G"></a>随意所往，<a id="a-6H"></a>若欲至诸佛世界，<a id="a-6I"></a>随意得生。<a id="a-6J"></a>是菩萨虽离欲得诸禅定，<a id="a-6K"></a>以方便力故，<a id="a-6L"></a>为众生生欲界有现在佛处。<a id="a-6M"></a>生欲界者，<a id="a-6N"></a>故为众生留爱慢分，<a id="a-6O"></a>不以此禅定果报生色、<a id="a-6P"></a>无色界；<a id="a-6Q"></a>但以禅定柔和其心，<a id="a-6R"></a>不受其报。</p>
  <p id="a6S">复次，<a id="a-6T"></a>是菩萨安住内空等诸空中。<a id="a-6U"></a>安住者，<a id="a-6V"></a>深入通达，<a id="a-6W"></a>心无所著，<a id="a-6X"></a>故不生疑：<a id="a-6Y"></a>我是阿鞞跋致、<a id="a-6Z"></a>非阿鞞跋致。<a id="a-6a"></a>自心中深入智慧故，<a id="a-6b"></a>是名自地证。<a id="a-6c"></a>又是人不见一切法若转若不转，<a id="a-6d"></a>是故不生疑。<a id="a-6e"></a>疑，<a id="a-6f"></a>名取相有所得。<a id="a-6g"></a>如人夜见树杌，<a id="a-6h"></a>寻复生念，<a id="a-6i"></a>人形亦尔，<a id="a-6j"></a>便生疑心；<a id="a-6k"></a>若取此二相故名疑。<a id="a-6l"></a>菩萨行无相三昧故，<a id="a-6m"></a>于一切法中不取相，<a id="a-6n"></a>则无生疑处。<a id="a-6o"></a>此中佛说譬喻：<a id="a-6p"></a>如须陀洹从无始世来，<a id="a-6q"></a>未得是无漏智慧，<a id="a-6r"></a>三结断故，<a id="a-6s"></a>即自知得无漏法，<a id="a-6t"></a>于四谛中定心不疑，<a id="a-6u"></a>若苦若乐；<a id="a-6v"></a>阿鞞跋致亦如是，<a id="a-6w"></a>从无始世来，<a id="a-6x"></a>未得诸法实相，<a id="a-6y"></a>所谓阿鞞跋致地，<a id="a-6z"></a>得时亦不生疑。<a id="a-70"></a>诸生疑者，<a id="a-71"></a>见违失事，<a id="a-72"></a>不如本所闻故；<a id="a-73"></a>是菩萨于一切法毕竟空故，<a id="a-74"></a>不得是不如所闻法，<a id="a-75"></a>疑无住处故无疑。<a id="a-76"></a>自知此是究竟道，<a id="a-77"></a>不可论，<a id="a-78"></a>不可破。<a id="a-79"></a>住是地中，<a id="a-7A"></a>教化众生，<a id="a-7B"></a>净佛世界，<a id="a-7C"></a>亦能以方便力故，<a id="a-7D"></a>破种种魔事。<a id="a-7E"></a>是阿鞞跋致法常随逐菩萨，<a id="a-7F"></a>乃至成佛。<a id="a-7G"></a>此中佛说二譬喻：<a id="a-7H"></a>一者、<a id="a-7I"></a>须陀洹，<a id="a-7J"></a>二者、<a id="a-7K"></a>五逆。<a id="a-7L"></a>是二心厚重故不可却：<a id="a-7M"></a>须陀洹心，<a id="a-7N"></a>常不可却；<a id="a-7O"></a>五逆心，<a id="a-7P"></a>罪毕乃除。<a id="a-7Q"></a>如人著衰，<a id="a-7R"></a>鬼常随逐；<a id="a-7S"></a>阿鞞跋致心，<a id="a-7T"></a>复过于是。<a id="a-7U"></a>阿鞞跋致心，<a id="a-7V"></a>一切无能动转者，<a id="a-7W"></a>种种苦事逼迫不能动；<a id="a-7X"></a>种种供养利乐因缘，<a id="a-7Y"></a>不能令舍实相心及慈悲心。</p>
  <p id="a7Z">上来种种说阿鞞跋致相貌，<a id="a-7a"></a>今说其行事，<a id="a-7b"></a>所谓教化众生，<a id="a-7c"></a>净佛世界，<a id="a-7d"></a>从诸佛所新种善根，<a id="a-7e"></a>从一佛咨问诸佛诸深法要，<a id="a-7f"></a>及种种度众生门。<a id="a-7g"></a>十方种种魔事起而不随逐，<a id="a-7h"></a>以方便力，<a id="a-7i"></a>观是魔事；<a id="a-7j"></a>如佛法观诸魔身，<a id="a-7k"></a>如佛无异。<a id="a-7l"></a>所以者何？<a id="a-7m"></a>一切法及实际，<a id="a-7n"></a>同一相，<a id="a-7o"></a>所谓无相故。<a id="a-7p"></a>是人转身亦不向声闻、<a id="a-7q"></a>辟支佛地。<a id="a-7r"></a>何以故？<a id="a-7s"></a>是菩萨初得阿鞞跋致地时，<a id="a-7t"></a>知一切法实相空；<a id="a-7u"></a>转身，<a id="a-7v"></a>心亦不向二地，<a id="a-7w"></a>心不自疑，<a id="a-7x"></a>若得无上道、<a id="a-7y"></a>若不得。<a id="a-7z"></a>是菩萨世世无人能降伏破坏者。<a id="a-80"></a>佛为验是菩萨故，<a id="a-81"></a>作譬喻：<a id="a-82"></a>若魔作佛身来，<a id="a-83"></a>欲诳试是菩萨，<a id="a-84"></a>语言：<a id="a-85"></a>汝可今世取阿罗汉，<a id="a-86"></a>汝无阿鞞跋致相可得佛道；<a id="a-87"></a>无生法忍即是一切法，<a id="a-88"></a>是中云何可得忍？<a id="a-89"></a>若菩萨闻是，<a id="a-8A"></a>心不退没，<a id="a-8B"></a>是菩萨自知必从诸佛受记。<a id="a-8C"></a>何以故？<a id="a-8D"></a>我有无生法忍，<a id="a-8E"></a>闻是魔事，<a id="a-8F"></a>心不怖畏故。</p>
  <p id="a8G">复次，<a id="a-8H"></a>恶魔知是菩萨欢喜，<a id="a-8I"></a>与授声闻、<a id="a-8J"></a>辟支佛道记者，<a id="a-8K"></a>若今世得阿罗汉，<a id="a-8L"></a>后世得辟支佛；<a id="a-8M"></a>若菩萨不随此变化佛身语，<a id="a-8N"></a>觉知是魔、<a id="a-8O"></a>若魔所使。<a id="a-8P"></a>何以故？<a id="a-8Q"></a>身是而言非。<a id="a-8R"></a>如试金钱，<a id="a-8S"></a>弹之声出，<a id="a-8T"></a>则知其真伪。<a id="a-8U"></a>若佛与菩萨授声闻、<a id="a-8V"></a>辟支佛记，<a id="a-8W"></a>终无是处！<a id="a-8X"></a>所以者何？<a id="a-8Y"></a>诸佛种种方便，<a id="a-8Z"></a>欲令一切人尽入佛道，<a id="a-8a"></a>云何引菩萨与声闻记？</p>
  <p id="a8b">复次，<a id="a-8c"></a>魔复化作佛身，<a id="a-8d"></a>语菩萨言：<a id="a-8e"></a>汝所行经书，<a id="a-8f"></a>尽是魔所说。<a id="a-8g"></a>是菩萨觉知是魔事，<a id="a-8h"></a>当知是菩萨已得受记，<a id="a-8i"></a>安住阿鞞跋致性中。</p>
  <p id="a8j">复次，<a id="a-8k"></a>阿鞞跋致菩萨，<a id="a-8l"></a>深爱乐法故，<a id="a-8m"></a>闻即心染，<a id="a-8n"></a>衣毛皆竖；<a id="a-8o"></a>念佛大悲，<a id="a-8p"></a>则欢喜悲泣；<a id="a-8q"></a>或于甚深法中生大欢喜，<a id="a-8r"></a>当知是阿鞞跋致。<a id="a-8s"></a>譬如大军，<a id="a-8t"></a>退败则怖懅迷闷，<a id="a-8u"></a>卧地似死；<a id="a-8v"></a>亲族见之，<a id="a-8w"></a>欲知活不，<a id="a-8x"></a>以杖鞭之，<a id="a-8y"></a>若瘾疹起者，<a id="a-8z"></a>则知必活。<a id="a-90"></a>菩萨亦如是，<a id="a-91"></a>皆是肉身，<a id="a-92"></a>何以故知必能成佛？<a id="a-93"></a>若闻说佛法，<a id="a-94"></a>身中相现，<a id="a-95"></a>衣毛为竖，<a id="a-96"></a>颜色相异；<a id="a-97"></a>余人闻不入心，<a id="a-98"></a>则无异相，<a id="a-99"></a>如死人无异。<a id="a-9A"></a>是菩萨深爱法故，<a id="a-9B"></a>能舍身为法。<a id="a-9C"></a>若佛、<a id="a-9D"></a>若佛弟子，<a id="a-9E"></a>于大会种种因缘，<a id="a-9F"></a>说诸法毕竟空；<a id="a-9G"></a>有一狂人，<a id="a-9H"></a>取音声名字相，<a id="a-9I"></a>著是毕竟空，<a id="a-9J"></a>出其过罪：<a id="a-9K"></a>若诸法尽毕竟空，<a id="a-9L"></a>则无佛、<a id="a-9M"></a>无法，<a id="a-9N"></a>无罪福业因缘，<a id="a-9O"></a>亦无修行精进得道果报！<a id="a-9P"></a>如是等出无量过罪。<a id="a-9Q"></a>阿鞞跋致菩萨，<a id="a-9R"></a>观察筹量，<a id="a-9S"></a>知说法者有无著心，<a id="a-9T"></a>随佛语怜愍故说；<a id="a-9U"></a>知狂人著语言取相，<a id="a-9V"></a>破是毕竟空。<a id="a-9W"></a>尔时，<a id="a-9X"></a>阿鞞跋致则没命佐助言：<a id="a-9Y"></a>是狂人！<a id="a-9Z"></a>是邪见人！<a id="a-9a"></a>自没邪见，<a id="a-9b"></a>亦多化众人令堕邪见坏灭佛法。<a id="a-9c"></a>深怀瞋恨故，<a id="a-9d"></a>或自杀，<a id="a-9e"></a>或使弟子杀。<a id="a-9f"></a>尔时，<a id="a-9g"></a>菩萨若死事至，<a id="a-9h"></a>为佐助法故，<a id="a-9i"></a>不以怖畏而坏诸法性。<a id="a-9j"></a>此中佛说因缘，<a id="a-9k"></a>菩萨作是念：<a id="a-9l"></a>未来世佛，<a id="a-9m"></a>我亦在是数中，<a id="a-9n"></a>是法亦是我法；<a id="a-9o"></a>是我法故，<a id="a-9p"></a>不惜身命而守护之。<a id="a-9q"></a>作是思惟：<a id="a-9r"></a>我无量世中，<a id="a-9s"></a>为烦恼邪见故，<a id="a-9t"></a>丧身无数；<a id="a-9u"></a>今为十方三世诸佛法，<a id="a-9v"></a>佐助发起，<a id="a-9w"></a>若有益而死，<a id="a-9x"></a>胜无益而生。<a id="a-9y"></a>如是等为法故，<a id="a-9z"></a>不惜身命。</p>
  <p id="aA0">复次，<a id="a-A1"></a>是菩萨未成佛道，<a id="a-A2"></a>从佛闻甚深法，<a id="a-A3"></a>能尽受，<a id="a-A4"></a>不失信力故能受，<a id="a-A5"></a>闻持陀罗尼力故不失，<a id="a-A6"></a>断疑陀罗尼力故不疑。<a id="a-A7"></a>须菩提问：<a id="a-A8"></a>但闻佛语，<a id="a-A9"></a>能信持不疑，<a id="a-AA"></a>闻余语亦尔？<a id="a-AB"></a>佛言：<a id="a-AC"></a>一切有所说者皆能持，<a id="a-AD"></a>若二乘、<a id="a-AE"></a>天、<a id="a-AF"></a>龙等，<a id="a-AG"></a>所说有道理，<a id="a-AH"></a>能信持不疑；<a id="a-AI"></a>无道理者，<a id="a-AJ"></a>持之无疑而不信。</p>
  <p id="aAK">复次，<a id="a-AL"></a>有人言：<a id="a-AM"></a>“信是邪法，<a id="a-AN"></a>不疑不善是善。<a id="a-AO"></a>”有人言：<a id="a-AP"></a>“诸天、<a id="a-AQ"></a>龙、<a id="a-AR"></a>二乘所说皆是佛法。<a id="a-AS"></a>以是阿鞞跋致相，<a id="a-AT"></a>闻则能持，<a id="a-AU"></a>无疑、<a id="a-AV"></a>无悔。<a id="a-AW"></a>是菩萨虽未作佛，<a id="a-AX"></a>于诸法实相中都无有疑。<a id="a-AY"></a>”如是等行类相貌，<a id="a-AZ"></a>是阿鞞跋致菩萨。</p>
  <p id="aAa">问曰：<a id="a-Ab"></a>得何事来，<a id="a-Ac"></a>名阿鞞跋致？</p>
  <p id="aAd">答曰：<a id="a-Ae"></a>阿毗昙毗婆沙中说：<a id="a-Af"></a>过三阿僧祇劫后，<a id="a-Ag"></a>种三十二相因缘，<a id="a-Ah"></a>从是已来，<a id="a-Ai"></a>名阿鞞跋致。<a id="a-Aj"></a>毗尼阿波陀那中说：<a id="a-Ak"></a>从见燃灯佛，<a id="a-Al"></a>以五茎华散佛，<a id="a-Am"></a>以发布地，<a id="a-An"></a>佛为授阿鞞跋致记，<a id="a-Ao"></a>飞腾虚空，<a id="a-Ap"></a>以偈赞佛，<a id="a-Aq"></a>从是已来，<a id="a-Ar"></a>名阿鞞跋致。<a id="a-As"></a>此般若波罗蜜中，<a id="a-At"></a>若菩萨具足行六波罗蜜，<a id="a-Au"></a>得智慧方便力，<a id="a-Av"></a>不著是毕竟空波罗蜜。<a id="a-Aw"></a>观一切法不生不灭，<a id="a-Ax"></a>不增不减，<a id="a-Ay"></a>不垢不净，<a id="a-Az"></a>不来不去，<a id="a-B0"></a>不一不异，<a id="a-B1"></a>不常不断，<a id="a-B2"></a>非有非无，<a id="a-B3"></a>如是等无量相待二法，<a id="a-B4"></a>因是智慧观，<a id="a-B5"></a>破一切生灭等无常相。<a id="a-B6"></a>先因无常等破常等倒，<a id="a-B7"></a>今亦舍无生无灭等，<a id="a-B8"></a>舍无常观等，<a id="a-B9"></a>于不生不灭亦不著，<a id="a-BA"></a>亦不堕空无所有中；<a id="a-BB"></a>亦知是不生不灭相，<a id="a-BC"></a>不得不著故，<a id="a-BD"></a>亦信用是不生不灭法。<a id="a-BE"></a>三世十方诸佛真智慧中，<a id="a-BF"></a>信力故通达无碍，<a id="a-BG"></a>是名菩萨得无生忍法，<a id="a-BH"></a>入菩萨位，<a id="a-BI"></a>名阿鞞跋致。<a id="a-BJ"></a>是菩萨虽从初发心已来名阿鞞跋致；<a id="a-BK"></a>阿鞞跋致相未具足故，<a id="a-BL"></a>不与授记。<a id="a-BM"></a>何以故？<a id="a-BN"></a>外道圣人、<a id="a-BO"></a>诸天、<a id="a-BP"></a>小菩萨等，<a id="a-BQ"></a>作此念：<a id="a-BR"></a>佛见是人有何等事而与授记？<a id="a-BS"></a>是人于佛道因缘中未住，<a id="a-BT"></a>云何与授记？<a id="a-BU"></a>是故佛未与授记。<a id="a-BV"></a>是菩萨有二种：<a id="a-BW"></a>一者、<a id="a-BX"></a>生死肉身，<a id="a-BY"></a>二者、<a id="a-BZ"></a>法性生身。<a id="a-Ba"></a>得无生忍法，<a id="a-Bb"></a>断诸烦恼；<a id="a-Bc"></a>舍是身后，<a id="a-Bd"></a>得法性生身。<a id="a-Be"></a>肉身阿鞞跋致，<a id="a-Bf"></a>亦有二种：<a id="a-Bg"></a>有于佛前得授记，<a id="a-Bh"></a>有不于佛前授记。<a id="a-Bi"></a>若佛不在世时，<a id="a-Bj"></a>得无生法忍，<a id="a-Bk"></a>是不于佛前授记。</p>
  <p id="aBl">问曰：<a id="a-Bm"></a>若尔者，<a id="a-Bn"></a>有人读诵、<a id="a-Bo"></a>说、<a id="a-Bp"></a>正忆念，<a id="a-Bq"></a>随顺无生法忍义，<a id="a-Br"></a>是人未得禅定，<a id="a-Bs"></a>或生疑心，<a id="a-Bt"></a>或为著心所牵，<a id="a-Bu"></a>如是人比，<a id="a-Bv"></a>是何等菩萨？<a id="a-Bw"></a>为是阿鞞跋致不？</p>
  <p id="aBx">答曰：<a id="a-By"></a>是人不名为阿鞞跋致。<a id="a-Bz"></a>阿鞞跋致菩萨，<a id="a-C0"></a>于甚深佛法中尚无疑，<a id="a-C1"></a>何况无生忍初法门？<a id="a-C2"></a>是未得阿鞞跋致者，<a id="a-C3"></a>有二种：<a id="a-C4"></a>一者、<a id="a-C5"></a>信少疑多，<a id="a-C6"></a>二者：<a id="a-C7"></a>疑少信多。<a id="a-C8"></a>信少疑多者，<a id="a-C9"></a>于读诵经人小胜；<a id="a-CA"></a>信多疑少者，<a id="a-CB"></a>若得禅定，<a id="a-CC"></a>即时得柔顺忍，<a id="a-CD"></a>未断法爱故，<a id="a-CE"></a>或生著心，<a id="a-CF"></a>或还退没。<a id="a-CG"></a>是人若常修习此柔顺忍，<a id="a-CH"></a>柔顺忍增长故断法爱，<a id="a-CI"></a>得无生忍，<a id="a-CJ"></a>入菩萨位。<a id="a-CK"></a>略说阿鞞跋致相义。</p>
  <p data-pb></p>
  <h2 id="aCL">释深奥品第五十七之上（经作灯炷深奥品）</h2>
  <p id="aCM">【经】须菩提白佛言：<a id="a-CN"></a>“世尊，<a id="a-CO"></a>是阿鞞跋致菩萨摩诃萨大功德成就！<a id="a-CP"></a>世尊，<a id="a-CQ"></a>是阿鞞跋致菩萨摩诃萨无量功德成就！<a id="a-CR"></a>无边功德成就！<a id="a-CS"></a>”</p>
  <p id="aCT">佛告须菩提：<a id="a-CU"></a>“如是，<a id="a-CV"></a>如是。<a id="a-CW"></a>是阿鞞跋致菩萨摩诃萨大功德成就；<a id="a-CX"></a>是阿鞞跋致菩萨摩诃萨无量、<a id="a-CY"></a>无边功德成就。<a id="a-CZ"></a>何以故？<a id="a-Ca"></a>是阿鞞跋致菩萨摩诃萨得无量无边智慧，<a id="a-Cb"></a>不与一切声闻、<a id="a-Cc"></a>辟支佛共故。<a id="a-Cd"></a>阿鞞跋致菩萨，<a id="a-Ce"></a>住是智慧中，<a id="a-Cf"></a>生四无碍智；<a id="a-Cg"></a>得是四无碍智故，<a id="a-Ch"></a>一切世间天及人无能穷尽。<a id="a-Ci"></a>”</p>
  <p id="aCj">须菩提白佛言：<a id="a-Ck"></a>“世尊，<a id="a-Cl"></a>佛能以如恒河沙等劫，<a id="a-Cm"></a>叹说阿鞞跋致菩萨摩诃萨行类相貌。<a id="a-Cn"></a>”</p>
  <p id="aCo">须菩提言：<a id="a-Cp"></a>“世尊，<a id="a-Cq"></a>何等深奥处，<a id="a-Cr"></a>阿鞞跋致菩萨摩诃萨住是中，<a id="a-Cs"></a>行六波罗蜜时，<a id="a-Ct"></a>具足四念处乃至具足一切种智？<a id="a-Cu"></a>”</p>
  <p id="aCv">佛赞须菩提言：<a id="a-Cw"></a>“善哉！<a id="a-Cx"></a>善哉！<a id="a-Cy"></a>须菩提，<a id="a-Cz"></a>汝为阿鞞跋致菩萨摩诃萨问是深奥处。<a id="a-D0"></a>须菩提，<a id="a-D1"></a>深奥处者，<a id="a-D2"></a>空是其义，<a id="a-D3"></a>无相、<a id="a-D4"></a>无作、<a id="a-D5"></a>无起、<a id="a-D6"></a>无生、<a id="a-D7"></a>无染、<a id="a-D8"></a>离、<a id="a-D9"></a>寂灭、<a id="a-DA"></a>如、<a id="a-DB"></a>法性、<a id="a-DC"></a>实际、<a id="a-DD"></a>涅槃。<a id="a-DE"></a>须菩提，<a id="a-DF"></a>如是等法，<a id="a-DG"></a>是为深奥义。<a id="a-DH"></a>”</p>
  <p id="aDI">须菩提白佛言：<a id="a-DJ"></a>“世尊，<a id="a-DK"></a>但空乃至涅槃是深奥，<a id="a-DL"></a>非一切法深奥耶？<a id="a-DM"></a>”</p>
  <p id="aDN">佛言：<a id="a-DO"></a>“一切法亦是深奥义。<a id="a-DP"></a>须菩提，<a id="a-DQ"></a>色亦深奥，<a id="a-DR"></a>受、<a id="a-DS"></a>想、<a id="a-DT"></a>行、<a id="a-DU"></a>识亦深奥；<a id="a-DV"></a>眼亦深奥乃至意，<a id="a-DW"></a>色乃至法，<a id="a-DX"></a>眼界乃至意识界，<a id="a-DY"></a>檀波罗蜜乃至般若波罗蜜，<a id="a-DZ"></a>四念处乃至阿耨多罗三藐三菩提，<a id="a-Da"></a>亦深奥。<a id="a-Db"></a>”</p>
  <p id="aDc">“世尊，<a id="a-Dd"></a>云何色深奥，<a id="a-De"></a>乃至阿耨多罗三藐三菩提亦深奥？<a id="a-Df"></a>”</p>
  <p id="aDg">佛言：<a id="a-Dh"></a>“色如深奥故，<a id="a-Di"></a>色深奥；<a id="a-Dj"></a>受、<a id="a-Dk"></a>想、<a id="a-Dl"></a>行、<a id="a-Dm"></a>识如，<a id="a-Dn"></a>乃至阿耨多罗三藐三菩提如深奥故，<a id="a-Do"></a>阿耨多罗三藐三菩提深奥。<a id="a-Dp"></a>”</p>
  <p id="aDq">“世尊，<a id="a-Dr"></a>云何色如深奥，<a id="a-Ds"></a>乃至阿耨多罗三藐三菩提如深奥？<a id="a-Dt"></a>”</p>
  <p id="aDu">“须菩提，<a id="a-Dv"></a>是色如，<a id="a-Dw"></a>非是色，<a id="a-Dx"></a>非离色；<a id="a-Dy"></a>乃至识如，<a id="a-Dz"></a>非是识，<a id="a-E0"></a>非离识；<a id="a-E1"></a>乃至阿耨多罗三藐三菩提如，<a id="a-E2"></a>非是阿耨多罗三藐三菩提，<a id="a-E3"></a>非离阿耨多罗三藐三菩提。<a id="a-E4"></a>”</p>
  <p id="aE5">须菩提白佛言：<a id="a-E6"></a>“希有！<a id="a-E7"></a>世尊，<a id="a-E8"></a>微妙方便力故，<a id="a-E9"></a>令阿鞞跋致菩萨离色处涅槃，<a id="a-EA"></a>亦令离受、<a id="a-EB"></a>想、<a id="a-EC"></a>行、<a id="a-ED"></a>识处涅槃；<a id="a-EE"></a>亦令离一切法，<a id="a-EF"></a>若世间、<a id="a-EG"></a>若出世间，<a id="a-EH"></a>若有诤、<a id="a-EI"></a>若无诤，<a id="a-EJ"></a>若有漏、<a id="a-EK"></a>若无漏法处涅槃。<a id="a-EL"></a>”</p>
  <p id="aEM">佛言：<a id="a-EN"></a>“如是，<a id="a-EO"></a>如是。<a id="a-EP"></a>须菩提，<a id="a-EQ"></a>佛以微妙方便力故，<a id="a-ER"></a>令阿鞞跋致菩萨离色处涅槃，<a id="a-ES"></a>乃至离有漏、<a id="a-ET"></a>无漏法处涅槃。<a id="a-EU"></a>”</p>
  <p id="aEV">“须菩提，<a id="a-EW"></a>若菩萨摩诃萨，<a id="a-EX"></a>如是甚深法与般若波罗蜜相应，<a id="a-EY"></a>观察、<a id="a-EZ"></a>筹量、<a id="a-Ea"></a>思惟，<a id="a-Eb"></a>作是念：<a id="a-Ec"></a>‘我应如是行，<a id="a-Ed"></a>如般若波罗蜜中教；<a id="a-Ee"></a>我应如是学，<a id="a-Ef"></a>如般若波罗蜜中说。<a id="a-Eg"></a>’须菩提，<a id="a-Eh"></a>若是菩萨摩诃萨能如说行，<a id="a-Ei"></a>如说学，<a id="a-Ej"></a>如般若波罗蜜中观，<a id="a-Ek"></a>具足勤精进，<a id="a-El"></a>一念生时，<a id="a-Em"></a>当得无量无边阿僧祇福德。<a id="a-En"></a>是菩萨摩诃萨超越无量劫，<a id="a-Eo"></a>近阿耨多罗三藐三菩提；<a id="a-Ep"></a>何况常行般若波罗蜜，<a id="a-Eq"></a>应阿耨多罗三藐三菩提念！<a id="a-Er"></a>须菩提，<a id="a-Es"></a>譬如多淫欲人，<a id="a-Et"></a>与端正净洁女人共期；<a id="a-Eu"></a>此女人限碍，<a id="a-Ev"></a>不得时往。<a id="a-Ew"></a>于须菩提意云何？<a id="a-Ex"></a>是人所念，<a id="a-Ey"></a>为在何处？<a id="a-Ez"></a>”</p>
  <p id="aF0">“世尊，<a id="a-F1"></a>是人念念常在彼女人所，<a id="a-F2"></a>恒作是念，<a id="a-F3"></a>忆想当来与共坐卧欢乐。<a id="a-F4"></a>”</p>
  <p id="aF5">“须菩提，<a id="a-F6"></a>是人一日一夜为有几念生？<a id="a-F7"></a>”</p>
  <p id="aF8">须菩提言：<a id="a-F9"></a>“世尊，<a id="a-FA"></a>是人一日一夜其念甚多！<a id="a-FB"></a>”</p>
  <p id="aFC">佛告须菩提：<a id="a-FD"></a>“菩萨摩诃萨念般若波罗蜜，<a id="a-FE"></a>如般若波罗蜜中说，<a id="a-FF"></a>行是道，<a id="a-FG"></a>一念顷超越劫数，<a id="a-FH"></a>亦如彼人一日一夜心念之数。<a id="a-FI"></a>是菩萨摩诃萨行般若波罗蜜，<a id="a-FJ"></a>远离众罪，<a id="a-FK"></a>所谓离阿耨多罗三藐三菩提罪。<a id="a-FL"></a>是菩萨摩诃萨行般若波罗蜜，<a id="a-FM"></a>一日所得善根功德，<a id="a-FN"></a>假令满如恒河沙等三千大千世界中余功德，<a id="a-FO"></a>犹亦不减；<a id="a-FP"></a>于余残功德，<a id="a-FQ"></a>百分不及一分，<a id="a-FR"></a>千分、<a id="a-FS"></a>千亿万分，<a id="a-FT"></a>乃至算数譬喻所不能及。<a id="a-FU"></a>”</p>
  <p id="aFV">【论】释曰：<a id="a-FW"></a>须菩提闻阿鞞跋致相时，<a id="a-FX"></a>具闻阿鞞跋致功德，<a id="a-FY"></a>心大欢喜。<a id="a-FZ"></a>赞叹阿鞞跋致功德故，<a id="a-Fa"></a>白佛言：<a id="a-Fb"></a>世尊，<a id="a-Fc"></a>阿鞞跋致成就大功德，<a id="a-Fd"></a>成就无量、<a id="a-Fe"></a>无边功德。<a id="a-Ff"></a>佛可其所赞，<a id="a-Fg"></a>更自说大功德等因缘，<a id="a-Fh"></a>所谓阿鞞跋致菩萨得无量无边智慧，<a id="a-Fi"></a>不与声闻、<a id="a-Fj"></a>辟支佛共行者。<a id="a-Fk"></a>要先知而后行，<a id="a-Fl"></a>行已受其功德，<a id="a-Fm"></a>以是故说功德因缘，<a id="a-Fn"></a>由于智慧无量无边。<a id="a-Fo"></a>智慧者，<a id="a-Fp"></a>所谓般若波罗蜜。<a id="a-Fq"></a>菩萨住是般若波罗蜜中，<a id="a-Fr"></a>能生四无碍智：<a id="a-Fs"></a>一切法实义中，<a id="a-Ft"></a>智慧无碍无障；<a id="a-Fu"></a>既知义无碍已，<a id="a-Fv"></a>分别种种诸法名字，<a id="a-Fw"></a>为说义故，<a id="a-Fx"></a>是名法无碍；<a id="a-Fy"></a>是名字要由言语，<a id="a-Fz"></a>由语言故出是种种名字，<a id="a-G0"></a>是名辞无碍；<a id="a-G1"></a>得是法无碍及辞无碍故，<a id="a-G2"></a>便乐说诸法实义，<a id="a-G3"></a>是名乐说无碍。<a id="a-G4"></a>菩萨安住四无碍中，<a id="a-G5"></a>一切众生问难，<a id="a-G6"></a>无能穷尽，<a id="a-G7"></a>如大海水不可倾竭！</p>
  <p id="aG8">须菩提闻佛上二品中，<a id="a-G9"></a>说阿鞞跋致具足相；<a id="a-GA"></a>入此品，<a id="a-GB"></a>佛方开四无碍门，<a id="a-GC"></a>更欲说阿鞞跋致相。<a id="a-GD"></a>是故须菩提赞佛：<a id="a-GE"></a>世尊智慧无量无边，<a id="a-GF"></a>阿鞞跋致功德亦无量无边；<a id="a-GG"></a>佛若恒河沙等劫乐说，<a id="a-GH"></a>乐说亦不可尽，<a id="a-GI"></a>阿鞞跋致相貌，<a id="a-GJ"></a>亦不可尽。<a id="a-GK"></a>世尊，<a id="a-GL"></a>何等是阿鞞跋致深奥处？<a id="a-GM"></a>阿鞞跋致菩萨住是深奥处，<a id="a-GN"></a>能具足六波罗蜜，<a id="a-GO"></a>四念处乃至一切种智。<a id="a-GP"></a>佛叹须菩提：<a id="a-GQ"></a>善哉！<a id="a-GR"></a>汝能为阿鞞跋致菩萨问深奥义。<a id="a-GS"></a>佛语须菩提：<a id="a-GT"></a>空等乃至涅槃，<a id="a-GU"></a>是名深奥。</p>
  <p id="aGV">问曰：<a id="a-GW"></a>诸有法种种细分别，<a id="a-GX"></a>人不解故有深，<a id="a-GY"></a>空无所有，<a id="a-GZ"></a>以何为深？</p>
  <p id="aGa">答曰：<a id="a-Gb"></a>非直口说名字故空，<a id="a-Gc"></a>分别解诸有相，<a id="a-Gd"></a>内不见有我，<a id="a-Ge"></a>外不见定实法；<a id="a-Gf"></a>得是空已，<a id="a-Gg"></a>观一切法相皆是虚诳，<a id="a-Gh"></a>有诸过罪；<a id="a-Gi"></a>若灭诸相，<a id="a-Gj"></a>更不作愿生三界。<a id="a-Gk"></a>此空是得道空，<a id="a-Gl"></a>非但口说，<a id="a-Gm"></a>是故言深。</p>
  <p id="aGn">复次，<a id="a-Go"></a>空亦复空，<a id="a-Gp"></a>若著是空，<a id="a-Gq"></a>则有过失，<a id="a-Gr"></a>是不名深。<a id="a-Gs"></a>若空从破邪见有故出，<a id="a-Gt"></a>是为深：<a id="a-Gu"></a>若于空中，<a id="a-Gv"></a>亦不著空故亦深。</p>
  <p id="aGw">复次，<a id="a-Gx"></a>观五众生灭，<a id="a-Gy"></a>破常颠倒；<a id="a-Gz"></a>观毕竟空，<a id="a-H0"></a>破生灭。<a id="a-H1"></a>何以故？<a id="a-H2"></a>空中无无常、<a id="a-H3"></a>无生灭故。<a id="a-H4"></a>无生灭有二种：<a id="a-H5"></a>一者、<a id="a-H6"></a>邪见人谓世间常有故，<a id="a-H7"></a>无生灭；<a id="a-H8"></a>二者、<a id="a-H9"></a>破生灭故，<a id="a-HA"></a>言无生灭。<a id="a-HB"></a>此中破生灭，<a id="a-HC"></a>亦不著是不生不灭故，<a id="a-HD"></a>名为深。<a id="a-HE"></a>诸烦恼难除故，<a id="a-HF"></a>言离欲寂灭故深；<a id="a-HG"></a>错误易，<a id="a-HH"></a>真实难故。<a id="a-HI"></a>如、<a id="a-HJ"></a>法性、<a id="a-HK"></a>实际为深涅槃，<a id="a-HL"></a>诸梵天等九十六种道所不能及，<a id="a-HM"></a>故深。</p>
  <p id="aHN">复次，<a id="a-HO"></a>涅槃中，<a id="a-HP"></a>一切得道人入者永不复出，<a id="a-HQ"></a>故深。</p>
  <p id="aHR">问曰：<a id="a-HS"></a>此中说空等法深，<a id="a-HT"></a>是何等空？</p>
  <p id="aHU">答曰：<a id="a-HV"></a>有人言：<a id="a-HW"></a>“三三昧，<a id="a-HX"></a>空、<a id="a-HY"></a>无相、<a id="a-HZ"></a>无作；<a id="a-Ha"></a>心数法名为空，<a id="a-Hb"></a>空故能观诸法空。<a id="a-Hc"></a>”有人言：<a id="a-Hd"></a>“外所缘色等诸法皆空，<a id="a-He"></a>缘外空故，<a id="a-Hf"></a>名为空三昧。<a id="a-Hg"></a>”此中佛说：<a id="a-Hh"></a>不以空三昧故空，<a id="a-Hi"></a>亦不以所缘外色等诸法故空。<a id="a-Hj"></a>何以故？<a id="a-Hk"></a>若外法不实空，<a id="a-Hl"></a>以三昧力故空者，<a id="a-Hm"></a>是虚妄不实。<a id="a-Hn"></a>若缘外空故生三昧者，<a id="a-Ho"></a>是亦不然！<a id="a-Hp"></a>所以者何？<a id="a-Hq"></a>若色等法实是空相，<a id="a-Hr"></a>则不能生空三昧，<a id="a-Hs"></a>若生空三昧则非是空。<a id="a-Ht"></a>此中说，<a id="a-Hu"></a>离是二边说中道，<a id="a-Hv"></a>所谓诸法因缘和合生，<a id="a-Hw"></a>是和合法，<a id="a-Hx"></a>无有一定法故空。<a id="a-Hy"></a>何以故？<a id="a-Hz"></a>因缘生法无自性，<a id="a-I0"></a>无自性故即是毕竟空。<a id="a-I1"></a>是毕竟空，<a id="a-I2"></a>从本已来空，<a id="a-I3"></a>非佛所作，<a id="a-I4"></a>亦非余人所作，<a id="a-I5"></a>诸佛为可度众生故，<a id="a-I6"></a>说是毕竟空相。<a id="a-I7"></a>是空相，<a id="a-I8"></a>是一切诸法实体，<a id="a-I9"></a>不因内外有。<a id="a-IA"></a>是空相，<a id="a-IB"></a>有种种名字，<a id="a-IC"></a>所谓无相、<a id="a-ID"></a>无作、<a id="a-IE"></a>寂灭、<a id="a-IF"></a>离、<a id="a-IG"></a>涅槃等。</p>
  <p id="aIH">须菩提知诸菩萨利根，<a id="a-II"></a>深著涅槃，<a id="a-IJ"></a>为是菩萨故问世尊：<a id="a-IK"></a>但涅槃甚深，<a id="a-IL"></a>诸法不甚深耶？<a id="a-IM"></a>佛答：<a id="a-IN"></a>正观色等一切法得涅槃，<a id="a-IO"></a>色等诸法因涅槃故甚深，<a id="a-IP"></a>是故经中说：<a id="a-IQ"></a>色等如故甚深，<a id="a-IR"></a>色等如，<a id="a-IS"></a>即是正观。<a id="a-IT"></a>须菩提问：<a id="a-IU"></a>云何色等如故，<a id="a-IV"></a>色等法甚深？<a id="a-IW"></a>此中佛自说深因缘，<a id="a-IX"></a>所谓如非是色、<a id="a-IY"></a>非离色。<a id="a-IZ"></a>譬如以泥为瓶，<a id="a-Ia"></a>泥非即是瓶，<a id="a-Ib"></a>不离泥有瓶，<a id="a-Ic"></a>亦不得言无瓶。<a id="a-Id"></a>须菩提知是因缘法甚深，<a id="a-Ie"></a>如大海无有底故，<a id="a-If"></a>赞言：<a id="a-Ig"></a>希有！<a id="a-Ih"></a>世尊，<a id="a-Ii"></a>佛以微妙方便力故，<a id="a-Ij"></a>令菩萨离色等诸法，<a id="a-Ik"></a>处于涅槃，<a id="a-Il"></a>亦不著涅槃，<a id="a-Im"></a>亦不住世间，<a id="a-In"></a>是微妙方便。<a id="a-Io"></a>佛可其所说，<a id="a-Ip"></a>赞叹菩萨行诸法实相果报福德，<a id="a-Iq"></a>告须菩提：<a id="a-Ir"></a>如是甚深法与般若相应，<a id="a-Is"></a>观察、<a id="a-It"></a>筹量等，<a id="a-Iu"></a>一念生时，<a id="a-Iv"></a>得无量无边阿僧祇福德。</p>
  <p id="aIw">问曰：<a id="a-Ix"></a>二乘无漏法，<a id="a-Iy"></a>尚无果报福德，<a id="a-Iz"></a>何况大乘毕竟空，<a id="a-J0"></a>观法得无量福德？<a id="a-J1"></a>而福德从大慈悲愍众生故生，<a id="a-J2"></a>如罪亦由恼害众生故得。</p>
  <p id="aJ3">答曰：<a id="a-J4"></a>二乘无漏心中烦恼尽故，<a id="a-J5"></a>无果报福德；<a id="a-J6"></a>菩萨烦恼未尽故，<a id="a-J7"></a>应有福德果报。</p>
  <p id="aJ8">复次，<a id="a-J9"></a>二乘于实际证故，<a id="a-JA"></a>烧尽诸功德；<a id="a-JB"></a>菩萨不证，<a id="a-JC"></a>更有生故，<a id="a-JD"></a>便有福德。</p>
  <p id="aJE">复次，<a id="a-JF"></a>人于实事错谬故福德少，<a id="a-JG"></a>正行实事故得福多。<a id="a-JH"></a>如施畜生得百倍，<a id="a-JI"></a>施恶人得千倍，<a id="a-JJ"></a>施善人得十万倍，<a id="a-JK"></a>施离欲人得十亿万倍，<a id="a-JL"></a>施须陀洹等诸圣人得无量福。<a id="a-JM"></a>凡夫人虽离欲行慈悲心，<a id="a-JN"></a>不得实法相故，<a id="a-JO"></a>不得作无量福田；<a id="a-JP"></a>须陀洹虽未离欲，<a id="a-JQ"></a>分别诸法实相故，<a id="a-JR"></a>福田无量。<a id="a-JS"></a>诸法实相，<a id="a-JT"></a>得有深浅，<a id="a-JU"></a>是故菩萨深入实相故，<a id="a-JV"></a>一念中福德无量无边。</p>
  <p id="aJW">此中念念福德多故，<a id="a-JX"></a>说譬喻。<a id="a-JY"></a>众生心虽念念生灭，<a id="a-JZ"></a>但相续生故，<a id="a-Ja"></a>不觉随灭。<a id="a-Jb"></a>淫欲人心深著所欲，<a id="a-Jc"></a>不遂情故，<a id="a-Jd"></a>心生忆念，<a id="a-Je"></a>取相种种分别不来因缘事，<a id="a-Jf"></a>所谓彼女为心自悔不来？<a id="a-Jg"></a>为人遮不来？<a id="a-Jh"></a>如是等多生觉观心，<a id="a-Ji"></a>是心易觉知故，<a id="a-Jj"></a>以为譬喻。<a id="a-Jk"></a>如是一念因缘，<a id="a-Jl"></a>事超一劫。<a id="a-Jm"></a>如人服软药，<a id="a-Jn"></a>一岁乃瘥病，<a id="a-Jo"></a>服大力药，<a id="a-Jp"></a>一日能瘥；<a id="a-Jq"></a>菩萨亦如是，<a id="a-Jr"></a>行五波罗蜜久久乃成佛者，<a id="a-Js"></a>有行般若波罗蜜疾得成佛者。<a id="a-Jt"></a>复次，<a id="a-Ju"></a>一日行般若波罗蜜功德，<a id="a-Jv"></a>假令有形，<a id="a-Jw"></a>取满如恒河沙等三千大千世界中，<a id="a-Jx"></a>于一日中正功德体，<a id="a-Jy"></a>犹故不减，<a id="a-Jz"></a>于此福德百分不及一，<a id="a-K0"></a>乃至算数譬喻所不能及。</p>
  <p id="aK1">【经】“复次，<a id="a-K2"></a>须菩提，<a id="a-K3"></a>若菩萨摩诃萨远离般若波罗蜜，<a id="a-K4"></a>如恒河沙等劫布施三宝：<a id="a-K5"></a>佛宝、<a id="a-K6"></a>法宝、<a id="a-K7"></a>比丘僧宝。<a id="a-K8"></a>须菩提，<a id="a-K9"></a>于汝意云何？<a id="a-KA"></a>是菩萨摩诃萨以是因缘故，<a id="a-KB"></a>得福多不？<a id="a-KC"></a>”</p>
  <p id="aKD">须菩提言：<a id="a-KE"></a>“世尊，<a id="a-KF"></a>甚多！<a id="a-KG"></a>无量无边阿僧祇。<a id="a-KH"></a>”</p>
  <p id="aKI">佛告须菩提：<a id="a-KJ"></a>“不如菩萨摩诃萨深般若波罗蜜中，<a id="a-KK"></a>一日如说修行得福多。<a id="a-KL"></a>何以故？<a id="a-KM"></a>般若波罗蜜，<a id="a-KN"></a>是诸菩萨摩诃萨道；<a id="a-KO"></a>乘是道，<a id="a-KP"></a>疾得阿耨多罗三藐三菩提。<a id="a-KQ"></a>须菩提，<a id="a-KR"></a>若菩萨远离般若波罗蜜，<a id="a-KS"></a>如恒河沙劫供养须陀洹、<a id="a-KT"></a>斯陀含、<a id="a-KU"></a>阿那含、<a id="a-KV"></a>阿罗汉、<a id="a-KW"></a>辟支佛及诸佛。<a id="a-KX"></a>于须菩提意云何？<a id="a-KY"></a>是菩萨摩诃萨以是因缘故，<a id="a-KZ"></a>得福多不？<a id="a-Ka"></a>”</p>
  <p id="aKb">须菩提言：<a id="a-Kc"></a>“世尊，<a id="a-Kd"></a>甚多！<a id="a-Ke"></a>”</p>
  <p id="aKf">佛言：<a id="a-Kg"></a>“不如是菩萨摩诃萨深般若波罗蜜如说修行，<a id="a-Kh"></a>一日得福多。<a id="a-Ki"></a>何以故？<a id="a-Kj"></a>菩萨摩诃萨行是般若波罗蜜，<a id="a-Kk"></a>过一切声闻、<a id="a-Kl"></a>辟支佛地，<a id="a-Km"></a>入菩萨位，<a id="a-Kn"></a>渐渐得阿耨多罗三藐三菩提。<a id="a-Ko"></a>须菩提，<a id="a-Kp"></a>菩萨摩诃萨远离般若波罗蜜，<a id="a-Kq"></a>如恒河沙劫，<a id="a-Kr"></a>布施、<a id="a-Ks"></a>持戒、<a id="a-Kt"></a>忍辱、<a id="a-Ku"></a>精进、<a id="a-Kv"></a>禅定、<a id="a-Kw"></a>智慧。<a id="a-Kx"></a>于意云何？<a id="a-Ky"></a>是人以是因缘故，<a id="a-Kz"></a>得福多不？<a id="a-L0"></a>”</p>
  <p id="aL1">须菩提言：<a id="a-L2"></a>“世尊，<a id="a-L3"></a>甚多！<a id="a-L4"></a>”</p>
  <p id="aL5">佛言：<a id="a-L6"></a>“不如是菩萨摩诃萨行般若波罗蜜如说修行，<a id="a-L7"></a>一日布施、<a id="a-L8"></a>持戒、<a id="a-L9"></a>忍辱、<a id="a-LA"></a>精进、<a id="a-LB"></a>禅定、<a id="a-LC"></a>智慧得福多。<a id="a-LD"></a>何以故？<a id="a-LE"></a>须菩提，<a id="a-LF"></a>般若波罗蜜，<a id="a-LG"></a>是菩萨摩诃萨母故，<a id="a-LH"></a>是般若波罗蜜能生诸菩萨摩诃萨。<a id="a-LI"></a>诸菩萨摩诃萨住般若波罗蜜中，<a id="a-LJ"></a>能具足一切佛法。<a id="a-LK"></a>须菩提，<a id="a-LL"></a>若菩萨摩诃萨远离般若波罗蜜，<a id="a-LM"></a>如恒河沙劫寿行法施。<a id="a-LN"></a>须菩提，<a id="a-LO"></a>于汝意云何？<a id="a-LP"></a>是人得福多不？<a id="a-LQ"></a>”</p>
  <p id="aLR">须菩提言：<a id="a-LS"></a>“甚多！<a id="a-LT"></a>世尊。<a id="a-LU"></a>”</p>
  <p id="aLV">佛言：<a id="a-LW"></a>“不如是善男子、<a id="a-LX"></a>善女人深般若波罗蜜如说修行，<a id="a-LY"></a>乃至一日法施得福多。<a id="a-LZ"></a>何以故？<a id="a-La"></a>须菩提，<a id="a-Lb"></a>是菩萨摩诃萨不远离般若波罗蜜，<a id="a-Lc"></a>则不远离一切种智；<a id="a-Ld"></a>不远离一切种智，<a id="a-Le"></a>则不远离般若波罗蜜。<a id="a-Lf"></a>以是故，<a id="a-Lg"></a>须菩提，<a id="a-Lh"></a>菩萨摩诃萨欲得阿耨多罗三藐三菩提，<a id="a-Li"></a>不当远离般若波罗蜜。<a id="a-Lj"></a>须菩提，<a id="a-Lk"></a>若菩萨摩诃萨如恒河沙劫远离般若波罗蜜，<a id="a-Ll"></a>修行四念处乃至八圣道分，<a id="a-Lm"></a>内空乃至一切种智。<a id="a-Ln"></a>须菩提，<a id="a-Lo"></a>于汝意云何？<a id="a-Lp"></a>是善男子、<a id="a-Lq"></a>善女人得福多不？<a id="a-Lr"></a>”</p>
  <p id="aLs">须菩提言：<a id="a-Lt"></a>“世尊，<a id="a-Lu"></a>甚多！<a id="a-Lv"></a>”</p>
  <p id="aLw">佛言：<a id="a-Lx"></a>“不如是善男子、<a id="a-Ly"></a>善女人深般若波罗蜜如说一日修行四念处，<a id="a-Lz"></a>乃至一切种智得福多。<a id="a-M0"></a>何以故？<a id="a-M1"></a>须菩提，<a id="a-M2"></a>若菩萨摩诃萨不远离般若波罗蜜，<a id="a-M3"></a>于萨婆若转者，<a id="a-M4"></a>无有是处！<a id="a-M5"></a>须菩提，<a id="a-M6"></a>若菩萨摩诃萨远离般若波罗蜜，<a id="a-M7"></a>于萨婆若转，<a id="a-M8"></a>则有是处。<a id="a-M9"></a>须菩提，<a id="a-MA"></a>以是故，<a id="a-MB"></a>菩萨摩诃萨，<a id="a-MC"></a>常不应远离般若波罗蜜行。<a id="a-MD"></a>须菩提，<a id="a-ME"></a>若菩萨摩诃萨远离般若波罗蜜，<a id="a-MF"></a>如恒河沙劫寿财施、<a id="a-MG"></a>法施，<a id="a-MH"></a>及禅定福德，<a id="a-MI"></a>回向阿耨多罗三藐三菩提。<a id="a-MJ"></a>于汝意云何？<a id="a-MK"></a>是人得福多不？<a id="a-ML"></a>”</p>
  <p id="aMM">须菩提言：<a id="a-MN"></a>“世尊，<a id="a-MO"></a>甚多！<a id="a-MP"></a>甚多！<a id="a-MQ"></a>”</p>
  <p id="aMR">佛言：<a id="a-MS"></a>“不如是善男子、<a id="a-MT"></a>善女人深般若波罗蜜如说修行，<a id="a-MU"></a>乃至一日财施、<a id="a-MV"></a>法施、<a id="a-MW"></a>禅定福德，<a id="a-MX"></a>回向阿耨多罗三藐三菩提得福多。<a id="a-MY"></a>何以故？<a id="a-MZ"></a>是第一回向，<a id="a-Ma"></a>所谓般若波罗蜜回向；<a id="a-Mb"></a>若远离般若波罗蜜回向，<a id="a-Mc"></a>是不名回向。<a id="a-Md"></a>须菩提，<a id="a-Me"></a>以是故，<a id="a-Mf"></a>菩萨摩诃萨欲得阿耨多罗三藐三菩提，<a id="a-Mg"></a>应方便学般若波罗蜜回向。<a id="a-Mh"></a>须菩提，<a id="a-Mi"></a>若善男子、<a id="a-Mj"></a>善女人远离般若波罗蜜，<a id="a-Mk"></a>如恒河沙劫寿过去、<a id="a-Ml"></a>未来、<a id="a-Mm"></a>现在诸佛及弟子，<a id="a-Mn"></a>善根和合，<a id="a-Mo"></a>随喜回向阿耨多罗三藐三菩提。<a id="a-Mp"></a>须菩提，<a id="a-Mq"></a>于汝意云何？<a id="a-Mr"></a>是人得福多不？<a id="a-Ms"></a>”</p>
  <p id="aMt">须菩提言：<a id="a-Mu"></a>“世尊，<a id="a-Mv"></a>甚多！<a id="a-Mw"></a>”</p>
  <p id="aMx">佛言：<a id="a-My"></a>“不如是善男子、<a id="a-Mz"></a>善女人深般若波罗蜜如说修行乃至一日，<a id="a-N0"></a>随喜善根回向是阿耨多罗三藐三菩提得福多。<a id="a-N1"></a>须菩提，<a id="a-N2"></a>以是故，<a id="a-N3"></a>菩萨摩诃萨欲得阿耨多罗三藐三菩提，<a id="a-N4"></a>应学般若波罗蜜中，<a id="a-N5"></a>方便回向阿耨多罗三藐三菩提。<a id="a-N6"></a>”</p>
  <p id="aN7">须菩提白佛言：<a id="a-N8"></a>“世尊，<a id="a-N9"></a>如佛所说因缘起法，<a id="a-NA"></a>从妄想生非实，<a id="a-NB"></a>云何善男子、<a id="a-NC"></a>善女人得大福德？<a id="a-ND"></a>世尊，<a id="a-NE"></a>用是因缘起法，<a id="a-NF"></a>不应得正见、<a id="a-NG"></a>入法位，<a id="a-NH"></a>不应得须陀洹果，<a id="a-NI"></a>乃至不应得阿耨多罗三藐三菩提果。<a id="a-NJ"></a>”</p>
  <p id="aNK">佛告须菩提：<a id="a-NL"></a>“如是，<a id="a-NM"></a>如是。<a id="a-NN"></a>须菩提，<a id="a-NO"></a>用是因缘起法，<a id="a-NP"></a>不应得正见、<a id="a-NQ"></a>入法位，<a id="a-NR"></a>乃至不应得阿耨多罗三藐三菩提。<a id="a-NS"></a>须菩提，<a id="a-NT"></a>行般若波罗蜜菩萨摩诃萨，<a id="a-NU"></a>知因缘起法亦空、<a id="a-NV"></a>无坚固，<a id="a-NW"></a>虚诳不实。<a id="a-NX"></a>何以故？<a id="a-NY"></a>须菩提，<a id="a-NZ"></a>是菩萨摩诃萨善学内空，<a id="a-Na"></a>乃至善学无法有法空故。<a id="a-Nb"></a>是菩萨摩诃萨住是十八空，<a id="a-Nc"></a>种种观作法空，<a id="a-Nd"></a>即不远离般若波罗蜜。<a id="a-Ne"></a>若菩萨摩诃萨如是渐渐不远离般若波罗蜜，<a id="a-Nf"></a>渐渐得无数无量无边福德。<a id="a-Ng"></a>”</p>
  <p id="aNh">须菩提白佛言：<a id="a-Ni"></a>“世尊，<a id="a-Nj"></a>无数、<a id="a-Nk"></a>无量、<a id="a-Nl"></a>无边，<a id="a-Nm"></a>有何等异？<a id="a-Nn"></a>”</p>
  <p id="aNo">“须菩提，<a id="a-Np"></a>无数者，<a id="a-Nq"></a>名不堕数中，<a id="a-Nr"></a>若有为性中、<a id="a-Ns"></a>若无为性中。<a id="a-Nt"></a>无量者，<a id="a-Nu"></a>量不可得，<a id="a-Nv"></a>若过去、<a id="a-Nw"></a>若未来、<a id="a-Nx"></a>若现在。<a id="a-Ny"></a>无边者，<a id="a-Nz"></a>诸法边不可得。<a id="a-O0"></a>”</p>
  <p id="aO1">须菩提言：<a id="a-O2"></a>“世尊，<a id="a-O3"></a>颇有色亦无数、<a id="a-O4"></a>无量、<a id="a-O5"></a>无边？<a id="a-O6"></a>颇有受、<a id="a-O7"></a>想、<a id="a-O8"></a>行、<a id="a-O9"></a>识亦无数、<a id="a-OA"></a>无量、<a id="a-OB"></a>无边？<a id="a-OC"></a>”</p>
  <p id="aOD">“须菩提，<a id="a-OE"></a>有因缘色，<a id="a-OF"></a>亦无数、<a id="a-OG"></a>无量、<a id="a-OH"></a>无边，<a id="a-OI"></a>受、<a id="a-OJ"></a>想、<a id="a-OK"></a>行、<a id="a-OL"></a>识亦无数、<a id="a-OM"></a>无量、<a id="a-ON"></a>无边？<a id="a-OO"></a>”</p>
  <p id="aOP">“世尊，<a id="a-OQ"></a>何等因缘故，<a id="a-OR"></a>色亦无数、<a id="a-OS"></a>无量、<a id="a-OT"></a>无边？<a id="a-OU"></a>受、<a id="a-OV"></a>想、<a id="a-OW"></a>行、<a id="a-OX"></a>识亦无数、<a id="a-OY"></a>无量、<a id="a-OZ"></a>无边？<a id="a-Oa"></a>”</p>
  <p id="aOb">佛告须菩提：<a id="a-Oc"></a>“色空故，<a id="a-Od"></a>无数、<a id="a-Oe"></a>无量、<a id="a-Of"></a>无边；<a id="a-Og"></a>受、<a id="a-Oh"></a>想、<a id="a-Oi"></a>行、<a id="a-Oj"></a>识空故，<a id="a-Ok"></a>无数、<a id="a-Ol"></a>无量、<a id="a-Om"></a>无边。<a id="a-On"></a>”</p>
  <p id="aOo">“世尊，<a id="a-Op"></a>但色空，<a id="a-Oq"></a>受、<a id="a-Or"></a>想、<a id="a-Os"></a>行、<a id="a-Ot"></a>识空，<a id="a-Ou"></a>非一切法空耶？<a id="a-Ov"></a>”</p>
  <p id="aOw">“须菩提，<a id="a-Ox"></a>我不说一切法空耶？<a id="a-Oy"></a>”</p>
  <p id="aOz">须菩提言：<a id="a-P0"></a>“世尊说一切法空。<a id="a-P1"></a>世尊，<a id="a-P2"></a>诸法空，<a id="a-P3"></a>即是不可尽，<a id="a-P4"></a>无有数、<a id="a-P5"></a>无量、<a id="a-P6"></a>无边。<a id="a-P7"></a>世尊，<a id="a-P8"></a>空中数不可得、<a id="a-P9"></a>量不可得、<a id="a-PA"></a>边不可得。<a id="a-PB"></a>以是故，<a id="a-PC"></a>世尊，<a id="a-PD"></a>是不可尽，<a id="a-PE"></a>无数、<a id="a-PF"></a>无量、<a id="a-PG"></a>无边义，<a id="a-PH"></a>无有异。<a id="a-PI"></a>”</p>
  <p id="aPJ">佛告须菩提：<a id="a-PK"></a>“如是，<a id="a-PL"></a>如是。<a id="a-PM"></a>是法义无别异。<a id="a-PN"></a>须菩提，<a id="a-PO"></a>是法不可说，<a id="a-PP"></a>佛以方便力故分别说，<a id="a-PQ"></a>所谓不可尽、<a id="a-PR"></a>无数、<a id="a-PS"></a>无量、<a id="a-PT"></a>无边、<a id="a-PU"></a>无著，<a id="a-PV"></a>空、<a id="a-PW"></a>无相、<a id="a-PX"></a>无作、<a id="a-PY"></a>无起，<a id="a-PZ"></a>无生无灭，<a id="a-Pa"></a>无染涅槃。<a id="a-Pb"></a>佛种种因缘，<a id="a-Pc"></a>以方便力说。<a id="a-Pd"></a>”</p>
  <p id="aPe">须菩提白佛言：<a id="a-Pf"></a>“希有！<a id="a-Pg"></a>世尊，<a id="a-Ph"></a>诸法实相不可说，<a id="a-Pi"></a>而佛以方便力说。<a id="a-Pj"></a>世尊，<a id="a-Pk"></a>如我解佛所说义，<a id="a-Pl"></a>一切法亦不可说。<a id="a-Pm"></a>”</p>
  <p id="aPn">佛言：<a id="a-Po"></a>“如是，<a id="a-Pp"></a>如是。<a id="a-Pq"></a>须菩提，<a id="a-Pr"></a>一切法不可说，<a id="a-Ps"></a>一切法不可说相即是空，<a id="a-Pt"></a>是空不可说。<a id="a-Pu"></a>”</p>
  <p id="aPv">“世尊，<a id="a-Pw"></a>不可说义有增有减不？<a id="a-Px"></a>”</p>
  <p id="aPy">佛言：<a id="a-Pz"></a>“不也，<a id="a-Q0"></a>须菩提，<a id="a-Q1"></a>不可说义无增无减。<a id="a-Q2"></a>”</p>
  <p id="aQ3">“世尊，<a id="a-Q4"></a>若不可说义无增无减，<a id="a-Q5"></a>檀波罗蜜亦当无增无减，<a id="a-Q6"></a>乃至般若波罗蜜亦当无增无减；<a id="a-Q7"></a>四念处乃至八圣道分，<a id="a-Q8"></a>亦当无增无减；<a id="a-Q9"></a>四禅、<a id="a-QA"></a>四无量心、<a id="a-QB"></a>四无色定、<a id="a-QC"></a>五神通、<a id="a-QD"></a>八背舍、<a id="a-QE"></a>八胜处、<a id="a-QF"></a>九次第定、<a id="a-QG"></a>佛十力、<a id="a-QH"></a>四无所畏、<a id="a-QI"></a>四无碍智、<a id="a-QJ"></a>十八不共法，<a id="a-QK"></a>亦当无增无减。<a id="a-QL"></a>世尊，<a id="a-QM"></a>若菩萨摩诃萨六波罗蜜不增，<a id="a-QN"></a>乃至十八不共法不增者，<a id="a-QO"></a>云何菩萨摩诃萨得阿耨多罗三藐三菩提？<a id="a-QP"></a>”</p>
  <p id="aQQ">佛言：<a id="a-QR"></a>“如是，<a id="a-QS"></a>如是。<a id="a-QT"></a>须菩提，<a id="a-QU"></a>不可说义无增无减。<a id="a-QV"></a>菩萨摩诃萨习行般若波罗蜜，<a id="a-QW"></a>有方便力故，<a id="a-QX"></a>不作是念‘我增般若波罗蜜’，<a id="a-QY"></a>乃至增檀波罗蜜。<a id="a-QZ"></a>当作是念：<a id="a-Qa"></a>‘但名字故，<a id="a-Qb"></a>名檀波罗蜜。<a id="a-Qc"></a>’是菩萨摩诃萨行檀波罗蜜时，<a id="a-Qd"></a>是心及善根，<a id="a-Qe"></a>如阿耨多罗三藐三菩提相回向；<a id="a-Qf"></a>乃至行般若波罗蜜时，<a id="a-Qg"></a>是心及善根，<a id="a-Qh"></a>如阿耨多罗三藐三菩提相回向。<a id="a-Qi"></a>”</p>
  <p id="aQj">须菩提白佛言：<a id="a-Qk"></a>“世尊，<a id="a-Ql"></a>何等是阿耨多罗三藐三菩提？<a id="a-Qm"></a>”</p>
  <p id="aQn">佛言：<a id="a-Qo"></a>“一切法如相，<a id="a-Qp"></a>是名阿耨多罗三藐三菩提。<a id="a-Qq"></a>”</p>
  <p id="aQr">须菩提白佛言：<a id="a-Qs"></a>“世尊，<a id="a-Qt"></a>何等是一切法如相，<a id="a-Qu"></a>是阿耨多罗三藐三菩提？<a id="a-Qv"></a>”</p>
  <p id="aQw">佛告须菩提：<a id="a-Qx"></a>“色如相，<a id="a-Qy"></a>受、<a id="a-Qz"></a>想、<a id="a-R0"></a>行、<a id="a-R1"></a>识如相，<a id="a-R2"></a>乃至涅槃如相，<a id="a-R3"></a>是阿耨多罗三藐三菩提；<a id="a-R4"></a>是如相亦不增不减。<a id="a-R5"></a>须菩提，<a id="a-R6"></a>是菩萨摩诃萨不离般若波罗蜜，<a id="a-R7"></a>常观是如法，<a id="a-R8"></a>不见有增有减。<a id="a-R9"></a>以是因缘故，<a id="a-RA"></a>须菩提，<a id="a-RB"></a>不可说义无增无减，<a id="a-RC"></a>檀波罗蜜亦不增不减，<a id="a-RD"></a>乃至十八不共法亦不增不减。<a id="a-RE"></a>须菩提，<a id="a-RF"></a>菩萨摩诃萨以是不增不减法故，<a id="a-RG"></a>应般若波罗蜜行。<a id="a-RH"></a>”</p>
  <p id="aRI">【论】释曰：<a id="a-RJ"></a>离般若波罗蜜，<a id="a-RK"></a>恒河沙劫供养三宝，<a id="a-RL"></a>不及一日行般若。<a id="a-RM"></a>又复有人住寿如恒河沙等劫供养须陀洹等，<a id="a-RN"></a>亦不及一日行般若。<a id="a-RO"></a>此中佛自说因缘：<a id="a-RP"></a>菩萨行般若，<a id="a-RQ"></a>过二地，<a id="a-RR"></a>入菩萨位，<a id="a-RS"></a>成无上道。<a id="a-RT"></a>又复远离般若，<a id="a-RU"></a>恒河沙等劫行布施等六法，<a id="a-RV"></a>亦不及一日如所说住般若中，<a id="a-RW"></a>行布施等六法。<a id="a-RX"></a>是中说胜因缘：<a id="a-RY"></a>般若是诸佛母，<a id="a-RZ"></a>住是般若中，<a id="a-Ra"></a>能具足诸佛法。<a id="a-Rb"></a>施财竟。<a id="a-Rc"></a>若远离般若，<a id="a-Rd"></a>如恒河沙等劫行法施，<a id="a-Re"></a>不及一日住般若中行法施。<a id="a-Rf"></a>复次，<a id="a-Rg"></a>远离般若，<a id="a-Rh"></a>用声闻、<a id="a-Ri"></a>辟支佛法修行四念处如恒河沙等劫，<a id="a-Rj"></a>不如一日如所说住般若中修四念处，<a id="a-Rk"></a>乃至一切种智。<a id="a-Rl"></a>此中自说胜因缘，<a id="a-Rm"></a>所谓不离般若，<a id="a-Rn"></a>于萨婆若转者，<a id="a-Ro"></a>无有是处。<a id="a-Rp"></a>复次，<a id="a-Rq"></a>菩萨离般若，<a id="a-Rr"></a>如恒河沙等劫财施、<a id="a-Rs"></a>法施，<a id="a-Rt"></a>禅定生福德，<a id="a-Ru"></a>回向无上道，<a id="a-Rv"></a>不如一日应般若财施、<a id="a-Rw"></a>法施，<a id="a-Rx"></a>禅定生福德，<a id="a-Ry"></a>回向无上道。<a id="a-Rz"></a>何以故？<a id="a-S0"></a>般若波罗蜜无杂毒，<a id="a-S1"></a>正回向故。<a id="a-S2"></a>复次，<a id="a-S3"></a>若菩萨离般若，<a id="a-S4"></a>寿如恒河沙劫等，<a id="a-S5"></a>十方三世诸佛功德，<a id="a-S6"></a>随喜回向无上道，<a id="a-S7"></a>不如一日应般若随喜回向。</p>
  <p id="aS8">尔时，<a id="a-S9"></a>须菩提难佛：<a id="a-SA"></a>如佛说一切有为法，<a id="a-SB"></a>虚诳不实如幻，<a id="a-SC"></a>不能生正见、<a id="a-SD"></a>入正位，<a id="a-SE"></a>云何菩萨一日福德胜？<a id="a-SF"></a>佛可其言：<a id="a-SG"></a>如是，<a id="a-SH"></a>如是。<a id="a-SI"></a>有为法皆虚诳，<a id="a-SJ"></a>不得以虚诳法入正位、<a id="a-SK"></a>得圣道。<a id="a-SL"></a>菩萨行般若波罗蜜时，<a id="a-SM"></a>所作福德，<a id="a-SN"></a>知皆虚诳，<a id="a-SO"></a>空无坚固，<a id="a-SP"></a>心不著是福德，<a id="a-SQ"></a>是福德清净故，<a id="a-SR"></a>胜余福德。<a id="a-SS"></a>如金刚虽小，<a id="a-ST"></a>能摧破大山。<a id="a-SU"></a>此中佛说菩萨善巧：<a id="a-SV"></a>学十八空，<a id="a-SW"></a>虽观空而能行诸功德；<a id="a-SX"></a>虽知涅槃无上道，<a id="a-SY"></a>而怜愍众生故，<a id="a-SZ"></a>修集福德；<a id="a-Sa"></a>虽知一切法相不可说，<a id="a-Sb"></a>而为众生种种方便说法；<a id="a-Sc"></a>虽知法性中无有分别一相无相，<a id="a-Sd"></a>而为众生分别是善是不善、<a id="a-Se"></a>是可行是不可行、<a id="a-Sf"></a>是取是舍、<a id="a-Sg"></a>是利是失等。<a id="a-Sh"></a>若菩萨虽观毕竟空，<a id="a-Si"></a>而能起诸福德，<a id="a-Sj"></a>是名不离般若波罗蜜行。<a id="a-Sk"></a>若菩萨常不离般若波罗蜜，<a id="a-Sl"></a>渐得无数、<a id="a-Sm"></a>无量、<a id="a-Sn"></a>无边功德。<a id="a-So"></a>何以故？<a id="a-Sp"></a>若菩萨初学般若时，<a id="a-Sq"></a>烦恼力强，<a id="a-Sr"></a>般若力弱；<a id="a-Ss"></a>渐渐得般若力，<a id="a-St"></a>断诸烦恼，<a id="a-Su"></a>灭诸戏论，<a id="a-Sv"></a>是故得福德无数、<a id="a-Sw"></a>无量、<a id="a-Sx"></a>无边。</p>
  <p id="aSy">无数、<a id="a-Sz"></a>无量、<a id="a-T0"></a>无边义，<a id="a-T1"></a>佛自分别说。<a id="a-T2"></a>所谓无数者，<a id="a-T3"></a>不堕若有为性中、<a id="a-T4"></a>若无为性中。<a id="a-T5"></a>三世量不可得，<a id="a-T6"></a>故名无量。<a id="a-T7"></a>十方边亦不可得，<a id="a-T8"></a>故名无边。<a id="a-T9"></a>须菩提问佛：<a id="a-TA"></a>五众颇有因缘，<a id="a-TB"></a>亦无数、<a id="a-TC"></a>无量、<a id="a-TD"></a>无边耶？<a id="a-TE"></a>佛答：<a id="a-TF"></a>有，<a id="a-TG"></a>以五众空故，<a id="a-TH"></a>亦无数、<a id="a-TI"></a>无量、<a id="a-TJ"></a>无边。<a id="a-TK"></a>须菩提问：<a id="a-TL"></a>世尊，<a id="a-TM"></a>但五众空，<a id="a-TN"></a>非一切法空耶？<a id="a-TO"></a>佛答：<a id="a-TP"></a>一切法空。<a id="a-TQ"></a>须菩提言：<a id="a-TR"></a>是空法即不可尽，<a id="a-TS"></a>不可尽故即是无数，<a id="a-TT"></a>无数即是无量，<a id="a-TU"></a>无量即是无边；<a id="a-TV"></a>是故空中尽不可得故名无尽，<a id="a-TW"></a>数不可得故名无数，<a id="a-TX"></a>量不可得故名无量，<a id="a-TY"></a>边不可得故名无边。<a id="a-TZ"></a>四事名虽异，<a id="a-Ta"></a>义是一，<a id="a-Tb"></a>所谓毕竟空。<a id="a-Tc"></a>佛可其言，<a id="a-Td"></a>如是。<a id="a-Te"></a>更自说因缘：<a id="a-Tf"></a>须菩提，<a id="a-Tg"></a>是空法相不可说；<a id="a-Th"></a>若可说，<a id="a-Ti"></a>不名为空。<a id="a-Tj"></a>佛以大慈悲心怜愍众生故方便为说，<a id="a-Tk"></a>强作名字语言，<a id="a-Tl"></a>令众生得解，<a id="a-Tm"></a>所谓空，<a id="a-Tn"></a>或说不可尽、<a id="a-To"></a>无数、<a id="a-Tp"></a>无量、<a id="a-Tq"></a>无边等。<a id="a-Tr"></a>是实相不生不作故，<a id="a-Ts"></a>说不尽。<a id="a-Tt"></a>诸圣人得诸法实相，<a id="a-Tu"></a>入无余涅槃时，<a id="a-Tv"></a>不堕六道数；<a id="a-Tw"></a>是实相法亦不堕有为、<a id="a-Tx"></a>无为等诸法数中，<a id="a-Ty"></a>是故说无数。<a id="a-Tz"></a>量名，<a id="a-U0"></a>以智慧称量好丑、<a id="a-U1"></a>多少、<a id="a-U2"></a>大小、<a id="a-U3"></a>是非等；<a id="a-U4"></a>诸法实相中，<a id="a-U5"></a>灭诸相故是故说无量。<a id="a-U6"></a>诸法实相不可量故，<a id="a-U7"></a>说无边。<a id="a-U8"></a>是实相法寂灭故，<a id="a-U9"></a>说无著。<a id="a-UA"></a>是实相法我我所定相不可得故，<a id="a-UB"></a>说空。<a id="a-UC"></a>空故无相，<a id="a-UD"></a>无相则无作无起。<a id="a-UE"></a>是法常住不坏故，<a id="a-UF"></a>无生无灭。<a id="a-UG"></a>是法能断三界染故，<a id="a-UH"></a>名无染。<a id="a-UI"></a>更不识烦恼业故，<a id="a-UJ"></a>名涅槃。<a id="a-UK"></a>如是等有无量名字，<a id="a-UL"></a>种种因缘说是诸法实相。</p>
  <p id="aUM">尔时，<a id="a-UN"></a>须菩提白佛：<a id="a-UO"></a>希有！<a id="a-UP"></a>世尊，<a id="a-UQ"></a>诸法实相虽不可说，<a id="a-UR"></a>而佛以方便力说！<a id="a-US"></a>如我解佛义，<a id="a-UT"></a>非但实相不可说，<a id="a-UU"></a>一切诸法亦不可说。<a id="a-UV"></a>佛可其言而说因缘：<a id="a-UW"></a>一切法终归于空，<a id="a-UX"></a>归于空故不可说，<a id="a-UY"></a>不可说义即是无增无减。<a id="a-UZ"></a>若一切法无增无减，<a id="a-Ua"></a>六波罗蜜等诸善法，<a id="a-Ub"></a>亦无增无减；<a id="a-Uc"></a>若六波罗蜜善法不增者，<a id="a-Ud"></a>云何得无上道？<a id="a-Ue"></a>佛可其言，<a id="a-Uf"></a>更为说因缘：<a id="a-Ug"></a>法虽无增减，<a id="a-Uh"></a>而可得无上道，<a id="a-Ui"></a>所谓菩萨习行般若波罗蜜，<a id="a-Uj"></a>方便力故，<a id="a-Uk"></a>虽行檀波罗蜜诸助道法，<a id="a-Ul"></a>我我所、<a id="a-Um"></a>憍慢断故，<a id="a-Un"></a>不作是念：<a id="a-Uo"></a>我增长是六波罗蜜等法；<a id="a-Up"></a>不取内外诸法相，<a id="a-Uq"></a>行是诸善法；<a id="a-Ur"></a>如无上道相回向。<a id="a-Us"></a>须菩提问：<a id="a-Ut"></a>何等是无上道？<a id="a-Uu"></a>佛答：<a id="a-Uv"></a>诸法如，<a id="a-Uw"></a>即是无上道。<a id="a-Ux"></a>须菩提问：<a id="a-Uy"></a>何等是一切法？<a id="a-Uz"></a>佛答：<a id="a-V0"></a>色等法，<a id="a-V1"></a>乃至涅槃。<a id="a-V2"></a>是诸法如、<a id="a-V3"></a>寂灭相，<a id="a-V4"></a>是无上道相。<a id="a-V5"></a>寂灭者，<a id="a-V6"></a>不增不减，<a id="a-V7"></a>不高不下，<a id="a-V8"></a>灭诸烦恼戏论，<a id="a-V9"></a>不动不坏，<a id="a-VA"></a>无所障碍。<a id="a-VB"></a>菩萨以般若波罗蜜方便力故，<a id="a-VC"></a>亦能令布施等如寂灭相。<a id="a-VD"></a>如是种种因缘，<a id="a-VE"></a>说无上道相。<a id="a-VF"></a>若菩萨常念无上道寂灭相，<a id="a-VG"></a>令一切法皆同寂灭相，<a id="a-VH"></a>亦观不可说义，<a id="a-VI"></a>所谓不增不减相；<a id="a-VJ"></a>菩萨如是疾得无上道，<a id="a-VK"></a>以不增不减、<a id="a-VL"></a>不可得故。</p>
 </body>
</html>