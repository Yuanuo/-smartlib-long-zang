<!doctype html>
<html id="z3IBVJIui" data-ver="1444">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第九十三</h1>
  <h2 id="a2">释净佛国土品第八十二之下</h2>
  <p id="a3">【经】“复次，<a id="a-4"></a>须菩提，<a id="a-5"></a>菩萨取色相、<a id="a-6"></a>受想行识相、<a id="a-7"></a>眼相、<a id="a-8"></a>耳鼻舌身意相、<a id="a-9"></a>色声香味触法相、<a id="a-A"></a>男相、<a id="a-B"></a>女相、<a id="a-C"></a>欲界相、<a id="a-D"></a>色界相、<a id="a-E"></a>无色界相、<a id="a-F"></a>善法相、<a id="a-G"></a>不善法相、<a id="a-H"></a>有为法相、<a id="a-I"></a>无为法相，<a id="a-J"></a>是名菩萨粗业。<a id="a-K"></a>菩萨摩诃萨，<a id="a-L"></a>皆远离如是粗业相，<a id="a-M"></a>自布施，<a id="a-N"></a>亦教他人布施，<a id="a-O"></a>须食与食，<a id="a-P"></a>须衣与衣，<a id="a-Q"></a>乃至种种资生所须，<a id="a-R"></a>尽给与之，<a id="a-S"></a>亦教他人种种布施，<a id="a-T"></a>持是福德与一切众生共之，<a id="a-U"></a>回向净佛国土故；<a id="a-V"></a>持戒、<a id="a-W"></a>忍辱、<a id="a-X"></a>精进、<a id="a-Y"></a>禅定、<a id="a-Z"></a>智慧亦如是。</p>
  <p id="aa">“是菩萨摩诃萨，<a id="a-b"></a>或以三千大千国土满中珍宝，<a id="a-c"></a>施与三尊，<a id="a-d"></a>作是愿言：<a id="a-e"></a>‘我以善根因缘故，<a id="a-f"></a>令我国土皆以七宝成！<a id="a-g"></a>’</p>
  <p id="ah">“复次，<a id="a-i"></a>须菩提，<a id="a-j"></a>菩萨摩诃萨以天妓乐，<a id="a-k"></a>乐佛及塔，<a id="a-l"></a>作是愿言：<a id="a-m"></a>‘以是善根因缘，<a id="a-n"></a>令我国土中常闻天乐！<a id="a-o"></a>’</p>
  <p id="ap">“复次，<a id="a-q"></a>须菩提，<a id="a-r"></a>菩萨摩诃萨以三千大千国土满中天香，<a id="a-s"></a>供养诸佛及佛塔，<a id="a-t"></a>作是言：<a id="a-u"></a>‘以是善根因缘，<a id="a-v"></a>令我国土中常有天香！<a id="a-w"></a>’</p>
  <p id="ax">“复次，<a id="a-y"></a>须菩提，<a id="a-z"></a>菩萨摩诃萨以百味食施佛及僧，<a id="a-10"></a>作是愿言：<a id="a-11"></a>‘以是善根因缘故，<a id="a-12"></a>令我国土中众生，<a id="a-13"></a>皆得百味食！<a id="a-14"></a>’</p>
  <p id="a15">“复次，<a id="a-16"></a>须菩提，<a id="a-17"></a>菩萨摩诃萨以天香细滑施佛及僧，<a id="a-18"></a>作是愿言：<a id="a-19"></a>‘以是善根因缘故，<a id="a-1A"></a>令我国土中一切众生，<a id="a-1B"></a>受天香细滑！<a id="a-1C"></a>’</p>
  <p id="a1D">“复次，<a id="a-1E"></a>须菩提，<a id="a-1F"></a>菩萨摩诃萨以随意五欲，<a id="a-1G"></a>施佛及僧并一切众生，<a id="a-1H"></a>作是愿言：<a id="a-1I"></a>‘以是善根因缘故，<a id="a-1J"></a>令我国土中弟子及一切众生，<a id="a-1K"></a>皆得随意五欲！<a id="a-1L"></a>’是菩萨以随意五欲，<a id="a-1M"></a>共一切众生，<a id="a-1N"></a>回向净佛国土，<a id="a-1O"></a>作是愿言：<a id="a-1P"></a>‘我得佛时，<a id="a-1Q"></a>是国土中如天五欲，<a id="a-1R"></a>应心而至！<a id="a-1S"></a>’</p>
  <p id="a1T">“复次，<a id="a-1U"></a>须菩提，<a id="a-1V"></a>菩萨摩诃萨行般若波罗蜜时，<a id="a-1W"></a>作是愿言：<a id="a-1X"></a>‘我当自入初禅，<a id="a-1Y"></a>亦教一切众生入初禅；<a id="a-1Z"></a>第二、<a id="a-1a"></a>第三、<a id="a-1b"></a>第四禅，<a id="a-1c"></a>慈悲喜舍心，<a id="a-1d"></a>乃至三十七助道法亦如是。<a id="a-1e"></a>我得阿耨多罗三藐三菩提时，<a id="a-1f"></a>令一切众生不远离四禅，<a id="a-1g"></a>乃至不远离三十七品助道法！<a id="a-1h"></a>’</p>
  <p id="a1i">“如是，<a id="a-1j"></a>须菩提，<a id="a-1k"></a>菩萨摩诃萨能净佛国土。<a id="a-1l"></a>是菩萨随尔所时行菩萨道，<a id="a-1m"></a>满足是诸愿；<a id="a-1n"></a>是菩萨自成就一切善法，<a id="a-1o"></a>亦成就一切众生善法；<a id="a-1p"></a>是菩萨受身端正，<a id="a-1q"></a>所化众生亦得端正。<a id="a-1r"></a>所以者何？<a id="a-1s"></a>福德因缘厚故。</p>
  <p id="a1t">“须菩提，<a id="a-1u"></a>菩萨摩诃萨，<a id="a-1v"></a>应如是净佛国土。<a id="a-1w"></a>是国土中，<a id="a-1x"></a>乃至无三恶道之名，<a id="a-1y"></a>亦无邪见、<a id="a-1z"></a>三毒、<a id="a-20"></a>二乘声闻、<a id="a-21"></a>辟支佛之名。<a id="a-22"></a>耳不闻有无常、<a id="a-23"></a>苦、<a id="a-24"></a>空之声，<a id="a-25"></a>亦无我所有，<a id="a-26"></a>乃至无诸结使烦恼之名，<a id="a-27"></a>亦无分别诸果之名。<a id="a-28"></a>风吹七宝之树，<a id="a-29"></a>随所应度而出音声，<a id="a-2A"></a>所谓空、<a id="a-2B"></a>无相、<a id="a-2C"></a>无作，<a id="a-2D"></a>如诸法实相之音：<a id="a-2E"></a>有佛无佛，<a id="a-2F"></a>一切法、<a id="a-2G"></a>一切法相空，<a id="a-2H"></a>空中无有相，<a id="a-2I"></a>无相中则无作。<a id="a-2J"></a>出如是法音，<a id="a-2K"></a>若昼若夜，<a id="a-2L"></a>若坐若卧，<a id="a-2M"></a>若立若行，<a id="a-2N"></a>常闻此法。<a id="a-2O"></a>是菩萨得阿耨多罗三藐三菩提时，<a id="a-2P"></a>十方国土中诸佛赞叹，<a id="a-2Q"></a>众生闻是佛名，<a id="a-2R"></a>必至阿耨多罗三藐三菩提。<a id="a-2S"></a>是菩萨得阿耨多罗三藐三菩提时说法，<a id="a-2T"></a>众生闻者，<a id="a-2U"></a>无有不信而生疑，<a id="a-2V"></a>言是法、<a id="a-2W"></a>是非法。<a id="a-2X"></a>何以故？<a id="a-2Y"></a>诸法实相中，<a id="a-2Z"></a>皆是法，<a id="a-2a"></a>无有非法。<a id="a-2b"></a>诸有薄福之人，<a id="a-2c"></a>于诸佛及弟子中不种善根，<a id="a-2d"></a>不随善知识，<a id="a-2e"></a>没在我见中，<a id="a-2f"></a>乃至没在一切种种见中，<a id="a-2g"></a>堕在边见：<a id="a-2h"></a>若断、<a id="a-2i"></a>若常。<a id="a-2j"></a>如是人以邪见故，<a id="a-2k"></a>非佛言佛，<a id="a-2l"></a>佛言非佛；<a id="a-2m"></a>非法言法，<a id="a-2n"></a>法言非法。<a id="a-2o"></a>如是人破法故，<a id="a-2p"></a>身坏命终，<a id="a-2q"></a>堕恶道地狱中；<a id="a-2r"></a>诸佛得阿耨多罗三藐三菩提时，<a id="a-2s"></a>见此众生往来五道，<a id="a-2t"></a>令离邪聚，<a id="a-2u"></a>立正定聚中，<a id="a-2v"></a>更不堕恶道。<a id="a-2w"></a>如是，<a id="a-2x"></a>须菩提，<a id="a-2y"></a>菩萨摩诃萨净佛国土中众生，<a id="a-2z"></a>无杂秽心，<a id="a-30"></a>若世间法、<a id="a-31"></a>若出世间法，<a id="a-32"></a>若有漏、<a id="a-33"></a>若无漏，<a id="a-34"></a>若有为、<a id="a-35"></a>若无为；<a id="a-36"></a>乃至是国土中众生，<a id="a-37"></a>毕竟阿耨多罗三藐三菩提。<a id="a-38"></a>须菩提，<a id="a-39"></a>是为菩萨摩诃萨净佛国土。<a id="a-3A"></a>”</p>
  <p id="a3B">【论】释曰：<a id="a-3C"></a>复有粗业，<a id="a-3D"></a>于诸法毕竟空中取相生著心，<a id="a-3E"></a>所谓取色相、<a id="a-3F"></a>受想行识相，<a id="a-3G"></a>眼相乃至意相，<a id="a-3H"></a>色相乃至法相，<a id="a-3I"></a>男相、<a id="a-3J"></a>女相，<a id="a-3K"></a>三界，<a id="a-3L"></a>善、<a id="a-3M"></a>不善，<a id="a-3N"></a>有为、<a id="a-3O"></a>无为相等。</p>
  <p id="a3P">问曰：<a id="a-3Q"></a>男、<a id="a-3R"></a>女相可是虚妄不实，<a id="a-3S"></a>余色等善、<a id="a-3T"></a>不善法，<a id="a-3U"></a>若不取相，<a id="a-3V"></a>云何能厌色等成就善法？</p>
  <p id="a3W">答曰：<a id="a-3X"></a>佛法中有二种空：<a id="a-3Y"></a>一者、<a id="a-3Z"></a>众生空，<a id="a-3a"></a>二者、<a id="a-3b"></a>法空。<a id="a-3c"></a>以众生空破众生相，<a id="a-3d"></a>所谓男、<a id="a-3e"></a>女等相；<a id="a-3f"></a>以法空破色等法中虚妄相，<a id="a-3g"></a>如破一切法空中说。<a id="a-3h"></a>能观色等善法，<a id="a-3i"></a>如幻、<a id="a-3j"></a>如化，<a id="a-3k"></a>不取定实相，<a id="a-3l"></a>得厌心，<a id="a-3m"></a>则舍戏论常、<a id="a-3n"></a>无常等，<a id="a-3o"></a>是不名为取相。<a id="a-3p"></a>又色等及善法，<a id="a-3q"></a>皆和合性空行故，<a id="a-3r"></a>不生诸烦恼。</p>
  <p id="a3s">问曰：<a id="a-3t"></a>一切有为法，<a id="a-3u"></a>假名和合故不应取；<a id="a-3v"></a>无为法是真实法，<a id="a-3w"></a>所谓如、<a id="a-3x"></a>法相、<a id="a-3y"></a>实际，<a id="a-3z"></a>何以不取？</p>
  <p id="a40">答曰：<a id="a-41"></a>以不取相是无为法，<a id="a-42"></a>无相名为无为法门；<a id="a-43"></a>若取相便是有为，<a id="a-44"></a>如是等，<a id="a-45"></a>一切虚诳取相不实。<a id="a-46"></a>远离粗身、<a id="a-47"></a>口、<a id="a-48"></a>意业，<a id="a-49"></a>菩萨欲行净佛土，<a id="a-4A"></a>远离如是等粗身、<a id="a-4B"></a>口、<a id="a-4C"></a>意业，<a id="a-4D"></a>自行六波罗蜜，<a id="a-4E"></a>亦教他人令行；<a id="a-4F"></a>共清净因缘故，<a id="a-4G"></a>则佛土清净。<a id="a-4H"></a>上总相说，<a id="a-4I"></a>下别相说。<a id="a-4J"></a>是菩萨满三千大千世界七宝施佛及僧，<a id="a-4K"></a>作是愿：<a id="a-4L"></a>我以是布施因缘，<a id="a-4M"></a>令我国土皆七宝庄严。</p>
  <p id="a4N">问曰：<a id="a-4O"></a>若满三千大千世界珍宝，<a id="a-4P"></a>从何处得？<a id="a-4Q"></a>又诸佛贤圣，<a id="a-4R"></a>少欲知足，<a id="a-4S"></a>谁受是者？<a id="a-4T"></a>若凡人无厌足，<a id="a-4U"></a>何能受三千世界物？</p>
  <p id="a4V">答曰：<a id="a-4W"></a>是菩萨是法性生身，<a id="a-4X"></a>住具足神通波罗蜜中，<a id="a-4Y"></a>为供养十方佛故，<a id="a-4Z"></a>以如三千世界珍宝供养。<a id="a-4a"></a>又此宝物，<a id="a-4b"></a>神通力所作，<a id="a-4c"></a>轻细无妨；<a id="a-4d"></a>如第三禅遍净天，<a id="a-4e"></a>六十人坐一针头而听法，<a id="a-4f"></a>不相妨碍，<a id="a-4g"></a>何况大菩萨深入神通所作宝物！<a id="a-4h"></a>或有菩萨变身如须弥山，<a id="a-4i"></a>遍十方佛前以为灯炷，<a id="a-4j"></a>供养于佛、<a id="a-4k"></a>若佛塔庙，<a id="a-4l"></a>而作愿言：<a id="a-4m"></a>令我国土常有光明，<a id="a-4n"></a>不须日月灯烛。<a id="a-4o"></a>或有菩萨雨诸华香、<a id="a-4p"></a>幡盖、<a id="a-4q"></a>缨络以为供养，<a id="a-4r"></a>复作是愿：<a id="a-4s"></a>令我国土众生端正如华，<a id="a-4t"></a>身相严净，<a id="a-4u"></a>无有丑陋。<a id="a-4v"></a>如是等，<a id="a-4w"></a>种种好色因缘。<a id="a-4x"></a>复有菩萨以天妓乐娱乐于佛、<a id="a-4y"></a>若佛塔庙，<a id="a-4z"></a>是菩萨或时以神通力故，<a id="a-50"></a>作天妓乐，<a id="a-51"></a>或作天王、<a id="a-52"></a>转轮圣王妓乐，<a id="a-53"></a>或作阿修罗神、<a id="a-54"></a>龙王等天妓乐供养，<a id="a-55"></a>愿我国中常闻好音。</p>
  <p id="a56">问曰：<a id="a-57"></a>诸佛贤圣是离欲人，<a id="a-58"></a>则不须音乐歌舞，<a id="a-59"></a>何以妓乐供养？</p>
  <p id="a5A">答曰：<a id="a-5B"></a>诸佛虽于一切法中心无所著，<a id="a-5C"></a>于世间法尽无所须；<a id="a-5D"></a>诸佛怜愍众生故出世，<a id="a-5E"></a>应随供养者，<a id="a-5F"></a>令随愿得福故受。<a id="a-5G"></a>如以华香供养，<a id="a-5H"></a>亦非佛所须，<a id="a-5I"></a>佛身常有妙香，<a id="a-5J"></a>诸天所不及，<a id="a-5K"></a>为利益众生故受。<a id="a-5L"></a>是菩萨欲净佛土故，<a id="a-5M"></a>求好音声，<a id="a-5N"></a>欲使国土中众生闻好音声，<a id="a-5O"></a>其心柔软，<a id="a-5P"></a>心柔软故，<a id="a-5Q"></a>易可受化，<a id="a-5R"></a>是故以音声因缘而供养佛。<a id="a-5S"></a>或有菩萨满三千大千世界香供养诸佛、<a id="a-5T"></a>若塔，<a id="a-5U"></a>根香、<a id="a-5V"></a>茎香、<a id="a-5W"></a>叶香、<a id="a-5X"></a>末香，<a id="a-5Y"></a>若天香、<a id="a-5Z"></a>若变化香、<a id="a-5a"></a>若菩萨果报生香，<a id="a-5b"></a>作是愿：<a id="a-5c"></a>令我国土中常有好香，<a id="a-5d"></a>无有作者。<a id="a-5e"></a>或有菩萨以百味，<a id="a-5f"></a>供养诸佛及僧。<a id="a-5g"></a>有人言：<a id="a-5h"></a>“能以百种羹供养，<a id="a-5i"></a>是名百味。<a id="a-5j"></a>”有人言：<a id="a-5k"></a>“饼种数五百，<a id="a-5l"></a>其味有百，<a id="a-5m"></a>是名百味。<a id="a-5n"></a>”有人言：<a id="a-5o"></a>“百种药草、<a id="a-5p"></a>药果作欢喜丸，<a id="a-5q"></a>是名百味。<a id="a-5r"></a>”有人言：<a id="a-5s"></a>“饭食羹饼，<a id="a-5t"></a>总有百味。<a id="a-5u"></a>”有人言：<a id="a-5v"></a>“饮食种种备足故，<a id="a-5w"></a>称为百味。<a id="a-5x"></a>”人饮食故百味；<a id="a-5y"></a>天食则百千种味；<a id="a-5z"></a>菩萨福德生果报食，<a id="a-60"></a>及神通力变化食，<a id="a-61"></a>则有无量味，<a id="a-62"></a>能转人心令离欲清净。<a id="a-63"></a>是四种食，<a id="a-64"></a>菩萨随因缘供养佛及僧，<a id="a-65"></a>是故国土中自然有百味饮食。<a id="a-66"></a>或有菩萨以天涂香，<a id="a-67"></a>天竺国热，<a id="a-68"></a>又以身臭故，<a id="a-69"></a>以香涂身，<a id="a-6A"></a>供养诸佛及僧。<a id="a-6B"></a>以此因缘故，<a id="a-6C"></a>令我国土众生，<a id="a-6D"></a>受天香细滑。</p>
  <p id="a6E">问曰：<a id="a-6F"></a>沙弥戒乃至受一日戒，<a id="a-6G"></a>尚不以香涂身，<a id="a-6H"></a>云何以香供养佛及僧？</p>
  <p id="a6I">答曰：<a id="a-6J"></a>是菩萨以身所贵物，<a id="a-6K"></a>随所须时，<a id="a-6L"></a>用以供养，<a id="a-6M"></a>或以涂地、<a id="a-6N"></a>涂壁及行坐处；<a id="a-6O"></a>又以随意五欲，<a id="a-6P"></a>供养诸佛及僧及余众生。<a id="a-6Q"></a>是菩萨以好车马、<a id="a-6R"></a>妻妾、<a id="a-6S"></a>妓乐、<a id="a-6T"></a>幡盖、<a id="a-6U"></a>金银、<a id="a-6V"></a>衣服、<a id="a-6W"></a>珍宝，<a id="a-6X"></a>出家人所不受，<a id="a-6Y"></a>则施诸众生，<a id="a-6Z"></a>作愿言：<a id="a-6a"></a>令我国土众生，<a id="a-6b"></a>常得随意五欲。</p>
  <p id="a6c">问曰：<a id="a-6d"></a>此五欲，<a id="a-6e"></a>佛说如火、<a id="a-6f"></a>如坑、<a id="a-6g"></a>如疮、<a id="a-6h"></a>如狱、<a id="a-6i"></a>如怨、<a id="a-6j"></a>如贼，<a id="a-6k"></a>能夺人善根，<a id="a-6l"></a>菩萨何以愿使众生得五欲？<a id="a-6m"></a>又佛说弟子应衲衣乞食，<a id="a-6n"></a>坐林树下，<a id="a-6o"></a>菩萨何以为众生求得五欲？</p>
  <p id="a6p">答曰：<a id="a-6q"></a>天人中五欲是福德果报。<a id="a-6r"></a>若今世、<a id="a-6s"></a>若后世，<a id="a-6t"></a>贫穷薄福者不能自活，<a id="a-6u"></a>则行劫盗；<a id="a-6v"></a>或为物主所害，<a id="a-6w"></a>或为财杀他，<a id="a-6x"></a>或被诘问，<a id="a-6y"></a>妄言不作。<a id="a-6z"></a>如是，<a id="a-70"></a>次第作十不善，<a id="a-71"></a>皆由贫穷故作；<a id="a-72"></a>若人五欲具足，<a id="a-73"></a>则所欲随意，<a id="a-74"></a>则不行十不善。<a id="a-75"></a>菩萨国土众生，<a id="a-76"></a>丰乐自恣，<a id="a-77"></a>无所乏少，<a id="a-78"></a>则无众恶，<a id="a-79"></a>但有爱、<a id="a-7A"></a>慢等软结使；<a id="a-7B"></a>若闻佛所说，<a id="a-7C"></a>或闻弟子所说，<a id="a-7D"></a>以心柔软故，<a id="a-7E"></a>闻法易可得道；<a id="a-7F"></a>虽著心多，<a id="a-7G"></a>利根故，<a id="a-7H"></a>闻无常、<a id="a-7I"></a>苦、<a id="a-7J"></a>空等，<a id="a-7K"></a>即便得道。<a id="a-7L"></a>譬如垢腻之衣，<a id="a-7M"></a>则以灰泥淹之，<a id="a-7N"></a>经宿以水浣之，<a id="a-7O"></a>一时都去；<a id="a-7P"></a>菩萨不欲令众生著故以五欲施，<a id="a-7Q"></a>但欲令一时舍故与之。<a id="a-7R"></a>如汝先说，<a id="a-7S"></a>佛教弟子衲衣乞食，<a id="a-7T"></a>宿罪因缘生在恶世，<a id="a-7U"></a>染著心多，<a id="a-7V"></a>若得好衣、<a id="a-7W"></a>美食著心则深；<a id="a-7X"></a>又为求好衣食故，<a id="a-7Y"></a>妨废行道。<a id="a-7Z"></a>是菩萨净佛国土众生，<a id="a-7a"></a>无量福德成就，<a id="a-7b"></a>五欲一等故，<a id="a-7c"></a>不复贪著，<a id="a-7d"></a>亦不更求故，<a id="a-7e"></a>无所妨。<a id="a-7f"></a>又复若行者离五欲修苦行，<a id="a-7g"></a>则增长瞋恚；<a id="a-7h"></a>又复忆念五欲，<a id="a-7i"></a>则生烦恼，<a id="a-7j"></a>尔时则无所向。<a id="a-7k"></a>是故佛言，<a id="a-7l"></a>舍苦乐，<a id="a-7m"></a>用智慧，<a id="a-7n"></a>处中道；<a id="a-7o"></a>是故净佛国土，<a id="a-7p"></a>五欲施无妨。</p>
  <p id="a7q">问曰：<a id="a-7r"></a>若尔者，<a id="a-7s"></a>毗尼中何以一比丘言：<a id="a-7t"></a>我知佛法义，<a id="a-7u"></a>受五欲不妨道！<a id="a-7v"></a>是比丘应诃乃至三不止，<a id="a-7w"></a>摈出。</p>
  <p id="a7x">答曰：<a id="a-7y"></a>佛法有二种：<a id="a-7z"></a>小乘、<a id="a-80"></a>大乘。<a id="a-81"></a>小乘中，<a id="a-82"></a>薄福之人三毒偏多。<a id="a-83"></a>如婆蹉经中佛说：<a id="a-84"></a>我白衣弟子，<a id="a-85"></a>非一非二，<a id="a-86"></a>乃至出五百人，<a id="a-87"></a>受赤栴檀涂身，<a id="a-88"></a>及受好香华，<a id="a-89"></a>妻子共卧，<a id="a-8A"></a>使令奴婢，<a id="a-8B"></a>而断三结得须陀洹，<a id="a-8C"></a>尽三世苦；<a id="a-8D"></a>薄三毒，<a id="a-8E"></a>得斯陀含。<a id="a-8F"></a>是阿梨吒比丘闻是事，<a id="a-8G"></a>即言虽受五欲而不妨道！<a id="a-8H"></a>不知是事佛为谁说。<a id="a-8I"></a>佛为白衣故说，<a id="a-8J"></a>此比丘持著出家法中说。<a id="a-8K"></a>是须陀洹、<a id="a-8L"></a>斯陀含等，<a id="a-8M"></a>不作是言：<a id="a-8N"></a>我尽形寿不犯欲！<a id="a-8O"></a>以有余三毒故，<a id="a-8P"></a>时时忘道而发淫心。<a id="a-8Q"></a>出家人于僧中口自誓言：<a id="a-8R"></a>我尽形寿不犯淫欲！<a id="a-8S"></a>佛言：<a id="a-8T"></a>若出家人犯欲，<a id="a-8U"></a>则弃。<a id="a-8V"></a>是比丘自誓而犯，<a id="a-8W"></a>是一罪；<a id="a-8X"></a>知佛所制而故违犯，<a id="a-8Y"></a>是二罪。<a id="a-8Z"></a>是比丘见白衣得道故，<a id="a-8a"></a>而以自身同彼，<a id="a-8b"></a>是故堕罪。</p>
  <p id="a8c">净佛国土有二种众生：<a id="a-8d"></a>若出家，<a id="a-8e"></a>若在家。<a id="a-8f"></a>在家者虽受五欲无罪，<a id="a-8g"></a>亦无所妨；<a id="a-8h"></a>如兜率陀诸天，<a id="a-8i"></a>及郁单越人，<a id="a-8j"></a>虽受五欲不起重罪。<a id="a-8k"></a>出家众生，<a id="a-8l"></a>随佛所听；<a id="a-8m"></a>出家受五欲，<a id="a-8n"></a>亦无过咎。<a id="a-8o"></a>小乘法中，<a id="a-8p"></a>为阿梨吒比丘说，<a id="a-8q"></a>薄福重罪之人，<a id="a-8r"></a>心多悔故。<a id="a-8s"></a>净佛国土者，<a id="a-8t"></a>世世习行六波罗蜜、<a id="a-8u"></a>三解脱门，<a id="a-8v"></a>虽得五欲，<a id="a-8w"></a>亦不染著。<a id="a-8x"></a>如经中说，<a id="a-8y"></a>所谓菩萨摩诃萨，<a id="a-8z"></a>行般若波罗蜜，<a id="a-90"></a>作是念：<a id="a-91"></a>我当自入初禅，<a id="a-92"></a>亦当教化众生入初禅；<a id="a-93"></a>四禅、<a id="a-94"></a>四无量心，<a id="a-95"></a>乃至三十七品亦如是。<a id="a-96"></a>是菩萨作是愿：<a id="a-97"></a>我作佛时，<a id="a-98"></a>尽行四禅乃至三十七品。<a id="a-99"></a>如是福德故，<a id="a-9A"></a>众生虽受五欲，<a id="a-9B"></a>不能为妨。<a id="a-9C"></a>是菩萨作无量阿僧祇愿，<a id="a-9D"></a>随尔所时行道，<a id="a-9E"></a>尽具足是愿。<a id="a-9F"></a>是菩萨一切善法皆成就，<a id="a-9G"></a>及所成就众生。<a id="a-9H"></a>一切善法成就故，<a id="a-9I"></a>得身端正，<a id="a-9J"></a>见者无厌；<a id="a-9K"></a>亦成就众生，<a id="a-9L"></a>令得端正。<a id="a-9M"></a>须菩提，<a id="a-9N"></a>菩萨应如是净佛国土。</p>
  <p id="a9O">复次，<a id="a-9P"></a>净佛土者，<a id="a-9Q"></a>乃至无三恶之名，<a id="a-9R"></a>何况有三恶道？</p>
  <p id="a9S">问曰：<a id="a-9T"></a>诸佛以大慈悲心，<a id="a-9U"></a>为苦恼众生故出世。<a id="a-9V"></a>若无三恶道，<a id="a-9W"></a>何所怜愍？</p>
  <p id="a9X">答曰：<a id="a-9Y"></a>佛出为度众生故，<a id="a-9Z"></a>而三恶道众生不可度，<a id="a-9a"></a>但可令种善根而已，<a id="a-9b"></a>是故佛名天人师。<a id="a-9c"></a>若无天人，<a id="a-9d"></a>但有三恶道，<a id="a-9e"></a>可应有难，<a id="a-9f"></a>应作是问。</p>
  <p id="a9g">问曰：<a id="a-9h"></a>佛怜愍众生，<a id="a-9i"></a>净佛国土中，<a id="a-9j"></a>何以无三恶道众生？</p>
  <p id="a9k">答曰：<a id="a-9l"></a>怜愍一切众生，<a id="a-9m"></a>平等无异；<a id="a-9n"></a>此中说清净业因缘，<a id="a-9o"></a>是国土中无三恶道。<a id="a-9p"></a>又佛非但一国土，<a id="a-9q"></a>乃有十方恒河沙国土。<a id="a-9r"></a>佛有清净国土，<a id="a-9s"></a>有杂国土：<a id="a-9t"></a>杂国土中则具有五道；<a id="a-9u"></a>净佛国土，<a id="a-9v"></a>或有人、<a id="a-9w"></a>天别异，<a id="a-9x"></a>或无有人、<a id="a-9y"></a>天别异。<a id="a-9z"></a>如过去天王佛国土中，<a id="a-A0"></a>唯佛世尊以为法王，<a id="a-A1"></a>是故名为天王佛。<a id="a-A2"></a>复有国土无三毒邪见。</p>
  <p id="aA3">问曰：<a id="a-A4"></a>诸佛但为除众生烦恼故出世，<a id="a-A5"></a>邪见三毒即是烦恼。<a id="a-A6"></a>若无烦恼，<a id="a-A7"></a>出何所为？</p>
  <p id="aA8">答曰：<a id="a-A9"></a>有人言：<a id="a-AA"></a>“是中大福德因缘故，<a id="a-AB"></a>邪见三毒不发故言无。<a id="a-AC"></a>”复次，<a id="a-AD"></a>有人言：<a id="a-AE"></a>“是中诸菩萨，<a id="a-AF"></a>皆得无生法忍，<a id="a-AG"></a>常修六波罗蜜等诸功德，<a id="a-AH"></a>常游十方度脱众生，<a id="a-AI"></a>于诸佛所修习诸佛三昧，<a id="a-AJ"></a>胜教化无数声闻、<a id="a-AK"></a>辟支佛，<a id="a-AL"></a>亦胜教化阿鞞跋致菩萨，<a id="a-AM"></a>成就众生。<a id="a-AN"></a>菩萨净佛土，<a id="a-AO"></a>菩萨为近佛道故，<a id="a-AP"></a>利益转大。<a id="a-AQ"></a>”</p>
  <p id="aAR">是国土无二乘之名者，<a id="a-AS"></a>问曰：<a id="a-AT"></a>余佛有三乘教化，<a id="a-AU"></a>岂独劣耶？</p>
  <p id="aAV">答曰：<a id="a-AW"></a>佛出五浊恶世，<a id="a-AX"></a>于一道分为三乘。</p>
  <p id="aAY">问曰：<a id="a-AZ"></a>若尔，<a id="a-Aa"></a>阿弥陀佛、<a id="a-Ab"></a>阿閦佛等，<a id="a-Ac"></a>不于五浊世生，<a id="a-Ad"></a>何以复有三乘？</p>
  <p id="aAe">答曰：<a id="a-Af"></a>诸佛初发心时，<a id="a-Ag"></a>见诸佛以三乘度众生，<a id="a-Ah"></a>自发愿言：<a id="a-Ai"></a>我亦当以三乘度众生。<a id="a-Aj"></a>亦无无常、<a id="a-Ak"></a>苦、<a id="a-Al"></a>空、<a id="a-Am"></a>无我之名者，<a id="a-An"></a>以众生深著常、<a id="a-Ao"></a>乐等颠倒故，<a id="a-Ap"></a>为说无常、<a id="a-Aq"></a>苦法；<a id="a-Ar"></a>是中无常、<a id="a-As"></a>乐等倒故，<a id="a-At"></a>不须无常、<a id="a-Au"></a>苦，<a id="a-Av"></a>若无病则不须药。<a id="a-Aw"></a>亦无我所有，<a id="a-Ax"></a>乃至无诸烦恼结使，<a id="a-Ay"></a>亦如是。<a id="a-Az"></a>无二乘故，<a id="a-B0"></a>亦无须陀洹等诸果，<a id="a-B1"></a>但一向著诸法实相。</p>
  <p id="aB2">先得无生法忍者，<a id="a-B3"></a>得诸三昧、<a id="a-B4"></a>陀罗尼门，<a id="a-B5"></a>转复增益诸地等功德。</p>
  <p id="aB6">风吹七宝之树，<a id="a-B7"></a>随所应度而出声者，<a id="a-B8"></a>是菩萨欲使众生易闻法故，<a id="a-B9"></a>七宝之树出法音声。<a id="a-BA"></a>宝树遍满国土故，<a id="a-BB"></a>众生生便闻法，<a id="a-BC"></a>余心不生，<a id="a-BD"></a>但生法心。</p>
  <p id="aBE">问曰：<a id="a-BF"></a>诸佛有无量不可思议神通力，<a id="a-BG"></a>何以不变化作无量说法度众生？<a id="a-BH"></a>何须树木音声？</p>
  <p id="aBI">答曰：<a id="a-BJ"></a>众生甚多，<a id="a-BK"></a>若佛处处现身众生不信，<a id="a-BL"></a>谓为幻化，<a id="a-BM"></a>心不敬重。<a id="a-BN"></a>有众生从人闻法，<a id="a-BO"></a>心不开悟；<a id="a-BP"></a>若从畜生闻法，<a id="a-BQ"></a>则便信受。<a id="a-BR"></a>如本生经说：<a id="a-BS"></a>菩萨受畜生身，<a id="a-BT"></a>为人说法，<a id="a-BU"></a>人以希有故，<a id="a-BV"></a>无不信受。<a id="a-BW"></a>又谓畜生心直不诳故。<a id="a-BX"></a>有人谓畜生是有情之物，<a id="a-BY"></a>皆有欺诳；<a id="a-BZ"></a>以树木无心而有音声，<a id="a-Ba"></a>则皆信受。<a id="a-Bb"></a>所谓空、<a id="a-Bc"></a>无相、<a id="a-Bd"></a>无作，<a id="a-Be"></a>有佛、<a id="a-Bf"></a>无佛，<a id="a-Bg"></a>一切法常空，<a id="a-Bh"></a>空故无相，<a id="a-Bi"></a>无相故无作、<a id="a-Bj"></a>无起。<a id="a-Bk"></a>如是等法，<a id="a-Bl"></a>昼夜常出。<a id="a-Bm"></a>余国土以神通力、<a id="a-Bn"></a>口力，<a id="a-Bo"></a>种种变化，<a id="a-Bp"></a>此中常自然音声。<a id="a-Bq"></a>净佛国土，<a id="a-Br"></a>佛常为诸佛所赞大作功德故，<a id="a-Bs"></a>能得如是净国；<a id="a-Bt"></a>若闻净国佛名，<a id="a-Bu"></a>则毕定作佛。</p>
  <p id="aBv">问曰：<a id="a-Bw"></a>余佛种种勤苦说法，<a id="a-Bx"></a>众生尚不得道，<a id="a-By"></a>何以但闻佛名便得道？</p>
  <p id="aBz">答曰：<a id="a-C0"></a>余处佛种种说法，<a id="a-C1"></a>众生或得善根，<a id="a-C2"></a>终不空说；<a id="a-C3"></a>若闻是佛名，<a id="a-C4"></a>毕至阿鞞跋致，<a id="a-C5"></a>不言今得。</p>
  <p id="aC6">问曰：<a id="a-C7"></a>一切佛若人好心闻名，<a id="a-C8"></a>皆当至佛，<a id="a-C9"></a>如法华经中说；<a id="a-CA"></a>福德若大若小，<a id="a-CB"></a>皆当作佛，<a id="a-CC"></a>何以独说净国佛？</p>
  <p id="aCD">答曰：<a id="a-CE"></a>人闻余佛名字，<a id="a-CF"></a>谓受生与人无异，<a id="a-CG"></a>但有一切智得道为异，<a id="a-CH"></a>心不敬重故，<a id="a-CI"></a>虽种善根亦不能深。<a id="a-CJ"></a>是中是法性身，<a id="a-CK"></a>佛身无量无边，<a id="a-CL"></a>光明、<a id="a-CM"></a>说法音声遍满十方国土，<a id="a-CN"></a>国中众生皆是近佛道者，<a id="a-CO"></a>无量阿僧祇由旬众中说法胜。<a id="a-CP"></a>无量亿阿僧祇日月光明常从身出，<a id="a-CQ"></a>佛令众生见则得见，<a id="a-CR"></a>若不听则不见。<a id="a-CS"></a>是佛一一毛孔边，<a id="a-CT"></a>常出无量无边阿僧祇佛，<a id="a-CU"></a>一一诸佛等无异，<a id="a-CV"></a>于化佛边展转复出，<a id="a-CW"></a>随应度众生见佛优劣；<a id="a-CX"></a>根本真佛，<a id="a-CY"></a>无有分别大小之异。<a id="a-CZ"></a>如是等若见、<a id="a-Ca"></a>若闻名、<a id="a-Cb"></a>若闻如是功德，<a id="a-Cc"></a>深信敬重故，<a id="a-Cd"></a>所种善根云何不毕定作佛？<a id="a-Ce"></a>复次，<a id="a-Cf"></a>是佛说法时，<a id="a-Cg"></a>无有疑者，<a id="a-Ch"></a>乃至无一人言，<a id="a-Ci"></a>是法为非佛口所说，<a id="a-Cj"></a>悉皆是法！</p>
  <p id="aCk">问曰：<a id="a-Cl"></a>人从释迦文尼佛闻法生疑者多？</p>
  <p id="aCm">答曰：<a id="a-Cn"></a>佛此中自说因缘：<a id="a-Co"></a>有人薄福不种善根，<a id="a-Cp"></a>不得善知识故生疑。<a id="a-Cq"></a>著我见、<a id="a-Cr"></a>边见、<a id="a-Cs"></a>邪见等诸烦恼覆故，<a id="a-Ct"></a>非佛言是佛，<a id="a-Cu"></a>是佛言非佛。<a id="a-Cv"></a>不深种善根，<a id="a-Cw"></a>不顺善师，<a id="a-Cx"></a>三毒邪见一时发起，<a id="a-Cy"></a>无所依随，<a id="a-Cz"></a>任意自恣。<a id="a-D0"></a>若见邪见顺其意故，<a id="a-D1"></a>言是一切智见；<a id="a-D2"></a>诸佛说毕竟空，<a id="a-D3"></a>不顺其意，<a id="a-D4"></a>便言非佛。<a id="a-D5"></a>非法言法，<a id="a-D6"></a>法言非法，<a id="a-D7"></a>如是人于诸佛所多生疑，<a id="a-D8"></a>多生疑故心悔。<a id="a-D9"></a>是净佛国中无如是罪人，<a id="a-DA"></a>故不生疑。<a id="a-DB"></a>佛言如是罪人，<a id="a-DC"></a>破诸法实相故，<a id="a-DD"></a>死堕地狱恶道中！<a id="a-DE"></a>诸菩萨得阿耨多罗三藐三菩提，<a id="a-DF"></a>见诸罪人往来生死中，<a id="a-DG"></a>以佛神通力，<a id="a-DH"></a>拔出众生令住正定聚中，<a id="a-DI"></a>不堕三恶趣，<a id="a-DJ"></a>是名净佛土。<a id="a-DK"></a>是佛土中无如是诸过，<a id="a-DL"></a>无不具足，<a id="a-DM"></a>于世间出世间、<a id="a-DN"></a>有漏无漏、<a id="a-DO"></a>有为无为等中无有障碍，<a id="a-DP"></a>所谓国土七宝、<a id="a-DQ"></a>众生身端正、<a id="a-DR"></a>相好庄严、<a id="a-DS"></a>无量光明、<a id="a-DT"></a>常闻法音、<a id="a-DU"></a>常不远离六波罗蜜，<a id="a-DV"></a>乃至十八不共法，<a id="a-DW"></a>是中众生皆毕定至阿耨多罗三藐三菩提。</p>
  <p id="aDX">问曰：<a id="a-DY"></a>上闻佛名毕定至佛，<a id="a-DZ"></a>此于诸法无障碍必得作佛，<a id="a-Da"></a>有何差别？</p>
  <p id="aDb">答曰：<a id="a-Dc"></a>此中众生常见佛，<a id="a-Dd"></a>常闻法，<a id="a-De"></a>深种善根，<a id="a-Df"></a>多集佛法故，<a id="a-Dg"></a>疾得作佛。<a id="a-Dh"></a>闻名者，<a id="a-Di"></a>虽俱毕定而小不如。<a id="a-Dj"></a>如是等，<a id="a-Dk"></a>名为净佛国土相，<a id="a-Dl"></a>如十地中庄严菩提树说。</p>
  <p data-pb></p>
  <h2 id="aDm">释毕定品第八十三之上</h2>
  <p id="aDn">【经】须菩提白佛言：<a id="a-Do"></a>“世尊，<a id="a-Dp"></a>是菩萨摩诃萨为必定，<a id="a-Dq"></a>为不必定？<a id="a-Dr"></a>”</p>
  <p id="aDs">佛告须菩提：<a id="a-Dt"></a>“菩萨摩诃萨必定，<a id="a-Du"></a>非不必定。<a id="a-Dv"></a>”</p>
  <p id="aDw">“世尊，<a id="a-Dx"></a>何处必定？<a id="a-Dy"></a>为声闻道中，<a id="a-Dz"></a>为辟支佛道中，<a id="a-E0"></a>为佛道中？<a id="a-E1"></a>”</p>
  <p id="aE2">佛言：<a id="a-E3"></a>“菩萨摩诃萨，<a id="a-E4"></a>非声闻、<a id="a-E5"></a>辟支佛道中必定，<a id="a-E6"></a>是佛道中必定。<a id="a-E7"></a>”</p>
  <p id="aE8">须菩提白佛言：<a id="a-E9"></a>“世尊，<a id="a-EA"></a>为初发意菩萨必定耶？<a id="a-EB"></a>为最后身菩萨必定耶？<a id="a-EC"></a>”</p>
  <p id="aED">佛言：<a id="a-EE"></a>“初发意菩萨亦必定，<a id="a-EF"></a>阿鞞跋致菩萨亦必定，<a id="a-EG"></a>后身菩萨亦必定。<a id="a-EH"></a>”</p>
  <p id="aEI">“世尊，<a id="a-EJ"></a>必定菩萨堕恶道中生不？<a id="a-EK"></a>”</p>
  <p id="aEL">“不也，<a id="a-EM"></a>须菩提。<a id="a-EN"></a>于汝意云何？<a id="a-EO"></a>若八人，<a id="a-EP"></a>若须陀洹、<a id="a-EQ"></a>斯陀含、<a id="a-ER"></a>阿那含、<a id="a-ES"></a>阿罗汉、<a id="a-ET"></a>辟支佛，<a id="a-EU"></a>生恶道中不？<a id="a-EV"></a>”</p>
  <p id="aEW">“不也，<a id="a-EX"></a>世尊。<a id="a-EY"></a>”</p>
  <p id="aEZ">“如是，<a id="a-Ea"></a>须菩提，<a id="a-Eb"></a>菩萨摩诃萨，<a id="a-Ec"></a>从初发意已来，<a id="a-Ed"></a>布施、<a id="a-Ee"></a>持戒、<a id="a-Ef"></a>忍辱、<a id="a-Eg"></a>精进、<a id="a-Eh"></a>行禅定、<a id="a-Ei"></a>修智慧，<a id="a-Ej"></a>断一切不善业，<a id="a-Ek"></a>若堕恶道，<a id="a-El"></a>若生长寿天，<a id="a-Em"></a>若不得修善法处，<a id="a-En"></a>若生边国，<a id="a-Eo"></a>若生恶邪见家、<a id="a-Ep"></a>无作见家，<a id="a-Eq"></a>是中无佛名、<a id="a-Er"></a>无法名、<a id="a-Es"></a>无僧名，<a id="a-Et"></a>无有是处！<a id="a-Eu"></a>须菩提，<a id="a-Ev"></a>初发意菩萨，<a id="a-Ew"></a>于阿耨多罗三藐三菩提，<a id="a-Ex"></a>以深心行十不善道，<a id="a-Ey"></a>无有是处！<a id="a-Ez"></a>”</p>
  <p id="aF0">“世尊，<a id="a-F1"></a>若菩萨摩诃萨有如是善根功德成就，<a id="a-F2"></a>如佛自说本生受不善果报，<a id="a-F3"></a>是时，<a id="a-F4"></a>善根为何所在？<a id="a-F5"></a>”</p>
  <p id="aF6">佛告须菩提：<a id="a-F7"></a>“菩萨摩诃萨，<a id="a-F8"></a>为利益众生故，<a id="a-F9"></a>随而受身，<a id="a-FA"></a>以是身利益众生。<a id="a-FB"></a>须菩提，<a id="a-FC"></a>菩萨摩诃萨作畜生时，<a id="a-FD"></a>有大方便力，<a id="a-FE"></a>若怨贼欲来杀害，<a id="a-FF"></a>以无上忍辱、<a id="a-FG"></a>无上慈悲心舍身，<a id="a-FH"></a>不恼怨贼；<a id="a-FI"></a>汝诸声闻、<a id="a-FJ"></a>辟支佛，<a id="a-FK"></a>无有是力。<a id="a-FL"></a>以是故，<a id="a-FM"></a>须菩提，<a id="a-FN"></a>当知菩萨摩诃萨，<a id="a-FO"></a>欲具足大慈悲心，<a id="a-FP"></a>为怜愍利益众生故，<a id="a-FQ"></a>受畜生身。<a id="a-FR"></a>”</p>
  <p id="aFS">须菩提白佛言：<a id="a-FT"></a>“世尊，<a id="a-FU"></a>菩萨摩诃萨住何等善根中，<a id="a-FV"></a>受如是诸身？<a id="a-FW"></a>”</p>
  <p id="aFX">佛告须菩提：<a id="a-FY"></a>“菩萨摩诃萨从初发意，<a id="a-FZ"></a>乃至道场，<a id="a-Fa"></a>于其中间，<a id="a-Fb"></a>无有善根不具足者；<a id="a-Fc"></a>具足已，<a id="a-Fd"></a>当得阿耨多罗三藐三菩提。<a id="a-Fe"></a>以是故，<a id="a-Ff"></a>菩萨摩诃萨从初发意，<a id="a-Fg"></a>应当学具足一切善根；<a id="a-Fh"></a>学善根已，<a id="a-Fi"></a>当得一切种智，<a id="a-Fj"></a>当断一切烦恼习。<a id="a-Fk"></a>”</p>
  <p id="aFl">须菩提白佛言：<a id="a-Fm"></a>“世尊，<a id="a-Fn"></a>云何菩萨摩诃萨，<a id="a-Fo"></a>成就如是白净无漏法，<a id="a-Fp"></a>而生恶道畜生中？<a id="a-Fq"></a>”</p>
  <p id="aFr">佛告须菩提：<a id="a-Fs"></a>“于汝意云何？<a id="a-Ft"></a>佛成就白净法、<a id="a-Fu"></a>无漏法不？<a id="a-Fv"></a>”</p>
  <p id="aFw">须菩提言：<a id="a-Fx"></a>“佛一切白净无漏法成就。<a id="a-Fy"></a>”</p>
  <p id="aFz">“须菩提，<a id="a-G0"></a>若佛自化作畜生身，<a id="a-G1"></a>作佛事度众生，<a id="a-G2"></a>实是畜生不？<a id="a-G3"></a>”</p>
  <p id="aG4">须菩提言：<a id="a-G5"></a>“不也。<a id="a-G6"></a>”</p>
  <p id="aG7">佛言：<a id="a-G8"></a>“菩萨摩诃萨亦如是，<a id="a-G9"></a>成就白净无漏法，<a id="a-GA"></a>为度众生故受畜生身，<a id="a-GB"></a>用是身教化众生。<a id="a-GC"></a>”</p>
  <p id="aGD">佛告须菩提：<a id="a-GE"></a>“如阿罗汉作变化身，<a id="a-GF"></a>能使众生欢喜不？<a id="a-GG"></a>”</p>
  <p id="aGH">须菩提言：<a id="a-GI"></a>“能！<a id="a-GJ"></a>”</p>
  <p id="aGK">佛言：<a id="a-GL"></a>“如是，<a id="a-GM"></a>如是。<a id="a-GN"></a>须菩提，<a id="a-GO"></a>菩萨摩诃萨用是白净无漏法，<a id="a-GP"></a>随应度众生而受身，<a id="a-GQ"></a>以是身利益众生，<a id="a-GR"></a>亦不受苦痛。<a id="a-GS"></a>须菩提，<a id="a-GT"></a>于汝意云何？<a id="a-GU"></a>幻师幻作种种形，<a id="a-GV"></a>若象马、<a id="a-GW"></a>牛羊、<a id="a-GX"></a>男女等以示众人。<a id="a-GY"></a>须菩提，<a id="a-GZ"></a>是象马、<a id="a-Ga"></a>牛羊、<a id="a-Gb"></a>男女等有实不？<a id="a-Gc"></a>”</p>
  <p id="aGd">须菩提言：<a id="a-Ge"></a>“不实也！<a id="a-Gf"></a>世尊。<a id="a-Gg"></a>”</p>
  <p id="aGh">佛言：<a id="a-Gi"></a>“如是，<a id="a-Gj"></a>须菩提，<a id="a-Gk"></a>菩萨摩诃萨白净无漏法成就，<a id="a-Gl"></a>现在种种身以示众生故，<a id="a-Gm"></a>以是身饶益一切，<a id="a-Gn"></a>亦不受众苦。<a id="a-Go"></a>”</p>
  <p id="aGp">须菩提白佛言：<a id="a-Gq"></a>“世尊，<a id="a-Gr"></a>菩萨摩诃萨大方便力，<a id="a-Gs"></a>得圣无漏智慧，<a id="a-Gt"></a>而随所应度众生身，<a id="a-Gu"></a>而作种种形以度众生！<a id="a-Gv"></a>”</p>
  <p id="aGw">【论】问曰：<a id="a-Gx"></a>上阿鞞跋致品中说：<a id="a-Gy"></a>如是相是阿鞞跋致，<a id="a-Gz"></a>如是相非阿鞞跋致。<a id="a-H0"></a>阿鞞跋致即是必定，<a id="a-H1"></a>须菩提今何以更问？</p>
  <p id="aH2">答曰：<a id="a-H3"></a>是般若波罗蜜有种种门，<a id="a-H4"></a>有种种道。<a id="a-H5"></a>阿鞞跋致是一门中说，<a id="a-H6"></a>今问必定，<a id="a-H7"></a>更问异门。</p>
  <p id="aH8">复次，<a id="a-H9"></a>佛心中一切众生一切法皆必定，<a id="a-HA"></a>人以智不及故，<a id="a-HB"></a>名为不必定。<a id="a-HC"></a>佛知虽无量阿僧祇劫积大功德，<a id="a-HD"></a>必退作小乘者；<a id="a-HE"></a>亦知微细蜫虫虽未有善心，<a id="a-HF"></a>过尔所劫发心，<a id="a-HG"></a>后当作佛。<a id="a-HH"></a>定知一切法皆如是，<a id="a-HI"></a>从是因，<a id="a-HJ"></a>得是果，<a id="a-HK"></a>是故名佛一切法中无碍，<a id="a-HL"></a>以必定知故。</p>
  <p id="aHM">复次，<a id="a-HN"></a>须菩提闻法华经中说：<a id="a-HO"></a>于佛所作少功德，<a id="a-HP"></a>乃至戏笑一称南无佛，<a id="a-HQ"></a>渐渐必当作佛。<a id="a-HR"></a>又闻阿鞞跋致品中有退不退；<a id="a-HS"></a>又复闻声闻人皆当作佛。<a id="a-HT"></a>若尔者，<a id="a-HU"></a>不应有退。<a id="a-HV"></a>如法华经中说必定，<a id="a-HW"></a>余经说有退、<a id="a-HX"></a>有不退，<a id="a-HY"></a>是故今问为必定、<a id="a-HZ"></a>为不必定。<a id="a-Ha"></a>如是等种种因缘故，<a id="a-Hb"></a>问定不定。<a id="a-Hc"></a>佛答：<a id="a-Hd"></a>菩萨是必定。</p>
  <p id="aHe">须菩提心以入涅槃为必定，<a id="a-Hf"></a>是故问：<a id="a-Hg"></a>为何道中必定？<a id="a-Hh"></a>佛答：<a id="a-Hi"></a>非必定二乘，<a id="a-Hj"></a>但于大乘中必定。<a id="a-Hk"></a>求佛道者，<a id="a-Hl"></a>有上中下，<a id="a-Hm"></a>是故问：<a id="a-Hn"></a>为初发意、<a id="a-Ho"></a>为阿鞞跋致、<a id="a-Hp"></a>为最后身必定？<a id="a-Hq"></a>须菩提意谓为：<a id="a-Hr"></a>阿鞞跋致已上，<a id="a-Hs"></a>必定安立佛道中故。<a id="a-Ht"></a>佛答：<a id="a-Hu"></a>三种菩萨皆必定，<a id="a-Hv"></a>必定者必当作佛。</p>
  <p id="aHw">问曰：<a id="a-Hx"></a>如上品中说，<a id="a-Hy"></a>佛以佛眼见十方菩萨，<a id="a-Hz"></a>求佛如恒河沙，<a id="a-I0"></a>得阿鞞跋致者，<a id="a-I1"></a>若一若二，<a id="a-I2"></a>今何以言三种菩萨尽皆必定？</p>
  <p id="aI3">答曰：<a id="a-I4"></a>我先已说，<a id="a-I5"></a>般若甚深有无量门，<a id="a-I6"></a>有说诸菩萨退而不必定，<a id="a-I7"></a>有处说菩萨必定不退。<a id="a-I8"></a>如阿鞞跋致品中，<a id="a-I9"></a>须菩提问佛：<a id="a-IA"></a>菩萨退者，<a id="a-IB"></a>于何处退？<a id="a-IC"></a>为从色，<a id="a-ID"></a>为从受、<a id="a-IE"></a>想、<a id="a-IF"></a>行、<a id="a-IG"></a>识，<a id="a-IH"></a>乃至十八不共法？<a id="a-II"></a>毕竟空故，<a id="a-IJ"></a>诸法皆不退，<a id="a-IK"></a>此中佛更说不退。</p>
  <p id="aIL">问曰：<a id="a-IM"></a>是二义何者是实？</p>
  <p id="aIN">答曰：<a id="a-IO"></a>二事皆实，<a id="a-IP"></a>佛口所说无不实者。<a id="a-IQ"></a>如佛或说诸法空无所有，<a id="a-IR"></a>或说布施、<a id="a-IS"></a>持戒等是有为。<a id="a-IT"></a>初发心者，<a id="a-IU"></a>说诸法有为；<a id="a-IV"></a>久学人著善法者，<a id="a-IW"></a>说诸法空无所有。<a id="a-IX"></a>懈怠于阿耨多罗三藐三菩提不牢固者，<a id="a-IY"></a>如是人应从声闻道得度而不求声闻，<a id="a-IZ"></a>久于生死中受苦，<a id="a-Ia"></a>是故说发心如恒河沙，<a id="a-Ib"></a>得阿鞞跋致者若一若二。<a id="a-Ic"></a>众生闻是已，<a id="a-Id"></a>能堪受众苦者，<a id="a-Ie"></a>必定阿耨多罗三藐三菩提；<a id="a-If"></a>若不能者，<a id="a-Ig"></a>取声闻、<a id="a-Ih"></a>辟支佛道。<a id="a-Ii"></a>有人堪任得佛而大悲心薄，<a id="a-Ij"></a>自爱身重；<a id="a-Ik"></a>此人闻佛难得，<a id="a-Il"></a>多有退者，<a id="a-Im"></a>作是念：<a id="a-In"></a>我或不能得佛，<a id="a-Io"></a>不如早取涅槃，<a id="a-Ip"></a>何用世世受勤苦为！<a id="a-Iq"></a>为是人故，<a id="a-Ir"></a>说一切菩萨乃至初发心皆必定，<a id="a-Is"></a>如法华经中说。</p>
  <p id="aIt">问曰：<a id="a-Iu"></a>若菩萨皆定，<a id="a-Iv"></a>佛何以故种种诃二乘人，<a id="a-Iw"></a>不听菩萨取二乘证？</p>
  <p id="aIx">答曰：<a id="a-Iy"></a>求佛道者应遍知法性，<a id="a-Iz"></a>是人畏老病死故，<a id="a-J0"></a>于法性少分取证，<a id="a-J1"></a>便自止息，<a id="a-J2"></a>舍佛道不度众生，<a id="a-J3"></a>诸佛菩萨之所诃责：<a id="a-J4"></a>汝欲舍去，<a id="a-J5"></a>会不得离，<a id="a-J6"></a>得阿罗汉证时，<a id="a-J7"></a>不求诸菩萨深三昧！<a id="a-J8"></a>又不广化众生，<a id="a-J9"></a>是则迂回，<a id="a-JA"></a>于佛道稽留。</p>
  <p id="aJB">问曰：<a id="a-JC"></a>阿罗汉先世因缘所受身必应当灭，<a id="a-JD"></a>住在何处而具足佛道？</p>
  <p id="aJE">答曰：<a id="a-JF"></a>得阿罗汉时，<a id="a-JG"></a>三界诸漏因缘尽，<a id="a-JH"></a>更不复生三界。<a id="a-JI"></a>有净佛土，<a id="a-JJ"></a>出于三界，<a id="a-JK"></a>乃无烦恼之名，<a id="a-JL"></a>于是国土佛所，<a id="a-JM"></a>闻法华经具足佛道。<a id="a-JN"></a>如法华经说：<a id="a-JO"></a>有阿罗汉，<a id="a-JP"></a>若不闻法华经，<a id="a-JQ"></a>自谓得灭度，<a id="a-JR"></a>我于余国为说是事，<a id="a-JS"></a>汝皆当作佛。</p>
  <p id="aJT">问曰：<a id="a-JU"></a>若阿罗汉往净佛国土，<a id="a-JV"></a>受法性身，<a id="a-JW"></a>如是应疾得作佛，<a id="a-JX"></a>何以言迂回稽留？</p>
  <p id="aJY">答曰：<a id="a-JZ"></a>是人著小乘因缘，<a id="a-Ja"></a>舍众生，<a id="a-Jb"></a>舍佛道，<a id="a-Jc"></a>又复虚言得道。<a id="a-Jd"></a>以是因缘故，<a id="a-Je"></a>虽不受生死苦恼，<a id="a-Jf"></a>于菩萨根钝，<a id="a-Jg"></a>不能疾成佛道，<a id="a-Jh"></a>不如直往菩萨。<a id="a-Ji"></a>复次，<a id="a-Jj"></a>佛法于五不可思议中最第一，<a id="a-Jk"></a>今言漏尽阿罗汉还作佛，<a id="a-Jl"></a>唯佛能知。<a id="a-Jm"></a>论议者正可论，<a id="a-Jn"></a>其事不能测知，<a id="a-Jo"></a>是故不应戏论；<a id="a-Jp"></a>若求得佛时，<a id="a-Jq"></a>乃能了知，<a id="a-Jr"></a>余人可信而未可知。</p>
  <p id="aJs">必定菩萨堕三恶道中不者，<a id="a-Jt"></a>须菩提闻佛说无量本生因缘，<a id="a-Ju"></a>或象、<a id="a-Jv"></a>鹿、<a id="a-Jw"></a>龟、<a id="a-Jx"></a>鸽、<a id="a-Jy"></a>孔雀、<a id="a-Jz"></a>鹦鹉等受种种苦，<a id="a-K0"></a>是故问佛：<a id="a-K1"></a>世尊，<a id="a-K2"></a>若菩萨受如是等畜生身，<a id="a-K3"></a>云何言一切菩萨必定？<a id="a-K4"></a>必定者，<a id="a-K5"></a>即是阿鞞跋致，<a id="a-K6"></a>阿鞞跋致者不堕三恶趣。<a id="a-K7"></a>佛反问答：<a id="a-K8"></a>于汝意云何？<a id="a-K9"></a>八人等圣人为堕三恶道不？<a id="a-KA"></a>须菩提思惟：<a id="a-KB"></a>是诸圣人入圣道故，<a id="a-KC"></a>无堕三恶道因缘。<a id="a-KD"></a>思惟已，<a id="a-KE"></a>答言：<a id="a-KF"></a>不也！<a id="a-KG"></a>佛言：<a id="a-KH"></a>菩萨亦如是，<a id="a-KI"></a>堕三恶道因缘尽故，<a id="a-KJ"></a>云何堕三恶道？<a id="a-KK"></a>堕三恶道因缘者，<a id="a-KL"></a>所谓诸不善法。<a id="a-KM"></a>是菩萨从初发心已来，<a id="a-KN"></a>修习布施、<a id="a-KO"></a>持戒等诸善法，<a id="a-KP"></a>断诸杀生等十不善道，<a id="a-KQ"></a>若是人堕三恶道，<a id="a-KR"></a>无有是处！<a id="a-KS"></a>何以故？<a id="a-KT"></a>灭诸恶法、<a id="a-KU"></a>增益善法故。<a id="a-KV"></a>不善道有上中下，<a id="a-KW"></a>上者、<a id="a-KX"></a>堕地狱，<a id="a-KY"></a>中者、<a id="a-KZ"></a>堕畜生，<a id="a-Ka"></a>下者、<a id="a-Kb"></a>堕饿鬼。<a id="a-Kc"></a>是菩萨三种已尽，<a id="a-Kd"></a>深心悲念众生，<a id="a-Ke"></a>是故不堕。</p>
  <p id="aKf">问曰：<a id="a-Kg"></a>若尔者，<a id="a-Kh"></a>三恶道可不于中生，<a id="a-Ki"></a>是菩萨福德多，<a id="a-Kj"></a>何以不于长寿天中生？</p>
  <p id="aKk">答曰：<a id="a-Kl"></a>是菩萨怜愍众生，<a id="a-Km"></a>行六波罗蜜，<a id="a-Kn"></a>虽能入禅波罗蜜，<a id="a-Ko"></a>和合慈悲行，<a id="a-Kp"></a>不著禅味，<a id="a-Kq"></a>命欲终尽，<a id="a-Kr"></a>念欲界法故退禅道；<a id="a-Ks"></a>以彼中无苦恼，<a id="a-Kt"></a>深著禅味，<a id="a-Ku"></a>难可得度，<a id="a-Kv"></a>故不生长寿天。</p>
  <p id="aKw">以边国遮碍，<a id="a-Kx"></a>不得修善法故不生。<a id="a-Ky"></a>所以者何？<a id="a-Kz"></a>是菩萨拔出吝法根本；<a id="a-L0"></a>吝法因缘故，<a id="a-L1"></a>生边国不知法处。<a id="a-L2"></a>复次，<a id="a-L3"></a>是菩萨常好中道，<a id="a-L4"></a>舍离二边故，<a id="a-L5"></a>不生边国。<a id="a-L6"></a>边国无三宝之名，<a id="a-L7"></a>不识七众，<a id="a-L8"></a>但贵今世现事，<a id="a-L9"></a>不贵福德道法，<a id="a-LA"></a>故名边地。<a id="a-LB"></a>不但生边国故，<a id="a-LC"></a>名为边地；<a id="a-LD"></a>若识三宝，<a id="a-LE"></a>知罪福相续因缘，<a id="a-LF"></a>解诸法实相，<a id="a-LG"></a>是人虽生阎浮提外，<a id="a-LH"></a>不名为边，<a id="a-LI"></a>何况生阎浮提中！<a id="a-LJ"></a>是菩萨常乐为他说法，<a id="a-LK"></a>亦深爱善法故，<a id="a-LL"></a>得随意善众生共生，<a id="a-LM"></a>所谓为中国。</p>
  <p id="aLN">又于中国不生邪见家。<a id="a-LO"></a>何以故？<a id="a-LP"></a>是菩萨世世常自行正见，<a id="a-LQ"></a>亦教他正见，<a id="a-LR"></a>赞正见法，<a id="a-LS"></a>欢喜赞叹行正见者，<a id="a-LT"></a>是故不生恶邪见家。</p>
  <p id="aLU">问曰：<a id="a-LV"></a>是菩萨大福德智慧力，<a id="a-LW"></a>应生边地、<a id="a-LX"></a>邪见家而教化之，<a id="a-LY"></a>何以畏而不生？</p>
  <p id="aLZ">答曰：<a id="a-La"></a>菩萨有二种：<a id="a-Lb"></a>一者、<a id="a-Lc"></a>成就大力菩萨，<a id="a-Ld"></a>二者、<a id="a-Le"></a>属因缘新发心菩萨。<a id="a-Lf"></a>大菩萨为众生随所应度受身，<a id="a-Lg"></a>不避边地、<a id="a-Lh"></a>邪见；<a id="a-Li"></a>新发意菩萨若生是处，<a id="a-Lj"></a>既不能度人，<a id="a-Lk"></a>又自败坏，<a id="a-Ll"></a>是故不生。<a id="a-Lm"></a>譬如真金在泥，<a id="a-Ln"></a>终不败坏，<a id="a-Lo"></a>铜铁则坏。<a id="a-Lp"></a>邪见者，<a id="a-Lq"></a>所谓无作见。<a id="a-Lr"></a>虽六十二种皆是邪见，<a id="a-Ls"></a>无作最重。<a id="a-Lt"></a>所以者何？<a id="a-Lu"></a>无作，<a id="a-Lv"></a>言不应作功德、<a id="a-Lw"></a>求涅槃。<a id="a-Lx"></a>若言天作，<a id="a-Ly"></a>若言世界始来，<a id="a-Lz"></a>虽是邪见而不遮作福德；<a id="a-M0"></a>以无作大恶，<a id="a-M1"></a>故不生。</p>
  <p id="aM2">又初发心菩萨，<a id="a-M3"></a>染恶心行十不善道，<a id="a-M4"></a>无有是处！<a id="a-M5"></a>何以故？<a id="a-M6"></a>是菩萨一心回向，<a id="a-M7"></a>贵重阿耨多罗三藐三菩提，<a id="a-M8"></a>不贵世间法。<a id="a-M9"></a>是人未离欲因缘故，<a id="a-MA"></a>虽起诸烦恼，<a id="a-MB"></a>终不染心作恶；<a id="a-MC"></a>虽加杖楚，<a id="a-MD"></a>终不夺命，<a id="a-ME"></a>不取他财令其失命。<a id="a-MF"></a>是菩萨断一切不善法，<a id="a-MG"></a>修集一切善法故，<a id="a-MH"></a>不生八难处，<a id="a-MI"></a>常得八好处。</p>
  <p id="aMJ">须菩提问：<a id="a-MK"></a>若菩萨有如是善根成就，<a id="a-ML"></a>云何本生因缘作鹿、<a id="a-MM"></a>马等？<a id="a-MN"></a>佛答：<a id="a-MO"></a>菩萨实有福德善根成就，<a id="a-MP"></a>为利众生故，<a id="a-MQ"></a>受畜生形，<a id="a-MR"></a>亦无畜生罪。<a id="a-MS"></a>此中佛自说因缘，<a id="a-MT"></a>所谓菩萨在畜生中慈愍怨贼，<a id="a-MU"></a>阿罗汉、<a id="a-MV"></a>辟支佛所无有。<a id="a-MW"></a>罗汉、<a id="a-MX"></a>辟支佛，<a id="a-MY"></a>怨贼来害，<a id="a-MZ"></a>虽不加报，<a id="a-Ma"></a>不能爱念供养供给。<a id="a-Mb"></a>如菩萨本身作六牙白象，<a id="a-Mc"></a>猎师以毒箭射胸。<a id="a-Md"></a>尔时，<a id="a-Me"></a>菩萨象以鼻拥抱猎者，<a id="a-Mf"></a>不令余象得害，<a id="a-Mg"></a>语雌象言：<a id="a-Mh"></a>“汝为菩萨妇，<a id="a-Mi"></a>何缘生恶心？<a id="a-Mj"></a>猎师是烦恼罪，<a id="a-Mk"></a>非人过也！<a id="a-Ml"></a>我得阿耨多罗三藐三菩提，<a id="a-Mm"></a>当灭除其烦恼罪。<a id="a-Mn"></a>譬如鬼著人，<a id="a-Mo"></a>祝师来但治鬼而不瞋人，<a id="a-Mp"></a>是故莫求其罪！<a id="a-Mq"></a>”徐问猎者：<a id="a-Mr"></a>“汝何以射我？<a id="a-Ms"></a>”答言：<a id="a-Mt"></a>“我须汝牙。<a id="a-Mu"></a>”象即就石罅，<a id="a-Mv"></a>拔牙与之，<a id="a-Mw"></a>血肉俱出，<a id="a-Mx"></a>不以为痛；<a id="a-My"></a>供给粮食，<a id="a-Mz"></a>示语道径。<a id="a-N0"></a>如是等慈悲，<a id="a-N1"></a>阿罗汉、<a id="a-N2"></a>辟支佛所无有。<a id="a-N3"></a>如是好心，<a id="a-N4"></a>云何受畜生身？<a id="a-N5"></a>当知是变化度于众生。</p>
  <p id="aN6">问曰：<a id="a-N7"></a>何以不作人身而为说法，<a id="a-N8"></a>而作此兽身？</p>
  <p id="aN9">答曰：<a id="a-NA"></a>有时众生见人身则不信受，<a id="a-NB"></a>见畜生身说法，<a id="a-NC"></a>则生信乐，<a id="a-ND"></a>受其教化。<a id="a-NE"></a>又菩萨欲具足大慈悲心，<a id="a-NF"></a>欲行其实事，<a id="a-NG"></a>众生见之惊喜，<a id="a-NH"></a>皆得入道。</p>
 </body>
</html>