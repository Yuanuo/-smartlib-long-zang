<!doctype html>
<html id="z3IBVGUtq" data-ver="1517">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第三十九</h1>
  <h2 id="a2">释往生品第四之二</h2>
  <p id="a3">【经】“舍利弗，<a id="a-4"></a>有菩萨摩诃萨行般若波罗蜜，<a id="a-5"></a>得四禅、<a id="a-6"></a>四无量心、<a id="a-7"></a>四无色定，<a id="a-8"></a>游戏其中入初禅；<a id="a-9"></a>从初禅起入灭尽定，<a id="a-A"></a>从灭尽定起乃至入四禅，<a id="a-B"></a>从四禅起入灭尽定，<a id="a-C"></a>从灭尽定起入虚空处，<a id="a-D"></a>从虚空处起入灭尽定，<a id="a-E"></a>从灭尽定起乃至入非有想非无想处，<a id="a-F"></a>从非有想非无想处起入灭尽定。<a id="a-G"></a>如是，<a id="a-H"></a>舍利弗，<a id="a-I"></a>菩萨摩诃萨行般若波罗蜜，<a id="a-J"></a>以方便力故入超越定。<a id="a-K"></a>”</p>
  <p id="aL">【论】问曰：<a id="a-M"></a>若凡夫人不能入灭尽定，<a id="a-N"></a>云何菩萨从初禅起入灭尽定？</p>
  <p id="aO">答曰：<a id="a-P"></a>阿毗昙鞞婆沙中小乘如是说，<a id="a-Q"></a>非佛三藏说。<a id="a-R"></a>又是菩萨，<a id="a-S"></a>圣人尚不及，<a id="a-T"></a>何况当是凡夫？<a id="a-U"></a>譬如六牙白象，<a id="a-V"></a>虽被毒箭，<a id="a-W"></a>犹怜愍怨贼！<a id="a-X"></a>如是慈悲心，<a id="a-Y"></a>阿罗汉所无。<a id="a-Z"></a>畜生中犹尚如是，<a id="a-a"></a>何况作人身，<a id="a-b"></a>离欲入禅而不得灭尽定？</p>
  <p id="ac">问曰：<a id="a-d"></a>若菩萨得灭尽定可尔，<a id="a-e"></a>超越定法不能过二；<a id="a-f"></a>若言从初禅起乃至入灭尽定，<a id="a-g"></a>无有是法！</p>
  <p id="ah">答曰：<a id="a-i"></a>余人虽有定法，<a id="a-j"></a>力少故，<a id="a-k"></a>不能远超；<a id="a-l"></a>菩萨无量福德智慧力，<a id="a-m"></a>深入禅定，<a id="a-n"></a>心亦不著，<a id="a-o"></a>故能远超。<a id="a-p"></a>譬如人中力士，<a id="a-q"></a>踔不过三四丈，<a id="a-r"></a>若天中力士，<a id="a-s"></a>无复限数。<a id="a-t"></a>小乘法中，<a id="a-u"></a>超一者是定法；<a id="a-v"></a>菩萨禅定力大，<a id="a-w"></a>心无所著，<a id="a-x"></a>故远近随意。</p>
  <p id="ay">问曰：<a id="a-z"></a>若尔者，<a id="a-10"></a>超越者是大，<a id="a-11"></a>次第定不应为大？</p>
  <p id="a12">答曰：<a id="a-13"></a>二俱为大。<a id="a-14"></a>所以者何？<a id="a-15"></a>从初禅起至二禅，<a id="a-16"></a>更无余心，<a id="a-17"></a>一念得入，<a id="a-18"></a>乃至灭尽定皆尔。<a id="a-19"></a>超越者，<a id="a-1A"></a>从初禅起入第三禅，<a id="a-1B"></a>亦不令余心杂，<a id="a-1C"></a>乃至灭尽定，<a id="a-1D"></a>逆顺皆尔。<a id="a-1E"></a>有人言：<a id="a-1F"></a>“超越定胜。<a id="a-1G"></a>所以者何？<a id="a-1H"></a>俱无余心杂而能超越故。<a id="a-1I"></a>譬如槃马，<a id="a-1J"></a>回转随意。<a id="a-1K"></a>”</p>
  <p id="a1L">【经】“舍利弗，<a id="a-1M"></a>有菩萨摩诃萨行般若波罗蜜，<a id="a-1N"></a>修四念处乃至十八不共法，<a id="a-1O"></a>不取须陀洹果、<a id="a-1P"></a>斯陀含果、<a id="a-1Q"></a>阿那含果、<a id="a-1R"></a>阿罗汉果、<a id="a-1S"></a>辟支佛道；<a id="a-1T"></a>以方便力，<a id="a-1U"></a>为众生故起八圣道分，<a id="a-1V"></a>以是八道，<a id="a-1W"></a>令得须陀洹果乃至辟支佛道。<a id="a-1X"></a>”</p>
  <p id="a1Y">佛告舍利弗：<a id="a-1Z"></a>“一切阿罗汉、<a id="a-1a"></a>辟支佛果及智，<a id="a-1b"></a>是菩萨摩诃萨无生法忍。<a id="a-1c"></a>舍利弗，<a id="a-1d"></a>当知是菩萨摩诃萨行般若波罗蜜，<a id="a-1e"></a>在阿鞞跋致地中住。<a id="a-1f"></a>”</p>
  <p id="a1g">【论】问曰：<a id="a-1h"></a>何以不说是菩萨行六波罗蜜，<a id="a-1i"></a>而但说得四念处？</p>
  <p id="a1j">答曰：<a id="a-1k"></a>若说、<a id="a-1l"></a>若不说，<a id="a-1m"></a>当知菩萨皆行六波罗蜜；<a id="a-1n"></a>于三十七品或行、<a id="a-1o"></a>或不行。<a id="a-1p"></a>不证声闻、<a id="a-1q"></a>辟支佛道者，<a id="a-1r"></a>有大慈大悲，<a id="a-1s"></a>深入方便力等，<a id="a-1t"></a>如先说。</p>
  <p id="a1u">问曰：<a id="a-1v"></a>自不得诸道果，<a id="a-1w"></a>云何能以化人？</p>
  <p id="a1x">答曰：<a id="a-1y"></a>佛自说因缘，<a id="a-1z"></a>所谓声闻、<a id="a-20"></a>辟支佛果及智，<a id="a-21"></a>皆是菩萨法忍；<a id="a-22"></a>但不受诸道果名字，<a id="a-23"></a>果及智皆入无生法忍中。</p>
  <p id="a24">复次，<a id="a-25"></a>唯不取证，<a id="a-26"></a>余者皆行。<a id="a-27"></a>得菩萨道故，<a id="a-28"></a>名为阿鞞跋致。</p>
  <p id="a29">【经】“舍利弗，<a id="a-2A"></a>有菩萨摩诃萨住六波罗蜜，<a id="a-2B"></a>净兜率天道，<a id="a-2C"></a>当知是贤劫中菩萨。<a id="a-2D"></a>”</p>
  <p id="a2E">【论】释曰：<a id="a-2F"></a>菩萨有各各道、<a id="a-2G"></a>各各行、<a id="a-2H"></a>各各愿。<a id="a-2I"></a>是菩萨修业因缘，<a id="a-2J"></a>生兜率天上，<a id="a-2K"></a>入千菩萨会中，<a id="a-2L"></a>次第作佛。<a id="a-2M"></a>如是相，<a id="a-2N"></a>当知是贤劫中菩萨。</p>
  <p id="a2O">【经】“舍利弗，<a id="a-2P"></a>有菩萨摩诃萨，<a id="a-2Q"></a>修四禅乃至十八不共法，<a id="a-2R"></a>未证四谛，<a id="a-2S"></a>当知是菩萨一生补处。<a id="a-2T"></a>”</p>
  <p id="a2U">【论】问曰：<a id="a-2V"></a>是一生补处菩萨，<a id="a-2W"></a>应生兜率天，<a id="a-2X"></a>云何说得四禅等？</p>
  <p id="a2Y">答曰：<a id="a-2Z"></a>是菩萨生兜率天上，<a id="a-2a"></a>离欲得四禅等。</p>
  <p id="a2b">复次，<a id="a-2c"></a>是补处菩萨，<a id="a-2d"></a>离欲来久具足佛法，<a id="a-2e"></a>以方便力，<a id="a-2f"></a>随补处法，<a id="a-2g"></a>生兜率天。</p>
  <p id="a2h">未证四谛者，<a id="a-2i"></a>故留不证。<a id="a-2j"></a>若取证者，<a id="a-2k"></a>成辟支佛，<a id="a-2l"></a>欲成佛故不证。</p>
  <p id="a2m">【经】“舍利弗，<a id="a-2n"></a>有菩萨摩诃萨无量阿僧祇劫修行，<a id="a-2o"></a>得阿耨多罗三藐三菩提。<a id="a-2p"></a>”</p>
  <p id="a2q">【论】释曰：<a id="a-2r"></a>是菩萨虽种善根，<a id="a-2s"></a>求阿耨多罗三藐三菩提，<a id="a-2t"></a>以钝根杂行故，<a id="a-2u"></a>久乃得之。<a id="a-2v"></a>以深种善根，<a id="a-2w"></a>故必得。</p>
  <p id="a2x">【经】“舍利弗，<a id="a-2y"></a>有菩萨摩诃萨住六波罗蜜，<a id="a-2z"></a>常勤精进，<a id="a-30"></a>利益众生，<a id="a-31"></a>不说无益之事。<a id="a-32"></a>”</p>
  <p id="a33">【论】释曰：<a id="a-34"></a>是菩萨先有恶口故，<a id="a-35"></a>发菩萨心愿言：<a id="a-36"></a>“我永离口四过，<a id="a-37"></a>得是道。<a id="a-38"></a>”</p>
  <p id="a39">复次，<a id="a-3A"></a>此菩萨知是般若波罗蜜中诸法，<a id="a-3B"></a>无有定相，<a id="a-3C"></a>不可著、<a id="a-3D"></a>不可说相故。<a id="a-3E"></a>如是知能利益者，<a id="a-3F"></a>皆是佛法；<a id="a-3G"></a>若不能利益，<a id="a-3H"></a>虽种种好语，<a id="a-3I"></a>非是佛法。<a id="a-3J"></a>譬如种种好药，<a id="a-3K"></a>不能破病，<a id="a-3L"></a>不名为药；<a id="a-3M"></a>趣得土泥等能瘥病者，<a id="a-3N"></a>是名为药。<a id="a-3O"></a>以是故，<a id="a-3P"></a>恐其谬错，<a id="a-3Q"></a>故不说无益之事。</p>
  <p id="a3R">【经】“舍利弗，<a id="a-3S"></a>有菩萨摩诃萨行六波罗蜜，<a id="a-3T"></a>常勤精进，<a id="a-3U"></a>利益众生，<a id="a-3V"></a>从一佛国至一佛国，<a id="a-3W"></a>断众生三恶道。<a id="a-3X"></a>”</p>
  <p id="a3Y">【论】释曰：<a id="a-3Z"></a>是菩萨住六神通，<a id="a-3a"></a>到十方世界，<a id="a-3b"></a>遮上、<a id="a-3c"></a>中、<a id="a-3d"></a>下三种不善道。</p>
  <p id="a3e">【经】“舍利弗，<a id="a-3f"></a>有菩萨摩诃萨住六波罗蜜，<a id="a-3g"></a>以檀为首，<a id="a-3h"></a>安乐一切众生：<a id="a-3i"></a>须饮食与饮食，<a id="a-3j"></a>衣服、<a id="a-3k"></a>卧具、<a id="a-3l"></a>缨络、<a id="a-3m"></a>华香、<a id="a-3n"></a>房舍、<a id="a-3o"></a>灯烛，<a id="a-3p"></a>随所须皆给与之。<a id="a-3q"></a>”</p>
  <p id="a3r">【论】释曰：<a id="a-3s"></a>菩萨有二种：<a id="a-3t"></a>一者、<a id="a-3u"></a>能令众生离苦，<a id="a-3v"></a>二者、<a id="a-3w"></a>能与乐。<a id="a-3x"></a>复有二种：<a id="a-3y"></a>一者、<a id="a-3z"></a>怜愍三恶道众生，<a id="a-40"></a>二者、<a id="a-41"></a>怜愍人。<a id="a-42"></a>是菩萨与众生乐，<a id="a-43"></a>怜愍人故，<a id="a-44"></a>随所须皆与之。</p>
  <p id="a45">【经】“舍利弗，<a id="a-46"></a>有菩萨摩诃萨行般若波罗蜜时，<a id="a-47"></a>变身如佛，<a id="a-48"></a>为地狱中众生说法，<a id="a-49"></a>为畜生、<a id="a-4A"></a>饿鬼中众生说法。<a id="a-4B"></a>”</p>
  <p id="a4C">【论】问曰：<a id="a-4D"></a>是菩萨何以故变作佛身，<a id="a-4E"></a>似不尊重佛？</p>
  <p id="a4F">答曰：<a id="a-4G"></a>有众生见佛身得度者，<a id="a-4H"></a>或有见转轮圣王等余身得度者，<a id="a-4I"></a>以是故变身作佛。</p>
  <p id="a4J">复次，<a id="a-4K"></a>世间称佛名字是大悲，<a id="a-4L"></a>是世尊。<a id="a-4M"></a>若以佛身入地狱者，<a id="a-4N"></a>则阎罗王诸鬼神不遮碍，<a id="a-4O"></a>是我所尊者师，<a id="a-4P"></a>云何可遮？</p>
  <p id="a4Q">问曰：<a id="a-4R"></a>若地狱中火烧，<a id="a-4S"></a>常有苦痛，<a id="a-4T"></a>心常散乱，<a id="a-4U"></a>不得受法，<a id="a-4V"></a>云何可化？</p>
  <p id="a4W">答曰：<a id="a-4X"></a>是菩萨以不可思议神通力，<a id="a-4Y"></a>破镬灭火，<a id="a-4Z"></a>禁制狱卒，<a id="a-4a"></a>放光照之；<a id="a-4b"></a>众生心乐，<a id="a-4c"></a>乃为说法，<a id="a-4d"></a>闻则受持。</p>
  <p id="a4e">问曰：<a id="a-4f"></a>若尔者，<a id="a-4g"></a>地狱众生，<a id="a-4h"></a>有得道者不？</p>
  <p id="a4i">答曰：<a id="a-4j"></a>虽不得道，<a id="a-4k"></a>种得道善根因缘。<a id="a-4l"></a>所以者何？<a id="a-4m"></a>以重罪故，<a id="a-4n"></a>不应得道。<a id="a-4o"></a>畜生道中当分别：<a id="a-4p"></a>或得者，<a id="a-4q"></a>或不得者。<a id="a-4r"></a>如阿那婆达多龙王、<a id="a-4s"></a>娑竭龙王等，<a id="a-4t"></a>得菩萨道。<a id="a-4u"></a>鬼神道中，<a id="a-4v"></a>如夜叉、<a id="a-4w"></a>密迹金刚、<a id="a-4x"></a>鬼子母等，<a id="a-4y"></a>有得见道，<a id="a-4z"></a>是大菩萨。</p>
  <p id="a50">【经】“舍利弗，<a id="a-51"></a>有菩萨摩诃萨行六波罗蜜时，<a id="a-52"></a>变身如佛，<a id="a-53"></a>遍至十方如恒河沙等诸佛世界，<a id="a-54"></a>为众生说法；<a id="a-55"></a>亦供养诸佛及净佛世界，<a id="a-56"></a>闻诸佛说法；<a id="a-57"></a>观采十方净妙佛国相，<a id="a-58"></a>而以自起殊胜世界。<a id="a-59"></a>其中菩萨摩诃萨，<a id="a-5A"></a>皆是一生补处。<a id="a-5B"></a>”</p>
  <p id="a5C">【论】释曰：<a id="a-5D"></a>是菩萨遍为六道说法，<a id="a-5E"></a>以佛身为十方众生说法。<a id="a-5F"></a>若众生闻弟子教者，<a id="a-5G"></a>不能信受；<a id="a-5H"></a>若闻佛独尊自在者说法，<a id="a-5I"></a>信受其语。<a id="a-5J"></a>是菩萨二事因缘故，<a id="a-5K"></a>供养诸佛：<a id="a-5L"></a>庄严世界，<a id="a-5M"></a>闻庄严世界法。<a id="a-5N"></a>到十方佛国，<a id="a-5O"></a>取清净世界相，<a id="a-5P"></a>行业因缘，<a id="a-5Q"></a>转复殊胜光明亦多。<a id="a-5R"></a>所以者何？<a id="a-5S"></a>此国中，<a id="a-5T"></a>皆一生补处菩萨。</p>
  <p id="a5U">问曰：<a id="a-5V"></a>若先已说兜率天上一生补处菩萨，<a id="a-5W"></a>今云何说他方世界菩萨，<a id="a-5X"></a>皆一生补处？</p>
  <p id="a5Y">答曰：<a id="a-5Z"></a>兜率天上一生补处者，<a id="a-5a"></a>是三千世界常法，<a id="a-5b"></a>余处不定。<a id="a-5c"></a>所谓第一清净者，<a id="a-5d"></a>转身成佛道故。</p>
  <p id="a5e">【经】“舍利弗，<a id="a-5f"></a>有菩萨摩诃萨行六波罗蜜时，<a id="a-5g"></a>成就三十二相，<a id="a-5h"></a>诸根净利。<a id="a-5i"></a>诸根净利故，<a id="a-5j"></a>众人爱敬；<a id="a-5k"></a>以爱敬故，<a id="a-5l"></a>渐以三乘法而度脱之。<a id="a-5m"></a>如是，<a id="a-5n"></a>舍利弗，<a id="a-5o"></a>菩萨摩诃萨行般若波罗蜜时，<a id="a-5p"></a>应学身清净、<a id="a-5q"></a>口清净。<a id="a-5r"></a>”</p>
  <p id="a5s">【论】释曰：<a id="a-5t"></a>是菩萨欲令众生眼见其身得度，<a id="a-5u"></a>故以三十二相庄严身。<a id="a-5v"></a>诸根净利者，<a id="a-5w"></a>眼等诸根明利，<a id="a-5x"></a>出过余人；<a id="a-5y"></a>信、<a id="a-5z"></a>慧根诸心数根等，<a id="a-60"></a>利净第一。<a id="a-61"></a>见者叹其希有：<a id="a-62"></a>“我无此事！<a id="a-63"></a>”爱敬是菩萨，<a id="a-64"></a>信受其语，<a id="a-65"></a>世世具足道法，<a id="a-66"></a>以三乘道入涅槃。<a id="a-67"></a>是三十二相眼等诸根，<a id="a-68"></a>皆从身、<a id="a-69"></a>口业因缘清净得，<a id="a-6A"></a>以是故，<a id="a-6B"></a>佛说菩萨应当净身、<a id="a-6C"></a>口业。</p>
  <p id="a6D">【经】“舍利弗，<a id="a-6E"></a>有菩萨摩诃萨行六波罗蜜得诸根净，<a id="a-6F"></a>以是净根，<a id="a-6G"></a>而不自高，<a id="a-6H"></a>亦不下他。<a id="a-6I"></a>”</p>
  <p id="a6J">【论】释曰：<a id="a-6K"></a>是菩萨常深净行六波罗蜜，<a id="a-6L"></a>故得眼等诸根净利，<a id="a-6M"></a>人皆爱敬；<a id="a-6N"></a>慧等诸心数法根，<a id="a-6O"></a>净利无比，<a id="a-6P"></a>为度众生故。<a id="a-6Q"></a>世间常法，<a id="a-6R"></a>若得殊异，<a id="a-6S"></a>心则自高，<a id="a-6T"></a>轻诸余人，<a id="a-6U"></a>作是念：<a id="a-6V"></a>“汝无此事，<a id="a-6W"></a>我独有此。<a id="a-6X"></a>”以是因缘故，<a id="a-6Y"></a>还失佛道。<a id="a-6Z"></a>如经中说：<a id="a-6a"></a>菩萨轻余菩萨，<a id="a-6b"></a>念念一劫，<a id="a-6c"></a>远于佛道，<a id="a-6d"></a>经尔所劫更修佛道。<a id="a-6e"></a>以是故，<a id="a-6f"></a>而不自高，<a id="a-6g"></a>亦不下他。</p>
  <p id="a6h">【经】“舍利弗，<a id="a-6i"></a>有菩萨摩诃萨从初发心，<a id="a-6j"></a>住檀波罗蜜、<a id="a-6k"></a>尸罗波罗蜜，<a id="a-6l"></a>乃至阿鞞跋致地，<a id="a-6m"></a>终不堕恶道。<a id="a-6n"></a>”</p>
  <p id="a6o">【论】释曰：<a id="a-6p"></a>是菩萨从初已来，<a id="a-6q"></a>怖畏恶道，<a id="a-6r"></a>所作功德，<a id="a-6s"></a>愿不坠堕。<a id="a-6t"></a>乃至阿鞞跋致地者，<a id="a-6u"></a>以未到中间，<a id="a-6v"></a>畏堕恶道故作愿，<a id="a-6w"></a>菩萨作是念：<a id="a-6x"></a>“若我堕三恶道者，<a id="a-6y"></a>自不能度，<a id="a-6z"></a>何能度人？<a id="a-70"></a>又受三恶道苦恼时，<a id="a-71"></a>以瞋恼故，<a id="a-72"></a>结使增长，<a id="a-73"></a>还起恶业，<a id="a-74"></a>复受苦报；<a id="a-75"></a>如是无穷，<a id="a-76"></a>何时当得修行佛道？<a id="a-77"></a>”</p>
  <p id="a78">问曰：<a id="a-79"></a>若持戒果报不堕恶道者，<a id="a-7A"></a>何以复说布施？</p>
  <p id="a7B">答曰：<a id="a-7C"></a>持戒是不堕恶道根本，<a id="a-7D"></a>布施亦能不堕。</p>
  <p id="a7E">复次，<a id="a-7F"></a>菩萨持戒，<a id="a-7G"></a>虽能不堕恶道中，<a id="a-7H"></a>生人中贫穷，<a id="a-7I"></a>不能自利，<a id="a-7J"></a>又不益人；<a id="a-7K"></a>以是故行布施。<a id="a-7L"></a>余波罗蜜，<a id="a-7M"></a>各有其事。</p>
  <p id="a7N">【经】“舍利弗，<a id="a-7O"></a>有菩萨摩诃萨，<a id="a-7P"></a>从初发心，<a id="a-7Q"></a>乃至阿鞞跋致地，<a id="a-7R"></a>常不舍十善行。<a id="a-7S"></a>”</p>
  <p id="a7T">【论】释曰：<a id="a-7U"></a>佛说持戒故，<a id="a-7V"></a>不堕恶道，<a id="a-7W"></a>布施随逐。<a id="a-7X"></a>今不知云何行尸罗波罗蜜，<a id="a-7Y"></a>乃至阿鞞跋致地，<a id="a-7Z"></a>是故复说常行十善。</p>
  <p id="a7a">复次，<a id="a-7b"></a>先菩萨持戒不牢固，<a id="a-7c"></a>布施随助；<a id="a-7d"></a>今说但持戒牢固，<a id="a-7e"></a>不舍十善，<a id="a-7f"></a>不堕三恶道。</p>
  <p id="a7g">【经】“舍利弗，<a id="a-7h"></a>有菩萨摩诃萨，<a id="a-7i"></a>住檀波罗蜜、<a id="a-7j"></a>尸罗波罗蜜中，<a id="a-7k"></a>作转轮圣王，<a id="a-7l"></a>安立众生于十善道，<a id="a-7m"></a>亦以财物布施众生。<a id="a-7n"></a>”</p>
  <p id="a7o">【论】释曰：<a id="a-7p"></a>是檀、<a id="a-7q"></a>尸波罗蜜因缘故，<a id="a-7r"></a>作转轮圣王。<a id="a-7s"></a>行尸罗波罗蜜故，<a id="a-7t"></a>能令众生信受十善。<a id="a-7u"></a>行檀波罗蜜故，<a id="a-7v"></a>以财宝给施众生，<a id="a-7w"></a>亦不可尽。</p>
  <p id="a7x">问曰：<a id="a-7y"></a>一切菩萨，<a id="a-7z"></a>皆行是二波罗蜜，<a id="a-80"></a>作转轮圣王不？</p>
  <p id="a81">答曰：<a id="a-82"></a>不必然也！<a id="a-83"></a>何以故？<a id="a-84"></a>如此品中，<a id="a-85"></a>诸菩萨种种法入佛道。<a id="a-86"></a>有菩萨闻转轮圣王仪法，<a id="a-87"></a>在此处能利益众生，<a id="a-88"></a>故作是愿。<a id="a-89"></a>或有菩萨种转轮圣王因缘，<a id="a-8A"></a>虽不作愿，<a id="a-8B"></a>亦得转轮圣王报；<a id="a-8C"></a>自行二波罗蜜故，<a id="a-8D"></a>作转轮圣王，<a id="a-8E"></a>亦教一切众生行十善道，<a id="a-8F"></a>亦自行布施。<a id="a-8G"></a>闻者生疑，<a id="a-8H"></a>为一世作，<a id="a-8I"></a>为世世作？<a id="a-8J"></a>以是故：</p>
  <p id="a8K">【经】“佛告舍利弗：<a id="a-8L"></a>有菩萨摩诃萨，<a id="a-8M"></a>住檀波罗蜜、<a id="a-8N"></a>尸罗波罗蜜，<a id="a-8O"></a>无量千万世作转轮圣王，<a id="a-8P"></a>值遇无量百千诸佛，<a id="a-8Q"></a>供养恭敬，<a id="a-8R"></a>尊重赞叹。<a id="a-8S"></a>”</p>
  <p id="a8T">【论】释曰：<a id="a-8U"></a>若菩萨知作转轮圣王大益众生者，<a id="a-8V"></a>便作转轮圣王；<a id="a-8W"></a>若自知余身益大，<a id="a-8X"></a>亦作余身。</p>
  <p id="a8Y">复次，<a id="a-8Z"></a>欲以世间法大供养佛故，<a id="a-8a"></a>作转轮圣王。</p>
  <p id="a8b">【经】“舍利弗，<a id="a-8c"></a>有菩萨摩诃萨，<a id="a-8d"></a>常为众生以法照明，<a id="a-8e"></a>亦以自照；<a id="a-8f"></a>乃至阿耨多罗三藐三菩提，<a id="a-8g"></a>终不离照明。<a id="a-8h"></a>舍利弗，<a id="a-8i"></a>是菩萨摩诃萨，<a id="a-8j"></a>于佛法中已得尊重。<a id="a-8k"></a>舍利弗，<a id="a-8l"></a>以是故，<a id="a-8m"></a>菩萨摩诃萨行般若波罗蜜时，<a id="a-8n"></a>身、<a id="a-8o"></a>口、<a id="a-8p"></a>意不净，<a id="a-8q"></a>不令妄起。<a id="a-8r"></a>”</p>
  <p id="a8s">【论】释曰：<a id="a-8t"></a>上菩萨行檀、<a id="a-8u"></a>尸波罗蜜，<a id="a-8v"></a>作转轮圣王；<a id="a-8w"></a>是菩萨但分别诸经，<a id="a-8x"></a>读诵、<a id="a-8y"></a>忆念、<a id="a-8z"></a>思惟、<a id="a-90"></a>分别诸法，<a id="a-91"></a>以求佛道。<a id="a-92"></a>以是智慧光明，<a id="a-93"></a>自利益，<a id="a-94"></a>亦能利益众生；<a id="a-95"></a>如人闇道中燃灯，<a id="a-96"></a>亦能自益，<a id="a-97"></a>亦能益人。<a id="a-98"></a>终不离者，<a id="a-99"></a>是因缘故，<a id="a-9A"></a>终不离智慧光明，<a id="a-9B"></a>乃至阿耨多罗三藐三菩提。</p>
  <p id="a9C">复次，<a id="a-9D"></a>是菩萨清净法施，<a id="a-9E"></a>不求名利供养恭敬，<a id="a-9F"></a>不贪弟子，<a id="a-9G"></a>不恃智慧，<a id="a-9H"></a>亦不自高轻于余人，<a id="a-9I"></a>亦不讥刺；<a id="a-9J"></a>但念十方诸佛慈心念众生，<a id="a-9K"></a>我亦如是学佛道：<a id="a-9L"></a>说法无所依止，<a id="a-9M"></a>适无所著，<a id="a-9N"></a>但为众生，<a id="a-9O"></a>令知诸法实相。<a id="a-9P"></a>如是清净说法，<a id="a-9Q"></a>世世不失智慧光明，<a id="a-9R"></a>乃至阿耨多罗三藐三菩提。</p>
  <p id="a9S">已得尊重者，<a id="a-9T"></a>上诸菩萨能如是者，<a id="a-9U"></a>于诸众生皆为尊重。</p>
  <p id="a9V">身、<a id="a-9W"></a>口、<a id="a-9X"></a>意不净，<a id="a-9Y"></a>不令妄起者，<a id="a-9Z"></a>能以清净法施者，<a id="a-9a"></a>不应杂起身、<a id="a-9b"></a>口、<a id="a-9c"></a>意恶业。<a id="a-9d"></a>所以者何？<a id="a-9e"></a>若起身、<a id="a-9f"></a>口、<a id="a-9g"></a>意恶者，<a id="a-9h"></a>闻者或不信受。<a id="a-9i"></a>若意业不净，<a id="a-9j"></a>智慧不明；<a id="a-9k"></a>智慧不明，<a id="a-9l"></a>不能善行菩萨道。</p>
  <p id="a9m">复次，<a id="a-9n"></a>不但此一菩萨，<a id="a-9o"></a>上来菩萨能行此法者，<a id="a-9p"></a>皆名尊重佛教。<a id="a-9q"></a>若菩萨欲行菩萨道，<a id="a-9r"></a>皆不应杂罪行，<a id="a-9s"></a>一切恶罪业，<a id="a-9t"></a>不令妄起。<a id="a-9u"></a>杂行者于行道则难，<a id="a-9v"></a>不能疾成佛道，<a id="a-9w"></a>罪业因缘坏诸福德故。</p>
  <p id="a9x">【经】舍利弗白佛言：<a id="a-9y"></a>“世尊，<a id="a-9z"></a>云何菩萨身业不净、<a id="a-A0"></a>口业不净、<a id="a-A1"></a>意业不净？<a id="a-A2"></a>”</p>
  <p id="aA3">【论】问曰：<a id="a-A4"></a>舍利弗智慧第一，<a id="a-A5"></a>何以故不识身、<a id="a-A6"></a>口、<a id="a-A7"></a>意恶业？</p>
  <p id="aA8">答曰：<a id="a-A9"></a>舍利弗于声闻法中则知，<a id="a-AA"></a>菩萨事异故不知。<a id="a-AB"></a>如说若菩萨生声闻、<a id="a-AC"></a>辟支佛心，<a id="a-AD"></a>是为菩萨破戒。<a id="a-AE"></a>以是故，<a id="a-AF"></a>舍利弗疑，<a id="a-AG"></a>不知何者是菩萨罪、<a id="a-AH"></a>非罪。</p>
  <p id="aAI">复次，<a id="a-AJ"></a>舍利弗知身三不善道、<a id="a-AK"></a>口四不善道、<a id="a-AL"></a>意三不善道，<a id="a-AM"></a>是为身、<a id="a-AN"></a>口、<a id="a-AO"></a>意罪。<a id="a-AP"></a>此中佛答：<a id="a-AQ"></a>若菩萨取身、<a id="a-AR"></a>口、<a id="a-AS"></a>意相，<a id="a-AT"></a>是则为菩萨身、<a id="a-AU"></a>口、<a id="a-AV"></a>意罪。<a id="a-AW"></a>如是等因缘故，<a id="a-AX"></a>舍利弗问。</p>
  <p id="aAY">【经】佛告舍利弗：<a id="a-AZ"></a>“若菩萨摩诃萨作是念：<a id="a-Aa"></a>是身、<a id="a-Ab"></a>是口、<a id="a-Ac"></a>是意，<a id="a-Ad"></a>如是取相作缘。<a id="a-Ae"></a>舍利弗，<a id="a-Af"></a>是名菩萨身、<a id="a-Ag"></a>口、<a id="a-Ah"></a>意罪。<a id="a-Ai"></a>舍利弗，<a id="a-Aj"></a>菩萨摩诃萨行般若波罗蜜时，<a id="a-Ak"></a>不得身、<a id="a-Al"></a>不得口、<a id="a-Am"></a>不得意。<a id="a-An"></a>舍利弗，<a id="a-Ao"></a>菩萨摩诃萨行般若波罗蜜时，<a id="a-Ap"></a>若得身、<a id="a-Aq"></a>得口、<a id="a-Ar"></a>得意；<a id="a-As"></a>用是得身、<a id="a-At"></a>口、<a id="a-Au"></a>意故，<a id="a-Av"></a>能生悭心、<a id="a-Aw"></a>犯戒心、<a id="a-Ax"></a>瞋心、<a id="a-Ay"></a>懈怠心、<a id="a-Az"></a>乱心、<a id="a-B0"></a>痴心。<a id="a-B1"></a>当知是菩萨行六波罗蜜时，<a id="a-B2"></a>不能除身、<a id="a-B3"></a>口、<a id="a-B4"></a>意粗业。<a id="a-B5"></a>”</p>
  <p id="aB6">【论】释曰：<a id="a-B7"></a>佛示舍利弗：<a id="a-B8"></a>法空中菩萨，<a id="a-B9"></a>不见是三业，<a id="a-BA"></a>是为无罪；<a id="a-BB"></a>若见是三业，<a id="a-BC"></a>是为罪。<a id="a-BD"></a>声闻法中十不善道，<a id="a-BE"></a>是为罪业；<a id="a-BF"></a>摩诃衍中，<a id="a-BG"></a>见有身、<a id="a-BH"></a>口、<a id="a-BI"></a>意所作，<a id="a-BJ"></a>是为罪。<a id="a-BK"></a>所以者何？<a id="a-BL"></a>有作、<a id="a-BM"></a>有见，<a id="a-BN"></a>作者、<a id="a-BO"></a>见者，<a id="a-BP"></a>皆是虚诳故。<a id="a-BQ"></a>粗人则粗罪，<a id="a-BR"></a>细人则细罪。<a id="a-BS"></a>如离欲界时，<a id="a-BT"></a>五欲、<a id="a-BU"></a>五盖为恶罪，<a id="a-BV"></a>初禅摄善觉观，<a id="a-BW"></a>为无罪；<a id="a-BX"></a>离初禅入二禅时，<a id="a-BY"></a>觉观为罪，<a id="a-BZ"></a>二禅所摄善喜，<a id="a-Ba"></a>为无罪；<a id="a-Bb"></a>乃至非有想非无想处，<a id="a-Bc"></a>亦如是。<a id="a-Bd"></a>入诸法实相中，<a id="a-Be"></a>一切诸观、<a id="a-Bf"></a>诸见、<a id="a-Bg"></a>诸法，<a id="a-Bh"></a>皆名为罪。<a id="a-Bi"></a>小乘人畏三恶道故，<a id="a-Bj"></a>以十不善业为罪；<a id="a-Bk"></a>大乘人以一切能生著心取相法，<a id="a-Bl"></a>与三解脱门相违者名为罪。<a id="a-Bm"></a>以是事异，<a id="a-Bn"></a>故名为大乘。<a id="a-Bo"></a>若见有是三业，<a id="a-Bp"></a>虽不起恶，<a id="a-Bq"></a>亦不名牢固；<a id="a-Br"></a>不见是身、<a id="a-Bs"></a>口、<a id="a-Bt"></a>意是三业根本，<a id="a-Bu"></a>是为牢固。<a id="a-Bv"></a>是菩萨法空故，<a id="a-Bw"></a>不见是三事；<a id="a-Bx"></a>用是三事，<a id="a-By"></a>起悭贪相、<a id="a-Bz"></a>犯戒相、<a id="a-C0"></a>瞋相、<a id="a-C1"></a>懈怠相、<a id="a-C2"></a>散乱相、<a id="a-C3"></a>愚痴相。<a id="a-C4"></a>因无故果亦无，<a id="a-C5"></a>如无树则无荫；<a id="a-C6"></a>若能如是观者，<a id="a-C7"></a>则能除身、<a id="a-C8"></a>口、<a id="a-C9"></a>意粗业。</p>
  <p id="aCA">问曰：<a id="a-CB"></a>先说罪业，<a id="a-CC"></a>今何以故言粗业？</p>
  <p id="aCD">答曰：<a id="a-CE"></a>粗业、<a id="a-CF"></a>罪业无异，<a id="a-CG"></a>罪即是粗，<a id="a-CH"></a>不名为细。</p>
  <p id="aCI">复次，<a id="a-CJ"></a>声闻人以身、<a id="a-CK"></a>口不善业名为粗，<a id="a-CL"></a>意不善业名为细；<a id="a-CM"></a>瞋恚、<a id="a-CN"></a>邪见等诸结使，<a id="a-CO"></a>名为粗罪，<a id="a-CP"></a>爱、<a id="a-CQ"></a>慢等结使，<a id="a-CR"></a>名为细罪；<a id="a-CS"></a>三恶觉，<a id="a-CT"></a>所谓欲觉、<a id="a-CU"></a>瞋觉、<a id="a-CV"></a>恼觉，<a id="a-CW"></a>名为粗；<a id="a-CX"></a>亲里觉、<a id="a-CY"></a>国土觉、<a id="a-CZ"></a>不死觉，<a id="a-Ca"></a>名为细。<a id="a-Cb"></a>但善觉名为微细，<a id="a-Cc"></a>于摩诃衍中尽皆为粗，<a id="a-Cd"></a>以是故此说粗罪。</p>
  <p id="aCe">【经】舍利弗白佛言：<a id="a-Cf"></a>“世尊，<a id="a-Cg"></a>菩萨摩诃萨，<a id="a-Ch"></a>云何除身、<a id="a-Ci"></a>口、<a id="a-Cj"></a>意粗业？<a id="a-Ck"></a>”</p>
  <p id="aCl">佛告舍利弗：<a id="a-Cm"></a>“若菩萨摩诃萨，<a id="a-Cn"></a>不得身，<a id="a-Co"></a>不得口，<a id="a-Cp"></a>不得意，<a id="a-Cq"></a>如是菩萨摩诃萨，<a id="a-Cr"></a>能除身、<a id="a-Cs"></a>口、<a id="a-Ct"></a>意粗业。<a id="a-Cu"></a>复次，<a id="a-Cv"></a>舍利弗，<a id="a-Cw"></a>菩萨摩诃萨，<a id="a-Cx"></a>从初发意行十善道，<a id="a-Cy"></a>不生声闻心，<a id="a-Cz"></a>不生辟支佛心，<a id="a-D0"></a>如是菩萨摩诃萨，<a id="a-D1"></a>能除身、<a id="a-D2"></a>口、<a id="a-D3"></a>意粗业。<a id="a-D4"></a>”</p>
  <p id="aD5">【论】问曰：<a id="a-D6"></a>何等身、<a id="a-D7"></a>口、<a id="a-D8"></a>意细业，<a id="a-D9"></a>与相违者为粗？</p>
  <p id="aDA">答曰：<a id="a-DB"></a>如向所说者是。</p>
  <p id="aDC">复次，<a id="a-DD"></a>凡夫人业，<a id="a-DE"></a>于声闻业为粗；<a id="a-DF"></a>声闻业，<a id="a-DG"></a>于大乘为粗。</p>
  <p id="aDH">复次，<a id="a-DI"></a>垢业为粗，<a id="a-DJ"></a>非垢业为细；<a id="a-DK"></a>能生苦受因缘业为粗，<a id="a-DL"></a>不生苦受因缘业为细；<a id="a-DM"></a>有觉有观业为粗，<a id="a-DN"></a>无觉无观业为细。</p>
  <p id="aDO">复次，<a id="a-DP"></a>见我乃至知者、<a id="a-DQ"></a>见者为粗；<a id="a-DR"></a>若不见我乃至知者、<a id="a-DS"></a>见者，<a id="a-DT"></a>但见三业处，<a id="a-DU"></a>五众、<a id="a-DV"></a>十二入、<a id="a-DW"></a>十八界为细。</p>
  <p id="aDX">复次，<a id="a-DY"></a>有所见者名为粗，<a id="a-DZ"></a>无所见者名为细。<a id="a-Da"></a>以是故，<a id="a-Db"></a>佛告舍利弗：<a id="a-Dc"></a>若菩萨不得身、<a id="a-Dd"></a>口、<a id="a-De"></a>意，<a id="a-Df"></a>是时则除三粗业。</p>
  <p id="aDg">复次，<a id="a-Dh"></a>初发意住毕竟空中，<a id="a-Di"></a>一切法不可得，<a id="a-Dj"></a>而常行十善道，<a id="a-Dk"></a>不起声闻、<a id="a-Dl"></a>辟支佛心；<a id="a-Dm"></a>以不取相心，<a id="a-Dn"></a>一切诸善根，<a id="a-Do"></a>皆回向阿耨多罗三藐三菩提，<a id="a-Dp"></a>是名菩萨除身、<a id="a-Dq"></a>口、<a id="a-Dr"></a>意粗业罪，<a id="a-Ds"></a>名为清净。</p>
  <p id="aDt">【经】“舍利弗，<a id="a-Du"></a>有菩萨摩诃萨，<a id="a-Dv"></a>行般若波罗蜜净佛道时，<a id="a-Dw"></a>行檀波罗蜜、<a id="a-Dx"></a>尸罗波罗蜜、<a id="a-Dy"></a>羼提波罗蜜、<a id="a-Dz"></a>毗梨耶波罗蜜、<a id="a-E0"></a>禅波罗蜜，<a id="a-E1"></a>是名菩萨摩诃萨，<a id="a-E2"></a>除身、<a id="a-E3"></a>口、<a id="a-E4"></a>意粗业。<a id="a-E5"></a>”</p>
  <p id="aE6">舍利弗白佛言：<a id="a-E7"></a>“世尊，<a id="a-E8"></a>何等是菩萨摩诃萨佛道？<a id="a-E9"></a>”</p>
  <p id="aEA">佛告舍利弗：<a id="a-EB"></a>“佛道者，<a id="a-EC"></a>菩萨摩诃萨不得身，<a id="a-ED"></a>不得口，<a id="a-EE"></a>不得意，<a id="a-EF"></a>不得檀波罗蜜，<a id="a-EG"></a>乃至不得般若波罗蜜，<a id="a-EH"></a>不得声闻、<a id="a-EI"></a>辟支佛，<a id="a-EJ"></a>不得菩萨，<a id="a-EK"></a>不得佛。<a id="a-EL"></a>舍利弗，<a id="a-EM"></a>是名菩萨摩诃萨佛道，<a id="a-EN"></a>所谓一切诸法不可得故。<a id="a-EO"></a>”</p>
  <p id="aEP">【论】释曰：<a id="a-EQ"></a>是菩萨依六波罗蜜总相净佛道。</p>
  <p id="aER">问曰：<a id="a-ES"></a>舍利弗从佛闻除三恶、<a id="a-ET"></a>三粗，<a id="a-EU"></a>即是净佛道，<a id="a-EV"></a>今何以更问？</p>
  <p id="aEW">答曰：<a id="a-EX"></a>先说三业清净相，<a id="a-EY"></a>今说一切法清净相；<a id="a-EZ"></a>先略说，<a id="a-Ea"></a>今说别相；<a id="a-Eb"></a>先但不得三业，<a id="a-Ec"></a>今不得六波罗蜜，<a id="a-Ed"></a>诸贤圣菩萨及佛，<a id="a-Ee"></a>是名净佛道，<a id="a-Ef"></a>一切法皆不可得故。<a id="a-Eg"></a>不得身乃至不得般若波罗蜜，<a id="a-Eh"></a>是名法空；<a id="a-Ei"></a>不得声闻乃至佛，<a id="a-Ej"></a>是名众生空。<a id="a-Ek"></a>菩萨住是二空中，<a id="a-El"></a>渐渐得一切不可得空，<a id="a-Em"></a>不可得空即是诸法实相。<a id="a-En"></a>是不可得空义，<a id="a-Eo"></a>如先十八空中说。</p>
  <p id="aEp">【经】“舍利弗，<a id="a-Eq"></a>有菩萨摩诃萨行六波罗蜜时，<a id="a-Er"></a>无能坏者。<a id="a-Es"></a>”</p>
  <p id="aEt">舍利弗白佛言：<a id="a-Eu"></a>“世尊，<a id="a-Ev"></a>云何菩萨摩诃萨行六波罗蜜时，<a id="a-Ew"></a>无能坏者？<a id="a-Ex"></a>”</p>
  <p id="aEy">佛告舍利弗：<a id="a-Ez"></a>“若菩萨摩诃萨行六波罗蜜时，<a id="a-F0"></a>不念有色乃至识，<a id="a-F1"></a>不念有眼乃至意，<a id="a-F2"></a>不念有色乃至法，<a id="a-F3"></a>不念有眼界乃至法界，<a id="a-F4"></a>不念有四念处乃至八圣道分，<a id="a-F5"></a>不念有檀波罗蜜乃至般若波罗蜜，<a id="a-F6"></a>不念有十力乃至十八不共法，<a id="a-F7"></a>不念有须陀洹果乃至阿罗汉果，<a id="a-F8"></a>不念有辟支佛乃至阿耨多罗三藐三菩提。<a id="a-F9"></a>舍利弗，<a id="a-FA"></a>菩萨摩诃萨如是行，<a id="a-FB"></a>增益六波罗蜜，<a id="a-FC"></a>无能坏者。<a id="a-FD"></a>”</p>
  <p id="aFE">【论】释曰：<a id="a-FF"></a>佛为舍利弗种种分别诸菩萨，<a id="a-FG"></a>次为说有菩萨发心时无有能坏者。<a id="a-FH"></a>舍利弗惊喜恭敬诸菩萨，<a id="a-FI"></a>是故问菩萨结使未断，<a id="a-FJ"></a>未于实法作证，<a id="a-FK"></a>何因缘故不可破坏？<a id="a-FL"></a>佛答：<a id="a-FM"></a>若菩萨不念有色，<a id="a-FN"></a>乃至不念有阿耨多罗三藐三菩提；<a id="a-FO"></a>得是法空故，<a id="a-FP"></a>亦得众生空。<a id="a-FQ"></a>若是法空，<a id="a-FR"></a>观空者亦空。<a id="a-FS"></a>住是无碍般若波罗蜜中，<a id="a-FT"></a>无有能坏者。</p>
  <p id="aFU">【经】“舍利弗，<a id="a-FV"></a>有菩萨摩诃萨住般若波罗蜜中，<a id="a-FW"></a>具足智慧，<a id="a-FX"></a>以是智慧常不堕恶道，<a id="a-FY"></a>不生弊恶人中，<a id="a-FZ"></a>不作贫穷人；<a id="a-Fa"></a>所受身体，<a id="a-Fb"></a>不为人、<a id="a-Fc"></a>天、<a id="a-Fd"></a>阿修罗所憎恶。<a id="a-Fe"></a>”</p>
  <p id="aFf">【论】释曰：<a id="a-Fg"></a>此菩萨先世来爱乐智慧，<a id="a-Fh"></a>学一切经书，<a id="a-Fi"></a>观察思惟，<a id="a-Fj"></a>听采诸法；<a id="a-Fk"></a>自以智力推求一切法中实相。<a id="a-Fl"></a>得是一切法实相故，<a id="a-Fm"></a>为诸佛深心爱念。<a id="a-Fn"></a>是无量智慧福德因缘故，<a id="a-Fo"></a>身心具足，<a id="a-Fp"></a>常受富乐，<a id="a-Fq"></a>无诸不可。</p>
  <p id="aFr">【经】舍利弗白佛言：<a id="a-Fs"></a>“世尊，<a id="a-Ft"></a>何等是菩萨摩诃萨智慧？<a id="a-Fu"></a>”</p>
  <p id="aFv">佛告舍利弗：<a id="a-Fw"></a>“菩萨摩诃萨用是智慧，<a id="a-Fx"></a>成就见十方如恒河沙等诸佛，<a id="a-Fy"></a>听法、<a id="a-Fz"></a>见僧，<a id="a-G0"></a>亦见严净佛土。<a id="a-G1"></a>菩萨摩诃萨以是智慧，<a id="a-G2"></a>不作佛想，<a id="a-G3"></a>不作菩萨想；<a id="a-G4"></a>不作声闻、<a id="a-G5"></a>辟支佛想；<a id="a-G6"></a>不作我想；<a id="a-G7"></a>不作佛国想；<a id="a-G8"></a>用是智慧行檀波罗蜜，<a id="a-G9"></a>亦不得檀波罗蜜，<a id="a-GA"></a>乃至行般若波罗蜜，<a id="a-GB"></a>亦不得般若波罗蜜；<a id="a-GC"></a>行四念处，<a id="a-GD"></a>亦不得四念处；<a id="a-GE"></a>乃至十八不共法，<a id="a-GF"></a>亦不得十八不共法。<a id="a-GG"></a>舍利弗，<a id="a-GH"></a>是名菩萨摩诃萨智慧。<a id="a-GI"></a>用是智慧，<a id="a-GJ"></a>能具足一切法，<a id="a-GK"></a>亦不得一切法。<a id="a-GL"></a>”</p>
  <p id="aGM">【论】释曰：<a id="a-GN"></a>是中佛说二种智慧：<a id="a-GO"></a>一者、<a id="a-GP"></a>分别破坏诸法而不取相，<a id="a-GQ"></a>二者、<a id="a-GR"></a>不著心、<a id="a-GS"></a>不取相见十方诸佛听法。</p>
  <p id="aGT">问曰：<a id="a-GU"></a>云何行檀波罗蜜而不得檀？</p>
  <p id="aGV">答曰：<a id="a-GW"></a>不得檀中若一若异、<a id="a-GX"></a>若实若空。<a id="a-GY"></a>是檀从和合因缘生，<a id="a-GZ"></a>于是檀中令众生得富乐，<a id="a-Ga"></a>及劝助佛道；<a id="a-Gb"></a>以是故，<a id="a-Gc"></a>行檀亦不得檀。<a id="a-Gd"></a>不得义，<a id="a-Ge"></a>如上说。<a id="a-Gf"></a>乃至十八不共法，<a id="a-Gg"></a>亦如是。<a id="a-Gh"></a>是名菩萨智慧，<a id="a-Gi"></a>能具足一切法而不得诸法。</p>
  <p id="aGj">【经】“舍利弗，<a id="a-Gk"></a>有菩萨摩诃萨，<a id="a-Gl"></a>行般若波罗蜜时，<a id="a-Gm"></a>净于五眼：<a id="a-Gn"></a>肉眼、<a id="a-Go"></a>天眼、<a id="a-Gp"></a>慧眼、<a id="a-Gq"></a>法眼、<a id="a-Gr"></a>佛眼。<a id="a-Gs"></a>”</p>
  <p id="aGt">舍利弗白佛言：<a id="a-Gu"></a>“世尊，<a id="a-Gv"></a>云何菩萨摩诃萨肉眼净？<a id="a-Gw"></a>”</p>
  <p id="aGx">佛告舍利弗：<a id="a-Gy"></a>“有菩萨肉眼见百由旬，<a id="a-Gz"></a>有菩萨肉眼见二百由旬，<a id="a-H0"></a>有菩萨肉眼见一阎浮提，<a id="a-H1"></a>有菩萨肉眼见二天下、<a id="a-H2"></a>三天下、<a id="a-H3"></a>四天下，<a id="a-H4"></a>有菩萨肉眼见小千世界，<a id="a-H5"></a>有菩萨肉眼见中千世界，<a id="a-H6"></a>有菩萨肉眼见三千大千世界。<a id="a-H7"></a>舍利弗，<a id="a-H8"></a>是为菩萨摩诃萨肉眼净。<a id="a-H9"></a>”</p>
  <p id="aHA">【论】问曰：<a id="a-HB"></a>佛何以不说行般若波罗蜜生五眼，<a id="a-HC"></a>而说净五眼？</p>
  <p id="aHD">答曰：<a id="a-HE"></a>菩萨先有肉眼，<a id="a-HF"></a>亦有四眼分，<a id="a-HG"></a>以诸罪结使覆故不清净。<a id="a-HH"></a>如镜性有照明，<a id="a-HI"></a>垢故不见，<a id="a-HJ"></a>若除垢则照明如本。<a id="a-HK"></a>菩萨行六波罗蜜，<a id="a-HL"></a>灭诸垢法，<a id="a-HM"></a>故眼得清净。<a id="a-HN"></a>肉眼，<a id="a-HO"></a>业因缘故清净；<a id="a-HP"></a>天眼，<a id="a-HQ"></a>禅定及业因缘故清净；<a id="a-HR"></a>余三眼，<a id="a-HS"></a>修无量智慧福德因缘故清净。<a id="a-HT"></a>最大菩萨，<a id="a-HU"></a>肉眼最胜，<a id="a-HV"></a>见三千大千世界。</p>
  <p id="aHW">问曰：<a id="a-HX"></a>若三千大千世界中，<a id="a-HY"></a>百亿须弥山，<a id="a-HZ"></a>诸山铁围、<a id="a-Ha"></a>陵阜、<a id="a-Hb"></a>树木等，<a id="a-Hc"></a>是事障碍，<a id="a-Hd"></a>云何得遍见？<a id="a-He"></a>若能得见，<a id="a-Hf"></a>何用天眼？<a id="a-Hg"></a>若不能见，<a id="a-Hh"></a>此中云何说见三千大千世界？</p>
  <p id="aHi">答曰：<a id="a-Hj"></a>不以障碍故见。<a id="a-Hk"></a>若无障碍，<a id="a-Hl"></a>得见三千世界，<a id="a-Hm"></a>如观掌无异。</p>
  <p id="aHn">复次，<a id="a-Ho"></a>有人言：<a id="a-Hp"></a>“菩萨天眼有二种：<a id="a-Hq"></a>一者、<a id="a-Hr"></a>从禅定力得，<a id="a-Hs"></a>二者、<a id="a-Ht"></a>先世行业果报得。<a id="a-Hu"></a>业报生天眼，<a id="a-Hv"></a>常在肉眼中，<a id="a-Hw"></a>以是故三千世界所有之物，<a id="a-Hx"></a>不能为碍；<a id="a-Hy"></a>因天眼开障，<a id="a-Hz"></a>肉眼得见，<a id="a-I0"></a>是故肉眼得名果报生天眼，<a id="a-I1"></a>常现在前，<a id="a-I2"></a>不待摄心。<a id="a-I3"></a>”</p>
  <p id="aI4">问曰：<a id="a-I5"></a>佛为世尊，<a id="a-I6"></a>力皆周遍，<a id="a-I7"></a>何以但见一三千大千世界，<a id="a-I8"></a>不能见多？</p>
  <p id="aI9">答曰：<a id="a-IA"></a>若肉眼能过三千大千世界复有所见者，<a id="a-IB"></a>何用天眼？<a id="a-IC"></a>以肉眼不能及故，<a id="a-ID"></a>修学天眼。</p>
  <p id="aIE">复次，<a id="a-IF"></a>三千大千世界，<a id="a-IG"></a>劫初一时生，<a id="a-IH"></a>劫尽一时灭。<a id="a-II"></a>世界之外，<a id="a-IJ"></a>无央数由旬，<a id="a-IK"></a>皆是虚空；<a id="a-IL"></a>空中常有风，<a id="a-IM"></a>肉眼与风相违；<a id="a-IN"></a>以相违故，<a id="a-IO"></a>不能得过见异世界。<a id="a-IP"></a>或有菩萨住三千世界境上，<a id="a-IQ"></a>计其道数，<a id="a-IR"></a>亦应见他方近世界。</p>
  <p id="aIS">问曰：<a id="a-IT"></a>菩萨及佛，<a id="a-IU"></a>何以不集无量清净福德，<a id="a-IV"></a>令肉眼远有所见？</p>
  <p id="aIW">答曰：<a id="a-IX"></a>是肉眼因缘，<a id="a-IY"></a>虚诳不净，<a id="a-IZ"></a>天眼因缘清净；<a id="a-Ia"></a>若无天眼，<a id="a-Ib"></a>当修肉眼，<a id="a-Ic"></a>强令远见。</p>
  <p id="aId">复次，<a id="a-Ie"></a>如经中说极远见三千世界，<a id="a-If"></a>佛法不可思议，<a id="a-Ig"></a>经法甚多，<a id="a-Ih"></a>或能远见，<a id="a-Ii"></a>但此中不说。<a id="a-Ij"></a>小远见佛道菩萨，<a id="a-Ik"></a>见二千中世界，<a id="a-Il"></a>不能种清净业因缘故小；<a id="a-Im"></a>复不如者，<a id="a-In"></a>见小千世界；<a id="a-Io"></a>复不如者，<a id="a-Ip"></a>见四天下、<a id="a-Iq"></a>一须弥山、<a id="a-Ir"></a>一日月处；<a id="a-Is"></a>又见三天下、<a id="a-It"></a>二天下、<a id="a-Iu"></a>一天下、<a id="a-Iv"></a>千由旬，<a id="a-Iw"></a>乃至百由旬，<a id="a-Ix"></a>是名最小肉眼净。</p>
  <p id="aIy">问曰：<a id="a-Iz"></a>何以不说九十、<a id="a-J0"></a>八十等由旬以为小？</p>
  <p id="aJ1">答曰：<a id="a-J2"></a>转轮圣王所见，<a id="a-J3"></a>过于余人；<a id="a-J4"></a>又人先世燃灯等因缘故，<a id="a-J5"></a>得坚固眼根，<a id="a-J6"></a>能远有所见；<a id="a-J7"></a>虽远，<a id="a-J8"></a>终不能见百由旬。<a id="a-J9"></a>以是故，<a id="a-JA"></a>菩萨小者见百由旬。</p>
  <p id="aJB">问曰：<a id="a-JC"></a>日月在上，<a id="a-JD"></a>去地四万二千由旬，<a id="a-JE"></a>人皆能见，<a id="a-JF"></a>何以不能见百由旬，<a id="a-JG"></a>见百由旬何足称？</p>
  <p id="aJH">答曰：<a id="a-JI"></a>日月虽远，<a id="a-JJ"></a>自有光明还照其形，<a id="a-JK"></a>人得见之，<a id="a-JL"></a>余色不然。<a id="a-JM"></a>又日月远故，<a id="a-JN"></a>虽见而颠倒。<a id="a-JO"></a>所以者何？<a id="a-JP"></a>日月方圆五百由旬，<a id="a-JQ"></a>而今所见，<a id="a-JR"></a>不过如扇；<a id="a-JS"></a>大而见小，<a id="a-JT"></a>颠倒非实，<a id="a-JU"></a>菩萨肉眼则不然！</p>
  <p id="aJV">问曰：<a id="a-JW"></a>菩萨既得肉眼，<a id="a-JX"></a>能见何事？</p>
  <p id="aJY">答曰：<a id="a-JZ"></a>见可见色。<a id="a-Ja"></a>色义，<a id="a-Jb"></a>色众中广说。</p>
  <p id="aJc">【经】舍利弗白佛言：<a id="a-Jd"></a>“世尊，<a id="a-Je"></a>云何菩萨摩诃萨天眼净？<a id="a-Jf"></a>”</p>
  <p id="aJg">佛告舍利弗：<a id="a-Jh"></a>“菩萨摩诃萨天眼，<a id="a-Ji"></a>见四天王天所见，<a id="a-Jj"></a>三十三天、<a id="a-Jk"></a>夜摩天、<a id="a-Jl"></a>兜率陀天、<a id="a-Jm"></a>化乐天、<a id="a-Jn"></a>他化自在天所见，<a id="a-Jo"></a>梵天王所见，<a id="a-Jp"></a>乃至阿迦腻吒天所见。<a id="a-Jq"></a>菩萨天眼所见者，<a id="a-Jr"></a>四天王乃至阿迦腻吒天，<a id="a-Js"></a>无所不知、<a id="a-Jt"></a>不见。<a id="a-Ju"></a>舍利弗，<a id="a-Jv"></a>是菩萨摩诃萨天眼，<a id="a-Jw"></a>见十方如恒河沙等诸佛世界中众生，<a id="a-Jx"></a>死此生彼。<a id="a-Jy"></a>舍利弗，<a id="a-Jz"></a>是为菩萨摩诃萨天眼净。<a id="a-K0"></a>”</p>
  <p id="aK1">【论】释曰：<a id="a-K2"></a>菩萨天眼有二种：<a id="a-K3"></a>一者、<a id="a-K4"></a>果报得，<a id="a-K5"></a>二者、<a id="a-K6"></a>修禅得。<a id="a-K7"></a>果报得者，<a id="a-K8"></a>常与肉眼合用，<a id="a-K9"></a>唯夜闇天眼独用。<a id="a-KA"></a>诸人得果报天眼，<a id="a-KB"></a>见四天下欲界诸天，<a id="a-KC"></a>见下不见上；<a id="a-KD"></a>菩萨所得果报天眼，<a id="a-KE"></a>见三千大千世界。<a id="a-KF"></a>禅定离欲，<a id="a-KG"></a>天眼所见，<a id="a-KH"></a>如先十力天眼明中说。<a id="a-KI"></a>菩萨用是天眼，<a id="a-KJ"></a>见十方如恒河沙等世界中众生生死，<a id="a-KK"></a>善恶好丑，<a id="a-KL"></a>及善恶业因缘，<a id="a-KM"></a>无所障碍。<a id="a-KN"></a>一切皆见四天王天乃至阿迦腻吒天所见，<a id="a-KO"></a>又能过之。<a id="a-KP"></a>是诸天不能知菩萨天眼所见。<a id="a-KQ"></a>何以故？<a id="a-KR"></a>是菩萨出三界，<a id="a-KS"></a>得法性生身，<a id="a-KT"></a>得菩萨十力故，<a id="a-KU"></a>如是等因缘，<a id="a-KV"></a>菩萨天眼净。<a id="a-KW"></a>余菩萨天眼论议，<a id="a-KX"></a>如赞菩萨五神通中说。</p>
  <p id="aKY">【经】舍利弗白佛言：<a id="a-KZ"></a>“世尊，<a id="a-Ka"></a>云何菩萨摩诃萨慧眼净？<a id="a-Kb"></a>”</p>
  <p id="aKc">佛告舍利弗：<a id="a-Kd"></a>“慧眼菩萨不作是念：<a id="a-Ke"></a>有法若有为、<a id="a-Kf"></a>若无为，<a id="a-Kg"></a>若世间、<a id="a-Kh"></a>若出世间，<a id="a-Ki"></a>若有漏、<a id="a-Kj"></a>若无漏。<a id="a-Kk"></a>是慧眼菩萨，<a id="a-Kl"></a>无法不见，<a id="a-Km"></a>无法不闻，<a id="a-Kn"></a>无法不知，<a id="a-Ko"></a>无法不识。<a id="a-Kp"></a>舍利弗，<a id="a-Kq"></a>是为菩萨摩诃萨慧眼净。<a id="a-Kr"></a>”</p>
  <p id="aKs">【论】释曰：<a id="a-Kt"></a>肉眼不能见障外事，<a id="a-Ku"></a>又不能远见，<a id="a-Kv"></a>是故求天眼。<a id="a-Kw"></a>天眼虽复能见，<a id="a-Kx"></a>亦是虚诳，<a id="a-Ky"></a>见一、<a id="a-Kz"></a>异相，<a id="a-L0"></a>取男、<a id="a-L1"></a>女相，<a id="a-L2"></a>取树、<a id="a-L3"></a>木等诸物相，<a id="a-L4"></a>见众物和合虚诳法；<a id="a-L5"></a>以是故求慧眼，<a id="a-L6"></a>慧眼中无如是过。</p>
  <p id="aL7">问曰：<a id="a-L8"></a>若尔者，<a id="a-L9"></a>何等是慧眼相？</p>
  <p id="aLA">答曰：<a id="a-LB"></a>有人言：<a id="a-LC"></a>“八圣道中正见，<a id="a-LD"></a>是慧眼相，<a id="a-LE"></a>能见五受众实相，<a id="a-LF"></a>破诸颠倒故。<a id="a-LG"></a>”有人言：<a id="a-LH"></a>“能缘涅槃慧，<a id="a-LI"></a>名为慧眼；<a id="a-LJ"></a>所缘不可破坏故，<a id="a-LK"></a>是智慧非虚妄。<a id="a-LL"></a>”有人言：<a id="a-LM"></a>“三解脱门相应慧，<a id="a-LN"></a>是名慧眼。<a id="a-LO"></a>何以故？<a id="a-LP"></a>是慧能开涅槃门故。<a id="a-LQ"></a>”有人言：<a id="a-LR"></a>“智慧现前，<a id="a-LS"></a>能观实际，<a id="a-LT"></a>了了深入，<a id="a-LU"></a>通达悉知，<a id="a-LV"></a>是名慧眼。<a id="a-LW"></a>”有人言：<a id="a-LX"></a>“能通达法性，<a id="a-LY"></a>直过无碍。<a id="a-LZ"></a>”有人言：<a id="a-La"></a>“定心知诸法相如，<a id="a-Lb"></a>是名慧眼。<a id="a-Lc"></a>”有人言：<a id="a-Ld"></a>“法空是名慧眼。<a id="a-Le"></a>”有人言：<a id="a-Lf"></a>“不可得空中，<a id="a-Lg"></a>亦无法空，<a id="a-Lh"></a>是名慧眼。<a id="a-Li"></a>”有人言：<a id="a-Lj"></a>“十八空皆是慧眼。<a id="a-Lk"></a>”有人言：<a id="a-Ll"></a>“痴、<a id="a-Lm"></a>慧非一、<a id="a-Ln"></a>非异，<a id="a-Lo"></a>世间法不异出世间，<a id="a-Lp"></a>出世间法不异世间；<a id="a-Lq"></a>世间法即是出世间，<a id="a-Lr"></a>出世间法即是世间。<a id="a-Ls"></a>所以者何？<a id="a-Lt"></a>异不可得故。<a id="a-Lu"></a>诸观灭，<a id="a-Lv"></a>诸心行转还无所去，<a id="a-Lw"></a>灭一切语言，<a id="a-Lx"></a>世间法相如涅槃不异，<a id="a-Ly"></a>能得是智慧，<a id="a-Lz"></a>是名慧眼。<a id="a-M0"></a>”</p>
  <p id="aM1">复次，<a id="a-M2"></a>此中佛自说：<a id="a-M3"></a>慧眼菩萨，<a id="a-M4"></a>一切法中不念：<a id="a-M5"></a>若有为、<a id="a-M6"></a>若无为，<a id="a-M7"></a>若世间、<a id="a-M8"></a>若出世间，<a id="a-M9"></a>若有漏、<a id="a-MA"></a>若无漏等，<a id="a-MB"></a>是名慧眼。<a id="a-MC"></a>若菩萨见有为、<a id="a-MD"></a>世间、<a id="a-ME"></a>有漏，<a id="a-MF"></a>即堕有见中；<a id="a-MG"></a>若见无为、<a id="a-MH"></a>出世间、<a id="a-MI"></a>无漏，<a id="a-MJ"></a>即堕无见中。<a id="a-MK"></a>是有、<a id="a-ML"></a>无二见舍，<a id="a-MM"></a>以不戏论慧，<a id="a-MN"></a>行于中道，<a id="a-MO"></a>是名慧眼。<a id="a-MP"></a>得是慧眼，<a id="a-MQ"></a>无法不见，<a id="a-MR"></a>无法不闻，<a id="a-MS"></a>无法不知，<a id="a-MT"></a>无法不识。<a id="a-MU"></a>所以者何？<a id="a-MV"></a>得是慧眼，<a id="a-MW"></a>破邪曲诸法、<a id="a-MX"></a>无明诸法；<a id="a-MY"></a>总相、<a id="a-MZ"></a>别相，<a id="a-Ma"></a>各皆如法。</p>
  <p id="aMb">问曰：<a id="a-Mc"></a>阿罗汉、<a id="a-Md"></a>辟支佛亦得慧眼，<a id="a-Me"></a>何以不说无法不见、<a id="a-Mf"></a>无法不闻、<a id="a-Mg"></a>无法不知、<a id="a-Mh"></a>无法不识？</p>
  <p id="aMi">答曰：<a id="a-Mj"></a>慧眼有二种：<a id="a-Mk"></a>一者、<a id="a-Ml"></a>总相，<a id="a-Mm"></a>二者、<a id="a-Mn"></a>别相。<a id="a-Mo"></a>声闻、<a id="a-Mp"></a>辟支佛见诸法总相，<a id="a-Mq"></a>所谓无常、<a id="a-Mr"></a>苦、<a id="a-Ms"></a>空等；<a id="a-Mt"></a>佛以总相、<a id="a-Mu"></a>别相慧观诸法。<a id="a-Mv"></a>声闻、<a id="a-Mw"></a>辟支佛虽有慧眼，<a id="a-Mx"></a>有量有限。</p>
  <p id="aMy">复次，<a id="a-Mz"></a>声闻、<a id="a-N0"></a>辟支佛慧眼，<a id="a-N1"></a>虽见诸法实相，<a id="a-N2"></a>因缘少故，<a id="a-N3"></a>慧眼亦少，<a id="a-N4"></a>不能遍照法性；<a id="a-N5"></a>譬如灯油炷虽净，<a id="a-N6"></a>小故不能广照。<a id="a-N7"></a>诸佛慧眼，<a id="a-N8"></a>照诸法实性，<a id="a-N9"></a>尽其边底，<a id="a-NA"></a>以是故无法不见、<a id="a-NB"></a>无法不闻、<a id="a-NC"></a>无法不知、<a id="a-ND"></a>无法不识；<a id="a-NE"></a>譬如劫尽，<a id="a-NF"></a>火烧三千世界，<a id="a-NG"></a>明无不照。</p>
  <p id="aNH">复次，<a id="a-NI"></a>若声闻、<a id="a-NJ"></a>辟支佛慧眼无法不知者，<a id="a-NK"></a>与一切智人有何等异？<a id="a-NL"></a>菩萨世世集福德智慧苦行，<a id="a-NM"></a>何所施用？</p>
  <p id="aNN">问曰：<a id="a-NO"></a>佛用佛眼，<a id="a-NP"></a>无法不知，<a id="a-NQ"></a>非是慧眼，<a id="a-NR"></a>今云何言慧眼无法不知？</p>
  <p id="aNS">答曰：<a id="a-NT"></a>慧眼，<a id="a-NU"></a>成佛时变名佛眼，<a id="a-NV"></a>无明等诸烦恼及习灭故，<a id="a-NW"></a>一切法中皆悉明了。<a id="a-NX"></a>如佛眼中说：<a id="a-NY"></a>无法不见、<a id="a-NZ"></a>闻、<a id="a-Na"></a>知、<a id="a-Nb"></a>识。<a id="a-Nc"></a>以是故，<a id="a-Nd"></a>肉眼、<a id="a-Ne"></a>天眼、<a id="a-Nf"></a>慧眼、<a id="a-Ng"></a>法眼，<a id="a-Nh"></a>成佛时失其本名，<a id="a-Ni"></a>但名佛眼。<a id="a-Nj"></a>譬如阎浮提四大河，<a id="a-Nk"></a>入大海中，<a id="a-Nl"></a>则失其本名。<a id="a-Nm"></a>何以故？<a id="a-Nn"></a>肉眼，<a id="a-No"></a>诸烦恼有漏业生故，<a id="a-Np"></a>虚诳不实，<a id="a-Nq"></a>唯佛眼无诳法。<a id="a-Nr"></a>天眼，<a id="a-Ns"></a>亦从禅定因缘和合生故，<a id="a-Nt"></a>虚诳不能如实见事。<a id="a-Nu"></a>慧眼、<a id="a-Nv"></a>法眼，<a id="a-Nw"></a>烦恼习未尽故，<a id="a-Nx"></a>不毕竟清净故舍。<a id="a-Ny"></a>佛眼中无有谬错，<a id="a-Nz"></a>尽其边极！<a id="a-O0"></a>以是故阿罗汉、<a id="a-O1"></a>辟支佛慧眼，<a id="a-O2"></a>不能毕竟清净故，<a id="a-O3"></a>不能无法不见。</p>
  <p id="aO4">问曰：<a id="a-O5"></a>佛现得果报肉眼，<a id="a-O6"></a>能见色，<a id="a-O7"></a>是事云何？</p>
  <p id="aO8">答曰：<a id="a-O9"></a>肉眼虽生眼识，<a id="a-OA"></a>而佛不随其用，<a id="a-OB"></a>不以为实。<a id="a-OC"></a>如圣自在神通中说，<a id="a-OD"></a>佛告阿难：<a id="a-OE"></a>“所见好色中生厌恶心，<a id="a-OF"></a>眼见恶色生不恶厌心；<a id="a-OG"></a>或时见色不生污秽不污秽，<a id="a-OH"></a>但生舍心。<a id="a-OI"></a>如是则肉眼无所施用。<a id="a-OJ"></a>”</p>
  <p id="aOK">复次，<a id="a-OL"></a>有人言：<a id="a-OM"></a>“得圣道时，<a id="a-ON"></a>五情清净异本。<a id="a-OO"></a>”</p>
  <p id="aOP">复次，<a id="a-OQ"></a>诸法毕竟空，<a id="a-OR"></a>及诸法通达无碍，<a id="a-OS"></a>是二总为慧眼。</p>
 </body>
</html>