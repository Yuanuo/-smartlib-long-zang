<!doctype html>
<html id="z3IBVGitw" data-ver="1749">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第四十五</h1>
  <h2 id="a2">释摩诃萨品第十三（经作金刚品）</h2>
  <p id="a3">【经】尔时，<a id="a-4"></a>须菩提白佛言：<a id="a-5"></a>“世尊，<a id="a-6"></a>何以故名为摩诃萨？<a id="a-7"></a>”</p>
  <p id="a8">佛告须菩提：<a id="a-9"></a>“是菩萨于必定众中为上首，<a id="a-A"></a>是故名为摩诃萨。<a id="a-B"></a>”</p>
  <p id="aC">须菩提白佛言：<a id="a-D"></a>“世尊，<a id="a-E"></a>何等为必定众，<a id="a-F"></a>是菩萨摩诃萨而为上首？<a id="a-G"></a>”</p>
  <p id="aH">佛告须菩提：<a id="a-I"></a>“必定众者，<a id="a-J"></a>性地人、<a id="a-K"></a>八人、<a id="a-L"></a>须陀洹、<a id="a-M"></a>斯陀含、<a id="a-N"></a>阿那含、<a id="a-O"></a>阿罗汉、<a id="a-P"></a>辟支佛、<a id="a-Q"></a>初发心菩萨，<a id="a-R"></a>乃至阿鞞跋致地菩萨。<a id="a-S"></a>须菩提，<a id="a-T"></a>是为必定众，<a id="a-U"></a>菩萨为上首。<a id="a-V"></a>菩萨摩诃萨于是中生大心，<a id="a-W"></a>不可坏如金刚，<a id="a-X"></a>当为必定众作上首。<a id="a-Y"></a>”</p>
  <p id="aZ">须菩提白佛言：<a id="a-a"></a>“世尊，<a id="a-b"></a>何等是菩萨摩诃萨生大心，<a id="a-c"></a>不可坏如金刚？<a id="a-d"></a>”</p>
  <p id="ae">佛告须菩提：<a id="a-f"></a>“菩萨摩诃萨应生如是心：<a id="a-g"></a>我当于无量生死中大庄严；<a id="a-h"></a>我应当舍一切所有，<a id="a-i"></a>我应当等心于一切众生；<a id="a-j"></a>我应当以三乘度脱一切众生，<a id="a-k"></a>令入无余涅槃，<a id="a-l"></a>我度一切众生已，<a id="a-m"></a>无有乃至一人入涅槃者；<a id="a-n"></a>我应当解一切诸法不生相；<a id="a-o"></a>我应当纯以萨婆若心行六波罗蜜；<a id="a-p"></a>我应当学智慧，<a id="a-q"></a>了达一切法；<a id="a-r"></a>我应当了达诸法一相智门；<a id="a-s"></a>我应当了达乃至无量相智门。<a id="a-t"></a>须菩提，<a id="a-u"></a>是名菩萨摩诃萨生大心，<a id="a-v"></a>不可坏如金刚。<a id="a-w"></a>是菩萨摩诃萨住是心中，<a id="a-x"></a>于诸必定众中而为上首，<a id="a-y"></a>是法用无所得故。<a id="a-z"></a>须菩提，<a id="a-10"></a>菩萨摩诃萨应生如是心：<a id="a-11"></a>我当代十方一切众生，<a id="a-12"></a>若地狱众生、<a id="a-13"></a>若畜生众生、<a id="a-14"></a>若饿鬼众生受苦痛；<a id="a-15"></a>为一一众生无量百千亿劫，<a id="a-16"></a>代受地狱中苦，<a id="a-17"></a>乃至是众生入无余涅槃。<a id="a-18"></a>以是法故，<a id="a-19"></a>为是众生受诸勤苦；<a id="a-1A"></a>是众生入无余涅槃已，<a id="a-1B"></a>然后自种善根，<a id="a-1C"></a>无量百千亿阿僧祇劫，<a id="a-1D"></a>当得阿耨多罗三藐三菩提。<a id="a-1E"></a>须菩提，<a id="a-1F"></a>是为菩萨摩诃萨大心不可坏如金刚。<a id="a-1G"></a>住是心中，<a id="a-1H"></a>为必定众作上首。<a id="a-1I"></a>复次，<a id="a-1J"></a>须菩提，<a id="a-1K"></a>菩萨摩诃萨生大快心，<a id="a-1L"></a>住是大快心中，<a id="a-1M"></a>为必定众作上首。<a id="a-1N"></a>”</p>
  <p id="a1O">须菩提白佛言：<a id="a-1P"></a>“世尊，<a id="a-1Q"></a>何等是菩萨摩诃萨大快心？<a id="a-1R"></a>”</p>
  <p id="a1S">佛言：<a id="a-1T"></a>“菩萨摩诃萨从初发意，<a id="a-1U"></a>乃至阿耨多罗三藐三菩提，<a id="a-1V"></a>不生染心、<a id="a-1W"></a>瞋恚心、<a id="a-1X"></a>愚痴心，<a id="a-1Y"></a>不生恼心，<a id="a-1Z"></a>不生声闻、<a id="a-1a"></a>辟支佛心，<a id="a-1b"></a>是名菩萨摩诃萨大快心。<a id="a-1c"></a>住是心中，<a id="a-1d"></a>为必定众作上首，<a id="a-1e"></a>亦不念有是心。<a id="a-1f"></a>复次，<a id="a-1g"></a>须菩提，<a id="a-1h"></a>菩萨摩诃萨应生不动心！<a id="a-1i"></a>”</p>
  <p id="a1j">须菩提白佛言：<a id="a-1k"></a>“云何名不动心？<a id="a-1l"></a>”</p>
  <p id="a1m">佛言：<a id="a-1n"></a>“常念一切种智心，<a id="a-1o"></a>亦不念有是心，<a id="a-1p"></a>是名菩萨摩诃萨不动心。</p>
  <p id="a1q">“复次，<a id="a-1r"></a>须菩提，<a id="a-1s"></a>菩萨摩诃萨于一切众生中，<a id="a-1t"></a>应生利益安乐心。<a id="a-1u"></a>云何名利益安乐心？<a id="a-1v"></a>救济一切众生，<a id="a-1w"></a>不舍一切众生，<a id="a-1x"></a>是事亦不念有是心，<a id="a-1y"></a>是名菩萨摩诃萨于一切众生中生利益安乐心。<a id="a-1z"></a>如是，<a id="a-20"></a>须菩提，<a id="a-21"></a>是菩萨摩诃萨行般若波罗蜜，<a id="a-22"></a>于必定众中最为上首！</p>
  <p id="a23">“复次，<a id="a-24"></a>须菩提，<a id="a-25"></a>菩萨摩诃萨应当行欲法、<a id="a-26"></a>喜法、<a id="a-27"></a>乐法心。<a id="a-28"></a>何等是法？<a id="a-29"></a>所谓不破诸法实相，<a id="a-2A"></a>是名为法。<a id="a-2B"></a>何等名为欲法、<a id="a-2C"></a>喜法？<a id="a-2D"></a>信法、<a id="a-2E"></a>忍法、<a id="a-2F"></a>受法，<a id="a-2G"></a>是名欲法、<a id="a-2H"></a>喜法。<a id="a-2I"></a>何等名乐法？<a id="a-2J"></a>常修行是法，<a id="a-2K"></a>是名乐法。<a id="a-2L"></a>如是，<a id="a-2M"></a>须菩提，<a id="a-2N"></a>菩萨摩诃萨行般若波罗蜜，<a id="a-2O"></a>于必定众中能为上首，<a id="a-2P"></a>是法用无所得故。</p>
  <p id="a2Q">“复次，<a id="a-2R"></a>须菩提，<a id="a-2S"></a>菩萨摩诃萨行般若波罗蜜时，<a id="a-2T"></a>住内空，<a id="a-2U"></a>乃至无法有法空，<a id="a-2V"></a>能为必定众作上首，<a id="a-2W"></a>是法用无所得故。</p>
  <p id="a2X">“复次，<a id="a-2Y"></a>须菩提，<a id="a-2Z"></a>菩萨摩诃萨行般若波罗蜜时，<a id="a-2a"></a>住四念处中，<a id="a-2b"></a>乃至住十八不共法中，<a id="a-2c"></a>能为必定众作上首，<a id="a-2d"></a>是法用无所得故。</p>
  <p id="a2e">“复次，<a id="a-2f"></a>须菩提，<a id="a-2g"></a>菩萨摩诃萨行般若波罗蜜时，<a id="a-2h"></a>住如金刚三昧，<a id="a-2i"></a>乃至离著虚空不染三昧中住，<a id="a-2j"></a>于必定众作上首，<a id="a-2k"></a>是法用无所得故。<a id="a-2l"></a>如是，<a id="a-2m"></a>须菩提，<a id="a-2n"></a>菩萨摩诃萨住是诸法中，<a id="a-2o"></a>能为必定众作上首。<a id="a-2p"></a>以是因缘故，<a id="a-2q"></a>名为摩诃萨。<a id="a-2r"></a>”</p>
  <p id="a2s">【论】释曰：<a id="a-2t"></a>须菩提已从佛闻菩萨义，<a id="a-2u"></a>今问摩诃萨义。<a id="a-2v"></a>摩诃者，<a id="a-2w"></a>秦言大；<a id="a-2x"></a>萨埵，<a id="a-2y"></a>秦言心，<a id="a-2z"></a>或言众生。<a id="a-30"></a>是众生于世间诸众生中第一最上，<a id="a-31"></a>故名为大。<a id="a-32"></a>又以大心知一切法，<a id="a-33"></a>欲度一切众生，<a id="a-34"></a>是名为大。</p>
  <p id="a35">复次，<a id="a-36"></a>菩萨故名摩诃萨，<a id="a-37"></a>摩诃萨故名菩萨，<a id="a-38"></a>以发心为无上道故。</p>
  <p id="a39">复次，<a id="a-3A"></a>如赞菩萨摩诃萨义品中，<a id="a-3B"></a>此中应广说。</p>
  <p id="a3C">复次，<a id="a-3D"></a>佛此中自说摩诃萨义，<a id="a-3E"></a>众生有三分：<a id="a-3F"></a>一者、<a id="a-3G"></a>正定，<a id="a-3H"></a>必入涅槃；<a id="a-3I"></a>二者、<a id="a-3J"></a>邪定，<a id="a-3K"></a>必入恶道；<a id="a-3L"></a>三者、<a id="a-3M"></a>不定。<a id="a-3N"></a>于正定众生中当最大，<a id="a-3O"></a>故名摩诃萨。<a id="a-3P"></a>大众者，<a id="a-3Q"></a>除佛，<a id="a-3R"></a>余一切贤圣。<a id="a-3S"></a>所谓性地人，<a id="a-3T"></a>是圣人性中生，<a id="a-3U"></a>故名为性。<a id="a-3V"></a>如小儿在贵家生，<a id="a-3W"></a>虽小未有所能，<a id="a-3X"></a>后必望成大事。<a id="a-3Y"></a>是地从暖法乃至世间第一法。<a id="a-3Z"></a>八人，<a id="a-3a"></a>名见谛道，<a id="a-3b"></a>十五心中行。</p>
  <p id="a3c">问曰：<a id="a-3d"></a>是十五心中，<a id="a-3e"></a>何以名为八人？</p>
  <p id="a3f">答曰：<a id="a-3g"></a>思惟道中用智多；<a id="a-3h"></a>见谛道中多用见忍，<a id="a-3i"></a>智随于忍。<a id="a-3j"></a>所以者何？<a id="a-3k"></a>忍功大故。</p>
  <p id="a3l">复次，<a id="a-3m"></a>忍、<a id="a-3n"></a>智二事，<a id="a-3o"></a>能断能证；<a id="a-3p"></a>八忍中住，<a id="a-3q"></a>故名为八人。<a id="a-3r"></a>须陀洹、<a id="a-3s"></a>斯陀含、<a id="a-3t"></a>阿那含、<a id="a-3u"></a>阿罗汉、<a id="a-3v"></a>辟支佛义，<a id="a-3w"></a>如先说。<a id="a-3x"></a>初发意菩萨者，<a id="a-3y"></a>有人言：<a id="a-3z"></a>“初发意者，<a id="a-40"></a>得无生法忍，<a id="a-41"></a>随阿耨多罗三藐三菩提相发心，<a id="a-42"></a>是名初发意，<a id="a-43"></a>名真发心。<a id="a-44"></a>了了知诸法实相，<a id="a-45"></a>及知心相，<a id="a-46"></a>破诸烦恼故，<a id="a-47"></a>随阿耨多罗三藐三菩提心故，<a id="a-48"></a>不颠倒故，<a id="a-49"></a>此心名为初发心。<a id="a-4A"></a>”有人言：<a id="a-4B"></a>“诸凡夫人虽住诸结使，<a id="a-4C"></a>闻佛功德，<a id="a-4D"></a>发大悲心，<a id="a-4E"></a>怜愍众生，<a id="a-4F"></a>我当作佛。<a id="a-4G"></a>此心虽在烦恼中，<a id="a-4H"></a>心尊贵故，<a id="a-4I"></a>天人所敬。<a id="a-4J"></a>如转轮圣王太子初受胎时，<a id="a-4K"></a>胜于诸子，<a id="a-4L"></a>诸天鬼神皆共尊贵；<a id="a-4M"></a>菩萨心亦如是，<a id="a-4N"></a>虽在结使中，<a id="a-4O"></a>胜诸天神通圣人。<a id="a-4P"></a>”</p>
  <p id="a4Q">复次，<a id="a-4R"></a>菩萨初发心，<a id="a-4S"></a>乃至未得阿耨多罗三藐三菩提，<a id="a-4T"></a>有受记入法位，<a id="a-4U"></a>得无生法忍者，<a id="a-4V"></a>名阿鞞跋致。<a id="a-4W"></a>阿鞞跋致相，<a id="a-4X"></a>后当广说。<a id="a-4Y"></a>如是等大众，<a id="a-4Z"></a>当作上首，<a id="a-4a"></a>故名摩诃萨。<a id="a-4b"></a>是菩萨欲为一切圣人主，<a id="a-4c"></a>故发大心，<a id="a-4d"></a>受一切苦，<a id="a-4e"></a>心坚如金刚不动故。</p>
  <p id="a4f">金刚心者，<a id="a-4g"></a>一切结使烦恼所不能动；<a id="a-4h"></a>譬如金刚山，<a id="a-4i"></a>不为风所倾摇。<a id="a-4j"></a>诸恶众生魔人来，<a id="a-4k"></a>不随意行，<a id="a-4l"></a>不信受其语。<a id="a-4m"></a>瞋骂谤毁，<a id="a-4n"></a>打击闭系，<a id="a-4o"></a>斫刺割截，<a id="a-4p"></a>心不变异；<a id="a-4q"></a>有来乞索头目髓脑、<a id="a-4r"></a>手足、<a id="a-4s"></a>皮肉、<a id="a-4t"></a>筋骨，<a id="a-4u"></a>尽能与之；<a id="a-4v"></a>求者意犹无厌，<a id="a-4w"></a>更瞋恚骂詈，<a id="a-4x"></a>尔时心忍不动。<a id="a-4y"></a>譬如牢固金刚山，<a id="a-4z"></a>人来斫凿毁坏，<a id="a-50"></a>诸虫来啮，<a id="a-51"></a>无所亏损，<a id="a-52"></a>是名金刚心。</p>
  <p id="a53">复次，<a id="a-54"></a>佛自说金刚心相，<a id="a-55"></a>所谓菩萨应作是念：<a id="a-56"></a>我不应一月、<a id="a-57"></a>一岁，<a id="a-58"></a>一世、<a id="a-59"></a>二世，<a id="a-5A"></a>乃至千万劫世大誓庄严；<a id="a-5B"></a>我应无量无数无边世生死中，<a id="a-5C"></a>利益度脱一切众生。<a id="a-5D"></a>二者、<a id="a-5E"></a>我应舍一切内、<a id="a-5F"></a>外所有贵重之物。<a id="a-5G"></a>三者、<a id="a-5H"></a>一切众生中等心无憎爱。<a id="a-5I"></a>四者、<a id="a-5J"></a>我当以三乘如应度脱一切众生。<a id="a-5K"></a>五者、<a id="a-5L"></a>度如是众生已，<a id="a-5M"></a>实无所度而无其功，<a id="a-5N"></a>此中心亦不悔、<a id="a-5O"></a>不没。<a id="a-5P"></a>六者、<a id="a-5Q"></a>我应知一切法不生不灭、<a id="a-5R"></a>不来不去、<a id="a-5S"></a>不垢不净等诸相。<a id="a-5T"></a>七者、<a id="a-5U"></a>我应当以清净无染心，<a id="a-5V"></a>行六波罗蜜，<a id="a-5W"></a>回向萨婆若。<a id="a-5X"></a>八者、<a id="a-5Y"></a>我应当善知一切世间所作之事，<a id="a-5Z"></a>及出世间所应知事，<a id="a-5a"></a>皆悉通达了知。<a id="a-5b"></a>九者、<a id="a-5c"></a>我应当解了诸法一相智门，<a id="a-5d"></a>所谓一切诸法毕竟空，<a id="a-5e"></a>观一切诸法，<a id="a-5f"></a>如无余涅槃相，<a id="a-5g"></a>离诸忆想分别。<a id="a-5h"></a>十者、<a id="a-5i"></a>我应当知诸法二相、<a id="a-5j"></a>三相，<a id="a-5k"></a>乃至无量相门，<a id="a-5l"></a>通达明了。<a id="a-5m"></a>二相者，<a id="a-5n"></a>一切法有二种：<a id="a-5o"></a>若有、<a id="a-5p"></a>若无，<a id="a-5q"></a>若生、<a id="a-5r"></a>若灭，<a id="a-5s"></a>若作、<a id="a-5t"></a>若不作，<a id="a-5u"></a>若色、<a id="a-5v"></a>若无色等。<a id="a-5w"></a>三门者：<a id="a-5x"></a>若一、<a id="a-5y"></a>若二、<a id="a-5z"></a>若多，<a id="a-60"></a>从三以上，<a id="a-61"></a>皆名为多。<a id="a-62"></a>若有、<a id="a-63"></a>若无、<a id="a-64"></a>若非有非无，<a id="a-65"></a>若上、<a id="a-66"></a>若中、<a id="a-67"></a>若下，<a id="a-68"></a>若过去、<a id="a-69"></a>若未来、<a id="a-6A"></a>若现在，<a id="a-6B"></a>三界、<a id="a-6C"></a>三法，<a id="a-6D"></a>善、<a id="a-6E"></a>不善、<a id="a-6F"></a>无记等三门。<a id="a-6G"></a>四门、<a id="a-6H"></a>五门，<a id="a-6I"></a>如是等无量法门，<a id="a-6J"></a>皆通达无碍；<a id="a-6K"></a>是中心不悔、<a id="a-6L"></a>不怯、<a id="a-6M"></a>不疑，<a id="a-6N"></a>信受通达无碍。<a id="a-6O"></a>常行不息，<a id="a-6P"></a>灭诸烦恼，<a id="a-6Q"></a>及其果报，<a id="a-6R"></a>及诸障碍之事，<a id="a-6S"></a>皆令败坏，<a id="a-6T"></a>如金刚宝能摧破诸山。<a id="a-6U"></a>住是金刚心中，<a id="a-6V"></a>当于大众而作上首，<a id="a-6W"></a>以不可得空故。<a id="a-6X"></a>不可得空者，<a id="a-6Y"></a>若菩萨生如是大心如金刚；<a id="a-6Z"></a>而生憍慢者，<a id="a-6a"></a>罪过凡夫。<a id="a-6b"></a>以是故，<a id="a-6c"></a>说用无所得，<a id="a-6d"></a>诸法无定相，<a id="a-6e"></a>如幻如化。</p>
  <p id="a6f">复次，<a id="a-6g"></a>心如金刚者，<a id="a-6h"></a>堕三恶道所有众生，<a id="a-6i"></a>我当代受勤苦，<a id="a-6j"></a>为一一众生故，<a id="a-6k"></a>代受地狱苦，<a id="a-6l"></a>乃至是众生从三恶道出，<a id="a-6m"></a>集诸善本，<a id="a-6n"></a>至无余涅槃已，<a id="a-6o"></a>复救一切众生；<a id="a-6p"></a>如是展转一切众生尽度已，<a id="a-6q"></a>后当自为集诸功德，<a id="a-6r"></a>无量阿僧祇劫，<a id="a-6s"></a>乃当作佛，<a id="a-6t"></a>是中心不悔不缩。<a id="a-6u"></a>能如是代众生受勤苦，<a id="a-6v"></a>自作诸功德，<a id="a-6w"></a>久住生死，<a id="a-6x"></a>心不悔不没，<a id="a-6y"></a>如金刚地，<a id="a-6z"></a>能持三千大千世界令不动摇，<a id="a-70"></a>是心牢坚故，<a id="a-71"></a>名为如金刚。</p>
  <p id="a72">大快心者，<a id="a-73"></a>虽有牢固心，<a id="a-74"></a>未是大快，<a id="a-75"></a>如马虽有大力而未大快。<a id="a-76"></a>于众生中得二种等心故，<a id="a-77"></a>不生欲染心。<a id="a-78"></a>若有偏爱，<a id="a-79"></a>则为是贼；<a id="a-7A"></a>破我等心，<a id="a-7B"></a>为佛道之本。<a id="a-7C"></a>常行慈悲心故，<a id="a-7D"></a>无有瞋心；<a id="a-7E"></a>常观诸法因缘和合生，<a id="a-7F"></a>无有自性故，<a id="a-7G"></a>则无痴心；<a id="a-7H"></a>爱念众生，<a id="a-7I"></a>过于赤子故，<a id="a-7J"></a>无有恼心；<a id="a-7K"></a>不舍众生，<a id="a-7L"></a>贵佛道故，<a id="a-7M"></a>不生声闻、<a id="a-7N"></a>辟支佛心。</p>
  <p id="a7O">问曰：<a id="a-7P"></a>若心牢固如金刚，<a id="a-7Q"></a>即是不动，<a id="a-7R"></a>今何以更说不动心？</p>
  <p id="a7S">答曰：<a id="a-7T"></a>或时虽复牢固，<a id="a-7U"></a>心犹有增减，<a id="a-7V"></a>如树虽牢固，<a id="a-7W"></a>犹可动摇。<a id="a-7X"></a>动有二种：<a id="a-7Y"></a>一者、<a id="a-7Z"></a>外因缘动，<a id="a-7a"></a>如先说。<a id="a-7b"></a>二者、<a id="a-7c"></a>内因缘动，<a id="a-7d"></a>诸邪见、<a id="a-7e"></a>疑等。<a id="a-7f"></a>若常忆念一切智慧佛道，<a id="a-7g"></a>我当得是果报，<a id="a-7h"></a>故心不动。</p>
  <p id="a7i">复次，<a id="a-7j"></a>菩萨应种种因缘利益众生，<a id="a-7k"></a>饮食乃至佛乐以利众生，<a id="a-7l"></a>常不舍众生，<a id="a-7m"></a>欲令离苦，<a id="a-7n"></a>是名安乐心，<a id="a-7o"></a>亦不念有是心。</p>
  <p id="a7p">复次，<a id="a-7q"></a>菩萨乐法，<a id="a-7r"></a>名为上首。<a id="a-7s"></a>法者，<a id="a-7t"></a>不破坏诸法相。<a id="a-7u"></a>不破坏诸法相者，<a id="a-7v"></a>无法可著，<a id="a-7w"></a>无法可受故，<a id="a-7x"></a>所谓不可得。<a id="a-7y"></a>是不可得空，<a id="a-7z"></a>即是涅槃，<a id="a-80"></a>常信受忍，<a id="a-81"></a>是名为欲法。<a id="a-82"></a>常行三解脱门，<a id="a-83"></a>名为乐法。</p>
  <p id="a84">复次，<a id="a-85"></a>菩萨住是十八空中，<a id="a-86"></a>不随十八意行故，<a id="a-87"></a>不起罪业。<a id="a-88"></a>住四念处，<a id="a-89"></a>乃至十八不共法，<a id="a-8A"></a>灭诸烦恼，<a id="a-8B"></a>集诸善法故，<a id="a-8C"></a>能为上首。</p>
  <p id="a8D">复次，<a id="a-8E"></a>菩萨入金刚三昧等心，<a id="a-8F"></a>受快乐厌于世乐，<a id="a-8G"></a>增长善根智慧方便故，<a id="a-8H"></a>于大圣众而为上首。<a id="a-8I"></a>若能为大者作上首，<a id="a-8J"></a>何况小者！<a id="a-8K"></a>是故名为摩诃萨。</p>
  <p data-pb></p>
  <h2 id="a8L">释断见品第十四（经作断诸见品）</h2>
  <p id="a8M">【经】尔时，<a id="a-8N"></a>慧命舍利弗白佛言：<a id="a-8O"></a>“世尊，<a id="a-8P"></a>我亦欲说所以为摩诃萨！<a id="a-8Q"></a>”</p>
  <p id="a8R">佛告舍利弗：<a id="a-8S"></a>“便说！<a id="a-8T"></a>”</p>
  <p id="a8U">舍利弗言：<a id="a-8V"></a>“我见、<a id="a-8W"></a>众生见、<a id="a-8X"></a>寿见、<a id="a-8Y"></a>命见、<a id="a-8Z"></a>生见、<a id="a-8a"></a>养育见、<a id="a-8b"></a>众数见、<a id="a-8c"></a>人见，<a id="a-8d"></a>作见、<a id="a-8e"></a>使作见，<a id="a-8f"></a>起见、<a id="a-8g"></a>使起见，<a id="a-8h"></a>受见、<a id="a-8i"></a>使受见，<a id="a-8j"></a>知者见、<a id="a-8k"></a>见者见，<a id="a-8l"></a>断见、<a id="a-8m"></a>常见，<a id="a-8n"></a>有见、<a id="a-8o"></a>无见，<a id="a-8p"></a>阴见、<a id="a-8q"></a>入见、<a id="a-8r"></a>界见，<a id="a-8s"></a>谛见、<a id="a-8t"></a>因缘见，<a id="a-8u"></a>四念处见乃至十八不共法见、<a id="a-8v"></a>佛道见、<a id="a-8w"></a>成就众生见、<a id="a-8x"></a>净佛世界见、<a id="a-8y"></a>佛见、<a id="a-8z"></a>转法轮见，<a id="a-90"></a>为断如是诸见故而为说法，<a id="a-91"></a>是名摩诃萨。<a id="a-92"></a>”</p>
  <p id="a93">须菩提语舍利弗言：<a id="a-94"></a>“何因缘故色见是见？<a id="a-95"></a>何因缘故受、<a id="a-96"></a>想、<a id="a-97"></a>行、<a id="a-98"></a>识，<a id="a-99"></a>乃至转法轮见，<a id="a-9A"></a>是名为见？<a id="a-9B"></a>”</p>
  <p id="a9C">舍利弗语须菩提：<a id="a-9D"></a>“菩萨摩诃萨行般若波罗蜜时，<a id="a-9E"></a>无方便故，<a id="a-9F"></a>于色生见，<a id="a-9G"></a>用有所得故；<a id="a-9H"></a>受、<a id="a-9I"></a>想、<a id="a-9J"></a>行、<a id="a-9K"></a>识，<a id="a-9L"></a>乃至转法轮生见，<a id="a-9M"></a>用有所得故。<a id="a-9N"></a>是中菩萨摩诃萨行般若波罗蜜，<a id="a-9O"></a>以方便力断诸见网而为说法，<a id="a-9P"></a>用无所得故。<a id="a-9Q"></a>”</p>
  <p id="a9R">【论】问曰：<a id="a-9S"></a>佛将五百大阿罗汉至阿那婆达多龙池，<a id="a-9T"></a>受远离乐欲，<a id="a-9U"></a>说自身及弟子本业因缘，<a id="a-9V"></a>而舍利弗不在，<a id="a-9W"></a>佛令目连命之。<a id="a-9X"></a>时目连以神通力到祇桓。<a id="a-9Y"></a>时舍利弗缝衣，<a id="a-9Z"></a>语目连言：<a id="a-9a"></a>“小住！<a id="a-9b"></a>待缝衣讫当去！<a id="a-9c"></a>”目连催促疾去，<a id="a-9d"></a>时目连以手摩衣，<a id="a-9e"></a>衣即成竟。<a id="a-9f"></a>舍利弗见目连贵其神通，<a id="a-9g"></a>即以腰带掷地，<a id="a-9h"></a>语言：<a id="a-9i"></a>“汝举此带去！<a id="a-9j"></a>”目连以两手举带，<a id="a-9k"></a>不能离地；<a id="a-9l"></a>即入诸深定举之，<a id="a-9m"></a>地为大动，<a id="a-9n"></a>带犹著地。<a id="a-9o"></a>时憍陈如问佛：<a id="a-9p"></a>“以何因缘故地大震动？<a id="a-9q"></a>”佛言：<a id="a-9r"></a>“目连入甚深禅定，<a id="a-9s"></a>作大神力，<a id="a-9t"></a>举舍利弗带而不能举。<a id="a-9u"></a>”佛告诸比丘：<a id="a-9v"></a>“舍利弗所入出禅定，<a id="a-9w"></a>目连乃至不识其名；<a id="a-9x"></a>佛所入禅定，<a id="a-9y"></a>舍利弗乃至不识其名。<a id="a-9z"></a>”如舍利弗智慧与佛悬殊，<a id="a-A0"></a>何以言我亦乐说？</p>
  <p id="aA1">答曰：<a id="a-A2"></a>舍利弗非欲于大众中显其智慧，<a id="a-A3"></a>高心故说；<a id="a-A4"></a>舍利弗逐佛转法轮人，<a id="a-A5"></a>广益众生。<a id="a-A6"></a>是摩诃萨义所益甚广，<a id="a-A7"></a>是故佛说已，<a id="a-A8"></a>舍利弗次说。</p>
  <p id="aA9">复次，<a id="a-AA"></a>多人信乐舍利弗语。<a id="a-AB"></a>所以者何？<a id="a-AC"></a>以宿世因缘故，<a id="a-AD"></a>多发菩萨心。<a id="a-AE"></a>佛以大慈悲心故，<a id="a-AF"></a>吾我心及习根本已拔，<a id="a-AG"></a>又法爱已断故，<a id="a-AH"></a>如是种种因缘故听。<a id="a-AI"></a>舍利弗言：<a id="a-AJ"></a>我见及知者、<a id="a-AK"></a>见者；<a id="a-AL"></a>佛见、<a id="a-AM"></a>菩萨见、<a id="a-AN"></a>诸众生见等，<a id="a-AO"></a>及有无、<a id="a-AP"></a>断常等邪见；<a id="a-AQ"></a>五众乃至诸佛法转法轮等诸法见。<a id="a-AR"></a>是菩萨能断是三种见故，<a id="a-AS"></a>当于大众中说法。<a id="a-AT"></a>是三种见，<a id="a-AU"></a>无始世界来，<a id="a-AV"></a>习著入于骨髓。</p>
  <p id="aAW">须菩提作是念：<a id="a-AX"></a>佛说五众等乃至诸佛法，<a id="a-AY"></a>是菩萨行，<a id="a-AZ"></a>何以为断诸见故说法？<a id="a-Aa"></a>作是念已，<a id="a-Ab"></a>问舍利弗。<a id="a-Ac"></a>舍利弗答：<a id="a-Ad"></a>无方便菩萨欲行般若波罗蜜，<a id="a-Ae"></a>观色求定相，<a id="a-Af"></a>取色一相，<a id="a-Ag"></a>生色见。<a id="a-Ah"></a>与此相违，<a id="a-Ai"></a>名为有方便。<a id="a-Aj"></a>是菩萨虽观色，<a id="a-Ak"></a>不生妄见，<a id="a-Al"></a>而能断诸邪见等。</p>
  <p id="aAm">【经】尔时，<a id="a-An"></a>须菩提白佛言：<a id="a-Ao"></a>“世尊，<a id="a-Ap"></a>我亦欲说所以为摩诃萨！<a id="a-Aq"></a>”</p>
  <p id="aAr">佛言：<a id="a-As"></a>“便说！<a id="a-At"></a>”</p>
  <p id="aAu">须菩提言：<a id="a-Av"></a>“世尊，<a id="a-Aw"></a>是阿耨多罗三藐三菩提心，<a id="a-Ax"></a>无等等心，<a id="a-Ay"></a>不共声闻、<a id="a-Az"></a>辟支佛心。<a id="a-B0"></a>何以故？<a id="a-B1"></a>是一切智心，<a id="a-B2"></a>无漏不系故。<a id="a-B3"></a>是一切智心，<a id="a-B4"></a>无漏不系中亦不著，<a id="a-B5"></a>以是因缘故，<a id="a-B6"></a>名摩诃萨。<a id="a-B7"></a>”</p>
  <p id="aB8">舍利弗语须菩提：<a id="a-B9"></a>“何等为菩萨摩诃萨无等等心，<a id="a-BA"></a>不共声闻、<a id="a-BB"></a>辟支佛心？<a id="a-BC"></a>”</p>
  <p id="aBD">须菩提言：<a id="a-BE"></a>“菩萨摩诃萨从初发意已来，<a id="a-BF"></a>不见法有生有灭、<a id="a-BG"></a>有增有减、<a id="a-BH"></a>有垢有净。<a id="a-BI"></a>舍利弗，<a id="a-BJ"></a>若法无生无灭，<a id="a-BK"></a>乃至无垢无净，<a id="a-BL"></a>是中无声闻心，<a id="a-BM"></a>无辟支佛心，<a id="a-BN"></a>无阿耨多罗三藐三菩提心，<a id="a-BO"></a>无佛心。<a id="a-BP"></a>舍利弗，<a id="a-BQ"></a>是名菩萨摩诃萨无等等心，<a id="a-BR"></a>不共声闻、<a id="a-BS"></a>辟支佛心。<a id="a-BT"></a>”</p>
  <p id="aBU">舍利弗语须菩提：<a id="a-BV"></a>“如须菩提说一切智心，<a id="a-BW"></a>无漏心不系心中不著。<a id="a-BX"></a>须菩提，<a id="a-BY"></a>色亦不著，<a id="a-BZ"></a>受、<a id="a-Ba"></a>想、<a id="a-Bb"></a>行、<a id="a-Bc"></a>识亦不著，<a id="a-Bd"></a>四念处亦不著，<a id="a-Be"></a>乃至十八不共法亦不著，<a id="a-Bf"></a>何以但说是心不著？<a id="a-Bg"></a>”</p>
  <p id="aBh">须菩提言：<a id="a-Bi"></a>“如是，<a id="a-Bj"></a>如是。<a id="a-Bk"></a>舍利弗，<a id="a-Bl"></a>色亦不著，<a id="a-Bm"></a>乃至十八不共法亦不著。<a id="a-Bn"></a>”</p>
  <p id="aBo">舍利弗语须菩提：<a id="a-Bp"></a>“凡夫人心，<a id="a-Bq"></a>亦无漏不系，<a id="a-Br"></a>性空故；<a id="a-Bs"></a>诸声闻、<a id="a-Bt"></a>辟支佛心，<a id="a-Bu"></a>诸佛心，<a id="a-Bv"></a>亦无漏不系，<a id="a-Bw"></a>性空故。<a id="a-Bx"></a>”</p>
  <p id="aBy">须菩提言：<a id="a-Bz"></a>“如是，<a id="a-C0"></a>舍利弗，<a id="a-C1"></a>”</p>
  <p id="aC2">舍利弗言：<a id="a-C3"></a>“须菩提，<a id="a-C4"></a>若色亦无漏不系，<a id="a-C5"></a>性空故；<a id="a-C6"></a>受、<a id="a-C7"></a>想、<a id="a-C8"></a>行、<a id="a-C9"></a>识无漏不系，<a id="a-CA"></a>性空故；<a id="a-CB"></a>乃至意触因缘生受无漏不系，<a id="a-CC"></a>性空故！<a id="a-CD"></a>”</p>
  <p id="aCE">须菩提言：<a id="a-CF"></a>“尔！<a id="a-CG"></a>”</p>
  <p id="aCH">舍利弗言：<a id="a-CI"></a>“四念处亦无漏不系，<a id="a-CJ"></a>性空故；<a id="a-CK"></a>乃至十八不共法，<a id="a-CL"></a>亦无漏不系，<a id="a-CM"></a>性空故！<a id="a-CN"></a>”</p>
  <p id="aCO">须菩提言：<a id="a-CP"></a>“尔！<a id="a-CQ"></a>如舍利弗所言，<a id="a-CR"></a>凡夫人心亦无漏不系，<a id="a-CS"></a>性空故，<a id="a-CT"></a>乃至十八不共法亦无漏不系，<a id="a-CU"></a>性空故。<a id="a-CV"></a>”</p>
  <p id="aCW">舍利弗语须菩提：<a id="a-CX"></a>“如须菩提所说空，<a id="a-CY"></a>无心故，<a id="a-CZ"></a>不著是心。<a id="a-Ca"></a>须菩提，<a id="a-Cb"></a>色无故，<a id="a-Cc"></a>不著色；<a id="a-Cd"></a>受、<a id="a-Ce"></a>想、<a id="a-Cf"></a>行、<a id="a-Cg"></a>识，<a id="a-Ch"></a>乃至意触因缘生受无故，<a id="a-Ci"></a>不著受；<a id="a-Cj"></a>四念处无故，<a id="a-Ck"></a>不著四念处；<a id="a-Cl"></a>乃至十八不共法无故，<a id="a-Cm"></a>不著十八不共法。<a id="a-Cn"></a>”</p>
  <p id="aCo">须菩提言：<a id="a-Cp"></a>“如是，<a id="a-Cq"></a>舍利弗，<a id="a-Cr"></a>色无故，<a id="a-Cs"></a>色中不著；<a id="a-Ct"></a>乃至十八不共法无故，<a id="a-Cu"></a>十八不共法中不著。<a id="a-Cv"></a>如是，<a id="a-Cw"></a>舍利弗，<a id="a-Cx"></a>菩萨摩诃萨行般若波罗蜜时，<a id="a-Cy"></a>以阿耨多罗三藐三菩提心、<a id="a-Cz"></a>无等等心、<a id="a-D0"></a>不共声闻辟支佛心，<a id="a-D1"></a>不念有是心，<a id="a-D2"></a>亦不著是心，<a id="a-D3"></a>以一切法无所有故，<a id="a-D4"></a>以是故名摩诃萨。<a id="a-D5"></a>”</p>
  <p id="aD6">【论】释曰：<a id="a-D7"></a>须菩提说摩诃萨无等等心，<a id="a-D8"></a>于是心亦不著。<a id="a-D9"></a>不著者，<a id="a-DA"></a>是菩萨从发心已来，<a id="a-DB"></a>不见有法定相，<a id="a-DC"></a>若生若灭、<a id="a-DD"></a>若增若减、<a id="a-DE"></a>若垢若净。<a id="a-DF"></a>是心毕竟空，<a id="a-DG"></a>是中无有心相非心相，<a id="a-DH"></a>诸相毕竟清净故；<a id="a-DI"></a>以是故，<a id="a-DJ"></a>无声闻心、<a id="a-DK"></a>辟支佛心、<a id="a-DL"></a>菩萨心、<a id="a-DM"></a>佛心。<a id="a-DN"></a>须菩提称贵菩萨如是心亦美，<a id="a-DO"></a>菩萨不著是心亦为尊贵。</p>
  <p id="aDP">舍利弗欲难须菩提，<a id="a-DQ"></a>作是言：<a id="a-DR"></a>非但一切智心无漏不系，<a id="a-DS"></a>菩萨不应自高。<a id="a-DT"></a>所以者何？<a id="a-DU"></a>凡夫人心亦无漏不系，<a id="a-DV"></a>性常空故；<a id="a-DW"></a>如声闻、<a id="a-DX"></a>辟支佛、<a id="a-DY"></a>佛心无漏不系，<a id="a-DZ"></a>是凡夫人心实相性空。<a id="a-Da"></a>实相性空，<a id="a-Db"></a>清净不著；<a id="a-Dc"></a>如先说，<a id="a-Dd"></a>阴云翳日月，<a id="a-De"></a>不能污日月。<a id="a-Df"></a>又诸烦恼实相，<a id="a-Dg"></a>与常性空心相无异，<a id="a-Dh"></a>但住凡夫地中，<a id="a-Di"></a>是垢是净；<a id="a-Dj"></a>住圣人地中，<a id="a-Dk"></a>修无相智慧故，<a id="a-Dl"></a>无所分别；<a id="a-Dm"></a>但怜愍众生故，<a id="a-Dn"></a>虽复有说，<a id="a-Do"></a>心无所著。<a id="a-Dp"></a>非独凡夫心无漏不系，<a id="a-Dq"></a>五众乃至十八不共法亦如是。<a id="a-Dr"></a>须菩提然可！</p>
  <p id="aDs">又舍利弗言：<a id="a-Dt"></a>是心无心，<a id="a-Du"></a>心相空故不著，<a id="a-Dv"></a>色中色相无故亦不著，<a id="a-Dw"></a>乃至诸佛法亦如是。<a id="a-Dx"></a>须菩提言：<a id="a-Dy"></a>如是，<a id="a-Dz"></a>以是故，<a id="a-E0"></a>菩萨能观诸法性常空，<a id="a-E1"></a>不可得空，<a id="a-E2"></a>毕竟清净。<a id="a-E3"></a>以是故，<a id="a-E4"></a>说阿耨多罗三藐三菩提心、<a id="a-E5"></a>无等等心、<a id="a-E6"></a>不共声闻辟支佛心，<a id="a-E7"></a>不念有是心，<a id="a-E8"></a>亦不著是心，<a id="a-E9"></a>能疾至阿耨多罗三藐三菩提。</p>
  <p data-pb></p>
  <h2 id="aEA">释富楼那品第十五</h2>
  <p id="aEB">【经】尔时，<a id="a-EC"></a>富楼那弥多罗尼子白佛言：<a id="a-ED"></a>“世尊，<a id="a-EE"></a>我亦乐说所以为摩诃萨！<a id="a-EF"></a>”</p>
  <p id="aEG">佛言：<a id="a-EH"></a>“便说！<a id="a-EI"></a>”</p>
  <p id="aEJ">富楼那弥多罗尼子言：<a id="a-EK"></a>“是菩萨大庄严，<a id="a-EL"></a>是菩萨发趣大乘，<a id="a-EM"></a>是菩萨乘于大乘；<a id="a-EN"></a>以是故，<a id="a-EO"></a>是菩萨名摩诃萨。<a id="a-EP"></a>”</p>
  <p id="aEQ">舍利弗语富楼那言：<a id="a-ER"></a>“云何名菩萨摩诃萨大庄严？<a id="a-ES"></a>”</p>
  <p id="aET">富楼那语舍利弗：<a id="a-EU"></a>“菩萨摩诃萨不分别为尔所人故，<a id="a-EV"></a>住檀波罗蜜，<a id="a-EW"></a>行檀波罗蜜；<a id="a-EX"></a>为一切众生故住檀波罗蜜，<a id="a-EY"></a>行檀波罗蜜。<a id="a-EZ"></a>不为尔所人故，<a id="a-Ea"></a>住尸罗波罗蜜，<a id="a-Eb"></a>行尸罗波罗蜜、<a id="a-Ec"></a>羼提波罗蜜、<a id="a-Ed"></a>毗梨耶波罗蜜、<a id="a-Ee"></a>禅波罗蜜、<a id="a-Ef"></a>般若波罗蜜；<a id="a-Eg"></a>为一切众生故，<a id="a-Eh"></a>住般若波罗蜜，<a id="a-Ei"></a>行般若波罗蜜。<a id="a-Ej"></a>菩萨摩诃萨大庄严，<a id="a-Ek"></a>不齐限众生，<a id="a-El"></a>‘我当度若干人，<a id="a-Em"></a>不度余人’，<a id="a-En"></a>不言‘我令若干人至阿耨多罗三藐三菩提，<a id="a-Eo"></a>余人不至’，<a id="a-Ep"></a>是菩萨摩诃萨普为一切众生故大庄严。<a id="a-Eq"></a>复作是念：<a id="a-Er"></a>‘我当自具足檀波罗蜜，<a id="a-Es"></a>亦令一切众生行檀波罗蜜；<a id="a-Et"></a>自具足尸罗波罗蜜、<a id="a-Eu"></a>羼提波罗蜜、<a id="a-Ev"></a>毗梨耶波罗蜜、<a id="a-Ew"></a>禅波罗蜜；<a id="a-Ex"></a>自具足般若波罗蜜，<a id="a-Ey"></a>亦令一切众生行般若波罗蜜。<a id="a-Ez"></a>’</p>
  <p id="aF0">“复次，<a id="a-F1"></a>舍利弗，<a id="a-F2"></a>菩萨摩诃萨行檀波罗蜜时，<a id="a-F3"></a>所有布施应萨婆若心，<a id="a-F4"></a>共一切众生，<a id="a-F5"></a>回向阿耨多罗三藐三菩提。<a id="a-F6"></a>舍利弗，<a id="a-F7"></a>是名菩萨摩诃萨行檀波罗蜜时，<a id="a-F8"></a>檀波罗蜜大庄严。</p>
  <p id="aF9">“复次，<a id="a-FA"></a>舍利弗，<a id="a-FB"></a>菩萨摩诃萨行檀波罗蜜时，<a id="a-FC"></a>应萨婆若心布施，<a id="a-FD"></a>不向声闻、<a id="a-FE"></a>辟支佛地。<a id="a-FF"></a>舍利弗，<a id="a-FG"></a>是名菩萨摩诃萨行檀波罗蜜时，<a id="a-FH"></a>尸罗波罗蜜大庄严。</p>
  <p id="aFI">“复次，<a id="a-FJ"></a>舍利弗，<a id="a-FK"></a>菩萨摩诃萨行檀波罗蜜时，<a id="a-FL"></a>应萨婆若心布施，<a id="a-FM"></a>是诸施法信忍欲，<a id="a-FN"></a>是名行檀波罗蜜时，<a id="a-FO"></a>羼提波罗蜜大庄严。</p>
  <p id="aFP">“复次，<a id="a-FQ"></a>舍利弗，<a id="a-FR"></a>菩萨摩诃萨行檀波罗蜜时，<a id="a-FS"></a>应萨婆若心布施，<a id="a-FT"></a>勤修不息，<a id="a-FU"></a>是名行檀波罗蜜时，<a id="a-FV"></a>毗梨耶波罗蜜大庄严。</p>
  <p id="aFW">“复次，<a id="a-FX"></a>舍利弗，<a id="a-FY"></a>菩萨摩诃萨行檀波罗蜜时，<a id="a-FZ"></a>应萨婆若心布施，<a id="a-Fa"></a>摄心不起声闻、<a id="a-Fb"></a>辟支佛意，<a id="a-Fc"></a>是名行檀波罗蜜时，<a id="a-Fd"></a>禅波罗蜜大庄严。</p>
  <p id="aFe">“复次，<a id="a-Ff"></a>舍利弗，<a id="a-Fg"></a>菩萨摩诃萨行檀波罗蜜时，<a id="a-Fh"></a>应萨婆若心布施，<a id="a-Fi"></a>观诸法如幻，<a id="a-Fj"></a>不得施者，<a id="a-Fk"></a>不得施物，<a id="a-Fl"></a>不得受者，<a id="a-Fm"></a>是名行檀波罗蜜时，<a id="a-Fn"></a>般若波罗蜜大庄严。<a id="a-Fo"></a>如是，<a id="a-Fp"></a>舍利弗，<a id="a-Fq"></a>菩萨摩诃萨应萨婆若心，<a id="a-Fr"></a>不取不得诸波罗蜜相，<a id="a-Fs"></a>当知是菩萨摩诃萨大庄严。</p>
  <p id="aFt">“复次，<a id="a-Fu"></a>舍利弗，<a id="a-Fv"></a>菩萨摩诃萨行尸罗波罗蜜时，<a id="a-Fw"></a>应萨婆若心布施，<a id="a-Fx"></a>共一切众生回向阿耨多罗三藐三菩提，<a id="a-Fy"></a>是名菩萨摩诃萨行尸罗波罗蜜时，<a id="a-Fz"></a>檀波罗蜜。</p>
  <p id="aG0">“复次，<a id="a-G1"></a>舍利弗，<a id="a-G2"></a>菩萨摩诃萨行尸罗波罗蜜时，<a id="a-G3"></a>诸法信忍欲，<a id="a-G4"></a>是名菩萨摩诃萨行尸罗波罗蜜时，<a id="a-G5"></a>羼提波罗蜜。</p>
  <p id="aG6">“复次，<a id="a-G7"></a>舍利弗，<a id="a-G8"></a>菩萨摩诃萨行尸罗波罗蜜时，<a id="a-G9"></a>勤修不息，<a id="a-GA"></a>是名菩萨摩诃萨行尸罗波罗蜜时，<a id="a-GB"></a>毗梨耶波罗蜜。</p>
  <p id="aGC">“复次，<a id="a-GD"></a>舍利弗，<a id="a-GE"></a>菩萨摩诃萨行尸罗波罗蜜时，<a id="a-GF"></a>不受声闻、<a id="a-GG"></a>辟支佛心，<a id="a-GH"></a>是名菩萨摩诃萨行尸罗波罗蜜时，<a id="a-GI"></a>禅波罗蜜。</p>
  <p id="aGJ">“复次，<a id="a-GK"></a>舍利弗，<a id="a-GL"></a>菩萨摩诃萨行尸罗波罗蜜时，<a id="a-GM"></a>观一切法如幻，<a id="a-GN"></a>亦不念有是戒，<a id="a-GO"></a>用无所得故，<a id="a-GP"></a>是名菩萨摩诃萨行尸罗波罗蜜时，<a id="a-GQ"></a>般若波罗蜜。<a id="a-GR"></a>如是，<a id="a-GS"></a>舍利弗，<a id="a-GT"></a>菩萨摩诃萨行尸罗波罗蜜时，<a id="a-GU"></a>摄诸波罗蜜，<a id="a-GV"></a>以是故名大庄严。</p>
  <p id="aGW">“复次，<a id="a-GX"></a>舍利弗，<a id="a-GY"></a>菩萨摩诃萨行羼提波罗蜜时，<a id="a-GZ"></a>应萨婆若心布施，<a id="a-Ga"></a>共一切众生，<a id="a-Gb"></a>回向阿耨多罗三藐三菩提，<a id="a-Gc"></a>是为菩萨摩诃萨行羼提波罗蜜时，<a id="a-Gd"></a>檀波罗蜜。</p>
  <p id="aGe">“复次，<a id="a-Gf"></a>舍利弗，<a id="a-Gg"></a>菩萨摩诃萨行羼提波罗蜜时，<a id="a-Gh"></a>不受声闻、<a id="a-Gi"></a>辟支佛心，<a id="a-Gj"></a>但受萨婆若心，<a id="a-Gk"></a>是名菩萨摩诃萨行羼提波罗蜜时，<a id="a-Gl"></a>尸罗波罗蜜。</p>
  <p id="aGm">“复次，<a id="a-Gn"></a>舍利弗，<a id="a-Go"></a>菩萨摩诃萨行羼提波罗蜜时，<a id="a-Gp"></a>应萨婆若心，<a id="a-Gq"></a>身心精进，<a id="a-Gr"></a>不休不息，<a id="a-Gs"></a>是名菩萨摩诃萨行羼提波罗蜜时，<a id="a-Gt"></a>毗梨耶波罗蜜。</p>
  <p id="aGu">“复次，<a id="a-Gv"></a>舍利弗，<a id="a-Gw"></a>菩萨摩诃萨行羼提波罗蜜时，<a id="a-Gx"></a>摄心一处，<a id="a-Gy"></a>虽有苦事，<a id="a-Gz"></a>心不散乱，<a id="a-H0"></a>是名菩萨摩诃萨行羼提波罗蜜时，<a id="a-H1"></a>禅波罗蜜。</p>
  <p id="aH2">“复次，<a id="a-H3"></a>舍利弗，<a id="a-H4"></a>菩萨摩诃萨行羼提波罗蜜时，<a id="a-H5"></a>应萨婆若心，<a id="a-H6"></a>观诸法空，<a id="a-H7"></a>无作者，<a id="a-H8"></a>无受者，<a id="a-H9"></a>若有诃骂割截者，<a id="a-HA"></a>心如幻如梦，<a id="a-HB"></a>是名菩萨摩诃萨行羼提波罗蜜时，<a id="a-HC"></a>般若波罗蜜。</p>
  <p id="aHD">“复次，<a id="a-HE"></a>舍利弗，<a id="a-HF"></a>菩萨摩诃萨行毗梨耶波罗蜜时，<a id="a-HG"></a>应萨婆若心布施时，<a id="a-HH"></a>不令身心懈怠，<a id="a-HI"></a>是名菩萨摩诃萨行毗梨耶波罗蜜时，<a id="a-HJ"></a>檀波罗蜜。</p>
  <p id="aHK">“复次，<a id="a-HL"></a>舍利弗，<a id="a-HM"></a>菩萨摩诃萨行毗梨耶波罗蜜时，<a id="a-HN"></a>应萨婆若心，<a id="a-HO"></a>始终具足清净持戒，<a id="a-HP"></a>是名菩萨摩诃萨行毗梨耶波罗蜜时，<a id="a-HQ"></a>尸罗波罗蜜。</p>
  <p id="aHR">“复次，<a id="a-HS"></a>舍利弗，<a id="a-HT"></a>菩萨摩诃萨行毗梨耶波罗蜜时，<a id="a-HU"></a>应萨婆若心，<a id="a-HV"></a>修行忍辱，<a id="a-HW"></a>是名菩萨摩诃萨行毗梨耶波罗蜜时，<a id="a-HX"></a>羼提波罗蜜。</p>
  <p id="aHY">“复次，<a id="a-HZ"></a>舍利弗，<a id="a-Ha"></a>菩萨摩诃萨行毗梨耶波罗蜜时，<a id="a-Hb"></a>应萨婆若心，<a id="a-Hc"></a>摄心离欲，<a id="a-Hd"></a>入诸禅定，<a id="a-He"></a>是名菩萨摩诃萨行毗梨耶波罗蜜时，<a id="a-Hf"></a>禅波罗蜜。</p>
  <p id="aHg">“复次，<a id="a-Hh"></a>舍利弗，<a id="a-Hi"></a>菩萨摩诃萨行毗梨耶波罗蜜时，<a id="a-Hj"></a>应萨婆若心，<a id="a-Hk"></a>不取一切诸法相，<a id="a-Hl"></a>于不取相亦不著，<a id="a-Hm"></a>是名菩萨摩诃萨行毗梨耶波罗蜜时，<a id="a-Hn"></a>般若波罗蜜。<a id="a-Ho"></a>如是，<a id="a-Hp"></a>舍利弗，<a id="a-Hq"></a>菩萨摩诃萨行毗梨耶波罗蜜时，<a id="a-Hr"></a>摄诸波罗蜜。</p>
  <p id="aHs">“复次，<a id="a-Ht"></a>舍利弗，<a id="a-Hu"></a>菩萨摩诃萨行禅波罗蜜时，<a id="a-Hv"></a>应萨婆若心，<a id="a-Hw"></a>定心布施，<a id="a-Hx"></a>不令心乱，<a id="a-Hy"></a>是名菩萨摩诃萨行禅波罗蜜时，<a id="a-Hz"></a>檀波罗蜜。</p>
  <p id="aI0">“复次，<a id="a-I1"></a>舍利弗，<a id="a-I2"></a>菩萨摩诃萨行禅波罗蜜时，<a id="a-I3"></a>应萨婆若心持戒，<a id="a-I4"></a>禅定力故，<a id="a-I5"></a>破戒诸法不令得入，<a id="a-I6"></a>是名菩萨摩诃萨行禅波罗蜜时，<a id="a-I7"></a>尸罗波罗蜜。</p>
  <p id="aI8">“复次，<a id="a-I9"></a>舍利弗，<a id="a-IA"></a>菩萨摩诃萨行禅波罗蜜时，<a id="a-IB"></a>应萨婆若心，<a id="a-IC"></a>慈悲定故，<a id="a-ID"></a>忍诸恼害，<a id="a-IE"></a>是名菩萨摩诃萨行禅波罗蜜时，<a id="a-IF"></a>羼提波罗蜜。</p>
  <p id="aIG">“复次，<a id="a-IH"></a>舍利弗，<a id="a-II"></a>菩萨摩诃萨行禅波罗蜜时，<a id="a-IJ"></a>应萨婆若心，<a id="a-IK"></a>于禅不味不著，<a id="a-IL"></a>常求增进，<a id="a-IM"></a>从一禅至一禅，<a id="a-IN"></a>是名菩萨摩诃萨行禅波罗蜜时，<a id="a-IO"></a>毗梨耶波罗蜜。</p>
  <p id="aIP">“复次，<a id="a-IQ"></a>舍利弗，<a id="a-IR"></a>菩萨摩诃萨行禅波罗蜜时，<a id="a-IS"></a>应萨婆若心，<a id="a-IT"></a>于一切法无所依止，<a id="a-IU"></a>亦不随禅生，<a id="a-IV"></a>是名菩萨摩诃萨行禅波罗蜜时，<a id="a-IW"></a>般若波罗蜜。<a id="a-IX"></a>如是，<a id="a-IY"></a>舍利弗，<a id="a-IZ"></a>菩萨摩诃萨行禅波罗蜜时，<a id="a-Ia"></a>摄诸波罗蜜。</p>
  <p id="aIb">“复次，<a id="a-Ic"></a>舍利弗，<a id="a-Id"></a>菩萨摩诃萨行般若波罗蜜时，<a id="a-Ie"></a>应萨婆若心，<a id="a-If"></a>布施内外所有，<a id="a-Ig"></a>无所爱惜，<a id="a-Ih"></a>不见与者、<a id="a-Ii"></a>受者及以财物，<a id="a-Ij"></a>是名菩萨摩诃萨行般若波罗蜜时，<a id="a-Ik"></a>檀波罗蜜。</p>
  <p id="aIl">“复次，<a id="a-Im"></a>舍利弗，<a id="a-In"></a>菩萨摩诃萨行般若波罗蜜时，<a id="a-Io"></a>应萨婆若心，<a id="a-Ip"></a>持戒、<a id="a-Iq"></a>破戒二事不见故，<a id="a-Ir"></a>是名菩萨摩诃萨行般若波罗蜜时，<a id="a-Is"></a>尸罗波罗蜜。</p>
  <p id="aIt">“复次，<a id="a-Iu"></a>舍利弗，<a id="a-Iv"></a>菩萨摩诃萨行般若波罗蜜时，<a id="a-Iw"></a>应萨婆若心，<a id="a-Ix"></a>不见诃者、<a id="a-Iy"></a>骂者，<a id="a-Iz"></a>打者、<a id="a-J0"></a>杀者，<a id="a-J1"></a>亦不见用是空能忍辱，<a id="a-J2"></a>是名菩萨摩诃萨行般若波罗蜜时，<a id="a-J3"></a>羼提波罗蜜。</p>
  <p id="aJ4">“复次，<a id="a-J5"></a>舍利弗，<a id="a-J6"></a>菩萨摩诃萨行般若波罗蜜时，<a id="a-J7"></a>应萨婆若心，<a id="a-J8"></a>观诸法毕竟空，<a id="a-J9"></a>以大悲心故，<a id="a-JA"></a>行诸善法，<a id="a-JB"></a>是名菩萨摩诃萨行般若波罗蜜时，<a id="a-JC"></a>毗梨耶波罗蜜。</p>
  <p id="aJD">“复次，<a id="a-JE"></a>舍利弗，<a id="a-JF"></a>菩萨摩诃萨行般若波罗蜜时，<a id="a-JG"></a>应萨婆若心，<a id="a-JH"></a>入禅定，<a id="a-JI"></a>观诸禅离相、<a id="a-JJ"></a>空相、<a id="a-JK"></a>无相相、<a id="a-JL"></a>无作相，<a id="a-JM"></a>是名菩萨摩诃萨行般若波罗蜜时，<a id="a-JN"></a>禅波罗蜜。<a id="a-JO"></a>如是，<a id="a-JP"></a>舍利弗，<a id="a-JQ"></a>菩萨摩诃萨行般若波罗蜜时，<a id="a-JR"></a>摄诸波罗蜜。</p>
  <p id="aJS">“舍利弗，<a id="a-JT"></a>如是名为菩萨摩诃萨大庄严。<a id="a-JU"></a>是大庄严菩萨，<a id="a-JV"></a>十方诸佛欢喜，<a id="a-JW"></a>于大众中称名赞叹：<a id="a-JX"></a>某世界某菩萨摩诃萨大庄严，<a id="a-JY"></a>成就众生，<a id="a-JZ"></a>净佛世界！<a id="a-Ja"></a>”</p>
  <p id="aJb">【论】释曰：<a id="a-Jc"></a>富楼那闻上二大弟子说摩诃萨义，<a id="a-Jd"></a>而佛可言善哉；<a id="a-Je"></a>又富楼那佛大众中赞叹法师之上，<a id="a-Jf"></a>复欲说摩诃萨义，<a id="a-Jg"></a>白佛言：<a id="a-Jh"></a>我亦乐说！<a id="a-Ji"></a>佛即听许。</p>
  <p id="aJj">问曰：<a id="a-Jk"></a>须菩提说般若波罗蜜主，<a id="a-Jl"></a>舍利弗应问须菩提，<a id="a-Jm"></a>今何故乃问富楼那？</p>
  <p id="aJn">答曰：<a id="a-Jo"></a>此二人同是婆罗门，<a id="a-Jp"></a>俱以母字为名，<a id="a-Jq"></a>此二人佛法中俱大。<a id="a-Jr"></a>舍利弗智慧中大；<a id="a-Js"></a>富楼那说法种种庄严，<a id="a-Jt"></a>牵引众情，<a id="a-Ju"></a>说法中大。<a id="a-Jv"></a>是故二人等，<a id="a-Jw"></a>等故于佛前共论。<a id="a-Jx"></a>又富楼那先已共舍利弗论议，<a id="a-Jy"></a>善能相答，<a id="a-Jz"></a>如七车譬喻经中说，<a id="a-K0"></a>已共为亲厚，<a id="a-K1"></a>好共论理；<a id="a-K2"></a>须菩提无是因缘。<a id="a-K3"></a>又富楼那说摩诃萨义，<a id="a-K4"></a>是故应问。<a id="a-K5"></a>云何乃问须菩提所说摩诃萨义者？<a id="a-K6"></a>所谓是人大庄严，<a id="a-K7"></a>如人远行，<a id="a-K8"></a>重有资粮，<a id="a-K9"></a>又如破贼，<a id="a-KA"></a>备诸器仗；<a id="a-KB"></a>是菩萨亦如是，<a id="a-KC"></a>欲破魔人烦恼贼故，<a id="a-KD"></a>行六波罗蜜以自庄严。<a id="a-KE"></a>是人无量劫久住生死，<a id="a-KF"></a>集诸福德、<a id="a-KG"></a>智慧以为资粮，<a id="a-KH"></a>三种乘中为趣大乘故，<a id="a-KI"></a>发心行六波罗蜜，<a id="a-KJ"></a>乘是大乘。</p>
  <p id="aKK">舍利弗问富楼那：<a id="a-KL"></a>声闻、<a id="a-KM"></a>辟支佛亦趣道，<a id="a-KN"></a>何以不名大庄严，<a id="a-KO"></a>而但说菩萨大庄严？<a id="a-KP"></a>富楼那答言：<a id="a-KQ"></a>声闻、<a id="a-KR"></a>辟支佛虽行布施等六事，<a id="a-KS"></a>有量有限，<a id="a-KT"></a>自为度身，<a id="a-KU"></a>及余众生可度者度，<a id="a-KV"></a>是故不名大庄严。<a id="a-KW"></a>菩萨所度，<a id="a-KX"></a>不分别、<a id="a-KY"></a>不齐限为若干众生故，<a id="a-KZ"></a>布施乃至智慧，<a id="a-Ka"></a>不作是念：<a id="a-Kb"></a>‘我度若干人令得三乘，<a id="a-Kc"></a>不能度若干人；<a id="a-Kd"></a>令若干人得阿耨多罗三藐三菩提，<a id="a-Ke"></a>若干人不能度。<a id="a-Kf"></a>’菩萨作是庄严，<a id="a-Kg"></a>令一切众生尽入大乘作佛。<a id="a-Kh"></a>菩萨行大庄严，<a id="a-Ki"></a>自行檀波罗蜜，<a id="a-Kj"></a>亦令一切众生行檀波罗蜜，<a id="a-Kk"></a>乃至般若波罗蜜亦如是。</p>
  <p id="aKl">问曰：<a id="a-Km"></a>云何名大庄严？</p>
  <p id="aKn">答曰：<a id="a-Ko"></a>为度众生故，<a id="a-Kp"></a>为阿耨多罗三藐三菩提故，<a id="a-Kq"></a>行诸善福功德者，<a id="a-Kr"></a>略说是六波罗蜜。<a id="a-Ks"></a>如富楼那次第说：</p>
  <p id="aKt">若菩萨为一切智慧故，<a id="a-Ku"></a>行檀波罗蜜，<a id="a-Kv"></a>是福德共一切众生。<a id="a-Kw"></a>共者，<a id="a-Kx"></a>此布施福德，<a id="a-Ky"></a>我及众生共等，<a id="a-Kz"></a>我以此回向阿耨多罗三藐三菩提。<a id="a-L0"></a>回向者，<a id="a-L1"></a>于此福德，<a id="a-L2"></a>不求人王、<a id="a-L3"></a>天王、<a id="a-L4"></a>世间禅定乐；<a id="a-L5"></a>为众生，<a id="a-L6"></a>乃至涅槃乐亦不求，<a id="a-L7"></a>持此果报，<a id="a-L8"></a>尽为度众生故求佛法。<a id="a-L9"></a>如是等相，<a id="a-LA"></a>是名檀波罗蜜大庄严。<a id="a-LB"></a>是菩萨行布施时，<a id="a-LC"></a>若见诸辟支佛、<a id="a-LD"></a>阿罗汉现大神通，<a id="a-LE"></a>得漏尽，<a id="a-LF"></a>入涅槃，<a id="a-LG"></a>于中不贪不著，<a id="a-LH"></a>一心修佛道，<a id="a-LI"></a>是名檀波罗蜜生尸罗波罗蜜。<a id="a-LJ"></a>布施时，<a id="a-LK"></a>有人恶口骂詈，<a id="a-LL"></a>刀杖毁害，<a id="a-LM"></a>所不应乞者而强乞，<a id="a-LN"></a>不瞋不悔，<a id="a-LO"></a>入诸法相中，<a id="a-LP"></a>所谓毕竟空，<a id="a-LQ"></a>是名檀波罗蜜生羼提波罗蜜。<a id="a-LR"></a>行布施时，<a id="a-LS"></a>和合财物、<a id="a-LT"></a>守护施彼，<a id="a-LU"></a>心身不懈不息，<a id="a-LV"></a>是名檀波罗蜜生毗梨耶波罗蜜。<a id="a-LW"></a>布施时，<a id="a-LX"></a>一心念佛，<a id="a-LY"></a>念诸佛法，<a id="a-LZ"></a>不令声闻、<a id="a-La"></a>辟支佛心入；<a id="a-Lb"></a>因是布施，<a id="a-Lc"></a>即入禅定，<a id="a-Ld"></a>是名檀波罗蜜生禅波罗蜜。<a id="a-Le"></a>布施时，<a id="a-Lf"></a>菩萨作是念：<a id="a-Lg"></a>施者、<a id="a-Lh"></a>受者、<a id="a-Li"></a>财物，<a id="a-Lj"></a>因缘和合生故无自性，<a id="a-Lk"></a>无自性故空，<a id="a-Ll"></a>如幻、<a id="a-Lm"></a>如梦。<a id="a-Ln"></a>众生空故，<a id="a-Lo"></a>无受者，<a id="a-Lp"></a>无施者；<a id="a-Lq"></a>法空故，<a id="a-Lr"></a>无财物，<a id="a-Ls"></a>是名檀波罗蜜生般若波罗蜜。<a id="a-Lt"></a>若菩萨为一切智故，<a id="a-Lu"></a>不取诸波罗蜜相，<a id="a-Lv"></a>而能行诸波罗蜜，<a id="a-Lw"></a>是名菩萨大庄严。<a id="a-Lx"></a>此中一波罗蜜，<a id="a-Ly"></a>遍生诸波罗蜜，<a id="a-Lz"></a>此经中自分别其义。<a id="a-M0"></a>古今语异，<a id="a-M1"></a>义不了故，<a id="a-M2"></a>助分别说，<a id="a-M3"></a>开论义门。<a id="a-M4"></a>余五波罗蜜，<a id="a-M5"></a>亦应如是随义说。</p>
  <p id="aM6">问曰：<a id="a-M7"></a>何以但檀波罗蜜中说生六波罗蜜，<a id="a-M8"></a>余波罗蜜中但说生五？</p>
  <p id="aM9">答曰：<a id="a-MA"></a>若后五波罗蜜中，<a id="a-MB"></a>各各生六，<a id="a-MC"></a>亦无咎。<a id="a-MD"></a>六波罗蜜非一时，<a id="a-ME"></a>非一念法，<a id="a-MF"></a>无量劫中，<a id="a-MG"></a>集六种功德和合，<a id="a-MH"></a>名为六波罗蜜。<a id="a-MI"></a>先生小，<a id="a-MJ"></a>后生中、<a id="a-MK"></a>大，<a id="a-ML"></a>有何咎？<a id="a-MM"></a>一切诸法皆初小后大，<a id="a-MN"></a>以是故，<a id="a-MO"></a>诸余波罗蜜各各应生六。</p>
  <p id="aMP">复次，<a id="a-MQ"></a>一切诸佛说法时，<a id="a-MR"></a>檀波罗蜜为初门。<a id="a-MS"></a>如经中说：<a id="a-MT"></a>佛常初为众生说布施，<a id="a-MU"></a>说持戒，<a id="a-MV"></a>说生天，<a id="a-MW"></a>说五欲味，<a id="a-MX"></a>先说世间苦恼，<a id="a-MY"></a>道德利益，<a id="a-MZ"></a>后为说四谛。<a id="a-Ma"></a>以是故，<a id="a-Mb"></a>初说檀。</p>
  <p id="aMc">问曰：<a id="a-Md"></a>佛何以说檀为初门？</p>
  <p id="aMe">答曰：<a id="a-Mf"></a>摄众生法，<a id="a-Mg"></a>无过于檀；<a id="a-Mh"></a>大小贵贱，<a id="a-Mi"></a>乃至畜生，<a id="a-Mj"></a>檀皆摄之；<a id="a-Mk"></a>乃至怨家得施则为中人，<a id="a-Ml"></a>中人得施则成亲善。<a id="a-Mm"></a>诸佛三十二相、<a id="a-Mn"></a>八十随形好，<a id="a-Mo"></a>诸功德具足，<a id="a-Mp"></a>所愿如意，<a id="a-Mq"></a>皆从布施得。<a id="a-Mr"></a>如宝掌菩萨等，<a id="a-Ms"></a>七宝从手中出，<a id="a-Mt"></a>给施众生。<a id="a-Mu"></a>又能令众生欢喜柔软，<a id="a-Mv"></a>可任得涅槃。<a id="a-Mw"></a>如是等义，<a id="a-Mx"></a>故檀波罗蜜为初。</p>
  <p id="aMy">问曰：<a id="a-Mz"></a>富楼那何以故说一波罗蜜中，<a id="a-N0"></a>生诸波罗蜜为大庄严？</p>
  <p id="aN1">答曰：<a id="a-N2"></a>是波罗蜜各各别，<a id="a-N3"></a>行力势少，<a id="a-N4"></a>譬如兵人未集，<a id="a-N5"></a>则无战力；<a id="a-N6"></a>若大军都集庄严，<a id="a-N7"></a>执持器仗，<a id="a-N8"></a>则能破敌。<a id="a-N9"></a>菩萨亦如是，<a id="a-NA"></a>六波罗蜜一时庄严，<a id="a-NB"></a>能破诸烦恼魔人贼，<a id="a-NC"></a>疾得阿耨多罗三藐三菩提。<a id="a-ND"></a>以是故，<a id="a-NE"></a>说一波罗蜜中具诸波罗蜜。<a id="a-NF"></a>十方诸佛称名赞叹，<a id="a-NG"></a>成就众生，<a id="a-NH"></a>净佛世界，<a id="a-NI"></a>如先说。</p>
  <p id="aNJ">【经】慧命舍利弗问富楼那弥多罗尼子：<a id="a-NK"></a>“云何菩萨摩诃萨发趣大乘？<a id="a-NL"></a>”</p>
  <p id="aNM">富楼那语舍利弗：<a id="a-NN"></a>“菩萨摩诃萨行六波罗蜜时，<a id="a-NO"></a>离诸欲，<a id="a-NP"></a>离诸恶不善法，<a id="a-NQ"></a>有觉有观，<a id="a-NR"></a>离生喜乐入初禅。<a id="a-NS"></a>乃至入第四禅中，<a id="a-NT"></a>以慈广大、<a id="a-NU"></a>无二、<a id="a-NV"></a>无量、<a id="a-NW"></a>无怨、<a id="a-NX"></a>无恨、<a id="a-NY"></a>无恼心行，<a id="a-NZ"></a>遍满一方、<a id="a-Na"></a>二三四方、<a id="a-Nb"></a>四维、<a id="a-Nc"></a>上下，<a id="a-Nd"></a>遍一切世间；<a id="a-Ne"></a>悲、<a id="a-Nf"></a>喜、<a id="a-Ng"></a>舍心，<a id="a-Nh"></a>亦如是。<a id="a-Ni"></a>是菩萨入禅时、<a id="a-Nj"></a>起时，<a id="a-Nk"></a>诸禅、<a id="a-Nl"></a>无量心及枝，<a id="a-Nm"></a>共一切众生回向萨婆若，<a id="a-Nn"></a>是名菩萨摩诃萨禅波罗蜜发趣大乘。<a id="a-No"></a>是菩萨摩诃萨住禅无量心，<a id="a-Np"></a>作是念：<a id="a-Nq"></a>‘我当得一切种智，<a id="a-Nr"></a>为断一切众生烦恼故，<a id="a-Ns"></a>当说法，<a id="a-Nt"></a>是名菩萨摩诃萨行禅波罗蜜时檀波罗蜜。<a id="a-Nu"></a>’若菩萨摩诃萨应萨婆若心，<a id="a-Nv"></a>修初禅，<a id="a-Nw"></a>住初禅，<a id="a-Nx"></a>二、<a id="a-Ny"></a>三、<a id="a-Nz"></a>四禅亦如是；<a id="a-O0"></a>不受余心，<a id="a-O1"></a>所谓声闻、<a id="a-O2"></a>辟支佛心，<a id="a-O3"></a>是名菩萨摩诃萨行禅波罗蜜时尸罗波罗蜜。<a id="a-O4"></a>若菩萨摩诃萨应萨婆若心入诸禅，<a id="a-O5"></a>作是念：<a id="a-O6"></a>‘我为断一切众生烦恼故当说法，<a id="a-O7"></a>是诸心欲乐忍，<a id="a-O8"></a>是名菩萨摩诃萨行禅波罗蜜时羼提波罗蜜。<a id="a-O9"></a>’若菩萨摩诃萨应萨婆若心，<a id="a-OA"></a>入诸禅，<a id="a-OB"></a>诸善根回向萨婆若，<a id="a-OC"></a>勤修不息，<a id="a-OD"></a>是名菩萨摩诃萨行禅波罗蜜时毗梨耶波罗蜜。<a id="a-OE"></a>若菩萨摩诃萨应萨婆若心、<a id="a-OF"></a>四禅及枝，<a id="a-OG"></a>观无常相、<a id="a-OH"></a>苦相、<a id="a-OI"></a>无我相、<a id="a-OJ"></a>空相、<a id="a-OK"></a>无相相、<a id="a-OL"></a>无作相，<a id="a-OM"></a>共一切众生回向萨婆若，<a id="a-ON"></a>是名菩萨摩诃萨行禅波罗蜜时般若波罗蜜。<a id="a-OO"></a>舍利弗，<a id="a-OP"></a>是菩萨摩诃萨发趣大乘。</p>
  <p id="aOQ">“复次，<a id="a-OR"></a>菩萨摩诃萨行慈心，<a id="a-OS"></a>作是念‘我当安乐一切众生’入悲心，<a id="a-OT"></a>‘我当拔济一切众生’入喜心，<a id="a-OU"></a>‘我当度一切众生’入舍心，<a id="a-OV"></a>‘我当令一切众生得诸漏尽’。<a id="a-OW"></a>是名菩萨摩诃萨行无量心时檀波罗蜜。</p>
  <p id="aOX">“复次，<a id="a-OY"></a>菩萨摩诃萨，<a id="a-OZ"></a>是诸禅无量心，<a id="a-Oa"></a>不向声闻、<a id="a-Ob"></a>辟支佛地，<a id="a-Oc"></a>但回向萨婆若，<a id="a-Od"></a>是名菩萨摩诃萨行无量心时尸罗波罗蜜。</p>
  <p id="aOe">“复次，<a id="a-Of"></a>舍利弗，<a id="a-Og"></a>菩萨摩诃萨行四无量心，<a id="a-Oh"></a>不贪声闻、<a id="a-Oi"></a>辟支佛地，<a id="a-Oj"></a>但忍乐欲萨婆若，<a id="a-Ok"></a>是名菩萨摩诃萨行无量心时羼提波罗蜜。<a id="a-Ol"></a>若菩萨摩诃萨应萨婆若，<a id="a-Om"></a>行四无量心，<a id="a-On"></a>但行清净行，<a id="a-Oo"></a>是名菩萨摩诃萨行四无量心时毗梨耶波罗蜜。</p>
  <p id="aOp">“复次，<a id="a-Oq"></a>菩萨摩诃萨入禅、<a id="a-Or"></a>入无量心时，<a id="a-Os"></a>亦不随禅无量心生，<a id="a-Ot"></a>是名菩萨摩诃萨行无量心时方便般若波罗蜜。<a id="a-Ou"></a>舍利弗，<a id="a-Ov"></a>是名菩萨摩诃萨发趣大乘。</p>
  <p id="aOw">“复次，<a id="a-Ox"></a>舍利弗，<a id="a-Oy"></a>菩萨摩诃萨发趣大乘，<a id="a-Oz"></a>一切种修四念处，<a id="a-P0"></a>乃至一切种修八圣道分；<a id="a-P1"></a>一切种修三解脱门，<a id="a-P2"></a>乃至十八不共法，<a id="a-P3"></a>是名菩萨摩诃萨发趣大乘。</p>
  <p id="aP4">“复次，<a id="a-P5"></a>舍利弗，<a id="a-P6"></a>菩萨摩诃萨内空中智慧，<a id="a-P7"></a>用无所得故，<a id="a-P8"></a>乃至无法有法空中智慧，<a id="a-P9"></a>用无所得故，<a id="a-PA"></a>是名菩萨摩诃萨发趣大乘。</p>
  <p id="aPB">“复次，<a id="a-PC"></a>舍利弗，<a id="a-PD"></a>菩萨摩诃萨一切法中，<a id="a-PE"></a>不乱不定智慧，<a id="a-PF"></a>是名菩萨摩诃萨发趣大乘。</p>
  <p id="aPG">“复次，<a id="a-PH"></a>舍利弗，<a id="a-PI"></a>菩萨摩诃萨发趣大乘，<a id="a-PJ"></a>非常、<a id="a-PK"></a>非无常智慧，<a id="a-PL"></a>非乐、<a id="a-PM"></a>非苦，<a id="a-PN"></a>非实、<a id="a-PO"></a>非空，<a id="a-PP"></a>非我、<a id="a-PQ"></a>非无我智慧，<a id="a-PR"></a>是名菩萨摩诃萨发趣大乘，<a id="a-PS"></a>用无所得故。</p>
  <p id="aPT">“复次，<a id="a-PU"></a>舍利弗，<a id="a-PV"></a>菩萨摩诃萨智，<a id="a-PW"></a>不行过去世，<a id="a-PX"></a>不行未来世，<a id="a-PY"></a>不行现在世，<a id="a-PZ"></a>亦非不知三世，<a id="a-Pa"></a>是名菩萨摩诃萨发趣大乘，<a id="a-Pb"></a>用无所得故。</p>
  <p id="aPc">“复次，<a id="a-Pd"></a>菩萨摩诃萨发趣大乘智，<a id="a-Pe"></a>不行欲界，<a id="a-Pf"></a>不行色界，<a id="a-Pg"></a>不行无色界；<a id="a-Ph"></a>亦非不知欲界、<a id="a-Pi"></a>色界、<a id="a-Pj"></a>无色界，<a id="a-Pk"></a>用无所得故，<a id="a-Pl"></a>是名菩萨摩诃萨发趣大乘。</p>
  <p id="aPm">“复次，<a id="a-Pn"></a>菩萨摩诃萨发趣大乘智，<a id="a-Po"></a>不行世间法，<a id="a-Pp"></a>不行出世间法；<a id="a-Pq"></a>不行有为法，<a id="a-Pr"></a>不行无为法；<a id="a-Ps"></a>不行有漏法，<a id="a-Pt"></a>不行无漏法；<a id="a-Pu"></a>亦非不知世间法、<a id="a-Pv"></a>出世间法，<a id="a-Pw"></a>有为、<a id="a-Px"></a>无为，<a id="a-Py"></a>有漏、<a id="a-Pz"></a>无漏法，<a id="a-Q0"></a>用无所得故。<a id="a-Q1"></a>舍利弗，<a id="a-Q2"></a>是名菩萨摩诃萨发趣大乘。<a id="a-Q3"></a>”</p>
  <p id="aQ4">【论】问曰：<a id="a-Q5"></a>六波罗蜜中，<a id="a-Q6"></a>若逆说，<a id="a-Q7"></a>则应说般若波罗蜜，<a id="a-Q8"></a>次说禅；<a id="a-Q9"></a>若顺，<a id="a-QA"></a>应先说檀波罗蜜。<a id="a-QB"></a>今何以乃说禅波罗蜜为首？</p>
  <p id="aQC">答曰：<a id="a-QD"></a>发大庄严，<a id="a-QE"></a>无有众生能破坏者。<a id="a-QF"></a>若菩萨无禅定，<a id="a-QG"></a>心未离欲，<a id="a-QH"></a>虽行余波罗蜜则易坏；<a id="a-QI"></a>行禅波罗蜜，<a id="a-QJ"></a>能入慈无量，<a id="a-QK"></a>是时无能坏。<a id="a-QL"></a>如说行慈三昧者，<a id="a-QM"></a>刀不能伤，<a id="a-QN"></a>水火不害；<a id="a-QO"></a>亦有神通力种种变化，<a id="a-QP"></a>能发大庄严。<a id="a-QQ"></a>如佛说鸟无两翼，<a id="a-QR"></a>不能飞翔；<a id="a-QS"></a>菩萨无神通力，<a id="a-QT"></a>不能发大庄严。<a id="a-QU"></a>入禅波罗蜜中，<a id="a-QV"></a>能生慈无量；<a id="a-QW"></a>五神通故，<a id="a-QX"></a>物无能伤。<a id="a-QY"></a>以是故，<a id="a-QZ"></a>今此说禅波罗蜜为首。</p>
  <p id="aQa">问曰：<a id="a-Qb"></a>四禅中有种种功德，<a id="a-Qc"></a>皆可行六波罗蜜。<a id="a-Qd"></a>今何以但说四无量心中行六波罗蜜？</p>
  <p id="aQe">答曰：<a id="a-Qf"></a>四无量心，<a id="a-Qg"></a>取众生相，<a id="a-Qh"></a>缘众生。<a id="a-Qi"></a>菩萨常为众生故行道，<a id="a-Qj"></a>是四无量等中有慈悲心，<a id="a-Qk"></a>能利益众生；<a id="a-Ql"></a>余八背舍、<a id="a-Qm"></a>九次第等，<a id="a-Qn"></a>无如是利益。</p>
  <p id="aQo">问曰：<a id="a-Qp"></a>菩萨住五神通，<a id="a-Qq"></a>能广利益众生，<a id="a-Qr"></a>何以故不说？</p>
  <p id="aQs">答曰：<a id="a-Qt"></a>大悲是菩萨根本。<a id="a-Qu"></a>又五神通先已说，<a id="a-Qv"></a>后当说四无量心。<a id="a-Qw"></a>说故，<a id="a-Qx"></a>今不说。<a id="a-Qy"></a>若菩萨但行四无量心，<a id="a-Qz"></a>不名发趣大乘；<a id="a-R0"></a>六波罗蜜和合故，<a id="a-R1"></a>名为发趣大乘。<a id="a-R2"></a>四无量心生六波罗蜜，<a id="a-R3"></a>富楼那此中自说因缘。</p>
  <p id="aR4">问曰：<a id="a-R5"></a>云何一切种修四念处，<a id="a-R6"></a>乃至十八不共法？</p>
  <p id="aR7">答曰：<a id="a-R8"></a>有二种：<a id="a-R9"></a>信行性、<a id="a-RA"></a>法行性。<a id="a-RB"></a>信行性观无常苦，<a id="a-RC"></a>或但观无常，<a id="a-RD"></a>或但观苦；<a id="a-RE"></a>法行性人观空、<a id="a-RF"></a>无我，<a id="a-RG"></a>或但观空，<a id="a-RH"></a>或但观无我。<a id="a-RI"></a>菩萨度众生故，<a id="a-RJ"></a>一切门皆修皆学。<a id="a-RK"></a>复次，<a id="a-RL"></a>发大乘者，<a id="a-RM"></a>以十八空，<a id="a-RN"></a>破十八种法，<a id="a-RO"></a>亦舍是十八种空智慧。</p>
  <p id="aRP">复次，<a id="a-RQ"></a>若菩萨观诸法常定，<a id="a-RR"></a>亦不取定相，<a id="a-RS"></a>是名不定不乱智慧。</p>
  <p id="aRT">复次，<a id="a-RU"></a>畏堕常、<a id="a-RV"></a>乐颠倒故，<a id="a-RW"></a>不观诸法常、<a id="a-RX"></a>乐等；<a id="a-RY"></a>畏堕断灭故，<a id="a-RZ"></a>不观无常等。</p>
  <p id="aRa">复次，<a id="a-Rb"></a>若菩萨三世、<a id="a-Rc"></a>三界中智慧，<a id="a-Rd"></a>不观、<a id="a-Re"></a>不行、<a id="a-Rf"></a>不取相，<a id="a-Rg"></a>知皆虚妄而不堕无明。</p>
  <p id="aRh">复次，<a id="a-Ri"></a>世间、<a id="a-Rj"></a>出世间中，<a id="a-Rk"></a>亦非智、<a id="a-Rl"></a>非不智：<a id="a-Rm"></a>非智者，<a id="a-Rn"></a>空故，<a id="a-Ro"></a>无定相故，<a id="a-Rp"></a>毕竟清净故；<a id="a-Rq"></a>非不智者，<a id="a-Rr"></a>观无常、<a id="a-Rs"></a>苦、<a id="a-Rt"></a>空等，<a id="a-Ru"></a>入般若波罗蜜空故。<a id="a-Rv"></a>非不行智，<a id="a-Rw"></a>不行者，<a id="a-Rx"></a>遮见、<a id="a-Ry"></a>断法爱，<a id="a-Rz"></a>离依止故。<a id="a-S0"></a>无非智者，<a id="a-S1"></a>是中无愚痴，<a id="a-S2"></a>异于凡夫故。<a id="a-S3"></a>又行者，<a id="a-S4"></a>持戒、<a id="a-S5"></a>修禅定，<a id="a-S6"></a>习诸观，<a id="a-S7"></a>云何言非智？<a id="a-S8"></a>如佛利众生经中说：</p>
  <p id="aS9">行者舍诸法，<a id="a-SA"></a>亦不依止慧，<a id="a-SB"></a>亦无所分别，<a id="a-SC"></a>是为决定智！</p>
 </body>
</html>