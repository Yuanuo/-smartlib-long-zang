<!doctype html>
<html id="z3IBVFQtL" data-ver="1351">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第八</h1>
  <h2 id="a2">释初品中放光余</h2>
  <p id="a3">【经】尔时，<a id="a-4"></a>世尊以常光明遍照三千大千世界，<a id="a-5"></a>亦至东方如恒河沙等诸佛世界，<a id="a-6"></a>乃至十方亦复如是。<a id="a-7"></a>若有众生遇斯光者，<a id="a-8"></a>必得阿耨多罗三藐三菩提。</p>
  <p id="a9">【论】问曰：<a id="a-A"></a>上已举身微笑及放毛孔光明，<a id="a-B"></a>今何以复放常光而照十方？</p>
  <p id="aC">答曰：<a id="a-D"></a>有人见异光明，<a id="a-E"></a>谓非佛光，<a id="a-F"></a>见佛常光转大，<a id="a-G"></a>心则欢喜。<a id="a-H"></a>此实佛光，<a id="a-I"></a>便必至阿耨多罗三藐三菩提。</p>
  <p id="aJ">问曰：<a id="a-K"></a>云何为常光？</p>
  <p id="aL">答曰：<a id="a-M"></a>佛身四边各一丈光明，<a id="a-N"></a>菩萨生便有此，<a id="a-O"></a>是三十二相之一，<a id="a-P"></a>名为丈光相。</p>
  <p id="aQ">问曰：<a id="a-R"></a>佛何以故光常一丈而不多？</p>
  <p id="aS">答曰：<a id="a-T"></a>一切诸佛常光无量，<a id="a-U"></a>常照十方世界。<a id="a-V"></a>释迦牟尼佛神通身光无量，<a id="a-W"></a>或一丈、<a id="a-X"></a>百丈、<a id="a-Y"></a>千丈、<a id="a-Z"></a>万亿乃至满三千大千世界，<a id="a-a"></a>乃至十方，<a id="a-b"></a>如诸佛常法。<a id="a-c"></a>但于五浊世，<a id="a-d"></a>为众生少德、<a id="a-e"></a>少智故，<a id="a-f"></a>受一丈光明。<a id="a-g"></a>若受多光，<a id="a-h"></a>今众生薄福钝根，<a id="a-i"></a>目不堪其明。<a id="a-j"></a>如人见天身，<a id="a-k"></a>眼则失明，<a id="a-l"></a>以光盛眼微故，<a id="a-m"></a>若众生利根福重，<a id="a-n"></a>佛则为之现无量光明。</p>
  <p id="ao">复次，<a id="a-p"></a>有人见佛常光，<a id="a-q"></a>欢喜得度。<a id="a-r"></a>譬如国王以常食之余，<a id="a-s"></a>赐诸群下，<a id="a-t"></a>得者大喜；<a id="a-u"></a>佛亦如是，<a id="a-v"></a>有人见佛种种余光，<a id="a-w"></a>心不欢喜，<a id="a-x"></a>见佛常光，<a id="a-y"></a>必至阿耨多罗三藐三菩提。</p>
  <p id="az">【经】尔时，<a id="a-10"></a>世尊出广长舌相，<a id="a-11"></a>遍覆三千大千世界，<a id="a-12"></a>熙怡微笑。<a id="a-13"></a>从其舌根出无量千万亿光，<a id="a-14"></a>是一一光化成千叶金色宝华，<a id="a-15"></a>是诸华上皆有化佛，<a id="a-16"></a>结跏趺坐，<a id="a-17"></a>说六波罗蜜，<a id="a-18"></a>众生闻者必得阿耨多罗三藐三菩提。<a id="a-19"></a>复至十方如恒河沙等诸佛世界，<a id="a-1A"></a>皆亦如是。</p>
  <p id="a1B">【论】问曰：<a id="a-1C"></a>如佛世尊大德尊重，<a id="a-1D"></a>何以故出广长舌，<a id="a-1E"></a>似如轻相？</p>
  <p id="a1F">答曰：<a id="a-1G"></a>上三种放光，<a id="a-1H"></a>照十方众生令得度脱。<a id="a-1I"></a>今欲口说摩诃般若波罗蜜；<a id="a-1J"></a>摩诃般若波罗蜜甚深，<a id="a-1K"></a>难解难知，<a id="a-1L"></a>难可信受；<a id="a-1M"></a>是故出广长舌为证，<a id="a-1N"></a>舌相如是，<a id="a-1O"></a>语必真实。</p>
  <p id="a1P">如昔一时，<a id="a-1Q"></a>佛于舍婆提国受岁竟，<a id="a-1R"></a>阿难从佛游行诸国，<a id="a-1S"></a>欲到婆罗门城。<a id="a-1T"></a>婆罗门城王知佛神德，<a id="a-1U"></a>能化众生，<a id="a-1V"></a>感动群心，<a id="a-1W"></a>“今来到此，<a id="a-1X"></a>谁复乐我？<a id="a-1Y"></a>”便作制限：<a id="a-1Z"></a>“若有与佛食、<a id="a-1a"></a>听佛语者，<a id="a-1b"></a>输五百金钱。<a id="a-1c"></a>”作制限后，<a id="a-1d"></a>佛到其国，<a id="a-1e"></a>将阿难持钵入城乞食。<a id="a-1f"></a>城中众人皆闭门不应，<a id="a-1g"></a>佛空钵而出。</p>
  <p id="a1h">是时，<a id="a-1i"></a>一家有一老使人，<a id="a-1j"></a>持破瓦器，<a id="a-1k"></a>盛臭潘淀，<a id="a-1l"></a>出门弃之。<a id="a-1m"></a>见佛世尊空钵而来，<a id="a-1n"></a>老使人见佛相好，<a id="a-1o"></a>金色白毫，<a id="a-1p"></a>肉髻丈光，<a id="a-1q"></a>钵空无食。<a id="a-1r"></a>见已思惟：<a id="a-1s"></a>“如此神人，<a id="a-1t"></a>应食天厨。<a id="a-1u"></a>今自降身持钵行乞，<a id="a-1v"></a>必是大慈愍一切故。<a id="a-1w"></a>”信心清净，<a id="a-1x"></a>欲好供养，<a id="a-1y"></a>无由如愿，<a id="a-1z"></a>惭愧白佛：<a id="a-20"></a>“思欲设供，<a id="a-21"></a>更不能得，<a id="a-22"></a>今此弊食，<a id="a-23"></a>佛须者可取！<a id="a-24"></a>”佛知其心信敬清净，<a id="a-25"></a>伸手以钵受其施食。<a id="a-26"></a>佛时即笑，<a id="a-27"></a>出五色光，<a id="a-28"></a>普照天地，<a id="a-29"></a>还从眉间相入。<a id="a-2A"></a>阿难合掌长跪白佛：<a id="a-2B"></a>“唯然！<a id="a-2C"></a>世尊，<a id="a-2D"></a>今笑因缘，<a id="a-2E"></a>愿闻其意！<a id="a-2F"></a>”佛告阿难：<a id="a-2G"></a>“汝见老女人信心施佛食不？<a id="a-2H"></a>”阿难言：<a id="a-2I"></a>“见。<a id="a-2J"></a>”佛言：<a id="a-2K"></a>“是老女人施佛食故，<a id="a-2L"></a>十五劫中天上人间受福快乐，<a id="a-2M"></a>不堕恶道；<a id="a-2N"></a>后得男子身，<a id="a-2O"></a>出家学道，<a id="a-2P"></a>成辟支佛，<a id="a-2Q"></a>入无余涅槃。<a id="a-2R"></a>”</p>
  <p id="a2S">尔时，<a id="a-2T"></a>佛边有一婆罗门立，<a id="a-2U"></a>说偈言：</p>
  <p id="a2V"></p>
  <p id="a2W"></p>
  <p id="a2X"></p>
  <p id="a2Y"></p>
  <p id="a2Z"></p>
  <p id="a2a"></p>
  <p id="a2b"></p>
  <p id="a2c"></p>
  <p id="a2d"></p>
  <p id="a2e"></p>
  <p id="a2f"></p>
  <p id="a2g"></p>
  <p id="a2h"></p>
  <p id="a2i"></p>
  <p id="a2j"></p>
  <p id="a2k"></p>
  <p id="a2l"></p>
  <p id="a2m"></p>
  <p id="a2n"></p>
  <p id="a2o"></p>
  <p id="a2p"></p>
  <p id="a2q"></p>
  <p id="a2r"></p>
  <p id="a2s"></p>
  <p id="a2t"></p>
  <p id="a2u"></p>
  <p id="a2v"></p>
  <p id="a2w"></p>
  <p id="a2x"></p>
  <p id="a2y"></p>
  <p id="a2z"></p>
  <p id="a30"></p>
  <p id="a31"></p>
  <p id="a32"></p>
  <p id="a33"></p>
  <p id="a34"></p>
  <p id="a35"></p>
  <p id="a36"></p>
  <p id="a37"></p>
  <p id="a38"></p>
  <p id="a39"></p>
  <p id="a3A"></p>
  <p id="a3B"></p>
  <p id="a3C"></p>
  <p id="a3D"></p>
  <p id="a3E"></p>
  <p id="a3F"></p>
  <p id="a3G"></p>
  <p id="a3H">【经】尔时，<a id="a-3I"></a>世尊故在师子座，<a id="a-3J"></a>入师子游戏三昧，<a id="a-3K"></a>以神通力感动三千大千世界，<a id="a-3L"></a>六种震动。</p>
  <p id="a3M">【论】问曰：<a id="a-3N"></a>此三昧何以名师子游戏？</p>
  <p id="a3O">答曰：<a id="a-3P"></a>譬如师子搏鹿，<a id="a-3Q"></a>自在戏乐；<a id="a-3R"></a>佛亦如是，<a id="a-3S"></a>入此三昧，<a id="a-3T"></a>能种种回转此地，<a id="a-3U"></a>令六反震动。</p>
  <p id="a3V">复次，<a id="a-3W"></a>师子游戏，<a id="a-3X"></a>譬如师子戏日，<a id="a-3Y"></a>诸兽安隐；<a id="a-3Z"></a>佛亦如是，<a id="a-3a"></a>入是三昧时，<a id="a-3b"></a>震动三千大千世界，<a id="a-3c"></a>能令三恶众生一时得息，<a id="a-3d"></a>皆得安隐。</p>
  <p id="a3e">复次，<a id="a-3f"></a>佛名人师子，<a id="a-3g"></a>师子游戏三昧，<a id="a-3h"></a>是佛戏三昧也。<a id="a-3i"></a>入此三昧时，<a id="a-3j"></a>令此大地六种震动，<a id="a-3k"></a>一切地狱恶道众生，<a id="a-3l"></a>皆蒙解脱，<a id="a-3m"></a>得生天上，<a id="a-3n"></a>是名为戏。</p>
  <p id="a3o">问曰：<a id="a-3p"></a>佛何以入此三昧？</p>
  <p id="a3q">答曰：<a id="a-3r"></a>欲动三千大千世界，<a id="a-3s"></a>出三恶道众生，<a id="a-3t"></a>著二善道中故。</p>
  <p id="a3u">复次，<a id="a-3v"></a>上三种变化，<a id="a-3w"></a>出自佛身。<a id="a-3x"></a>人或信心不深，<a id="a-3y"></a>今动大地，<a id="a-3z"></a>欲令众生知佛神力无量，<a id="a-40"></a>能令外物皆动，<a id="a-41"></a>信净心喜，<a id="a-42"></a>皆得离苦。</p>
  <p id="a43">问曰：<a id="a-44"></a>有诸阿罗汉及诸天亦能动地，<a id="a-45"></a>何以独言是佛神力？</p>
  <p id="a46">答曰：<a id="a-47"></a>诸阿罗汉及诸天，<a id="a-48"></a>不能具足动，<a id="a-49"></a>唯佛世尊能令大地六种震动。</p>
  <p id="a4A">问曰：<a id="a-4B"></a>佛何以故震动三千大千世界？</p>
  <p id="a4C">答曰：<a id="a-4D"></a>欲令众生知一切皆空无常故。<a id="a-4E"></a>有诸人言：<a id="a-4F"></a>大地及日月、<a id="a-4G"></a>须弥、<a id="a-4H"></a>大海，<a id="a-4I"></a>是皆有常。<a id="a-4J"></a>是以世尊六种动地，<a id="a-4K"></a>示此因缘，<a id="a-4L"></a>令知无常。</p>
  <p id="a4M">复次，<a id="a-4N"></a>如人欲染衣，<a id="a-4O"></a>先去尘土；<a id="a-4P"></a>佛亦如是，<a id="a-4Q"></a>先令三千世界众生见佛神力，<a id="a-4R"></a>敬心柔软，<a id="a-4S"></a>然后说法，<a id="a-4T"></a>是故六种动地。<a id="a-4U"></a>云何六种动？</p>
  <p id="a4V">【经】东涌西没，<a id="a-4W"></a>西涌东没，<a id="a-4X"></a>南涌北没，<a id="a-4Y"></a>北涌南没，<a id="a-4Z"></a>边涌中没，<a id="a-4a"></a>中涌边没。</p>
  <p id="a4b">【论】问曰：<a id="a-4c"></a>何以故正有六种动？</p>
  <p id="a4d">答曰：<a id="a-4e"></a>地动有上、<a id="a-4f"></a>中、<a id="a-4g"></a>下。<a id="a-4h"></a>下者，<a id="a-4i"></a>二种动：<a id="a-4j"></a>或东涌西没，<a id="a-4k"></a>或南北，<a id="a-4l"></a>或边中。<a id="a-4m"></a>中者有四：<a id="a-4n"></a>或东、<a id="a-4o"></a>西、<a id="a-4p"></a>南、<a id="a-4q"></a>北，<a id="a-4r"></a>或东、<a id="a-4s"></a>西、<a id="a-4t"></a>边、<a id="a-4u"></a>中，<a id="a-4v"></a>或南，<a id="a-4w"></a>北、<a id="a-4x"></a>边、<a id="a-4y"></a>中。<a id="a-4z"></a>上者，<a id="a-50"></a>六种动。<a id="a-51"></a>有种种因缘令地大动，<a id="a-52"></a>如佛告阿难：<a id="a-53"></a>“八因八缘，<a id="a-54"></a>令地震动。<a id="a-55"></a>”如别说。</p>
  <p id="a56">复次，<a id="a-57"></a>有人言：<a id="a-58"></a>“四种地动，<a id="a-59"></a>火动、<a id="a-5A"></a>龙动、<a id="a-5B"></a>金翅鸟动、<a id="a-5C"></a>天王动。<a id="a-5D"></a>”二十八宿，<a id="a-5E"></a>月月一周绕：<a id="a-5F"></a>若月至昴宿、<a id="a-5G"></a>张宿、<a id="a-5H"></a>氐宿、<a id="a-5I"></a>娄宿、<a id="a-5J"></a>室宿、<a id="a-5K"></a>胃宿，<a id="a-5L"></a>是六种宿中，<a id="a-5M"></a>尔时地动若崩，<a id="a-5N"></a>是动属火神；<a id="a-5O"></a>是时无雨，<a id="a-5P"></a>江河枯竭，<a id="a-5Q"></a>年不宜麦，<a id="a-5R"></a>天子凶，<a id="a-5S"></a>大臣受殃。<a id="a-5T"></a>若柳宿、<a id="a-5U"></a>尾宿、<a id="a-5V"></a>箕宿、<a id="a-5W"></a>壁宿、<a id="a-5X"></a>奎宿、<a id="a-5Y"></a>危宿，<a id="a-5Z"></a>是六种宿中，<a id="a-5a"></a>尔时，<a id="a-5b"></a>地动若崩，<a id="a-5c"></a>是动属龙神；<a id="a-5d"></a>是时无雨，<a id="a-5e"></a>江河枯竭，<a id="a-5f"></a>年不宜麦，<a id="a-5g"></a>天子凶，<a id="a-5h"></a>大臣受殃。<a id="a-5i"></a>若参宿、<a id="a-5j"></a>鬼宿、<a id="a-5k"></a>星宿、<a id="a-5l"></a>轸宿、<a id="a-5m"></a>亢宿、<a id="a-5n"></a>翼宿、<a id="a-5o"></a>是六种宿中，<a id="a-5p"></a>尔时，<a id="a-5q"></a>若地动若崩，<a id="a-5r"></a>是动属金翅鸟；<a id="a-5s"></a>是时无雨，<a id="a-5t"></a>江河枯竭，<a id="a-5u"></a>年不宜麦，<a id="a-5v"></a>天子凶，<a id="a-5w"></a>大臣受殃。<a id="a-5x"></a>若心宿、<a id="a-5y"></a>角宿、<a id="a-5z"></a>房宿、<a id="a-60"></a>女宿、<a id="a-61"></a>虚宿、<a id="a-62"></a>井宿、<a id="a-63"></a>毕宿、<a id="a-64"></a>觜宿、<a id="a-65"></a>斗宿，<a id="a-66"></a>是九种宿中，<a id="a-67"></a>尔时地动若崩，<a id="a-68"></a>是动属天帝；<a id="a-69"></a>是时安隐风雨，<a id="a-6A"></a>宜五榖，<a id="a-6B"></a>天子吉，<a id="a-6C"></a>大臣受福，<a id="a-6D"></a>万民安隐。</p>
  <p id="a6E">复次，<a id="a-6F"></a>地动因缘有小有大，<a id="a-6G"></a>有动一阎浮提，<a id="a-6H"></a>有动四天下、<a id="a-6I"></a>一千、<a id="a-6J"></a>二千、<a id="a-6K"></a>三千大千世界。<a id="a-6L"></a>小动以小因缘故：<a id="a-6M"></a>若福德人若生若死，<a id="a-6N"></a>一国地动，<a id="a-6O"></a>是为小动。<a id="a-6P"></a>大动大因缘故：<a id="a-6Q"></a>如佛初生时，<a id="a-6R"></a>初成佛时，<a id="a-6S"></a>将灭度时，<a id="a-6T"></a>三千大千世界皆为震动，<a id="a-6U"></a>是为大动。<a id="a-6V"></a>今佛欲大集众生故，<a id="a-6W"></a>令此地六动震动。</p>
  <p id="a6X">复次，<a id="a-6Y"></a>般若波罗蜜中授诸菩萨记，<a id="a-6Z"></a>当得作佛；<a id="a-6a"></a>佛为天地大主，<a id="a-6b"></a>是时地神大喜：<a id="a-6c"></a>“我今得主。<a id="a-6d"></a>”是故地动。<a id="a-6e"></a>譬如国主初立，<a id="a-6f"></a>臣民喜庆，<a id="a-6g"></a>皆称万岁，<a id="a-6h"></a>踊跃歌舞。</p>
  <p id="a6i">复次，<a id="a-6j"></a>三千大千世界众生福德因缘故，<a id="a-6k"></a>有此大地、<a id="a-6l"></a>山河、<a id="a-6m"></a>树木、<a id="a-6n"></a>一切众物，<a id="a-6o"></a>而众生不知无常！<a id="a-6p"></a>是故佛以福德智慧大力，<a id="a-6q"></a>动此世界众生福德，<a id="a-6r"></a>令知微薄，<a id="a-6s"></a>一切磨灭，<a id="a-6t"></a>皆归无常。</p>
  <p id="a6u">【经】地皆柔软，<a id="a-6v"></a>令众生和悦。</p>
  <p id="a6w">【论】问曰：<a id="a-6x"></a>地动，<a id="a-6y"></a>云何能令众生心得和悦？</p>
  <p id="a6z">答曰：<a id="a-70"></a>心随身故，<a id="a-71"></a>身得乐事，<a id="a-72"></a>心则欣悦。<a id="a-73"></a>悦者，<a id="a-74"></a>共住之人及便身之具，<a id="a-75"></a>能令心悦。<a id="a-76"></a>今以是三千大千世界杂恶众生，<a id="a-77"></a>其心粗犷，<a id="a-78"></a>无有善事；<a id="a-79"></a>是故世尊动此大地，<a id="a-7A"></a>令皆柔软，<a id="a-7B"></a>心得利益。<a id="a-7C"></a>譬如三十三天王欢乐园中，<a id="a-7D"></a>诸天入者，<a id="a-7E"></a>心皆柔软，<a id="a-7F"></a>欢乐和悦，<a id="a-7G"></a>粗心不生；<a id="a-7H"></a>若阿修罗起兵来时，<a id="a-7I"></a>都无斗心。<a id="a-7J"></a>是时，<a id="a-7K"></a>释提婆那民，<a id="a-7L"></a>将诸天众入粗涩园中；<a id="a-7M"></a>以此园中树木华实，<a id="a-7N"></a>气不和悦，<a id="a-7O"></a>粗涩恶故，<a id="a-7P"></a>诸天人众斗心即生。<a id="a-7Q"></a>佛亦如是，<a id="a-7R"></a>以此大地粗涩弊恶故，<a id="a-7S"></a>变令柔软，<a id="a-7T"></a>使一切众生心得喜悦。<a id="a-7U"></a>又如咒术药草熏人鼻时，<a id="a-7V"></a>恚心便生，<a id="a-7W"></a>即时斗诤；<a id="a-7X"></a>复有咒术药草令人心和悦欢喜，<a id="a-7Y"></a>敬心相向。<a id="a-7Z"></a>咒术草药尚能如此，<a id="a-7a"></a>何况三千大千世界地皆柔软！</p>
  <p id="a7b">【经】是三千大千世界中，<a id="a-7c"></a>地狱、<a id="a-7d"></a>饿鬼、<a id="a-7e"></a>畜生及八难处，<a id="a-7f"></a>即时解脱得生天上，<a id="a-7g"></a>从四天王天处乃至他化自在天。</p>
  <p id="a7h">【论】问曰：<a id="a-7i"></a>若佛入师子游戏三昧，<a id="a-7j"></a>能令地狱、<a id="a-7k"></a>饿鬼、<a id="a-7l"></a>畜生及余八难皆得解脱，<a id="a-7m"></a>生四天处乃至他化自在天者，<a id="a-7n"></a>复何用修福行善，<a id="a-7o"></a>乃得果报？</p>
  <p id="a7p">答曰：<a id="a-7q"></a>此如上说，<a id="a-7r"></a>福德多者，<a id="a-7s"></a>见光得度；<a id="a-7t"></a>罪垢深者，<a id="a-7u"></a>地动乃度。<a id="a-7v"></a>譬如日出照莲华池，<a id="a-7w"></a>熟者先开，<a id="a-7x"></a>生者未敷。<a id="a-7y"></a>佛亦如是，<a id="a-7z"></a>先放光明，<a id="a-80"></a>福熟智利，<a id="a-81"></a>先得解脱；<a id="a-82"></a>其福未熟，<a id="a-83"></a>智心不利，<a id="a-84"></a>是故未得。<a id="a-85"></a>佛大慈悲，<a id="a-86"></a>等度一切，<a id="a-87"></a>无憎爱也。<a id="a-88"></a>亦如树果，<a id="a-89"></a>人动其树，<a id="a-8A"></a>熟者先堕。<a id="a-8B"></a>佛亦如是，<a id="a-8C"></a>是三千大千世界如树，<a id="a-8D"></a>动之者佛；<a id="a-8E"></a>先度者果熟，<a id="a-8F"></a>未度者果生。</p>
  <p id="a8G">问曰：<a id="a-8H"></a>何以故善心因缘生欲界天，<a id="a-8I"></a>不生色界及无色界？</p>
  <p id="a8J">答曰：<a id="a-8K"></a>佛欲度此众生令得道证；<a id="a-8L"></a>无色界中以无身故，<a id="a-8M"></a>不可为说法；<a id="a-8N"></a>色界中则无厌心，<a id="a-8O"></a>难可得道，<a id="a-8P"></a>禅乐多故，<a id="a-8Q"></a>慧心则钝。</p>
  <p id="a8R">复次，<a id="a-8S"></a>佛以神通感，<a id="a-8T"></a>动令此三千大千世界地皆柔软，<a id="a-8U"></a>众生心信得欢喜故，<a id="a-8V"></a>生欲界天；<a id="a-8W"></a>不得四禅及四空定故，<a id="a-8X"></a>不得生色、<a id="a-8Y"></a>无色界。</p>
  <p id="a8Z">问曰：<a id="a-8a"></a>五阴，<a id="a-8b"></a>无常、<a id="a-8c"></a>空、<a id="a-8d"></a>无我，<a id="a-8e"></a>云何生天人中？<a id="a-8f"></a>谁死谁生者？</p>
  <p id="a8g">答曰：<a id="a-8h"></a>是事，<a id="a-8i"></a>赞菩萨品中已广说，<a id="a-8j"></a>今当略答：<a id="a-8k"></a>汝言五众无常、<a id="a-8l"></a>空、<a id="a-8m"></a>无我者，<a id="a-8n"></a>是般若波罗蜜中五阴，<a id="a-8o"></a>无有常无常、<a id="a-8p"></a>有空无空、<a id="a-8q"></a>有我无我。<a id="a-8r"></a>若如外道求索实我，<a id="a-8s"></a>是不可得；<a id="a-8t"></a>但有假名，<a id="a-8u"></a>种种因缘和合而有，<a id="a-8v"></a>有此名字。<a id="a-8w"></a>譬如幻人相杀，<a id="a-8x"></a>人见其死；<a id="a-8y"></a>幻术令起，<a id="a-8z"></a>人见其生；<a id="a-90"></a>生死名字，<a id="a-91"></a>有而无实。<a id="a-92"></a>世界法中实有生死，<a id="a-93"></a>实相法中无有生死。</p>
  <p id="a94">复次，<a id="a-95"></a>生死人有生死，<a id="a-96"></a>不生死人无生死。<a id="a-97"></a>何以故？<a id="a-98"></a>不生死人以大智慧能破生相。<a id="a-99"></a>如偈说：</p>
  <p id="a9A"></p>
  <p id="a9B"></p>
  <p id="a9C"></p>
  <p id="a9D"></p>
  <p id="a9E"></p>
  <p id="a9F"></p>
  <p id="a9G"></p>
  <p id="a9H">【经】是诸天人自识宿命，<a id="a-9I"></a>皆大欢喜，<a id="a-9J"></a>来诣佛所，<a id="a-9K"></a>头面礼佛足，<a id="a-9L"></a>却住一面。</p>
  <p id="a9M">【论】问曰：<a id="a-9N"></a>诸天生时，<a id="a-9O"></a>有三事自知：<a id="a-9P"></a>知所来处，<a id="a-9Q"></a>知所修福田处，<a id="a-9R"></a>知本所作福德。<a id="a-9S"></a>是人生时，<a id="a-9T"></a>无此三事，<a id="a-9U"></a>云何识宿命？</p>
  <p id="a9V">答曰：<a id="a-9W"></a>人道不定，<a id="a-9X"></a>或有识者，<a id="a-9Y"></a>或不识者。</p>
  <p id="a9Z">复次，<a id="a-9a"></a>假佛神力，<a id="a-9b"></a>则识宿命。</p>
  <p id="a9c">问曰：<a id="a-9d"></a>诸天有报五神通，<a id="a-9e"></a>自识宿命，<a id="a-9f"></a>能到佛所；<a id="a-9g"></a>人虽蒙佛神力，<a id="a-9h"></a>得知宿命，<a id="a-9i"></a>所住处远，<a id="a-9j"></a>云何能至佛所？</p>
  <p id="a9k">答曰：<a id="a-9l"></a>或有人生报得神通，<a id="a-9m"></a>如转轮王、<a id="a-9n"></a>圣人等，<a id="a-9o"></a>或有人假佛神力。</p>
  <p id="a9p">问曰：<a id="a-9q"></a>人生十月，<a id="a-9r"></a>三年乳哺，<a id="a-9s"></a>十岁后能自出。<a id="a-9t"></a>今蒙佛威神，<a id="a-9u"></a>三恶、<a id="a-9v"></a>八难皆得解脱，<a id="a-9w"></a>生天、<a id="a-9x"></a>人中，<a id="a-9y"></a>即至佛所。<a id="a-9z"></a>天则可尔，<a id="a-A0"></a>人法未成，<a id="a-A1"></a>云何得来？</p>
  <p id="aA2">答曰：<a id="a-A3"></a>五道生法，<a id="a-A4"></a>各各不同：<a id="a-A5"></a>诸天、<a id="a-A6"></a>地狱皆化生；<a id="a-A7"></a>饿鬼二种生，<a id="a-A8"></a>若胎、<a id="a-A9"></a>若化生；<a id="a-AA"></a>人道、<a id="a-AB"></a>畜生四种生，<a id="a-AC"></a>卵生、<a id="a-AD"></a>湿生、<a id="a-AE"></a>化生、<a id="a-AF"></a>胎生。<a id="a-AG"></a>卵生者，<a id="a-AH"></a>如毗舍佉、<a id="a-AI"></a>弥伽罗母三十二子（毗舍佉母人，<a id="a-AJ"></a>生三十二卵，<a id="a-AK"></a>卵剖生三十二男，<a id="a-AL"></a>皆为力士；<a id="a-AM"></a>弥伽罗大儿字也，<a id="a-AN"></a>此母人得三道），<a id="a-AO"></a>如是等名卵生人。<a id="a-AP"></a>湿生者，<a id="a-AQ"></a>如掩罗婆利淫女、<a id="a-AR"></a>顶生转轮圣王，<a id="a-AS"></a>如是等名湿生。<a id="a-AT"></a>化生者，<a id="a-AU"></a>如佛与四众游行，<a id="a-AV"></a>比丘尼众中，<a id="a-AW"></a>有比丘尼名阿罗婆，<a id="a-AX"></a>地中化生；<a id="a-AY"></a>及劫初生时，<a id="a-AZ"></a>人皆化生，<a id="a-Aa"></a>如是等名为化生。<a id="a-Ab"></a>胎生者，<a id="a-Ac"></a>如常人生。<a id="a-Ad"></a>化生人即时长大，<a id="a-Ae"></a>能到佛所。<a id="a-Af"></a>有人报得神通故，<a id="a-Ag"></a>能到佛所。</p>
  <p id="aAh">复次，<a id="a-Ai"></a>佛借神力故，<a id="a-Aj"></a>能到佛所。</p>
  <p id="aAk">【经】如是十方如恒河沙等世界，<a id="a-Al"></a>地皆六种震动；<a id="a-Am"></a>一切地狱、<a id="a-An"></a>饿鬼、<a id="a-Ao"></a>畜生及余八难处，<a id="a-Ap"></a>即时解脱，<a id="a-Aq"></a>得生天上，<a id="a-Ar"></a>齐第六天。</p>
  <p id="aAs">【论】问曰：<a id="a-At"></a>三千大千世界无量无数，<a id="a-Au"></a>众生甚多，<a id="a-Av"></a>何以复及十方如恒河沙等世界众生？</p>
  <p id="aAw">答曰：<a id="a-Ax"></a>佛力无量，<a id="a-Ay"></a>虽度三千大千世界众生，<a id="a-Az"></a>犹以为少，<a id="a-B0"></a>以是故复及十方。</p>
  <p id="aB1">问曰：<a id="a-B2"></a>若释迦文尼佛以大神力广度十方，<a id="a-B3"></a>复何须余佛？</p>
  <p id="aB4">答曰：<a id="a-B5"></a>众生无量，<a id="a-B6"></a>不一时熟故。<a id="a-B7"></a>又众生因缘各各不同，<a id="a-B8"></a>如声闻法中说：<a id="a-B9"></a>舍利弗因缘弟子，<a id="a-BA"></a>除舍利弗，<a id="a-BB"></a>诸佛尚不能度，<a id="a-BC"></a>何况余人？</p>
  <p id="aBD">复次，<a id="a-BE"></a>今但说东方一恒河沙等，<a id="a-BF"></a>不说若二、<a id="a-BG"></a>三、<a id="a-BH"></a>四乃至千万亿恒河沙等诸世界。<a id="a-BI"></a>又以世界无边无量，<a id="a-BJ"></a>若有边有量，<a id="a-BK"></a>众生可尽。<a id="a-BL"></a>以是故，<a id="a-BM"></a>十方无量世界，<a id="a-BN"></a>诸佛应度。</p>
  <p id="aBO">【经】尔时，<a id="a-BP"></a>三千大千世界众生，<a id="a-BQ"></a>盲者得视，<a id="a-BR"></a>聋者得听，<a id="a-BS"></a>哑者能言，<a id="a-BT"></a>狂者得正，<a id="a-BU"></a>乱者得定，<a id="a-BV"></a>裸者得衣，<a id="a-BW"></a>饥渴者得饱满，<a id="a-BX"></a>病者得愈，<a id="a-BY"></a>形残者得具足。</p>
  <p id="aBZ">【论】问曰：<a id="a-Ba"></a>众生苦患有百千种，<a id="a-Bb"></a>若佛神力，<a id="a-Bc"></a>何以不遍令得解脱？</p>
  <p id="aBd">答曰：<a id="a-Be"></a>一切皆救，<a id="a-Bf"></a>今但略说粗者；<a id="a-Bg"></a>如种种结使，<a id="a-Bh"></a>略说为三毒。</p>
  <p id="aBi">问曰：<a id="a-Bj"></a>但言盲者得视则足，<a id="a-Bk"></a>何以故言生盲？</p>
  <p id="aBl">答曰：<a id="a-Bm"></a>生盲者，<a id="a-Bn"></a>先世重罪故；<a id="a-Bo"></a>重罪者，<a id="a-Bp"></a>犹尚能令得视，<a id="a-Bq"></a>何况轻者？</p>
  <p id="aBr">问曰：<a id="a-Bs"></a>云何先世重罪而令生盲？</p>
  <p id="aBt">答曰：<a id="a-Bu"></a>若破众生眼，<a id="a-Bv"></a>若出众生眼，<a id="a-Bw"></a>若破正见眼，<a id="a-Bx"></a>言无罪福，<a id="a-By"></a>是人死堕地狱，<a id="a-Bz"></a>罪毕为人，<a id="a-C0"></a>从生而盲。<a id="a-C1"></a>若复盗佛塔中火珠及诸灯明，<a id="a-C2"></a>若阿罗汉、<a id="a-C3"></a>辟支佛塔珠及灯明，<a id="a-C4"></a>若余福田中夺取光明，<a id="a-C5"></a>如是等种种先世业因缘故失眼。<a id="a-C6"></a>今世若病、<a id="a-C7"></a>若打故失眼，<a id="a-C8"></a>是今世因缘。</p>
  <p id="aC9">复次，<a id="a-CA"></a>九十六种眼病，<a id="a-CB"></a>阇那迦药王所不能治者，<a id="a-CC"></a>唯佛世尊能令得视。</p>
  <p id="aCD">复次，<a id="a-CE"></a>先令得视，<a id="a-CF"></a>复令得智慧眼。<a id="a-CG"></a>聋者得听，<a id="a-CH"></a>亦如是。</p>
  <p id="aCI">问曰：<a id="a-CJ"></a>若有生盲，<a id="a-CK"></a>何以不说生聋？</p>
  <p id="aCL">答曰：<a id="a-CM"></a>多有生盲，<a id="a-CN"></a>生聋者少，<a id="a-CO"></a>是故不说。</p>
  <p id="aCP">问曰：<a id="a-CQ"></a>以何因缘故聋？</p>
  <p id="aCR">答曰：<a id="a-CS"></a>聋者是先世因缘：<a id="a-CT"></a>师父教训，<a id="a-CU"></a>不受不行而反瞋恚，<a id="a-CV"></a>以是罪故聋。</p>
  <p id="aCW">复次，<a id="a-CX"></a>截众生耳，<a id="a-CY"></a>若破众生耳，<a id="a-CZ"></a>若盗佛塔、<a id="a-Ca"></a>僧塔、<a id="a-Cb"></a>诸善人福田中揵椎、<a id="a-Cc"></a>铃、<a id="a-Cd"></a>贝及鼓，<a id="a-Ce"></a>故得此罪。<a id="a-Cf"></a>如是等种种先世业因缘，<a id="a-Cg"></a>今世因缘若病、<a id="a-Ch"></a>若打，<a id="a-Ci"></a>如是等是今世因缘得聋。</p>
  <p id="aCj">问曰：<a id="a-Ck"></a>哑者不能言，<a id="a-Cl"></a>作何等罪故哑？</p>
  <p id="aCm">答曰：<a id="a-Cn"></a>先世截他舌，<a id="a-Co"></a>或塞其口，<a id="a-Cp"></a>或与恶药令不得语；<a id="a-Cq"></a>或闻师教、<a id="a-Cr"></a>父母教敕，<a id="a-Cs"></a>断其语，<a id="a-Ct"></a>非其教；<a id="a-Cu"></a>或作恶邪人，<a id="a-Cv"></a>不信罪福破正语；<a id="a-Cw"></a>受地狱罪出，<a id="a-Cx"></a>生世为人，<a id="a-Cy"></a>哑不能言。<a id="a-Cz"></a>如是种种因缘故哑。</p>
  <p id="aD0">问曰：<a id="a-D1"></a>狂者得正，<a id="a-D2"></a>云何为狂？</p>
  <p id="aD3">答曰：<a id="a-D4"></a>先世作罪，<a id="a-D5"></a>破他坐禅，<a id="a-D6"></a>破坐禅舍，<a id="a-D7"></a>以诸咒术咒人令瞋斗诤淫欲；<a id="a-D8"></a>今世诸结使厚重。<a id="a-D9"></a>如婆罗门失其稻田，<a id="a-DA"></a>其妇复死，<a id="a-DB"></a>即时狂发，<a id="a-DC"></a>裸形而走。<a id="a-DD"></a>又如翅舍伽憍昙比丘尼，<a id="a-DE"></a>本白衣时，<a id="a-DF"></a>七子皆死，<a id="a-DG"></a>大忧愁故，<a id="a-DH"></a>失心发狂。<a id="a-DI"></a>有人大瞋不能自制，<a id="a-DJ"></a>成大痴狂；<a id="a-DK"></a>有愚痴人恶邪故，<a id="a-DL"></a>以灰涂身，<a id="a-DM"></a>拔发裸形，<a id="a-DN"></a>狂痴食粪；<a id="a-DO"></a>有人若风病、<a id="a-DP"></a>若热病，<a id="a-DQ"></a>病重成狂；<a id="a-DR"></a>有人恶鬼所著；<a id="a-DS"></a>或有人痴，<a id="a-DT"></a>饮雨水而狂。<a id="a-DU"></a>如是失心，<a id="a-DV"></a>如是种种名为狂。<a id="a-DW"></a>得见佛故，<a id="a-DX"></a>狂即得正。</p>
  <p id="aDY">问曰：<a id="a-DZ"></a>乱者得定，<a id="a-Da"></a>狂则是乱，<a id="a-Db"></a>以何事别？</p>
  <p id="aDc">答曰：<a id="a-Dd"></a>有人不狂而心多散乱，<a id="a-De"></a>志如猕猴，<a id="a-Df"></a>不能专住，<a id="a-Dg"></a>是名乱心。<a id="a-Dh"></a>复有遽务怱怱，<a id="a-Di"></a>心著众事，<a id="a-Dj"></a>则失心力，<a id="a-Dk"></a>不堪受道。</p>
  <p id="aDl">问曰：<a id="a-Dm"></a>乱心有何因缘？</p>
  <p id="aDn">答曰：<a id="a-Do"></a>善心转薄，<a id="a-Dp"></a>随逐不善，<a id="a-Dq"></a>是名心乱。</p>
  <p id="aDr">复次，<a id="a-Ds"></a>是人不观无常，<a id="a-Dt"></a>不观死相，<a id="a-Du"></a>不观世空；<a id="a-Dv"></a>爱著寿命，<a id="a-Dw"></a>计念事务，<a id="a-Dx"></a>种种驰散，<a id="a-Dy"></a>是故心乱。</p>
  <p id="aDz">复次，<a id="a-E0"></a>不得佛法中内乐，<a id="a-E1"></a>外求乐事，<a id="a-E2"></a>随逐乐因，<a id="a-E3"></a>是故心乱。<a id="a-E4"></a>如是乱人得见佛故，<a id="a-E5"></a>其心得定。</p>
  <p id="aE6">问曰：<a id="a-E7"></a>先言狂者得正，<a id="a-E8"></a>今言裸者得衣。<a id="a-E9"></a>除狂，<a id="a-EA"></a>云何更有裸？</p>
  <p id="aEB">答曰：<a id="a-EC"></a>狂有二种：<a id="a-ED"></a>一者、<a id="a-EE"></a>人皆知狂；<a id="a-EF"></a>二者、<a id="a-EG"></a>恶邪故自裸，<a id="a-EH"></a>人不知狂。<a id="a-EI"></a>如说：<a id="a-EJ"></a>南天竺国中有法师，<a id="a-EK"></a>高座说五戒义，<a id="a-EL"></a>是众中多有外道来听。<a id="a-EM"></a>是时国王难曰：<a id="a-EN"></a>“若如所说，<a id="a-EO"></a>有人施酒及自饮酒，<a id="a-EP"></a>得狂愚报，<a id="a-EQ"></a>当今世人应狂者多，<a id="a-ER"></a>正者少。<a id="a-ES"></a>而今狂者更少，<a id="a-ET"></a>不狂者多，<a id="a-EU"></a>何以故尔？<a id="a-EV"></a>”是时，<a id="a-EW"></a>诸外道辈言：<a id="a-EX"></a>“善哉！<a id="a-EY"></a>斯难甚深！<a id="a-EZ"></a>是秃高座，<a id="a-Ea"></a>必不能答，<a id="a-Eb"></a>以王利智故。<a id="a-Ec"></a>”是时，<a id="a-Ed"></a>法师以指指诸外道，<a id="a-Ee"></a>而更说余事，<a id="a-Ef"></a>王时即解。<a id="a-Eg"></a>诸外道语王言：<a id="a-Eh"></a>“王难甚深！<a id="a-Ei"></a>是不知答，<a id="a-Ej"></a>耻所不知，<a id="a-Ek"></a>而但举指更说余事？<a id="a-El"></a>”王语外道：<a id="a-Em"></a>“高座法师指答已讫，<a id="a-En"></a>将护汝故，<a id="a-Eo"></a>不以言说。<a id="a-Ep"></a>向者指汝，<a id="a-Eq"></a>言汝等是狂，<a id="a-Er"></a>狂不少也。<a id="a-Es"></a>汝等以灰涂身，<a id="a-Et"></a>裸形无耻，<a id="a-Eu"></a>以人髑髅盛粪而食，<a id="a-Ev"></a>拔头发，<a id="a-Ew"></a>卧刺上，<a id="a-Ex"></a>倒悬熏鼻，<a id="a-Ey"></a>冬则入水，<a id="a-Ez"></a>夏则火炙。<a id="a-F0"></a>如是种种所行非道，<a id="a-F1"></a>皆是狂相。<a id="a-F2"></a>复次，<a id="a-F3"></a>汝等法以卖肉、<a id="a-F4"></a>卖盐，<a id="a-F5"></a>即时失婆罗门法；<a id="a-F6"></a>于天祠中得牛布施，<a id="a-F7"></a>即时卖之，<a id="a-F8"></a>自言得法。<a id="a-F9"></a>牛则是肉，<a id="a-FA"></a>是诳惑人，<a id="a-FB"></a>岂非失耶？<a id="a-FC"></a>又言入吉河水中，<a id="a-FD"></a>罪垢皆除，<a id="a-FE"></a>是为罪福无因无缘。<a id="a-FF"></a>卖肉、<a id="a-FG"></a>卖盐此有何罪？<a id="a-FH"></a>入吉河水中言能除罪，<a id="a-FI"></a>若能除罪，<a id="a-FJ"></a>亦能除福，<a id="a-FK"></a>谁有吉者？<a id="a-FL"></a>如此诸事，<a id="a-FM"></a>无因无缘，<a id="a-FN"></a>强为因缘，<a id="a-FO"></a>是则为狂。<a id="a-FP"></a>如是种种狂相，<a id="a-FQ"></a>皆是汝等。<a id="a-FR"></a>法师将护汝故，<a id="a-FS"></a>指而不说。<a id="a-FT"></a>”是名为裸形狂。</p>
  <p id="aFU">复次，<a id="a-FV"></a>有人贫穷无衣，<a id="a-FW"></a>或弊衣褴褛，<a id="a-FX"></a>以佛力故，<a id="a-FY"></a>令其得衣。</p>
  <p id="aFZ">问曰：<a id="a-Fa"></a>饥者得饱，<a id="a-Fb"></a>渴者得饮，<a id="a-Fc"></a>云何饥渴？</p>
  <p id="aFd">答曰：<a id="a-Fe"></a>福德薄故，<a id="a-Ff"></a>先世无因，<a id="a-Fg"></a>今世无缘，<a id="a-Fh"></a>是故饥渴。</p>
  <p id="aFi">复次，<a id="a-Fj"></a>是人先世夺佛、<a id="a-Fk"></a>阿罗汉、<a id="a-Fl"></a>辟支佛食，<a id="a-Fm"></a>及父母所亲食；<a id="a-Fn"></a>虽值佛世，<a id="a-Fo"></a>犹故饥渴，<a id="a-Fp"></a>以罪重故。</p>
  <p id="aFq">问曰：<a id="a-Fr"></a>今有恶世生人得好饮食，<a id="a-Fs"></a>值佛世生而更饥渴。<a id="a-Ft"></a>若罪人不应生值佛世，<a id="a-Fu"></a>若福人不应生恶世，<a id="a-Fv"></a>何以故尔？</p>
  <p id="aFw">答曰：<a id="a-Fx"></a>业报因缘，<a id="a-Fy"></a>各各不同。<a id="a-Fz"></a>或有人有见佛因缘，<a id="a-G0"></a>无饮食因缘；<a id="a-G1"></a>或有饮食因缘，<a id="a-G2"></a>无见佛因缘。<a id="a-G3"></a>譬如黑蛇而抱摩尼珠卧，<a id="a-G4"></a>有阿罗汉人乞食不得。<a id="a-G5"></a>又如迦葉佛时，<a id="a-G6"></a>有兄弟二人出家求道；<a id="a-G7"></a>一人持戒、<a id="a-G8"></a>诵经、<a id="a-G9"></a>坐禅；<a id="a-GA"></a>一人广求檀越，<a id="a-GB"></a>修诸福业。<a id="a-GC"></a>至释迦文佛出世，<a id="a-GD"></a>一人生长者家；<a id="a-GE"></a>一人作大白象，<a id="a-GF"></a>力能破贼。<a id="a-GG"></a>长者子出家学道，<a id="a-GH"></a>得六神通阿罗汉，<a id="a-GI"></a>而以薄福，<a id="a-GJ"></a>乞食难得。<a id="a-GK"></a>他日持钵入城乞食，<a id="a-GL"></a>遍不能得；<a id="a-GM"></a>到白象厩，<a id="a-GN"></a>见王供象种种丰足，<a id="a-GO"></a>语此象言：<a id="a-GP"></a>“我之与汝，<a id="a-GQ"></a>俱有罪过。<a id="a-GR"></a>”象即感结，<a id="a-GS"></a>三日不食。<a id="a-GT"></a>守象人怖，<a id="a-GU"></a>求觅道人，<a id="a-GV"></a>见而问言：<a id="a-GW"></a>“汝作何咒，<a id="a-GX"></a>令王白象病不能食？<a id="a-GY"></a>”答言：<a id="a-GZ"></a>“此象是我先身时弟，<a id="a-Ga"></a>共于迦葉佛时出家学道。<a id="a-Gb"></a>我但持戒、<a id="a-Gc"></a>诵经、<a id="a-Gd"></a>坐禅，<a id="a-Ge"></a>不行布施；<a id="a-Gf"></a>弟但广求檀越作诸布施，<a id="a-Gg"></a>不持戒，<a id="a-Gh"></a>不学问。<a id="a-Gi"></a>以其不持戒、<a id="a-Gj"></a>诵经、<a id="a-Gk"></a>坐禅故，<a id="a-Gl"></a>今作此象；<a id="a-Gm"></a>大修布施故，<a id="a-Gn"></a>饮食备具，<a id="a-Go"></a>种种丰足。<a id="a-Gp"></a>我但行道，<a id="a-Gq"></a>不修布施故，<a id="a-Gr"></a>今虽得道，<a id="a-Gs"></a>乞食不能得。<a id="a-Gt"></a>”以是事故，<a id="a-Gu"></a>因缘不同，<a id="a-Gv"></a>虽值佛世，<a id="a-Gw"></a>犹故饥渴。</p>
  <p id="aGx">问曰：<a id="a-Gy"></a>此诸众生云何饱满？</p>
  <p id="aGz">答曰：<a id="a-H0"></a>有人言：<a id="a-H1"></a>“佛以神力变作食，<a id="a-H2"></a>令得饱满。<a id="a-H3"></a>”复有人言：<a id="a-H4"></a>“佛光触身，<a id="a-H5"></a>令不饥渴。<a id="a-H6"></a>譬如如意摩尼珠，<a id="a-H7"></a>有人心念，<a id="a-H8"></a>则不饥渴，<a id="a-H9"></a>何况值佛！<a id="a-HA"></a>”</p>
  <p id="aHB">病者得愈，<a id="a-HC"></a>病有二种：<a id="a-HD"></a>先世行业报故，<a id="a-HE"></a>得种种病；<a id="a-HF"></a>今世冷热风发故，<a id="a-HG"></a>亦得种种病。<a id="a-HH"></a>今世病有二种：<a id="a-HI"></a>一者、<a id="a-HJ"></a>内病，<a id="a-HK"></a>五脏不调，<a id="a-HL"></a>结坚宿疾；<a id="a-HM"></a>二者、<a id="a-HN"></a>外病，<a id="a-HO"></a>奔车逸马，<a id="a-HP"></a>堆压坠落，<a id="a-HQ"></a>兵刃刀仗，<a id="a-HR"></a>种种诸病。</p>
  <p id="aHS">问曰：<a id="a-HT"></a>以何因缘得病？</p>
  <p id="aHU">答曰：<a id="a-HV"></a>先世好行鞭杖、<a id="a-HW"></a>拷掠、<a id="a-HX"></a>闭系，<a id="a-HY"></a>种种恼故，<a id="a-HZ"></a>今世得病。<a id="a-Ha"></a>现世病，<a id="a-Hb"></a>不知将身，<a id="a-Hc"></a>饮食不节，<a id="a-Hd"></a>卧起无常，<a id="a-He"></a>以是事故，<a id="a-Hf"></a>得种种诸病。<a id="a-Hg"></a>如是有四百四病，<a id="a-Hh"></a>以佛神力故，<a id="a-Hi"></a>令病者得愈。<a id="a-Hj"></a>如说：<a id="a-Hk"></a>佛在舍婆提国，<a id="a-Hl"></a>有一居士请佛及僧于舍饭食，<a id="a-Hm"></a>佛住精舍迎食。<a id="a-Hn"></a>有五因缘：<a id="a-Ho"></a>一者、<a id="a-Hp"></a>欲入定，<a id="a-Hq"></a>二者、<a id="a-Hr"></a>欲为诸天说法，<a id="a-Hs"></a>三者、<a id="a-Ht"></a>欲游行观诸比丘房，<a id="a-Hu"></a>四者、<a id="a-Hv"></a>看诸病比丘，<a id="a-Hw"></a>五者、<a id="a-Hx"></a>若未结戒欲为诸比丘结戒。<a id="a-Hy"></a>是时佛持户排，<a id="a-Hz"></a>入诸比丘房，<a id="a-I0"></a>见一比丘病苦，<a id="a-I1"></a>无人瞻视，<a id="a-I2"></a>卧大小便，<a id="a-I3"></a>不能起居。<a id="a-I4"></a>佛问比丘：<a id="a-I5"></a>“汝何所苦？<a id="a-I6"></a>独无人看？<a id="a-I7"></a>”比丘答言：<a id="a-I8"></a>“大德，<a id="a-I9"></a>我性懒，<a id="a-IA"></a>他人有病，<a id="a-IB"></a>初不看视，<a id="a-IC"></a>是故我病，<a id="a-ID"></a>他亦不看！<a id="a-IE"></a>”佛言：<a id="a-IF"></a>“善男子，<a id="a-IG"></a>我当看汝。<a id="a-IH"></a>”时释提婆那民盥水，<a id="a-II"></a>佛以手摩其身。<a id="a-IJ"></a>摩其身时，<a id="a-IK"></a>一切苦痛即皆除愈，<a id="a-IL"></a>身心安隐。<a id="a-IM"></a>是时，<a id="a-IN"></a>世尊安徐扶此病比丘起，<a id="a-IO"></a>将出房澡洗著衣，<a id="a-IP"></a>安徐将入，<a id="a-IQ"></a>更与敷蓐令坐。<a id="a-IR"></a>佛语病比丘：<a id="a-IS"></a>“汝久来不勤求未得事令得，<a id="a-IT"></a>未到事令到，<a id="a-IU"></a>未识事令识，<a id="a-IV"></a>受诸苦患，<a id="a-IW"></a>如是方当更有大苦痛！<a id="a-IX"></a>”比丘闻已，<a id="a-IY"></a>心自思念：<a id="a-IZ"></a>“佛恩无量，<a id="a-Ia"></a>神力无数，<a id="a-Ib"></a>以手摩我，<a id="a-Ic"></a>苦痛即除，<a id="a-Id"></a>身心快乐！<a id="a-Ie"></a>”以是故，<a id="a-If"></a>佛以神力令病者得愈，<a id="a-Ig"></a>形残者得具足。<a id="a-Ih"></a>云何名形残？<a id="a-Ii"></a>若有人先世破他身，<a id="a-Ij"></a>截其头，<a id="a-Ik"></a>斩其手足，<a id="a-Il"></a>破种种身分；<a id="a-Im"></a>或坏佛像，<a id="a-In"></a>毁佛像鼻，<a id="a-Io"></a>及诸贤圣形像；<a id="a-Ip"></a>或破父母形像。<a id="a-Iq"></a>以是罪故，<a id="a-Ir"></a>受形多不具足。</p>
  <p id="aIs">复次，<a id="a-It"></a>不善法报，<a id="a-Iu"></a>受身丑陋。<a id="a-Iv"></a>若今世被贼，<a id="a-Iw"></a>或被刑戮，<a id="a-Ix"></a>种种因缘，<a id="a-Iy"></a>以致残毁。<a id="a-Iz"></a>或风寒热病，<a id="a-J0"></a>身生恶疮，<a id="a-J1"></a>体分烂坏，<a id="a-J2"></a>是名形残！<a id="a-J3"></a>蒙佛大恩，<a id="a-J4"></a>皆得具足。<a id="a-J5"></a>譬如祇桓中奴，<a id="a-J6"></a>字犍抵，<a id="a-J7"></a>是波斯匿王兄子，<a id="a-J8"></a>端正勇健，<a id="a-J9"></a>心性和善。<a id="a-JA"></a>王大夫人见之心著，<a id="a-JB"></a>即微呼之，<a id="a-JC"></a>欲令从己。<a id="a-JD"></a>犍抵不从，<a id="a-JE"></a>夫人大怒，<a id="a-JF"></a>向王谗之，<a id="a-JG"></a>反状其罪。<a id="a-JH"></a>王闻，<a id="a-JI"></a>即节节解之，<a id="a-JJ"></a>弃于冢间；<a id="a-JK"></a>命未绝顷，<a id="a-JL"></a>其夜虎、<a id="a-JM"></a>狼、<a id="a-JN"></a>罗刹来欲食之。<a id="a-JO"></a>时佛到其边，<a id="a-JP"></a>光明照之，<a id="a-JQ"></a>身即平复，<a id="a-JR"></a>其心大喜，<a id="a-JS"></a>佛为说法，<a id="a-JT"></a>即得三道。<a id="a-JU"></a>佛牵其手将至祇桓。<a id="a-JV"></a>是人言：<a id="a-JW"></a>“我身已破已弃，<a id="a-JX"></a>佛续我身，<a id="a-JY"></a>今当尽此形寿，<a id="a-JZ"></a>以身布施佛及比丘僧。<a id="a-Ja"></a>”明日波斯匿王闻如是事，<a id="a-Jb"></a>来至祇桓，<a id="a-Jc"></a>语犍抵言：<a id="a-Jd"></a>“向汝悔过！<a id="a-Je"></a>汝实无罪，<a id="a-Jf"></a>枉相刑害，<a id="a-Jg"></a>今当与汝分国半治。<a id="a-Jh"></a>”犍抵言：<a id="a-Ji"></a>“我已厌矣，<a id="a-Jj"></a>王亦无罪！<a id="a-Jk"></a>我宿世殃咎，<a id="a-Jl"></a>罪报应尔！<a id="a-Jm"></a>我今以身施佛及僧，<a id="a-Jn"></a>不复还也。<a id="a-Jo"></a>”如是若有众生形残不具足者，<a id="a-Jp"></a>蒙佛光明即时平复。<a id="a-Jq"></a>是故言：<a id="a-Jr"></a>乃至形残皆得具足，<a id="a-Js"></a>蒙佛光明，<a id="a-Jt"></a>即时平复。</p>
  <p id="aJu">【经】一切众生皆得等心相视，<a id="a-Jv"></a>如父如母、<a id="a-Jw"></a>如兄如弟、<a id="a-Jx"></a>如姊如妹，<a id="a-Jy"></a>亦如亲亲及善知识。<a id="a-Jz"></a>是时，<a id="a-K0"></a>众生等行十善业道，<a id="a-K1"></a>净修梵行，<a id="a-K2"></a>无诸瑕秽，<a id="a-K3"></a>恬然快乐，<a id="a-K4"></a>譬如比丘入第三禅；<a id="a-K5"></a>皆得好慧，<a id="a-K6"></a>持戒自守，<a id="a-K7"></a>不娆众生。</p>
  <p id="aK8">【论】问曰：<a id="a-K9"></a>是诸众生未离欲，<a id="a-KA"></a>无禅定，<a id="a-KB"></a>不得四无量心，<a id="a-KC"></a>云何得等心？</p>
  <p id="aKD">答曰：<a id="a-KE"></a>是等，<a id="a-KF"></a>非禅中等，<a id="a-KG"></a>是于一切众生中无怨无恚。<a id="a-KH"></a>以此等故，<a id="a-KI"></a>善心相视。</p>
  <p id="aKJ">复次，<a id="a-KK"></a>等心者，<a id="a-KL"></a>经中有言。<a id="a-KM"></a>云何等心？<a id="a-KN"></a>相视如父如母，<a id="a-KO"></a>是名等心。</p>
  <p id="aKP">问曰：<a id="a-KQ"></a>视一切众生便是父母、<a id="a-KR"></a>兄弟、<a id="a-KS"></a>姊妹不？</p>
  <p id="aKT">答曰：<a id="a-KU"></a>不也。<a id="a-KV"></a>见老者如父母，<a id="a-KW"></a>长者如兄，<a id="a-KX"></a>少者如弟，<a id="a-KY"></a>姊妹亦尔。<a id="a-KZ"></a>等心力故，<a id="a-Ka"></a>皆如亲亲。</p>
  <p id="aKb">问曰：<a id="a-Kc"></a>云何非父母言父母？<a id="a-Kd"></a>乃至非亲亲言亲亲？<a id="a-Ke"></a>不堕妄语耶？</p>
  <p id="aKf">答曰：<a id="a-Kg"></a>一切众生无量世中，<a id="a-Kh"></a>无非父母、<a id="a-Ki"></a>兄弟、<a id="a-Kj"></a>姊妹、<a id="a-Kk"></a>亲亲者。</p>
  <p id="aKl">复次，<a id="a-Km"></a>实相法中，<a id="a-Kn"></a>无父母、<a id="a-Ko"></a>兄弟；<a id="a-Kp"></a>人著吾我，<a id="a-Kq"></a>颠倒计故，<a id="a-Kr"></a>名为父母、<a id="a-Ks"></a>兄弟。<a id="a-Kt"></a>今以善心力故，<a id="a-Ku"></a>相视如父如母，<a id="a-Kv"></a>非妄语也。</p>
  <p id="aKw">复次，<a id="a-Kx"></a>如人以义相亲，<a id="a-Ky"></a>非父事之为父，<a id="a-Kz"></a>非母事之为母，<a id="a-L0"></a>兄弟、<a id="a-L1"></a>儿子亦复如是。<a id="a-L2"></a>如人有子行恶，<a id="a-L3"></a>黜而弃之；<a id="a-L4"></a>他姓善行，<a id="a-L5"></a>养以为子，<a id="a-L6"></a>如是相视，<a id="a-L7"></a>则为等心。<a id="a-L8"></a>如说偈：</p>
  <p id="aL9"></p>
  <p id="aLA"></p>
  <p id="aLB"></p>
  <p id="aLC"></p>
  <p id="aLD"></p>
  <p id="aLE"></p>
  <p id="aLF"></p>
  <p id="aLG"></p>
  <p id="aLH"></p>
  <p id="aLI"></p>
  <p id="aLJ"></p>
  <p id="aLK"></p>
  <p id="aLL"></p>
  <p id="aLM"></p>
  <p id="aLN"></p>
  <p id="aLO"></p>
  <p id="aLP"></p>
  <p id="aLQ"></p>
  <p id="aLR"></p>
  <p id="aLS"></p>
  <p id="aLT"></p>
  <p id="aLU"></p>
  <p id="aLV"></p>
  <p id="aLW"></p>
  <p id="aLX"></p>
  <p id="aLY"></p>
  <p id="aLZ"></p>
  <p id="aLa"></p>
  <p id="aLb"></p>
  <p id="aLc"></p>
  <p id="aLd"></p>
  <p id="aLe"></p>
  <p id="aLf"></p>
  <p id="aLg"></p>
  <p id="aLh"></p>
  <p id="aLi"></p>
  <p id="aLj"></p>
  <p id="aLk"></p>
  <p id="aLl"></p>
  <p id="aLm"></p>
 </body>
</html>