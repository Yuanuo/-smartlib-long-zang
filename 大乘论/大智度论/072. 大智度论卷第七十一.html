<!doctype html>
<html id="z3IBVIHuM" data-ver="2645">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第七十一</h1>
  <h2 id="a2">释成办品第五十（经作大事起成办品）</h2>
  <p id="a3">【经】尔时，<a id="a-4"></a>须菩提白佛言：<a id="a-5"></a>“世尊，<a id="a-6"></a>是深般若波罗蜜，<a id="a-7"></a>为大事故起，<a id="a-8"></a>不可思议事故起，<a id="a-9"></a>不可称事故起，<a id="a-A"></a>无有量事故起。<a id="a-B"></a>世尊，<a id="a-C"></a>是深般若波罗蜜，<a id="a-D"></a>无等等事故起。<a id="a-E"></a>”</p>
  <p id="aF">佛告须菩提：<a id="a-G"></a>“如是，<a id="a-H"></a>如是。<a id="a-I"></a>深般若波罗蜜，<a id="a-J"></a>为大事故起，<a id="a-K"></a>乃至无等等事故起。<a id="a-L"></a>何以故？<a id="a-M"></a>般若波罗蜜中，<a id="a-N"></a>含受五波罗蜜；<a id="a-O"></a>般若波罗蜜中，<a id="a-P"></a>含受内空，<a id="a-Q"></a>乃至无法有法空；<a id="a-R"></a>含受四念处，<a id="a-S"></a>乃至八圣道分；<a id="a-T"></a>是深般若波罗蜜中，<a id="a-U"></a>含受佛十力，<a id="a-V"></a>乃至一切种智。<a id="a-W"></a>譬如灌顶王，<a id="a-X"></a>国土中尊。<a id="a-Y"></a>诸有官事，<a id="a-Z"></a>皆委大臣，<a id="a-a"></a>国王安乐无事。<a id="a-b"></a>如是，<a id="a-c"></a>须菩提，<a id="a-d"></a>所有声闻、<a id="a-e"></a>辟支佛法，<a id="a-f"></a>若菩萨法、<a id="a-g"></a>若佛法，<a id="a-h"></a>一切皆在般若波罗蜜中，<a id="a-i"></a>般若波罗蜜能成办其事。<a id="a-j"></a>以是故，<a id="a-k"></a>须菩提，<a id="a-l"></a>般若波罗蜜为大事故起，<a id="a-m"></a>乃至无等等事故起。</p>
  <p id="an">“复次，<a id="a-o"></a>须菩提，<a id="a-p"></a>是般若波罗蜜，<a id="a-q"></a>不取色，<a id="a-r"></a>不著色故，<a id="a-s"></a>能成办；<a id="a-t"></a>受、<a id="a-u"></a>想、<a id="a-v"></a>行、<a id="a-w"></a>识不取、<a id="a-x"></a>不著故，<a id="a-y"></a>能成办；<a id="a-z"></a>乃至一切种智不取、<a id="a-10"></a>不著故，<a id="a-11"></a>能成办。<a id="a-12"></a>须陀洹果乃至阿罗汉果，<a id="a-13"></a>辟支佛道乃至阿耨多罗三藐三菩提，<a id="a-14"></a>不取、<a id="a-15"></a>不著故，<a id="a-16"></a>能成办。<a id="a-17"></a>”</p>
  <p id="a18">须菩提白佛言：<a id="a-19"></a>“云何色不取、<a id="a-1A"></a>不著故，<a id="a-1B"></a>般若波罗蜜能成办？<a id="a-1C"></a>云何受、<a id="a-1D"></a>想、<a id="a-1E"></a>行、<a id="a-1F"></a>识，<a id="a-1G"></a>乃至阿耨多罗三藐三菩提，<a id="a-1H"></a>不取、<a id="a-1I"></a>不著故，<a id="a-1J"></a>般若波罗蜜能成办？<a id="a-1K"></a>”</p>
  <p id="a1L">佛告须菩提：<a id="a-1M"></a>“于汝意云何？<a id="a-1N"></a>颇见是色可取、<a id="a-1O"></a>可著不？<a id="a-1P"></a>”</p>
  <p id="a1Q">须菩提言：<a id="a-1R"></a>“不也，<a id="a-1S"></a>世尊。<a id="a-1T"></a>”</p>
  <p id="a1U">“须菩提，<a id="a-1V"></a>于汝意云何？<a id="a-1W"></a>颇见受、<a id="a-1X"></a>想、<a id="a-1Y"></a>行、<a id="a-1Z"></a>识，<a id="a-1a"></a>乃至阿耨多罗三藐三菩提，<a id="a-1b"></a>可取、<a id="a-1c"></a>可著不？<a id="a-1d"></a>”</p>
  <p id="a1e">须菩提言：<a id="a-1f"></a>“不也，<a id="a-1g"></a>世尊。<a id="a-1h"></a>”</p>
  <p id="a1i">佛言：<a id="a-1j"></a>“善哉！<a id="a-1k"></a>善哉！<a id="a-1l"></a>须菩提，<a id="a-1m"></a>我亦不见是色可取、<a id="a-1n"></a>可著；<a id="a-1o"></a>不见故不取，<a id="a-1p"></a>不取故不著；<a id="a-1q"></a>我亦不见受、<a id="a-1r"></a>想、<a id="a-1s"></a>行、<a id="a-1t"></a>识，<a id="a-1u"></a>乃至阿耨多罗三藐三菩提，<a id="a-1v"></a>及一切种智可取、<a id="a-1w"></a>可著；<a id="a-1x"></a>不见故不取，<a id="a-1y"></a>不取故不著。<a id="a-1z"></a>须菩提，<a id="a-20"></a>我亦不见佛法、<a id="a-21"></a>如来法、<a id="a-22"></a>自然人法、<a id="a-23"></a>一切智人法可取、<a id="a-24"></a>可著；<a id="a-25"></a>不见故不取，<a id="a-26"></a>不取故不著。<a id="a-27"></a>以是故，<a id="a-28"></a>须菩提，<a id="a-29"></a>诸菩萨摩诃萨，<a id="a-2A"></a>色亦不应取，<a id="a-2B"></a>亦不应著；<a id="a-2C"></a>受、<a id="a-2D"></a>想、<a id="a-2E"></a>行、<a id="a-2F"></a>识，<a id="a-2G"></a>乃至佛法、<a id="a-2H"></a>如来法、<a id="a-2I"></a>自然人法、<a id="a-2J"></a>一切智人法，<a id="a-2K"></a>亦不应取，<a id="a-2L"></a>亦不应著。<a id="a-2M"></a>”</p>
  <p id="a2N">尔时，<a id="a-2O"></a>欲、<a id="a-2P"></a>色界诸天子白佛言：<a id="a-2Q"></a>“世尊，<a id="a-2R"></a>是般若波罗蜜，<a id="a-2S"></a>甚深难见难解，<a id="a-2T"></a>不可思惟比类知，<a id="a-2U"></a>微妙善巧智慧寂灭者可知。<a id="a-2V"></a>能信是般若波罗蜜者，<a id="a-2W"></a>当知是菩萨多供养佛，<a id="a-2X"></a>多种善根，<a id="a-2Y"></a>与善知识相随，<a id="a-2Z"></a>能信解深般若波罗蜜。<a id="a-2a"></a>世尊，<a id="a-2b"></a>若三千大千世界中所有众生，<a id="a-2c"></a>皆作信行、<a id="a-2d"></a>法行人、<a id="a-2e"></a>八人，<a id="a-2f"></a>须陀洹、<a id="a-2g"></a>斯陀含、<a id="a-2h"></a>阿那含、<a id="a-2i"></a>阿罗汉、<a id="a-2j"></a>辟支佛，<a id="a-2k"></a>若智、<a id="a-2l"></a>若断，<a id="a-2m"></a>不如是菩萨一日行深般若波罗蜜，<a id="a-2n"></a>忍、<a id="a-2o"></a>欲思惟筹量。<a id="a-2p"></a>何以故？<a id="a-2q"></a>是信行、<a id="a-2r"></a>法行人、<a id="a-2s"></a>八人，<a id="a-2t"></a>须陀洹、<a id="a-2u"></a>斯陀含、<a id="a-2v"></a>阿那含、<a id="a-2w"></a>阿罗汉、<a id="a-2x"></a>辟支佛，<a id="a-2y"></a>若智、<a id="a-2z"></a>若断，<a id="a-30"></a>即是菩萨摩诃萨无生法忍。<a id="a-31"></a>”</p>
  <p id="a32">佛告欲、<a id="a-33"></a>色界诸天子：<a id="a-34"></a>“如是，<a id="a-35"></a>如是。<a id="a-36"></a>诸天子，<a id="a-37"></a>若信行、<a id="a-38"></a>法行人、<a id="a-39"></a>八人，<a id="a-3A"></a>须陀洹乃至阿罗汉、<a id="a-3B"></a>辟支佛，<a id="a-3C"></a>即是菩萨摩诃萨无生法忍。<a id="a-3D"></a>诸天子，<a id="a-3E"></a>若善男子、<a id="a-3F"></a>善女人，<a id="a-3G"></a>闻是深般若波罗蜜，<a id="a-3H"></a>书、<a id="a-3I"></a>受持，<a id="a-3J"></a>读诵、<a id="a-3K"></a>说、<a id="a-3L"></a>正忆念，<a id="a-3M"></a>是善男子、<a id="a-3N"></a>善女人，<a id="a-3O"></a>疾得涅槃；<a id="a-3P"></a>胜求声闻、<a id="a-3Q"></a>辟支佛乘善男子、<a id="a-3R"></a>善女人，<a id="a-3S"></a>远离深般若波罗蜜，<a id="a-3T"></a>行余经，<a id="a-3U"></a>若一劫，<a id="a-3V"></a>若减一劫。<a id="a-3W"></a>何以故？<a id="a-3X"></a>是深般若波罗蜜中，<a id="a-3Y"></a>广说上妙法，<a id="a-3Z"></a>是信行、<a id="a-3a"></a>法行人、<a id="a-3b"></a>八人，<a id="a-3c"></a>须陀洹、<a id="a-3d"></a>斯陀含、<a id="a-3e"></a>阿那含、<a id="a-3f"></a>阿罗汉、<a id="a-3g"></a>辟支佛所应学；<a id="a-3h"></a>菩萨摩诃萨亦所应学，<a id="a-3i"></a>学已得阿耨多罗三藐三菩提。<a id="a-3j"></a>”</p>
  <p id="a3k">是时，<a id="a-3l"></a>欲、<a id="a-3m"></a>色界诸天子俱发声言：<a id="a-3n"></a>“世尊，<a id="a-3o"></a>是深般若波罗蜜，<a id="a-3p"></a>名摩诃波罗蜜！<a id="a-3q"></a>世尊，<a id="a-3r"></a>是般若波罗蜜，<a id="a-3s"></a>名不可思议、<a id="a-3t"></a>不可称、<a id="a-3u"></a>无有量、<a id="a-3v"></a>无等等波罗蜜！<a id="a-3w"></a>信行、<a id="a-3x"></a>法行人、<a id="a-3y"></a>八人，<a id="a-3z"></a>学是深般若波罗蜜，<a id="a-40"></a>得成就须陀洹、<a id="a-41"></a>斯陀含、<a id="a-42"></a>阿那含、<a id="a-43"></a>阿罗汉、<a id="a-44"></a>辟支佛；<a id="a-45"></a>学是深般若波罗蜜，<a id="a-46"></a>得成菩萨摩诃萨；<a id="a-47"></a>是深般若波罗蜜中学，<a id="a-48"></a>得阿耨多罗三藐三菩提。<a id="a-49"></a>是深般若波罗蜜，<a id="a-4A"></a>亦不增，<a id="a-4B"></a>亦不减。<a id="a-4C"></a>”是时诸欲、<a id="a-4D"></a>色界天子，<a id="a-4E"></a>顶礼佛足，<a id="a-4F"></a>绕佛而去。<a id="a-4G"></a>去是不远，<a id="a-4H"></a>忽然不现，<a id="a-4I"></a>各还本处。</p>
  <p id="a4J">须菩提白佛言：<a id="a-4K"></a>“世尊，<a id="a-4L"></a>若菩萨摩诃萨，<a id="a-4M"></a>闻是般若波罗蜜，<a id="a-4N"></a>即时信解者，<a id="a-4O"></a>从何处终，<a id="a-4P"></a>来生是间？<a id="a-4Q"></a>”</p>
  <p id="a4R">佛告须菩提：<a id="a-4S"></a>“若菩萨摩诃萨，<a id="a-4T"></a>闻是深般若波罗蜜，<a id="a-4U"></a>即时信解，<a id="a-4V"></a>不没、<a id="a-4W"></a>不怯，<a id="a-4X"></a>不难、<a id="a-4Y"></a>不疑、<a id="a-4Z"></a>不悔，<a id="a-4a"></a>欢喜乐听；<a id="a-4b"></a>听已忆念，<a id="a-4c"></a>终不远离是深般若波罗蜜；<a id="a-4d"></a>若行、<a id="a-4e"></a>若住、<a id="a-4f"></a>若坐、<a id="a-4g"></a>若卧，<a id="a-4h"></a>终不废忘，<a id="a-4i"></a>常随法师。<a id="a-4j"></a>譬如新生犊子，<a id="a-4k"></a>不离其母；<a id="a-4l"></a>菩萨摩诃萨亦如是，<a id="a-4m"></a>为闻深般若波罗蜜故，<a id="a-4n"></a>终不远离法师，<a id="a-4o"></a>乃至得是深般若波罗蜜，<a id="a-4p"></a>口诵心解，<a id="a-4q"></a>正见通达。<a id="a-4r"></a>须菩提，<a id="a-4s"></a>当知是菩萨从人道中终，<a id="a-4t"></a>还生是间人中。<a id="a-4u"></a>何以故？<a id="a-4v"></a>是求佛道者，<a id="a-4w"></a>前世时闻深般若波罗蜜，<a id="a-4x"></a>书受、<a id="a-4y"></a>恭敬，<a id="a-4z"></a>尊重、<a id="a-50"></a>赞叹，<a id="a-51"></a>华香乃至幡盖供养。<a id="a-52"></a>以是因缘故，<a id="a-53"></a>人中命终，<a id="a-54"></a>还生人中，<a id="a-55"></a>闻是深般若波罗蜜，<a id="a-56"></a>即时信解。<a id="a-57"></a>”</p>
  <p id="a58">须菩提白佛言：<a id="a-59"></a>“世尊，<a id="a-5A"></a>颇有菩萨摩诃萨，<a id="a-5B"></a>如是功德成就，<a id="a-5C"></a>他方世界供养诸佛，<a id="a-5D"></a>于彼命终来生是间，<a id="a-5E"></a>闻深般若波罗蜜，<a id="a-5F"></a>即时信解，<a id="a-5G"></a>书持、<a id="a-5H"></a>读诵，<a id="a-5I"></a>正忆念，<a id="a-5J"></a>有是者不？<a id="a-5K"></a>”</p>
  <p id="a5L">佛言：<a id="a-5M"></a>“有！<a id="a-5N"></a>菩萨如是功德成就，<a id="a-5O"></a>他方世界供养诸佛，<a id="a-5P"></a>于彼命终，<a id="a-5Q"></a>来生是间，<a id="a-5R"></a>闻是深般若波罗蜜，<a id="a-5S"></a>即时信解，<a id="a-5T"></a>书持、<a id="a-5U"></a>读诵、<a id="a-5V"></a>正忆念。<a id="a-5W"></a>何以故？<a id="a-5X"></a>是菩萨摩诃萨从他方诸佛所，<a id="a-5Y"></a>闻是深般若波罗蜜，<a id="a-5Z"></a>信解、<a id="a-5a"></a>书持，<a id="a-5b"></a>读诵、<a id="a-5c"></a>说、<a id="a-5d"></a>正忆念，<a id="a-5e"></a>于彼间终，<a id="a-5f"></a>来生此间，<a id="a-5g"></a>当知是人是先世功德成就。</p>
  <p id="a5h">“复次，<a id="a-5i"></a>须菩提，<a id="a-5j"></a>有菩萨从弥勒菩萨摩诃萨，<a id="a-5k"></a>闻是深般若波罗蜜，<a id="a-5l"></a>以是善根因缘故，<a id="a-5m"></a>来生此间。<a id="a-5n"></a>须菩提，<a id="a-5o"></a>复有菩萨摩诃萨，<a id="a-5p"></a>前世时虽闻深般若波罗蜜，<a id="a-5q"></a>不问中事，<a id="a-5r"></a>来生人中，<a id="a-5s"></a>闻是深般若波罗蜜，<a id="a-5t"></a>心有疑悔难悟。<a id="a-5u"></a>须菩提，<a id="a-5v"></a>如是菩萨，<a id="a-5w"></a>当知先世虽闻是深般若波罗蜜，<a id="a-5x"></a>不问故今续生疑悔难悟。<a id="a-5y"></a>须菩提，<a id="a-5z"></a>若菩萨先世虽闻禅波罗蜜，<a id="a-60"></a>不问中事，<a id="a-61"></a>今世闻般若波罗蜜时，<a id="a-62"></a>不问故续生疑悔。<a id="a-63"></a>须菩提，<a id="a-64"></a>若菩萨先世虽闻毗梨耶波罗蜜，<a id="a-65"></a>不问中事，<a id="a-66"></a>今世闻般若波罗蜜，<a id="a-67"></a>不问故续复疑悔。<a id="a-68"></a>须菩提，<a id="a-69"></a>若菩萨先世虽闻羼提波罗蜜，<a id="a-6A"></a>不问中事，<a id="a-6B"></a>今世闻般若波罗蜜，<a id="a-6C"></a>不问故续复疑悔。<a id="a-6D"></a>须菩提，<a id="a-6E"></a>若菩萨先世虽闻尸罗波罗蜜，<a id="a-6F"></a>不问中事，<a id="a-6G"></a>今世闻般若波罗蜜，<a id="a-6H"></a>不问故续复疑悔。<a id="a-6I"></a>须菩提，<a id="a-6J"></a>若菩萨先世虽闻檀波罗蜜，<a id="a-6K"></a>不问中事，<a id="a-6L"></a>今世闻般若波罗蜜，<a id="a-6M"></a>不问故续复疑悔。</p>
  <p id="a6N">“复次，<a id="a-6O"></a>须菩提，<a id="a-6P"></a>菩萨摩诃萨，<a id="a-6Q"></a>先世虽闻内空、<a id="a-6R"></a>外空、<a id="a-6S"></a>内外空，<a id="a-6T"></a>乃至无法空、<a id="a-6U"></a>有法空，<a id="a-6V"></a>不问中事，<a id="a-6W"></a>来生人中，<a id="a-6X"></a>闻是深般若波罗蜜，<a id="a-6Y"></a>不问故续复疑悔难悟。</p>
  <p id="a6Z">“复次，<a id="a-6a"></a>须菩提，<a id="a-6b"></a>菩萨摩诃萨，<a id="a-6c"></a>先世虽闻四念处，<a id="a-6d"></a>乃至八圣道分，<a id="a-6e"></a>四禅、<a id="a-6f"></a>四无量心、<a id="a-6g"></a>四无色定、<a id="a-6h"></a>五神通，<a id="a-6i"></a>佛十力乃至一切种智，<a id="a-6j"></a>不问中事，<a id="a-6k"></a>来生人中，<a id="a-6l"></a>闻是深般若波罗蜜，<a id="a-6m"></a>不问故续复疑悔难悟。</p>
  <p id="a6n">“复次，<a id="a-6o"></a>须菩提，<a id="a-6p"></a>菩萨摩诃萨，<a id="a-6q"></a>先世闻深般若波罗蜜，<a id="a-6r"></a>问中事而不行。<a id="a-6s"></a>舍身生时，<a id="a-6t"></a>闻是深般若波罗蜜，<a id="a-6u"></a>若一日、<a id="a-6v"></a>二日、<a id="a-6w"></a>三日、<a id="a-6x"></a>四日、<a id="a-6y"></a>五日者，<a id="a-6z"></a>其心坚固，<a id="a-70"></a>无能坏者；<a id="a-71"></a>若离所闻时便退失。<a id="a-72"></a>何以故？<a id="a-73"></a>先世闻是深般若波罗蜜时，<a id="a-74"></a>虽问中事，<a id="a-75"></a>不如说行。<a id="a-76"></a>是人或时欲闻，<a id="a-77"></a>或时不欲闻，<a id="a-78"></a>心轻不固，<a id="a-79"></a>志乱不定；<a id="a-7A"></a>譬如轻毛，<a id="a-7B"></a>随风东西。<a id="a-7C"></a>须菩提，<a id="a-7D"></a>当知是菩萨发意不久，<a id="a-7E"></a>不与善知识相随，<a id="a-7F"></a>不多供养诸佛；<a id="a-7G"></a>先世不书是深般若波罗蜜，<a id="a-7H"></a>不读、<a id="a-7I"></a>不诵，<a id="a-7J"></a>不正忆念，<a id="a-7K"></a>不学般若波罗蜜，<a id="a-7L"></a>不学禅波罗蜜，<a id="a-7M"></a>不学毗梨耶波罗蜜，<a id="a-7N"></a>不学羼提波罗蜜，<a id="a-7O"></a>不学尸罗波罗蜜，<a id="a-7P"></a>不学檀波罗蜜，<a id="a-7Q"></a>不学内空乃至无法有法空，<a id="a-7R"></a>不学四念处乃至八圣道分，<a id="a-7S"></a>不学四禅、<a id="a-7T"></a>四无量心、<a id="a-7U"></a>五神通，<a id="a-7V"></a>佛十力乃至不学一切种智。<a id="a-7W"></a>如是，<a id="a-7X"></a>须菩提，<a id="a-7Y"></a>当知是菩萨摩诃萨，<a id="a-7Z"></a>新发大乘意，<a id="a-7a"></a>少信少乐故，<a id="a-7b"></a>不能书是深般若波罗蜜，<a id="a-7c"></a>不能受持、<a id="a-7d"></a>读诵、<a id="a-7e"></a>说、<a id="a-7f"></a>正忆念。<a id="a-7g"></a>须菩提，<a id="a-7h"></a>若求佛道善男子、<a id="a-7i"></a>善女人，<a id="a-7j"></a>不书是深般若波罗蜜，<a id="a-7k"></a>不受持、<a id="a-7l"></a>读诵，<a id="a-7m"></a>不说，<a id="a-7n"></a>不正忆念，<a id="a-7o"></a>亦不为深般若波罗蜜所护，<a id="a-7p"></a>乃至不为一切种智所护；<a id="a-7q"></a>是人亦不如说行深般若波罗蜜，<a id="a-7r"></a>乃至不如说行一切种智，<a id="a-7s"></a>是人或堕二地，<a id="a-7t"></a>若声闻地、<a id="a-7u"></a>若辟支佛地。<a id="a-7v"></a>何以故？<a id="a-7w"></a>是善男子、<a id="a-7x"></a>善女人，<a id="a-7y"></a>不书是深般若波罗蜜，<a id="a-7z"></a>不读、<a id="a-80"></a>不诵、<a id="a-81"></a>不说，<a id="a-82"></a>不正忆念，<a id="a-83"></a>是人亦不为深般若波罗蜜所护；<a id="a-84"></a>亦不如说行。<a id="a-85"></a>以是故，<a id="a-86"></a>是善男子、<a id="a-87"></a>善女人，<a id="a-88"></a>于二地中当堕一地。<a id="a-89"></a>”</p>
  <p id="a8A">【论】问曰：<a id="a-8B"></a>上来数说是般若波罗蜜甚深因缘，<a id="a-8C"></a>今何以复重说？</p>
  <p id="a8D">答曰：<a id="a-8E"></a>处处说甚深，<a id="a-8F"></a>多有所利益，<a id="a-8G"></a>凡人不知，<a id="a-8H"></a>谓为重说。<a id="a-8I"></a>譬如大国王未有嫡子，<a id="a-8J"></a>求祷神祇，<a id="a-8K"></a>积年无应。<a id="a-8L"></a>时王出行，<a id="a-8M"></a>夫人产子男，<a id="a-8N"></a>遣信告王：<a id="a-8O"></a>大夫人产男！<a id="a-8P"></a>王闻喜而不答，<a id="a-8Q"></a>乃至十返。<a id="a-8R"></a>使者白王：<a id="a-8S"></a>向所白者，<a id="a-8T"></a>王不闻也！<a id="a-8U"></a>王曰：<a id="a-8V"></a>我即闻之，<a id="a-8W"></a>久来愿满故，<a id="a-8X"></a>喜心内悦，<a id="a-8Y"></a>乐闻不已耳。<a id="a-8Z"></a>即敕有司，<a id="a-8a"></a>赐此人百万两金，<a id="a-8b"></a>一语十万两。<a id="a-8c"></a>王闻使者言，<a id="a-8d"></a>语语中有利益，<a id="a-8e"></a>非重说，<a id="a-8f"></a>不知者谓为重。<a id="a-8g"></a>处处说甚深亦如是。<a id="a-8h"></a>佛与菩萨、<a id="a-8i"></a>须菩提，<a id="a-8j"></a>知大有利益。<a id="a-8k"></a>须菩提闻佛说深般若，<a id="a-8l"></a>不能得底，<a id="a-8m"></a>转觉甚深；<a id="a-8n"></a>听者处处闻甚深，<a id="a-8o"></a>得禅定、<a id="a-8p"></a>智慧利益等；<a id="a-8q"></a>凡夫人谓为重说。</p>
  <p id="a8r">复次，<a id="a-8s"></a>深浅无定，<a id="a-8t"></a>随众生，<a id="a-8u"></a>解者无深，<a id="a-8v"></a>不解者谓为深。<a id="a-8w"></a>般若波罗蜜，<a id="a-8x"></a>除佛无能遍知故，<a id="a-8y"></a>故言甚深。<a id="a-8z"></a>是故佛为众生故说甚深，<a id="a-90"></a>无定甚深相。<a id="a-91"></a>若定甚深，<a id="a-92"></a>无人能行，<a id="a-93"></a>是故言菩萨谓般若甚深，<a id="a-94"></a>为不行般若波罗蜜。<a id="a-95"></a>甚深因缘，<a id="a-96"></a>所谓为大事故起，<a id="a-97"></a>乃至无等等事故起。<a id="a-98"></a>大事等义，<a id="a-99"></a>如先说。<a id="a-9A"></a>此中佛自说大事等因缘，<a id="a-9B"></a>所谓般若波罗蜜，<a id="a-9C"></a>含受五波罗蜜等诸法。</p>
  <p id="a9D">问曰：<a id="a-9E"></a>五波罗蜜等各异相，<a id="a-9F"></a>云何言般若波罗蜜中含受？</p>
  <p id="a9G">答曰：<a id="a-9H"></a>是中说经卷中含受。</p>
  <p id="a9I">复次，<a id="a-9J"></a>五波罗蜜等诸法，<a id="a-9K"></a>与般若波罗蜜和合，<a id="a-9L"></a>方便回向故，<a id="a-9M"></a>五波罗蜜等诸法得至佛道。<a id="a-9N"></a>灌顶王如佛，<a id="a-9O"></a>国事种种度众生法，<a id="a-9P"></a>大臣是般若波罗蜜。<a id="a-9Q"></a>佛委仗般若波罗蜜，<a id="a-9R"></a>成办种种法故，<a id="a-9S"></a>安处禅定，<a id="a-9T"></a>快乐无事。<a id="a-9U"></a>又如欲除干薪草木，<a id="a-9V"></a>以火投中，<a id="a-9W"></a>则火力能烧令尽，<a id="a-9X"></a>人便无事。</p>
  <p id="a9Y">复次，<a id="a-9Z"></a>是般若波罗蜜，<a id="a-9a"></a>不取、<a id="a-9b"></a>不著色等诸法，<a id="a-9c"></a>故名含受。<a id="a-9d"></a>初染曰取，<a id="a-9e"></a>生爱曰著。<a id="a-9f"></a>须菩提问：<a id="a-9g"></a>云何般若为色等诸法，<a id="a-9h"></a>不取、<a id="a-9i"></a>不著故名含受？<a id="a-9j"></a>佛于四答中，<a id="a-9k"></a>以反问答。<a id="a-9l"></a>于汝意云何？<a id="a-9m"></a>以智慧眼见是色等法可取、<a id="a-9n"></a>可著不？<a id="a-9o"></a>须菩提意念：<a id="a-9p"></a>若智慧眼见空、<a id="a-9q"></a>无相、<a id="a-9r"></a>无作，<a id="a-9s"></a>无量、<a id="a-9t"></a>不可思议相，<a id="a-9u"></a>云何当答色等法定相可取、<a id="a-9v"></a>可著！<a id="a-9w"></a>佛可其所说：<a id="a-9x"></a>汝未得一切智，<a id="a-9y"></a>不见色等诸法；<a id="a-9z"></a>我一切智人，<a id="a-A0"></a>亦不见色等诸法。<a id="a-A1"></a>是故叹言：<a id="a-A2"></a>善哉！</p>
  <p id="aA3">是时，<a id="a-A4"></a>诸天子赞叹般若波罗蜜，<a id="a-A5"></a>及行般若波罗蜜者，<a id="a-A6"></a>作是言：<a id="a-A7"></a>若三千大千世界中众生，<a id="a-A8"></a>皆作信行、<a id="a-A9"></a>法行，<a id="a-AA"></a>乃至辟支佛若智、<a id="a-AB"></a>若断。<a id="a-AC"></a>智者十智；<a id="a-AD"></a>断者二种断，<a id="a-AE"></a>有残断、<a id="a-AF"></a>无残断。<a id="a-AG"></a>学人有残断，<a id="a-AH"></a>无学人无残断。<a id="a-AI"></a>不如是菩萨一日行深般若波罗蜜。<a id="a-AJ"></a>何以故？<a id="a-AK"></a>是诸贤圣智、<a id="a-AL"></a>断，<a id="a-AM"></a>皆是菩萨无生法忍。</p>
  <p id="aAN">问曰：<a id="a-AO"></a>若诸贤圣智、<a id="a-AP"></a>断，<a id="a-AQ"></a>即是无生忍者，<a id="a-AR"></a>何以言不如？</p>
  <p id="aAS">答曰：<a id="a-AT"></a>信、<a id="a-AU"></a>行等人，<a id="a-AV"></a>无大悲，<a id="a-AW"></a>舍众生故不如。<a id="a-AX"></a>无方便力，<a id="a-AY"></a>不能于涅槃自返。<a id="a-AZ"></a>譬如众水会恒河，<a id="a-Aa"></a>俱入大海，<a id="a-Ab"></a>欲入海时，<a id="a-Ac"></a>水势凑急；<a id="a-Ad"></a>众生在中，<a id="a-Ae"></a>无能自返，<a id="a-Af"></a>唯有大力者乃能自出。</p>
  <p id="aAg">复次，<a id="a-Ah"></a>诸余贤圣智、<a id="a-Ai"></a>断成就，<a id="a-Aj"></a>菩萨始得无生忍而力能过之，<a id="a-Ak"></a>是故胜。<a id="a-Al"></a>智、<a id="a-Am"></a>断功德虽成就，<a id="a-An"></a>不及菩萨初忍。<a id="a-Ao"></a>譬如大臣，<a id="a-Ap"></a>功业虽大，<a id="a-Aq"></a>不及太子。</p>
  <p id="aAr">复次，<a id="a-As"></a>暖、<a id="a-At"></a>顶、<a id="a-Au"></a>忍法，<a id="a-Av"></a>是小乘初门；<a id="a-Aw"></a>菩萨法忍，<a id="a-Ax"></a>是大乘初门。<a id="a-Ay"></a>声闻、<a id="a-Az"></a>辟支佛虽终成，<a id="a-B0"></a>尚不及菩萨初入道门，<a id="a-B1"></a>何况成佛？</p>
  <p id="aB2">问曰：<a id="a-B3"></a>声闻、<a id="a-B4"></a>辟支佛法，<a id="a-B5"></a>是小乘，<a id="a-B6"></a>菩萨是大乘，<a id="a-B7"></a>云何言二乘智、<a id="a-B8"></a>断即是菩萨无生忍？</p>
  <p id="aB9">答曰：<a id="a-BA"></a>所缘同，<a id="a-BB"></a>如、<a id="a-BC"></a>法性、<a id="a-BD"></a>实际亦同，<a id="a-BE"></a>利钝智慧为异。<a id="a-BF"></a>又有无量功德，<a id="a-BG"></a>及大悲心守护故胜。<a id="a-BH"></a>余种种说，<a id="a-BI"></a>是赞般若波罗蜜。<a id="a-BJ"></a>行般若波罗蜜人，<a id="a-BK"></a>有上、<a id="a-BL"></a>中、<a id="a-BM"></a>下。<a id="a-BN"></a>下者闻般若波罗蜜，<a id="a-BO"></a>直信听受，<a id="a-BP"></a>不问中义；<a id="a-BQ"></a>中者既闻已，<a id="a-BR"></a>问义而不能行；<a id="a-BS"></a>上者闻解能行。<a id="a-BT"></a>下者虽得人身，<a id="a-BU"></a>闻般若疑悔难悟，<a id="a-BV"></a>根钝福薄故。<a id="a-BW"></a>中者得人身，<a id="a-BX"></a>闻般若，<a id="a-BY"></a>一心信乐，<a id="a-BZ"></a>能知义趣；<a id="a-Ba"></a>从一日至四、<a id="a-Bb"></a>五日，<a id="a-Bc"></a>心能坚固，<a id="a-Bd"></a>过是已往，<a id="a-Be"></a>不能信乐；<a id="a-Bf"></a>或欲闻、<a id="a-Bg"></a>或不欲闻，<a id="a-Bh"></a>以其宿世虽解义，<a id="a-Bi"></a>不能行，<a id="a-Bj"></a>根钝福薄故。<a id="a-Bk"></a>上者得人身，<a id="a-Bl"></a>闻般若，<a id="a-Bm"></a>心即深解，<a id="a-Bn"></a>信乐不舍，<a id="a-Bo"></a>常随法师。<a id="a-Bp"></a>上二种菩萨，<a id="a-Bq"></a>不能得上地故，<a id="a-Br"></a>当堕二乘，<a id="a-Bs"></a>不为般若所守护故。<a id="a-Bt"></a>为更明了是事故，<a id="a-Bu"></a>佛于后品中为作譬喻。<a id="a-Bv"></a>如大海水中船破，<a id="a-Bw"></a>若得所依则能渡，<a id="a-Bx"></a>不得所依则不能渡。</p>
  <p data-pb></p>
  <h2 id="aBy">释譬喻品第五十一</h2>
  <p id="aBz">【经】佛告须菩提：<a id="a-C0"></a>“譬如大海中船破坏，<a id="a-C1"></a>其中人若不取木，<a id="a-C2"></a>不取器物，<a id="a-C3"></a>不取浮囊，<a id="a-C4"></a>不取死尸。<a id="a-C5"></a>须菩提，<a id="a-C6"></a>当知是人不到彼岸，<a id="a-C7"></a>没海中死。<a id="a-C8"></a>须菩提，<a id="a-C9"></a>若船破时，<a id="a-CA"></a>其中人取木、<a id="a-CB"></a>取器物、<a id="a-CC"></a>浮囊、<a id="a-CD"></a>死尸者，<a id="a-CE"></a>当知是人终不没死，<a id="a-CF"></a>安隐无碍，<a id="a-CG"></a>得到彼岸。<a id="a-CH"></a>须菩提，<a id="a-CI"></a>求佛道善男子、<a id="a-CJ"></a>善女人，<a id="a-CK"></a>亦复如是。<a id="a-CL"></a>若但有信乐，<a id="a-CM"></a>不依深般若波罗蜜，<a id="a-CN"></a>不书、<a id="a-CO"></a>不读、<a id="a-CP"></a>不诵，<a id="a-CQ"></a>不正忆念；<a id="a-CR"></a>不依禅波罗蜜、<a id="a-CS"></a>毗梨耶波罗蜜、<a id="a-CT"></a>羼提波罗蜜、<a id="a-CU"></a>尸罗波罗蜜、<a id="a-CV"></a>檀波罗蜜，<a id="a-CW"></a>不书、<a id="a-CX"></a>不读、<a id="a-CY"></a>不诵，<a id="a-CZ"></a>不正忆念，<a id="a-Ca"></a>乃至不依一切种智，<a id="a-Cb"></a>不书、<a id="a-Cc"></a>不读、<a id="a-Cd"></a>不诵，<a id="a-Ce"></a>不正忆念。<a id="a-Cf"></a>须菩提，<a id="a-Cg"></a>当知是善男子中道衰耗，<a id="a-Ch"></a>是人未到一切种智，<a id="a-Ci"></a>于声闻、<a id="a-Cj"></a>辟支佛地取证。<a id="a-Ck"></a>须菩提，<a id="a-Cl"></a>若有求佛道善男子、<a id="a-Cm"></a>善女人，<a id="a-Cn"></a>为阿耨多罗三藐三菩提故，<a id="a-Co"></a>有信、<a id="a-Cp"></a>有忍、<a id="a-Cq"></a>有净心、<a id="a-Cr"></a>有深心，<a id="a-Cs"></a>有欲、<a id="a-Ct"></a>有解、<a id="a-Cu"></a>有舍、<a id="a-Cv"></a>有精进，<a id="a-Cw"></a>是人依深般若波罗蜜，<a id="a-Cx"></a>书持、<a id="a-Cy"></a>读诵、<a id="a-Cz"></a>说，<a id="a-D0"></a>正忆念。<a id="a-D1"></a>是善男子、<a id="a-D2"></a>善女人，<a id="a-D3"></a>为阿耨多罗三藐三菩提故，<a id="a-D4"></a>有诸信、<a id="a-D5"></a>忍、<a id="a-D6"></a>净心、<a id="a-D7"></a>深心，<a id="a-D8"></a>欲、<a id="a-D9"></a>解、<a id="a-DA"></a>舍、<a id="a-DB"></a>精进，<a id="a-DC"></a>为深般若波罗蜜所护，<a id="a-DD"></a>乃至一切种智所护；<a id="a-DE"></a>为深般若波罗蜜守护故，<a id="a-DF"></a>乃至一切种智守护故，<a id="a-DG"></a>终不中道衰耗，<a id="a-DH"></a>过声闻、<a id="a-DI"></a>辟支佛地，<a id="a-DJ"></a>能净佛世界、<a id="a-DK"></a>成就众生，<a id="a-DL"></a>当得阿耨多罗三藐三菩提。</p>
  <p id="aDM">“须菩提，<a id="a-DN"></a>譬如男子、<a id="a-DO"></a>女人，<a id="a-DP"></a>持坏瓶取水，<a id="a-DQ"></a>当知是瓶不久烂坏。<a id="a-DR"></a>何以故？<a id="a-DS"></a>是瓶未熟故，<a id="a-DT"></a>还归于地。<a id="a-DU"></a>如是，<a id="a-DV"></a>须菩提，<a id="a-DW"></a>善男子、<a id="a-DX"></a>善女人，<a id="a-DY"></a>虽有为阿耨多罗三藐三菩提心，<a id="a-DZ"></a>有信、<a id="a-Da"></a>有忍、<a id="a-Db"></a>有净心、<a id="a-Dc"></a>有深心，<a id="a-Dd"></a>有欲、<a id="a-De"></a>有解、<a id="a-Df"></a>有舍、<a id="a-Dg"></a>有精进，<a id="a-Dh"></a>不为般若波罗蜜方便力所守护，<a id="a-Di"></a>不为禅波罗蜜、<a id="a-Dj"></a>毗梨耶波罗蜜、<a id="a-Dk"></a>羼提波罗蜜，<a id="a-Dl"></a>尸罗波罗蜜、<a id="a-Dm"></a>檀波罗蜜所守护，<a id="a-Dn"></a>不为内空乃至无法有法空，<a id="a-Do"></a>四念处乃至八圣道分，<a id="a-Dp"></a>佛十力乃至一切种智所守护。<a id="a-Dq"></a>须菩提，<a id="a-Dr"></a>当知是人中道衰耗，<a id="a-Ds"></a>堕声闻、<a id="a-Dt"></a>辟支佛地。<a id="a-Du"></a>须菩提，<a id="a-Dv"></a>譬如男子、<a id="a-Dw"></a>女人持熟瓶取水，<a id="a-Dx"></a>若河、<a id="a-Dy"></a>若井、<a id="a-Dz"></a>若池、<a id="a-E0"></a>若泉，<a id="a-E1"></a>当知是瓶持水安隐。<a id="a-E2"></a>何以故？<a id="a-E3"></a>是瓶成熟故。<a id="a-E4"></a>如是，<a id="a-E5"></a>须菩提，<a id="a-E6"></a>善男子、<a id="a-E7"></a>善女人，<a id="a-E8"></a>求阿耨多罗三藐三菩提，<a id="a-E9"></a>有诸信、<a id="a-EA"></a>忍、<a id="a-EB"></a>净心、<a id="a-EC"></a>深心，<a id="a-ED"></a>欲、<a id="a-EE"></a>解、<a id="a-EF"></a>舍、<a id="a-EG"></a>精进，<a id="a-EH"></a>为般若波罗蜜方便力所护，<a id="a-EI"></a>为禅定、<a id="a-EJ"></a>精进、<a id="a-EK"></a>忍、<a id="a-EL"></a>戒、<a id="a-EM"></a>施，<a id="a-EN"></a>乃至一切种智所护故。<a id="a-EO"></a>须菩提，<a id="a-EP"></a>当知是人不中道衰耗，<a id="a-EQ"></a>过声闻、<a id="a-ER"></a>辟支佛地，<a id="a-ES"></a>能净佛世界、<a id="a-ET"></a>成就众生，<a id="a-EU"></a>得阿耨多罗三藐三菩提。</p>
  <p id="aEV">“须菩提，<a id="a-EW"></a>譬如大海边，<a id="a-EX"></a>船未庄治，<a id="a-EY"></a>便持财物著上。<a id="a-EZ"></a>须菩提，<a id="a-Ea"></a>当知是船中道坏没，<a id="a-Eb"></a>船与财物各在一处；<a id="a-Ec"></a>是贾客无方便力故，<a id="a-Ed"></a>亡其重宝。<a id="a-Ee"></a>如是，<a id="a-Ef"></a>须菩提，<a id="a-Eg"></a>是求佛道善男子、<a id="a-Eh"></a>善女人，<a id="a-Ei"></a>虽有为阿耨多罗三藐三菩提心，<a id="a-Ej"></a>有信、<a id="a-Ek"></a>忍、<a id="a-El"></a>净心、<a id="a-Em"></a>深心，<a id="a-En"></a>欲、<a id="a-Eo"></a>解、<a id="a-Ep"></a>舍、<a id="a-Eq"></a>精进，<a id="a-Er"></a>不为般若波罗蜜方便力所守护，<a id="a-Es"></a>乃至不为一切种智所守护故，<a id="a-Et"></a>当知是人中道衰耗，<a id="a-Eu"></a>失大珍宝。<a id="a-Ev"></a>大珍宝者，<a id="a-Ew"></a>所谓一切种智；<a id="a-Ex"></a>衰耗者，<a id="a-Ey"></a>堕声闻、<a id="a-Ez"></a>辟支佛地。<a id="a-F0"></a>须菩提，<a id="a-F1"></a>譬如有人，<a id="a-F2"></a>有智方便，<a id="a-F3"></a>庄治海边大船，<a id="a-F4"></a>然后推著水中，<a id="a-F5"></a>持财物著上而去，<a id="a-F6"></a>当知是船不中道没坏，<a id="a-F7"></a>必得安隐到所至处。<a id="a-F8"></a>如是，<a id="a-F9"></a>须菩提，<a id="a-FA"></a>善男子、<a id="a-FB"></a>善女人为阿耨多罗三藐三菩提，<a id="a-FC"></a>有信、<a id="a-FD"></a>忍、<a id="a-FE"></a>净心、<a id="a-FF"></a>深心，<a id="a-FG"></a>欲、<a id="a-FH"></a>解、<a id="a-FI"></a>舍、<a id="a-FJ"></a>精进，<a id="a-FK"></a>为般若波罗蜜方便力所护，<a id="a-FL"></a>为禅、<a id="a-FM"></a>精进、<a id="a-FN"></a>忍辱、<a id="a-FO"></a>戒、<a id="a-FP"></a>施，<a id="a-FQ"></a>乃至一切种智所护故，<a id="a-FR"></a>当知是菩萨得到阿耨多罗三藐三菩提，<a id="a-FS"></a>不中道堕声闻、<a id="a-FT"></a>辟支佛地。</p>
  <p id="aFU">“须菩提，<a id="a-FV"></a>譬如有人年百二十岁，<a id="a-FW"></a>年耆根熟，<a id="a-FX"></a>又有风冷热病，<a id="a-FY"></a>若杂病。<a id="a-FZ"></a>须菩提，<a id="a-Fa"></a>于汝意云何？<a id="a-Fb"></a>是人能从床起不？<a id="a-Fc"></a>”</p>
  <p id="aFd">须菩提言：<a id="a-Fe"></a>“不能！<a id="a-Ff"></a>”</p>
  <p id="aFg">佛言：<a id="a-Fh"></a>“是人或有能起者，<a id="a-Fi"></a>云何？<a id="a-Fj"></a>”</p>
  <p id="aFk">须菩提言：<a id="a-Fl"></a>“是人虽能起，<a id="a-Fm"></a>不能远行，<a id="a-Fn"></a>若十里、<a id="a-Fo"></a>若二十里，<a id="a-Fp"></a>以其老病故。<a id="a-Fq"></a>”</p>
  <p id="aFr">“如是，<a id="a-Fs"></a>须菩提，<a id="a-Ft"></a>善男子、<a id="a-Fu"></a>善女人，<a id="a-Fv"></a>虽有为阿耨多罗三藐三菩提心，<a id="a-Fw"></a>有信、<a id="a-Fx"></a>忍、<a id="a-Fy"></a>净心、<a id="a-Fz"></a>深心，<a id="a-G0"></a>欲、<a id="a-G1"></a>解、<a id="a-G2"></a>舍、<a id="a-G3"></a>精进，<a id="a-G4"></a>不为般若波罗蜜方便力所守护，<a id="a-G5"></a>乃至不为一切种智所守护故，<a id="a-G6"></a>当知是人中道堕声闻、<a id="a-G7"></a>辟支佛地。<a id="a-G8"></a>何以故？<a id="a-G9"></a>不为般若波罗蜜方便力所守护故。<a id="a-GA"></a>须菩提，<a id="a-GB"></a>如向老人百二十岁，<a id="a-GC"></a>年耆根熟，<a id="a-GD"></a>又有风冷热病，<a id="a-GE"></a>若杂病。<a id="a-GF"></a>是人欲起行，<a id="a-GG"></a>有两健人各扶一腋，<a id="a-GH"></a>语老人言：<a id="a-GI"></a>‘莫有所难，<a id="a-GJ"></a>随所欲至，<a id="a-GK"></a>我等二人终不相舍。<a id="a-GL"></a>’如是，<a id="a-GM"></a>须菩提，<a id="a-GN"></a>若善男子、<a id="a-GO"></a>善女人，<a id="a-GP"></a>为阿耨多罗三藐三菩提，<a id="a-GQ"></a>有信、<a id="a-GR"></a>忍、<a id="a-GS"></a>净心、<a id="a-GT"></a>深心，<a id="a-GU"></a>欲、<a id="a-GV"></a>解、<a id="a-GW"></a>舍、<a id="a-GX"></a>精进，<a id="a-GY"></a>为般若波罗蜜方便力所护，<a id="a-GZ"></a>乃至为一切种智所护，<a id="a-Ga"></a>当知是人不中道堕声闻、<a id="a-Gb"></a>辟支佛地，<a id="a-Gc"></a>能到是处，<a id="a-Gd"></a>所谓阿耨多罗三藐三菩提。<a id="a-Ge"></a>”</p>
  <p id="aGf">【论】释曰：<a id="a-Gg"></a>菩萨有二种：<a id="a-Gh"></a>一者、<a id="a-Gi"></a>得诸法实相；<a id="a-Gj"></a>二者、<a id="a-Gk"></a>虽未得实相，<a id="a-Gl"></a>于佛道中有信、<a id="a-Gm"></a>有忍，<a id="a-Gn"></a>有净心、<a id="a-Go"></a>有深心，<a id="a-Gp"></a>有欲、<a id="a-Gq"></a>有解、<a id="a-Gr"></a>有舍、<a id="a-Gs"></a>有精进。<a id="a-Gt"></a>信者，<a id="a-Gu"></a>信罪福业因缘果报；<a id="a-Gv"></a>信行六波罗蜜，<a id="a-Gw"></a>得阿耨多罗三藐三菩提。<a id="a-Gx"></a>有人虽信佛道，<a id="a-Gy"></a>思惟筹量，<a id="a-Gz"></a>心不能忍，<a id="a-H0"></a>是故说有忍。<a id="a-H1"></a>有人虽忍，<a id="a-H2"></a>邪疑未断故，<a id="a-H3"></a>心浊不净，<a id="a-H4"></a>是故说有净。<a id="a-H5"></a>有人虽信、<a id="a-H6"></a>忍、<a id="a-H7"></a>心净，<a id="a-H8"></a>而有浅有深，<a id="a-H9"></a>是故说深心。<a id="a-HA"></a>四事因缘故，<a id="a-HB"></a>一心欲得无上道，<a id="a-HC"></a>不欲余事，<a id="a-HD"></a>是故说有欲。<a id="a-HE"></a>了了决定，<a id="a-HF"></a>知无上道为大，<a id="a-HG"></a>世间余事为小，<a id="a-HH"></a>是故说有解。<a id="a-HI"></a>以欲、<a id="a-HJ"></a>解定心故，<a id="a-HK"></a>舍财及舍诸恶心、<a id="a-HL"></a>悭恚等烦恼，<a id="a-HM"></a>是故说舍。<a id="a-HN"></a>为舍故，<a id="a-HO"></a>常能精进。<a id="a-HP"></a>有如是等诸功德，<a id="a-HQ"></a>若不得般若波罗蜜，<a id="a-HR"></a>若人身坏命终时，<a id="a-HS"></a>若恶知识沮坏，<a id="a-HT"></a>则失菩萨道。<a id="a-HU"></a>世间功德故，<a id="a-HV"></a>受世间果报，<a id="a-HW"></a>然后堕声闻、<a id="a-HX"></a>辟支佛地，<a id="a-HY"></a>不能至无上道。</p>
  <p id="aHZ">此中佛自说五譬喻；<a id="a-Ha"></a>船是行者身，<a id="a-Hb"></a>浮囊等物即是般若方便；<a id="a-Hc"></a>瓶是菩萨道，<a id="a-Hd"></a>般若方便是火。<a id="a-He"></a>未与般若方便和合故，<a id="a-Hf"></a>不能受持六波罗蜜功德水，<a id="a-Hg"></a>至无上道。<a id="a-Hh"></a>不补治船，<a id="a-Hi"></a>是菩萨无方便。<a id="a-Hj"></a>信等功德宝物，<a id="a-Hk"></a>是五波罗蜜等诸善法船。<a id="a-Hl"></a>船宝异处者，<a id="a-Hm"></a>与本愿乖异，<a id="a-Hn"></a>或受人天乐，<a id="a-Ho"></a>或堕二乘。<a id="a-Hp"></a>大利者，<a id="a-Hq"></a>所谓一切智等佛法宝。<a id="a-Hr"></a>老病人，<a id="a-Hs"></a>是有信等功德菩萨，<a id="a-Ht"></a>不断六十二邪见故名老，<a id="a-Hu"></a>不断百八等诸烦恼故名病。<a id="a-Hv"></a>从床起者，<a id="a-Hw"></a>从三界床起，<a id="a-Hx"></a>我当作佛。<a id="a-Hy"></a>以邪见烦恼因缘故，<a id="a-Hz"></a>不能成菩萨道。<a id="a-I0"></a>二人者，<a id="a-I1"></a>般若及方便。<a id="a-I2"></a>般若波罗蜜，<a id="a-I3"></a>能灭诸邪见烦恼戏论，<a id="a-I4"></a>将至毕竟空中，<a id="a-I5"></a>方便将出毕竟空。</p>
  <p id="aI6"></p>
  <p id="aI7">【经】尔时，<a id="a-I8"></a>佛语须菩提言：<a id="a-I9"></a>“善哉！<a id="a-IA"></a>善哉！<a id="a-IB"></a>汝为诸菩萨摩诃萨问佛是事。<a id="a-IC"></a>须菩提，<a id="a-ID"></a>若有求佛道善男子、<a id="a-IE"></a>善女人，<a id="a-IF"></a>从初发意已来，<a id="a-IG"></a>以我我所心，<a id="a-IH"></a>布施、<a id="a-II"></a>持戒、<a id="a-IJ"></a>忍辱、<a id="a-IK"></a>精进、<a id="a-IL"></a>禅定、<a id="a-IM"></a>智慧；<a id="a-IN"></a>是善男子、<a id="a-IO"></a>善女人布施时，<a id="a-IP"></a>作是念：<a id="a-IQ"></a>我是施主，<a id="a-IR"></a>我施是人，<a id="a-IS"></a>我施是物；<a id="a-IT"></a>我持戒，<a id="a-IU"></a>我修忍，<a id="a-IV"></a>我精进，<a id="a-IW"></a>我入禅，<a id="a-IX"></a>我修智慧。<a id="a-IY"></a>是善男子、<a id="a-IZ"></a>善女人，<a id="a-Ia"></a>念有是施、<a id="a-Ib"></a>是我施，<a id="a-Ic"></a>乃至念有是慧、<a id="a-Id"></a>是我慧。<a id="a-Ie"></a>何以故？<a id="a-If"></a>檀波罗蜜中无如是分别，<a id="a-Ig"></a>远离此彼岸，<a id="a-Ih"></a>是檀波罗蜜相。<a id="a-Ii"></a>尸罗波罗蜜、<a id="a-Ij"></a>羼提波罗蜜、<a id="a-Ik"></a>毗梨耶波罗蜜、<a id="a-Il"></a>禅波罗蜜、<a id="a-Im"></a>般若波罗蜜中无如是分别。<a id="a-In"></a>何以故？<a id="a-Io"></a>远离此彼岸，<a id="a-Ip"></a>是般若波罗蜜相。<a id="a-Iq"></a>是人不知此岸，<a id="a-Ir"></a>不知彼岸；<a id="a-Is"></a>是人不为檀波罗蜜，<a id="a-It"></a>乃至不为一切种智所护故，<a id="a-Iu"></a>堕声闻、<a id="a-Iv"></a>辟支佛地，<a id="a-Iw"></a>不能到萨婆若。</p>
  <p id="aIx">“须菩提，<a id="a-Iy"></a>云何求佛道人无方便？<a id="a-Iz"></a>须菩提，<a id="a-J0"></a>求佛道人从初发心已来，<a id="a-J1"></a>无方便行布施、<a id="a-J2"></a>持戒、<a id="a-J3"></a>忍辱、<a id="a-J4"></a>精进、<a id="a-J5"></a>禅定、<a id="a-J6"></a>修智慧，<a id="a-J7"></a>是人作如是念：<a id="a-J8"></a>我布施，<a id="a-J9"></a>施是人，<a id="a-JA"></a>以是物施；<a id="a-JB"></a>我持戒、<a id="a-JC"></a>修忍、<a id="a-JD"></a>勤精进、<a id="a-JE"></a>入禅定、<a id="a-JF"></a>修智慧，<a id="a-JG"></a>如是修智慧；<a id="a-JH"></a>是人念有是施，<a id="a-JI"></a>是我施，<a id="a-JJ"></a>以是施自高；<a id="a-JK"></a>念有是戒，<a id="a-JL"></a>是我戒，<a id="a-JM"></a>以是戒自高；<a id="a-JN"></a>念有是忍，<a id="a-JO"></a>是我忍，<a id="a-JP"></a>以是忍自高；<a id="a-JQ"></a>念有是精进，<a id="a-JR"></a>是我精进，<a id="a-JS"></a>以是精进自高；<a id="a-JT"></a>念有是禅定，<a id="a-JU"></a>是我禅，<a id="a-JV"></a>以是禅自高；<a id="a-JW"></a>念有是慧，<a id="a-JX"></a>是我慧，<a id="a-JY"></a>以是慧自高。<a id="a-JZ"></a>何以故？<a id="a-Ja"></a>檀波罗蜜中无如是分别，<a id="a-Jb"></a>远离此彼岸，<a id="a-Jc"></a>是檀波罗蜜相；<a id="a-Jd"></a>远离此彼岸，<a id="a-Je"></a>是尸罗波罗蜜相；<a id="a-Jf"></a>远离此彼岸，<a id="a-Jg"></a>是羼提波罗蜜相；<a id="a-Jh"></a>远离此彼岸，<a id="a-Ji"></a>是毗梨耶波罗蜜相；<a id="a-Jj"></a>远离此彼岸，<a id="a-Jk"></a>是禅波罗蜜相；<a id="a-Jl"></a>远离此彼岸，<a id="a-Jm"></a>是般若波罗蜜相。<a id="a-Jn"></a>何以故？<a id="a-Jo"></a>般若波罗蜜中，<a id="a-Jp"></a>无如是忆念分别。<a id="a-Jq"></a>是求佛道善男子、<a id="a-Jr"></a>善女人，<a id="a-Js"></a>不知此岸，<a id="a-Jt"></a>不知彼岸；<a id="a-Ju"></a>是人不为檀波罗蜜所护，<a id="a-Jv"></a>不为尸罗波罗蜜、<a id="a-Jw"></a>羼提波罗蜜、<a id="a-Jx"></a>毗梨耶波罗蜜、<a id="a-Jy"></a>禅波罗蜜、<a id="a-Jz"></a>般若波罗蜜所护，<a id="a-K0"></a>乃至不为一切种智所护故，<a id="a-K1"></a>或堕声闻道中，<a id="a-K2"></a>或堕辟支佛道中，<a id="a-K3"></a>不能得到萨婆若。<a id="a-K4"></a>如是，<a id="a-K5"></a>须菩提，<a id="a-K6"></a>菩萨摩诃萨，<a id="a-K7"></a>不为般若波罗蜜方便力所守护故，<a id="a-K8"></a>或堕声闻地，<a id="a-K9"></a>或堕辟支佛道中。</p>
  <p id="aKA">“须菩提，<a id="a-KB"></a>云何菩萨摩诃萨，<a id="a-KC"></a>为般若波罗蜜方便力所护故，<a id="a-KD"></a>不堕声闻、<a id="a-KE"></a>辟支佛道中，<a id="a-KF"></a>疾得阿耨多罗三藐三菩提？<a id="a-KG"></a>须菩提，<a id="a-KH"></a>菩萨从初已来，<a id="a-KI"></a>以方便力布施，<a id="a-KJ"></a>无我、<a id="a-KK"></a>我所心布施，<a id="a-KL"></a>乃至无我、<a id="a-KM"></a>我所心修智慧；<a id="a-KN"></a>是人不作是念：<a id="a-KO"></a>我有是施，<a id="a-KP"></a>是我施，<a id="a-KQ"></a>不以是施自高；<a id="a-KR"></a>乃至般若波罗蜜亦如是。<a id="a-KS"></a>是菩萨不念我布施，<a id="a-KT"></a>不念我施是人、<a id="a-KU"></a>用是物；<a id="a-KV"></a>不念我持戒，<a id="a-KW"></a>有是戒；<a id="a-KX"></a>不念我忍辱，<a id="a-KY"></a>有是忍辱；<a id="a-KZ"></a>不念我精进，<a id="a-Ka"></a>有是精进；<a id="a-Kb"></a>不念我禅定，<a id="a-Kc"></a>有是禅定；<a id="a-Kd"></a>不念我修智慧，<a id="a-Ke"></a>有是智慧。<a id="a-Kf"></a>何以故？<a id="a-Kg"></a>是檀波罗蜜中无如是分别，<a id="a-Kh"></a>远离此彼岸是檀波罗蜜相；<a id="a-Ki"></a>远离此彼岸，<a id="a-Kj"></a>是尸罗波罗蜜相；<a id="a-Kk"></a>远离此彼岸，<a id="a-Kl"></a>是羼提波罗蜜相；<a id="a-Km"></a>远离此彼岸，<a id="a-Kn"></a>是毗梨耶波罗蜜相；<a id="a-Ko"></a>远离此彼岸，<a id="a-Kp"></a>是禅波罗蜜相；<a id="a-Kq"></a>远离此彼岸，<a id="a-Kr"></a>是般若波罗蜜相。<a id="a-Ks"></a>何以故？<a id="a-Kt"></a>是般若波罗蜜中无如是分别。<a id="a-Ku"></a>是菩萨摩诃萨知此岸、<a id="a-Kv"></a>知彼岸；<a id="a-Kw"></a>是人为檀波罗蜜所护，<a id="a-Kx"></a>为尸罗波罗蜜所护，<a id="a-Ky"></a>为羼提波罗蜜所护，<a id="a-Kz"></a>为毗梨耶波罗蜜所护，<a id="a-L0"></a>为禅波罗蜜所护，<a id="a-L1"></a>为般若波罗蜜所护，<a id="a-L2"></a>乃至为一切种智所护故，<a id="a-L3"></a>不堕声闻、<a id="a-L4"></a>辟支佛地，<a id="a-L5"></a>得到萨婆若。<a id="a-L6"></a>如是，<a id="a-L7"></a>须菩提，<a id="a-L8"></a>菩萨摩诃萨为般若波罗蜜方便力所护故，<a id="a-L9"></a>不堕声闻、<a id="a-LA"></a>辟支佛地，<a id="a-LB"></a>疾得阿耨多罗三藐三菩提。<a id="a-LC"></a>”</p>
  <p id="aLD">【论】尔时，<a id="a-LE"></a>佛可须菩提意，<a id="a-LF"></a>更说失行因缘。<a id="a-LG"></a>菩萨虽行信等善法，<a id="a-LH"></a>亦不得无上道，<a id="a-LI"></a>所谓以我、<a id="a-LJ"></a>我所心行六波罗蜜故。<a id="a-LK"></a>是中无分别此岸、<a id="a-LL"></a>彼岸，<a id="a-LM"></a>以远离相是般若波罗蜜，<a id="a-LN"></a>而分别著行，<a id="a-LO"></a>是为失。<a id="a-LP"></a>上佛虽说无方便义，<a id="a-LQ"></a>不说无方便名，<a id="a-LR"></a>欲令是事明了故，<a id="a-LS"></a>命须菩提：<a id="a-LT"></a>云何有方便、<a id="a-LU"></a>无方便？<a id="a-LV"></a>内无我我所心，<a id="a-LW"></a>外观一切法空，<a id="a-LX"></a>不取相，<a id="a-LY"></a>般若方便乃至一切种智守护菩萨故，<a id="a-LZ"></a>名有方便。<a id="a-La"></a>守护者，<a id="a-Lb"></a>五波罗蜜边得功德力，<a id="a-Lc"></a>般若波罗蜜边得智慧力，<a id="a-Ld"></a>以二因缘故不失道。</p>
  <p data-pb></p>
  <h2 id="aLe">释知识品第五十二（经作善知识品）</h2>
  <p id="aLf">【经】尔时，<a id="a-Lg"></a>须菩提白佛言：<a id="a-Lh"></a>“世尊，<a id="a-Li"></a>新学菩萨摩诃萨，<a id="a-Lj"></a>云何应学般若波罗蜜、<a id="a-Lk"></a>禅波罗蜜、<a id="a-Ll"></a>毗梨耶波罗蜜、<a id="a-Lm"></a>羼提波罗蜜、<a id="a-Ln"></a>尸罗波罗蜜、<a id="a-Lo"></a>檀波罗蜜？<a id="a-Lp"></a>”</p>
  <p id="aLq">佛告须菩提：<a id="a-Lr"></a>“新学菩萨摩诃萨，<a id="a-Ls"></a>若欲学般若波罗蜜，<a id="a-Lt"></a>禅、<a id="a-Lu"></a>精进、<a id="a-Lv"></a>忍、<a id="a-Lw"></a>戒、<a id="a-Lx"></a>檀波罗蜜，<a id="a-Ly"></a>先当亲近供养善知识，<a id="a-Lz"></a>能说是深般若波罗蜜者。<a id="a-M0"></a>是人作是教：<a id="a-M1"></a>汝善男子，<a id="a-M2"></a>所有布施，<a id="a-M3"></a>一切回向阿耨多罗三藐三菩提。<a id="a-M4"></a>善男子，<a id="a-M5"></a>所有持戒、<a id="a-M6"></a>忍辱、<a id="a-M7"></a>精进、<a id="a-M8"></a>禅定、<a id="a-M9"></a>智慧，<a id="a-MA"></a>一切回向阿耨多罗三藐三菩提。<a id="a-MB"></a>汝莫以色是阿耨多罗三藐三菩提，<a id="a-MC"></a>莫以受、<a id="a-MD"></a>想、<a id="a-ME"></a>行、<a id="a-MF"></a>识是阿耨多罗三藐三菩提；<a id="a-MG"></a>莫以檀波罗蜜是阿耨多罗三藐三菩提，<a id="a-MH"></a>莫以尸罗波罗蜜、<a id="a-MI"></a>羼提波罗蜜、<a id="a-MJ"></a>毗梨耶波罗蜜、<a id="a-MK"></a>禅波罗蜜、<a id="a-ML"></a>般若波罗蜜是阿耨多罗三藐三菩提；<a id="a-MM"></a>莫以内空乃至无法有法空是阿耨多罗三藐三菩提；<a id="a-MN"></a>莫以四念处、<a id="a-MO"></a>四正勤、<a id="a-MP"></a>四如意足、<a id="a-MQ"></a>五根、<a id="a-MR"></a>五力、<a id="a-MS"></a>七觉分、<a id="a-MT"></a>八圣道分是阿耨多罗三藐三菩提；<a id="a-MU"></a>莫以四禅、<a id="a-MV"></a>四无量心、<a id="a-MW"></a>四无色定、<a id="a-MX"></a>五神通是阿耨多罗三藐三菩提；<a id="a-MY"></a>莫以佛十力乃至十八不共法是阿耨多罗三藐三菩提！<a id="a-MZ"></a>所以者何？<a id="a-Ma"></a>不取色，<a id="a-Mb"></a>便得阿耨多罗三藐三菩提，<a id="a-Mc"></a>不取受、<a id="a-Md"></a>想、<a id="a-Me"></a>行、<a id="a-Mf"></a>识，<a id="a-Mg"></a>便得阿耨多罗三藐三菩提；<a id="a-Mh"></a>不取檀波罗蜜乃至般若波罗蜜，<a id="a-Mi"></a>便得阿耨多罗三藐三菩提；<a id="a-Mj"></a>不取内空乃至无法有法空，<a id="a-Mk"></a>四念处乃至十八不共法，<a id="a-Ml"></a>便得阿耨多罗三藐三菩提。<a id="a-Mm"></a>善男子，<a id="a-Mn"></a>行是深般若波罗蜜时，<a id="a-Mo"></a>莫贪色！<a id="a-Mp"></a>何以故？<a id="a-Mq"></a>善男子，<a id="a-Mr"></a>是色非可贪者；<a id="a-Ms"></a>莫贪受、<a id="a-Mt"></a>想、<a id="a-Mu"></a>行、<a id="a-Mv"></a>识！<a id="a-Mw"></a>何以故？<a id="a-Mx"></a>受、<a id="a-My"></a>想、<a id="a-Mz"></a>行、<a id="a-N0"></a>识非可贪者。<a id="a-N1"></a>善男子，<a id="a-N2"></a>莫贪檀波罗蜜、<a id="a-N3"></a>尸罗波罗蜜、<a id="a-N4"></a>羼提波罗蜜、<a id="a-N5"></a>毗梨耶波罗蜜、<a id="a-N6"></a>禅波罗蜜、<a id="a-N7"></a>般若波罗蜜！<a id="a-N8"></a>莫贪内空乃至无法有法空！<a id="a-N9"></a>莫贪四念处乃至八圣道分！<a id="a-NA"></a>莫贪四禅、<a id="a-NB"></a>四无量心、<a id="a-NC"></a>四无色定、<a id="a-ND"></a>五神通！<a id="a-NE"></a>莫贪佛十力乃至一切种智！<a id="a-NF"></a>何以故？<a id="a-NG"></a>一切种智非可贪者。<a id="a-NH"></a>善男子，<a id="a-NI"></a>莫贪须陀洹果乃至阿罗汉果！<a id="a-NJ"></a>莫贪辟支佛道！<a id="a-NK"></a>莫贪菩萨法位！<a id="a-NL"></a>莫贪阿耨多罗三藐三菩提！<a id="a-NM"></a>何以故？<a id="a-NN"></a>阿耨多罗三藐三菩提，<a id="a-NO"></a>非可贪者。<a id="a-NP"></a>所以者何？<a id="a-NQ"></a>诸法自性空故。<a id="a-NR"></a>”</p>
  <p id="aNS">【论】问曰：<a id="a-NT"></a>须菩提问新学所行，<a id="a-NU"></a>佛何以乃答菩萨久行微妙事？<a id="a-NV"></a>所谓不取一切法，<a id="a-NW"></a>一切法性空故。</p>
  <p id="aNX">答曰：<a id="a-NY"></a>诸法性空有二种：<a id="a-NZ"></a>一者大菩萨所得；<a id="a-Na"></a>二者、<a id="a-Nb"></a>小菩萨所学柔顺忍，<a id="a-Nc"></a>以智慧发心。<a id="a-Nd"></a>此中但说小菩萨所学空。</p>
  <p id="aNe">复次，<a id="a-Nf"></a>有智慧气分，<a id="a-Ng"></a>佛数为菩萨；<a id="a-Nh"></a>若无者，<a id="a-Ni"></a>虽久行余功德，<a id="a-Nj"></a>不数为菩萨。<a id="a-Nk"></a>譬如佛说声闻法中顶法相，<a id="a-Nl"></a>于三宝中有少信，<a id="a-Nm"></a>是名顶法；<a id="a-Nn"></a>是信过暖法，<a id="a-No"></a>修禅定生，<a id="a-Np"></a>以色界心得，<a id="a-Nq"></a>于佛无碍解脱是为小，<a id="a-Nr"></a>于凡人为大。<a id="a-Ns"></a>如是，<a id="a-Nt"></a>新发意菩萨得般若波罗蜜气味故，<a id="a-Nu"></a>能受化，<a id="a-Nv"></a>名为新学，<a id="a-Nw"></a>过五波罗蜜功德，<a id="a-Nx"></a>于凡夫为大，<a id="a-Ny"></a>于佛为小。</p>
  <p id="aNz">复次，<a id="a-O0"></a>佛不直说诸法性空，<a id="a-O1"></a>先教供养亲近善知识，<a id="a-O2"></a>善知识为说五波罗蜜功德。<a id="a-O3"></a>善知识虽种种教化，<a id="a-O4"></a>佛但称其不坏法，<a id="a-O5"></a>所谓于色等诸法，<a id="a-O6"></a>不贪、<a id="a-O7"></a>不著、<a id="a-O8"></a>不取。<a id="a-O9"></a>譬如金翅鸟子始生，<a id="a-OA"></a>从一须弥至一须弥；<a id="a-OB"></a>菩萨亦如是，<a id="a-OC"></a>初学能生如是深智，<a id="a-OD"></a>何况久学！<a id="a-OE"></a>又如小火能烧，<a id="a-OF"></a>何况大者！<a id="a-OG"></a>菩萨亦如是，<a id="a-OH"></a>新学时能以般若转世间法，<a id="a-OI"></a>令毕竟空，<a id="a-OJ"></a>烧诸烦恼，<a id="a-OK"></a>何况得力具足！</p>
  <p id="aOL"></p>
  <p id="aOM">【经】须菩提白佛言：<a id="a-ON"></a>“世尊，<a id="a-OO"></a>诸菩萨摩诃萨能为难事，<a id="a-OP"></a>于一切性空法中，<a id="a-OQ"></a>求阿耨多罗三藐三菩提，<a id="a-OR"></a>欲得阿耨多罗三藐三菩提！<a id="a-OS"></a>”</p>
  <p id="aOT">佛言：<a id="a-OU"></a>“如是，<a id="a-OV"></a>如是。<a id="a-OW"></a>须菩提，<a id="a-OX"></a>菩萨摩诃萨能为难事，<a id="a-OY"></a>于一切性空法中，<a id="a-OZ"></a>求阿耨多罗三藐三菩提，<a id="a-Oa"></a>欲得阿耨多罗三藐三菩提。<a id="a-Ob"></a>须菩提，<a id="a-Oc"></a>诸菩萨摩诃萨，<a id="a-Od"></a>为安隐世间故，<a id="a-Oe"></a>发阿耨多罗三藐三菩提心；<a id="a-Of"></a>为安乐世间故，<a id="a-Og"></a>为救世间故，<a id="a-Oh"></a>为世间归故，<a id="a-Oi"></a>为世间依处故，<a id="a-Oj"></a>为世间洲故，<a id="a-Ok"></a>为世间将导故，<a id="a-Ol"></a>为世间究竟道故，<a id="a-Om"></a>为世间趣故，<a id="a-On"></a>发阿耨多罗三藐三菩提心。</p>
  <p id="aOo">“须菩提，<a id="a-Op"></a>云何菩萨摩诃萨为安隐世间故，<a id="a-Oq"></a>发阿耨多罗三藐三菩提心？<a id="a-Or"></a>须菩提，<a id="a-Os"></a>菩萨摩诃萨得阿耨多罗三藐三菩提时，<a id="a-Ot"></a>拔出六道众生，<a id="a-Ou"></a>著无畏岸涅槃处。<a id="a-Ov"></a>须菩提，<a id="a-Ow"></a>是为菩萨摩诃萨为安隐世间故，<a id="a-Ox"></a>发阿耨多罗三藐三菩提心。</p>
  <p id="aOy">“云何菩萨摩诃萨为安乐世间故，<a id="a-Oz"></a>发阿耨多罗三藐三菩提心？<a id="a-P0"></a>须菩提，<a id="a-P1"></a>菩萨摩诃萨得阿耨多罗三藐三菩提时，<a id="a-P2"></a>拔出众生种种忧苦愁恼，<a id="a-P3"></a>著无畏岸涅槃处。<a id="a-P4"></a>须菩提，<a id="a-P5"></a>是为菩萨摩诃萨为安乐世间故，<a id="a-P6"></a>发阿耨多罗三藐三菩提心。</p>
  <p id="aP7">“云何菩萨摩诃萨为救世间故，<a id="a-P8"></a>发阿耨多罗三藐三菩提心？<a id="a-P9"></a>须菩提，<a id="a-PA"></a>菩萨摩诃萨得阿耨多罗三藐三菩提时，<a id="a-PB"></a>救众生生死中种种苦，<a id="a-PC"></a>亦为断是苦故而为说法；<a id="a-PD"></a>众生闻法，<a id="a-PE"></a>渐以三乘而得度脱。<a id="a-PF"></a>须菩提，<a id="a-PG"></a>是为菩萨摩诃萨为救世间故，<a id="a-PH"></a>发阿耨多罗三藐三菩提心。</p>
  <p id="aPI">“云何菩萨摩诃萨为世间归故，<a id="a-PJ"></a>发阿耨多罗三藐三菩提心？<a id="a-PK"></a>须菩提，<a id="a-PL"></a>菩萨摩诃萨得阿耨多罗三藐三菩提时，<a id="a-PM"></a>拔出众生生老病死相、<a id="a-PN"></a>忧悲愁恼法，<a id="a-PO"></a>著无畏岸涅槃处。<a id="a-PP"></a>须菩提，<a id="a-PQ"></a>是为菩萨摩诃萨为世间归故，<a id="a-PR"></a>发阿耨多罗三藐三菩提心。</p>
  <p id="aPS">“云何菩萨摩诃萨为世间依处故，<a id="a-PT"></a>发阿耨多罗三藐三菩提心？<a id="a-PU"></a>须菩提，<a id="a-PV"></a>菩萨摩诃萨得阿耨多罗三藐三菩提时，<a id="a-PW"></a>为众生说一切法无依处。<a id="a-PX"></a>须菩提，<a id="a-PY"></a>是为菩萨摩诃萨，<a id="a-PZ"></a>为世间依处故，<a id="a-Pa"></a>发阿耨多罗三藐三菩提心。<a id="a-Pb"></a>”</p>
  <p id="aPc">须菩提白佛言：<a id="a-Pd"></a>“世尊，<a id="a-Pe"></a>云何一切法无依处？<a id="a-Pf"></a>”</p>
  <p id="aPg">佛言：<a id="a-Ph"></a>“色不相续即是色无生，<a id="a-Pi"></a>色无生即是色不灭，<a id="a-Pj"></a>色不灭即是色无依处；<a id="a-Pk"></a>受、<a id="a-Pl"></a>想、<a id="a-Pm"></a>行、<a id="a-Pn"></a>识，<a id="a-Po"></a>乃至一切种智，<a id="a-Pp"></a>亦如是。<a id="a-Pq"></a>须菩提，<a id="a-Pr"></a>是为菩萨摩诃萨为世间依处故，<a id="a-Ps"></a>发阿耨多罗三藐三菩提心。</p>
  <p id="aPt">“云何菩萨摩诃萨为世间究竟道故，<a id="a-Pu"></a>发阿耨多罗三藐三菩提心？<a id="a-Pv"></a>须菩提，<a id="a-Pw"></a>若菩萨摩诃萨得阿耨多罗三藐三菩提时，<a id="a-Px"></a>为众生说如是法：<a id="a-Py"></a>色究竟相，<a id="a-Pz"></a>非是色；<a id="a-Q0"></a>受、<a id="a-Q1"></a>想、<a id="a-Q2"></a>行、<a id="a-Q3"></a>识，<a id="a-Q4"></a>乃至一切种智究竟相，<a id="a-Q5"></a>非是一切种智。<a id="a-Q6"></a>须菩提，<a id="a-Q7"></a>如究竟相，<a id="a-Q8"></a>一切法相亦如是。<a id="a-Q9"></a>”</p>
  <p id="aQA">须菩提言：<a id="a-QB"></a>“世尊，<a id="a-QC"></a>若一切法如究竟相者，<a id="a-QD"></a>诸菩萨摩诃萨，<a id="a-QE"></a>皆应行阿耨多罗三藐三菩提。<a id="a-QF"></a>何以故？<a id="a-QG"></a>世尊，<a id="a-QH"></a>色究竟相中无有分别，<a id="a-QI"></a>受、<a id="a-QJ"></a>想、<a id="a-QK"></a>行、<a id="a-QL"></a>识究竟相中无有分别，<a id="a-QM"></a>乃至一切种智究竟相中无有分别，<a id="a-QN"></a>所谓是色，<a id="a-QO"></a>是受、<a id="a-QP"></a>想、<a id="a-QQ"></a>行、<a id="a-QR"></a>识，<a id="a-QS"></a>乃至是一切种智。<a id="a-QT"></a>”</p>
  <p id="aQU">佛告须菩提：<a id="a-QV"></a>“如是，<a id="a-QW"></a>如是。<a id="a-QX"></a>色究竟相中无有分别，<a id="a-QY"></a>受、<a id="a-QZ"></a>想、<a id="a-Qa"></a>行、<a id="a-Qb"></a>识，<a id="a-Qc"></a>乃至一切种智究竟相中无有分别，<a id="a-Qd"></a>所谓是色，<a id="a-Qe"></a>乃至是一切种智。<a id="a-Qf"></a>须菩提，<a id="a-Qg"></a>是为菩萨摩诃萨难事。<a id="a-Qh"></a>如是观诸法寂灭相，<a id="a-Qi"></a>而心不没、<a id="a-Qj"></a>不怯。<a id="a-Qk"></a>何以故？<a id="a-Ql"></a>菩萨摩诃萨作是念：<a id="a-Qm"></a>‘是诸深法，<a id="a-Qn"></a>我应如是知，<a id="a-Qo"></a>得阿耨多罗三藐三菩提；<a id="a-Qp"></a>如是寂灭微妙法，<a id="a-Qq"></a>当为众生说。<a id="a-Qr"></a>’是为菩萨摩诃萨为世间究竟道故，<a id="a-Qs"></a>发阿耨多罗三藐三菩提心。</p>
  <p id="aQt">“云何菩萨摩诃萨为世间洲故，<a id="a-Qu"></a>发阿耨多罗三藐三菩提心？<a id="a-Qv"></a>须菩提，<a id="a-Qw"></a>若江河、<a id="a-Qx"></a>大海，<a id="a-Qy"></a>四边水断，<a id="a-Qz"></a>是为洲。<a id="a-R0"></a>须菩提，<a id="a-R1"></a>色亦如是，<a id="a-R2"></a>前后际断，<a id="a-R3"></a>受、<a id="a-R4"></a>想、<a id="a-R5"></a>行、<a id="a-R6"></a>识前后际断；<a id="a-R7"></a>乃至一切种智前后际断。<a id="a-R8"></a>以是前后际断故，<a id="a-R9"></a>一切法亦断。<a id="a-RA"></a>须菩提，<a id="a-RB"></a>是一切法前后际断故，<a id="a-RC"></a>即是寂灭，<a id="a-RD"></a>即是妙宝，<a id="a-RE"></a>所谓空无所得，<a id="a-RF"></a>爱尽无余、<a id="a-RG"></a>离欲涅槃。<a id="a-RH"></a>须菩提，<a id="a-RI"></a>菩萨摩诃萨得阿耨多罗三藐三菩提时，<a id="a-RJ"></a>以寂灭微妙法为众生说。<a id="a-RK"></a>须菩提，<a id="a-RL"></a>是为菩萨摩诃萨为世间洲故，<a id="a-RM"></a>发阿耨多罗三藐三菩提心。</p>
  <p id="aRN">“云何菩萨摩诃萨为世间将导故，<a id="a-RO"></a>发阿耨多罗三藐三菩提心？<a id="a-RP"></a>须菩提，<a id="a-RQ"></a>菩萨摩诃萨得阿耨多罗三藐三菩提时，<a id="a-RR"></a>为众生说色不生不灭，<a id="a-RS"></a>不垢不净；<a id="a-RT"></a>说受、<a id="a-RU"></a>想、<a id="a-RV"></a>行、<a id="a-RW"></a>识不生不灭，<a id="a-RX"></a>不垢不净；<a id="a-RY"></a>说十二处、<a id="a-RZ"></a>十八界，<a id="a-Ra"></a>四念处，<a id="a-Rb"></a>乃至八圣道分，<a id="a-Rc"></a>四禅、<a id="a-Rd"></a>四无量心、<a id="a-Re"></a>四无色定、<a id="a-Rf"></a>五神通，<a id="a-Rg"></a>不生不灭，<a id="a-Rh"></a>不垢不净；<a id="a-Ri"></a>说须陀洹果乃至阿罗汉果、<a id="a-Rj"></a>辟支佛道，<a id="a-Rk"></a>不生不灭，<a id="a-Rl"></a>不垢不净；<a id="a-Rm"></a>说佛十力乃至一切种智，<a id="a-Rn"></a>不生不灭，<a id="a-Ro"></a>不垢不净。<a id="a-Rp"></a>须菩提，<a id="a-Rq"></a>是为菩萨摩诃萨为世间将导故，<a id="a-Rr"></a>发阿耨多罗三藐三菩提心。<a id="a-Rs"></a>”</p>
  <p id="aRt">【论】释曰：<a id="a-Ru"></a>须菩提发希有心，<a id="a-Rv"></a>白佛言：<a id="a-Rw"></a>诸菩萨未断烦恼，<a id="a-Rx"></a>大悲未具，<a id="a-Ry"></a>未得阿鞞跋致，<a id="a-Rz"></a>知诸法本性空，<a id="a-S0"></a>而能发无上道心，<a id="a-S1"></a>是事甚难！<a id="a-S2"></a>佛可其言，<a id="a-S3"></a>如是。<a id="a-S4"></a>更赞菩萨希有因缘，<a id="a-S5"></a>所谓菩萨安隐世间故发心。<a id="a-S6"></a>安隐者，<a id="a-S7"></a>能破一切烦恼，<a id="a-S8"></a>究竟不变失。<a id="a-S9"></a>譬如良药能破病，<a id="a-SA"></a>不问甘苦，<a id="a-SB"></a>以能究竟除病安隐故。<a id="a-SC"></a>佛能使众生常安隐，<a id="a-SD"></a>不期一世二世。</p>
  <p id="aSE">世间乐者，<a id="a-SF"></a>有法虽安隐而不乐；<a id="a-SG"></a>有法今世苦、<a id="a-SH"></a>后世乐，<a id="a-SI"></a>如服苦药，<a id="a-SJ"></a>腹中安隐，<a id="a-SK"></a>口中不美。<a id="a-SL"></a>是故说，<a id="a-SM"></a>佛能与今世、<a id="a-SN"></a>后世乐。<a id="a-SO"></a>六道无常相故，<a id="a-SP"></a>非安隐，<a id="a-SQ"></a>是故说，<a id="a-SR"></a>出六道名安隐。<a id="a-SS"></a>世间乐，<a id="a-ST"></a>著因缘故，<a id="a-SU"></a>久后必生忧恼，<a id="a-SV"></a>不名为乐；<a id="a-SW"></a>涅槃乐，<a id="a-SX"></a>始终无变故，<a id="a-SY"></a>说离忧苦为乐。</p>
  <p id="aSZ">救世间者，<a id="a-Sa"></a>如人为怨贼所逐，<a id="a-Sb"></a>若亲戚、<a id="a-Sc"></a>若官力能救；<a id="a-Sd"></a>众生亦如是，<a id="a-Se"></a>恶罪诸烦恼因缘，<a id="a-Sf"></a>及魔民所逐，<a id="a-Sg"></a>唯诸佛能说法救护。</p>
  <p id="aSh">世间归者，<a id="a-Si"></a>如人遇暴风疾雨，<a id="a-Sj"></a>必归房舍；<a id="a-Sk"></a>世间种种邪见烦恼等，<a id="a-Sl"></a>身心内外苦恼，<a id="a-Sm"></a>老病死诸忧苦等，<a id="a-Sn"></a>若归佛，<a id="a-So"></a>佛以种种因缘，<a id="a-Sp"></a>拔其忧悲苦恼。</p>
  <p id="aSq">依处者，<a id="a-Sr"></a>一切有为法，<a id="a-Ss"></a>从和合因缘生故，<a id="a-St"></a>无自力，<a id="a-Su"></a>不可依止。<a id="a-Sv"></a>众生为苦所逼，<a id="a-Sw"></a>来依止佛，<a id="a-Sx"></a>佛为说无依止法；<a id="a-Sy"></a>无依止法者是真实，<a id="a-Sz"></a>所谓无余涅槃。<a id="a-T0"></a>色等五众灭，<a id="a-T1"></a>更不相续，<a id="a-T2"></a>不相续即是不生不灭，<a id="a-T3"></a>不生不灭即是毕竟空无依止处。</p>
  <p id="aT4">问曰：<a id="a-T5"></a>若无依止处，<a id="a-T6"></a>何以说依止？</p>
  <p id="aT7">答曰：<a id="a-T8"></a>依止有二种：<a id="a-T9"></a>一者、<a id="a-TA"></a>以爱见等诸烦恼，<a id="a-TB"></a>依止有为法；<a id="a-TC"></a>二者、<a id="a-TD"></a>清净智慧，<a id="a-TE"></a>说依止涅槃。<a id="a-TF"></a>烦恼见故，<a id="a-TG"></a>说无依止。<a id="a-TH"></a>究竟道者，<a id="a-TI"></a>所谓诸法实相毕竟空。<a id="a-TJ"></a>色等法，<a id="a-TK"></a>前际中无，<a id="a-TL"></a>后际中亦无，<a id="a-TM"></a>现在中亦无。<a id="a-TN"></a>凡夫人忆想分别，<a id="a-TO"></a>业果报诸情力故，<a id="a-TP"></a>有颠倒见；<a id="a-TQ"></a>圣人以智慧眼观之，<a id="a-TR"></a>皆虚诳不实。<a id="a-TS"></a>如前后，<a id="a-TT"></a>中亦尔，<a id="a-TU"></a>若无先后，<a id="a-TV"></a>云何有中？<a id="a-TW"></a>能如是为众生说法，<a id="a-TX"></a>则安处众生于究竟第一道中。</p>
  <p id="aTY">世间洲者，<a id="a-TZ"></a>如洲四边无地，<a id="a-Ta"></a>色等法亦如是，<a id="a-Tb"></a>前后皆不可得。<a id="a-Tc"></a>中间，<a id="a-Td"></a>如究竟道中破，<a id="a-Te"></a>入前后空故，<a id="a-Tf"></a>中间亦空。<a id="a-Tg"></a>水者，<a id="a-Th"></a>三漏、<a id="a-Ti"></a>四流诸烦恼，<a id="a-Tj"></a>及业果报中一切法，<a id="a-Tk"></a>毕竟空无所取，<a id="a-Tl"></a>所谓涅槃，<a id="a-Tm"></a>是为洲。<a id="a-Tn"></a>众生没在四流水中，<a id="a-To"></a>佛以八正道船，<a id="a-Tp"></a>引著涅槃洲上。<a id="a-Tq"></a>如是种种因缘接度众生，<a id="a-Tr"></a>名为将导。</p>
  <p id="aTs"></p>
  <p id="aTt">【经】“云何菩萨摩诃萨为世间趣故，<a id="a-Tu"></a>发阿耨多罗三藐三菩提心？<a id="a-Tv"></a>须菩提，<a id="a-Tw"></a>菩萨摩诃萨得阿耨多罗三藐三菩提时，<a id="a-Tx"></a>为众生说色趣空，<a id="a-Ty"></a>说受、<a id="a-Tz"></a>想、<a id="a-U0"></a>行、<a id="a-U1"></a>识趣空，<a id="a-U2"></a>乃至说一切种智趣空。<a id="a-U3"></a>为众生说色非趣非不趣。<a id="a-U4"></a>何以故？<a id="a-U5"></a>是色空相，<a id="a-U6"></a>非趣非不趣。<a id="a-U7"></a>说受、<a id="a-U8"></a>想、<a id="a-U9"></a>行、<a id="a-UA"></a>识非趣非不趣。<a id="a-UB"></a>何以故？<a id="a-UC"></a>是受、<a id="a-UD"></a>想、<a id="a-UE"></a>行、<a id="a-UF"></a>识空相，<a id="a-UG"></a>非趣非不趣。<a id="a-UH"></a>乃至一切种智非趣非不趣。<a id="a-UI"></a>何以故？<a id="a-UJ"></a>是一切种智空相，<a id="a-UK"></a>非趣非不趣。<a id="a-UL"></a>如是，<a id="a-UM"></a>须菩提，<a id="a-UN"></a>菩萨摩诃萨为世间趣故，<a id="a-UO"></a>发阿耨多罗三藐三菩提心。<a id="a-UP"></a>何以故？<a id="a-UQ"></a>一切法趣空，<a id="a-UR"></a>是趣不过。<a id="a-US"></a>何以故？<a id="a-UT"></a>空中趣非趣不可得故。<a id="a-UU"></a>须菩提，<a id="a-UV"></a>一切法趣无相，<a id="a-UW"></a>是趣不过。<a id="a-UX"></a>何以故？<a id="a-UY"></a>无相中趣非趣不可得故。<a id="a-UZ"></a>须菩提，<a id="a-Ua"></a>一切法趣无作，<a id="a-Ub"></a>是趣不过。<a id="a-Uc"></a>何以故？<a id="a-Ud"></a>无作中趣非趣不可得故。<a id="a-Ue"></a>须菩提，<a id="a-Uf"></a>一切法趣无起，<a id="a-Ug"></a>是趣不过。<a id="a-Uh"></a>何以故？<a id="a-Ui"></a>无起中趣非趣不可得故。<a id="a-Uj"></a>须菩提，<a id="a-Uk"></a>一切法趣无所有，<a id="a-Ul"></a>不生不灭，<a id="a-Um"></a>不垢不净，<a id="a-Un"></a>是趣不过。<a id="a-Uo"></a>何以故？<a id="a-Up"></a>无所有、<a id="a-Uq"></a>不生不灭、<a id="a-Ur"></a>不垢不净中，<a id="a-Us"></a>趣非趣不可得故。<a id="a-Ut"></a>须菩提，<a id="a-Uu"></a>一切法趣梦，<a id="a-Uv"></a>是趣不过。<a id="a-Uw"></a>何以故？<a id="a-Ux"></a>梦中趣非趣不可得故。<a id="a-Uy"></a>须菩提，<a id="a-Uz"></a>一切法趣幻、<a id="a-V0"></a>趣响、<a id="a-V1"></a>趣影、<a id="a-V2"></a>趣化，<a id="a-V3"></a>是趣不过。<a id="a-V4"></a>何以故？<a id="a-V5"></a>是化等中趣非趣不可得故。<a id="a-V6"></a>须菩提，<a id="a-V7"></a>一切法趣无量无边，<a id="a-V8"></a>是趣不过。<a id="a-V9"></a>何以故？<a id="a-VA"></a>无量无边中，<a id="a-VB"></a>趣非趣不可得故。<a id="a-VC"></a>须菩提，<a id="a-VD"></a>一切法趣不与不取，<a id="a-VE"></a>是趣不过。<a id="a-VF"></a>何以故？<a id="a-VG"></a>不与不取中，<a id="a-VH"></a>趣非趣不可得故。<a id="a-VI"></a>须菩提，<a id="a-VJ"></a>一切法趣不举不下，<a id="a-VK"></a>是趣不过。<a id="a-VL"></a>何以故？<a id="a-VM"></a>不举不下中，<a id="a-VN"></a>趣非趣不可得故。<a id="a-VO"></a>须菩提，<a id="a-VP"></a>一切法趣不增不减，<a id="a-VQ"></a>是趣不过。<a id="a-VR"></a>何以故？<a id="a-VS"></a>无增无减中，<a id="a-VT"></a>趣非趣不可得故。<a id="a-VU"></a>须菩提，<a id="a-VV"></a>一切法趣不来不去，<a id="a-VW"></a>是趣不过。<a id="a-VX"></a>何以故？<a id="a-VY"></a>不来不去中，<a id="a-VZ"></a>趣非趣不可得故。<a id="a-Va"></a>须菩提，<a id="a-Vb"></a>一切法趣不入不出、<a id="a-Vc"></a>不合不散、<a id="a-Vd"></a>不著不断，<a id="a-Ve"></a>是趣不过。<a id="a-Vf"></a>何以故？<a id="a-Vg"></a>不著不断中，<a id="a-Vh"></a>趣非趣不可得故。<a id="a-Vi"></a>须菩提，<a id="a-Vj"></a>一切法趣我、<a id="a-Vk"></a>众生、<a id="a-Vl"></a>寿命、<a id="a-Vm"></a>人，<a id="a-Vn"></a>起、<a id="a-Vo"></a>使起者，<a id="a-Vp"></a>作、<a id="a-Vq"></a>使作者，<a id="a-Vr"></a>知者、<a id="a-Vs"></a>见者，<a id="a-Vt"></a>是趣不过。<a id="a-Vu"></a>何以故？<a id="a-Vv"></a>我乃至知者、<a id="a-Vw"></a>见者，<a id="a-Vx"></a>毕竟不可得，<a id="a-Vy"></a>何况有趣非趣？<a id="a-Vz"></a>须菩提，<a id="a-W0"></a>一切法趣常，<a id="a-W1"></a>是趣不过。<a id="a-W2"></a>何以故？<a id="a-W3"></a>常毕竟不可得，<a id="a-W4"></a>云何当有趣非趣？<a id="a-W5"></a>须菩提，<a id="a-W6"></a>一切法趣乐、<a id="a-W7"></a>净、<a id="a-W8"></a>我，<a id="a-W9"></a>是趣不过。<a id="a-WA"></a>何以故？<a id="a-WB"></a>乐、<a id="a-WC"></a>净、<a id="a-WD"></a>我，<a id="a-WE"></a>毕竟不可得，<a id="a-WF"></a>云何当有趣非趣？<a id="a-WG"></a>须菩提，<a id="a-WH"></a>一切法趣无常、<a id="a-WI"></a>苦、<a id="a-WJ"></a>不净、<a id="a-WK"></a>无我，<a id="a-WL"></a>是趣不过。<a id="a-WM"></a>何以故？<a id="a-WN"></a>无常、<a id="a-WO"></a>苦、<a id="a-WP"></a>不净、<a id="a-WQ"></a>无我，<a id="a-WR"></a>毕竟不可得，<a id="a-WS"></a>云何当有趣非趣？<a id="a-WT"></a>须菩提，<a id="a-WU"></a>一切法趣欲事，<a id="a-WV"></a>是趣不过。<a id="a-WW"></a>何以故？<a id="a-WX"></a>欲事毕竟不可得，<a id="a-WY"></a>何况当有趣非趣？<a id="a-WZ"></a>须菩提，<a id="a-Wa"></a>一切法趣瞋事、<a id="a-Wb"></a>痴事、<a id="a-Wc"></a>见事，<a id="a-Wd"></a>是趣不过。<a id="a-We"></a>何以故？<a id="a-Wf"></a>瞋事、<a id="a-Wg"></a>痴事、<a id="a-Wh"></a>见事毕竟不可得，<a id="a-Wi"></a>何况当有趣非趣？<a id="a-Wj"></a>须菩提，<a id="a-Wk"></a>一切法趣如，<a id="a-Wl"></a>是趣不过。<a id="a-Wm"></a>何以故？<a id="a-Wn"></a>如中无来无去故。<a id="a-Wo"></a>须菩提，<a id="a-Wp"></a>一切法趣法性、<a id="a-Wq"></a>实际、<a id="a-Wr"></a>不可思议性，<a id="a-Ws"></a>是趣不过。<a id="a-Wt"></a>何以故？<a id="a-Wu"></a>法性、<a id="a-Wv"></a>实际、<a id="a-Ww"></a>不可思议性中无来无去故。<a id="a-Wx"></a>须菩提，<a id="a-Wy"></a>一切法趣平等，<a id="a-Wz"></a>是趣不过。<a id="a-X0"></a>何以故？<a id="a-X1"></a>平等中趣非趣不可得故。<a id="a-X2"></a>须菩提，<a id="a-X3"></a>一切法趣不动相，<a id="a-X4"></a>是趣不过。<a id="a-X5"></a>何以故？<a id="a-X6"></a>不动相中趣非趣不可得故。<a id="a-X7"></a>须菩提，<a id="a-X8"></a>一切法趣色，<a id="a-X9"></a>是趣不过。<a id="a-XA"></a>何以故？<a id="a-XB"></a>色毕竟不可得故，<a id="a-XC"></a>云何当有趣非趣？<a id="a-XD"></a>须菩提，<a id="a-XE"></a>一切法趣受、<a id="a-XF"></a>想、<a id="a-XG"></a>行、<a id="a-XH"></a>识，<a id="a-XI"></a>是趣不过。<a id="a-XJ"></a>何以故？<a id="a-XK"></a>受、<a id="a-XL"></a>想、<a id="a-XM"></a>行、<a id="a-XN"></a>识毕竟不可得，<a id="a-XO"></a>云何当有趣非趣？<a id="a-XP"></a>十二处、<a id="a-XQ"></a>十八界亦如是。<a id="a-XR"></a>须菩提，<a id="a-XS"></a>一切法趣檀波罗蜜，<a id="a-XT"></a>是趣不过。<a id="a-XU"></a>何以故？<a id="a-XV"></a>檀毕竟不可得故，<a id="a-XW"></a>云何当有趣非趣？<a id="a-XX"></a>须菩提，<a id="a-XY"></a>一切法趣尸罗波罗蜜，<a id="a-XZ"></a>是趣不过。<a id="a-Xa"></a>何以故？<a id="a-Xb"></a>尸罗毕竟不可得故，<a id="a-Xc"></a>云何当有趣非趣？<a id="a-Xd"></a>须菩提，<a id="a-Xe"></a>一切法趣羼提波罗蜜，<a id="a-Xf"></a>是趣不过。<a id="a-Xg"></a>何以故？<a id="a-Xh"></a>羼提毕竟不可得故，<a id="a-Xi"></a>云何当有趣非趣？<a id="a-Xj"></a>须菩提，<a id="a-Xk"></a>一切法趣毗梨耶波罗蜜，<a id="a-Xl"></a>是趣不过。<a id="a-Xm"></a>何以故？<a id="a-Xn"></a>毗梨耶毕竟不可得故，<a id="a-Xo"></a>云何当有趣非趣？<a id="a-Xp"></a>须菩提，<a id="a-Xq"></a>一切法趣禅波罗蜜，<a id="a-Xr"></a>是趣不过。<a id="a-Xs"></a>何以故？<a id="a-Xt"></a>禅毕竟不可得故，<a id="a-Xu"></a>云何当有趣非趣？<a id="a-Xv"></a>须菩提，<a id="a-Xw"></a>一切法趣般若波罗蜜，<a id="a-Xx"></a>是趣不过。<a id="a-Xy"></a>何以故？<a id="a-Xz"></a>般若毕竟不可得故，<a id="a-Y0"></a>云何当有趣非趣？<a id="a-Y1"></a>须菩提，<a id="a-Y2"></a>一切法趣内空，<a id="a-Y3"></a>是趣不过。<a id="a-Y4"></a>何以故？<a id="a-Y5"></a>内空毕竟不可得故，<a id="a-Y6"></a>云何当有趣非趣？<a id="a-Y7"></a>须菩提，<a id="a-Y8"></a>一切法趣外空，<a id="a-Y9"></a>是趣不过。<a id="a-YA"></a>何以故？<a id="a-YB"></a>外空毕竟不可得故，<a id="a-YC"></a>云何当有趣非趣？<a id="a-YD"></a>须菩提，<a id="a-YE"></a>一切法趣内外空，<a id="a-YF"></a>是趣不过。<a id="a-YG"></a>何以故？<a id="a-YH"></a>内外空毕竟不可得故，<a id="a-YI"></a>云何当有趣非趣？<a id="a-YJ"></a>乃至一切法趣无法有法空，<a id="a-YK"></a>是趣不过。<a id="a-YL"></a>何以故？<a id="a-YM"></a>无法有法空毕竟不可得故，<a id="a-YN"></a>云何当有趣非趣？<a id="a-YO"></a>须菩提，<a id="a-YP"></a>一切法趣四念处乃至八圣道分，<a id="a-YQ"></a>是趣不过。<a id="a-YR"></a>何以故？<a id="a-YS"></a>四念处乃至八圣道分毕竟不可得故，<a id="a-YT"></a>云何当有趣非趣？<a id="a-YU"></a>须菩提，<a id="a-YV"></a>一切法趣佛十力乃至一切种智，<a id="a-YW"></a>是趣不过。<a id="a-YX"></a>何以故？<a id="a-YY"></a>一切种智中，<a id="a-YZ"></a>趣非趣不可得故。<a id="a-Ya"></a>须菩提，<a id="a-Yb"></a>一切法趣须陀洹果、<a id="a-Yc"></a>斯陀含果、<a id="a-Yd"></a>阿那含果、<a id="a-Ye"></a>阿罗汉果、<a id="a-Yf"></a>辟支佛道，<a id="a-Yg"></a>是趣不过。<a id="a-Yh"></a>何以故？<a id="a-Yi"></a>须陀洹果乃至辟支佛道中，<a id="a-Yj"></a>趣非趣不可得故。<a id="a-Yk"></a>须菩提，<a id="a-Yl"></a>一切法趣阿耨多罗三藐三菩提，<a id="a-Ym"></a>是趣不过。<a id="a-Yn"></a>何以故？<a id="a-Yo"></a>阿耨多罗三藐三菩提中，<a id="a-Yp"></a>趣非趣不可得故。<a id="a-Yq"></a>须菩提，<a id="a-Yr"></a>一切法趣须陀洹乃至佛，<a id="a-Ys"></a>是趣不过。<a id="a-Yt"></a>何以故？<a id="a-Yu"></a>须陀洹乃至佛中，<a id="a-Yv"></a>趣非趣不可得故。<a id="a-Yw"></a>”</p>
  <p id="aYx">须菩提白佛言：<a id="a-Yy"></a>“世尊，<a id="a-Yz"></a>是深般若波罗蜜，<a id="a-Z0"></a>谁能信解者？<a id="a-Z1"></a>”</p>
  <p id="aZ2">佛告须菩提：<a id="a-Z3"></a>“有菩萨摩诃萨，<a id="a-Z4"></a>先于诸佛所，<a id="a-Z5"></a>久行六波罗蜜，<a id="a-Z6"></a>善根纯熟，<a id="a-Z7"></a>供养无数百千万亿诸佛，<a id="a-Z8"></a>与善知识相随，<a id="a-Z9"></a>是辈人能信解深般若波罗蜜。<a id="a-ZA"></a>”</p>
  <p id="aZB">须菩提白佛言：<a id="a-ZC"></a>“世尊，<a id="a-ZD"></a>能信解是深般若波罗蜜者，<a id="a-ZE"></a>有何等性？<a id="a-ZF"></a>何等相？<a id="a-ZG"></a>何等貌？<a id="a-ZH"></a>”</p>
  <p id="aZI">佛言：<a id="a-ZJ"></a>“欲、<a id="a-ZK"></a>瞋、<a id="a-ZL"></a>痴断离，<a id="a-ZM"></a>是性、<a id="a-ZN"></a>相、<a id="a-ZO"></a>貌。<a id="a-ZP"></a>是菩萨摩诃萨，<a id="a-ZQ"></a>则能信解深般若波罗蜜。<a id="a-ZR"></a>”</p>
  <p id="aZS">【论】问曰：<a id="a-ZT"></a>上诸事中略说，<a id="a-ZU"></a>今趣中何以广说？</p>
  <p id="aZV">答曰：<a id="a-ZW"></a>趣是乃至品竟，<a id="a-ZX"></a>总上九事之会归，<a id="a-ZY"></a>是故多说。</p>
  <p id="aZZ">复次，<a id="a-Za"></a>安乐等及趣，<a id="a-Zb"></a>皆同一义，<a id="a-Zc"></a>俱出众生著涅槃故；<a id="a-Zd"></a>若事事广说，<a id="a-Ze"></a>则不可尽；<a id="a-Zf"></a>趣最在后故广说，<a id="a-Zg"></a>当知余者亦皆应广说。<a id="a-Zh"></a>色等法趣空者，<a id="a-Zi"></a>如虚空但有名而无法，<a id="a-Zj"></a>色等法亦尔，<a id="a-Zk"></a>终归于空，<a id="a-Zl"></a>诸法究竟相必空故，<a id="a-Zm"></a>余者皆虚妄。<a id="a-Zn"></a>如人初虽有善言，<a id="a-Zo"></a>久久乃知情实。<a id="a-Zp"></a>色等诸法亦如是，<a id="a-Zq"></a>入无余涅槃时，<a id="a-Zr"></a>与虚空无异；<a id="a-Zs"></a>当知先亦如是，<a id="a-Zt"></a>但凡夫颠倒果报故见异。<a id="a-Zu"></a>一切法无有过出空等诸相，<a id="a-Zv"></a>如人欲出过虚空，<a id="a-Zw"></a>不可得。<a id="a-Zx"></a>我等十六名，<a id="a-Zy"></a>皆因五众和合，<a id="a-Zz"></a>假有此名，<a id="a-a0"></a>无有实法，<a id="a-a1"></a>云何当有趣非趣？<a id="a-a2"></a>若常、<a id="a-a3"></a>净、<a id="a-a4"></a>乐、<a id="a-a5"></a>我等四颠倒，<a id="a-a6"></a>破四圣行。<a id="a-a7"></a>如常等四法不可得，<a id="a-a8"></a>以颠倒故，<a id="a-a9"></a>色等诸法亦如是。<a id="a-aA"></a>如常等不可得，<a id="a-aB"></a>无常等从常等出故，<a id="a-aC"></a>亦不可得。<a id="a-aD"></a>是故说一切法趣常等，<a id="a-aE"></a>趣无常等。</p>
  <p id="aaF">须菩提问佛：<a id="a-aG"></a>是法甚深微细，<a id="a-aH"></a>谁当信解者？<a id="a-aI"></a>佛答说：<a id="a-aJ"></a>久行等因缘能信。<a id="a-aK"></a>更问：<a id="a-aL"></a>久行等人有何等相？<a id="a-aM"></a>佛答：<a id="a-aN"></a>是人离三毒心，<a id="a-aO"></a>亦不见是离，<a id="a-aP"></a>深入诸法实相故。</p>
  <p id="aaQ">问曰：<a id="a-aR"></a>是人未得无生忍法，<a id="a-aS"></a>云何言断三毒？</p>
  <p id="aaT">答曰：<a id="a-aU"></a>断有二种：<a id="a-aV"></a>一者、<a id="a-aW"></a>根本断，<a id="a-aX"></a>二者、<a id="a-aY"></a>薄少断。<a id="a-aZ"></a>此中说薄少断。<a id="a-aa"></a>行者不分别是断、<a id="a-ab"></a>是烦恼。<a id="a-ac"></a>何以故？<a id="a-ad"></a>烦恼相颠倒不定故，<a id="a-ae"></a>烦恼即是断，<a id="a-af"></a>是故言离。</p>
  <p data-pb></p>
  <h2 id="aag">释趣智品第五十三（经作趣一切智品）</h2>
  <p id="aah">【经】须菩提白佛言：<a id="a-ai"></a>“世尊，<a id="a-aj"></a>是诸菩萨摩诃萨，<a id="a-ak"></a>解深般若波罗蜜者，<a id="a-al"></a>当趣何所？<a id="a-am"></a>”</p>
  <p id="aan">佛告须菩提：<a id="a-ao"></a>“是菩萨摩诃萨解深般若波罗蜜，<a id="a-ap"></a>当趣一切种智。<a id="a-aq"></a>”</p>
  <p id="aar">须菩提白佛言：<a id="a-as"></a>“世尊，<a id="a-at"></a>是菩萨摩诃萨能趣一切种智者，<a id="a-au"></a>是为一切众生所归趣，<a id="a-av"></a>修般若波罗蜜故。<a id="a-aw"></a>世尊，<a id="a-ax"></a>修般若波罗蜜，<a id="a-ay"></a>即修一切诸法。<a id="a-az"></a>世尊，<a id="a-b0"></a>无所修，<a id="a-b1"></a>是修般若波罗蜜；<a id="a-b2"></a>不受修、<a id="a-b3"></a>坏修，<a id="a-b4"></a>是修般若波罗蜜。<a id="a-b5"></a>”</p>
  <p id="ab6">佛告须菩提：<a id="a-b7"></a>“何等法坏故，<a id="a-b8"></a>修般若波罗蜜为坏修？<a id="a-b9"></a>”</p>
  <p id="abA">“世尊，<a id="a-bB"></a>色坏故，<a id="a-bC"></a>般若波罗蜜为坏修；<a id="a-bD"></a>受想行识、<a id="a-bE"></a>十二处、<a id="a-bF"></a>十八界坏故，<a id="a-bG"></a>般若波罗蜜为坏修；<a id="a-bH"></a>我乃至知者、<a id="a-bI"></a>见者坏故，<a id="a-bJ"></a>般若波罗蜜为坏修。<a id="a-bK"></a>世尊，<a id="a-bL"></a>檀波罗蜜坏故，<a id="a-bM"></a>般若波罗蜜为坏修，<a id="a-bN"></a>乃至般若波罗蜜坏故，<a id="a-bO"></a>般若波罗蜜为坏修；<a id="a-bP"></a>内空乃至无法有法空，<a id="a-bQ"></a>四念处乃至十八不共法，<a id="a-bR"></a>须陀洹果乃至一切种智坏故，<a id="a-bS"></a>般若波罗蜜为坏修。<a id="a-bT"></a>”</p>
  <p id="abU">佛言：<a id="a-bV"></a>“如是，<a id="a-bW"></a>如是。<a id="a-bX"></a>须菩提，<a id="a-bY"></a>色坏故，<a id="a-bZ"></a>般若波罗蜜为坏修，<a id="a-ba"></a>乃至一切种智坏故，<a id="a-bb"></a>般若波罗蜜为坏修。<a id="a-bc"></a>”</p>
  <p id="abd">尔时，<a id="a-be"></a>佛告须菩提：<a id="a-bf"></a>“是深般若波罗蜜中，<a id="a-bg"></a>阿鞞跋致菩萨摩诃萨应当验知！<a id="a-bh"></a>若菩萨摩诃萨，<a id="a-bi"></a>是深般若波罗蜜中不著，<a id="a-bj"></a>当知是阿鞞跋致；<a id="a-bk"></a>禅波罗蜜乃至檀波罗蜜中不著，<a id="a-bl"></a>四念处乃至一切种智中不著，<a id="a-bm"></a>当知是阿鞞跋致。<a id="a-bn"></a>”</p>
  <p id="abo">【论】问曰：<a id="a-bp"></a>般若波罗蜜非趣非不趣，<a id="a-bq"></a>须菩提何以故，<a id="a-br"></a>问行般若者趣至何处？<a id="a-bs"></a>又佛何以答趣萨婆若？</p>
  <p id="abt">答曰：<a id="a-bu"></a>外道言：<a id="a-bv"></a>诸法从因趣果，<a id="a-bw"></a>从先世入今世，<a id="a-bx"></a>从今世趣后世。<a id="a-by"></a>破是常颠倒故，<a id="a-bz"></a>言无趣不趣。<a id="a-c0"></a>此中须菩提以无著心问，<a id="a-c1"></a>佛以无著心答。<a id="a-c2"></a>般若波罗蜜毕竟空，<a id="a-c3"></a>于诸法无障无碍，<a id="a-c4"></a>得无障无碍解脱故；<a id="a-c5"></a>无障无碍因果相似故，<a id="a-c6"></a>言解深般若者趣一切种智。<a id="a-c7"></a>须菩提言：<a id="a-c8"></a>菩萨知般若波罗蜜者，<a id="a-c9"></a>为一切众生所归趣；<a id="a-cA"></a>如子为苦恼所逼，<a id="a-cB"></a>则趣父母。</p>
  <p id="acC">问曰：<a id="a-cD"></a>何以故但菩萨解深般若波罗蜜，<a id="a-cE"></a>为众生所归趣？</p>
  <p id="acF">答曰：<a id="a-cG"></a>菩萨于众生中大悲心故，<a id="a-cH"></a>常修习般若波罗蜜。<a id="a-cI"></a>以修故，<a id="a-cJ"></a>能解一切诸法，<a id="a-cK"></a>皆入般若波罗蜜，<a id="a-cL"></a>是故修般若波罗蜜，<a id="a-cM"></a>即修一切法。<a id="a-cN"></a>般若无定实法可得故，<a id="a-cO"></a>经中说无所修是修般若波罗蜜。<a id="a-cP"></a>般若波罗蜜中，<a id="a-cQ"></a>一切诸观有过故不受，<a id="a-cR"></a>是名不受修。<a id="a-cS"></a>坏修者，<a id="a-cT"></a>一切法无常散坏故，<a id="a-cU"></a>名坏修。<a id="a-cV"></a>可破坏法者，<a id="a-cW"></a>所谓色等乃至一切种智。<a id="a-cX"></a>佛可须菩提所说。<a id="a-cY"></a>上品末说阿鞞跋致菩萨性、<a id="a-cZ"></a>相、<a id="a-ca"></a>貌，<a id="a-cb"></a>今应验试，<a id="a-cc"></a>知于深般若波罗蜜中著不？<a id="a-cd"></a>若著则非，<a id="a-ce"></a>若不著则是其相。<a id="a-cf"></a>行般若波罗蜜菩萨，<a id="a-cg"></a>有二种：<a id="a-ch"></a>一者、<a id="a-ci"></a>因般若波罗蜜，<a id="a-cj"></a>观一切法毕竟空，<a id="a-ck"></a>般若亦自空；<a id="a-cl"></a>二者、<a id="a-cm"></a>不能观般若亦空，<a id="a-cn"></a>是故经中试知著不。</p>
  <p id="aco"></p>
  <p id="acp">【经】“若有阿鞞跋致菩萨摩诃萨，<a id="a-cq"></a>行深般若波罗蜜时，<a id="a-cr"></a>不以他人语为坚要，<a id="a-cs"></a>亦不随他教行。<a id="a-ct"></a>阿鞞跋致菩萨摩诃萨，<a id="a-cu"></a>不为欲心、<a id="a-cv"></a>瞋心、<a id="a-cw"></a>痴心所牵。<a id="a-cx"></a>若阿鞞跋致菩萨摩诃萨，<a id="a-cy"></a>不远离六波罗蜜。<a id="a-cz"></a>若阿鞞跋致菩萨摩诃萨，<a id="a-d0"></a>闻说深般若波罗蜜时，<a id="a-d1"></a>心不惊、<a id="a-d2"></a>不没、<a id="a-d3"></a>不怖、<a id="a-d4"></a>不畏、<a id="a-d5"></a>不悔，<a id="a-d6"></a>欢喜乐闻，<a id="a-d7"></a>受持、<a id="a-d8"></a>读诵、<a id="a-d9"></a>正忆念、<a id="a-dA"></a>如说行。<a id="a-dB"></a>须菩提，<a id="a-dC"></a>当知是菩萨先世已闻是深般若波罗蜜中事，<a id="a-dD"></a>已受持、<a id="a-dE"></a>读诵、<a id="a-dF"></a>说、<a id="a-dG"></a>正忆念。<a id="a-dH"></a>何以故？<a id="a-dI"></a>是菩萨摩诃萨有大威德故，<a id="a-dJ"></a>闻是深般若波罗蜜，<a id="a-dK"></a>心不惊、<a id="a-dL"></a>不怖、<a id="a-dM"></a>不畏、<a id="a-dN"></a>不没、<a id="a-dO"></a>不悔，<a id="a-dP"></a>欢喜乐闻，<a id="a-dQ"></a>受持、<a id="a-dR"></a>读诵，<a id="a-dS"></a>正忆念。<a id="a-dT"></a>”</p>
  <p id="adU">须菩提白佛言：<a id="a-dV"></a>“世尊，<a id="a-dW"></a>若菩萨摩诃萨闻深般若波罗蜜，<a id="a-dX"></a>不惊、<a id="a-dY"></a>不怖，<a id="a-dZ"></a>乃至正忆念。<a id="a-da"></a>世尊，<a id="a-db"></a>是菩萨摩诃萨，<a id="a-dc"></a>云何行般若波罗蜜？<a id="a-dd"></a>”</p>
  <p id="ade">佛言：<a id="a-df"></a>“随顺一切种智心，<a id="a-dg"></a>是菩萨摩诃萨，<a id="a-dh"></a>应如是行般若波罗蜜！<a id="a-di"></a>”</p>
  <p id="adj">“世尊，<a id="a-dk"></a>云何名随顺一切种智心，<a id="a-dl"></a>是菩萨摩诃萨，<a id="a-dm"></a>应如是行般若波罗蜜？<a id="a-dn"></a>”</p>
  <p id="ado">佛言：<a id="a-dp"></a>“以空随顺，<a id="a-dq"></a>是为菩萨摩诃萨行深般若波罗蜜；<a id="a-dr"></a>以无相、<a id="a-ds"></a>无作、<a id="a-dt"></a>无所有，<a id="a-du"></a>不生不灭、<a id="a-dv"></a>不垢不净随顺，<a id="a-dw"></a>是菩萨摩诃萨应如是行般若波罗蜜。<a id="a-dx"></a>以如梦、<a id="a-dy"></a>幻、<a id="a-dz"></a>焰、<a id="a-e0"></a>响、<a id="a-e1"></a>化随顺，<a id="a-e2"></a>是行般若波罗蜜。<a id="a-e3"></a>”</p>
  <p id="ae4">须菩提白佛言：<a id="a-e5"></a>“佛说以空随顺，<a id="a-e6"></a>乃至如梦、<a id="a-e7"></a>如幻随顺，<a id="a-e8"></a>是行般若波罗蜜。<a id="a-e9"></a>世尊，<a id="a-eA"></a>是菩萨摩诃萨行何法？<a id="a-eB"></a>若色、<a id="a-eC"></a>若受、<a id="a-eD"></a>想、<a id="a-eE"></a>行、<a id="a-eF"></a>识，<a id="a-eG"></a>乃至一切种智？<a id="a-eH"></a>”</p>
  <p id="aeI">佛告须菩提：<a id="a-eJ"></a>“菩萨摩诃萨不行色，<a id="a-eK"></a>不行受、<a id="a-eL"></a>想、<a id="a-eM"></a>行、<a id="a-eN"></a>识，<a id="a-eO"></a>乃至不行一切种智。<a id="a-eP"></a>何以故？<a id="a-eQ"></a>是菩萨行处，<a id="a-eR"></a>无作法，<a id="a-eS"></a>无坏法，<a id="a-eT"></a>无所从来，<a id="a-eU"></a>亦无所去，<a id="a-eV"></a>无住处；<a id="a-eW"></a>是法不可数，<a id="a-eX"></a>无有量，<a id="a-eY"></a>若无数无量，<a id="a-eZ"></a>是法不可得；<a id="a-ea"></a>不可以色得，<a id="a-eb"></a>乃至不可以一切种智得。<a id="a-ec"></a>何以故？<a id="a-ed"></a>色即是萨婆若，<a id="a-ee"></a>萨婆若即是色，<a id="a-ef"></a>乃至一切种智即是萨婆若，<a id="a-eg"></a>萨婆若即是一切种智。<a id="a-eh"></a>色如相，<a id="a-ei"></a>乃至一切种智如相，<a id="a-ej"></a>皆是一如，<a id="a-ek"></a>无二无别。<a id="a-el"></a>”</p>
  <p id="aem">【论】释曰：<a id="a-en"></a>阿鞞跋致菩萨所试事，<a id="a-eo"></a>于他语言中不生念，<a id="a-ep"></a>是中有实、<a id="a-eq"></a>不实。<a id="a-er"></a>何以故？<a id="a-es"></a>他人有二种：<a id="a-et"></a>在家人著五欲乐，<a id="a-eu"></a>虚诳不净；<a id="a-ev"></a>出家外道著诸邪见不实。<a id="a-ew"></a>此等所说，<a id="a-ex"></a>皆无实事，<a id="a-ey"></a>是故不信。<a id="a-ez"></a>自得诸法实相故，<a id="a-f0"></a>乃至佛身来说破诸法实相者，<a id="a-f1"></a>亦不信。<a id="a-f2"></a>得无为法故，<a id="a-f3"></a>心则安重，<a id="a-f4"></a>不复移转。<a id="a-f5"></a>是菩萨虽未得佛道，<a id="a-f6"></a>贪欲等诸烦恼折薄故，<a id="a-f7"></a>不为所牵。<a id="a-f8"></a>心常不离六波罗蜜，<a id="a-f9"></a>知善法果报味故，<a id="a-fA"></a>心常爱乐，<a id="a-fB"></a>不离六波罗蜜。<a id="a-fC"></a>如是等种种因缘故，<a id="a-fD"></a>闻深般若，<a id="a-fE"></a>不怖、<a id="a-fF"></a>不畏，<a id="a-fG"></a>欢喜欲闻、<a id="a-fH"></a>读诵、<a id="a-fI"></a>问义、<a id="a-fJ"></a>修习。<a id="a-fK"></a>如雷霆，<a id="a-fL"></a>小鸟则怖畏闷死，<a id="a-fM"></a>孔雀大鸟欢喜舞戏；<a id="a-fN"></a>般若波罗蜜亦如是，<a id="a-fO"></a>邪见凡夫，<a id="a-fP"></a>闻则恐怖，<a id="a-fQ"></a>阿鞞跋致菩萨，<a id="a-fR"></a>闻则欢喜，<a id="a-fS"></a>心无厌足，<a id="a-fT"></a>是故说欢喜乐闻。<a id="a-fU"></a>是中佛说因缘：<a id="a-fV"></a>是菩萨于过去世，<a id="a-fW"></a>已闻深般若波罗蜜，<a id="a-fX"></a>多集诸福德智慧故，<a id="a-fY"></a>有大威德，<a id="a-fZ"></a>有大威德故不怖畏。<a id="a-fa"></a>须菩提问：<a id="a-fb"></a>是菩萨闻深般若波罗蜜，<a id="a-fc"></a>虽不怖畏，<a id="a-fd"></a>是般若无定相，<a id="a-fe"></a>云何应行？<a id="a-ff"></a>佛言：<a id="a-fg"></a>随顺一切种智心。</p>
  <p id="afh">问曰：<a id="a-fi"></a>是菩萨未得一切种智，<a id="a-fj"></a>云何能顺？</p>
  <p id="afk">答曰：<a id="a-fl"></a>是故说顺毕竟空心，<a id="a-fm"></a>则顺一切种智心，<a id="a-fn"></a>一切种智是寂灭相。<a id="a-fo"></a>佛后品中说：<a id="a-fp"></a>一切寂灭相，<a id="a-fq"></a>是一切种智，<a id="a-fr"></a>是故言顺毕竟空，<a id="a-fs"></a>则顺一切种智。<a id="a-ft"></a>无相、<a id="a-fu"></a>无作、<a id="a-fv"></a>虚空，<a id="a-fw"></a>无生无灭，<a id="a-fx"></a>无垢无净，<a id="a-fy"></a>如梦等，<a id="a-fz"></a>亦如是。<a id="a-g0"></a>尔时，<a id="a-g1"></a>须菩提问：<a id="a-g2"></a>顺毕竟空心，<a id="a-g3"></a>观何等法？<a id="a-g4"></a>佛答：<a id="a-g5"></a>不观色乃至一切种智。<a id="a-g6"></a>何以故？<a id="a-g7"></a>智慧欲求实事，<a id="a-g8"></a>色等有为作法皆虚妄，<a id="a-g9"></a>一切种智是实法。<a id="a-gA"></a>实法故过有为法，<a id="a-gB"></a>过有为法故说是法无作，<a id="a-gC"></a>无作者无坏法。<a id="a-gD"></a>无坏者，<a id="a-gE"></a>是法不从六波罗蜜来故，<a id="a-gF"></a>言无所从来；<a id="a-gG"></a>不入佛法中故，<a id="a-gH"></a>言无所去。<a id="a-gI"></a>有为虚诳故，<a id="a-gJ"></a>不住；<a id="a-gK"></a>无为法中，<a id="a-gL"></a>无忆想分别故，<a id="a-gM"></a>亦不住。<a id="a-gN"></a>五众和合故，<a id="a-gO"></a>有六道数；<a id="a-gP"></a>坏五众相续故，<a id="a-gQ"></a>则无数无量。<a id="a-gR"></a>无数无量故，<a id="a-gS"></a>则语言道断；<a id="a-gT"></a>语言道断故，<a id="a-gU"></a>不可以行色等诸法得。<a id="a-gV"></a>佛此中自说因缘：<a id="a-gW"></a>色等诸法即是萨婆若，<a id="a-gX"></a>萨婆若即是色等诸法。<a id="a-gY"></a>何以故？<a id="a-gZ"></a>色等诸法如，<a id="a-ga"></a>即是萨婆若如；<a id="a-gb"></a>萨婆若如，<a id="a-gc"></a>即是色等诸法如。<a id="a-gd"></a>以是故说，<a id="a-ge"></a>是如无二无别。</p>
 </body>
</html>