<!doctype html>
<html id="z3IBVFTtN" data-ver="2011">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第十</h1>
  <h2 id="a2">释初品中十方菩萨来之余</h2>
  <p id="a3">【经】宝积佛报普明言：<a id="a-4"></a>“善男子，<a id="a-5"></a>西方度如恒河沙等世界，<a id="a-6"></a>有世界名娑婆，<a id="a-7"></a>是中有佛，<a id="a-8"></a>号释迦牟尼，<a id="a-9"></a>今现在欲为诸菩萨摩诃萨说般若波罗蜜，<a id="a-A"></a>是其神力”。</p>
  <p id="aB">【论】问曰：<a id="a-C"></a>佛譬如须弥山，<a id="a-D"></a>不为大海水波所动，<a id="a-E"></a>今何以答普明？<a id="a-F"></a>是则动相。<a id="a-G"></a>摄心则无语，<a id="a-H"></a>散心则有说。<a id="a-I"></a>说法从觉观生，<a id="a-J"></a>觉观粗事，<a id="a-K"></a>佛不应有此粗事！</p>
  <p id="aL">答曰：<a id="a-M"></a>佛虽入深禅定，<a id="a-N"></a>不为世事所动，<a id="a-O"></a>今以大慈悲心怜愍众生，<a id="a-P"></a>为之说法断疑。<a id="a-Q"></a>如须弥山王，<a id="a-R"></a>小风则不能动，<a id="a-S"></a>若随岚风至则大动散。<a id="a-T"></a>佛亦如是，<a id="a-U"></a>有大慈悲风来，<a id="a-V"></a>怜愍心动，<a id="a-W"></a>散身无数，<a id="a-X"></a>入五道教化众生，<a id="a-Y"></a>或作天身乃至畜生。</p>
  <p id="aZ">复次，<a id="a-a"></a>佛实不动，<a id="a-b"></a>常入禅定。<a id="a-c"></a>先世福德因缘故，<a id="a-d"></a>身遍出声，<a id="a-e"></a>应物如响，<a id="a-f"></a>如天伎乐，<a id="a-g"></a>自然发声。<a id="a-h"></a>又如摩尼珠，<a id="a-i"></a>随人所欲种种与之，<a id="a-j"></a>若欲衣被、<a id="a-k"></a>饮食、<a id="a-l"></a>医药，<a id="a-m"></a>自恣所须，<a id="a-n"></a>自然皆得。<a id="a-o"></a>佛亦如是，<a id="a-p"></a>从其身边诸毛孔中自然有声，<a id="a-q"></a>随心说法，<a id="a-r"></a>是中佛无忆想，<a id="a-s"></a>亦无分别。<a id="a-t"></a>如说密迹金刚经中，<a id="a-u"></a>佛有三密，<a id="a-v"></a>身密、<a id="a-w"></a>语密、<a id="a-x"></a>意密，<a id="a-y"></a>一切诸天人皆不解不知。<a id="a-z"></a>有一会众生，<a id="a-10"></a>或见佛身黄金色、<a id="a-11"></a>白银色、<a id="a-12"></a>诸杂宝色，<a id="a-13"></a>有人见佛身一丈六尺，<a id="a-14"></a>或见一里、<a id="a-15"></a>十里、<a id="a-16"></a>百千万亿，<a id="a-17"></a>乃至无边无量遍虚空中，<a id="a-18"></a>如是等名身密。<a id="a-19"></a>语密者，<a id="a-1A"></a>有人闻佛声一里，<a id="a-1B"></a>有闻十里，<a id="a-1C"></a>百千万亿无数无量遍虚空中；<a id="a-1D"></a>有一会中，<a id="a-1E"></a>或闻说布施，<a id="a-1F"></a>或有闻说持戒，<a id="a-1G"></a>或闻说忍辱、<a id="a-1H"></a>精进、<a id="a-1I"></a>禅定、<a id="a-1J"></a>智慧，<a id="a-1K"></a>如是乃至十二部经、<a id="a-1L"></a>八万法聚，<a id="a-1M"></a>各各随心所闻，<a id="a-1N"></a>是名语密。<a id="a-1O"></a>是时目连心念，<a id="a-1P"></a>欲知佛声近远，<a id="a-1Q"></a>即时以己神足力，<a id="a-1R"></a>去无量千万亿佛世界而息，<a id="a-1S"></a>闻佛音声如近不异。<a id="a-1T"></a>所息世界，<a id="a-1U"></a>其佛与大众方食。<a id="a-1V"></a>彼土人见目连立其钵缘，<a id="a-1W"></a>彼佛弟子问其佛言：<a id="a-1X"></a>“此人头虫从何所来？<a id="a-1Y"></a>著沙门被服而行！<a id="a-1Z"></a>”其佛报言：<a id="a-1a"></a>“勿轻此人！<a id="a-1b"></a>此是东方过无量佛界，<a id="a-1c"></a>有佛名释迦牟尼，<a id="a-1d"></a>此是彼佛神足弟子。<a id="a-1e"></a>”彼佛问：<a id="a-1f"></a>“目度伽略子！<a id="a-1g"></a>汝何以来此？<a id="a-1h"></a>”目连答言：<a id="a-1i"></a>“我寻佛音声故来至此。<a id="a-1j"></a>”彼佛告目连：<a id="a-1k"></a>“汝寻佛声，<a id="a-1l"></a>过无量亿劫，<a id="a-1m"></a>不能得其边际。<a id="a-1n"></a>”</p>
  <p id="a1o">复次，<a id="a-1p"></a>佛出世，<a id="a-1q"></a>为断众生疑故为说法，<a id="a-1r"></a>此不应难！<a id="a-1s"></a>汝不应问：<a id="a-1t"></a>“日何以除暗？<a id="a-1u"></a>”佛亦如是，<a id="a-1v"></a>不应问佛何以故答。</p>
  <p id="a1w">问曰：<a id="a-1x"></a>诸佛等故，<a id="a-1y"></a>名为等觉，<a id="a-1z"></a>今何以称言是彼神力？</p>
  <p id="a20">答曰：<a id="a-21"></a>示无吾我，<a id="a-22"></a>彼此灭嫉慢故。</p>
  <p id="a23">复次，<a id="a-24"></a>世界有天，<a id="a-25"></a>常求尊胜，<a id="a-26"></a>憍慢法故，<a id="a-27"></a>自言天地、<a id="a-28"></a>人物，<a id="a-29"></a>是我化作。<a id="a-2A"></a>如梵天王谓诸梵言：<a id="a-2B"></a>“我作汝等。<a id="a-2C"></a>”毗纽天言：<a id="a-2D"></a>“世间有大富贵名闻人，<a id="a-2E"></a>皆是我身威德力分。<a id="a-2F"></a>我能成就世间，<a id="a-2G"></a>亦能破坏世间，<a id="a-2H"></a>世间威德皆是我作。<a id="a-2I"></a>”有如是天破因缘法相；<a id="a-2J"></a>诸佛实语不坏因缘法相故，<a id="a-2K"></a>言是彼佛神力。</p>
  <p id="a2L">【经】是时，<a id="a-2M"></a>普明菩萨白宝积佛言：<a id="a-2N"></a>“世尊，<a id="a-2O"></a>我今当往见释迦牟尼佛，<a id="a-2P"></a>礼拜供养；<a id="a-2Q"></a>及见彼诸菩萨摩诃萨绍尊位者，<a id="a-2R"></a>皆得陀罗尼及诸三昧，<a id="a-2S"></a>于诸三昧中而得自在”。</p>
  <p id="a2T">【论】问曰：<a id="a-2U"></a>若诸佛持戒、<a id="a-2V"></a>禅定、<a id="a-2W"></a>智慧、<a id="a-2X"></a>度人皆等，<a id="a-2Y"></a>是普明菩萨何以欲来见释迦牟尼佛？</p>
  <p id="a2Z">答曰：<a id="a-2a"></a>诸菩萨常欲见佛无厌足，<a id="a-2b"></a>听法无厌足，<a id="a-2c"></a>见诸菩萨僧无厌足。<a id="a-2d"></a>诸菩萨于世间法皆以厌患，<a id="a-2e"></a>于上三事心无厌足。<a id="a-2f"></a>如手居士从净居天来欲见佛，<a id="a-2g"></a>其身微细没失，<a id="a-2h"></a>譬如消苏，<a id="a-2i"></a>不得立地。<a id="a-2j"></a>佛语手居士：<a id="a-2k"></a>“汝化作粗身，<a id="a-2l"></a>观此地相！<a id="a-2m"></a>”居士即如佛言，<a id="a-2n"></a>化作粗身，<a id="a-2o"></a>观念地相，<a id="a-2p"></a>头面礼佛足，<a id="a-2q"></a>一面立。<a id="a-2r"></a>佛问居士：<a id="a-2s"></a>“汝几事无厌生净居天？<a id="a-2t"></a>”答言：<a id="a-2u"></a>“我三事无厌生净居天：<a id="a-2v"></a>一、<a id="a-2w"></a>见佛供养无厌；<a id="a-2x"></a>二、<a id="a-2y"></a>听法无厌；<a id="a-2z"></a>三、<a id="a-30"></a>供给僧无厌。<a id="a-31"></a>如佛在阎浮提，<a id="a-32"></a>四部众常随逐佛，<a id="a-33"></a>听法问法；<a id="a-34"></a>是我净居诸天，<a id="a-35"></a>亦常从我听法问法。<a id="a-36"></a>”声闻犹尚听法无厌足，<a id="a-37"></a>何况法性身菩萨？<a id="a-38"></a>以是故，<a id="a-39"></a>普明菩萨来见释迦牟尼佛，<a id="a-3A"></a>及见此间诸菩萨摩诃萨绍尊位者。</p>
  <p id="a3B">皆得陀罗尼及诸三昧，<a id="a-3C"></a>如先赞菩萨品中说。</p>
  <p id="a3D">于诸三昧而得自在者，<a id="a-3E"></a>问曰：<a id="a-3F"></a>如佛一人，<a id="a-3G"></a>一切三昧中得自在，<a id="a-3H"></a>何以言菩萨亦一切三昧中得自在？</p>
  <p id="a3I">答曰：<a id="a-3J"></a>有二种三昧：<a id="a-3K"></a>一者、<a id="a-3L"></a>佛三昧，<a id="a-3M"></a>二者、<a id="a-3N"></a>菩萨三昧。<a id="a-3O"></a>是诸菩萨于菩萨三昧中得自在，<a id="a-3P"></a>非佛三昧中。<a id="a-3Q"></a>如说诸佛要集经中，<a id="a-3R"></a>文殊尸利欲见佛集，<a id="a-3S"></a>不能得到。<a id="a-3T"></a>诸佛各还本处，<a id="a-3U"></a>文殊尸利到诸佛集处。<a id="a-3V"></a>有一女人近彼佛坐入三昧，<a id="a-3W"></a>文殊尸利入，<a id="a-3X"></a>礼佛足已，<a id="a-3Y"></a>白佛言：<a id="a-3Z"></a>“云何此女人得近佛坐，<a id="a-3a"></a>而我不得？<a id="a-3b"></a>”佛告文殊尸利：<a id="a-3c"></a>“汝觉此女人，<a id="a-3d"></a>令从三昧起，<a id="a-3e"></a>汝自问之。<a id="a-3f"></a>”文殊尸利即弹指觉之而不可觉，<a id="a-3g"></a>以大声唤亦不可觉，<a id="a-3h"></a>捉手牵亦不可觉，<a id="a-3i"></a>又以神足动三千大千世界犹亦不觉。<a id="a-3j"></a>文殊尸利白佛言：<a id="a-3k"></a>“世尊，<a id="a-3l"></a>我不能令觉。<a id="a-3m"></a>”是时，<a id="a-3n"></a>佛放大光明照下方世界，<a id="a-3o"></a>是中有一菩萨名弃诸盖，<a id="a-3p"></a>即时从下方出，<a id="a-3q"></a>来到佛所，<a id="a-3r"></a>头面礼佛足，<a id="a-3s"></a>一面立。<a id="a-3t"></a>佛告弃诸盖菩萨：<a id="a-3u"></a>“汝觉此女人！<a id="a-3v"></a>”即时弹指，<a id="a-3w"></a>此女从三昧起。<a id="a-3x"></a>文殊尸利白佛：<a id="a-3y"></a>“以何因缘，<a id="a-3z"></a>我动三千大千世界不能令此女起？<a id="a-40"></a>弃诸盖菩萨一弹指，<a id="a-41"></a>便从三昧起？<a id="a-42"></a>”佛告文殊尸利：<a id="a-43"></a>“汝因此女人初发阿耨多罗三藐三菩提意，<a id="a-44"></a>是女人因弃诸盖菩萨初发阿耨多罗三藐三菩提意。<a id="a-45"></a>以是故，<a id="a-46"></a>汝不能令觉。<a id="a-47"></a>汝于诸佛三昧中功德未满。<a id="a-48"></a>”是诸菩萨三昧中得自在，<a id="a-49"></a>佛三昧中少多入，<a id="a-4A"></a>而未得自在故耳！</p>
  <p id="a4B">【经】佛告普明：<a id="a-4C"></a>“欲往随意，<a id="a-4D"></a>宜知是时。<a id="a-4E"></a>”尔时，<a id="a-4F"></a>宝积佛以千叶金色莲华，<a id="a-4G"></a>与普明菩萨而告之曰：<a id="a-4H"></a>“善男子，<a id="a-4I"></a>汝以此华散释迦牟尼佛上。<a id="a-4J"></a>生彼娑婆世界诸菩萨难胜难及，<a id="a-4K"></a>汝当一心游彼世界！<a id="a-4L"></a>”</p>
  <p id="a4M">【论】问曰：<a id="a-4N"></a>佛何以言“欲往随意，<a id="a-4O"></a>宜知是时”？</p>
  <p id="a4P">答曰：<a id="a-4Q"></a>佛于弟子爱断故，<a id="a-4R"></a>于弟子中心不著故。</p>
  <p id="a4S">复次，<a id="a-4T"></a>是菩萨未得一切智，<a id="a-4U"></a>未得佛眼故，<a id="a-4V"></a>心中少多有疑。<a id="a-4W"></a>谓释迦牟尼佛功德大，<a id="a-4X"></a>所益或胜，<a id="a-4Y"></a>是故语言欲往随意。</p>
  <p id="a4Z">复次，<a id="a-4a"></a>是菩萨遥见释迦牟尼佛身小，<a id="a-4b"></a>心生小慢，<a id="a-4c"></a>言彼佛不如。<a id="a-4d"></a>是故佛语：<a id="a-4e"></a>“汝往莫观佛身，<a id="a-4f"></a>勿念世界，<a id="a-4g"></a>但听佛说法！<a id="a-4h"></a>”</p>
  <p id="a4i">复次，<a id="a-4j"></a>是世界离娑婆世界极远，<a id="a-4k"></a>最在东边。<a id="a-4l"></a>是菩萨闻释迦牟尼佛所说诸法相，<a id="a-4m"></a>与宝积佛说诸法相正同；<a id="a-4n"></a>便言世界虽远，<a id="a-4o"></a>法相不异，<a id="a-4p"></a>增益大信，<a id="a-4q"></a>心转坚固。</p>
  <p id="a4r">复次，<a id="a-4s"></a>先世因缘故，<a id="a-4t"></a>虽远处生，<a id="a-4u"></a>应来听法。<a id="a-4v"></a>譬如绳系雀脚，<a id="a-4w"></a>虽复远飞，<a id="a-4x"></a>摄之则还。</p>
  <p id="a4y">复次，<a id="a-4z"></a>是娑婆世界中菩萨，<a id="a-50"></a>见普明远来听法，<a id="a-51"></a>便作是念：<a id="a-52"></a>“彼从远来，<a id="a-53"></a>况我生此世界中而不听法？<a id="a-54"></a>”如是种种因缘，<a id="a-55"></a>是故佛言：<a id="a-56"></a>“欲往随意，<a id="a-57"></a>宜知是时。<a id="a-58"></a>”</p>
  <p id="a59">问曰：<a id="a-5A"></a>诸佛力等，<a id="a-5B"></a>更不求福，<a id="a-5C"></a>何故以华为信？</p>
  <p id="a5D">答曰：<a id="a-5E"></a>随世间法行故。<a id="a-5F"></a>如二国王力势虽同，<a id="a-5G"></a>亦相赠遗。</p>
  <p id="a5H">复次，<a id="a-5I"></a>示善软心故，<a id="a-5J"></a>以华为信。<a id="a-5K"></a>世间法中，<a id="a-5L"></a>使从远来，<a id="a-5M"></a>必应有信；<a id="a-5N"></a>佛随世法，<a id="a-5O"></a>是故致信。</p>
  <p id="a5P">复次，<a id="a-5Q"></a>诸佛恭敬法故，<a id="a-5R"></a>供养于法，<a id="a-5S"></a>以法为师。<a id="a-5T"></a>何以故？<a id="a-5U"></a>三世诸佛，<a id="a-5V"></a>皆以诸法实相为师。</p>
  <p id="a5W">问曰：<a id="a-5X"></a>何以不自供养身中法，<a id="a-5Y"></a>而供养他法？</p>
  <p id="a5Z">答曰：<a id="a-5a"></a>随世间法，<a id="a-5b"></a>如比丘欲供养法宝，<a id="a-5c"></a>不自供养身中法，<a id="a-5d"></a>而供养余持法、<a id="a-5e"></a>知法、<a id="a-5f"></a>解法者。<a id="a-5g"></a>佛亦如是，<a id="a-5h"></a>虽身中有法，<a id="a-5i"></a>而供养余佛法。</p>
  <p id="a5j">问曰：<a id="a-5k"></a>如佛不求福德，<a id="a-5l"></a>何以故供养？</p>
  <p id="a5m">答曰：<a id="a-5n"></a>佛从无量阿僧祇劫中修诸功德，<a id="a-5o"></a>常行诸善，<a id="a-5p"></a>不但求报、<a id="a-5q"></a>敬功德故而作供养。<a id="a-5r"></a>如佛在时，<a id="a-5s"></a>有一盲比丘，<a id="a-5t"></a>眼无所见而以手缝衣，<a id="a-5u"></a>时针衽脱，<a id="a-5v"></a>便言：<a id="a-5w"></a>“谁爱福德，<a id="a-5x"></a>为我衽针？<a id="a-5y"></a>”是时，<a id="a-5z"></a>佛到其所，<a id="a-60"></a>语比丘：<a id="a-61"></a>“我是爱福德人，<a id="a-62"></a>为汝衽来！<a id="a-63"></a>”是比丘识佛声，<a id="a-64"></a>疾起著衣礼佛足，<a id="a-65"></a>白佛言：<a id="a-66"></a>“佛功德已满，<a id="a-67"></a>云何言爱福德？<a id="a-68"></a>”佛报言：<a id="a-69"></a>“我虽功德已满，<a id="a-6A"></a>我深知功德因、<a id="a-6B"></a>功德果报、<a id="a-6C"></a>功德力。<a id="a-6D"></a>今我于一切众生中得最第一，<a id="a-6E"></a>由此功德，<a id="a-6F"></a>是故我爱。<a id="a-6G"></a>”佛为此比丘赞功德已，<a id="a-6H"></a>次为随意说法。<a id="a-6I"></a>是比丘得法眼净，<a id="a-6J"></a>肉眼更明。</p>
  <p id="a6K">复次，<a id="a-6L"></a>佛虽功德已满，<a id="a-6M"></a>更无所须，<a id="a-6N"></a>为教化弟子故，<a id="a-6O"></a>语之言：<a id="a-6P"></a>“我尚作功德，<a id="a-6Q"></a>汝云何不作？<a id="a-6R"></a>”如技家百岁老公而舞，<a id="a-6S"></a>有人诃之言：<a id="a-6T"></a>“老公年已百岁，<a id="a-6U"></a>何用是舞？<a id="a-6V"></a>”公答：<a id="a-6W"></a>“我不须舞，<a id="a-6X"></a>但欲教子孙故耳！<a id="a-6Y"></a>”佛亦如是，<a id="a-6Z"></a>功德虽满，<a id="a-6a"></a>为教弟子作功德故而作供养。</p>
  <p id="a6b">问曰：<a id="a-6c"></a>若尔者，<a id="a-6d"></a>佛何以不自遥散释迦牟尼佛上，<a id="a-6e"></a>而遣人供养？</p>
  <p id="a6f">答曰：<a id="a-6g"></a>为此间诸菩萨信普明故。</p>
  <p id="a6h">复次，<a id="a-6i"></a>佛所遣使，<a id="a-6j"></a>水、<a id="a-6k"></a>火、<a id="a-6l"></a>兵、<a id="a-6m"></a>毒，<a id="a-6n"></a>百千种害，<a id="a-6o"></a>终不能伤；<a id="a-6p"></a>道里悬远，<a id="a-6q"></a>欲令安隐故。</p>
  <p id="a6r">问曰：<a id="a-6s"></a>何故不以好宝深经，<a id="a-6t"></a>若佛菩萨宝（言此宝诸天所不见能出种种妙物，<a id="a-6u"></a>如摩尼珠，<a id="a-6v"></a>故名佛宝也）为信，<a id="a-6w"></a>而以莲华？<a id="a-6x"></a>莲华小物，<a id="a-6y"></a>何足为信？</p>
  <p id="a6z">答曰：<a id="a-70"></a>佛不须物，<a id="a-71"></a>佛宝、<a id="a-72"></a>天宝尚亦不须，<a id="a-73"></a>何况人宝？<a id="a-74"></a>以不须故不遣，<a id="a-75"></a>亦以佛自等有故不遣。<a id="a-76"></a>深经亦尔。</p>
  <p id="a77">复次，<a id="a-78"></a>诸经于佛则无甚深。<a id="a-79"></a>甚深之称，<a id="a-7A"></a>出自凡人，<a id="a-7B"></a>凡人所疑，<a id="a-7C"></a>于佛无碍；<a id="a-7D"></a>凡人所难，<a id="a-7E"></a>佛皆易之。</p>
  <p id="a7F">复次，<a id="a-7G"></a>华香清妙，<a id="a-7H"></a>宜为供养。<a id="a-7I"></a>如人献赠，<a id="a-7J"></a>必以异物。</p>
  <p id="a7K">问曰：<a id="a-7L"></a>何故正以莲华，<a id="a-7M"></a>不以余物？</p>
  <p id="a7N">答曰：<a id="a-7O"></a>供养唯以华香、<a id="a-7P"></a>幡盖。<a id="a-7Q"></a>华有二事，<a id="a-7R"></a>有色、<a id="a-7S"></a>有香。</p>
  <p id="a7T">问曰：<a id="a-7U"></a>余华亦有香、<a id="a-7V"></a>有色，<a id="a-7W"></a>何故唯以莲华供养？</p>
  <p id="a7X">答曰：<a id="a-7Y"></a>如华手经中说：<a id="a-7Z"></a>十方佛皆以华供养释迦文佛。</p>
  <p id="a7a">复次，<a id="a-7b"></a>莲华有三种：<a id="a-7c"></a>一者、<a id="a-7d"></a>人华，<a id="a-7e"></a>二者、<a id="a-7f"></a>天华，<a id="a-7g"></a>三者、<a id="a-7h"></a>菩萨华。<a id="a-7i"></a>人华，<a id="a-7j"></a>大莲华十余叶；<a id="a-7k"></a>天华百叶；<a id="a-7l"></a>菩萨华千叶。<a id="a-7m"></a>彼世界中多有金色光明千叶莲华；<a id="a-7n"></a>娑婆世界中虽有化华千叶，<a id="a-7o"></a>无水生者，<a id="a-7p"></a>以是故遣。<a id="a-7q"></a>是莲华千叶金色，<a id="a-7r"></a>如上舌相中说。</p>
  <p id="a7s">问曰：<a id="a-7t"></a>佛何以令普明以华散佛上？</p>
  <p id="a7u">答曰：<a id="a-7v"></a>供养法，<a id="a-7w"></a>华香、<a id="a-7x"></a>幡盖：<a id="a-7y"></a>幡盖应上，<a id="a-7z"></a>干香应烧，<a id="a-80"></a>湿香应涂地，<a id="a-81"></a>末香及华应散。</p>
  <p id="a82">问曰：<a id="a-83"></a>何以不供奉而已，<a id="a-84"></a>而自散上？</p>
  <p id="a85">答曰：<a id="a-86"></a>自手供养是身业，<a id="a-87"></a>软言问讯是口业，<a id="a-88"></a>能起身、<a id="a-89"></a>口业是意业。<a id="a-8A"></a>是三业得功德牢固，<a id="a-8B"></a>与佛道作因缘。</p>
  <p id="a8C">问曰：<a id="a-8D"></a>何以言“汝当一心敬慎，<a id="a-8E"></a>娑婆世界中诸菩萨难及难胜”？</p>
  <p id="a8F">答曰：<a id="a-8G"></a>佛、<a id="a-8H"></a>辟支佛、<a id="a-8I"></a>阿罗汉一切诸贤圣，<a id="a-8J"></a>皆一心敬慎。<a id="a-8K"></a>魔若魔民，<a id="a-8L"></a>及内身结使，<a id="a-8M"></a>种种先世罪报，<a id="a-8N"></a>皆是贼；<a id="a-8O"></a>近此诸贼故，<a id="a-8P"></a>应一心敬慎。<a id="a-8Q"></a>譬如入贼中行，<a id="a-8R"></a>不自慎护，<a id="a-8S"></a>为贼所得。<a id="a-8T"></a>以是故，<a id="a-8U"></a>言一心敬慎以游彼界。</p>
  <p id="a8V">复次，<a id="a-8W"></a>以人心多散，<a id="a-8X"></a>如狂如醉；<a id="a-8Y"></a>一心敬慎，<a id="a-8Z"></a>则是诸功德初门。<a id="a-8a"></a>摄心得禅，<a id="a-8b"></a>便得实智慧；<a id="a-8c"></a>得实智慧，<a id="a-8d"></a>便得解脱；<a id="a-8e"></a>得解脱，<a id="a-8f"></a>便得尽苦。<a id="a-8g"></a>如是事，<a id="a-8h"></a>皆从一心得。<a id="a-8i"></a>如佛般涅槃后一百岁，<a id="a-8j"></a>有一比丘，<a id="a-8k"></a>名忧波毱，<a id="a-8l"></a>得六神通阿罗汉，<a id="a-8m"></a>当尔时世为阎浮提大导师。<a id="a-8n"></a>彼时有一比丘尼，<a id="a-8o"></a>年百二十岁，<a id="a-8p"></a>此比丘尼年少时见佛。<a id="a-8q"></a>忧波毱来入其舍，<a id="a-8r"></a>欲问佛容仪，<a id="a-8s"></a>先遣弟子。<a id="a-8t"></a>弟子语比丘尼：<a id="a-8u"></a>“我大师忧波毱，<a id="a-8v"></a>欲来见汝，<a id="a-8w"></a>问佛容仪。<a id="a-8x"></a>”是时，<a id="a-8y"></a>比丘尼以钵盛满麻油，<a id="a-8z"></a>著户扇下试之，<a id="a-90"></a>知其威仪详审以不？<a id="a-91"></a>忧波毱入，<a id="a-92"></a>徐排户扇，<a id="a-93"></a>麻油小弃。<a id="a-94"></a>坐已，<a id="a-95"></a>问比丘尼：<a id="a-96"></a>“汝见佛不？<a id="a-97"></a>容貌何似？<a id="a-98"></a>为我说之！<a id="a-99"></a>”比丘尼答：<a id="a-9A"></a>“我尔时年少，<a id="a-9B"></a>见佛来入聚落，<a id="a-9C"></a>众人言佛来，<a id="a-9D"></a>我亦随众人出，<a id="a-9E"></a>见光明便礼。<a id="a-9F"></a>头上金钗堕地，<a id="a-9G"></a>在大暗林下，<a id="a-9H"></a>佛光明照之，<a id="a-9I"></a>幽隐皆见，<a id="a-9J"></a>即时得钗。<a id="a-9K"></a>我自是后，<a id="a-9L"></a>乃作比丘尼。<a id="a-9M"></a>”忧波毱更问：<a id="a-9N"></a>“佛在世时，<a id="a-9O"></a>比丘威仪礼法何如？<a id="a-9P"></a>”答曰：<a id="a-9Q"></a>“佛在时，<a id="a-9R"></a>六群比丘，<a id="a-9S"></a>无羞无耻，<a id="a-9T"></a>最是弊恶，<a id="a-9U"></a>威仪法则，<a id="a-9V"></a>胜汝今日。<a id="a-9W"></a>何以知之？<a id="a-9X"></a>六群比丘入户，<a id="a-9Y"></a>不令油弃。<a id="a-9Z"></a>此虽弊恶，<a id="a-9a"></a>如比丘仪法，<a id="a-9b"></a>行、<a id="a-9c"></a>住、<a id="a-9d"></a>坐、<a id="a-9e"></a>卧，<a id="a-9f"></a>不失法则。<a id="a-9g"></a>汝虽是六神通阿罗汉，<a id="a-9h"></a>不如彼也。<a id="a-9i"></a>”忧波毱毱闻是语，<a id="a-9j"></a>大自惭愧！<a id="a-9k"></a>以是故，<a id="a-9l"></a>言一心敬慎。<a id="a-9m"></a>一心敬慎，<a id="a-9n"></a>善人相也。</p>
  <p id="a9o">复次，<a id="a-9p"></a>何以故言一心敬慎，<a id="a-9q"></a>是菩萨难胜难及、<a id="a-9r"></a>难破难近？<a id="a-9s"></a>譬如大师子王，<a id="a-9t"></a>难胜难破；<a id="a-9u"></a>亦如白象王及龙王，<a id="a-9v"></a>如大火炎，<a id="a-9w"></a>皆难可近。<a id="a-9x"></a>是菩萨大福德智慧力故，<a id="a-9y"></a>若人欲胜欲破，<a id="a-9z"></a>是不可得，<a id="a-A0"></a>正可自破，<a id="a-A1"></a>是故言难近。</p>
  <p id="aA2">问曰：<a id="a-A3"></a>一切大菩萨皆大功德，<a id="a-A4"></a>智慧利根，<a id="a-A5"></a>一切难近，<a id="a-A6"></a>何以独言娑婆世界中菩萨难近？</p>
  <p id="aA7">答曰：<a id="a-A8"></a>实如所言。<a id="a-A9"></a>但以多宝世界中菩萨远来，<a id="a-AA"></a>见此世界不如，<a id="a-AB"></a>石沙秽恶，<a id="a-AC"></a>菩萨身小，<a id="a-AD"></a>一切众事皆亦不如，<a id="a-AE"></a>必生轻慢，<a id="a-AF"></a>是故佛言一心敬慎，<a id="a-AG"></a>彼诸菩萨难近。</p>
  <p id="aAH">复次，<a id="a-AI"></a>乐处生人，<a id="a-AJ"></a>多不勇猛，<a id="a-AK"></a>不聪明，<a id="a-AL"></a>少智慧。<a id="a-AM"></a>如郁怛罗越人，<a id="a-AN"></a>以大乐故，<a id="a-AO"></a>无出家，<a id="a-AP"></a>无受戒；<a id="a-AQ"></a>诸天中亦尔。<a id="a-AR"></a>是娑婆世界中，<a id="a-AS"></a>是乐因缘少，<a id="a-AT"></a>有三恶道、<a id="a-AU"></a>老病死，<a id="a-AV"></a>土地自活法难，<a id="a-AW"></a>以是故，<a id="a-AX"></a>易得厌心。<a id="a-AY"></a>见老病死至，<a id="a-AZ"></a>心大厌患；<a id="a-Aa"></a>见贫穷人，<a id="a-Ab"></a>知先世因缘所致，<a id="a-Ac"></a>心生大厌，<a id="a-Ad"></a>以是故智慧利根。<a id="a-Ae"></a>彼间菩萨，<a id="a-Af"></a>七宝世界，<a id="a-Ag"></a>种种宝树，<a id="a-Ah"></a>心念饮食，<a id="a-Ai"></a>应意即得，<a id="a-Aj"></a>如是生厌心难，<a id="a-Ak"></a>是故智慧不能大利。<a id="a-Al"></a>譬如利刀，<a id="a-Am"></a>著好饮食中，<a id="a-An"></a>刀便生垢，<a id="a-Ao"></a>饮食虽好而与刀不相宜；<a id="a-Ap"></a>若以石磨之，<a id="a-Aq"></a>脂灰莹治，<a id="a-Ar"></a>垢除刀利。<a id="a-As"></a>是菩萨亦如是，<a id="a-At"></a>生杂世界中，<a id="a-Au"></a>利智难近。<a id="a-Av"></a>如人少小勤苦，<a id="a-Aw"></a>多有所能，<a id="a-Ax"></a>亦多有所堪；<a id="a-Ay"></a>又如养马不乘，<a id="a-Az"></a>则无所任。</p>
  <p id="aB0">复次，<a id="a-B1"></a>是娑婆世界中菩萨，<a id="a-B2"></a>多方便故难近，<a id="a-B3"></a>余处不尔。<a id="a-B4"></a>如佛说：<a id="a-B5"></a>“我自忆念宿世，<a id="a-B6"></a>一日施人千命。<a id="a-B7"></a>”度众生故，<a id="a-B8"></a>虽诸功德、<a id="a-B9"></a>六波罗蜜、<a id="a-BA"></a>一切佛事具足，<a id="a-BB"></a>而不作佛，<a id="a-BC"></a>恒以方便度脱众生。<a id="a-BD"></a>以是事故，<a id="a-BE"></a>是娑婆世界中菩萨难近。</p>
  <p id="aBF">【经】尔时，<a id="a-BG"></a>普明菩萨从宝积佛受千叶金色莲华，<a id="a-BH"></a>与无数出家、<a id="a-BI"></a>在家菩萨，<a id="a-BJ"></a>及诸童男、<a id="a-BK"></a>童女，<a id="a-BL"></a>俱共发引。</p>
  <p id="aBM">【论】问曰：<a id="a-BN"></a>是普明菩萨大力神通故应能来，<a id="a-BO"></a>是出家、<a id="a-BP"></a>在家菩萨及诸童男、<a id="a-BQ"></a>童女，<a id="a-BR"></a>云何自致？<a id="a-BS"></a>多宝世界最在东边，<a id="a-BT"></a>道里悠远，<a id="a-BU"></a>是自用力行？<a id="a-BV"></a>为宝积佛力？<a id="a-BW"></a>是普明菩萨力耶？<a id="a-BX"></a>为释迦牟尼佛力？</p>
  <p id="aBY">答曰：<a id="a-BZ"></a>尽是四种人力。<a id="a-Ba"></a>是出家、<a id="a-Bb"></a>居家菩萨，<a id="a-Bc"></a>或是不退五通成就菩萨，<a id="a-Bd"></a>四如意足好修，<a id="a-Be"></a>先世释迦牟尼佛因缘，<a id="a-Bf"></a>亦自用己力，<a id="a-Bg"></a>亦是普明菩萨力。<a id="a-Bh"></a>何以故？<a id="a-Bi"></a>是中力势薄者，<a id="a-Bj"></a>是普明菩萨力故得来。<a id="a-Bk"></a>如转轮圣王飞上天时，<a id="a-Bl"></a>四种兵及诸宫观、<a id="a-Bm"></a>畜兽，<a id="a-Bn"></a>一切皆飞；<a id="a-Bo"></a>转轮圣王功德大故，<a id="a-Bp"></a>能令一切随而飞从。<a id="a-Bq"></a>此亦如是，<a id="a-Br"></a>力势薄者，<a id="a-Bs"></a>以普明菩萨力故皆亦得来。<a id="a-Bt"></a>亦是宝积佛力，<a id="a-Bu"></a>及释迦牟尼光明照之。<a id="a-Bv"></a>若自无力，<a id="a-Bw"></a>但释迦牟尼佛光明照之，<a id="a-Bx"></a>亦应能来，<a id="a-By"></a>何况有三！</p>
  <p id="aBz">问曰：<a id="a-C0"></a>是普明菩萨，<a id="a-C1"></a>何不独来而多将众人？</p>
  <p id="aC2">答曰：<a id="a-C3"></a>翼从所宜故。<a id="a-C4"></a>譬如国王出时，<a id="a-C5"></a>必有营从。</p>
  <p id="aC6">复次，<a id="a-C7"></a>是普明菩萨，<a id="a-C8"></a>及释迦牟尼佛因缘人故。<a id="a-C9"></a>所以者何？<a id="a-CA"></a>彼大众中二众共来，<a id="a-CB"></a>是故知有因缘者来，<a id="a-CC"></a>无因缘者住。</p>
  <p id="aCD">问曰：<a id="a-CE"></a>是菩萨何以故与诸居家、<a id="a-CF"></a>出家，<a id="a-CG"></a>童男、<a id="a-CH"></a>童女俱来？</p>
  <p id="aCI">答曰：<a id="a-CJ"></a>佛弟子七众：<a id="a-CK"></a>比丘、<a id="a-CL"></a>比丘尼、<a id="a-CM"></a>学戒尼、<a id="a-CN"></a>沙弥、<a id="a-CO"></a>沙弥尼、<a id="a-CP"></a>优婆塞、<a id="a-CQ"></a>优婆夷。<a id="a-CR"></a>优婆塞、<a id="a-CS"></a>优婆夷是居家，<a id="a-CT"></a>余五众是出家。<a id="a-CU"></a>出家、<a id="a-CV"></a>在家中更有二种：<a id="a-CW"></a>若大、<a id="a-CX"></a>若小；<a id="a-CY"></a>小者童男、<a id="a-CZ"></a>童女，<a id="a-Ca"></a>余者为大。</p>
  <p id="aCb">问曰：<a id="a-Cc"></a>大者应行，<a id="a-Cd"></a>小者何以能来？</p>
  <p id="aCe">答曰：<a id="a-Cf"></a>在功德，<a id="a-Cg"></a>不在大小。<a id="a-Ch"></a>若失功德利，<a id="a-Ci"></a>行不善法，<a id="a-Cj"></a>虽老而小；<a id="a-Ck"></a>若有功德利，<a id="a-Cl"></a>行善法，<a id="a-Cm"></a>虽小而大。</p>
  <p id="aCn">复次，<a id="a-Co"></a>见此小者远来，<a id="a-Cp"></a>人见则叹：<a id="a-Cq"></a>“小而能尔，<a id="a-Cr"></a>为法远来！<a id="a-Cs"></a>”亦显佛法小、<a id="a-Ct"></a>大皆得奉行。<a id="a-Cu"></a>外道法中，<a id="a-Cv"></a>婆罗门得行其法，<a id="a-Cw"></a>非婆罗门不得行；<a id="a-Cx"></a>佛法无大无小，<a id="a-Cy"></a>无内无外，<a id="a-Cz"></a>一切皆得修行。<a id="a-D0"></a>譬如服药，<a id="a-D1"></a>以除病为主，<a id="a-D2"></a>不择贵贱大小。</p>
  <p id="aD3">【经】皆供养、<a id="a-D4"></a>恭敬、<a id="a-D5"></a>尊重、<a id="a-D6"></a>赞叹东方诸佛。</p>
  <p id="aD7">【论】问曰：<a id="a-D8"></a>若皆供养东方诸佛，<a id="a-D9"></a>诸佛甚多，<a id="a-DA"></a>何时当讫，<a id="a-DB"></a>得来此间？</p>
  <p id="aDC">答曰：<a id="a-DD"></a>是诸菩萨非作人天法供养，<a id="a-DE"></a>自行菩萨供养法。<a id="a-DF"></a>菩萨供养法，<a id="a-DG"></a>身入禅定，<a id="a-DH"></a>其身直进，<a id="a-DI"></a>从其身边出无量身，<a id="a-DJ"></a>化作种种供养之物，<a id="a-DK"></a>满诸佛世界。<a id="a-DL"></a>譬如龙王行时，<a id="a-DM"></a>从身出水，<a id="a-DN"></a>普雨天下。</p>
  <p id="aDO">问曰：<a id="a-DP"></a>此诸菩萨欲诣释迦牟尼佛，<a id="a-DQ"></a>何以中道供养诸佛？</p>
  <p id="aDR">答曰：<a id="a-DS"></a>诸佛第一福田，<a id="a-DT"></a>若供养者得大果报。<a id="a-DU"></a>譬如人广修田业，<a id="a-DV"></a>为多得榖故。<a id="a-DW"></a>诸菩萨见诸佛供养，<a id="a-DX"></a>得佛果报，<a id="a-DY"></a>是故供养。</p>
  <p id="aDZ">复次，<a id="a-Da"></a>菩萨常敬重于佛，<a id="a-Db"></a>如人敬重父母。<a id="a-Dc"></a>诸菩萨蒙佛说法，<a id="a-Dd"></a>得种种三昧、<a id="a-De"></a>种种陀罗尼、<a id="a-Df"></a>种种神力，<a id="a-Dg"></a>知恩故广供养。<a id="a-Dh"></a>如法华经中药王菩萨，<a id="a-Di"></a>从佛得一切变现色身三昧，<a id="a-Dj"></a>作是思惟：<a id="a-Dk"></a>“我当云何供养佛及法华三昧？<a id="a-Dl"></a>”即时飞到天上，<a id="a-Dm"></a>以三昧力，<a id="a-Dn"></a>雨七宝、<a id="a-Do"></a>华香、<a id="a-Dp"></a>幡盖，<a id="a-Dq"></a>供养于佛。<a id="a-Dr"></a>出三昧已，<a id="a-Ds"></a>意犹不足，<a id="a-Dt"></a>于千二百岁，<a id="a-Du"></a>服食众香，<a id="a-Dv"></a>饮诸香油，<a id="a-Dw"></a>然后以天白毡缠身而烧。<a id="a-Dx"></a>自作誓言：<a id="a-Dy"></a>“使我身光明，<a id="a-Dz"></a>照八十恒河沙等佛世界！<a id="a-E0"></a>”是八十恒河沙等世界中诸佛赞言：<a id="a-E1"></a>“善哉！<a id="a-E2"></a>善哉！<a id="a-E3"></a>善男子，<a id="a-E4"></a>以身供养，<a id="a-E5"></a>是为第一！<a id="a-E6"></a>胜以国财妻子供养百千万倍，<a id="a-E7"></a>不可以譬喻为比。<a id="a-E8"></a>”于千二百岁，<a id="a-E9"></a>身燃不灭。</p>
  <p id="aEA">复次，<a id="a-EB"></a>是供养佛，<a id="a-EC"></a>得无量名闻福德利益，<a id="a-ED"></a>诸不善事皆悉灭除，<a id="a-EE"></a>诸善根得增长，<a id="a-EF"></a>今世后世常得供养报，<a id="a-EG"></a>久后得作佛。<a id="a-EH"></a>如是供养佛，<a id="a-EI"></a>得种种无量利，<a id="a-EJ"></a>以是故，<a id="a-EK"></a>诸菩萨供养佛。</p>
  <p id="aEL">【经】持诸华香、<a id="a-EM"></a>缨络、<a id="a-EN"></a>末香、<a id="a-EO"></a>泽香、<a id="a-EP"></a>烧香、<a id="a-EQ"></a>涂香、<a id="a-ER"></a>衣服、<a id="a-ES"></a>幢盖，<a id="a-ET"></a>向释迦牟尼佛所。<a id="a-EU"></a>到已，<a id="a-EV"></a>头面礼佛足，<a id="a-EW"></a>一面立。</p>
  <p id="aEX">【论】问曰：<a id="a-EY"></a>应言礼，<a id="a-EZ"></a>何以名头面礼足？</p>
  <p id="aEa">答曰：<a id="a-Eb"></a>人身中第一贵者头，<a id="a-Ec"></a>五情所著而最在上故；<a id="a-Ed"></a>足第一贱，<a id="a-Ee"></a>履不净处，<a id="a-Ef"></a>最在下故。<a id="a-Eg"></a>是故以所贵礼所贱，<a id="a-Eh"></a>贵重供养故。</p>
  <p id="aEi">复次，<a id="a-Ej"></a>有下、<a id="a-Ek"></a>中、<a id="a-El"></a>上礼：<a id="a-Em"></a>下者揖，<a id="a-En"></a>中者跪，<a id="a-Eo"></a>上者稽首。<a id="a-Ep"></a>头面礼足，<a id="a-Eq"></a>是上供养。<a id="a-Er"></a>以是故佛毗尼中，<a id="a-Es"></a>下座比丘两手捉上座两足，<a id="a-Et"></a>以头面礼。</p>
  <p id="aEu">问曰：<a id="a-Ev"></a>四种身仪：<a id="a-Ew"></a>若坐、<a id="a-Ex"></a>若立、<a id="a-Ey"></a>若行、<a id="a-Ez"></a>若卧。<a id="a-F0"></a>何以故一面立？</p>
  <p id="aF1">答曰：<a id="a-F2"></a>为来故不应行，<a id="a-F3"></a>为恭敬供养故不应卧。<a id="a-F4"></a>此事易明，<a id="a-F5"></a>何足问耶？<a id="a-F6"></a>应问或坐、<a id="a-F7"></a>或立。<a id="a-F8"></a>坐者于供养不重，<a id="a-F9"></a>立者恭敬供养法重。</p>
  <p id="aFA">复次，<a id="a-FB"></a>佛法中，<a id="a-FC"></a>诸外道出家及一切白衣，<a id="a-FD"></a>来到佛所皆坐。<a id="a-FE"></a>外道他法，<a id="a-FF"></a>轻佛故坐；<a id="a-FG"></a>白衣如客，<a id="a-FH"></a>是故坐；<a id="a-FI"></a>一切五众身心属佛，<a id="a-FJ"></a>是故立。<a id="a-FK"></a>若得道诸阿罗汉，<a id="a-FL"></a>如舍利弗、<a id="a-FM"></a>目连、<a id="a-FN"></a>须菩提等，<a id="a-FO"></a>所作已办，<a id="a-FP"></a>是故听坐；<a id="a-FQ"></a>余虽得三道，<a id="a-FR"></a>亦不听坐，<a id="a-FS"></a>大事未办，<a id="a-FT"></a>结贼未破故。<a id="a-FU"></a>譬如王臣，<a id="a-FV"></a>大有功勋故得坐。<a id="a-FW"></a>是诸菩萨中，<a id="a-FX"></a>虽有白衣，<a id="a-FY"></a>以从远来供养佛故立。</p>
  <p id="aFZ">【经】白佛言：<a id="a-Fa"></a>“宝积如来致问世尊：<a id="a-Fb"></a>少恼、<a id="a-Fc"></a>少患、<a id="a-Fd"></a>兴居轻利，<a id="a-Fe"></a>气力安乐不？<a id="a-Ff"></a>又以此千叶金色莲华，<a id="a-Fg"></a>供养世尊”。</p>
  <p id="aFh">【论】问曰：<a id="a-Fi"></a>宝积佛一切智，<a id="a-Fj"></a>何以方问讯释迦牟尼佛，<a id="a-Fk"></a>少恼、<a id="a-Fl"></a>少患，<a id="a-Fm"></a>兴居轻利，<a id="a-Fn"></a>气力安乐不？</p>
  <p id="aFo">答曰：<a id="a-Fp"></a>诸佛法尔，<a id="a-Fq"></a>知而故问。<a id="a-Fr"></a>如毗尼中，<a id="a-Fs"></a>达贰迦比丘作赤色瓦窟，<a id="a-Ft"></a>佛见已知而故问：<a id="a-Fu"></a>“阿难，<a id="a-Fv"></a>此作何物？<a id="a-Fw"></a>”阿难白佛：<a id="a-Fx"></a>“是陶家子出家，<a id="a-Fy"></a>字达贰迦，<a id="a-Fz"></a>作小草舍，<a id="a-G0"></a>常为放牛人所坏，<a id="a-G1"></a>三作三破，<a id="a-G2"></a>是故作此瓦舍。<a id="a-G3"></a>”佛语阿难：<a id="a-G4"></a>“破此瓦窟！<a id="a-G5"></a>何以故？<a id="a-G6"></a>外道辈当言，<a id="a-G7"></a>佛大师在时，<a id="a-G8"></a>漏处法出！<a id="a-G9"></a>”如是等处处知而故问。</p>
  <p id="aGA">复次，<a id="a-GB"></a>佛虽一切智，<a id="a-GC"></a>随世界法，<a id="a-GD"></a>世人问讯，<a id="a-GE"></a>佛亦问讯。<a id="a-GF"></a>佛人中生，<a id="a-GG"></a>受人法，<a id="a-GH"></a>寒热、<a id="a-GI"></a>生死与人等，<a id="a-GJ"></a>问讯法亦应等。</p>
  <p id="aGK">复次，<a id="a-GL"></a>世界中大贵、<a id="a-GM"></a>大贱，<a id="a-GN"></a>不应相问讯；<a id="a-GO"></a>佛力等故，<a id="a-GP"></a>应相问讯。</p>
  <p id="aGQ">复次，<a id="a-GR"></a>是多宝世界清净庄严，<a id="a-GS"></a>佛身色像光明亦大，<a id="a-GT"></a>若不问讯，<a id="a-GU"></a>人谓轻慢。<a id="a-GV"></a>又复欲示佛世界身色光明，<a id="a-GW"></a>种种虽胜，<a id="a-GX"></a>智慧、<a id="a-GY"></a>神力俱等无异，<a id="a-GZ"></a>是故问讯。</p>
  <p id="aGa">问曰：<a id="a-Gb"></a>何以问少恼、<a id="a-Gc"></a>少病不？</p>
  <p id="aGd">答曰：<a id="a-Ge"></a>有二种病：<a id="a-Gf"></a>一者、<a id="a-Gg"></a>外因缘病，<a id="a-Gh"></a>二者、<a id="a-Gi"></a>内因缘病。<a id="a-Gj"></a>外者，<a id="a-Gk"></a>寒热、<a id="a-Gl"></a>饥渴、<a id="a-Gm"></a>兵刃、<a id="a-Gn"></a>刀杖、<a id="a-Go"></a>堕落、<a id="a-Gp"></a>推压，<a id="a-Gq"></a>如是等种种外患，<a id="a-Gr"></a>名为恼。<a id="a-Gs"></a>内者，<a id="a-Gt"></a>饮食不节、<a id="a-Gu"></a>卧起无常、<a id="a-Gv"></a>四百四病，<a id="a-Gw"></a>如是等种种，<a id="a-Gx"></a>名为内病。<a id="a-Gy"></a>如此二病，<a id="a-Gz"></a>有身皆苦，<a id="a-H0"></a>是故问少恼、<a id="a-H1"></a>少患不？</p>
  <p id="aH2">问曰：<a id="a-H3"></a>何以不问无恼、<a id="a-H4"></a>无病，<a id="a-H5"></a>而问少恼、<a id="a-H6"></a>少患？</p>
  <p id="aH7">答曰：<a id="a-H8"></a>圣人实知身为苦本，<a id="a-H9"></a>无不病时。<a id="a-HA"></a>何以故？<a id="a-HB"></a>是四大合而为身，<a id="a-HC"></a>地、<a id="a-HD"></a>水、<a id="a-HE"></a>火、<a id="a-HF"></a>风，<a id="a-HG"></a>性不相宜，<a id="a-HH"></a>各各相害。<a id="a-HI"></a>譬如疽疮，<a id="a-HJ"></a>无不痛时，<a id="a-HK"></a>若以药涂，<a id="a-HL"></a>可得少瘥而不可得愈。<a id="a-HM"></a>人身亦如是，<a id="a-HN"></a>常病常治，<a id="a-HO"></a>治故得活，<a id="a-HP"></a>不治则死。<a id="a-HQ"></a>以是故，<a id="a-HR"></a>不得问无恼、<a id="a-HS"></a>无病。<a id="a-HT"></a>外患，<a id="a-HU"></a>常有风雨、<a id="a-HV"></a>寒热为恼。<a id="a-HW"></a>复有身四仪：<a id="a-HX"></a>坐、<a id="a-HY"></a>卧、<a id="a-HZ"></a>行、<a id="a-Ha"></a>住，<a id="a-Hb"></a>久坐则极恼，<a id="a-Hc"></a>久卧、<a id="a-Hd"></a>久住、<a id="a-He"></a>久行皆恼。<a id="a-Hf"></a>以是故，<a id="a-Hg"></a>问少恼、<a id="a-Hh"></a>少患。</p>
  <p id="aHi">问曰：<a id="a-Hj"></a>问少恼、<a id="a-Hk"></a>少患则足，<a id="a-Hl"></a>何以复言兴居轻利？</p>
  <p id="aHm">答曰：<a id="a-Hn"></a>人虽病瘥，<a id="a-Ho"></a>未得平复，<a id="a-Hp"></a>以是故，<a id="a-Hq"></a>问兴居轻利。</p>
  <p id="aHr">问曰：<a id="a-Hs"></a>何以故言气力安乐不？</p>
  <p id="aHt">答曰：<a id="a-Hu"></a>有人病瘥，<a id="a-Hv"></a>虽能行步坐起，<a id="a-Hw"></a>气力未足，<a id="a-Hx"></a>不能造事施为，<a id="a-Hy"></a>携轻举重，<a id="a-Hz"></a>故问气力。<a id="a-I0"></a>有人虽病得瘥，<a id="a-I1"></a>能举重携轻，<a id="a-I2"></a>而未受安乐，<a id="a-I3"></a>是故问安乐不！</p>
  <p id="aI4">问曰：<a id="a-I5"></a>若无病有力，<a id="a-I6"></a>何以未受安乐？</p>
  <p id="aI7">答曰：<a id="a-I8"></a>有人贫穷、<a id="a-I9"></a>恐怖、<a id="a-IA"></a>忧愁，<a id="a-IB"></a>不得安乐。<a id="a-IC"></a>以是故，<a id="a-ID"></a>问得安乐不。</p>
  <p id="aIE">复次，<a id="a-IF"></a>有二种问讯法：<a id="a-IG"></a>问讯身，<a id="a-IH"></a>问讯心。<a id="a-II"></a>若言少恼、<a id="a-IJ"></a>少患、<a id="a-IK"></a>兴居轻利、<a id="a-IL"></a>气力，<a id="a-IM"></a>是问讯身。<a id="a-IN"></a>若言安乐不，<a id="a-IO"></a>是问讯心。<a id="a-IP"></a>种种内、<a id="a-IQ"></a>外诸病，<a id="a-IR"></a>名为身病；<a id="a-IS"></a>淫欲、<a id="a-IT"></a>瞋恚、<a id="a-IU"></a>嫉妒、<a id="a-IV"></a>悭贪、<a id="a-IW"></a>忧愁、<a id="a-IX"></a>怖畏等种种烦恼，<a id="a-IY"></a>九十八结，<a id="a-IZ"></a>五百缠，<a id="a-Ia"></a>种种欲愿等，<a id="a-Ib"></a>名为心病。<a id="a-Ic"></a>是二病问讯故，<a id="a-Id"></a>言“少恼、<a id="a-Ie"></a>少病，<a id="a-If"></a>兴居轻利，<a id="a-Ig"></a>气力安乐不？<a id="a-Ih"></a>”</p>
  <p id="aIi">问曰：<a id="a-Ij"></a>人问讯则应尔，<a id="a-Ik"></a>诸天尚不应如此问讯，<a id="a-Il"></a>何况于佛？</p>
  <p id="aIm">答曰：<a id="a-In"></a>佛身二种：<a id="a-Io"></a>一、<a id="a-Ip"></a>神通变化身，<a id="a-Iq"></a>二、<a id="a-Ir"></a>父母生身。<a id="a-Is"></a>父母生身，<a id="a-It"></a>受人法故，<a id="a-Iu"></a>不如天，<a id="a-Iv"></a>是故应如人法问讯。</p>
  <p id="aIw">问曰：<a id="a-Ix"></a>一切贤圣，<a id="a-Iy"></a>心无所著，<a id="a-Iz"></a>不贪身，<a id="a-J0"></a>不惜寿，<a id="a-J1"></a>不恶死，<a id="a-J2"></a>不悦生，<a id="a-J3"></a>若如是者，<a id="a-J4"></a>何用问讯？</p>
  <p id="aJ5">答曰：<a id="a-J6"></a>随世界法故，<a id="a-J7"></a>受人法问讯。<a id="a-J8"></a>遣问讯，<a id="a-J9"></a>亦以人法。<a id="a-JA"></a>千叶金色莲华，<a id="a-JB"></a>如上说。</p>
  <p id="aJC">【经】尔时，<a id="a-JD"></a>释迦牟尼佛受是千叶金色莲华已，<a id="a-JE"></a>散东方如恒河沙等诸世界中佛。</p>
  <p id="aJF">【论】问曰：<a id="a-JG"></a>佛无胜如，<a id="a-JH"></a>今何以故向东方诸佛散华供养？<a id="a-JI"></a>如佛初得道时，<a id="a-JJ"></a>自念：<a id="a-JK"></a>“人无所尊，<a id="a-JL"></a>则事业不成。<a id="a-JM"></a>今十方天地谁可尊事者？<a id="a-JN"></a>我欲师而事之！<a id="a-JO"></a>”是时，<a id="a-JP"></a>梵天王等诸天白佛：<a id="a-JQ"></a>“佛为无上，<a id="a-JR"></a>无过佛者。<a id="a-JS"></a>”佛亦自以天眼观三世十方天地中无胜佛者，<a id="a-JT"></a>心自念言：<a id="a-JU"></a>“我行摩诃般若波罗蜜，<a id="a-JV"></a>今自致作佛，<a id="a-JW"></a>是我所尊，<a id="a-JX"></a>即是我师，<a id="a-JY"></a>我当恭敬供养尊事是法。<a id="a-JZ"></a>”譬如有树名为好坚，<a id="a-Ja"></a>是树在地中百岁，<a id="a-Jb"></a>枝叶具足，<a id="a-Jc"></a>一日出生高百丈，<a id="a-Jd"></a>是树出已，<a id="a-Je"></a>欲求大树以荫其身。<a id="a-Jf"></a>是时林中有神，<a id="a-Jg"></a>语好坚树言：<a id="a-Jh"></a>“世中无大汝者，<a id="a-Ji"></a>诸树皆当在汝荫中。<a id="a-Jj"></a>”佛亦如是，<a id="a-Jk"></a>无量阿僧祇劫，<a id="a-Jl"></a>在菩萨地中生，<a id="a-Jm"></a>一日于菩提树下金刚座处坐，<a id="a-Jn"></a>实知一切诸法相，<a id="a-Jo"></a>得成佛道。<a id="a-Jp"></a>是时自念：<a id="a-Jq"></a>“谁可尊事以为师者，<a id="a-Jr"></a>我当承事恭敬供养。<a id="a-Js"></a>”时梵天王等诸天白佛言：<a id="a-Jt"></a>“佛为无上，<a id="a-Ju"></a>无过佛者。<a id="a-Jv"></a>”今何以故复供养东方诸佛？</p>
  <p id="aJw">答曰：<a id="a-Jx"></a>佛虽无上，<a id="a-Jy"></a>三世十方天地中无过佛者，<a id="a-Jz"></a>而行供养。<a id="a-K0"></a>供养有上、<a id="a-K1"></a>中、<a id="a-K2"></a>下：<a id="a-K3"></a>下于己者而供养之，<a id="a-K4"></a>是下供养；<a id="a-K5"></a>供养胜己，<a id="a-K6"></a>是上供养；<a id="a-K7"></a>供养与己等者，<a id="a-K8"></a>是中供养。<a id="a-K9"></a>诸佛供养，<a id="a-KA"></a>是中供养。<a id="a-KB"></a>如大爱道比丘尼，<a id="a-KC"></a>与五百阿罗汉比丘尼，<a id="a-KD"></a>一日中一时入涅槃。<a id="a-KE"></a>是时，<a id="a-KF"></a>诸得三道优婆塞，<a id="a-KG"></a>举五百床；<a id="a-KH"></a>四天王举佛乳母大爱道床；<a id="a-KI"></a>佛自在前擎香罏，<a id="a-KJ"></a>烧香供养。<a id="a-KK"></a>佛语比丘：<a id="a-KL"></a>“汝等助我供养乳母身！<a id="a-KM"></a>”尔时，<a id="a-KN"></a>诸阿罗汉比丘，<a id="a-KO"></a>各各以神足力，<a id="a-KP"></a>到摩梨山上，<a id="a-KQ"></a>取牛头栴檀香薪，<a id="a-KR"></a>助佛作[艹/积]，<a id="a-KS"></a>是为下供养。<a id="a-KT"></a>以是故，<a id="a-KU"></a>虽不求果而行等供养。</p>
  <p id="aKV">复次，<a id="a-KW"></a>唯佛应供养佛，<a id="a-KX"></a>余人不知佛德。<a id="a-KY"></a>如偈说：</p>
  <p id="aKZ"></p>
  <p id="aKa"></p>
  <p id="aKb"></p>
  <p id="aKc"></p>
  <p id="aKd"></p>
  <p id="aKe"></p>
  <p id="aKf"></p>
  <p id="aKg"></p>
  <p id="aKh"></p>
  <p id="aKi"></p>
  <p id="aKj">【经】所散莲华，<a id="a-Kk"></a>满东方如恒河沙等诸佛世界。</p>
  <p id="aKl">【论】问曰：<a id="a-Km"></a>华少而世界多，<a id="a-Kn"></a>云何满？</p>
  <p id="aKo">答曰：<a id="a-Kp"></a>佛神通力故，<a id="a-Kq"></a>如上八种自恣变化法：<a id="a-Kr"></a>大能令小，<a id="a-Ks"></a>小能令大，<a id="a-Kt"></a>轻能令重，<a id="a-Ku"></a>重能令轻，<a id="a-Kv"></a>自在无碍，<a id="a-Kw"></a>随意所到，<a id="a-Kx"></a>能动大地，<a id="a-Ky"></a>所愿能办。<a id="a-Kz"></a>诸大圣人皆得是八种自在，<a id="a-L0"></a>是故佛能以少华，<a id="a-L1"></a>满东方如恒河沙等世界。<a id="a-L2"></a>又复以示众生未来福报，<a id="a-L3"></a>如此少华，<a id="a-L4"></a>满东方世界。<a id="a-L5"></a>又劝东方菩萨，<a id="a-L6"></a>言植福于佛田中，<a id="a-L7"></a>所得果报，<a id="a-L8"></a>亦如此华弥满无量；<a id="a-L9"></a>汝虽远来，<a id="a-LA"></a>应当欢喜！<a id="a-LB"></a>遇此大福田，<a id="a-LC"></a>果报无量！</p>
  <p id="aLD">【经】一一华上，<a id="a-LE"></a>皆有菩萨结跏趺坐，<a id="a-LF"></a>说六波罗蜜。<a id="a-LG"></a>闻此法者，<a id="a-LH"></a>必至阿耨多罗三藐三菩提。</p>
  <p id="aLI">【论】问曰：<a id="a-LJ"></a>上佛以舌相光明，<a id="a-LK"></a>化作千叶宝华，<a id="a-LL"></a>一一华上皆有坐佛；<a id="a-LM"></a>今何以故一一华上，<a id="a-LN"></a>皆有坐菩萨？</p>
  <p id="aLO">答曰：<a id="a-LP"></a>上是佛所化华，<a id="a-LQ"></a>故有坐佛。<a id="a-LR"></a>此是普明菩萨所供养华，<a id="a-LS"></a>是故有坐菩萨。</p>
  <p id="aLT">复次，<a id="a-LU"></a>上诸众生应见坐佛得度，<a id="a-LV"></a>今此众生应见坐菩萨得度，<a id="a-LW"></a>结跏趺坐，<a id="a-LX"></a>说六波罗蜜，<a id="a-LY"></a>闻此法者，<a id="a-LZ"></a>必至阿耨多罗三藐三菩提，<a id="a-La"></a>如先说。</p>
  <p id="aLb">【经】诸出家、<a id="a-Lc"></a>在家菩萨，<a id="a-Ld"></a>及诸童男、<a id="a-Le"></a>童女，<a id="a-Lf"></a>头面礼释迦牟尼佛足，<a id="a-Lg"></a>各以供养具供养恭敬、<a id="a-Lh"></a>尊重赞叹释迦牟尼佛。<a id="a-Li"></a>是诸出家、<a id="a-Lj"></a>在家菩萨，<a id="a-Lk"></a>及诸童男、<a id="a-Ll"></a>童女，<a id="a-Lm"></a>各各以善根福德力故，<a id="a-Ln"></a>得供养释迦牟尼多陀阿伽度、<a id="a-Lo"></a>阿罗诃、<a id="a-Lp"></a>三藐三佛陀。</p>
  <p id="aLq">【论】如说偈：</p>
  <p id="aLr"></p>
  <p id="aLs"></p>
  <p id="aLt"></p>
  <p id="aLu"></p>
  <p id="aLv"></p>
  <p id="aLw"></p>
  <p id="aLx"></p>
  <p id="aLy"></p>
  <p id="aLz"></p>
  <p id="aM0"></p>
  <p id="aM1"></p>
  <p id="aM2"></p>
  <p id="aM3"></p>
  <p id="aM4"></p>
  <p id="aM5"></p>
  <p id="aM6"></p>
  <p id="aM7"></p>
  <p id="aM8"></p>
  <p id="aM9"></p>
  <p id="aMA"></p>
  <p id="aMB"></p>
  <p id="aMC"></p>
  <p id="aMD"></p>
  <p id="aME"></p>
  <p id="aMF"></p>
  <p id="aMG"></p>
  <p id="aMH"></p>
  <p id="aMI">【经】南方度如恒沙等诸佛世界，<a id="a-MJ"></a>其世界最在边，<a id="a-MK"></a>世界名离一切忧，<a id="a-ML"></a>佛号无忧德，<a id="a-MM"></a>菩萨名离忧。<a id="a-MN"></a>西方度如恒河沙等诸佛世界，<a id="a-MO"></a>其世界最在边，<a id="a-MP"></a>世界名灭恶，<a id="a-MQ"></a>佛号宝山，<a id="a-MR"></a>菩萨名义意。<a id="a-MS"></a>北方度如恒河沙等诸佛世界，<a id="a-MT"></a>其世界最在边，<a id="a-MU"></a>世界名胜，<a id="a-MV"></a>佛号胜王，<a id="a-MW"></a>菩萨名得胜。<a id="a-MX"></a>下方度如恒河沙等诸佛世界，<a id="a-MY"></a>其世界最在边，<a id="a-MZ"></a>世界名善，<a id="a-Ma"></a>佛号善德，<a id="a-Mb"></a>菩萨名华上。<a id="a-Mc"></a>上方度如恒河沙等诸佛世界，<a id="a-Md"></a>其世界最在边，<a id="a-Me"></a>世界名喜，<a id="a-Mf"></a>佛号喜德，<a id="a-Mg"></a>菩萨名德喜。<a id="a-Mh"></a>如是一切，<a id="a-Mi"></a>皆如东方。</p>
  <p id="aMj">【论】问曰：<a id="a-Mk"></a>如佛法中，<a id="a-Ml"></a>实无诸方名。<a id="a-Mm"></a>何以故？<a id="a-Mn"></a>诸五众、<a id="a-Mo"></a>十二入、<a id="a-Mp"></a>十八界中所不摄，<a id="a-Mq"></a>四法藏中亦无，<a id="a-Mr"></a>说方是实法，<a id="a-Ms"></a>因缘求亦不可得。<a id="a-Mt"></a>今何以故此中说十方诸佛、<a id="a-Mu"></a>十方菩萨来？</p>
  <p id="aMv">答曰：<a id="a-Mw"></a>随世俗法所传，<a id="a-Mx"></a>故说方，<a id="a-My"></a>求方实不可得。</p>
  <p id="aMz">问曰：<a id="a-N0"></a>何以言无方？<a id="a-N1"></a>汝四法藏中不说，<a id="a-N2"></a>我六法藏中说。<a id="a-N3"></a>汝众、<a id="a-N4"></a>入、<a id="a-N5"></a>界中不摄，<a id="a-N6"></a>我陀罗骠中摄。<a id="a-N7"></a>是方法，<a id="a-N8"></a>常相故，<a id="a-N9"></a>有相故，<a id="a-NA"></a>亦有亦常。<a id="a-NB"></a>如经中说：<a id="a-NC"></a>日出处是东方，<a id="a-ND"></a>日没处是西方，<a id="a-NE"></a>日行处是南方，<a id="a-NF"></a>日不行处是北方。<a id="a-NG"></a>日有三分合：<a id="a-NH"></a>若前合，<a id="a-NI"></a>若今合，<a id="a-NJ"></a>若后合。<a id="a-NK"></a>随方日分，<a id="a-NL"></a>初合是东方，<a id="a-NM"></a>南方、<a id="a-NN"></a>西方亦如是。<a id="a-NO"></a>日不行处是无分。<a id="a-NP"></a>彼间此，<a id="a-NQ"></a>此间彼，<a id="a-NR"></a>是方相；<a id="a-NS"></a>若无方，<a id="a-NT"></a>无彼、<a id="a-NU"></a>此，<a id="a-NV"></a>彼、<a id="a-NW"></a>此是方相而非方。</p>
  <p id="aNX">答曰：<a id="a-NY"></a>不然！<a id="a-NZ"></a>须弥山在四域之中，<a id="a-Na"></a>日绕须弥，<a id="a-Nb"></a>照四天下：<a id="a-Nc"></a>郁怛罗越日中，<a id="a-Nd"></a>是弗婆提日出，<a id="a-Ne"></a>于弗婆提人是东方；<a id="a-Nf"></a>弗婆提日中，<a id="a-Ng"></a>是阎浮提日出，<a id="a-Nh"></a>于阎浮提人是东方。<a id="a-Ni"></a>是实无初。<a id="a-Nj"></a>何以故？<a id="a-Nk"></a>一切方皆东方，<a id="a-Nl"></a>皆南方，<a id="a-Nm"></a>皆西方，<a id="a-Nn"></a>皆北方。<a id="a-No"></a>汝言日出处是东方，<a id="a-Np"></a>日行处是南方，<a id="a-Nq"></a>日没处是西方，<a id="a-Nr"></a>日不行处是北方，<a id="a-Ns"></a>是事不然！</p>
  <p id="aNt">复次，<a id="a-Nu"></a>有处日不合，<a id="a-Nv"></a>是为非方，<a id="a-Nw"></a>无方相故。</p>
  <p id="aNx">问曰：<a id="a-Ny"></a>我说一国中方相，<a id="a-Nz"></a>汝以四国为难，<a id="a-O0"></a>以是故，<a id="a-O1"></a>东方非无初。</p>
  <p id="aO2">答曰：<a id="a-O3"></a>若一国中日与东方合，<a id="a-O4"></a>是为有边，<a id="a-O5"></a>有边故无常，<a id="a-O6"></a>无常故是不遍，<a id="a-O7"></a>以是故，<a id="a-O8"></a>方但有名而无实。</p>
  <p id="aO9">【经】尔时，<a id="a-OA"></a>是三千大千世界，<a id="a-OB"></a>皆成为宝，<a id="a-OC"></a>华遍覆地，<a id="a-OD"></a>悬缯幡盖，<a id="a-OE"></a>香树华树，<a id="a-OF"></a>皆悉庄严。</p>
  <p id="aOG">【论】问曰：<a id="a-OH"></a>此谁神力令地为宝？</p>
  <p id="aOI">答曰：<a id="a-OJ"></a>是佛无量神力变化所为。<a id="a-OK"></a>有人咒术、<a id="a-OL"></a>幻法，<a id="a-OM"></a>及诸鬼神、<a id="a-ON"></a>龙王、<a id="a-OO"></a>诸天等能变少物。<a id="a-OP"></a>令三千大千世界皆为珍宝，<a id="a-OQ"></a>余人及梵天王皆所不能。<a id="a-OR"></a>佛入四禅中十四变化心，<a id="a-OS"></a>能令三千大千世界华香、<a id="a-OT"></a>树木、<a id="a-OU"></a>一切土地，<a id="a-OV"></a>皆悉庄严；<a id="a-OW"></a>一切众生皆悉和同，<a id="a-OX"></a>心转为善。<a id="a-OY"></a>何以故？<a id="a-OZ"></a>庄严此世界，<a id="a-Oa"></a>为说般若波罗蜜故。<a id="a-Ob"></a>亦为十方诸菩萨客来，<a id="a-Oc"></a>及诸天世人故庄严。<a id="a-Od"></a>如人请贵客，<a id="a-Oe"></a>若一家请则庄严一家，<a id="a-Of"></a>一国主则庄严一国，<a id="a-Og"></a>转轮圣王则庄严四天下，<a id="a-Oh"></a>梵天王庄严三千大千世界。<a id="a-Oi"></a>佛为十方无量恒河沙等诸世界中主，<a id="a-Oj"></a>是诸他方菩萨及诸天世人客来故。<a id="a-Ok"></a>亦为此彼众人见此变化庄严，<a id="a-Ol"></a>则生大心，<a id="a-Om"></a>生清净欢喜心，<a id="a-On"></a>从大心发大业，<a id="a-Oo"></a>从大业得大报，<a id="a-Op"></a>受大报时更生大心，<a id="a-Oq"></a>如是展转增益，<a id="a-Or"></a>得成阿耨多罗三藐三菩提。<a id="a-Os"></a>以是故，<a id="a-Ot"></a>变此世界皆悉为宝。<a id="a-Ou"></a>云何名宝？<a id="a-Ov"></a>宝有四种：<a id="a-Ow"></a>金、<a id="a-Ox"></a>银、<a id="a-Oy"></a>毗琉璃、<a id="a-Oz"></a>玻璃。<a id="a-P0"></a>更有七种宝：<a id="a-P1"></a>金、<a id="a-P2"></a>银、<a id="a-P3"></a>毗琉璃、<a id="a-P4"></a>玻璃、<a id="a-P5"></a>砗磲、<a id="a-P6"></a>玛瑙、<a id="a-P7"></a>赤真珠（此珠极贵，<a id="a-P8"></a>非珊瑚也）。<a id="a-P9"></a>更复有宝：<a id="a-PA"></a>摩罗伽陀（此珠金翅鸟口边出绿色，<a id="a-PB"></a>能辟一切毒也）、<a id="a-PC"></a>因陀尼罗（天青珠）、<a id="a-PD"></a>摩诃尼罗（大青珠）、<a id="a-PE"></a>钵摩罗伽（赤光珠）、<a id="a-PF"></a>越阇（金刚）、<a id="a-PG"></a>龙珠、<a id="a-PH"></a>如意珠、<a id="a-PI"></a>玉贝、<a id="a-PJ"></a>珊瑚、<a id="a-PK"></a>琥珀等，<a id="a-PL"></a>种种名为宝。<a id="a-PM"></a>是宝有三种：<a id="a-PN"></a>有人宝、<a id="a-PO"></a>天宝、<a id="a-PP"></a>菩萨宝。<a id="a-PQ"></a>人宝力少，<a id="a-PR"></a>唯有清净光色，<a id="a-PS"></a>除毒、<a id="a-PT"></a>除鬼、<a id="a-PU"></a>除暗，<a id="a-PV"></a>亦除饥渴、<a id="a-PW"></a>寒热种种苦事。<a id="a-PX"></a>天宝亦大，<a id="a-PY"></a>亦胜常，<a id="a-PZ"></a>随逐天身，<a id="a-Pa"></a>可使令，<a id="a-Pb"></a>可共语，<a id="a-Pc"></a>轻而不重。<a id="a-Pd"></a>菩萨宝胜于天宝，<a id="a-Pe"></a>能兼有人宝、<a id="a-Pf"></a>天宝事，<a id="a-Pg"></a>又能令一切众生知死此生彼因缘本末，<a id="a-Ph"></a>譬如明镜见其面像。</p>
  <p id="aPi">复次，<a id="a-Pj"></a>菩萨宝能出种种法音。<a id="a-Pk"></a>若为首饰宝冠，<a id="a-Pl"></a>则雨十方无量世界诸佛上，<a id="a-Pm"></a>幢幡、<a id="a-Pn"></a>华盖种种供养之具以供养佛。<a id="a-Po"></a>又雨衣被、<a id="a-Pp"></a>卧具、<a id="a-Pq"></a>生活之物，<a id="a-Pr"></a>种种众事，<a id="a-Ps"></a>随众生所须，<a id="a-Pt"></a>皆悉雨之，<a id="a-Pu"></a>给施众生。<a id="a-Pv"></a>如是等种种众宝，<a id="a-Pw"></a>以除众生贫穷苦厄。</p>
  <p id="aPx">问曰：<a id="a-Py"></a>是诸珍宝从何处出？</p>
  <p id="aPz">答曰：<a id="a-Q0"></a>金出山石沙赤铜中，<a id="a-Q1"></a>真珠出鱼腹中、<a id="a-Q2"></a>竹中、<a id="a-Q3"></a>蛇脑中，<a id="a-Q4"></a>龙珠出龙脑中，<a id="a-Q5"></a>珊瑚出海中石树，<a id="a-Q6"></a>玉贝出虫甲中，<a id="a-Q7"></a>银出烧石，<a id="a-Q8"></a>余琉璃、<a id="a-Q9"></a>玻璃等皆出山窟中，<a id="a-QA"></a>如意珠出自佛舍利。<a id="a-QB"></a>若法没尽时，<a id="a-QC"></a>诸舍利皆变为如意珠。<a id="a-QD"></a>譬如过千岁冰，<a id="a-QE"></a>化为玻璃珠。<a id="a-QF"></a>如是等诸宝，<a id="a-QG"></a>是人中常宝。<a id="a-QH"></a>佛所庄严一切世界，<a id="a-QI"></a>是最殊胜，<a id="a-QJ"></a>诸天所不能得。<a id="a-QK"></a>何以故？<a id="a-QL"></a>是从大功德所生。<a id="a-QM"></a>种种华幡，<a id="a-QN"></a>如先说。<a id="a-QO"></a>香树者，<a id="a-QP"></a>名阿伽楼（蜜香树）、<a id="a-QQ"></a>多伽楼（木香树）、<a id="a-QR"></a>栴檀，<a id="a-QS"></a>如是等种种香树。<a id="a-QT"></a>华树名瞻卜（黄华树）、<a id="a-QU"></a>阿输迦（无忧华树）、<a id="a-QV"></a>婆诃迦罗（赤华树），<a id="a-QW"></a>如是等种种华树。</p>
  <p id="aQX">【经】譬如华积世界、<a id="a-QY"></a>普华世界，<a id="a-QZ"></a>妙德菩萨、<a id="a-Qa"></a>善住意菩萨，<a id="a-Qb"></a>及余大威神诸菩萨，<a id="a-Qc"></a>皆在彼住。</p>
  <p id="aQd">【论】问曰：<a id="a-Qe"></a>何以言譬如华积世界？</p>
  <p id="aQf">答曰：<a id="a-Qg"></a>彼世界常有净华，<a id="a-Qh"></a>此世界变化一时，<a id="a-Qi"></a>故以喻也。<a id="a-Qj"></a>譬喻法，<a id="a-Qk"></a>以小喻大。<a id="a-Ql"></a>如人面好，<a id="a-Qm"></a>譬如满月。</p>
  <p id="aQn">问曰：<a id="a-Qo"></a>更有十方诸清净世界，<a id="a-Qp"></a>如阿弥陀佛安乐世界等，<a id="a-Qq"></a>何故但以普华世界为喻？</p>
  <p id="aQr">答曰：<a id="a-Qs"></a>阿弥陀佛世界，<a id="a-Qt"></a>不如华积世界。<a id="a-Qu"></a>何以故？<a id="a-Qv"></a>法积比丘，<a id="a-Qw"></a>佛虽将至十方观清净世界，<a id="a-Qx"></a>功德力薄，<a id="a-Qy"></a>不能得见上妙清净世界，<a id="a-Qz"></a>以是故，<a id="a-R0"></a>世界不如。</p>
  <p id="aR1">复次，<a id="a-R2"></a>当佛变化此世界时，<a id="a-R3"></a>正与华积世界相似。<a id="a-R4"></a>以是故，<a id="a-R5"></a>言譬如华积世界。</p>
  <p id="aR6">问曰：<a id="a-R7"></a>更有余大菩萨，<a id="a-R8"></a>如毗摩罗鞊、<a id="a-R9"></a>观世音、<a id="a-RA"></a>遍吉菩萨等，<a id="a-RB"></a>何以不言此诸菩萨在彼住，<a id="a-RC"></a>而但言文殊尸利、<a id="a-RD"></a>善住意菩萨，</p>
  <p id="aRE">答曰：<a id="a-RF"></a>是遍吉菩萨，<a id="a-RG"></a>一一毛孔常出诸佛世界及诸佛菩萨，<a id="a-RH"></a>遍满十方以化众生，<a id="a-RI"></a>无适住处。<a id="a-RJ"></a>文殊尸利分身变化入五道中，<a id="a-RK"></a>或作声闻，<a id="a-RL"></a>或作缘觉，<a id="a-RM"></a>或作佛身，<a id="a-RN"></a>如首楞严三昧经中说。<a id="a-RO"></a>文殊尸利菩萨，<a id="a-RP"></a>过去世作龙种尊佛，<a id="a-RQ"></a>七十二亿世作辟支迦佛，<a id="a-RR"></a>是可言可说。<a id="a-RS"></a>遍吉菩萨不可量、<a id="a-RT"></a>不可说，<a id="a-RU"></a>住处不可知；<a id="a-RV"></a>若住应在一切世界中住，<a id="a-RW"></a>是故不说。</p>
  <p id="aRX">复次，<a id="a-RY"></a>及诸大威神菩萨，<a id="a-RZ"></a>亦应总说遍吉等诸大菩萨。</p>
  <p id="aRa">【经】尔时，<a id="a-Rb"></a>佛知一切世界，<a id="a-Rc"></a>若天世界、<a id="a-Rd"></a>若魔世界、<a id="a-Re"></a>若梵世界，<a id="a-Rf"></a>若沙门、<a id="a-Rg"></a>婆罗门，<a id="a-Rh"></a>若天，<a id="a-Ri"></a>若揵闼婆、<a id="a-Rj"></a>人、<a id="a-Rk"></a>阿修罗等，<a id="a-Rl"></a>及诸菩萨摩诃萨绍尊位者，<a id="a-Rm"></a>一切皆集。</p>
  <p id="aRn">【论】问曰：<a id="a-Ro"></a>佛神力无量，<a id="a-Rp"></a>一切十方众生，<a id="a-Rq"></a>若尽来在会者，<a id="a-Rr"></a>一切世界应空；<a id="a-Rs"></a>若不来者，<a id="a-Rt"></a>佛无量神力有所不能！</p>
  <p id="aRu">答曰：<a id="a-Rv"></a>不应尽来。<a id="a-Rw"></a>何以故？<a id="a-Rx"></a>诸佛世界无边无量，<a id="a-Ry"></a>若尽来者，<a id="a-Rz"></a>便为有边。<a id="a-S0"></a>又复十方各各有佛，<a id="a-S1"></a>亦说般若波罗蜜。<a id="a-S2"></a>如般若波罗蜜四十三品中，<a id="a-S3"></a>十方面各千佛现，<a id="a-S4"></a>皆说般若波罗蜜。<a id="a-S5"></a>以是故不应尽来。</p>
  <p id="aS6">问曰：<a id="a-S7"></a>若有十方诸佛，<a id="a-S8"></a>皆说般若波罗蜜，<a id="a-S9"></a>十方诸菩萨何以故来？</p>
  <p id="aSA">答曰：<a id="a-SB"></a>如普明菩萨来章中已说，<a id="a-SC"></a>与释迦牟尼佛因缘故来。</p>
  <p id="aSD">复次，<a id="a-SE"></a>是诸菩萨本愿故，<a id="a-SF"></a>若有说般若波罗蜜处，<a id="a-SG"></a>我当听受供养，<a id="a-SH"></a>是以远来。<a id="a-SI"></a>欲以身力积功德故；<a id="a-SJ"></a>亦以示诸众生，<a id="a-SK"></a>我从远来供养法故，<a id="a-SL"></a>云何汝在此世界而不供养？</p>
  <p id="aSM">问曰：<a id="a-SN"></a>佛于法不著，<a id="a-SO"></a>何以故七现神力而令众生大集？</p>
  <p id="aSP">答曰：<a id="a-SQ"></a>是般若波罗蜜甚深，<a id="a-SR"></a>难知难解，<a id="a-SS"></a>不可思议，<a id="a-ST"></a>是故广集诸大菩萨，<a id="a-SU"></a>令新发意者心得信乐。<a id="a-SV"></a>譬如小人所语，<a id="a-SW"></a>不为人信；<a id="a-SX"></a>贵重大人，<a id="a-SY"></a>人必信受。</p>
  <p id="aSZ">问曰：<a id="a-Sa"></a>何以故言若天世界、<a id="a-Sb"></a>若魔世界、<a id="a-Sc"></a>若梵世界？<a id="a-Sd"></a>但应言天世界、<a id="a-Se"></a>人世界则足。<a id="a-Sf"></a>何以故？<a id="a-Sg"></a>十号中言天、<a id="a-Sh"></a>人师，<a id="a-Si"></a>以是故应言天、<a id="a-Sj"></a>人而已。</p>
  <p id="aSk">答曰：<a id="a-Sl"></a>诸天有天眼、<a id="a-Sm"></a>天耳，<a id="a-Sn"></a>利根智慧多，<a id="a-So"></a>自知来，<a id="a-Sp"></a>以是故言天世界。</p>
  <p id="aSq">问曰：<a id="a-Sr"></a>若天世界，<a id="a-Ss"></a>已摄魔、<a id="a-St"></a>梵，<a id="a-Su"></a>何以别说若魔、<a id="a-Sv"></a>若梵？</p>
  <p id="aSw">答曰：<a id="a-Sx"></a>天中有三大主：<a id="a-Sy"></a>释提婆那民二处天主，<a id="a-Sz"></a>魔王六欲天主，<a id="a-T0"></a>梵世界中梵天王为主。</p>
  <p id="aT1">问曰：<a id="a-T2"></a>如夜摩天、<a id="a-T3"></a>兜率陀天、<a id="a-T4"></a>化乐天皆有主，<a id="a-T5"></a>何以但有三主？</p>
  <p id="aT6">答曰：<a id="a-T7"></a>释提婆那民依地住，<a id="a-T8"></a>佛亦依地住，<a id="a-T9"></a>常来佛所，<a id="a-TA"></a>大有名称，<a id="a-TB"></a>人多识故。<a id="a-TC"></a>魔王常来娆佛，<a id="a-TD"></a>又是一切欲界中主。<a id="a-TE"></a>夜摩天、<a id="a-TF"></a>兜率陀天、<a id="a-TG"></a>化乐天，<a id="a-TH"></a>皆属魔王。</p>
  <p id="aTI">复次，<a id="a-TJ"></a>天世界，<a id="a-TK"></a>则三界天皆摄是天中；<a id="a-TL"></a>一切欲界魔为主，<a id="a-TM"></a>是故别说。</p>
  <p id="aTN">复次，<a id="a-TO"></a>魔常娆佛，<a id="a-TP"></a>今来听般若波罗蜜，<a id="a-TQ"></a>余人增益信故。</p>
  <p id="aTR">问曰：<a id="a-TS"></a>色界中大有天，<a id="a-TT"></a>何以但言梵世界集？</p>
  <p id="aTU">答曰：<a id="a-TV"></a>上诸天无觉观，<a id="a-TW"></a>不喜散心，<a id="a-TX"></a>又难闻故。<a id="a-TY"></a>梵世界有四识，<a id="a-TZ"></a>易闻故，<a id="a-Ta"></a>又梵世界近故。</p>
  <p id="aTb">复次，<a id="a-Tc"></a>梵名离欲清净，<a id="a-Td"></a>今言梵世界，<a id="a-Te"></a>已总说色界诸天。</p>
  <p id="aTf">复次，<a id="a-Tg"></a>余天未有人民，<a id="a-Th"></a>劫初生时，<a id="a-Ti"></a>梵天王独在梵宫，<a id="a-Tj"></a>寂寞无人。<a id="a-Tk"></a>其心不悦而自生念：<a id="a-Tl"></a>“此间何以不生人民？<a id="a-Tm"></a>”是时光音天命尽者，<a id="a-Tn"></a>应念来生。<a id="a-To"></a>梵王便自生念：<a id="a-Tp"></a>“此诸天先无，<a id="a-Tq"></a>随我念故生，<a id="a-Tr"></a>我能生此诸天。<a id="a-Ts"></a>”诸天是时亦各自念：<a id="a-Tt"></a>“我从梵王生，<a id="a-Tu"></a>梵王是我父也。<a id="a-Tv"></a>”以是故，<a id="a-Tw"></a>但说梵世界。</p>
  <p id="aTx">复次，<a id="a-Ty"></a>二禅、<a id="a-Tz"></a>三禅、<a id="a-U0"></a>四禅天，<a id="a-U1"></a>于欲界见佛听法，<a id="a-U2"></a>若劝助菩萨，<a id="a-U3"></a>眼识、<a id="a-U4"></a>耳识、<a id="a-U5"></a>身识，<a id="a-U6"></a>皆在梵世界中取。<a id="a-U7"></a>以是故，<a id="a-U8"></a>别说梵世界。</p>
  <p id="aU9">问曰：<a id="a-UA"></a>何以故独说诸沙门、<a id="a-UB"></a>婆罗门，<a id="a-UC"></a>不说国王及长者诸余人众？</p>
  <p id="aUD">答曰：<a id="a-UE"></a>智慧人有二分：<a id="a-UF"></a>沙门、<a id="a-UG"></a>婆罗门。<a id="a-UH"></a>出家名沙门，<a id="a-UI"></a>在家名婆罗门。<a id="a-UJ"></a>余人心存世乐，<a id="a-UK"></a>是故不说。<a id="a-UL"></a>婆罗门多学智慧求福，<a id="a-UM"></a>出家人一切求道，<a id="a-UN"></a>是故但说沙门、<a id="a-UO"></a>婆罗门。<a id="a-UP"></a>在家中七世清净，<a id="a-UQ"></a>生满六岁皆受戒，<a id="a-UR"></a>名婆罗门。<a id="a-US"></a>是沙门、<a id="a-UT"></a>婆罗门中，<a id="a-UU"></a>有道德智慧，<a id="a-UV"></a>以是故说。</p>
  <p id="aUW">问曰：<a id="a-UX"></a>先以说天世界，<a id="a-UY"></a>今何以复说天？</p>
  <p id="aUZ">答曰：<a id="a-Ua"></a>天世界是四天王、<a id="a-Ub"></a>忉利天；<a id="a-Uc"></a>魔是他化自在天；<a id="a-Ud"></a>梵是色界。<a id="a-Ue"></a>今说天，<a id="a-Uf"></a>是欲界中夜摩、<a id="a-Ug"></a>兜率陀、<a id="a-Uh"></a>化乐、<a id="a-Ui"></a>爱身天等。<a id="a-Uj"></a>爱身在六天上，<a id="a-Uk"></a>形色绝妙，<a id="a-Ul"></a>故言爱身。</p>
  <p id="aUm">问曰：<a id="a-Un"></a>何以但说揵闼婆，<a id="a-Uo"></a>不说诸余鬼神及龙王？</p>
  <p id="aUp">答曰：<a id="a-Uq"></a>是揵闼婆是诸天伎人，<a id="a-Ur"></a>随逐诸天，<a id="a-Us"></a>其心柔软，<a id="a-Ut"></a>福德力小减诸天。<a id="a-Uu"></a>诸鬼神，<a id="a-Uv"></a>鬼神道中摄；<a id="a-Uw"></a>龙王，<a id="a-Ux"></a>畜生道中摄。<a id="a-Uy"></a>甄陀罗亦是天伎，<a id="a-Uz"></a>皆属天，<a id="a-V0"></a>与天同住共坐，<a id="a-V1"></a>饮食伎乐皆与天同。<a id="a-V2"></a>是揵闼婆王名童笼磨，<a id="a-V3"></a>此言树。<a id="a-V4"></a>是揵闼婆、<a id="a-V5"></a>甄陀罗，<a id="a-V6"></a>恒在二处住，<a id="a-V7"></a>常所居止在十宝山间；<a id="a-V8"></a>有时天上为诸天作乐，<a id="a-V9"></a>此二种常番休上下。<a id="a-VA"></a>人在四天下生，<a id="a-VB"></a>生有四种，<a id="a-VC"></a>极长寿乃至无量岁，<a id="a-VD"></a>极短寿乃至十岁。<a id="a-VE"></a>阿修罗恶心斗诤而不破戒，<a id="a-VF"></a>大修施福，<a id="a-VG"></a>生在大海边住，<a id="a-VH"></a>亦有城郭宫殿。<a id="a-VI"></a>是阿修罗王，<a id="a-VJ"></a>名毗摩质多婆梨罗睺罗，<a id="a-VK"></a>如是等名阿修罗王。<a id="a-VL"></a>如说：<a id="a-VM"></a>一时，<a id="a-VN"></a>罗睺罗阿修罗王欲啖月，<a id="a-VO"></a>月天子怖，<a id="a-VP"></a>疾到佛所，<a id="a-VQ"></a>说偈：</p>
  <p id="aVR"></p>
  <p id="aVS"></p>
  <p id="aVT"></p>
  <p id="aVU"></p>
  <p id="aVV"></p>
  <p id="aVW"></p>
  <p id="aVX"></p>
  <p id="aVY"></p>
  <p id="aVZ"></p>
  <p id="aVa">问曰：<a id="a-Vb"></a>何以不说地狱、<a id="a-Vc"></a>畜生、<a id="a-Vd"></a>饿鬼？</p>
  <p id="aVe">答曰：<a id="a-Vf"></a>地狱大苦，<a id="a-Vg"></a>心乱不能受法；<a id="a-Vh"></a>畜生愚痴覆心，<a id="a-Vi"></a>不能受化；<a id="a-Vj"></a>饿鬼为饥渴火烧身故，<a id="a-Vk"></a>不得受法。</p>
  <p id="aVl">复次，<a id="a-Vm"></a>畜生、<a id="a-Vn"></a>饿鬼中，<a id="a-Vo"></a>少多有来听法者，<a id="a-Vp"></a>生福德心而已，<a id="a-Vq"></a>不堪受道，<a id="a-Vr"></a>是故不说。</p>
  <p id="aVs">问曰：<a id="a-Vt"></a>若尔者，<a id="a-Vu"></a>揵闼婆、<a id="a-Vv"></a>阿修罗亦不应说。<a id="a-Vw"></a>何以故？<a id="a-Vx"></a>鬼神道中已摄故。</p>
  <p id="aVy">答曰：<a id="a-Vz"></a>佛不说摄，<a id="a-W0"></a>今何以言摄？<a id="a-W1"></a>此是迦旃延子等说。<a id="a-W2"></a>如阿修罗力与天等，<a id="a-W3"></a>或时战斗胜天。<a id="a-W4"></a>揵闼婆是诸天伎，<a id="a-W5"></a>与天同受福乐，<a id="a-W6"></a>有智慧能别好丑，<a id="a-W7"></a>何以故不得受道法？<a id="a-W8"></a>如杂阿含天品中说：<a id="a-W9"></a>富那婆薮鬼神母，<a id="a-WA"></a>佛游行宿其处。<a id="a-WB"></a>尔时，<a id="a-WC"></a>世尊说上妙法甘露，<a id="a-WD"></a>女男二人啼泣，<a id="a-WE"></a>母为说偈止之：</p>
  <p id="aWF"></p>
  <p id="aWG"></p>
  <p id="aWH"></p>
  <p id="aWI"></p>
  <p id="aWJ"></p>
  <p id="aWK"></p>
  <p id="aWL"></p>
  <p id="aWM"></p>
  <p id="aWN"></p>
  <p id="aWO"></p>
  <p id="aWP"></p>
  <p id="aWQ"></p>
 </body>
</html>