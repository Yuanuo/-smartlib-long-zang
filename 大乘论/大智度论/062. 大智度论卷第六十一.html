<!doctype html>
<html id="z3IBVHwuC" data-ver="2484">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第六十一</h1>
  <h2 id="a2">释随喜品第三十九</h2>
  <p id="a3">【经】尔时，<a id="a-4"></a>弥勒菩萨摩诃萨，<a id="a-5"></a>语慧命须菩提：<a id="a-6"></a>“有菩萨摩诃萨随喜福德，<a id="a-7"></a>与一切众生共之，<a id="a-8"></a>回向阿耨多罗三藐三菩提，<a id="a-9"></a>以无所得故。<a id="a-A"></a>若声闻、<a id="a-B"></a>辟支佛福德，<a id="a-C"></a>若一切众生福德，<a id="a-D"></a>若布施、<a id="a-E"></a>若持戒、<a id="a-F"></a>若修定、<a id="a-G"></a>若随喜，<a id="a-H"></a>是菩萨摩诃萨随喜福德，<a id="a-I"></a>与一切众生共之，<a id="a-J"></a>回向阿耨多罗三藐三菩提，<a id="a-K"></a>其福最上、<a id="a-L"></a>第一、<a id="a-M"></a>最妙、<a id="a-N"></a>无上、<a id="a-O"></a>无与等者！<a id="a-P"></a>何以故？<a id="a-Q"></a>声闻、<a id="a-R"></a>辟支佛，<a id="a-S"></a>及一切众生布施、<a id="a-T"></a>持戒、<a id="a-U"></a>修定，<a id="a-V"></a>随喜为自调、<a id="a-W"></a>为自净、<a id="a-X"></a>为自度故起，<a id="a-Y"></a>所谓四念处，<a id="a-Z"></a>乃至八圣道分，<a id="a-a"></a>空、<a id="a-b"></a>无相、<a id="a-c"></a>无作；<a id="a-d"></a>菩萨随喜福德，<a id="a-e"></a>回向阿耨多罗三藐三菩提。<a id="a-f"></a>持是功德，<a id="a-g"></a>为调一切众生，<a id="a-h"></a>为净一切众生，<a id="a-i"></a>为度一切众生故起。<a id="a-j"></a>”</p>
  <p id="ak">尔时，<a id="a-l"></a>慧命须菩提，<a id="a-m"></a>白弥勒菩萨言：<a id="a-n"></a>“诸菩萨摩诃萨，<a id="a-o"></a>念十方无量无边阿僧祇世界中，<a id="a-p"></a>无量无边阿僧祇诸灭度佛；<a id="a-q"></a>从初发心，<a id="a-r"></a>乃至得阿耨多罗三藐三菩提，<a id="a-s"></a>入无余涅槃乃至法尽；<a id="a-t"></a>于其中间诸善根，<a id="a-u"></a>应六波罗蜜；<a id="a-v"></a>及诸声闻人善根，<a id="a-w"></a>若布施福德、<a id="a-x"></a>持戒、<a id="a-y"></a>修定福德，<a id="a-z"></a>及诸学人无漏善根，<a id="a-10"></a>无学人无漏善根，<a id="a-11"></a>诸佛戒众、<a id="a-12"></a>定众、<a id="a-13"></a>慧众、<a id="a-14"></a>解脱众、<a id="a-15"></a>解脱知见众，<a id="a-16"></a>一切智，<a id="a-17"></a>大慈大悲，<a id="a-18"></a>及余无量阿僧祇诸佛法；<a id="a-19"></a>及诸佛所说法，<a id="a-1A"></a>是法中学，<a id="a-1B"></a>得须陀洹果，<a id="a-1C"></a>乃至得阿罗汉果、<a id="a-1D"></a>辟支佛道，<a id="a-1E"></a>入菩萨摩诃萨位；<a id="a-1F"></a>及余众生种诸善根。<a id="a-1G"></a>是诸善根，<a id="a-1H"></a>一切和合，<a id="a-1I"></a>随喜福德，<a id="a-1J"></a>回向阿耨多罗三藐三菩提，<a id="a-1K"></a>最上、<a id="a-1L"></a>第一、<a id="a-1M"></a>最妙、<a id="a-1N"></a>无上、<a id="a-1O"></a>无与等者！<a id="a-1P"></a>如是随喜已，<a id="a-1Q"></a>持是随喜福德，<a id="a-1R"></a>回向阿耨多罗三藐三菩提。<a id="a-1S"></a>若有善男子行菩萨乘者，<a id="a-1T"></a>作是念：<a id="a-1U"></a>‘我是心回向阿耨多罗三藐三菩提。<a id="a-1V"></a>’是生心缘事，<a id="a-1W"></a>若善男子取相回向阿耨多罗三藐三菩提，<a id="a-1X"></a>如所念可得不？<a id="a-1Y"></a>”</p>
  <p id="a1Z">弥勒菩萨语须菩提：<a id="a-1a"></a>“是善男子行菩萨乘，<a id="a-1b"></a>回向阿耨多罗三藐三菩提，<a id="a-1c"></a>心是缘事，<a id="a-1d"></a>若善男子取相，<a id="a-1e"></a>不得如所念！<a id="a-1f"></a>”</p>
  <p id="a1g">须菩提语弥勒菩萨：<a id="a-1h"></a>“若诸事、<a id="a-1i"></a>诸缘无所有，<a id="a-1j"></a>是善男子行菩萨乘者取相，<a id="a-1k"></a>于十方诸佛诸善根，<a id="a-1l"></a>从初发心乃至法尽，<a id="a-1m"></a>及声闻诸善根，<a id="a-1n"></a>学无学善根，<a id="a-1o"></a>一切和合随喜功德，<a id="a-1p"></a>回向阿耨多罗三藐三菩提。<a id="a-1q"></a>以无相故，<a id="a-1r"></a>是菩萨将无颠倒！<a id="a-1s"></a>无常谓常，<a id="a-1t"></a>想颠倒、<a id="a-1u"></a>心颠倒、<a id="a-1v"></a>见颠倒；<a id="a-1w"></a>不净谓净，<a id="a-1x"></a>苦谓乐，<a id="a-1y"></a>无我谓我，<a id="a-1z"></a>想颠倒、<a id="a-20"></a>心颠倒、<a id="a-21"></a>见颠倒！<a id="a-22"></a>若无缘如事，<a id="a-23"></a>阿耨多罗三藐三菩提亦如是，<a id="a-24"></a>回向心亦如是，<a id="a-25"></a>檀波罗蜜、<a id="a-26"></a>尸罗、<a id="a-27"></a>羼提、<a id="a-28"></a>毗梨耶、<a id="a-29"></a>禅、<a id="a-2A"></a>般若波罗蜜，<a id="a-2B"></a>乃至十八不共法亦如是。<a id="a-2C"></a>若尔者，<a id="a-2D"></a>何等是缘？<a id="a-2E"></a>何等是事？<a id="a-2F"></a>何等是阿耨多罗三藐三菩提？<a id="a-2G"></a>何等是善根？<a id="a-2H"></a>何等是随喜心回向阿耨多罗三藐三菩提？<a id="a-2I"></a>”</p>
  <p id="a2J">【论】释曰：<a id="a-2K"></a>先七品中，<a id="a-2L"></a>佛命须菩提令说般若，<a id="a-2M"></a>中间帝释多问，<a id="a-2N"></a>多说功德事。<a id="a-2O"></a>今弥勒顺佛本意，<a id="a-2P"></a>还欲令须菩提，<a id="a-2Q"></a>因随喜法广说般若波罗蜜。</p>
  <p id="a2R">复次，<a id="a-2S"></a>帝释闻上供养般若，<a id="a-2T"></a>以华香、<a id="a-2U"></a>妓乐、<a id="a-2V"></a>幡盖之具，<a id="a-2W"></a>得福甚多，<a id="a-2X"></a>深自庆幸：<a id="a-2Y"></a>此供养具，<a id="a-2Z"></a>唯我等能办，<a id="a-2a"></a>非出家人所有。<a id="a-2b"></a>是故弥勒欲抑其自多之情，<a id="a-2c"></a>故语须菩提：<a id="a-2d"></a>菩萨但以心随喜，<a id="a-2e"></a>则胜声闻、<a id="a-2f"></a>辟支佛、<a id="a-2g"></a>一切众生布施等，<a id="a-2h"></a>及诸无漏功德，<a id="a-2i"></a>何况华香、<a id="a-2j"></a>供养经卷等！<a id="a-2k"></a>菩萨摩诃萨义，<a id="a-2l"></a>如先说。</p>
  <p id="a2m">随喜福德者，<a id="a-2n"></a>不劳身、<a id="a-2o"></a>口业作诸功德，<a id="a-2p"></a>但以心方便，<a id="a-2q"></a>见他修福，<a id="a-2r"></a>随而欢喜，<a id="a-2s"></a>作是念：<a id="a-2t"></a>“一切众生中，<a id="a-2u"></a>能修福行道者，<a id="a-2v"></a>最为殊胜！<a id="a-2w"></a>”若离福德，<a id="a-2x"></a>人与畜生同行三事。<a id="a-2y"></a>三事者：<a id="a-2z"></a>淫欲、<a id="a-30"></a>饮食、<a id="a-31"></a>战斗。<a id="a-32"></a>能修行福德行道之人，<a id="a-33"></a>一切众生所共尊重爱敬。<a id="a-34"></a>譬如热时，<a id="a-35"></a>清凉满月，<a id="a-36"></a>无不乐仰。<a id="a-37"></a>亦如大会先集，<a id="a-38"></a>妓乐肴馔，<a id="a-39"></a>无不毕备，<a id="a-3A"></a>远近诸人，<a id="a-3B"></a>咸共欣赴。<a id="a-3C"></a>修福之人，<a id="a-3D"></a>亦复如是。<a id="a-3E"></a>福德有二种乐因缘：<a id="a-3F"></a>世间、<a id="a-3G"></a>出世间。<a id="a-3H"></a>出世间者，<a id="a-3I"></a>诸无漏法，<a id="a-3J"></a>虽无福报，<a id="a-3K"></a>能生福德，<a id="a-3L"></a>故名福德。<a id="a-3M"></a>是故有漏、<a id="a-3N"></a>无漏，<a id="a-3O"></a>通名福德。<a id="a-3P"></a>复次，<a id="a-3Q"></a>福德，<a id="a-3R"></a>是菩萨摩诃萨根本，<a id="a-3S"></a>能满所愿，<a id="a-3T"></a>一切圣人所赞叹，<a id="a-3U"></a>无智人所毁訾，<a id="a-3V"></a>智人所行处，<a id="a-3W"></a>无智人所远离。<a id="a-3X"></a>是福德因缘故，<a id="a-3Y"></a>作人王、<a id="a-3Z"></a>转轮圣王、<a id="a-3a"></a>天王；<a id="a-3b"></a>阿罗汉、<a id="a-3c"></a>辟支佛，<a id="a-3d"></a>诸佛世尊大慈大悲、<a id="a-3e"></a>十力、<a id="a-3f"></a>四无所畏、<a id="a-3g"></a>一切种智，<a id="a-3h"></a>自在无碍，<a id="a-3i"></a>皆从福德中生。<a id="a-3j"></a>如是等种种福德，<a id="a-3k"></a>得正见故，<a id="a-3l"></a>随而欢喜。<a id="a-3m"></a>复次，<a id="a-3n"></a>菩萨自念：<a id="a-3o"></a>“我应与一切众生乐。<a id="a-3p"></a>”而众生能自行福德，<a id="a-3q"></a>是故心生欢喜。<a id="a-3r"></a>复次，<a id="a-3s"></a>一切众生行善，<a id="a-3t"></a>与我相似，<a id="a-3u"></a>是我同伴，<a id="a-3v"></a>是故随喜。<a id="a-3w"></a>诸菩萨摩诃萨，<a id="a-3x"></a>于十方三世诸佛，<a id="a-3y"></a>及菩萨、<a id="a-3z"></a>声闻、<a id="a-40"></a>辟支佛，<a id="a-41"></a>及一切修福众生，<a id="a-42"></a>布施、<a id="a-43"></a>持戒、<a id="a-44"></a>修定，<a id="a-45"></a>于此福德中，<a id="a-46"></a>生随喜福德，<a id="a-47"></a>是故名随喜。<a id="a-48"></a>持是随喜福德，<a id="a-49"></a>共一切众生，<a id="a-4A"></a>回向阿耨多罗三藐三菩提。</p>
  <p id="a4B">共一切众生者，<a id="a-4C"></a>是福德，<a id="a-4D"></a>不可得与一切众生，<a id="a-4E"></a>而果报可与。<a id="a-4F"></a>菩萨既得福德果报，<a id="a-4G"></a>衣服、<a id="a-4H"></a>饮食等世间乐具，<a id="a-4I"></a>以利益众生。<a id="a-4J"></a>菩萨以福德，<a id="a-4K"></a>清净身口，<a id="a-4L"></a>人所信受；<a id="a-4M"></a>为众生说法，<a id="a-4N"></a>令得十善道、<a id="a-4O"></a>四禅等，<a id="a-4P"></a>与作后世利益。<a id="a-4Q"></a>末后成佛，<a id="a-4R"></a>得福德果报，<a id="a-4S"></a>身有三十二相、<a id="a-4T"></a>八十随形好、<a id="a-4U"></a>无量光明，<a id="a-4V"></a>观者无厌；<a id="a-4W"></a>无量清净，<a id="a-4X"></a>梵音柔和，<a id="a-4Y"></a>无碍解脱等诸佛法，<a id="a-4Z"></a>于三事示现，<a id="a-4a"></a>度无量阿僧祇众生。<a id="a-4b"></a>般涅槃后，<a id="a-4c"></a>碎身舍利，<a id="a-4d"></a>与人供养，<a id="a-4e"></a>久后皆令得道。<a id="a-4f"></a>是果报可与一切众生，<a id="a-4g"></a>以果中说因故，<a id="a-4h"></a>言福德与众生共。<a id="a-4i"></a>若福德可以与人者，<a id="a-4j"></a>诸佛从初发心所集福德，<a id="a-4k"></a>尽可与人，<a id="a-4l"></a>然后更作。<a id="a-4m"></a>善法体不可与人，<a id="a-4n"></a>今直以无畏无恼施与众生。</p>
  <p id="a4o">用无所得故者，<a id="a-4p"></a>此义如先说。<a id="a-4q"></a>是名菩萨摩诃萨随喜福德，<a id="a-4r"></a>比一切声闻、<a id="a-4s"></a>辟支佛及众生三种福德，<a id="a-4t"></a>最胜、<a id="a-4u"></a>最上、<a id="a-4v"></a>第一、<a id="a-4w"></a>最妙、<a id="a-4x"></a>无上、<a id="a-4y"></a>无与等义，<a id="a-4z"></a>如先说。<a id="a-50"></a>是中说胜因缘：<a id="a-51"></a>是二乘福德，<a id="a-52"></a>皆为自调、<a id="a-53"></a>自净、<a id="a-54"></a>自度。<a id="a-55"></a>持戒者，<a id="a-56"></a>是自调；<a id="a-57"></a>修禅者，<a id="a-58"></a>是自净；<a id="a-59"></a>智慧者，<a id="a-5A"></a>是自度。<a id="a-5B"></a>复次，<a id="a-5C"></a>自调者，<a id="a-5D"></a>正语、<a id="a-5E"></a>正业、<a id="a-5F"></a>正命；<a id="a-5G"></a>自净者，<a id="a-5H"></a>正念、<a id="a-5I"></a>正定；<a id="a-5J"></a>自度者，<a id="a-5K"></a>正见、<a id="a-5L"></a>正思惟、<a id="a-5M"></a>正方便。<a id="a-5N"></a>复次，<a id="a-5O"></a>布施因缘故自调，<a id="a-5P"></a>持戒因缘故自净，<a id="a-5Q"></a>修定因缘故自度。<a id="a-5R"></a>修定者，<a id="a-5S"></a>是无漏法近因缘。<a id="a-5T"></a>无漏者，<a id="a-5U"></a>所谓三十七品、<a id="a-5V"></a>三解脱门等。<a id="a-5W"></a>布施、<a id="a-5X"></a>持戒远故，<a id="a-5Y"></a>不解。<a id="a-5Z"></a>菩萨随喜福德，<a id="a-5a"></a>虽无勤劳，<a id="a-5b"></a>为度一切众生故胜。</p>
  <p id="a5c">问曰：<a id="a-5d"></a>实不度一切众生，<a id="a-5e"></a>何以言度一切众生故胜？</p>
  <p id="a5f">答曰：<a id="a-5g"></a>诸佛菩萨功德力，<a id="a-5h"></a>能度一切众生，<a id="a-5i"></a>但以众生无和合因缘故。<a id="a-5j"></a>譬如大火，<a id="a-5k"></a>常有烧力，<a id="a-5l"></a>但以薪不近，<a id="a-5m"></a>故不得烧，<a id="a-5n"></a>近则能烧。</p>
  <p id="a5o">尔时，<a id="a-5p"></a>须菩提以毕竟空智慧，<a id="a-5q"></a>难问弥勒菩萨：<a id="a-5r"></a>念诸佛福德随喜，<a id="a-5s"></a>回向无上道，<a id="a-5t"></a>是所念过去事，<a id="a-5u"></a>是事如所念不？<a id="a-5v"></a>弥勒以二因缘故，<a id="a-5w"></a>答言不也：<a id="a-5x"></a>一者、<a id="a-5y"></a>过去无量阿僧祇劫，<a id="a-5z"></a>诸佛久已灭度，<a id="a-60"></a>无复遗余；<a id="a-61"></a>菩萨或无宿命智，<a id="a-62"></a>或有而不能及，<a id="a-63"></a>但以如所闻忆想分别，<a id="a-64"></a>故不如所念。<a id="a-65"></a>二者、<a id="a-66"></a>诸佛及功德，<a id="a-67"></a>出三界，<a id="a-68"></a>出三世，<a id="a-69"></a>断戏论语言道，<a id="a-6A"></a>如涅槃相毕竟空清净。<a id="a-6B"></a>随喜者，<a id="a-6C"></a>分别诸佛及诸弟子善根功德，<a id="a-6D"></a>是回向心及无上道非实，<a id="a-6E"></a>故言不也。</p>
  <p id="a6F">须菩提难言：<a id="a-6G"></a>若无是事，<a id="a-6H"></a>是菩萨忆念分别，<a id="a-6I"></a>应堕颠倒。<a id="a-6J"></a>若是事毕竟空清净相，<a id="a-6K"></a>忆念亦如是，<a id="a-6L"></a>诸过去佛功德亦如是，<a id="a-6M"></a>无分别无异，<a id="a-6N"></a>云何得随喜？<a id="a-6O"></a>是略说义，<a id="a-6P"></a>广则如经说，<a id="a-6Q"></a>所谓须菩提问弥勒：<a id="a-6R"></a>若菩萨摩诃萨，<a id="a-6S"></a>忆念过去十方无量无边阿僧祇世界中诸灭度佛者，<a id="a-6T"></a>是菩萨欲起随喜福德，<a id="a-6U"></a>佛是福德主，<a id="a-6V"></a>是故念佛。<a id="a-6W"></a>闻经书说，<a id="a-6X"></a>有过去佛名，<a id="a-6Y"></a>故因是名，<a id="a-6Z"></a>广念一切过去佛。<a id="a-6a"></a>从初发心者，<a id="a-6b"></a>初发心作愿，<a id="a-6c"></a>我当度一切众生。<a id="a-6d"></a>是心相应三善根，<a id="a-6e"></a>不贪、<a id="a-6f"></a>不瞋、<a id="a-6g"></a>不痴；<a id="a-6h"></a>善根相应诸善法，<a id="a-6i"></a>及善根所起身口业，<a id="a-6j"></a>和合是法，<a id="a-6k"></a>名为福德。<a id="a-6l"></a>从初发心行六波罗蜜，<a id="a-6m"></a>入菩萨位，<a id="a-6n"></a>得十地，<a id="a-6o"></a>乃至坐道场；<a id="a-6p"></a>是中菩萨自修福德和合得佛道，<a id="a-6q"></a>乃至入无余涅槃。<a id="a-6r"></a>灭度后，<a id="a-6s"></a>舍利及遗法，<a id="a-6t"></a>皆是佛自身功德和合。<a id="a-6u"></a>因诸佛大乘人，<a id="a-6v"></a>行六波罗蜜相应福德；<a id="a-6w"></a>相应者，<a id="a-6x"></a>除六波罗蜜，<a id="a-6y"></a>余菩萨所行法，<a id="a-6z"></a>皆摄入六波罗蜜中，<a id="a-70"></a>故说应六波罗蜜和合。<a id="a-71"></a>若求声闻、<a id="a-72"></a>辟支佛人，<a id="a-73"></a>种布施、<a id="a-74"></a>持戒、<a id="a-75"></a>修定等福德。<a id="a-76"></a>声闻、<a id="a-77"></a>辟支佛人，<a id="a-78"></a>有二种：<a id="a-79"></a>一者、<a id="a-7A"></a>漏尽，<a id="a-7B"></a>名无学；<a id="a-7C"></a>二者、<a id="a-7D"></a>得道漏未尽，<a id="a-7E"></a>名为学。<a id="a-7F"></a>是二人诸福德中善根胜，<a id="a-7G"></a>故但说善根。<a id="a-7H"></a>上言求二乘人者，<a id="a-7I"></a>总凡夫、<a id="a-7J"></a>圣人；<a id="a-7K"></a>今学、<a id="a-7L"></a>无学者，<a id="a-7M"></a>纯是圣人。<a id="a-7N"></a>相好是无记色法，<a id="a-7O"></a>非是善功德，<a id="a-7P"></a>故但说佛五无学众。<a id="a-7Q"></a>大慈大悲，<a id="a-7R"></a>佛法义如初品中说。<a id="a-7S"></a>诸佛所说法，<a id="a-7T"></a>学是法得须陀洹果，<a id="a-7U"></a>乃至入菩萨位者，<a id="a-7V"></a>是佛灭度后，<a id="a-7W"></a>遗法中得道，<a id="a-7X"></a>是故重说。<a id="a-7Y"></a>及余众生种诸善根者，<a id="a-7Z"></a>此是佛在世及遗法中，<a id="a-7a"></a>天人乃至畜生，<a id="a-7b"></a>种种福德因缘。<a id="a-7c"></a>是上四段福德，<a id="a-7d"></a>行者心遍缘，<a id="a-7e"></a>忆念随喜求佛道，<a id="a-7f"></a>故回向名无上随喜，<a id="a-7g"></a>最上、<a id="a-7h"></a>无与等。</p>
  <p id="a7i">问曰：<a id="a-7j"></a>求佛道者，<a id="a-7k"></a>何以不自作功德，<a id="a-7l"></a>而心行随喜？</p>
  <p id="a7m">答曰：<a id="a-7n"></a>诸菩萨以方便力，<a id="a-7o"></a>他勤劳作功德，<a id="a-7p"></a>能于中起随喜，<a id="a-7q"></a>福德胜自作者。</p>
  <p id="a7r">复次，<a id="a-7s"></a>是随喜福德，<a id="a-7t"></a>即是实福德。<a id="a-7u"></a>所以者何？<a id="a-7v"></a>念过去佛，<a id="a-7w"></a>即是念佛三昧，<a id="a-7x"></a>亦是六念中念佛、<a id="a-7y"></a>念法、<a id="a-7z"></a>念僧、<a id="a-80"></a>念戒、<a id="a-81"></a>念舍、<a id="a-82"></a>念天等。<a id="a-83"></a>因行清净戒，<a id="a-84"></a>入禅定，<a id="a-85"></a>起毕竟智慧，<a id="a-86"></a>和合故能起正随喜。<a id="a-87"></a>是故不但随喜而已，<a id="a-88"></a>亦行是实法。<a id="a-89"></a>是心回向者，<a id="a-8A"></a>即是随喜心。<a id="a-8B"></a>缘者，<a id="a-8C"></a>随喜心所缘，<a id="a-8D"></a>所谓一切诸佛及一切众生所作功德。<a id="a-8E"></a>事者，<a id="a-8F"></a>是所缘之本，<a id="a-8G"></a>福德是缘功德所住处，<a id="a-8H"></a>所谓诸佛及众生，<a id="a-8I"></a>并土地、<a id="a-8J"></a>山林、<a id="a-8K"></a>精舍住处，<a id="a-8L"></a>皆名事。<a id="a-8M"></a>如所念可得不？<a id="a-8N"></a>弥勒答言：<a id="a-8O"></a>不也。<a id="a-8P"></a>须菩提语弥勒：<a id="a-8Q"></a>若诸事、<a id="a-8R"></a>诸缘无所有者，<a id="a-8S"></a>云何不堕颠倒？<a id="a-8T"></a>颠倒者，<a id="a-8U"></a>四颠倒三种分别。<a id="a-8V"></a>此颠倒是譬喻，<a id="a-8W"></a>无佛而忆想念佛，<a id="a-8X"></a>犹如无常而念常，<a id="a-8Y"></a>不净而念净。</p>
  <p id="a8Z">问曰：<a id="a-8a"></a>见为诸颠倒本，<a id="a-8b"></a>如得初道人，<a id="a-8c"></a>能起想、<a id="a-8d"></a>心颠倒，<a id="a-8e"></a>无见颠倒，<a id="a-8f"></a>以见谛道断故？</p>
  <p id="a8g">答曰：<a id="a-8h"></a>是颠倒生时异，<a id="a-8i"></a>断时异。<a id="a-8j"></a>生时，<a id="a-8k"></a>想在前，<a id="a-8l"></a>次是心，<a id="a-8m"></a>后是见；<a id="a-8n"></a>断时，<a id="a-8o"></a>先断见，<a id="a-8p"></a>见谛所断故。<a id="a-8q"></a>颠倒体皆是见相，<a id="a-8r"></a>见谛所断。<a id="a-8s"></a>想、<a id="a-8t"></a>心颠倒者，<a id="a-8u"></a>学人未离欲，<a id="a-8v"></a>忆念忘故取净想，<a id="a-8w"></a>起结使，<a id="a-8x"></a>还得正念即时灭。<a id="a-8y"></a>如经中譬喻：<a id="a-8z"></a>如渧水堕大热铁上，<a id="a-90"></a>即时消灭。<a id="a-91"></a>小错故假名颠倒，<a id="a-92"></a>非实颠倒。<a id="a-93"></a>是故说凡夫人三种颠倒，<a id="a-94"></a>学人二种颠倒。</p>
  <p id="a95">复次，<a id="a-96"></a>诸缘、<a id="a-97"></a>诸事，<a id="a-98"></a>如实毕竟空，<a id="a-99"></a>念亦空，<a id="a-9A"></a>菩提亦空，<a id="a-9B"></a>随喜心亦空，<a id="a-9C"></a>檀波罗蜜乃至十八不共法亦空。<a id="a-9D"></a>若诸法一相，<a id="a-9E"></a>所谓无相，<a id="a-9F"></a>此中何等是缘？<a id="a-9G"></a>何等是事？<a id="a-9H"></a>何等是心回向无上道？</p>
  <p id="a9I">【经】弥勒菩萨语须菩提：<a id="a-9J"></a>“若诸菩萨摩诃萨，<a id="a-9K"></a>久行六波罗蜜，<a id="a-9L"></a>多供养诸佛，<a id="a-9M"></a>种善根，<a id="a-9N"></a>与善知识相随，<a id="a-9O"></a>善学自相空法。<a id="a-9P"></a>是诸菩萨，<a id="a-9Q"></a>是缘、<a id="a-9R"></a>是事，<a id="a-9S"></a>诸佛诸善根随喜福德，<a id="a-9T"></a>不取相，<a id="a-9U"></a>回向阿耨多罗三藐三菩提，<a id="a-9V"></a>以不二法非不二法，<a id="a-9W"></a>非相非不相，<a id="a-9X"></a>非可得法非不可得法，<a id="a-9Y"></a>非净非垢，<a id="a-9Z"></a>不生不灭法，<a id="a-9a"></a>是名回向阿耨多罗三藐三菩提。<a id="a-9b"></a>若诸菩萨，<a id="a-9c"></a>不久行六波罗蜜，<a id="a-9d"></a>不多供养诸佛，<a id="a-9e"></a>不种善根，<a id="a-9f"></a>不与善知识相随，<a id="a-9g"></a>不善学自相空法。<a id="a-9h"></a>是诸菩萨，<a id="a-9i"></a>是诸缘、<a id="a-9j"></a>是诸事，<a id="a-9k"></a>诸佛诸善根随喜福德，<a id="a-9l"></a>诸心取相，<a id="a-9m"></a>回向阿耨多罗三藐三菩提，<a id="a-9n"></a>是不名回向。<a id="a-9o"></a>须菩提，<a id="a-9p"></a>如是般若波罗蜜义，<a id="a-9q"></a>乃至一切种智义，<a id="a-9r"></a>所谓内空乃至无法有法空，<a id="a-9s"></a>不应为新学菩萨说！<a id="a-9t"></a>何以故？<a id="a-9u"></a>是菩萨所有少许信乐恭敬清净心，<a id="a-9v"></a>皆忘失；<a id="a-9w"></a>当在阿鞞跋致菩萨摩诃萨前说。<a id="a-9x"></a>若有为善知识所护，<a id="a-9y"></a>若久供养诸佛，<a id="a-9z"></a>种诸善根，<a id="a-A0"></a>应为是人说如是般若波罗蜜义，<a id="a-A1"></a>乃至一切种智义，<a id="a-A2"></a>所谓内空乃至无法有法空。<a id="a-A3"></a>是人闻是法，<a id="a-A4"></a>不没、<a id="a-A5"></a>不惊、<a id="a-A6"></a>不畏、<a id="a-A7"></a>不怖。<a id="a-A8"></a>”</p>
  <p id="aA9">“须菩提，<a id="a-AA"></a>菩萨摩诃萨随喜福德，<a id="a-AB"></a>应如是回向阿耨多罗三藐三菩提。<a id="a-AC"></a>所谓菩萨用心随喜功德，<a id="a-AD"></a>回向阿耨多罗三藐三菩提，<a id="a-AE"></a>是心尽灭变离，<a id="a-AF"></a>是缘、<a id="a-AG"></a>是事，<a id="a-AH"></a>是诸善根，<a id="a-AI"></a>亦尽灭变离。<a id="a-AJ"></a>是中何等是随喜心？<a id="a-AK"></a>何等是诸缘？<a id="a-AL"></a>何等是诸事？<a id="a-AM"></a>何等是诸善根随喜回向阿耨多罗三藐三菩提？<a id="a-AN"></a>二心不俱，<a id="a-AO"></a>是心性亦不可得回向，<a id="a-AP"></a>菩萨云何随喜心，<a id="a-AQ"></a>回向阿耨多罗三藐三菩提？<a id="a-AR"></a>若菩萨摩诃萨，<a id="a-AS"></a>行般若波罗蜜时，<a id="a-AT"></a>如是知，<a id="a-AU"></a>是般若波罗蜜无有法，<a id="a-AV"></a>乃至檀波罗蜜亦无有法；<a id="a-AW"></a>色无有法，<a id="a-AX"></a>受、<a id="a-AY"></a>想、<a id="a-AZ"></a>行、<a id="a-Aa"></a>识，<a id="a-Ab"></a>乃至阿耨多罗三藐三菩提无有法。<a id="a-Ac"></a>菩萨摩诃萨，<a id="a-Ad"></a>应如是随喜功德，<a id="a-Ae"></a>回向阿耨多罗三藐三菩提。<a id="a-Af"></a>若能如是回向，<a id="a-Ag"></a>是名随喜功德，<a id="a-Ah"></a>回向阿耨多罗三藐三菩提。<a id="a-Ai"></a>”</p>
  <p id="aAj">【论】释曰：<a id="a-Ak"></a>弥勒意，<a id="a-Al"></a>以诸法甚深微妙，<a id="a-Am"></a>所谓不坏诸法相，<a id="a-An"></a>而随喜心回向无上道，<a id="a-Ao"></a>是事甚难！<a id="a-Ap"></a>凡夫人心刚强，<a id="a-Aq"></a>不能行是法，<a id="a-Ar"></a>是故弥勒答言：<a id="a-As"></a>若行者久修六波罗蜜，<a id="a-At"></a>诸功德深厚故不动，<a id="a-Au"></a>所谓能信、<a id="a-Av"></a>能行。<a id="a-Aw"></a>多供养诸佛、<a id="a-Ax"></a>种善根故，<a id="a-Ay"></a>集无量无边阿僧祇功德，<a id="a-Az"></a>结使折损，<a id="a-B0"></a>其心柔软，<a id="a-B1"></a>此是先世因缘；<a id="a-B2"></a>今世得好师，<a id="a-B3"></a>好同学，<a id="a-B4"></a>亦自学诸法实相空，<a id="a-B5"></a>巧方便故，<a id="a-B6"></a>不著是空。<a id="a-B7"></a>如是等种种无量因缘故，<a id="a-B8"></a>法虽无相，<a id="a-B9"></a>而能起随喜心回向无上道。<a id="a-BA"></a>譬如铁虽坚鞕，<a id="a-BB"></a>入炉则柔软，<a id="a-BC"></a>随作何器。<a id="a-BD"></a>菩萨心亦如是，<a id="a-BE"></a>久行六波罗蜜，<a id="a-BF"></a>善知识所护故，<a id="a-BG"></a>其心调柔，<a id="a-BH"></a>过去诸佛诸缘、<a id="a-BI"></a>诸事、<a id="a-BJ"></a>诸善根中，<a id="a-BK"></a>不取相，<a id="a-BL"></a>能起随喜心，<a id="a-BM"></a>用无相回向无上道。<a id="a-BN"></a>无相者，<a id="a-BO"></a>能用不二非不二法，<a id="a-BP"></a>乃至不生不灭等。<a id="a-BQ"></a>与上相违者，<a id="a-BR"></a>是不能回向。</p>
  <p id="aBS">弥勒知须菩提乐说空故，<a id="a-BT"></a>语言：<a id="a-BU"></a>如是般若波罗蜜随喜义，<a id="a-BV"></a>不应新学菩萨前说。<a id="a-BW"></a>何以故？<a id="a-BX"></a>若有少福德善根者，<a id="a-BY"></a>闻是毕竟空法，<a id="a-BZ"></a>即著空，<a id="a-Ba"></a>作是念：<a id="a-Bb"></a>若一切法毕竟空无所有者，<a id="a-Bc"></a>我何为作福德？<a id="a-Bd"></a>则忘失前业。<a id="a-Be"></a>以是故，<a id="a-Bf"></a>新发意菩萨，<a id="a-Bg"></a>先教取相随喜，<a id="a-Bh"></a>渐得方便力尔，<a id="a-Bi"></a>乃能行无相随喜。<a id="a-Bj"></a>譬如鸟子，<a id="a-Bk"></a>羽翼未成，<a id="a-Bl"></a>不可逼令高翔；<a id="a-Bm"></a>六翮成就，<a id="a-Bn"></a>则能远飞。<a id="a-Bo"></a>阿鞞跋致菩萨，<a id="a-Bp"></a>入法位，<a id="a-Bq"></a>得法忍，<a id="a-Br"></a>能信、<a id="a-Bs"></a>能行，<a id="a-Bt"></a>故可为说。<a id="a-Bu"></a>若有久行六波罗蜜，<a id="a-Bv"></a>与善知识相随，<a id="a-Bw"></a>内福德、<a id="a-Bx"></a>外因缘力助，<a id="a-By"></a>虽非阿鞞跋致，<a id="a-Bz"></a>能信、<a id="a-C0"></a>能行。<a id="a-C1"></a>是二种人，<a id="a-C2"></a>闻是心清净，<a id="a-C3"></a>欢喜信受。<a id="a-C4"></a>如久饥渴者，<a id="a-C5"></a>得好饮食。<a id="a-C6"></a>如大热得凉，<a id="a-C7"></a>大寒得温，<a id="a-C8"></a>其心爱乐欢喜。<a id="a-C9"></a>是二菩萨亦如是，<a id="a-CA"></a>得是无相智慧，<a id="a-CB"></a>作是念：<a id="a-CC"></a>我因是智慧，<a id="a-CD"></a>能度无量众生，<a id="a-CE"></a>何有惊惧恐怖！<a id="a-CF"></a>恐怖从我心中出，<a id="a-CG"></a>是法中诸法、<a id="a-CH"></a>法相尚空，<a id="a-CI"></a>何况有我而决定取诸法相，<a id="a-CJ"></a>闻一切法无相，<a id="a-CK"></a>则生惊惧？<a id="a-CL"></a>是说随喜义体竟，<a id="a-CM"></a>后当更以种种异门释上事。</p>
  <p id="aCN">复次，<a id="a-CO"></a>须菩提，<a id="a-CP"></a>菩萨应如是思惟：<a id="a-CQ"></a>用是心回向无上道，<a id="a-CR"></a>是心念念尽灭变离，<a id="a-CS"></a>无有住时。<a id="a-CT"></a>是诸缘、<a id="a-CU"></a>事，<a id="a-CV"></a>所谓过去诸佛及诸善根。<a id="a-CW"></a>诸佛等诸缘事，<a id="a-CX"></a>久已灭，<a id="a-CY"></a>随喜心今灭；<a id="a-CZ"></a>既灭无异，<a id="a-Ca"></a>是故经中说用是心回向，<a id="a-Cb"></a>是心即尽灭。<a id="a-Cc"></a>如是等入过去世故，<a id="a-Cd"></a>入诸法实相故，<a id="a-Ce"></a>无有分别是心、<a id="a-Cf"></a>是缘、<a id="a-Cg"></a>是事、<a id="a-Ch"></a>是善根等。<a id="a-Ci"></a>若能如是回向，<a id="a-Cj"></a>是为正回向。</p>
  <p id="aCk">复次，<a id="a-Cl"></a>一时二心不和合，<a id="a-Cm"></a>随喜心时无菩提心；<a id="a-Cn"></a>一切心相毕竟空，<a id="a-Co"></a>不可以取相回向。<a id="a-Cp"></a>何以故？<a id="a-Cq"></a>菩萨知般若波罗蜜空，<a id="a-Cr"></a>无有定法。<a id="a-Cs"></a>如般若波罗蜜，<a id="a-Ct"></a>一切法乃至无上道，<a id="a-Cu"></a>亦如是。<a id="a-Cv"></a>是时断法爱，<a id="a-Cw"></a>舍著心，<a id="a-Cx"></a>于空无诤，<a id="a-Cy"></a>是名菩萨正回向。</p>
  <p id="aCz">【经】尔时，<a id="a-D0"></a>释提桓因语须菩提：<a id="a-D1"></a>“新发意菩萨闻是事，<a id="a-D2"></a>将无惊惧、<a id="a-D3"></a>怖畏？<a id="a-D4"></a>须菩提，<a id="a-D5"></a>云何新发意菩萨作诸善根，<a id="a-D6"></a>回向阿耨多罗三藐三菩提？<a id="a-D7"></a>复云何随喜福德，<a id="a-D8"></a>回向阿耨多罗三藐三菩提？<a id="a-D9"></a>”</p>
  <p id="aDA">须菩提语释提桓因：<a id="a-DB"></a>“若新发意菩萨，<a id="a-DC"></a>行般若波罗蜜，<a id="a-DD"></a>不受是般若波罗蜜，<a id="a-DE"></a>以无所得故，<a id="a-DF"></a>无相故；<a id="a-DG"></a>乃至檀波罗蜜亦如是。<a id="a-DH"></a>多信解内空，<a id="a-DI"></a>乃至多信解无法有法空，<a id="a-DJ"></a>多信解四念处，<a id="a-DK"></a>乃至十八不共法，<a id="a-DL"></a>常与善知识相随。<a id="a-DM"></a>是善知识为说六波罗蜜义，<a id="a-DN"></a>开示分别，<a id="a-DO"></a>如是教授，<a id="a-DP"></a>令常不离般若波罗蜜，<a id="a-DQ"></a>乃至得入菩萨法位，<a id="a-DR"></a>终不离般若波罗蜜，<a id="a-DS"></a>乃至不离檀波罗蜜，<a id="a-DT"></a>不离四念处，<a id="a-DU"></a>乃至十八不共法；<a id="a-DV"></a>亦教语魔事，<a id="a-DW"></a>闻种种魔事已，<a id="a-DX"></a>不增不减。<a id="a-DY"></a>何以故？<a id="a-DZ"></a>是菩萨摩诃萨，<a id="a-Da"></a>不受一切法故。<a id="a-Db"></a>是菩萨亦常不离诸佛，<a id="a-Dc"></a>乃至得菩萨位，<a id="a-Dd"></a>于中种善根；<a id="a-De"></a>以是善根故，<a id="a-Df"></a>生菩萨家，<a id="a-Dg"></a>至得阿耨多罗三藐三菩提，<a id="a-Dh"></a>终不离是善根。</p>
  <p id="aDi">“复次，<a id="a-Dj"></a>新发意菩萨摩诃萨，<a id="a-Dk"></a>于过去十方无量无边阿僧祇世界中诸佛，<a id="a-Dl"></a>断生死道，<a id="a-Dm"></a>断诸戏论，<a id="a-Dn"></a>道尽，<a id="a-Do"></a>弃重担，<a id="a-Dp"></a>灭聚落刺，<a id="a-Dq"></a>断诸有结，<a id="a-Dr"></a>正智得解脱；<a id="a-Ds"></a>及弟子所作功德，<a id="a-Dt"></a>于中若刹利大姓、<a id="a-Du"></a>婆罗门大姓、<a id="a-Dv"></a>居士大家、<a id="a-Dw"></a>四天王天乃至净居天所种善根；<a id="a-Dx"></a>是一切和合称量，<a id="a-Dy"></a>以随喜心，<a id="a-Dz"></a>最上、<a id="a-E0"></a>第一、<a id="a-E1"></a>最妙、<a id="a-E2"></a>无上、<a id="a-E3"></a>无与等者，<a id="a-E4"></a>回向阿耨多罗三藐三菩提。<a id="a-E5"></a>”</p>
  <p id="aE6">尔时，<a id="a-E7"></a>弥勒菩萨语须菩提：<a id="a-E8"></a>“若新发意菩萨摩诃萨，<a id="a-E9"></a>念诸佛及弟子诸善根，<a id="a-EA"></a>随喜功德，<a id="a-EB"></a>最上、<a id="a-EC"></a>第一、<a id="a-ED"></a>最妙、<a id="a-EE"></a>无上、<a id="a-EF"></a>无与等者；<a id="a-EG"></a>随喜已，<a id="a-EH"></a>应回向阿耨多罗三藐三菩提。<a id="a-EI"></a>云何菩萨不堕想颠倒、<a id="a-EJ"></a>心颠倒、<a id="a-EK"></a>见颠倒？<a id="a-EL"></a>”</p>
  <p id="aEM">须菩提言：<a id="a-EN"></a>“若菩萨摩诃萨，<a id="a-EO"></a>念诸佛及僧，<a id="a-EP"></a>于中不生佛想，<a id="a-EQ"></a>不生僧想，<a id="a-ER"></a>无善根想，<a id="a-ES"></a>用是心回向阿耨多罗三藐三菩提，<a id="a-ET"></a>是心中亦不生心想；<a id="a-EU"></a>菩萨如是回向，<a id="a-EV"></a>想不颠倒，<a id="a-EW"></a>心不颠倒，<a id="a-EX"></a>见不颠倒。<a id="a-EY"></a>若菩萨摩诃萨，<a id="a-EZ"></a>念诸佛及僧善根取相，<a id="a-Ea"></a>取相已，<a id="a-Eb"></a>回向阿耨多罗三藐三菩提；<a id="a-Ec"></a>菩萨如是，<a id="a-Ed"></a>名为想颠倒、<a id="a-Ee"></a>心颠倒、<a id="a-Ef"></a>见颠倒。<a id="a-Eg"></a>若菩萨摩诃萨用是心，<a id="a-Eh"></a>念诸佛及僧诸善根；<a id="a-Ei"></a>是心念时，<a id="a-Ej"></a>即知尽灭，<a id="a-Ek"></a>若尽灭，<a id="a-El"></a>是法不可得回向，<a id="a-Em"></a>所用回向心亦是尽灭相，<a id="a-En"></a>所回向处法亦如是相：<a id="a-Eo"></a>若如是回向，<a id="a-Ep"></a>是名正回向，<a id="a-Eq"></a>非邪回向。<a id="a-Er"></a>菩萨摩诃萨，<a id="a-Es"></a>应如是回向阿耨多罗三藐三菩提。</p>
  <p id="aEt">“复次，<a id="a-Eu"></a>若菩萨摩诃萨，<a id="a-Ev"></a>过去诸佛善根及弟子善根：<a id="a-Ew"></a>是中凡夫人闻法种善根；<a id="a-Ex"></a>若诸天龙、<a id="a-Ey"></a>夜叉，<a id="a-Ez"></a>揵闼婆、<a id="a-F0"></a>阿修罗，<a id="a-F1"></a>迦楼罗、<a id="a-F2"></a>紧那罗、<a id="a-F3"></a>摩睺罗伽，<a id="a-F4"></a>闻法种善根；<a id="a-F5"></a>若刹利大姓、<a id="a-F6"></a>婆罗门大姓、<a id="a-F7"></a>居士大家，<a id="a-F8"></a>四天王天，<a id="a-F9"></a>乃至阿迦尼吒天，<a id="a-FA"></a>闻法种善根，<a id="a-FB"></a>发阿耨多罗三藐三菩提心。<a id="a-FC"></a>是一切福德，<a id="a-FD"></a>和合称量随喜，<a id="a-FE"></a>最上、<a id="a-FF"></a>第一、<a id="a-FG"></a>最妙、<a id="a-FH"></a>无上、<a id="a-FI"></a>无与等者，<a id="a-FJ"></a>回向阿耨多罗三藐三菩提。<a id="a-FK"></a>是时菩萨若如是知，<a id="a-FL"></a>是诸法尽灭，<a id="a-FM"></a>所回向处，<a id="a-FN"></a>是法亦自性空；<a id="a-FO"></a>能如是回向，<a id="a-FP"></a>是名真回向阿耨多罗三藐三菩提。</p>
  <p id="aFQ">“复次，<a id="a-FR"></a>若菩萨如是知，<a id="a-FS"></a>无有法能回向法。<a id="a-FT"></a>何以故？<a id="a-FU"></a>一切法自性空故。<a id="a-FV"></a>若如是回向，<a id="a-FW"></a>是名正回向阿耨多罗三藐三菩提。<a id="a-FX"></a>如是菩萨摩诃萨，<a id="a-FY"></a>行般若波罗蜜乃至檀波罗蜜，<a id="a-FZ"></a>不堕想颠倒、<a id="a-Fa"></a>心颠倒、<a id="a-Fb"></a>见颠倒。<a id="a-Fc"></a>何以故？<a id="a-Fd"></a>菩萨不著是回向，<a id="a-Fe"></a>亦不见以诸善根回向菩提心处，<a id="a-Ff"></a>是名菩萨摩诃萨无上回向。<a id="a-Fg"></a>”</p>
  <p id="aFh">【论】问曰：<a id="a-Fi"></a>新发意菩萨闻是事，<a id="a-Fj"></a>将无怖畏、<a id="a-Fk"></a>惊惧者耶？<a id="a-Fl"></a>此义先已问答，<a id="a-Fm"></a>今何以复问？</p>
  <p id="aFn">答曰：<a id="a-Fo"></a>上弥勒虽语须菩提，<a id="a-Fp"></a>不应为新学说，<a id="a-Fq"></a>可为阿鞞跋致及久行者说，<a id="a-Fr"></a>是二种人，<a id="a-Fs"></a>闻能信行。<a id="a-Ft"></a>已说正回向因缘，<a id="a-Fu"></a>而犹说空法，<a id="a-Fv"></a>是故帝释疑言：<a id="a-Fw"></a>是众中有新发意者，<a id="a-Fx"></a>云何更说使不恐怖？<a id="a-Fy"></a>须菩提欲成弥勒所说，<a id="a-Fz"></a>欲令新发意者应正回向，<a id="a-G0"></a>故答帝释：<a id="a-G1"></a>若新发意菩萨，<a id="a-G2"></a>虽不信行六波罗蜜，<a id="a-G3"></a>不供养诸佛；<a id="a-G4"></a>而以利根，<a id="a-G5"></a>得善知识，<a id="a-G6"></a>是二因缘故堪任正回向。<a id="a-G7"></a>是故语帝释：<a id="a-G8"></a>新发意菩萨行般若波罗蜜，<a id="a-G9"></a>不受是般若，<a id="a-GA"></a>以无所得故，<a id="a-GB"></a>毕竟空故；<a id="a-GC"></a>般若波罗蜜亦不得，<a id="a-GD"></a>亦不著，<a id="a-GE"></a>乃至檀波罗蜜亦如是。<a id="a-GF"></a>多信解内空者，<a id="a-GG"></a>常修乐入观内空三昧，<a id="a-GH"></a>故信解；<a id="a-GI"></a>乃至十八不共法多信解，<a id="a-GJ"></a>亦如是。<a id="a-GK"></a>善知识相，<a id="a-GL"></a>如先说。<a id="a-GM"></a>此中但明能随六波罗蜜义说，<a id="a-GN"></a>闻是义已，<a id="a-GO"></a>常不离般若波罗蜜，<a id="a-GP"></a>乃至得入菩萨法位；<a id="a-GQ"></a>有久行入菩萨位，<a id="a-GR"></a>有新发意入菩萨位。</p>
  <p id="aGS">复次，<a id="a-GT"></a>是新发意菩萨，<a id="a-GU"></a>善知识为说魔事，<a id="a-GV"></a>闻魔事已，<a id="a-GW"></a>不增不减，<a id="a-GX"></a>以善修习诸法实相故。<a id="a-GY"></a>若魔欲破，<a id="a-GZ"></a>为欲破空，<a id="a-Ga"></a>空则无破；<a id="a-Gb"></a>若有增益，<a id="a-Gc"></a>如幻如梦，<a id="a-Gd"></a>何所增益？<a id="a-Ge"></a>是故说不增不减。<a id="a-Gf"></a>是因缘故，<a id="a-Gg"></a>常不离诸佛，<a id="a-Gh"></a>常生菩萨家，<a id="a-Gi"></a>世世不离善根，<a id="a-Gj"></a>乃至无上道。<a id="a-Gk"></a>是新发意菩萨，<a id="a-Gl"></a>得如是因缘，<a id="a-Gm"></a>与久发意无异。</p>
  <p id="aGn">复次，<a id="a-Go"></a>随喜回向，<a id="a-Gp"></a>所谓新发意菩萨，<a id="a-Gq"></a>于过去十方无量阿僧祇世界中诸佛断道者，<a id="a-Gr"></a>断生死道，<a id="a-Gs"></a>入无余涅槃。<a id="a-Gt"></a>诸戏论断故，<a id="a-Gu"></a>言灭诸戏论。<a id="a-Gv"></a>以空空等三昧，<a id="a-Gw"></a>舍八圣道分故，<a id="a-Gx"></a>言道尽。<a id="a-Gy"></a>五众能生苦恼故，<a id="a-Gz"></a>是重担。<a id="a-H0"></a>五众有二种舍：<a id="a-H1"></a>一者、<a id="a-H2"></a>有余涅槃中，<a id="a-H3"></a>舍五众因缘诸烦恼；<a id="a-H4"></a>二者、<a id="a-H5"></a>入无余涅槃中，<a id="a-H6"></a>舍五众果。<a id="a-H7"></a>一切白衣舍，<a id="a-H8"></a>名为聚落，<a id="a-H9"></a>出家人依白衣舍活；<a id="a-HA"></a>而白衣舍有五欲刺，<a id="a-HB"></a>为食故来入恶刺果林，<a id="a-HC"></a>以取果故，<a id="a-HD"></a>为刺所刺。<a id="a-HE"></a>如人著木屐践刺，<a id="a-HF"></a>刺则摧折，<a id="a-HG"></a>是诸佛以禅定智慧屐，<a id="a-HH"></a>摧五欲刺，<a id="a-HI"></a>名灭断下分五结。<a id="a-HJ"></a>有分结尽，<a id="a-HK"></a>名断上五分结。<a id="a-HL"></a>诸法实相，<a id="a-HM"></a>金刚三昧相应智慧，<a id="a-HN"></a>断一切烦恼及习，<a id="a-HO"></a>故言正智得解脱。<a id="a-HP"></a>如是等，<a id="a-HQ"></a>皆名赞叹。</p>
  <p id="aHR">过去诸佛及弟子所作功德者，<a id="a-HS"></a>佛弟子有三种：<a id="a-HT"></a>菩萨，<a id="a-HU"></a>辟支佛、<a id="a-HV"></a>声闻，<a id="a-HW"></a>刹利大姓乃至净居天。<a id="a-HX"></a>是中种善根者，<a id="a-HY"></a>是四种福田因，<a id="a-HZ"></a>是种福德处。<a id="a-Ha"></a>是福德和合称量随喜心，<a id="a-Hb"></a>最上、<a id="a-Hc"></a>无与等，<a id="a-Hd"></a>回向无上道，<a id="a-He"></a>是回向心，<a id="a-Hf"></a>非正非邪。<a id="a-Hg"></a>所以者何？<a id="a-Hh"></a>今弥勒问须菩提，<a id="a-Hi"></a>若新发意菩萨，<a id="a-Hj"></a>念诸佛等功德，<a id="a-Hk"></a>回向无上道，<a id="a-Hl"></a>云何不堕颠倒？<a id="a-Hm"></a>须菩提答：<a id="a-Hn"></a>若是菩萨以般若波罗蜜方便力故，<a id="a-Ho"></a>于诸佛不生佛想，<a id="a-Hp"></a>及弟子诸善根中不生善根想。<a id="a-Hq"></a>一切法从和合生，<a id="a-Hr"></a>无有自性，<a id="a-Hs"></a>故无有定法，<a id="a-Ht"></a>名为佛，<a id="a-Hu"></a>是故不生佛等想；<a id="a-Hv"></a>是回向心，<a id="a-Hw"></a>亦不生心想，<a id="a-Hx"></a>是故菩萨不堕颠倒。<a id="a-Hy"></a>与上相违，<a id="a-Hz"></a>即堕颠倒。</p>
  <p id="aI0">复次，<a id="a-I1"></a>菩萨，<a id="a-I2"></a>以是心念诸佛等及诸善根，<a id="a-I3"></a>是心尽时即知尽，<a id="a-I4"></a>尽心不得回向。<a id="a-I5"></a>何以故？<a id="a-I6"></a>变失灭坏故。<a id="a-I7"></a>是心亦入无常门到法性中，<a id="a-I8"></a>法性中无有分别，<a id="a-I9"></a>是心、<a id="a-IA"></a>是非心，<a id="a-IB"></a>是佛，<a id="a-IC"></a>是弟子，<a id="a-ID"></a>是善根，<a id="a-IE"></a>是无上道。<a id="a-IF"></a>回向心、<a id="a-IG"></a>回向处，<a id="a-IH"></a>尽相亦如是。<a id="a-II"></a>初心，<a id="a-IJ"></a>是忆念过去诸佛等随喜功德；<a id="a-IK"></a>后心，<a id="a-IL"></a>是回向心。<a id="a-IM"></a>若如是回向，<a id="a-IN"></a>是名正回向。</p>
  <p id="aIO">问曰：<a id="a-IP"></a>初心、<a id="a-IQ"></a>后心，<a id="a-IR"></a>是生灭相，<a id="a-IS"></a>可无常；<a id="a-IT"></a>所回向处法，<a id="a-IU"></a>是无上道，<a id="a-IV"></a>在未来世中，<a id="a-IW"></a>云何言尽灭？</p>
  <p id="aIX">答曰：<a id="a-IY"></a>汝不闻我先答，<a id="a-IZ"></a>入无常门到法性中；<a id="a-Ia"></a>此中不说尽是无常，<a id="a-Ib"></a>但说诸法实相是尽。<a id="a-Ic"></a>先亦说阿耨多罗三藐三菩提，<a id="a-Id"></a>出三世，<a id="a-Ie"></a>过三界，<a id="a-If"></a>无受相。<a id="a-Ig"></a>能如是回向者，<a id="a-Ih"></a>是为正回向。</p>
  <p id="aIi">复次，<a id="a-Ij"></a>非正非邪回向，<a id="a-Ik"></a>所谓菩萨于过去诸佛善根等，<a id="a-Il"></a>乃至无上、<a id="a-Im"></a>无与等回向无上道。<a id="a-In"></a>若菩萨知是事皆尽灭，<a id="a-Io"></a>知回向处法亦自性空，<a id="a-Ip"></a>能知灭知空，<a id="a-Iq"></a>是真回向。<a id="a-Ir"></a>若过去法无常，<a id="a-Is"></a>无常故不可回向自性空法中。<a id="a-It"></a>若过去法空，<a id="a-Iu"></a>空故不可回向自性空法中。<a id="a-Iv"></a>用如是智慧回向，<a id="a-Iw"></a>是名正回向。</p>
  <p id="aIx">复次，<a id="a-Iy"></a>若菩萨知一切法因缘生，<a id="a-Iz"></a>故无自力常住，<a id="a-J0"></a>自法相不动，<a id="a-J1"></a>况能有所作？<a id="a-J2"></a>无所作故，<a id="a-J3"></a>一切法中，<a id="a-J4"></a>无有法能回向法，<a id="a-J5"></a>是名正回向。<a id="a-J6"></a>如是菩萨，<a id="a-J7"></a>虽行般若波罗蜜等诸善法，<a id="a-J8"></a>亦不堕颠倒，<a id="a-J9"></a>一切法不著故。</p>
  <p id="aJA">【经】“复次，<a id="a-JB"></a>若菩萨摩诃萨，<a id="a-JC"></a>知所起福德，<a id="a-JD"></a>离五众、<a id="a-JE"></a>十二入、<a id="a-JF"></a>十八界；<a id="a-JG"></a>亦知般若波罗蜜是离相，<a id="a-JH"></a>乃至檀波罗蜜是离相，<a id="a-JI"></a>内空乃至无法有法空是离相，<a id="a-JJ"></a>四念处乃至十八不共法是离相。<a id="a-JK"></a>如是菩萨摩诃萨随喜心起福德，<a id="a-JL"></a>回向阿耨多罗三藐三菩提。</p>
  <p id="aJM">“复次，<a id="a-JN"></a>若是菩萨摩诃萨随喜福德，<a id="a-JO"></a>知随喜福德自性离；<a id="a-JP"></a>亦知诸佛离佛性，<a id="a-JQ"></a>诸善根亦离善根性，<a id="a-JR"></a>菩提心、<a id="a-JS"></a>菩提心性亦离，<a id="a-JT"></a>回向、<a id="a-JU"></a>回向性亦离，<a id="a-JV"></a>菩萨、<a id="a-JW"></a>菩萨性亦离，<a id="a-JX"></a>般若波罗蜜、<a id="a-JY"></a>般若波罗蜜性亦离，<a id="a-JZ"></a>禅波罗蜜、<a id="a-Ja"></a>毗梨耶波罗蜜、<a id="a-Jb"></a>羼提波罗蜜、<a id="a-Jc"></a>尸罗波罗蜜、<a id="a-Jd"></a>檀波罗蜜、<a id="a-Je"></a>檀波罗蜜性亦离，<a id="a-Jf"></a>乃至十八不共法、<a id="a-Jg"></a>十八不共法性亦离。<a id="a-Jh"></a>菩萨摩诃萨，<a id="a-Ji"></a>应如是行离相般若波罗蜜，<a id="a-Jj"></a>是名菩萨摩诃萨，<a id="a-Jk"></a>般若波罗蜜中生随喜福德。</p>
  <p id="aJl">“复次，<a id="a-Jm"></a>菩萨摩诃萨，<a id="a-Jn"></a>诸过去灭度佛诸善根，<a id="a-Jo"></a>若欲回向，<a id="a-Jp"></a>应如是回向，<a id="a-Jq"></a>作是念：<a id="a-Jr"></a>‘如诸佛灭度相，<a id="a-Js"></a>诸善根相亦如是，<a id="a-Jt"></a>灭度法相亦如是，<a id="a-Ju"></a>我用心回向是心相亦如是。<a id="a-Jv"></a>’若能如是回向，<a id="a-Jw"></a>当知是回向阿耨多罗三藐三菩提，<a id="a-Jx"></a>不堕想颠倒、<a id="a-Jy"></a>心颠倒、<a id="a-Jz"></a>见颠倒。<a id="a-K0"></a>若菩萨摩诃萨行般若波罗蜜时，<a id="a-K1"></a>取诸佛善根相，<a id="a-K2"></a>回向阿耨多罗三藐三菩提，<a id="a-K3"></a>是不名为回向。<a id="a-K4"></a>何以故？<a id="a-K5"></a>诸过去佛及善根，<a id="a-K6"></a>非相缘，<a id="a-K7"></a>非无相缘。<a id="a-K8"></a>若菩萨摩诃萨，<a id="a-K9"></a>亦如是取相，<a id="a-KA"></a>是不名善根回向阿耨多罗三藐三菩提。<a id="a-KB"></a>如是菩萨摩诃萨，<a id="a-KC"></a>堕想颠倒、<a id="a-KD"></a>心颠倒、<a id="a-KE"></a>见颠倒。<a id="a-KF"></a>若菩萨摩诃萨，<a id="a-KG"></a>诸佛及诸善根及诸心不取相，<a id="a-KH"></a>是名以诸善根回向阿耨多罗三藐三菩提。<a id="a-KI"></a>是菩萨摩诃萨，<a id="a-KJ"></a>不堕想颠倒、<a id="a-KK"></a>心颠倒、<a id="a-KL"></a>见颠倒。<a id="a-KM"></a>”</p>
  <p id="aKN">尔时，<a id="a-KO"></a>弥勒菩萨问须菩提：<a id="a-KP"></a>“云何菩萨摩诃萨，<a id="a-KQ"></a>于诸善根不取相，<a id="a-KR"></a>能回向阿耨多罗三藐三菩提？<a id="a-KS"></a>”</p>
  <p id="aKT">须菩提言：<a id="a-KU"></a>“以是事故，<a id="a-KV"></a>当知菩萨摩诃萨，<a id="a-KW"></a>所学般若波罗蜜中，<a id="a-KX"></a>应有般若波罗蜜方便力。<a id="a-KY"></a>若是福德，<a id="a-KZ"></a>离般若波罗蜜，<a id="a-Ka"></a>不得回向阿耨多罗三藐三菩提。<a id="a-Kb"></a>何以故？<a id="a-Kc"></a>般若波罗蜜中，<a id="a-Kd"></a>诸佛不可得，<a id="a-Ke"></a>诸善根不可得，<a id="a-Kf"></a>回向阿耨多罗三藐三菩提心亦不可得。<a id="a-Kg"></a>于是中，<a id="a-Kh"></a>菩萨摩诃萨行般若波罗蜜时，<a id="a-Ki"></a>应如是思惟：<a id="a-Kj"></a>‘诸过去佛及弟子身皆灭，<a id="a-Kk"></a>诸善根亦灭，<a id="a-Kl"></a>我今取相分别诸佛诸善根及诸心，<a id="a-Km"></a>如是取相回向阿耨多罗三藐三菩提，<a id="a-Kn"></a>诸佛所不许。<a id="a-Ko"></a>何以故？<a id="a-Kp"></a>取相有所得故，<a id="a-Kq"></a>所谓于过去诸佛取相分别。<a id="a-Kr"></a>’是故菩萨摩诃萨，<a id="a-Ks"></a>欲以诸善根回向阿耨多罗三藐三菩提，<a id="a-Kt"></a>不应有得，<a id="a-Ku"></a>不应取相。<a id="a-Kv"></a>如是回向，<a id="a-Kw"></a>若有得、<a id="a-Kx"></a>取相回向，<a id="a-Ky"></a>诸佛不说有大利益。<a id="a-Kz"></a>何以故？<a id="a-L0"></a>是回向杂毒故。<a id="a-L1"></a>譬如美食杂毒，<a id="a-L2"></a>虽有好色好香，<a id="a-L3"></a>为人所贪而杂毒；<a id="a-L4"></a>愚痴之人，<a id="a-L5"></a>食之欢喜，<a id="a-L6"></a>贪其好色香美可口，<a id="a-L7"></a>饭欲消时，<a id="a-L8"></a>受若死、<a id="a-L9"></a>若死等苦。<a id="a-LA"></a>若善男子、<a id="a-LB"></a>善女人，<a id="a-LC"></a>不谛受，<a id="a-LD"></a>不谛取相，<a id="a-LE"></a>不谛读诵，<a id="a-LF"></a>不解中义，<a id="a-LG"></a>如是教他言：<a id="a-LH"></a>‘汝善男子，<a id="a-LI"></a>过去、<a id="a-LJ"></a>未来、<a id="a-LK"></a>现在十方诸佛，<a id="a-LL"></a>从初发意已来，<a id="a-LM"></a>至得阿耨多罗三藐三菩提，<a id="a-LN"></a>入无余涅槃乃至法尽。<a id="a-LO"></a>于其中间，<a id="a-LP"></a>行般若波罗蜜时作诸善根，<a id="a-LQ"></a>行禅波罗蜜、<a id="a-LR"></a>毗梨耶波罗蜜、<a id="a-LS"></a>羼提波罗蜜、<a id="a-LT"></a>尸罗波罗蜜、<a id="a-LU"></a>檀波罗蜜时作诸善根；<a id="a-LV"></a>修四禅、<a id="a-LW"></a>四无量心、<a id="a-LX"></a>四无色定、<a id="a-LY"></a>四念处乃至八圣道分，<a id="a-LZ"></a>佛十力乃至修十八不共法时作诸善根；<a id="a-La"></a>净佛世界，<a id="a-Lb"></a>成就众生，<a id="a-Lc"></a>作诸善根；<a id="a-Ld"></a>及诸佛戒众、<a id="a-Le"></a>定众、<a id="a-Lf"></a>慧众、<a id="a-Lg"></a>解脱众、<a id="a-Lh"></a>解脱知见众，<a id="a-Li"></a>一切种智、<a id="a-Lj"></a>无错谬法、<a id="a-Lk"></a>常舍行，<a id="a-Ll"></a>及诸弟子，<a id="a-Lm"></a>是中所种善根；<a id="a-Ln"></a>及诸佛所记当作辟支佛，<a id="a-Lo"></a>是中诸天、<a id="a-Lp"></a>龙、<a id="a-Lq"></a>阿修罗、<a id="a-Lr"></a>迦楼罗、<a id="a-Ls"></a>紧那罗、<a id="a-Lt"></a>摩睺罗伽等所种善根。<a id="a-Lu"></a>是诸福德，<a id="a-Lv"></a>称量和合，<a id="a-Lw"></a>随喜回向阿耨多罗三藐三菩提。<a id="a-Lx"></a>是回向以取相得法故，<a id="a-Ly"></a>如杂毒食。<a id="a-Lz"></a>得法者，<a id="a-M0"></a>终无正回向。<a id="a-M1"></a>何以故？<a id="a-M2"></a>是得法杂毒，<a id="a-M3"></a>有相、<a id="a-M4"></a>有动、<a id="a-M5"></a>有戏论。<a id="a-M6"></a>若如是回向，<a id="a-M7"></a>则为谤佛，<a id="a-M8"></a>不随佛教，<a id="a-M9"></a>不随法说。<a id="a-MA"></a>是善男子、<a id="a-MB"></a>善女人，<a id="a-MC"></a>求佛道应如是学，<a id="a-MD"></a>过去、<a id="a-ME"></a>未来、<a id="a-MF"></a>现在诸佛，<a id="a-MG"></a>从初发意乃至法尽，<a id="a-MH"></a>及弟子行般若波罗蜜时作善根，<a id="a-MI"></a>乃至修一切种智，<a id="a-MJ"></a>如上说。<a id="a-MK"></a>云何诸善根回向阿耨多罗三藐三菩提正回向？<a id="a-ML"></a>有求佛道善男子、<a id="a-MM"></a>善女人，<a id="a-MN"></a>行般若波罗蜜，<a id="a-MO"></a>不欲谤诸佛者，<a id="a-MP"></a>诸福德应如是回向：<a id="a-MQ"></a>‘如诸佛所知无上智慧，<a id="a-MR"></a>是诸善根相，<a id="a-MS"></a>是诸善根性，<a id="a-MT"></a>我亦如是随喜；<a id="a-MU"></a>如诸佛所知，<a id="a-MV"></a>我亦如是回向阿耨多罗三藐三菩提。<a id="a-MW"></a>’求菩萨道善男子、<a id="a-MX"></a>善女人，<a id="a-MY"></a>应如是回向阿耨多罗三藐三菩提。<a id="a-MZ"></a>若如是回向，<a id="a-Ma"></a>则为不谤佛，<a id="a-Mb"></a>如佛所教，<a id="a-Mc"></a>如佛法说。<a id="a-Md"></a>是菩萨摩诃萨回向，<a id="a-Me"></a>则无杂毒。<a id="a-Mf"></a>’”</p>
  <p id="aMg">【论】释曰：<a id="a-Mh"></a>所起福德离五众者，<a id="a-Mi"></a>先但说过去事，<a id="a-Mj"></a>今说自起随喜福德。<a id="a-Mk"></a>若知是福德中，<a id="a-Ml"></a>无五众、<a id="a-Mm"></a>十二入、<a id="a-Mn"></a>十八界，<a id="a-Mo"></a>虽行般若波罗蜜等诸法，<a id="a-Mp"></a>亦知空离相，<a id="a-Mq"></a>如是福德名正回向。</p>
  <p id="aMr">复次，<a id="a-Ms"></a>若菩萨知随喜福德中，<a id="a-Mt"></a>随喜福德性自离，<a id="a-Mu"></a>诸佛及善根，<a id="a-Mv"></a>并诸起阿耨多罗三藐三菩提心、<a id="a-Mw"></a>回向心，<a id="a-Mx"></a>菩萨般若波罗蜜等诸行法，<a id="a-My"></a>知自性空，<a id="a-Mz"></a>是名正回向。<a id="a-N0"></a>随喜福德者，<a id="a-N1"></a>总说一切福德相；<a id="a-N2"></a>善根、<a id="a-N3"></a>随喜、<a id="a-N4"></a>起福德，<a id="a-N5"></a>是别相说。<a id="a-N6"></a>菩萨自缘所求阿耨多罗三藐三菩提，<a id="a-N7"></a>是名阿耨多罗三藐三菩提心。<a id="a-N8"></a>是菩萨随喜心功德果，<a id="a-N9"></a>但求无上道，<a id="a-NA"></a>是名回向心。<a id="a-NB"></a>行者五众中，<a id="a-NC"></a>假名字为菩萨，<a id="a-ND"></a>般若波罗蜜等诸法，<a id="a-NE"></a>如先义说。<a id="a-NF"></a>先说福德中离五众，<a id="a-NG"></a>今说福德、<a id="a-NH"></a>福德自相空。</p>
  <p id="aNI">复次，<a id="a-NJ"></a>菩萨念过去佛因缘生福德，<a id="a-NK"></a>应如是回向：<a id="a-NL"></a>如过去诸佛入无余涅槃，<a id="a-NM"></a>无相、<a id="a-NN"></a>无戏论，<a id="a-NO"></a>性常寂灭，<a id="a-NP"></a>是福德及回向心亦如是。<a id="a-NQ"></a>如是回向，<a id="a-NR"></a>是名正回向，<a id="a-NS"></a>不堕颠倒。</p>
  <p id="aNT">复次，<a id="a-NU"></a>若菩萨于诸过去佛功德取相，<a id="a-NV"></a>分别回向，<a id="a-NW"></a>是不名回向。<a id="a-NX"></a>何以故？<a id="a-NY"></a>有相是一边，<a id="a-NZ"></a>无相是一边，<a id="a-Na"></a>离是二边行中道，<a id="a-Nb"></a>是诸佛实相。<a id="a-Nc"></a>是故说诸过去佛不堕相数中，<a id="a-Nd"></a>不堕无相数中。<a id="a-Ne"></a>若如是取相数，<a id="a-Nf"></a>是不名回向，<a id="a-Ng"></a>则堕颠倒。<a id="a-Nh"></a>与上相违，<a id="a-Ni"></a>是为不堕颠倒。<a id="a-Nj"></a>是事难故，<a id="a-Nk"></a>弥勒重问，<a id="a-Nl"></a>所谓一切法不取相而复能回向。<a id="a-Nm"></a>须菩提是中不得决定答处，<a id="a-Nn"></a>是故语弥勒：<a id="a-No"></a>以是事故，<a id="a-Np"></a>菩萨学般若波罗蜜，<a id="a-Nq"></a>求方便力。<a id="a-Nr"></a>是福德离般若波罗蜜，<a id="a-Ns"></a>不得回向者，<a id="a-Nt"></a>一切法中，<a id="a-Nu"></a>一法实而不诳，<a id="a-Nv"></a>所谓阿耨多罗三藐三菩提；<a id="a-Nw"></a>随是阿耨多罗三藐三菩提，<a id="a-Nx"></a>行不诳道，<a id="a-Ny"></a>尔乃可得；<a id="a-Nz"></a>不诳道者，<a id="a-O0"></a>即是般若波罗蜜。<a id="a-O1"></a>是故说离般若波罗蜜，<a id="a-O2"></a>是福德不可得回向。<a id="a-O3"></a>何以故？<a id="a-O4"></a>是般若波罗蜜，<a id="a-O5"></a>毕竟空，<a id="a-O6"></a>无有分别。<a id="a-O7"></a>福德若离般若波罗蜜，<a id="a-O8"></a>若不离般若波罗蜜，<a id="a-O9"></a>不可得回向。</p>
  <p id="aOA">菩萨应作是念：<a id="a-OB"></a>诸过去佛及弟子身，<a id="a-OC"></a>并诸善根、<a id="a-OD"></a>福德皆灭。<a id="a-OE"></a>我今取相分别，<a id="a-OF"></a>所谓是诸佛、<a id="a-OG"></a>是弟子、<a id="a-OH"></a>是善根、<a id="a-OI"></a>是随喜福德，<a id="a-OJ"></a>取相回向，<a id="a-OK"></a>我为不是！<a id="a-OL"></a>何以故？<a id="a-OM"></a>与诸法实相异故；<a id="a-ON"></a>受果报已久，<a id="a-OO"></a>久当尽故。<a id="a-OP"></a>不疾至佛道，<a id="a-OQ"></a>有所得故。<a id="a-OR"></a>于过去诸佛，<a id="a-OS"></a>忆想分别，<a id="a-OT"></a>即是大失！<a id="a-OU"></a>所谓过去佛空无，<a id="a-OV"></a>而我忆想分别。<a id="a-OW"></a>譬如杂毒食，<a id="a-OX"></a>食是随喜福德；<a id="a-OY"></a>毒是取相，<a id="a-OZ"></a>故爱见等诸烦恼生。<a id="a-Oa"></a>好色者，<a id="a-Ob"></a>福德因缘，<a id="a-Oc"></a>作人王、<a id="a-Od"></a>转轮王、<a id="a-Oe"></a>天王，<a id="a-Of"></a>得福乐；<a id="a-Og"></a>好香者，<a id="a-Oh"></a>得好名誉、<a id="a-Oi"></a>富贵势力；<a id="a-Oj"></a>凡夫无智之人，<a id="a-Ok"></a>所共贪爱。<a id="a-Ol"></a>愚痴人者，<a id="a-Om"></a>是新发意取相著心菩萨。<a id="a-On"></a>食之欢喜者，<a id="a-Oo"></a>富乐福德因缘故，<a id="a-Op"></a>于天人中受此富乐。<a id="a-Oq"></a>饭欲消时，<a id="a-Or"></a>受若死、<a id="a-Os"></a>若死等苦者，<a id="a-Ot"></a>是富乐若无常破坏离时，<a id="a-Ou"></a>忧愁遂死，<a id="a-Ov"></a>若次死受诸苦恼。<a id="a-Ow"></a>复次，<a id="a-Ox"></a>若死、<a id="a-Oy"></a>若死等者，<a id="a-Oz"></a>自失命名死，<a id="a-P0"></a>失所著物名死等。<a id="a-P1"></a>复次，<a id="a-P2"></a>若死、<a id="a-P3"></a>若死等者，<a id="a-P4"></a>苦恼多故，<a id="a-P5"></a>失智慧命，<a id="a-P6"></a>名死；<a id="a-P7"></a>妨行善道，<a id="a-P8"></a>名死等。</p>
  <p id="aP9">此经中须菩提自说：<a id="a-PA"></a>是无智人，<a id="a-PB"></a>不审谛受，<a id="a-PC"></a>不取其义，<a id="a-PD"></a>但著语言。<a id="a-PE"></a>不谛取相者，<a id="a-PF"></a>不如法分别。<a id="a-PG"></a>不谛读诵者，<a id="a-PH"></a>忘失句逗，<a id="a-PI"></a>若自失，<a id="a-PJ"></a>若受不具足。<a id="a-PK"></a>不解义者，<a id="a-PL"></a>不得经意。<a id="a-PM"></a>如是少智师，<a id="a-PN"></a>教化弟子：<a id="a-PO"></a>汝善男子，<a id="a-PP"></a>过去、<a id="a-PQ"></a>未来、<a id="a-PR"></a>现在十方诸佛，<a id="a-PS"></a>从初发意，<a id="a-PT"></a>乃至如是回向。<a id="a-PU"></a>则为谤佛，<a id="a-PV"></a>不随佛教，<a id="a-PW"></a>不随法说。<a id="a-PX"></a>与此相违，<a id="a-PY"></a>名为正回向。</p>
  <p id="aPZ">复次，<a id="a-Pa"></a>正回向，<a id="a-Pb"></a>菩萨应作是念：<a id="a-Pc"></a>如十方三世诸佛所知，<a id="a-Pd"></a>用无上智慧知诸善根相。<a id="a-Pe"></a>一切智人中，<a id="a-Pf"></a>佛第一胜，<a id="a-Pg"></a>佛所知诸善根，<a id="a-Ph"></a>必是实相；<a id="a-Pi"></a>如佛所知，<a id="a-Pj"></a>我亦用如是善根相回向。<a id="a-Pk"></a>譬如射地无不著时，<a id="a-Pl"></a>若射余物，<a id="a-Pm"></a>或著或不著。<a id="a-Pn"></a>如诸佛所知随喜，<a id="a-Po"></a>如射地无不著；<a id="a-Pp"></a>若用余道随喜，<a id="a-Pq"></a>如射余物，<a id="a-Pr"></a>或著或不著。<a id="a-Ps"></a>如是回向，<a id="a-Pt"></a>是为不谤佛。</p>
  <p id="aPu">【经】“复次，<a id="a-Pv"></a>求佛道善男子、<a id="a-Pw"></a>善女人，<a id="a-Px"></a>行般若波罗蜜时，<a id="a-Py"></a>诸善根应如是回向：<a id="a-Pz"></a>如色不系欲界，<a id="a-Q0"></a>不系色界，<a id="a-Q1"></a>不系无色界；<a id="a-Q2"></a>不系法者，<a id="a-Q3"></a>不名过去，<a id="a-Q4"></a>不名未来，<a id="a-Q5"></a>不名现在。<a id="a-Q6"></a>如受、<a id="a-Q7"></a>想、<a id="a-Q8"></a>行、<a id="a-Q9"></a>识不系欲界，<a id="a-QA"></a>不系色界，<a id="a-QB"></a>不系无色界；<a id="a-QC"></a>不系法者，<a id="a-QD"></a>不名过去、<a id="a-QE"></a>未来、<a id="a-QF"></a>现在。<a id="a-QG"></a>十二入、<a id="a-QH"></a>十八界亦如是。<a id="a-QI"></a>如般若波罗蜜不系欲界，<a id="a-QJ"></a>不系色界，<a id="a-QK"></a>不系无色界；<a id="a-QL"></a>不系法者，<a id="a-QM"></a>不名过去、<a id="a-QN"></a>未来、<a id="a-QO"></a>现在。<a id="a-QP"></a>禅波罗蜜乃至檀波罗蜜，<a id="a-QQ"></a>亦如是；<a id="a-QR"></a>内空乃至无法有法空，<a id="a-QS"></a>亦如是。<a id="a-QT"></a>如四念处不系欲界，<a id="a-QU"></a>不系色界，<a id="a-QV"></a>不系无色界；<a id="a-QW"></a>不系法者，<a id="a-QX"></a>不名过去、<a id="a-QY"></a>未来、<a id="a-QZ"></a>现在。<a id="a-Qa"></a>乃至八圣道分亦如是；<a id="a-Qb"></a>佛十力乃至十八不共法，<a id="a-Qc"></a>亦如是。<a id="a-Qd"></a>如如、<a id="a-Qe"></a>法性、<a id="a-Qf"></a>法相、<a id="a-Qg"></a>法住、<a id="a-Qh"></a>法位、<a id="a-Qi"></a>实际、<a id="a-Qj"></a>不可思议性，<a id="a-Qk"></a>戒、<a id="a-Ql"></a>定、<a id="a-Qm"></a>慧、<a id="a-Qn"></a>解脱、<a id="a-Qo"></a>解脱知见众，<a id="a-Qp"></a>一切种智、<a id="a-Qq"></a>不错谬法、<a id="a-Qr"></a>常舍行，<a id="a-Qs"></a>不系欲界，<a id="a-Qt"></a>不系色界，<a id="a-Qu"></a>不系无色界；<a id="a-Qv"></a>不系法者，<a id="a-Qw"></a>不名过去、<a id="a-Qx"></a>未来、<a id="a-Qy"></a>现在。<a id="a-Qz"></a>是回向、<a id="a-R0"></a>所回向处、<a id="a-R1"></a>行者，<a id="a-R2"></a>不系皆亦如是。<a id="a-R3"></a>是诸佛亦不系，<a id="a-R4"></a>诸善根亦不系，<a id="a-R5"></a>是诸声闻、<a id="a-R6"></a>辟支佛善根亦不系；<a id="a-R7"></a>不系法者，<a id="a-R8"></a>不名过去、<a id="a-R9"></a>未来、<a id="a-RA"></a>现在。<a id="a-RB"></a>若菩萨摩诃萨行般若波罗蜜时，<a id="a-RC"></a>如是知色不系三界，<a id="a-RD"></a>不系法者，<a id="a-RE"></a>不名过去、<a id="a-RF"></a>未来、<a id="a-RG"></a>现在。<a id="a-RH"></a>若法不名过去、<a id="a-RI"></a>未来、<a id="a-RJ"></a>现在者，<a id="a-RK"></a>不可以取相有所得，<a id="a-RL"></a>回向阿耨多罗三藐三菩提。<a id="a-RM"></a>何以故？<a id="a-RN"></a>是色无生，<a id="a-RO"></a>若法无生则无法，<a id="a-RP"></a>无法中不可回向；<a id="a-RQ"></a>受、<a id="a-RR"></a>想、<a id="a-RS"></a>行、<a id="a-RT"></a>识亦如是。<a id="a-RU"></a>檀波罗蜜乃至般若波罗蜜，<a id="a-RV"></a>四念处乃至不谬错法、<a id="a-RW"></a>常舍行，<a id="a-RX"></a>不系三界；<a id="a-RY"></a>不系法者，<a id="a-RZ"></a>亦非过去、<a id="a-Ra"></a>未来、<a id="a-Rb"></a>现在。<a id="a-Rc"></a>若非过去、<a id="a-Rd"></a>未来、<a id="a-Re"></a>现在法者，<a id="a-Rf"></a>不可以取相有所得法，<a id="a-Rg"></a>回向阿耨多罗三藐三菩提。<a id="a-Rh"></a>何以故？<a id="a-Ri"></a>是法无生，<a id="a-Rj"></a>若法无生则无法，<a id="a-Rk"></a>无法中不可回向。<a id="a-Rl"></a>菩萨摩诃萨如是回向，<a id="a-Rm"></a>则不杂毒。<a id="a-Rn"></a>若求佛道善男子、<a id="a-Ro"></a>善女人，<a id="a-Rp"></a>以取相得法，<a id="a-Rq"></a>以诸善根回向阿耨多罗三藐三菩提，<a id="a-Rr"></a>是名邪回向。<a id="a-Rs"></a>若邪回向，<a id="a-Rt"></a>诸佛所不称誉。<a id="a-Ru"></a>用是邪回向，<a id="a-Rv"></a>不能具足檀波罗蜜乃至般若波罗蜜，<a id="a-Rw"></a>不能具足四念处乃至八圣道分、<a id="a-Rx"></a>内空乃至无法有法空、<a id="a-Ry"></a>佛十力乃至不错谬法、<a id="a-Rz"></a>常舍行，<a id="a-S0"></a>不能具足净佛世界、<a id="a-S1"></a>成就众生。<a id="a-S2"></a>若不能净佛世界，<a id="a-S3"></a>成就众生，<a id="a-S4"></a>则不能得阿耨多罗三藐三菩提。<a id="a-S5"></a>何以故？<a id="a-S6"></a>是回向杂毒故。</p>
  <p id="aS7">“复次，<a id="a-S8"></a>菩萨摩诃萨行般若波罗蜜时，<a id="a-S9"></a>应作是念：<a id="a-SA"></a>如诸佛所知诸善根回向，<a id="a-SB"></a>是真回向，<a id="a-SC"></a>我亦应以是法相回向，<a id="a-SD"></a>是名正回向。<a id="a-SE"></a>”</p>
  <p id="aSF">尔时，<a id="a-SG"></a>佛赞须菩提：<a id="a-SH"></a>“善哉！<a id="a-SI"></a>善哉！<a id="a-SJ"></a>如汝所为，<a id="a-SK"></a>为作佛事！<a id="a-SL"></a>为诸菩萨摩诃萨说所应回向法，<a id="a-SM"></a>以无相无得无出，<a id="a-SN"></a>无垢无净，<a id="a-SO"></a>无法性，<a id="a-SP"></a>自相空，<a id="a-SQ"></a>常性空，<a id="a-SR"></a>法性、<a id="a-SS"></a>如、<a id="a-ST"></a>实际故。<a id="a-SU"></a>须菩提，<a id="a-SV"></a>若三千大千世界中众生，<a id="a-SW"></a>皆当得十善道，<a id="a-SX"></a>四禅、<a id="a-SY"></a>四无量心、<a id="a-SZ"></a>四无色定、<a id="a-Sa"></a>五神通。<a id="a-Sb"></a>于须菩提意云何？<a id="a-Sc"></a>是众生得福多不？<a id="a-Sd"></a>”</p>
  <p id="aSe">“甚多！<a id="a-Sf"></a>世尊。<a id="a-Sg"></a>”</p>
  <p id="aSh">佛言：<a id="a-Si"></a>“不如是善男子、<a id="a-Sj"></a>善女人，<a id="a-Sk"></a>于诸善根心不著，<a id="a-Sl"></a>回向阿耨多罗三藐三菩提，<a id="a-Sm"></a>最上、<a id="a-Sn"></a>第一、<a id="a-So"></a>最妙、<a id="a-Sp"></a>无上、<a id="a-Sq"></a>无与等。</p>
  <p id="aSr">“复次，<a id="a-Ss"></a>须菩提，<a id="a-St"></a>若三千大千世界中众生，<a id="a-Su"></a>皆当作须陀洹，<a id="a-Sv"></a>乃至阿罗汉、<a id="a-Sw"></a>辟支佛，<a id="a-Sx"></a>若有善男子、<a id="a-Sy"></a>善女人，<a id="a-Sz"></a>尽形寿供养恭敬，<a id="a-T0"></a>尊重赞叹，<a id="a-T1"></a>衣服、<a id="a-T2"></a>饮食，<a id="a-T3"></a>卧具、<a id="a-T4"></a>医药，<a id="a-T5"></a>供给所须。<a id="a-T6"></a>于须菩提意云何？<a id="a-T7"></a>是善男子、<a id="a-T8"></a>善女人，<a id="a-T9"></a>是因缘故，<a id="a-TA"></a>得福德多不？<a id="a-TB"></a>”</p>
  <p id="aTC">“甚多！<a id="a-TD"></a>世尊。<a id="a-TE"></a>”</p>
  <p id="aTF">佛言：<a id="a-TG"></a>“不如是善男子、<a id="a-TH"></a>善女人，<a id="a-TI"></a>于诸善根心不著，<a id="a-TJ"></a>回向阿耨多罗三藐三菩提，<a id="a-TK"></a>最上、<a id="a-TL"></a>第一、<a id="a-TM"></a>最妙、<a id="a-TN"></a>无上、<a id="a-TO"></a>无与等。</p>
  <p id="aTP">“复次，<a id="a-TQ"></a>须菩提，<a id="a-TR"></a>若三千大千世界中众生，<a id="a-TS"></a>皆发阿耨多罗三藐三菩提心，<a id="a-TT"></a>十方如恒河沙等世界中一一众生，<a id="a-TU"></a>如恒河沙等劫，<a id="a-TV"></a>恭敬尊重赞叹，<a id="a-TW"></a>供养是菩萨，<a id="a-TX"></a>衣服、<a id="a-TY"></a>饮食，<a id="a-TZ"></a>卧具、<a id="a-Ta"></a>医药，<a id="a-Tb"></a>供给所须。<a id="a-Tc"></a>于须菩提意云何？<a id="a-Td"></a>是善男子、<a id="a-Te"></a>善女人，<a id="a-Tf"></a>是因缘故，<a id="a-Tg"></a>得福多不？<a id="a-Th"></a>”</p>
  <p id="aTi">“甚多！<a id="a-Tj"></a>世尊，<a id="a-Tk"></a>无量无边阿僧祇，<a id="a-Tl"></a>不可以譬喻为比。<a id="a-Tm"></a>世尊，<a id="a-Tn"></a>若是福德有形者，<a id="a-To"></a>十方如恒河沙等世界所不受！<a id="a-Tp"></a>”</p>
  <p id="aTq">佛告须菩提：<a id="a-Tr"></a>“善哉！<a id="a-Ts"></a>善哉！<a id="a-Tt"></a>如汝所言。<a id="a-Tu"></a>虽尔，<a id="a-Tv"></a>不如善男子、<a id="a-Tw"></a>善女人，<a id="a-Tx"></a>于诸善根心不著，<a id="a-Ty"></a>回向阿耨多罗三藐三菩提，<a id="a-Tz"></a>最上、<a id="a-U0"></a>第一、<a id="a-U1"></a>最妙、<a id="a-U2"></a>无上、<a id="a-U3"></a>无与等。<a id="a-U4"></a>是无著回向功德，<a id="a-U5"></a>比前功德，<a id="a-U6"></a>百倍、<a id="a-U7"></a>千倍、<a id="a-U8"></a>百千万亿倍，<a id="a-U9"></a>乃至算数譬喻所不能及！<a id="a-UA"></a>何以故？<a id="a-UB"></a>是善男子、<a id="a-UC"></a>善女人取相得法，<a id="a-UD"></a>行十善道，<a id="a-UE"></a>四禅、<a id="a-UF"></a>四无量心、<a id="a-UG"></a>四无色定、<a id="a-UH"></a>五神通；<a id="a-UI"></a>取相得法，<a id="a-UJ"></a>供养须陀洹，<a id="a-UK"></a>恭敬尊重赞叹，<a id="a-UL"></a>衣服、<a id="a-UM"></a>饮食，<a id="a-UN"></a>卧具、<a id="a-UO"></a>医药，<a id="a-UP"></a>供给所须，<a id="a-UQ"></a>乃至取相供养菩萨故。<a id="a-UR"></a>”</p>
  <p id="aUS">尔时，<a id="a-UT"></a>四天王天与二万诸天子，<a id="a-UU"></a>合掌礼佛，<a id="a-UV"></a>作是言：<a id="a-UW"></a>“世尊，<a id="a-UX"></a>菩萨摩诃萨最大回向，<a id="a-UY"></a>以方便力故，<a id="a-UZ"></a>以无所得故，<a id="a-Ua"></a>以无相法故，<a id="a-Ub"></a>以无觉法故，<a id="a-Uc"></a>诸善根回向阿耨多罗三藐三菩提。<a id="a-Ud"></a>如是回向，<a id="a-Ue"></a>不堕二法。<a id="a-Uf"></a>”</p>
  <p id="aUg">尔时，<a id="a-Uh"></a>释提桓因，<a id="a-Ui"></a>亦与无数三十三天及余诸天子，<a id="a-Uj"></a>持天华、<a id="a-Uk"></a>缨络，<a id="a-Ul"></a>捣香、<a id="a-Um"></a>泽香，<a id="a-Un"></a>天衣、<a id="a-Uo"></a>幡盖，<a id="a-Up"></a>鼓天妓乐以供养佛，<a id="a-Uq"></a>作是言：<a id="a-Ur"></a>“世尊，<a id="a-Us"></a>菩萨摩诃萨最大回向，<a id="a-Ut"></a>以方便力故，<a id="a-Uu"></a>以无所得故，<a id="a-Uv"></a>以无相法故，<a id="a-Uw"></a>以无觉法故，<a id="a-Ux"></a>诸善根回向阿耨多罗三藐三菩提。<a id="a-Uy"></a>如是回向，<a id="a-Uz"></a>不堕二法。<a id="a-V0"></a>”</p>
  <p id="aV1">须夜摩天王与千天子，<a id="a-V2"></a>珊兜率陀、<a id="a-V3"></a>化乐、<a id="a-V4"></a>他化自在诸天王，<a id="a-V5"></a>各与千天子俱，<a id="a-V6"></a>供养佛已，<a id="a-V7"></a>作是言：<a id="a-V8"></a>“世尊，<a id="a-V9"></a>菩萨摩诃萨最大回向，<a id="a-VA"></a>以方便力故，<a id="a-VB"></a>以无所得故，<a id="a-VC"></a>以无相法故，<a id="a-VD"></a>以无觉法故，<a id="a-VE"></a>诸善根回向阿耨多罗三藐三菩提。<a id="a-VF"></a>如是回向，<a id="a-VG"></a>不堕二法。<a id="a-VH"></a>”</p>
  <p id="aVI">尔时，<a id="a-VJ"></a>诸梵天与无数百千亿那由他诸天，<a id="a-VK"></a>俱诣佛所，<a id="a-VL"></a>头面礼佛足，<a id="a-VM"></a>发大音声，<a id="a-VN"></a>作如是言：<a id="a-VO"></a>“未曾有也！<a id="a-VP"></a>世尊，<a id="a-VQ"></a>菩萨摩诃萨，<a id="a-VR"></a>为般若波罗蜜所护，<a id="a-VS"></a>以方便力故，<a id="a-VT"></a>胜前善男子、<a id="a-VU"></a>善女人取相有所得者。<a id="a-VV"></a>”</p>
  <p id="aVW">光音天乃至阿迦尼吒天，<a id="a-VX"></a>与无数百千亿那由他诸天，<a id="a-VY"></a>俱诣佛所，<a id="a-VZ"></a>头面礼佛足，<a id="a-Va"></a>发大音声，<a id="a-Vb"></a>作如是言：<a id="a-Vc"></a>“未曾有也！<a id="a-Vd"></a>世尊，<a id="a-Ve"></a>菩萨摩诃萨，<a id="a-Vf"></a>为般若波罗蜜所护，<a id="a-Vg"></a>以方便力故，<a id="a-Vh"></a>胜前善男子、<a id="a-Vi"></a>善女人取相有所得者。<a id="a-Vj"></a>”</p>
  <p id="aVk">尔时，<a id="a-Vl"></a>佛告四天王天，<a id="a-Vm"></a>乃至阿迦尼吒诸天子：<a id="a-Vn"></a>“若三千大千世界中所有众生，<a id="a-Vo"></a>皆发阿耨多罗三藐三菩提心，<a id="a-Vp"></a>是一切菩萨，<a id="a-Vq"></a>念过去、<a id="a-Vr"></a>未来、<a id="a-Vs"></a>现在诸佛，<a id="a-Vt"></a>及声闻、<a id="a-Vu"></a>辟支佛诸善根，<a id="a-Vv"></a>从初发意乃至法住，<a id="a-Vw"></a>于其中间所有善根，<a id="a-Vx"></a>并余一切众生所有善根，<a id="a-Vy"></a>所谓布施、<a id="a-Vz"></a>持戒、<a id="a-W0"></a>忍辱、<a id="a-W1"></a>精进、<a id="a-W2"></a>一心、<a id="a-W3"></a>智慧，<a id="a-W4"></a>檀波罗蜜乃至般若波罗蜜，<a id="a-W5"></a>戒众、<a id="a-W6"></a>定众、<a id="a-W7"></a>慧众、<a id="a-W8"></a>解脱众、<a id="a-W9"></a>解脱知见众，<a id="a-WA"></a>如是等诸余无量佛法，<a id="a-WB"></a>一切和合随喜；<a id="a-WC"></a>随喜已，<a id="a-WD"></a>回向阿耨多罗三藐三菩提，<a id="a-WE"></a>以取相有所得故。<a id="a-WF"></a>复有善男子、<a id="a-WG"></a>善女人，<a id="a-WH"></a>发阿耨多罗三藐三菩提心，<a id="a-WI"></a>念过去、<a id="a-WJ"></a>未来、<a id="a-WK"></a>现在诸佛，<a id="a-WL"></a>及声闻、<a id="a-WM"></a>辟支佛，<a id="a-WN"></a>从初发意乃至法住，<a id="a-WO"></a>于其中间所有善根，<a id="a-WP"></a>并余一切众生所有善根，<a id="a-WQ"></a>所谓布施、<a id="a-WR"></a>持戒、<a id="a-WS"></a>忍辱、<a id="a-WT"></a>精进、<a id="a-WU"></a>一心、<a id="a-WV"></a>智慧，<a id="a-WW"></a>檀波罗蜜，<a id="a-WX"></a>乃至无量诸佛法，<a id="a-WY"></a>一切和合称量，<a id="a-WZ"></a>以无所得故，<a id="a-Wa"></a>无二法故，<a id="a-Wb"></a>无相法故，<a id="a-Wc"></a>不著法故，<a id="a-Wd"></a>无觉法故，<a id="a-We"></a>是最上随喜，<a id="a-Wf"></a>第一、<a id="a-Wg"></a>最妙、<a id="a-Wh"></a>无上、<a id="a-Wi"></a>无与等随喜；<a id="a-Wj"></a>随喜已，<a id="a-Wk"></a>回向阿耨多罗三藐三菩提。<a id="a-Wl"></a>是善男子、<a id="a-Wm"></a>善女人功德，<a id="a-Wn"></a>胜前善男子、<a id="a-Wo"></a>善女人功德，<a id="a-Wp"></a>百倍、<a id="a-Wq"></a>千倍、<a id="a-Wr"></a>百千亿倍，<a id="a-Ws"></a>乃至算数譬喻所不能及！<a id="a-Wt"></a>”</p>
  <p id="aWu">尔时，<a id="a-Wv"></a>须菩提白佛言：<a id="a-Ww"></a>“世尊，<a id="a-Wx"></a>世尊所说善男子、<a id="a-Wy"></a>善女人和合诸善根，<a id="a-Wz"></a>称量随喜，<a id="a-X0"></a>回向最上、<a id="a-X1"></a>第一、<a id="a-X2"></a>最妙、<a id="a-X3"></a>无上、<a id="a-X4"></a>无与等。<a id="a-X5"></a>世尊，<a id="a-X6"></a>云何名随喜最上乃至无与等？<a id="a-X7"></a>”</p>
  <p id="aX8">佛言：<a id="a-X9"></a>“若善男子、<a id="a-XA"></a>善女人，<a id="a-XB"></a>于过去、<a id="a-XC"></a>未来、<a id="a-XD"></a>现在诸法，<a id="a-XE"></a>不取不舍，<a id="a-XF"></a>不念非不念，<a id="a-XG"></a>不得非不得。<a id="a-XH"></a>是诸法中，<a id="a-XI"></a>亦无有法生者灭者、<a id="a-XJ"></a>若垢若净，<a id="a-XK"></a>诸法不增不减，<a id="a-XL"></a>不来不去，<a id="a-XM"></a>不合不散，<a id="a-XN"></a>不入不出。<a id="a-XO"></a>如过去、<a id="a-XP"></a>未来、<a id="a-XQ"></a>现在诸法相，<a id="a-XR"></a>如如相、<a id="a-XS"></a>法性、<a id="a-XT"></a>法住、<a id="a-XU"></a>法位，<a id="a-XV"></a>我亦如是随喜；<a id="a-XW"></a>随喜已，<a id="a-XX"></a>回向阿耨多罗三藐三菩提，<a id="a-XY"></a>如是回向，<a id="a-XZ"></a>最上、<a id="a-Xa"></a>第一、<a id="a-Xb"></a>最妙、<a id="a-Xc"></a>无上、<a id="a-Xd"></a>无与等！<a id="a-Xe"></a>须菩提，<a id="a-Xf"></a>是随喜法，<a id="a-Xg"></a>比余随喜，<a id="a-Xh"></a>百倍、<a id="a-Xi"></a>千倍、<a id="a-Xj"></a>百千亿倍，<a id="a-Xk"></a>乃至算数譬喻所不能及！</p>
  <p id="aXl">“复次，<a id="a-Xm"></a>须菩提，<a id="a-Xn"></a>求佛道善男子、<a id="a-Xo"></a>善女人，<a id="a-Xp"></a>于过去、<a id="a-Xq"></a>未来、<a id="a-Xr"></a>现在诸佛，<a id="a-Xs"></a>及声闻、<a id="a-Xt"></a>辟支佛，<a id="a-Xu"></a>从初发心乃至法住，<a id="a-Xv"></a>于其中间所有善根，<a id="a-Xw"></a>若布施乃至智慧，<a id="a-Xx"></a>檀波罗蜜乃至无量诸佛法，<a id="a-Xy"></a>及余一切众生所有善根，<a id="a-Xz"></a>若欲随喜者，<a id="a-Y0"></a>应如是随喜！<a id="a-Y1"></a>作是念：<a id="a-Y2"></a>‘布施与解脱等，<a id="a-Y3"></a>戒、<a id="a-Y4"></a>忍、<a id="a-Y5"></a>精进、<a id="a-Y6"></a>禅、<a id="a-Y7"></a>智与解脱等。<a id="a-Y8"></a>色与解脱等，<a id="a-Y9"></a>受、<a id="a-YA"></a>想、<a id="a-YB"></a>行、<a id="a-YC"></a>识亦与解脱等。<a id="a-YD"></a>内空与解脱等，<a id="a-YE"></a>乃至无法有法空亦与解脱等。<a id="a-YF"></a>四念处与解脱等，<a id="a-YG"></a>乃至八圣道分亦与解脱等。<a id="a-YH"></a>佛十力与解脱等，<a id="a-YI"></a>乃至一切种智亦与解脱等。<a id="a-YJ"></a>戒众、<a id="a-YK"></a>定众、<a id="a-YL"></a>慧众、<a id="a-YM"></a>解脱众，<a id="a-YN"></a>解脱知见众，<a id="a-YO"></a>亦与解脱等。<a id="a-YP"></a>随喜与解脱等，<a id="a-YQ"></a>过去、<a id="a-YR"></a>未来、<a id="a-YS"></a>现在诸法与解脱等，<a id="a-YT"></a>十方诸佛与解脱等，<a id="a-YU"></a>诸佛回向与解脱等，<a id="a-YV"></a>诸佛与解脱等，<a id="a-YW"></a>诸佛灭度与解脱等，<a id="a-YX"></a>诸佛弟子声闻、<a id="a-YY"></a>辟支佛与解脱等，<a id="a-YZ"></a>诸佛弟子灭度与解脱等，<a id="a-Ya"></a>诸佛法相与解脱等，<a id="a-Yb"></a>诸声闻、<a id="a-Yc"></a>辟支佛法相与解脱等，<a id="a-Yd"></a>一切诸法相，<a id="a-Ye"></a>亦与解脱等。<a id="a-Yf"></a>我以是诸善根相随喜功德，<a id="a-Yg"></a>回向阿耨多罗三藐三菩提，<a id="a-Yh"></a>亦与解脱等，<a id="a-Yi"></a>不生不灭故。<a id="a-Yj"></a>’须菩提，<a id="a-Yk"></a>是名诸菩萨摩诃萨随喜功德，<a id="a-Yl"></a>最上、<a id="a-Ym"></a>第一、<a id="a-Yn"></a>最妙、<a id="a-Yo"></a>无上、<a id="a-Yp"></a>无与等。<a id="a-Yq"></a>须菩提，<a id="a-Yr"></a>菩萨成就是随喜功德，<a id="a-Ys"></a>当疾得阿耨多罗三藐三菩提。</p>
  <p id="aYt">“复次，<a id="a-Yu"></a>须菩提，<a id="a-Yv"></a>十方如恒河沙等诸佛及弟子，<a id="a-Yw"></a>现在若有求佛道善男子、<a id="a-Yx"></a>善女人，<a id="a-Yy"></a>尽形寿供养是诸佛及弟子，<a id="a-Yz"></a>一切所须，<a id="a-Z0"></a>供养恭敬，<a id="a-Z1"></a>尊重赞叹，<a id="a-Z2"></a>衣服、<a id="a-Z3"></a>饮食，<a id="a-Z4"></a>卧具、<a id="a-Z5"></a>医药；<a id="a-Z6"></a>是诸佛灭度后，<a id="a-Z7"></a>昼夜勤修，<a id="a-Z8"></a>供养恭敬，<a id="a-Z9"></a>尊重赞叹，<a id="a-ZA"></a>华香乃至幡盖妓乐，<a id="a-ZB"></a>以取相有所得故；<a id="a-ZC"></a>持戒、<a id="a-ZD"></a>忍辱、<a id="a-ZE"></a>精进、<a id="a-ZF"></a>禅定、<a id="a-ZG"></a>修智慧，<a id="a-ZH"></a>以取相有所得故。<a id="a-ZI"></a>复有善男子、<a id="a-ZJ"></a>善女人，<a id="a-ZK"></a>发意求阿耨多罗三藐三菩提，<a id="a-ZL"></a>行檀波罗蜜、<a id="a-ZM"></a>尸罗波罗蜜、<a id="a-ZN"></a>羼提波罗蜜、<a id="a-ZO"></a>毗梨耶波罗蜜、<a id="a-ZP"></a>禅波罗蜜、<a id="a-ZQ"></a>般若波罗蜜时，<a id="a-ZR"></a>以不取相无所得法方便力，<a id="a-ZS"></a>诸善根回向阿耨多罗三藐三菩提，<a id="a-ZT"></a>是福德最上、<a id="a-ZU"></a>第一、<a id="a-ZV"></a>最妙、<a id="a-ZW"></a>无上、<a id="a-ZX"></a>无与等，<a id="a-ZY"></a>胜前福德百倍、<a id="a-ZZ"></a>千倍、<a id="a-Za"></a>百千亿倍，<a id="a-Zb"></a>乃至算数譬喻所不能及！<a id="a-Zc"></a>如是，<a id="a-Zd"></a>须菩提，<a id="a-Ze"></a>菩萨摩诃萨行檀波罗蜜时，<a id="a-Zf"></a>尸罗波罗蜜、<a id="a-Zg"></a>羼提波罗蜜、<a id="a-Zh"></a>毗梨耶波罗蜜、<a id="a-Zi"></a>禅波罗蜜、<a id="a-Zj"></a>般若波罗蜜时，<a id="a-Zk"></a>以方便力故，<a id="a-Zl"></a>诸善根应回向阿耨多罗三藐三菩提，<a id="a-Zm"></a>以不取相无所得法故。<a id="a-Zn"></a>”</p>
  <p id="aZo">【论】释曰：<a id="a-Zp"></a>菩萨应作是念：<a id="a-Zq"></a>从色乃至常舍行诸法，<a id="a-Zr"></a>不系三界，<a id="a-Zs"></a>故三世不摄。<a id="a-Zt"></a>诸佛及弟子并诸功德，<a id="a-Zu"></a>随喜心、<a id="a-Zv"></a>回向处、<a id="a-Zw"></a>所用回向法、<a id="a-Zx"></a>回向者亦如是，<a id="a-Zy"></a>是名正回向。<a id="a-Zz"></a>尔时，<a id="a-a0"></a>菩萨作是念：<a id="a-a1"></a>若色出三界，<a id="a-a2"></a>三世不摄，<a id="a-a3"></a>不可以取相有所得回向。<a id="a-a4"></a>何以故？<a id="a-a5"></a>是色出三界者，<a id="a-a6"></a>即是色实相，<a id="a-a7"></a>初、<a id="a-a8"></a>后生相不可得，<a id="a-a9"></a>如破生品中说。<a id="a-aA"></a>若法无生，<a id="a-aB"></a>即是无所有，<a id="a-aC"></a>无所有回向心，<a id="a-aD"></a>云何回向无所有菩提心？<a id="a-aE"></a>色、<a id="a-aF"></a>受、<a id="a-aG"></a>想、<a id="a-aH"></a>行、<a id="a-aI"></a>识，<a id="a-aJ"></a>乃至常舍行亦如是。<a id="a-aK"></a>是名无杂毒回向，<a id="a-aL"></a>所谓无相无得回向。<a id="a-aM"></a>杂毒者，<a id="a-aN"></a>所谓诸佛不赞叹，<a id="a-aO"></a>不能具足六波罗蜜等，<a id="a-aP"></a>乃至不能得阿耨多罗三藐三菩提。</p>
  <p id="aaQ">复次，<a id="a-aR"></a>菩萨应作是念：<a id="a-aS"></a>如十方三世诸佛所知，<a id="a-aT"></a>应如是生心、<a id="a-aU"></a>如是念、<a id="a-aV"></a>如是观、<a id="a-aW"></a>如是回向，<a id="a-aX"></a>是功德直至无上道，<a id="a-aY"></a>我亦如是随喜回向。<a id="a-aZ"></a>是菩萨必得实随喜，<a id="a-aa"></a>回向不虚，<a id="a-ab"></a>如先说因缘。<a id="a-ac"></a>是略说诸回向品（菩萨礼佛有三品：<a id="a-ad"></a>一者、<a id="a-ae"></a>悔过品，<a id="a-af"></a>二者、<a id="a-ag"></a>随喜回向品，<a id="a-ah"></a>三者、<a id="a-ai"></a>劝请诸佛品），<a id="a-aj"></a>广说则无量无边。</p>
  <p id="aak">善哉！<a id="a-al"></a>善哉！<a id="a-am"></a>汝作佛事者，<a id="a-an"></a>佛初发心，<a id="a-ao"></a>誓度一切众生。<a id="a-ap"></a>须菩提虽是阿罗汉，<a id="a-aq"></a>而能助佛说法，<a id="a-ar"></a>开菩萨道，<a id="a-as"></a>是故赞言：<a id="a-at"></a>善哉！<a id="a-au"></a>善哉！</p>
  <p id="aav">复次，<a id="a-aw"></a>佛自说因缘：<a id="a-ax"></a>为诸菩萨说所应回向法，<a id="a-ay"></a>用无相故者，<a id="a-az"></a>以无相智慧，<a id="a-b0"></a>和合回向福德相者，<a id="a-b1"></a>与上相违，<a id="a-b2"></a>名为无相。<a id="a-b3"></a>无相有三种：<a id="a-b4"></a>假名相，<a id="a-b5"></a>法相，<a id="a-b6"></a>无相相。<a id="a-b7"></a>假名相者，<a id="a-b8"></a>如车、<a id="a-b9"></a>如屋，<a id="a-bA"></a>如林、<a id="a-bB"></a>如军，<a id="a-bC"></a>如众生诸法和合中，<a id="a-bD"></a>更有是名。<a id="a-bE"></a>无明力故，<a id="a-bF"></a>取是假名相，<a id="a-bG"></a>起诸烦恼业。<a id="a-bH"></a>法相者，<a id="a-bI"></a>五众、<a id="a-bJ"></a>十二入、<a id="a-bK"></a>十八界等诸法。<a id="a-bL"></a>肉眼观故有，<a id="a-bM"></a>以慧眼观则无，<a id="a-bN"></a>是故法亦虚诳妄语，<a id="a-bO"></a>应舍离法相。<a id="a-bP"></a>离是二相，<a id="a-bQ"></a>余但有无相相。<a id="a-bR"></a>有人取是无相相，<a id="a-bS"></a>随逐取相，<a id="a-bT"></a>还生结使，<a id="a-bU"></a>是故亦不应取无相相。<a id="a-bV"></a>离三种相，<a id="a-bW"></a>故名无相。<a id="a-bX"></a>若无有相，<a id="a-bY"></a>是中无所得，<a id="a-bZ"></a>无得故无出；<a id="a-ba"></a>若法无得无出，<a id="a-bb"></a>即是无垢无净；<a id="a-bc"></a>若法无垢无净，<a id="a-bd"></a>即是无法性；<a id="a-be"></a>若法无性，<a id="a-bf"></a>即是自相空；<a id="a-bg"></a>若法自相空，<a id="a-bh"></a>即是法常自性空；<a id="a-bi"></a>若法常自性空，<a id="a-bj"></a>即同法性、<a id="a-bk"></a>如、<a id="a-bl"></a>实际。<a id="a-bm"></a>用如是法和合，<a id="a-bn"></a>随喜福德回向，<a id="a-bo"></a>故赞言：<a id="a-bp"></a>善哉！<a id="a-bq"></a>善哉！<a id="a-br"></a>复有善哉因缘，<a id="a-bs"></a>所谓随喜福德，<a id="a-bt"></a>大利益众生，<a id="a-bu"></a>有大果报。<a id="a-bv"></a>何者是大利益？<a id="a-bw"></a>所谓佛语须菩提，<a id="a-bx"></a>若三千大千世界众生，<a id="a-by"></a>行十善乃至五通。</p>
  <p id="abz">问曰：<a id="a-c0"></a>欲界中二处天及梵天王，<a id="a-c1"></a>何以与多天俱，<a id="a-c2"></a>余四天何以少？</p>
  <p id="ac3">答曰：<a id="a-c4"></a>是二天依止地，<a id="a-c5"></a>近佛故，<a id="a-c6"></a>又五欲不如上天；<a id="a-c7"></a>佛生时、<a id="a-c8"></a>苦行时、<a id="a-c9"></a>降魔时、<a id="a-cA"></a>得道时、<a id="a-cB"></a>转法轮时，<a id="a-cC"></a>常来供养佛，<a id="a-cD"></a>是故多。<a id="a-cE"></a>余四处天，<a id="a-cF"></a>宫殿在虚空中，<a id="a-cG"></a>不属地，<a id="a-cH"></a>五欲妙，<a id="a-cI"></a>染著深故，<a id="a-cJ"></a>不能多来。</p>
  <p id="acK">又兜率天虽利根乐法，<a id="a-cL"></a>而其天上常有补处菩萨说法，<a id="a-cM"></a>是故不来。<a id="a-cN"></a>梵天虽远，<a id="a-cO"></a>离欲故乐法情深，<a id="a-cP"></a>佛为法王，<a id="a-cQ"></a>是故多来。<a id="a-cR"></a>复次，<a id="a-cS"></a>梵天王为色界主，<a id="a-cT"></a>请佛初转法轮，<a id="a-cU"></a>是故应与多众俱来。<a id="a-cV"></a>余色界天，<a id="a-cW"></a>尽名梵天。</p>
  <p id="acX">问曰：<a id="a-cY"></a>先种种因缘说正回向，<a id="a-cZ"></a>正回向即是最上，<a id="a-ca"></a>今何以更问？</p>
  <p id="acb">答曰：<a id="a-cc"></a>上处处广说，<a id="a-cd"></a>今略说。<a id="a-ce"></a>所谓三世十方一切法，<a id="a-cf"></a>决定心知，<a id="a-cg"></a>于是法中无生者灭者等，<a id="a-ch"></a>一切法不可得、<a id="a-ci"></a>不可念。<a id="a-cj"></a>不得不念故，<a id="a-ck"></a>不取不舍，<a id="a-cl"></a>入诸法实相中。<a id="a-cm"></a>作是念：<a id="a-cn"></a>如诸法实相，<a id="a-co"></a>我亦如是以随喜福德回向，<a id="a-cp"></a>不分别诸法，<a id="a-cq"></a>不坏法性，<a id="a-cr"></a>是名最上回向。<a id="a-cs"></a>何以故？<a id="a-ct"></a>果报常无尽故。</p>
  <p id="acu">问曰：<a id="a-cv"></a>六波罗蜜等诸法各各相，<a id="a-cw"></a>若色相、<a id="a-cx"></a>若无色相等。<a id="a-cy"></a>解脱有二种：<a id="a-cz"></a>有为解脱、<a id="a-d0"></a>无为解脱。<a id="a-d1"></a>云何皆与解脱等？</p>
  <p id="ad2">答曰：<a id="a-d3"></a>我先已说，<a id="a-d4"></a>凡夫人以肉眼，<a id="a-d5"></a>六识颠倒观故见异；<a id="a-d6"></a>若以慧眼，<a id="a-d7"></a>观诸法皆虚妄，<a id="a-d8"></a>唯涅槃为实。<a id="a-d9"></a>是有为解脱，<a id="a-dA"></a>属无为，<a id="a-dB"></a>随无为故名解脱。<a id="a-dC"></a>如实得道者名道人，<a id="a-dD"></a>今未得道者，<a id="a-dE"></a>衣服法则随得道者，<a id="a-dF"></a>故亦名道人。<a id="a-dG"></a>如无余涅槃，<a id="a-dH"></a>不生不灭，<a id="a-dI"></a>不入不出，<a id="a-dJ"></a>不垢不净，<a id="a-dK"></a>非有非无，<a id="a-dL"></a>非常非无常，<a id="a-dM"></a>常寂灭相，<a id="a-dN"></a>心识观灭，<a id="a-dO"></a>语言道断，<a id="a-dP"></a>非法非非法等相。<a id="a-dQ"></a>用无所有相故，<a id="a-dR"></a>慧眼观一切法，<a id="a-dS"></a>亦如是相，<a id="a-dT"></a>是名六波罗蜜等与解脱等。<a id="a-dU"></a>是故佛法中，<a id="a-dV"></a>说解脱为贵，<a id="a-dW"></a>上智慧贵解脱。<a id="a-dX"></a>佛是中分别说：<a id="a-dY"></a>若人无量阿僧祇劫，<a id="a-dZ"></a>行六波罗蜜，<a id="a-da"></a>用有所得法，<a id="a-db"></a>种种修习善根；<a id="a-dc"></a>一人用无所得法，<a id="a-dd"></a>但以心随喜，<a id="a-de"></a>念他功德，<a id="a-df"></a>回向无上道。<a id="a-dg"></a>是人百千万分不及其一。<a id="a-dh"></a>何以故？<a id="a-di"></a>先福德有量，<a id="a-dj"></a>是福德无量；<a id="a-dk"></a>先福德有尽，<a id="a-dl"></a>今福德无尽；<a id="a-dm"></a>先福德杂毒，<a id="a-dn"></a>今福德无毒；<a id="a-do"></a>先福德随生死，<a id="a-dp"></a>今福德随涅槃；<a id="a-dq"></a>先福德不定，<a id="a-dr"></a>或作佛、<a id="a-ds"></a>或退，<a id="a-dt"></a>今福德定到，<a id="a-du"></a>必疾作佛。<a id="a-dv"></a>有如是等差别。<a id="a-dw"></a>是故四种人：<a id="a-dx"></a>若凡夫人求世间乐，<a id="a-dy"></a>若声闻、<a id="a-dz"></a>辟支佛人求涅槃乐，<a id="a-e0"></a>若诸菩萨摩诃萨求佛乐。<a id="a-e1"></a>应如是随喜生福德，<a id="a-e2"></a>回向阿耨多罗三藐三菩提，<a id="a-e3"></a>如此品中说。</p>
 </body>
</html>