<!doctype html>
<html id="z3IBVFetU" data-ver="371">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第十七</h1>
  <h2 id="a2">释初品中禅波罗蜜</h2>
  <p id="a3">【经】“不乱不味故，<a id="a-4"></a>应具足禅波罗蜜。<a id="a-5"></a>”</p>
  <p id="a6">【论】问曰：<a id="a-7"></a>菩萨法以度一切众生为事，<a id="a-8"></a>何以故闲坐林泽，<a id="a-9"></a>静默山闲，<a id="a-A"></a>独善其身，<a id="a-B"></a>弃舍众生？</p>
  <p id="aC">答曰：<a id="a-D"></a>菩萨身虽远离众生，<a id="a-E"></a>心常不舍，<a id="a-F"></a>静处求定，<a id="a-G"></a>获得实智慧以度一切。<a id="a-H"></a>譬如服药将身，<a id="a-I"></a>权息众务，<a id="a-J"></a>气力平健，<a id="a-K"></a>则修业如故。<a id="a-L"></a>菩萨宴寂亦复如是，<a id="a-M"></a>以禅定力服智慧药，<a id="a-N"></a>得神通力，<a id="a-O"></a>还在众生。<a id="a-P"></a>或在父母妻子，<a id="a-Q"></a>或师徒宗长，<a id="a-R"></a>或天或人，<a id="a-S"></a>下至畜生，<a id="a-T"></a>种种语言，<a id="a-U"></a>方便开导。</p>
  <p id="aV">复次，<a id="a-W"></a>菩萨行布施、<a id="a-X"></a>持戒、<a id="a-Y"></a>忍辱，<a id="a-Z"></a>三事名为福德门。<a id="a-a"></a>于无量世中作天王、<a id="a-b"></a>释提桓因、<a id="a-c"></a>转轮圣王、<a id="a-d"></a>阎浮提王，<a id="a-e"></a>常施众生七宝衣服、<a id="a-f"></a>五情所欲，<a id="a-g"></a>今世后世皆令具足。<a id="a-h"></a>如经中说，<a id="a-i"></a>转轮圣王以十善教民，<a id="a-j"></a>后世皆生天上；<a id="a-k"></a>世世利益众生，<a id="a-l"></a>令得快乐。<a id="a-m"></a>此乐无常，<a id="a-n"></a>还复受苦；<a id="a-o"></a>菩萨因此发大悲心，<a id="a-p"></a>欲以常乐涅槃利益众生。<a id="a-q"></a>此常乐涅槃从实智慧生，<a id="a-r"></a>实智慧从一心禅定生。<a id="a-s"></a>譬如燃灯，<a id="a-t"></a>灯虽能然，<a id="a-u"></a>在大风中不能为用；<a id="a-v"></a>若置之密室，<a id="a-w"></a>其用乃全。<a id="a-x"></a>散心中智慧亦如是，<a id="a-y"></a>若无禅定静室，<a id="a-z"></a>虽有智慧，<a id="a-10"></a>其用不全，<a id="a-11"></a>得禅定则实智慧生。<a id="a-12"></a>以是故，<a id="a-13"></a>菩萨虽离众生，<a id="a-14"></a>远在静处，<a id="a-15"></a>求得禅定。<a id="a-16"></a>以禅定清净故，<a id="a-17"></a>智慧亦净；<a id="a-18"></a>譬如油炷净故，<a id="a-19"></a>其明亦净。<a id="a-1A"></a>以是故，<a id="a-1B"></a>欲得净智慧者，<a id="a-1C"></a>行此禅定。</p>
  <p id="a1D">复次，<a id="a-1E"></a>若求世间近事，<a id="a-1F"></a>不能专心，<a id="a-1G"></a>则事业不成，<a id="a-1H"></a>何况甚深佛道而不用禅定？<a id="a-1I"></a>禅定名摄诸乱心；<a id="a-1J"></a>乱心轻飘，<a id="a-1K"></a>甚于鸿毛；<a id="a-1L"></a>驰散不停，<a id="a-1M"></a>驶过疾风；<a id="a-1N"></a>不可制止，<a id="a-1O"></a>剧于猕猴；<a id="a-1P"></a>暂现转灭，<a id="a-1Q"></a>甚于掣电。<a id="a-1R"></a>心相如是不可禁止，<a id="a-1S"></a>若欲制之，<a id="a-1T"></a>非禅不定。<a id="a-1U"></a>如偈说：</p>
  <p id="a1V"></p>
  <p id="a1W"></p>
  <p id="a1X"></p>
  <p id="a1Y"></p>
  <p id="a1Z"></p>
  <p id="a1a"></p>
  <p id="a1b"></p>
  <p id="a1c"></p>
  <p id="a1d"></p>
  <p id="a1e"></p>
  <p id="a1f"></p>
  <p id="a1g"></p>
  <p id="a1h"></p>
  <p id="a1i"></p>
  <p id="a1j"></p>
  <p id="a1k"></p>
  <p id="a1l"></p>
  <p id="a1m"></p>
  <p id="a1n"></p>
  <p id="a1o"></p>
  <p id="a1p"></p>
  <p id="a1q"></p>
  <p id="a1r"></p>
  <p id="a1s"></p>
  <p id="a1t"></p>
  <p id="a1u"></p>
  <p id="a1v"></p>
  <p id="a1w"></p>
  <p id="a1x"></p>
  <p id="a1y"></p>
  <p id="a1z"></p>
  <p id="a20"></p>
  <p id="a21"></p>
  <p id="a22"></p>
  <p id="a23"></p>
  <p id="a24"></p>
  <p id="a25"></p>
  <p id="a26"></p>
  <p id="a27"></p>
  <p id="a28"></p>
  <p id="a29"></p>
  <p id="a2A"></p>
  <p id="a2B"></p>
  <p id="a2C"></p>
  <p id="a2D"></p>
  <p id="a2E"></p>
  <p id="a2F"></p>
  <p id="a2G"></p>
  <p id="a2H"></p>
  <p id="a2I"></p>
  <p id="a2J"></p>
  <p id="a2K"></p>
  <p id="a2L"></p>
  <p id="a2M"></p>
  <p id="a2N"></p>
  <p id="a2O"></p>
  <p id="a2P"></p>
  <p id="a2Q"></p>
  <p id="a2R"></p>
  <p id="a2S"></p>
  <p id="a2T"></p>
  <p id="a2U"></p>
  <p id="a2V"></p>
  <p id="a2W"></p>
  <p id="a2X"></p>
  <p id="a2Y"></p>
  <p id="a2Z"></p>
  <p id="a2a"></p>
  <p id="a2b"></p>
  <p id="a2c"></p>
  <p id="a2d"></p>
  <p id="a2e"></p>
  <p id="a2f"></p>
  <p id="a2g"></p>
  <p id="a2h"></p>
  <p id="a2i"></p>
  <p id="a2j"></p>
  <p id="a2k"></p>
  <p id="a2l"></p>
  <p id="a2m"></p>
  <p id="a2n"></p>
  <p id="a2o"></p>
  <p id="a2p"></p>
  <p id="a2q"></p>
  <p id="a2r"></p>
  <p id="a2s"></p>
  <p id="a2t"></p>
  <p id="a2u"></p>
  <p id="a2v"></p>
  <p id="a2w"></p>
  <p id="a2x"></p>
  <p id="a2y"></p>
  <p id="a2z"></p>
  <p id="a30"></p>
  <p id="a31"></p>
  <p id="a32"></p>
  <p id="a33"></p>
  <p id="a34"></p>
  <p id="a35"></p>
  <p id="a36"></p>
  <p id="a37"></p>
  <p id="a38"></p>
  <p id="a39"></p>
  <p id="a3A"></p>
  <p id="a3B"></p>
  <p id="a3C"></p>
  <p id="a3D"></p>
  <p id="a3E"></p>
  <p id="a3F"></p>
  <p id="a3G"></p>
  <p id="a3H"></p>
  <p id="a3I"></p>
  <p id="a3J"></p>
  <p id="a3K"></p>
  <p id="a3L"></p>
  <p id="a3M"></p>
  <p id="a3N"></p>
  <p id="a3O"></p>
  <p id="a3P"></p>
  <p id="a3Q"></p>
  <p id="a3R"></p>
  <p id="a3S"></p>
  <p id="a3T"></p>
  <p id="a3U"></p>
  <p id="a3V"></p>
  <p id="a3W"></p>
  <p id="a3X"></p>
  <p id="a3Y"></p>
  <p id="a3Z"></p>
  <p id="a3a"></p>
  <p id="a3b"></p>
  <p id="a3c"></p>
  <p id="a3d"></p>
  <p id="a3e"></p>
  <p id="a3f"></p>
  <p id="a3g"></p>
  <p id="a3h"></p>
  <p id="a3i"></p>
  <p id="a3j"></p>
  <p id="a3k"></p>
  <p id="a3l"></p>
  <p id="a3m"></p>
  <p id="a3n"></p>
  <p id="a3o"></p>
  <p id="a3p"></p>
  <p id="a3q"></p>
  <p id="a3r"></p>
  <p id="a3s"></p>
  <p id="a3t"></p>
  <p id="a3u"></p>
  <p id="a3v"></p>
  <p id="a3w"></p>
  <p id="a3x"></p>
  <p id="a3y"></p>
  <p id="a3z"></p>
  <p id="a40"></p>
  <p id="a41"></p>
  <p id="a42"></p>
  <p id="a43"></p>
  <p id="a44"></p>
  <p id="a45"></p>
  <p id="a46"></p>
  <p id="a47"></p>
  <p id="a48"></p>
  <p id="a49"></p>
  <p id="a4A"></p>
  <p id="a4B"></p>
  <p id="a4C"></p>
  <p id="a4D"></p>
  <p id="a4E"></p>
  <p id="a4F"></p>
  <p id="a4G"></p>
  <p id="a4H"></p>
  <p id="a4I"></p>
  <p id="a4J"></p>
  <p id="a4K"></p>
  <p id="a4L"></p>
  <p id="a4M"></p>
  <p id="a4N"></p>
  <p id="a4O"></p>
  <p id="a4P"></p>
  <p id="a4Q"></p>
  <p id="a4R"></p>
  <p id="a4S"></p>
  <p id="a4T"></p>
  <p id="a4U"></p>
  <p id="a4V"></p>
  <p id="a4W"></p>
  <p id="a4X"></p>
  <p id="a4Y"></p>
  <p id="a4Z"></p>
  <p id="a4a"></p>
  <p id="a4b"></p>
  <p id="a4c"></p>
  <p id="a4d"></p>
  <p id="a4e"></p>
  <p id="a4f"></p>
  <p id="a4g"></p>
  <p id="a4h"></p>
  <p id="a4i"></p>
  <p id="a4j"></p>
  <p id="a4k"></p>
  <p id="a4l"></p>
  <p id="a4m"></p>
  <p id="a4n"></p>
  <p id="a4o"></p>
  <p id="a4p"></p>
  <p id="a4q"></p>
  <p id="a4r"></p>
  <p id="a4s"></p>
  <p id="a4t"></p>
  <p id="a4u"></p>
  <p id="a4v"></p>
  <p id="a4w"></p>
  <p id="a4x"></p>
  <p id="a4y"></p>
  <p id="a4z"></p>
  <p id="a50"></p>
  <p id="a51"></p>
  <p id="a52"></p>
  <p id="a53"></p>
  <p id="a54"></p>
  <p id="a55"></p>
  <p id="a56"></p>
  <p id="a57"></p>
  <p id="a58"></p>
  <p id="a59"></p>
  <p id="a5A"></p>
  <p id="a5B"></p>
  <p id="a5C"></p>
  <p id="a5D"></p>
  <p id="a5E"></p>
  <p id="a5F"></p>
  <p id="a5G"></p>
  <p id="a5H"></p>
  <p id="a5I"></p>
  <p id="a5J"></p>
  <p id="a5K"></p>
  <p id="a5L"></p>
  <p id="a5M"></p>
  <p id="a5N"></p>
  <p id="a5O"></p>
  <p id="a5P"></p>
  <p id="a5Q"></p>
  <p id="a5R"></p>
  <p id="a5S"></p>
  <p id="a5T"></p>
  <p id="a5U"></p>
  <p id="a5V"></p>
  <p id="a5W"></p>
  <p id="a5X"></p>
  <p id="a5Y"></p>
  <p id="a5Z"></p>
  <p id="a5a"></p>
  <p id="a5b"></p>
  <p id="a5c"></p>
  <p id="a5d"></p>
  <p id="a5e"></p>
  <p id="a5f"></p>
  <p id="a5g"></p>
  <p id="a5h"></p>
  <p id="a5i"></p>
  <p id="a5j"></p>
  <p id="a5k"></p>
  <p id="a5l"></p>
  <p id="a5m"></p>
  <p id="a5n"></p>
  <p id="a5o"></p>
  <p id="a5p"></p>
  <p id="a5q"></p>
  <p id="a5r"></p>
  <p id="a5s"></p>
  <p id="a5t"></p>
  <p id="a5u"></p>
  <p id="a5v"></p>
  <p id="a5w"></p>
  <p id="a5x"></p>
  <p id="a5y"></p>
 </body>
</html>