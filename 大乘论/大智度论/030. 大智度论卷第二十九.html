<!doctype html>
<html id="z3IBVG9tg" data-ver="1859">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第二十九</h1>
  <h2 id="a2">释初品中随喜回向等</h2>
  <p id="a3">【经】“一切求声闻、<a id="a-4"></a>辟支佛人布施时，<a id="a-5"></a>欲以随喜心过其上者，<a id="a-6"></a>当学般若波罗蜜！<a id="a-7"></a>一切求声闻、<a id="a-8"></a>辟支佛人持戒时，<a id="a-9"></a>欲以随喜心过其上者，<a id="a-A"></a>当学般若波罗蜜！<a id="a-B"></a>一切求声闻、<a id="a-C"></a>辟支佛人，<a id="a-D"></a>三昧、<a id="a-E"></a>智慧、<a id="a-F"></a>解脱、<a id="a-G"></a>解脱知见，<a id="a-H"></a>欲以随喜心过其上者，<a id="a-I"></a>当学般若波罗蜜！<a id="a-J"></a>”</p>
  <p id="aK">【论】随喜心者，<a id="a-L"></a>如随喜品中说。</p>
  <p id="aM">复次，<a id="a-N"></a>随喜名有人作功德，<a id="a-O"></a>见者心随欢喜，<a id="a-P"></a>赞言：<a id="a-Q"></a>“善哉！<a id="a-R"></a>在无常世界中，<a id="a-S"></a>为痴闇所蔽，<a id="a-T"></a>能宏大心，<a id="a-U"></a>建此福德！<a id="a-V"></a>”譬如种种妙香，<a id="a-W"></a>一人卖，<a id="a-X"></a>一人买，<a id="a-Y"></a>傍人在边亦得香气，<a id="a-Z"></a>于香无损，<a id="a-a"></a>二主无失。<a id="a-b"></a>如是有人行施，<a id="a-c"></a>有人受者，<a id="a-d"></a>有人在边随喜，<a id="a-e"></a>功德俱得，<a id="a-f"></a>二主不失。<a id="a-g"></a>如是相名为随喜。<a id="a-h"></a>以是故，<a id="a-i"></a>菩萨但以随喜心，<a id="a-j"></a>过于求二乘人上，<a id="a-k"></a>何况自行！</p>
  <p id="al">问曰：<a id="a-m"></a>菩萨云何能以随喜心过声闻、<a id="a-n"></a>辟支佛人以财布施上？</p>
  <p id="ao">答曰：<a id="a-p"></a>声闻、<a id="a-q"></a>辟支佛行是布施，<a id="a-r"></a>菩萨于傍见之，<a id="a-s"></a>一心念随喜，<a id="a-t"></a>赞言善哉！<a id="a-u"></a>以此随喜福德，<a id="a-v"></a>回向阿耨多罗三藐三菩提；<a id="a-w"></a>为度一切众生故，<a id="a-x"></a>以此为得无量佛法故，<a id="a-y"></a>以二种功德，<a id="a-z"></a>过求声闻、<a id="a-10"></a>辟支佛人所行布施上。</p>
  <p id="a11">复次，<a id="a-12"></a>以诸法实相智慧心随喜故，<a id="a-13"></a>过求声闻、<a id="a-14"></a>辟支佛人布施上。</p>
  <p id="a15">复次，<a id="a-16"></a>菩萨以随喜心生福德果报，<a id="a-17"></a>回向供养三世十方诸佛，<a id="a-18"></a>过声闻、<a id="a-19"></a>辟支佛布施上。<a id="a-1A"></a>譬如人以少物献上国王，<a id="a-1B"></a>得报甚多。<a id="a-1C"></a>又如吹贝，<a id="a-1D"></a>用气甚少，<a id="a-1E"></a>其音甚大。</p>
  <p id="a1F">复次，<a id="a-1G"></a>菩萨以随喜功德，<a id="a-1H"></a>和合无量诸余功德，<a id="a-1I"></a>乃至法灭亦不尽。<a id="a-1J"></a>譬如少水置大海中，<a id="a-1K"></a>穷劫乃尽。<a id="a-1L"></a>持戒、<a id="a-1M"></a>三昧、<a id="a-1N"></a>智慧、<a id="a-1O"></a>解脱、<a id="a-1P"></a>解脱知见，<a id="a-1Q"></a>亦如是。</p>
  <p id="a1R">问曰：<a id="a-1S"></a>诸佛次第有菩萨，<a id="a-1T"></a>菩萨次第有声闻、<a id="a-1U"></a>辟支佛，<a id="a-1V"></a>今言菩萨欲过求声闻、<a id="a-1W"></a>辟支佛人布施等，<a id="a-1X"></a>有何奇特？</p>
  <p id="a1Y">答曰：<a id="a-1Z"></a>不以声闻、<a id="a-1a"></a>辟支佛布施、<a id="a-1b"></a>持戒等福德，<a id="a-1c"></a>比菩萨功德，<a id="a-1d"></a>但以随喜心能胜，<a id="a-1e"></a>何况菩萨自行功德！<a id="a-1f"></a>求声闻、<a id="a-1g"></a>辟支佛人，<a id="a-1h"></a>勤身作功德疲劳；<a id="a-1i"></a>菩萨默然随喜，<a id="a-1j"></a>智慧力福德过其上。<a id="a-1k"></a>譬如工匠但以智心指授而去，<a id="a-1l"></a>执斤斧者疲苦终日；<a id="a-1m"></a>计功受赏，<a id="a-1n"></a>匠者三倍。<a id="a-1o"></a>又如征伐，<a id="a-1p"></a>斗者冒死；<a id="a-1q"></a>主将受功。</p>
  <p id="a1r">问曰：<a id="a-1s"></a>若随喜心故，<a id="a-1t"></a>胜于布施、<a id="a-1u"></a>持戒者，<a id="a-1v"></a>何以但说菩萨随喜胜？</p>
  <p id="a1w">答曰：<a id="a-1x"></a>凡夫人烦恼覆心，<a id="a-1y"></a>吾我未断，<a id="a-1z"></a>著世间乐，<a id="a-20"></a>云何能胜求声闻、<a id="a-21"></a>辟支佛者？<a id="a-22"></a>声闻、<a id="a-23"></a>辟支佛，<a id="a-24"></a>利虽胜钝，<a id="a-25"></a>同在声闻地，<a id="a-26"></a>故不说。</p>
  <p id="a27">问曰：<a id="a-28"></a>声闻、<a id="a-29"></a>辟支佛功德，<a id="a-2A"></a>功德法甚多，<a id="a-2B"></a>何以故但说六事？</p>
  <p id="a2C">答曰：<a id="a-2D"></a>此六法中，<a id="a-2E"></a>摄一切声闻、<a id="a-2F"></a>辟支佛法。<a id="a-2G"></a>若说布施，<a id="a-2H"></a>已说信、<a id="a-2I"></a>闻等功德。<a id="a-2J"></a>何以故？<a id="a-2K"></a>先闻已能信，<a id="a-2L"></a>信已布施。<a id="a-2M"></a>是施有二种：<a id="a-2N"></a>财施、<a id="a-2O"></a>法施。<a id="a-2P"></a>持戒摄三种戒，<a id="a-2Q"></a>律仪戒、<a id="a-2R"></a>禅戒、<a id="a-2S"></a>无漏戒；<a id="a-2T"></a>定摄诸禅、<a id="a-2U"></a>定、<a id="a-2V"></a>解脱、<a id="a-2W"></a>三昧等；<a id="a-2X"></a>慧摄诸闻慧、<a id="a-2Y"></a>思慧、<a id="a-2Z"></a>修慧；<a id="a-2a"></a>解脱摄二种解脱，<a id="a-2b"></a>有为解脱，<a id="a-2c"></a>无为解脱；<a id="a-2d"></a>解脱知见摄尽智，<a id="a-2e"></a>自知漏已尽，<a id="a-2f"></a>于三界得解脱，<a id="a-2g"></a>于是中了了知见；<a id="a-2h"></a>是中助道法，<a id="a-2i"></a>圣道法已说。</p>
  <p id="a2j">复次，<a id="a-2k"></a>若不向涅槃功德，<a id="a-2l"></a>是中不说过上，<a id="a-2m"></a>以其功德薄故。</p>
  <p id="a2n">问曰：<a id="a-2o"></a>胜名力势相夺，<a id="a-2p"></a>今菩萨不与声闻、<a id="a-2q"></a>辟支佛竞，<a id="a-2r"></a>云何言胜？</p>
  <p id="a2s">答曰：<a id="a-2t"></a>胜名俱于一事中，<a id="a-2u"></a>以智慧方便心力故得福多。<a id="a-2v"></a>譬如人于一华中，<a id="a-2w"></a>但取色香，<a id="a-2x"></a>蜂但取味以成蜜。<a id="a-2y"></a>亦如取水，<a id="a-2z"></a>器大者得多，<a id="a-30"></a>器小得少。<a id="a-31"></a>如是等喻，<a id="a-32"></a>可知以随喜心深利，<a id="a-33"></a>智慧相应，<a id="a-34"></a>胜声闻、<a id="a-35"></a>辟支佛布施等诸功德。<a id="a-36"></a>是六法，<a id="a-37"></a>初布施如檀波罗蜜义中，<a id="a-38"></a>分别声闻、<a id="a-39"></a>辟支佛法说；<a id="a-3A"></a>持戒如尸罗波罗蜜义品中，<a id="a-3B"></a>分别声闻、<a id="a-3C"></a>辟支佛法说；<a id="a-3D"></a>三昧、<a id="a-3E"></a>智慧、<a id="a-3F"></a>解脱、<a id="a-3G"></a>解脱知见，<a id="a-3H"></a>如念佛义中分别说。</p>
  <p id="a3I">【经】“一切求声闻、<a id="a-3J"></a>辟支佛人，<a id="a-3K"></a>诸禅、<a id="a-3L"></a>定、<a id="a-3M"></a>解脱、<a id="a-3N"></a>三昧，<a id="a-3O"></a>欲以随喜心过其上者，<a id="a-3P"></a>当学般若波罗蜜！<a id="a-3Q"></a>”</p>
  <p id="a3R">【论】禅、<a id="a-3S"></a>定者，<a id="a-3T"></a>四禅、<a id="a-3U"></a>九次第定。<a id="a-3V"></a>解脱、<a id="a-3W"></a>三昧者，<a id="a-3X"></a>八背舍、<a id="a-3Y"></a>三解脱门，<a id="a-3Z"></a>慧解脱、<a id="a-3a"></a>共解脱、<a id="a-3b"></a>时解脱、<a id="a-3c"></a>不时解脱、<a id="a-3d"></a>有为解脱、<a id="a-3e"></a>无为解脱等；<a id="a-3f"></a>有觉有观三昧，<a id="a-3g"></a>无觉有观三昧，<a id="a-3h"></a>无觉无观三昧，<a id="a-3i"></a>空三昧，<a id="a-3j"></a>无相三昧，<a id="a-3k"></a>无作三昧，<a id="a-3l"></a>如是等诸三昧。</p>
  <p id="a3m">问曰：<a id="a-3n"></a>上六事中，<a id="a-3o"></a>三昧即是禅、<a id="a-3p"></a>定、<a id="a-3q"></a>解脱、<a id="a-3r"></a>三昧，<a id="a-3s"></a>今何以复说？</p>
  <p id="a3t">答曰：<a id="a-3u"></a>有二种三昧：<a id="a-3v"></a>一种慧解脱分，<a id="a-3w"></a>二种共解脱分。<a id="a-3x"></a>前者慧解脱分，<a id="a-3y"></a>不能入禅定，<a id="a-3z"></a>但说未到地中三昧；<a id="a-40"></a>此中说共解脱分，<a id="a-41"></a>具有禅、<a id="a-42"></a>定、<a id="a-43"></a>解脱、<a id="a-44"></a>三昧。<a id="a-45"></a>彼是略说，<a id="a-46"></a>此则广说；<a id="a-47"></a>彼但说名，<a id="a-48"></a>此中分别义。</p>
  <p id="a49">复次，<a id="a-4A"></a>前胜三昧者，<a id="a-4B"></a>有人谓一、<a id="a-4C"></a>二、<a id="a-4D"></a>三昧，<a id="a-4E"></a>非深三昧；<a id="a-4F"></a>今此中具说禅、<a id="a-4G"></a>定、<a id="a-4H"></a>解脱、<a id="a-4I"></a>甚深三昧。</p>
  <p id="a4J">复次，<a id="a-4K"></a>禅、<a id="a-4L"></a>定、<a id="a-4M"></a>解脱、<a id="a-4N"></a>三昧，<a id="a-4O"></a>有二种：<a id="a-4P"></a>一者、<a id="a-4Q"></a>离欲时得，<a id="a-4R"></a>二者、<a id="a-4S"></a>求而得。<a id="a-4T"></a>离欲得者，<a id="a-4U"></a>前已说；<a id="a-4V"></a>求而得者，<a id="a-4W"></a>此中说。</p>
  <p id="a4X">复次，<a id="a-4Y"></a>禅、<a id="a-4Z"></a>定、<a id="a-4a"></a>解脱、<a id="a-4b"></a>三昧，<a id="a-4c"></a>得之甚难，<a id="a-4d"></a>精勤求之乃得；<a id="a-4e"></a>菩萨但持随喜心，<a id="a-4f"></a>便得过其上，<a id="a-4g"></a>是为未尝有法，<a id="a-4h"></a>是故重说。</p>
  <p id="a4i">问曰：<a id="a-4j"></a>彼中三昧、<a id="a-4k"></a>智慧、<a id="a-4l"></a>解脱、<a id="a-4m"></a>解脱知见亦难得，<a id="a-4n"></a>何以言此为难得？</p>
  <p id="a4o">答曰：<a id="a-4p"></a>先已答，<a id="a-4q"></a>是慧解脱分，<a id="a-4r"></a>不尽甚深义；<a id="a-4s"></a>共解脱阿罗汉、<a id="a-4t"></a>三明阿罗汉难得，<a id="a-4u"></a>故更说。</p>
  <p id="a4v">复次，<a id="a-4w"></a>是三昧、<a id="a-4x"></a>智慧、<a id="a-4y"></a>解脱、<a id="a-4z"></a>解脱知见，<a id="a-50"></a>虽难得而不广周悉，<a id="a-51"></a>直为涅槃；<a id="a-52"></a>此间明阿罗汉欲得现世禅定乐，<a id="a-53"></a>所谓灭尽定、<a id="a-54"></a>顶际禅、<a id="a-55"></a>愿智、<a id="a-56"></a>无诤三昧等。<a id="a-57"></a>如是事，<a id="a-58"></a>非直为涅槃，<a id="a-59"></a>以是故更广说。<a id="a-5A"></a>何以故？<a id="a-5B"></a>如前者直为涅槃，<a id="a-5C"></a>彼中说解脱、<a id="a-5D"></a>解脱知见相次故，<a id="a-5E"></a>当知一向直为涅槃。</p>
  <p id="a5F">问曰：<a id="a-5G"></a>若以禅、<a id="a-5H"></a>定、<a id="a-5I"></a>解脱、<a id="a-5J"></a>三昧难得故重说者，<a id="a-5K"></a>智慧于一切法中最难微妙，<a id="a-5L"></a>何以不重说？</p>
  <p id="a5M">答曰：<a id="a-5N"></a>上言欲过声闻、<a id="a-5O"></a>辟支佛慧，<a id="a-5P"></a>当学般若波罗蜜中已说。<a id="a-5Q"></a>此禅定未说，<a id="a-5R"></a>故重说。<a id="a-5S"></a>禅定、<a id="a-5T"></a>智慧，<a id="a-5U"></a>是法最妙，<a id="a-5V"></a>有此二行，<a id="a-5W"></a>所愿皆得；<a id="a-5X"></a>如鸟有两翼，<a id="a-5Y"></a>能有所至。<a id="a-5Z"></a>解脱从此二法得，<a id="a-5a"></a>解脱知见即是智慧。<a id="a-5b"></a>布施、<a id="a-5c"></a>持戒，<a id="a-5d"></a>是身、<a id="a-5e"></a>口业，<a id="a-5f"></a>粗行易得故不重说。</p>
  <p id="a5g">问曰：<a id="a-5h"></a>菩萨以随喜心胜于声闻、<a id="a-5i"></a>辟支佛布施、<a id="a-5j"></a>持戒、<a id="a-5k"></a>智慧可尔。<a id="a-5l"></a>所以者何？<a id="a-5m"></a>布施、<a id="a-5n"></a>持戒，<a id="a-5o"></a>眼见耳闻；<a id="a-5p"></a>智慧亦是闻法，<a id="a-5q"></a>可得生随喜心。<a id="a-5r"></a>如禅定、<a id="a-5s"></a>解脱、<a id="a-5t"></a>三昧，<a id="a-5u"></a>是不可见闻法，<a id="a-5v"></a>云何随喜？</p>
  <p id="a5w">答曰：<a id="a-5x"></a>菩萨以知他心智而随喜。</p>
  <p id="a5y">问曰：<a id="a-5z"></a>知他心智法，<a id="a-60"></a>有漏知他心智，<a id="a-61"></a>知他有漏心；<a id="a-62"></a>无漏知他心智，<a id="a-63"></a>知他无漏心；<a id="a-64"></a>菩萨未成佛，<a id="a-65"></a>云何知声闻、<a id="a-66"></a>辟支佛无漏心？</p>
  <p id="a67">答曰：<a id="a-68"></a>汝声闻法中尔。<a id="a-69"></a>摩诃衍法中，<a id="a-6A"></a>菩萨得无生忍法，<a id="a-6B"></a>断诸结使，<a id="a-6C"></a>世世常不失六神通，<a id="a-6D"></a>以有漏他心智，<a id="a-6E"></a>能知无漏心，<a id="a-6F"></a>何况以无漏知他心智！<a id="a-6G"></a>复有人言：<a id="a-6H"></a>“初发意菩萨，<a id="a-6I"></a>未得法性生身，<a id="a-6J"></a>若见若闻声闻、<a id="a-6K"></a>辟支佛布施、<a id="a-6L"></a>持戒，<a id="a-6M"></a>比知当得阿罗汉，<a id="a-6N"></a>随喜心言：<a id="a-6O"></a>‘此人得诸法实相，<a id="a-6P"></a>离三界。<a id="a-6Q"></a>我所欲度一切众生，<a id="a-6R"></a>生、<a id="a-6S"></a>老、<a id="a-6T"></a>病、<a id="a-6U"></a>死，<a id="a-6V"></a>彼已得脱，<a id="a-6W"></a>则是我事！<a id="a-6X"></a>’”如是等种种因缘随喜，<a id="a-6Y"></a>以是故随喜无咎。</p>
  <p id="a6Z">【经】“菩萨摩诃萨行少施、<a id="a-6a"></a>少戒、<a id="a-6b"></a>少忍、<a id="a-6c"></a>少进、<a id="a-6d"></a>少禅、<a id="a-6e"></a>少智，<a id="a-6f"></a>欲以方便力回向故，<a id="a-6g"></a>而得无量无边功德者，<a id="a-6h"></a>当学般若波罗蜜！<a id="a-6i"></a>”</p>
  <p id="a6j">【论】问曰：<a id="a-6k"></a>前已说六波罗蜜，<a id="a-6l"></a>今何以复说？</p>
  <p id="a6m">答曰：<a id="a-6n"></a>上总相说，<a id="a-6o"></a>此欲别相说：<a id="a-6p"></a>彼说因缘，<a id="a-6q"></a>此说果报。</p>
  <p id="a6r">问曰：<a id="a-6s"></a>不尔！<a id="a-6t"></a>彼中说六波罗蜜广普具足，<a id="a-6u"></a>此言少施乃至少智，<a id="a-6v"></a>似不同上六波罗蜜义！</p>
  <p id="a6w">答曰：<a id="a-6x"></a>不然！<a id="a-6y"></a>即是六波罗蜜。<a id="a-6z"></a>何以故？<a id="a-70"></a>六波罗蜜义，<a id="a-71"></a>在心不在事多少；<a id="a-72"></a>菩萨行若多若少，<a id="a-73"></a>皆是波罗蜜。<a id="a-74"></a>如贤劫经说，<a id="a-75"></a>八万四千诸波罗蜜。<a id="a-76"></a>此经中亦说：<a id="a-77"></a>有世间檀波罗蜜，<a id="a-78"></a>有出世间檀波罗蜜，<a id="a-79"></a>乃至般若波罗蜜，<a id="a-7A"></a>亦有世间、<a id="a-7B"></a>出世间。</p>
  <p id="a7C">问曰：<a id="a-7D"></a>菩萨何以故少施？</p>
  <p id="a7E">答曰：<a id="a-7F"></a>有种种因缘故少施：<a id="a-7G"></a>或有菩萨初发意，<a id="a-7H"></a>福德未集，<a id="a-7I"></a>贫故少施。<a id="a-7J"></a>或有菩萨闻施无多少，<a id="a-7K"></a>功德在心，<a id="a-7L"></a>以是故不求多物布施，<a id="a-7M"></a>但求好心。<a id="a-7N"></a>或有菩萨作是念：<a id="a-7O"></a>“若我求多集财物，<a id="a-7P"></a>破戒失善，<a id="a-7Q"></a>心必散乱，<a id="a-7R"></a>多恼众生；<a id="a-7S"></a>若恼众生以供养佛，<a id="a-7T"></a>佛所不许，<a id="a-7U"></a>破法求财故。<a id="a-7V"></a>若施凡人，<a id="a-7W"></a>夺彼与此，<a id="a-7X"></a>非平等法；<a id="a-7Y"></a>如菩萨法，<a id="a-7Z"></a>等心一切，<a id="a-7a"></a>皆如儿子。<a id="a-7b"></a>”以是故少施。</p>
  <p id="a7c">复次，<a id="a-7d"></a>菩萨有二种：<a id="a-7e"></a>一者、<a id="a-7f"></a>败坏菩萨，<a id="a-7g"></a>二者、<a id="a-7h"></a>成就菩萨。<a id="a-7i"></a>败坏菩萨者，<a id="a-7j"></a>本发阿耨多罗三藐三菩提心，<a id="a-7k"></a>不遇善缘，<a id="a-7l"></a>五盖覆心，<a id="a-7m"></a>行杂行，<a id="a-7n"></a>转身受大富贵，<a id="a-7o"></a>或作国王，<a id="a-7p"></a>或大鬼神王、<a id="a-7q"></a>龙王等。<a id="a-7r"></a>以本造身、<a id="a-7s"></a>口、<a id="a-7t"></a>意恶业不清净故，<a id="a-7u"></a>不得生诸佛前，<a id="a-7v"></a>及天上人中无罪处，<a id="a-7w"></a>是名为败坏菩萨。<a id="a-7x"></a>如是人虽失菩萨心，<a id="a-7y"></a>先世因缘故，<a id="a-7z"></a>犹好布施；<a id="a-80"></a>多恼众生，<a id="a-81"></a>劫夺非法，<a id="a-82"></a>取财以用作福。<a id="a-83"></a>成就菩萨者，<a id="a-84"></a>不失阿耨多罗三藐三菩提心，<a id="a-85"></a>慈愍众生；<a id="a-86"></a>或有在家受五戒者，<a id="a-87"></a>有出家受戒者。<a id="a-88"></a>在家菩萨，<a id="a-89"></a>虽行业成就，<a id="a-8A"></a>有先世因缘贫穷。<a id="a-8B"></a>闻佛法有二种施，<a id="a-8C"></a>法施、<a id="a-8D"></a>财施；<a id="a-8E"></a>出家人多应法施，<a id="a-8F"></a>在家者多应财施。<a id="a-8G"></a>“我今以先世因缘故，<a id="a-8H"></a>不生富家。<a id="a-8I"></a>”见败菩萨辈作罪布施心不喜乐，<a id="a-8J"></a>闻佛不赞多财布施，<a id="a-8K"></a>但美心清净施；<a id="a-8L"></a>以是故，<a id="a-8M"></a>随所有物而施。<a id="a-8N"></a>又出家菩萨守护戒故，<a id="a-8O"></a>不畜财物。<a id="a-8P"></a>又自思惟：<a id="a-8Q"></a>“戒之功德，<a id="a-8R"></a>胜于布施。<a id="a-8S"></a>”以是因缘故，<a id="a-8T"></a>随所有而施。</p>
  <p id="a8U">复次，<a id="a-8V"></a>菩萨闻佛法中，<a id="a-8W"></a>本生因缘少，<a id="a-8X"></a>施得果报多。<a id="a-8Y"></a>如薄拘罗阿罗汉，<a id="a-8Z"></a>以一诃梨勒果药布施，<a id="a-8a"></a>九十一劫不堕恶道，<a id="a-8b"></a>受天人福乐，<a id="a-8c"></a>身常无病，<a id="a-8d"></a>末后身得阿罗汉道。<a id="a-8e"></a>又如沙门二十亿，<a id="a-8f"></a>于鞞婆尸佛法中，<a id="a-8g"></a>作一房舍给比丘僧，<a id="a-8h"></a>布一羊皮令僧蹈上；<a id="a-8i"></a>以是因缘故，<a id="a-8j"></a>九十一劫中足不蹈地，<a id="a-8k"></a>受人天中无量福乐；<a id="a-8l"></a>末后身生大长者家，<a id="a-8m"></a>受身端正，<a id="a-8n"></a>足下生毛长二寸，<a id="a-8o"></a>色如青琉璃右旋；<a id="a-8p"></a>初生时，<a id="a-8q"></a>父与二十亿两金；<a id="a-8r"></a>后厌世五欲，<a id="a-8s"></a>出家得道，<a id="a-8t"></a>佛说精进比丘第一。<a id="a-8u"></a>又如须曼耳比丘，<a id="a-8v"></a>先世见鞞婆尸佛塔，<a id="a-8w"></a>以耳上须曼华布施；<a id="a-8x"></a>以是因缘故，<a id="a-8y"></a>九十一劫中常不堕恶道，<a id="a-8z"></a>受天上人中乐；<a id="a-90"></a>末后身生时，<a id="a-91"></a>须曼在耳，<a id="a-92"></a>香满一室，<a id="a-93"></a>故字为须曼耳；<a id="a-94"></a>后厌世出家，<a id="a-95"></a>得阿罗汉道。<a id="a-96"></a>菩萨如是等本生因缘，<a id="a-97"></a>少施得大报，<a id="a-98"></a>便随所有多少而布施。</p>
  <p id="a99">复次，<a id="a-9A"></a>菩萨亦不一定常少物布施，<a id="a-9B"></a>随所有多则多施，<a id="a-9C"></a>少则少施。</p>
  <p id="a9D">复次，<a id="a-9E"></a>佛欲赞般若波罗蜜功德大故，<a id="a-9F"></a>言少施得大果，<a id="a-9G"></a>功德无量。</p>
  <p id="a9H">问曰：<a id="a-9I"></a>如薄拘罗阿罗汉等，<a id="a-9J"></a>亦少施而得大报，<a id="a-9K"></a>何用般若波罗蜜？</p>
  <p id="a9L">答曰：<a id="a-9M"></a>薄拘罗等虽得果报，<a id="a-9N"></a>有劫数限量，<a id="a-9O"></a>得小道入涅槃；<a id="a-9P"></a>菩萨以般若波罗蜜方便回向故，<a id="a-9Q"></a>少施福德，<a id="a-9R"></a>无量无边阿僧祇。</p>
  <p id="a9S">问曰：<a id="a-9T"></a>何等是方便回向，<a id="a-9U"></a>以少布施而得无量无边功德？</p>
  <p id="a9V">答曰：<a id="a-9W"></a>虽少布施，<a id="a-9X"></a>皆回向阿耨多罗三藐三菩提。<a id="a-9Y"></a>菩萨作是念：<a id="a-9Z"></a>“我以是福德因缘，<a id="a-9a"></a>不求人天中王及世间之乐，<a id="a-9b"></a>但求阿耨多罗三藐三菩提。<a id="a-9c"></a>”如阿耨多罗三藐三菩提无量无边，<a id="a-9d"></a>是福德亦无量无边。<a id="a-9e"></a>又以是福德为度一切众生，<a id="a-9f"></a>如众生无量无边故，<a id="a-9g"></a>是福德亦无量无边。</p>
  <p id="a9h">复次，<a id="a-9i"></a>是福德用大慈悲，<a id="a-9j"></a>大慈悲无量无边故，<a id="a-9k"></a>是福德亦无量无边。</p>
  <p id="a9l">复次，<a id="a-9m"></a>菩萨福德诸法实相和合故，<a id="a-9n"></a>三分清净：<a id="a-9o"></a>受者、<a id="a-9p"></a>与者、<a id="a-9q"></a>财物不可得故。<a id="a-9r"></a>如般若波罗蜜初为舍利弗说菩萨布施时，<a id="a-9s"></a>与者、<a id="a-9t"></a>受者、<a id="a-9u"></a>财物不可得故，<a id="a-9v"></a>具足般若波罗蜜。<a id="a-9w"></a>用是实相智慧布施故，<a id="a-9x"></a>得无量无边福德。</p>
  <p id="a9y">复次，<a id="a-9z"></a>菩萨皆念所有福德：<a id="a-A0"></a>如相、<a id="a-A1"></a>法性相、<a id="a-A2"></a>实际相故，<a id="a-A3"></a>以如、<a id="a-A4"></a>法性、<a id="a-A5"></a>实际无量无边故，<a id="a-A6"></a>是福德亦无量无边。</p>
  <p id="aA7">问曰：<a id="a-A8"></a>若菩萨摩诃萨观诸法实相，<a id="a-A9"></a>知如、<a id="a-AA"></a>法性、<a id="a-AB"></a>实际，<a id="a-AC"></a>是无为灭相，<a id="a-AD"></a>云何更生心而作福德？</p>
  <p id="aAE">答曰：<a id="a-AF"></a>菩萨久习大悲故，<a id="a-AG"></a>大悲心尔时发起：<a id="a-AH"></a>“众生不知是诸法实相，<a id="a-AI"></a>当令得是实相。<a id="a-AJ"></a>”以精进波罗蜜力故，<a id="a-AK"></a>还行福德业因缘，<a id="a-AL"></a>以精进波罗蜜助大悲心。<a id="a-AM"></a>譬如火欲灭，<a id="a-AN"></a>遇得风、<a id="a-AO"></a>薪，<a id="a-AP"></a>火则燃炽。</p>
  <p id="aAQ">复次，<a id="a-AR"></a>念本愿故，<a id="a-AS"></a>亦十方佛来语言：<a id="a-AT"></a>“汝念初发心时！<a id="a-AU"></a>又汝始得是一法门，<a id="a-AV"></a>如是有无量法门，<a id="a-AW"></a>汝未皆得，<a id="a-AX"></a>当还集诸功德！<a id="a-AY"></a>”如渐备经七地中说。</p>
  <p id="aAZ">问曰：<a id="a-Aa"></a>施多少可尔；<a id="a-Ab"></a>戒中有五戒、<a id="a-Ac"></a>一日戒、<a id="a-Ad"></a>十戒，<a id="a-Ae"></a>少多亦可知，<a id="a-Af"></a>色法可得分别故。<a id="a-Ag"></a>余四波罗蜜，<a id="a-Ah"></a>云何知其少多？</p>
  <p id="aAi">答曰：<a id="a-Aj"></a>是皆可知。<a id="a-Ak"></a>如忍有二种：<a id="a-Al"></a>一者、<a id="a-Am"></a>身忍，<a id="a-An"></a>二者、<a id="a-Ao"></a>心忍。<a id="a-Ap"></a>身忍者，<a id="a-Aq"></a>虽身、<a id="a-Ar"></a>口不动，<a id="a-As"></a>而心不能令不起，<a id="a-At"></a>少忍故不能制心；<a id="a-Au"></a>心忍者，<a id="a-Av"></a>身、<a id="a-Aw"></a>心俱忍，<a id="a-Ax"></a>犹如枯木。</p>
  <p id="aAy">复次，<a id="a-Az"></a>少忍者，<a id="a-B0"></a>若人挝骂不还报；<a id="a-B1"></a>大忍者，<a id="a-B2"></a>不分别骂者、<a id="a-B3"></a>忍者、<a id="a-B4"></a>忍法。</p>
  <p id="aB5">复次，<a id="a-B6"></a>众生中忍是为少忍，<a id="a-B7"></a>法忍是为大忍。<a id="a-B8"></a>如是等，<a id="a-B9"></a>分别少忍。</p>
  <p id="aBA">少进者有二：<a id="a-BB"></a>身进，<a id="a-BC"></a>心进。<a id="a-BD"></a>身进为少，<a id="a-BE"></a>心进为大；<a id="a-BF"></a>外进为少，<a id="a-BG"></a>内进为大；<a id="a-BH"></a>身、<a id="a-BI"></a>口进为少，<a id="a-BJ"></a>意进为大。<a id="a-BK"></a>如佛说意业大力故，<a id="a-BL"></a>如大仙人瞋时，<a id="a-BM"></a>能令大国磨灭。</p>
  <p id="aBN">复次，<a id="a-BO"></a>身、<a id="a-BP"></a>口作五逆罪，<a id="a-BQ"></a>大果报一劫在阿鼻泥犁中。<a id="a-BR"></a>意业力大，<a id="a-BS"></a>得生非有想非无想，<a id="a-BT"></a>寿八万大劫；<a id="a-BU"></a>亦在十方佛国，<a id="a-BV"></a>寿命无量。<a id="a-BW"></a>以是故，<a id="a-BX"></a>知身、<a id="a-BY"></a>口精进为少，<a id="a-BZ"></a>意精进为大。</p>
  <p id="aBa">复次，<a id="a-Bb"></a>如经说，<a id="a-Bc"></a>若身、<a id="a-Bd"></a>口、<a id="a-Be"></a>意业寂灭不动，<a id="a-Bf"></a>是为大精进；<a id="a-Bg"></a>动者为少精进。<a id="a-Bh"></a>如是等名为少进。</p>
  <p id="aBi">少禅者，<a id="a-Bj"></a>欲界定、<a id="a-Bk"></a>未到地，<a id="a-Bl"></a>不离欲故名为少，<a id="a-Bm"></a>亦观二禅，<a id="a-Bn"></a>初禅则少；<a id="a-Bo"></a>乃至灭尽定，<a id="a-Bp"></a>有漏为少，<a id="a-Bq"></a>无漏为大；<a id="a-Br"></a>阿鞞跋致，<a id="a-Bs"></a>未得无生忍法禅是为少，<a id="a-Bt"></a>得阿鞞跋致，<a id="a-Bu"></a>得无生法忍禅是为大；<a id="a-Bv"></a>乃至坐道场十六解脱相应定为少，<a id="a-Bw"></a>十七金刚三昧为大。</p>
  <p id="aBx">复次，<a id="a-By"></a>若菩萨观一切法常定无散乱者，<a id="a-Bz"></a>无依止，<a id="a-C0"></a>无分别，<a id="a-C1"></a>是为大，<a id="a-C2"></a>余者皆为少。</p>
  <p id="aC3">慧有二种：<a id="a-C4"></a>一者、<a id="a-C5"></a>世间慧，<a id="a-C6"></a>二者、<a id="a-C7"></a>出世间慧。<a id="a-C8"></a>世间慧为少，<a id="a-C9"></a>出世间慧为大。<a id="a-CA"></a>净慧、<a id="a-CB"></a>杂慧，<a id="a-CC"></a>相慧、<a id="a-CD"></a>无相慧，<a id="a-CE"></a>分别慧、<a id="a-CF"></a>不分别慧，<a id="a-CG"></a>随法慧、<a id="a-CH"></a>破法慧，<a id="a-CI"></a>为生死慧、<a id="a-CJ"></a>为涅槃慧，<a id="a-CK"></a>为自益慧、<a id="a-CL"></a>为益一切众生慧等亦如是。</p>
  <p id="aCM">复次，<a id="a-CN"></a>闻慧为少，<a id="a-CO"></a>思慧为大；<a id="a-CP"></a>思慧少，<a id="a-CQ"></a>修慧大；<a id="a-CR"></a>有漏慧为少，<a id="a-CS"></a>无漏慧为大。<a id="a-CT"></a>发阿耨多罗三藐三菩提心慧为少，<a id="a-CU"></a>修行六度慧为大；<a id="a-CV"></a>修慧为少，<a id="a-CW"></a>方便慧为大；<a id="a-CX"></a>诸地中方便展转有大小，<a id="a-CY"></a>乃至十地。<a id="a-CZ"></a>如是等，<a id="a-Ca"></a>分别多少。</p>
  <p id="aCb">佛叹菩萨奇特，<a id="a-Cc"></a>于少事中得无量无边功德，<a id="a-Cd"></a>岂况大事！<a id="a-Ce"></a>余人多舍财，<a id="a-Cf"></a>身、<a id="a-Cg"></a>口勤苦得福少，<a id="a-Ch"></a>持戒、<a id="a-Ci"></a>忍辱、<a id="a-Cj"></a>精进、<a id="a-Ck"></a>禅定、<a id="a-Cl"></a>智慧亦如是，<a id="a-Cm"></a>不及菩萨少而报大。<a id="a-Cn"></a>如先说：<a id="a-Co"></a>譬口气出声，<a id="a-Cp"></a>声则不远；<a id="a-Cq"></a>声入角中，<a id="a-Cr"></a>声则能远。<a id="a-Cs"></a>如是布施等因少，<a id="a-Ct"></a>余人行是所得福报则少；<a id="a-Cu"></a>菩萨摩诃萨以般若波罗蜜方便力回向故，<a id="a-Cv"></a>得无量无边福。<a id="a-Cw"></a>以是故说：<a id="a-Cx"></a>欲行少施、<a id="a-Cy"></a>少戒、<a id="a-Cz"></a>少忍、<a id="a-D0"></a>少进、<a id="a-D1"></a>少禅、<a id="a-D2"></a>少智。</p>
  <p id="aD3">【经】“菩萨摩诃萨欲行檀波罗蜜、<a id="a-D4"></a>尸罗波罗蜜、<a id="a-D5"></a>羼提波罗蜜、<a id="a-D6"></a>毗梨耶波罗蜜、<a id="a-D7"></a>禅波罗蜜，<a id="a-D8"></a>当学般若波罗蜜！<a id="a-D9"></a>”</p>
  <p id="aDA">【论】诸波罗蜜义，<a id="a-DB"></a>如先说。</p>
  <p id="aDC">问曰：<a id="a-DD"></a>五波罗蜜相，<a id="a-DE"></a>即是般若波罗蜜相不？<a id="a-DF"></a>若是般若波罗蜜相，<a id="a-DG"></a>不应五名差别！<a id="a-DH"></a>若异，<a id="a-DI"></a>何以言欲行檀波罗蜜，<a id="a-DJ"></a>当学般若波罗蜜？</p>
  <p id="aDK">答曰：<a id="a-DL"></a>亦同、<a id="a-DM"></a>亦异：<a id="a-DN"></a>异者，<a id="a-DO"></a>般若波罗蜜名观诸法实相故，<a id="a-DP"></a>不受不著一切法；<a id="a-DQ"></a>檀名舍内外一切所有。<a id="a-DR"></a>以般若波罗蜜心行施，<a id="a-DS"></a>是时檀得名波罗蜜。</p>
  <p id="aDT">复次，<a id="a-DU"></a>五波罗蜜植诸功德，<a id="a-DV"></a>般若波罗蜜除其著心邪见。<a id="a-DW"></a>如一人种谷，<a id="a-DX"></a>一人耘除众秽，<a id="a-DY"></a>令得增长，<a id="a-DZ"></a>果实成就；<a id="a-Da"></a>余四波罗蜜亦如是。</p>
  <p id="aDb">问曰：<a id="a-Dc"></a>今云何欲行檀波罗蜜，<a id="a-Dd"></a>当学般若波罗蜜？</p>
  <p id="aDe">答曰：<a id="a-Df"></a>檀有二种：<a id="a-Dg"></a>一者、<a id="a-Dh"></a>净，<a id="a-Di"></a>二者、<a id="a-Dj"></a>不净。<a id="a-Dk"></a>不净者，<a id="a-Dl"></a>憍慢故施，<a id="a-Dm"></a>作是念：<a id="a-Dn"></a>“劣我者尚与，<a id="a-Do"></a>我岂不能？<a id="a-Dp"></a>”嫉妒故施，<a id="a-Dq"></a>作是念：<a id="a-Dr"></a>“我之怨憎，<a id="a-Ds"></a>施故得名，<a id="a-Dt"></a>如是胜我；<a id="a-Du"></a>今当广施，<a id="a-Dv"></a>要必胜彼。<a id="a-Dw"></a>”贪报故施，<a id="a-Dx"></a>作是念：<a id="a-Dy"></a>“我施少物，<a id="a-Dz"></a>千万倍报，<a id="a-E0"></a>是故布施。<a id="a-E1"></a>”为名故施，<a id="a-E2"></a>作是念：<a id="a-E3"></a>“我今好施，<a id="a-E4"></a>为人所信，<a id="a-E5"></a>好人数中。<a id="a-E6"></a>”为摄人故施，<a id="a-E7"></a>作是念：<a id="a-E8"></a>“我今施之，<a id="a-E9"></a>人必归我。<a id="a-EA"></a>”如是等种种杂结行施，<a id="a-EB"></a>是名不净。<a id="a-EC"></a>净者，<a id="a-ED"></a>无是杂事，<a id="a-EE"></a>但以净心信因缘果报，<a id="a-EF"></a>敬愍受者，<a id="a-EG"></a>不求今利，<a id="a-EH"></a>但为后世功德。<a id="a-EI"></a>复有净施，<a id="a-EJ"></a>不求后世利益，<a id="a-EK"></a>但以修心助求涅槃。<a id="a-EL"></a>复有净施，<a id="a-EM"></a>生大悲心，<a id="a-EN"></a>为众生故，<a id="a-EO"></a>不求自利，<a id="a-EP"></a>早得涅槃；<a id="a-EQ"></a>但为阿耨多罗三藐三菩提，<a id="a-ER"></a>是名净施。<a id="a-ES"></a>以般若波罗蜜心故，<a id="a-ET"></a>能如是净施。<a id="a-EU"></a>以是故说：<a id="a-EV"></a>欲行檀波罗蜜，<a id="a-EW"></a>当学般若波罗蜜。</p>
  <p id="aEX">复次，<a id="a-EY"></a>般若波罗蜜力故，<a id="a-EZ"></a>舍诸法著心，<a id="a-Ea"></a>何况我心而不舍？<a id="a-Eb"></a>舍吾我心故，<a id="a-Ec"></a>身及妻子视如草土，<a id="a-Ed"></a>无所恋惜，<a id="a-Ee"></a>尽以布施。<a id="a-Ef"></a>以是故说欲行檀波罗蜜，<a id="a-Eg"></a>当学般若波罗蜜。<a id="a-Eh"></a>余波罗蜜亦如是，<a id="a-Ei"></a>以般若波罗蜜心助成故。</p>
  <p id="aEj">复次，<a id="a-Ek"></a>诸余波罗蜜，<a id="a-El"></a>不得般若波罗蜜，<a id="a-Em"></a>不得波罗蜜名字，<a id="a-En"></a>亦不牢固。<a id="a-Eo"></a>如后品中说：<a id="a-Ep"></a>五波罗蜜不得般若波罗蜜，<a id="a-Eq"></a>无波罗蜜名字。<a id="a-Er"></a>又如转轮圣王无轮宝者，<a id="a-Es"></a>不名转轮圣王，<a id="a-Et"></a>不以余宝为名。<a id="a-Eu"></a>亦如群盲无导，<a id="a-Ev"></a>不能有所至。<a id="a-Ew"></a>般若波罗蜜亦如是，<a id="a-Ex"></a>导五波罗蜜，<a id="a-Ey"></a>令至萨婆若。<a id="a-Ez"></a>譬如大军无健将，<a id="a-F0"></a>不能成办其事。<a id="a-F1"></a>又如人身余根虽具，<a id="a-F2"></a>若无眼者，<a id="a-F3"></a>不能有所至。<a id="a-F4"></a>又如人无命根，<a id="a-F5"></a>则余根皆灭；<a id="a-F6"></a>有命根故，<a id="a-F7"></a>余根有用。<a id="a-F8"></a>般若波罗蜜亦如是，<a id="a-F9"></a>五波罗蜜不得般若波罗蜜，<a id="a-FA"></a>则不得增长；<a id="a-FB"></a>得般若波罗蜜故，<a id="a-FC"></a>余波罗蜜得增益具足。<a id="a-FD"></a>以是故，<a id="a-FE"></a>佛言欲行檀波罗蜜，<a id="a-FF"></a>当学般若波罗蜜。</p>
  <p id="aFG">【经】“菩萨摩诃萨欲使世世身体与佛相似，<a id="a-FH"></a>欲具足三十二相、<a id="a-FI"></a>八十随形好，<a id="a-FJ"></a>当学般若波罗蜜！<a id="a-FK"></a>”</p>
  <p id="aFL">【论】问曰：<a id="a-FM"></a>声闻经中说：<a id="a-FN"></a>菩萨过三阿僧祇劫后，<a id="a-FO"></a>百劫中种三十二相因缘。<a id="a-FP"></a>今云何说世世与佛身体相似，<a id="a-FQ"></a>有三十二相、<a id="a-FR"></a>八十随形好？</p>
  <p id="aFS">答曰：<a id="a-FT"></a>迦旃延子阿毗昙鞞婆沙中有如是说，<a id="a-FU"></a>非三藏中所说。<a id="a-FV"></a>何以故？<a id="a-FW"></a>三十二相，<a id="a-FX"></a>余人亦有，<a id="a-FY"></a>何足为贵！<a id="a-FZ"></a>如难陀先世时一浴众僧，<a id="a-Fa"></a>因作愿言：<a id="a-Fb"></a>“使我世世端正净洁。<a id="a-Fc"></a>”又于异世值辟支佛塔，<a id="a-Fd"></a>饰以彩画，<a id="a-Fe"></a>庄严辟支佛像，<a id="a-Ff"></a>作愿言：<a id="a-Fg"></a>“使我世世色相严身。<a id="a-Fh"></a>”以是因缘故，<a id="a-Fi"></a>世世得身相庄严，<a id="a-Fj"></a>乃至后身出家作沙门，<a id="a-Fk"></a>众僧遥见，<a id="a-Fl"></a>谓其是佛，<a id="a-Fm"></a>悉皆起迎。<a id="a-Fn"></a>难陀小乘种少功德，<a id="a-Fo"></a>尚得此报，<a id="a-Fp"></a>岂况菩萨于无量阿僧祇劫中修立功德，<a id="a-Fq"></a>世世形体而不似佛？<a id="a-Fr"></a>又如弥勒菩萨白衣时，<a id="a-Fs"></a>师名婆跋犁，<a id="a-Ft"></a>有三相：<a id="a-Fu"></a>一、<a id="a-Fv"></a>眉间白毛相，<a id="a-Fw"></a>二、<a id="a-Fx"></a>舌覆面相，<a id="a-Fy"></a>三、<a id="a-Fz"></a>阴藏相。<a id="a-G0"></a>如是等，<a id="a-G1"></a>非是菩萨亦皆有相，<a id="a-G2"></a>菩萨岂当三阿僧祇后乃种相好！</p>
  <p id="aG3">复次，<a id="a-G4"></a>是摩诃衍中，<a id="a-G5"></a>有菩萨从初发心，<a id="a-G6"></a>乃至阿耨多罗三藐三菩提，<a id="a-G7"></a>初不生恶心，<a id="a-G8"></a>世世报得五通，<a id="a-G9"></a>身体似佛。</p>
  <p id="aGA">问曰：<a id="a-GB"></a>菩萨未得佛道，<a id="a-GC"></a>何得身相如佛？</p>
  <p id="aGD">答曰：<a id="a-GE"></a>菩萨为度众生故，<a id="a-GF"></a>或作转轮圣王身，<a id="a-GG"></a>或作帝释身，<a id="a-GH"></a>或作梵王身，<a id="a-GI"></a>或作声闻身、<a id="a-GJ"></a>辟支佛身、<a id="a-GK"></a>菩萨身、<a id="a-GL"></a>佛身。<a id="a-GM"></a>如首楞严经中，<a id="a-GN"></a>文殊师利自说，<a id="a-GO"></a>七十二亿返作一缘觉而般涅槃；<a id="a-GP"></a>又现作佛，<a id="a-GQ"></a>号龙种尊，<a id="a-GR"></a>时世未应有佛，<a id="a-GS"></a>而众生见佛身，<a id="a-GT"></a>欢喜受化！</p>
  <p id="aGU">问曰：<a id="a-GV"></a>菩萨若能作佛身说法度众生者，<a id="a-GW"></a>与佛有何差别？</p>
  <p id="aGX">答曰：<a id="a-GY"></a>菩萨有大神力，<a id="a-GZ"></a>住十住地，<a id="a-Ga"></a>具足佛法而住世间，<a id="a-Gb"></a>广度众生故，<a id="a-Gc"></a>不取涅槃。<a id="a-Gd"></a>亦如幻师自变化身，<a id="a-Ge"></a>为人说法，<a id="a-Gf"></a>非真佛身。<a id="a-Gg"></a>虽尔度脱众生，<a id="a-Gh"></a>有量有限，<a id="a-Gi"></a>佛所度者无量无限；<a id="a-Gj"></a>菩萨虽作佛身，<a id="a-Gk"></a>不能遍满十方世界，<a id="a-Gl"></a>佛身者普能遍满无量世界，<a id="a-Gm"></a>所可度者皆现佛身。<a id="a-Gn"></a>亦如十四日月，<a id="a-Go"></a>虽有光明，<a id="a-Gp"></a>犹不如十五日，<a id="a-Gq"></a>有如是差别。<a id="a-Gr"></a>或有菩萨得无生法忍，<a id="a-Gs"></a>法性生身，<a id="a-Gt"></a>在七住地，<a id="a-Gu"></a>住五神通，<a id="a-Gv"></a>变身如佛，<a id="a-Gw"></a>教化众生。<a id="a-Gx"></a>或初发意菩萨行六波罗蜜，<a id="a-Gy"></a>行业因缘，<a id="a-Gz"></a>得身相似佛，<a id="a-H0"></a>教化众生。</p>
  <p id="aH1">问曰：<a id="a-H2"></a>三十二相，<a id="a-H3"></a>布施等果报。<a id="a-H4"></a>般若波罗蜜无所有如虚空，<a id="a-H5"></a>云何说欲得相好当学般若波罗蜜耶？</p>
  <p id="aH6">答曰：<a id="a-H7"></a>三十二相有二种：<a id="a-H8"></a>一者、<a id="a-H9"></a>具足如佛；<a id="a-HA"></a>二者、<a id="a-HB"></a>不具足，<a id="a-HC"></a>如转轮圣王、<a id="a-HD"></a>难陀等。<a id="a-HE"></a>般若波罗蜜与布施和合故，<a id="a-HF"></a>能具足相好如佛；<a id="a-HG"></a>余人但行布施等，<a id="a-HH"></a>相不具足。</p>
  <p id="aHI">问曰：<a id="a-HJ"></a>云何布施等得三十二相？</p>
  <p id="aHK">答曰：<a id="a-HL"></a>如檀越布施时，<a id="a-HM"></a>受者得色力等五事益身故，<a id="a-HN"></a>施者具手足轮相。<a id="a-HO"></a>如檀波罗蜜中广说。<a id="a-HP"></a>戒、<a id="a-HQ"></a>忍等亦如是，<a id="a-HR"></a>各具三十二相。<a id="a-HS"></a>何等是三十二相？<a id="a-HT"></a>一者、<a id="a-HU"></a>足下安立相，<a id="a-HV"></a>余如赞菩萨品中说。</p>
  <p id="aHW">问曰：<a id="a-HX"></a>何因缘得足安立相？</p>
  <p id="aHY">答曰：<a id="a-HZ"></a>佛世世一心坚固持戒，<a id="a-Ha"></a>亦不令他破戒，<a id="a-Hb"></a>以是业因缘故，<a id="a-Hc"></a>得是初相。<a id="a-Hd"></a>初相者，<a id="a-He"></a>自于法中无能动者。<a id="a-Hf"></a>若作转轮圣王，<a id="a-Hg"></a>自于国土无能侵者。<a id="a-Hh"></a>以如法养护人民及出家沙门等；<a id="a-Hi"></a>以是业因缘故，<a id="a-Hj"></a>得千辐轮相。<a id="a-Hk"></a>是转法轮初相，<a id="a-Hl"></a>若作转轮圣王，<a id="a-Hm"></a>得转宝轮。<a id="a-Hn"></a>离杀生业因缘故，<a id="a-Ho"></a>得长指相。<a id="a-Hp"></a>离不与取业因缘故，<a id="a-Hq"></a>得足跟满相。<a id="a-Hr"></a>以四摄法摄众生业因缘故，<a id="a-Hs"></a>得手足缦网相。<a id="a-Ht"></a>以上妙衣服、<a id="a-Hu"></a>饮食、<a id="a-Hv"></a>卧具，<a id="a-Hw"></a>供养尊长业因缘故，<a id="a-Hx"></a>得手足柔软相。<a id="a-Hy"></a>修福转增业因缘故，<a id="a-Hz"></a>得足趺高相、<a id="a-I0"></a>一一孔一毛生相、<a id="a-I1"></a>毛上向相。<a id="a-I2"></a>如法遣使为福和合因缘，<a id="a-I3"></a>及速疾诲人故，<a id="a-I4"></a>得妙腨相如伊泥延鹿王。<a id="a-I5"></a>如法净物布施，<a id="a-I6"></a>不恼受者故，<a id="a-I7"></a>得平立手过膝相、<a id="a-I8"></a>方身相如尼拘卢陀树。<a id="a-I9"></a>多修惭愧及断邪淫，<a id="a-IA"></a>以房舍、<a id="a-IB"></a>衣服、<a id="a-IC"></a>覆盖之物用布施故，<a id="a-ID"></a>得阴藏相如马王。<a id="a-IE"></a>修慈三昧，<a id="a-IF"></a>信净心多，<a id="a-IG"></a>及以好色饮食、<a id="a-IH"></a>衣服、<a id="a-II"></a>卧具布施故，<a id="a-IJ"></a>得金色相、<a id="a-IK"></a>丈光相。<a id="a-IL"></a>常好问义，<a id="a-IM"></a>供给所尊及善人故，<a id="a-IN"></a>得肌皮细软相。<a id="a-IO"></a>如法断事，<a id="a-IP"></a>不自专执，<a id="a-IQ"></a>委以执政故，<a id="a-IR"></a>得上身如师子相、<a id="a-IS"></a>腋下满相、<a id="a-IT"></a>肩圆相。<a id="a-IU"></a>恭敬尊长，<a id="a-IV"></a>迎逆侍送故，<a id="a-IW"></a>得身直广相。<a id="a-IX"></a>布施具足充满故，<a id="a-IY"></a>得七处满相。<a id="a-IZ"></a>一切舍施无所遗惜故，<a id="a-Ia"></a>得方颊车相。<a id="a-Ib"></a>离两舌故，<a id="a-Ic"></a>得四十齿相、<a id="a-Id"></a>齿齐相、<a id="a-Ie"></a>齿密相。<a id="a-If"></a>常修行慈，<a id="a-Ig"></a>好思惟故，<a id="a-Ih"></a>得白牙无逾相。<a id="a-Ii"></a>离妄语故，<a id="a-Ij"></a>得舌广薄相。<a id="a-Ik"></a>美食布施，<a id="a-Il"></a>不恼受者故，<a id="a-Im"></a>得味中最上味相。<a id="a-In"></a>离恶口故，<a id="a-Io"></a>得梵声相。<a id="a-Ip"></a>善心好眼视众生故，<a id="a-Iq"></a>得眼[目+妾]绀青相、<a id="a-Ir"></a>眼[目+妾]如牛王相。<a id="a-Is"></a>礼敬所尊，<a id="a-It"></a>及自持戒，<a id="a-Iu"></a>以戒教人故，<a id="a-Iv"></a>得肉髻相。<a id="a-Iw"></a>所应赞叹者而赞叹故，<a id="a-Ix"></a>得眉间白毫相。<a id="a-Iy"></a>是为用声闻法三十二相业因缘。</p>
  <p id="aIz">摩诃衍中三十二相业因缘者，<a id="a-J0"></a>问曰：<a id="a-J1"></a>十方诸佛及三世诸法，<a id="a-J2"></a>皆无相相，<a id="a-J3"></a>今何以故说三十二相？<a id="a-J4"></a>一相尚不实，<a id="a-J5"></a>何况三十二？</p>
  <p id="aJ6">答曰：<a id="a-J7"></a>佛法有二谛：<a id="a-J8"></a>一者、<a id="a-J9"></a>世谛，<a id="a-JA"></a>二者、<a id="a-JB"></a>第一义谛。<a id="a-JC"></a>世谛故，<a id="a-JD"></a>说三十二相；<a id="a-JE"></a>第一义谛故，<a id="a-JF"></a>说无相。<a id="a-JG"></a>有二种道：<a id="a-JH"></a>一者、<a id="a-JI"></a>令众生修福道，<a id="a-JJ"></a>二者、<a id="a-JK"></a>慧道。<a id="a-JL"></a>福道故，<a id="a-JM"></a>说三十二相；<a id="a-JN"></a>慧道故，<a id="a-JO"></a>说无相。<a id="a-JP"></a>为生身故，<a id="a-JQ"></a>说三十二相；<a id="a-JR"></a>为法身故，<a id="a-JS"></a>说无相。<a id="a-JT"></a>佛身，<a id="a-JU"></a>以三十二相、<a id="a-JV"></a>八十随形好而自庄严；<a id="a-JW"></a>法身，<a id="a-JX"></a>以十力、<a id="a-JY"></a>四无所畏、<a id="a-JZ"></a>四无碍智、<a id="a-Ja"></a>十八不共法诸功德庄严。<a id="a-Jb"></a>众生有二种因缘：<a id="a-Jc"></a>一者、<a id="a-Jd"></a>福德因缘，<a id="a-Je"></a>二者、<a id="a-Jf"></a>智慧因缘。<a id="a-Jg"></a>欲引导福德因缘众生故，<a id="a-Jh"></a>用三十二相身；<a id="a-Ji"></a>欲以智慧因缘引导众生故，<a id="a-Jj"></a>用法身。<a id="a-Jk"></a>有二种众生：<a id="a-Jl"></a>一者、<a id="a-Jm"></a>知诸法假名，<a id="a-Jn"></a>二者、<a id="a-Jo"></a>著名字。<a id="a-Jp"></a>为著名字众生故，<a id="a-Jq"></a>说无相；<a id="a-Jr"></a>为知诸法假名众生故，<a id="a-Js"></a>说三十二相。</p>
  <p id="aJt">问曰：<a id="a-Ju"></a>是十力、<a id="a-Jv"></a>四无所畏功德，<a id="a-Jw"></a>亦各有别相，<a id="a-Jx"></a>云何说法身无相？</p>
  <p id="aJy">答曰：<a id="a-Jz"></a>一切无漏法，<a id="a-K0"></a>十六行，<a id="a-K1"></a>三三昧相应故，<a id="a-K2"></a>皆名无相；<a id="a-K3"></a>佛欲令众生解故，<a id="a-K4"></a>种种分别说。<a id="a-K5"></a>说一切诸佛法，<a id="a-K6"></a>以空、<a id="a-K7"></a>无相、<a id="a-K8"></a>无作印故，<a id="a-K9"></a>皆入如、<a id="a-KA"></a>法性、<a id="a-KB"></a>实际；<a id="a-KC"></a>而为见色欢喜发道心者，<a id="a-KD"></a>现三十二相庄严身。</p>
  <p id="aKE">复次，<a id="a-KF"></a>为一切众生中显最胜故，<a id="a-KG"></a>现三十二相而不破无相法。<a id="a-KH"></a>如菩萨初生七日之中，<a id="a-KI"></a>裹以白毡，<a id="a-KJ"></a>示诸相师。<a id="a-KK"></a>相师以古圣相书占之，<a id="a-KL"></a>以答王曰：<a id="a-KM"></a>“我谶记法，<a id="a-KN"></a>若人有三十二相者，<a id="a-KO"></a>在家当为转轮圣王，<a id="a-KP"></a>出家当得作佛。<a id="a-KQ"></a>唯此二处，<a id="a-KR"></a>无有三处。<a id="a-KS"></a>”诸相师出已，<a id="a-KT"></a>菩萨寝息。<a id="a-KU"></a>复有仙人名阿私陀，<a id="a-KV"></a>白净饭王言：<a id="a-KW"></a>“我以天耳闻诸天鬼神说，<a id="a-KX"></a>净饭王生子，<a id="a-KY"></a>有佛身相，<a id="a-KZ"></a>故来请见！<a id="a-Ka"></a>”王大欢喜：<a id="a-Kb"></a>“此人仙圣，<a id="a-Kc"></a>故从远来，<a id="a-Kd"></a>欲见我子。<a id="a-Ke"></a>”敕诸侍人：<a id="a-Kf"></a>“将太子出！<a id="a-Kg"></a>”侍人答王：<a id="a-Kh"></a>“太子小睡。<a id="a-Ki"></a>”是时阿私陀言：<a id="a-Kj"></a>“圣王常请一切施以甘露，<a id="a-Kk"></a>不应睡也！<a id="a-Kl"></a>”即从座起，<a id="a-Km"></a>诣太子所，<a id="a-Kn"></a>抱著臂上，<a id="a-Ko"></a>上下相之；<a id="a-Kp"></a>相已涕零，<a id="a-Kq"></a>不能自胜！<a id="a-Kr"></a>王大不悦，<a id="a-Ks"></a>问相师曰：<a id="a-Kt"></a>“有何不祥，<a id="a-Ku"></a>涕泣如是？<a id="a-Kv"></a>”仙人答言：<a id="a-Kw"></a>“假使天雨金刚大山，<a id="a-Kx"></a>不能动其一毛，<a id="a-Ky"></a>岂有不祥？<a id="a-Kz"></a>太子必当作佛！<a id="a-L0"></a>我今年已晚暮，<a id="a-L1"></a>当生无色天上，<a id="a-L2"></a>不得见佛，<a id="a-L3"></a>不闻其法故，<a id="a-L4"></a>自悲伤耳！<a id="a-L5"></a>”王言：<a id="a-L6"></a>“诸相师说，<a id="a-L7"></a>不定一事，<a id="a-L8"></a>若在家者当作转轮圣王，<a id="a-L9"></a>若出家者当得作佛！<a id="a-LA"></a>”阿私陀言：<a id="a-LB"></a>“诸相师者以世俗比知，<a id="a-LC"></a>非天眼知；<a id="a-LD"></a>诸圣相书，<a id="a-LE"></a>又不具足遍知于相，<a id="a-LF"></a>总观不能明审。<a id="a-LG"></a>是故或言在家当为转轮圣王，<a id="a-LH"></a>出家当为佛。<a id="a-LI"></a>今太子三十二相，<a id="a-LJ"></a>正满明彻，<a id="a-LK"></a>甚深净洁具足，<a id="a-LL"></a>必当作佛，<a id="a-LM"></a>非转轮王也！<a id="a-LN"></a>”以是故，<a id="a-LO"></a>知三十二相于一切众生中最为殊胜。<a id="a-LP"></a>言无相法者，<a id="a-LQ"></a>为破常净乐相、<a id="a-LR"></a>我相、<a id="a-LS"></a>男女生死等相，<a id="a-LT"></a>故如是说。<a id="a-LU"></a>以是故，<a id="a-LV"></a>佛法虽无相相，<a id="a-LW"></a>而现三十二相引导众生，<a id="a-LX"></a>令知佛第一，<a id="a-LY"></a>生净信故，<a id="a-LZ"></a>说三十二相无咎。</p>
  <p id="aLa">问曰：<a id="a-Lb"></a>何以故说三十二相，<a id="a-Lc"></a>不多不少？</p>
  <p id="aLd">答曰：<a id="a-Le"></a>若说多、<a id="a-Lf"></a>若说少，<a id="a-Lg"></a>俱当有难。</p>
  <p id="aLh">复次，<a id="a-Li"></a>佛身丈六，<a id="a-Lj"></a>若说少相，<a id="a-Lk"></a>则不周遍，<a id="a-Ll"></a>不具庄严；<a id="a-Lm"></a>若过三十二相，<a id="a-Ln"></a>则复杂乱。<a id="a-Lo"></a>譬如严身之具虽复富有珠玑，<a id="a-Lp"></a>不可重著缨络；<a id="a-Lq"></a>是故三十二相不多不少，<a id="a-Lr"></a>正得其中。</p>
  <p id="aLs">复次，<a id="a-Lt"></a>若少不端严，<a id="a-Lu"></a>则留八十随形好处，<a id="a-Lv"></a>过则杂乱。</p>
  <p id="aLw">问曰：<a id="a-Lx"></a>若须八十随形好，<a id="a-Ly"></a>何不皆名为相而别为好？</p>
  <p id="aLz">答曰：<a id="a-M0"></a>相大严身，<a id="a-M1"></a>若说大者，<a id="a-M2"></a>则已摄小。</p>
  <p id="aM3">复次，<a id="a-M4"></a>相粗而好细，<a id="a-M5"></a>众生见佛则见相，<a id="a-M6"></a>好则难见故。<a id="a-M7"></a>又相者余人共得，<a id="a-M8"></a>好者或共、<a id="a-M9"></a>或不共。<a id="a-MA"></a>以是故，<a id="a-MB"></a>相、<a id="a-MC"></a>好别说。</p>
  <p id="aMD">问曰：<a id="a-ME"></a>佛毕竟断众生相、<a id="a-MF"></a>吾我相，<a id="a-MG"></a>具足空法相；<a id="a-MH"></a>何以故以相庄严，<a id="a-MI"></a>如取相者法？</p>
  <p id="aMJ">答曰：<a id="a-MK"></a>若佛但以妙法庄严其心，<a id="a-ML"></a>身无相好者，<a id="a-MM"></a>或有可度众生，<a id="a-MN"></a>心生轻慢！<a id="a-MO"></a>谓佛身相不具，<a id="a-MP"></a>不能一心乐受佛法。<a id="a-MQ"></a>譬如以不净器盛诸美食，<a id="a-MR"></a>人所不喜；<a id="a-MS"></a>如臭皮囊盛诸宝物，<a id="a-MT"></a>取者不乐。<a id="a-MU"></a>以是故，<a id="a-MV"></a>佛以三十二相庄严其身。</p>
  <p id="aMW">复次，<a id="a-MX"></a>佛常于大众中作师子吼言：<a id="a-MY"></a>“我于众生中，<a id="a-MZ"></a>一切功德最为第一！<a id="a-Ma"></a>”若佛生身不以相好庄严，<a id="a-Mb"></a>或有人言：<a id="a-Mc"></a>“身形丑陋，<a id="a-Md"></a>何所能知！<a id="a-Me"></a>”佛以三十二相、<a id="a-Mf"></a>八十随形好庄严其身，<a id="a-Mg"></a>众生犹有不信，<a id="a-Mh"></a>何况不以相好庄严！</p>
  <p id="aMi">复次，<a id="a-Mj"></a>佛法甚深，<a id="a-Mk"></a>常寂灭相故，<a id="a-Ml"></a>狂愚众生不信不受，<a id="a-Mm"></a>谓身灭尽，<a id="a-Mn"></a>无所一取。<a id="a-Mo"></a>以是故，<a id="a-Mp"></a>佛以广长舌、<a id="a-Mq"></a>梵音声、<a id="a-Mr"></a>身放大光，<a id="a-Ms"></a>为种种因缘、<a id="a-Mt"></a>譬喻，<a id="a-Mu"></a>说上妙法。<a id="a-Mv"></a>众生见佛身相威德，<a id="a-Mw"></a>又闻音声，<a id="a-Mx"></a>皆欢喜信乐。</p>
  <p id="aMy">复次，<a id="a-Mz"></a>庄严物有内、<a id="a-N0"></a>外，<a id="a-N1"></a>禅定、<a id="a-N2"></a>智慧诸功德等，<a id="a-N3"></a>是内庄严；<a id="a-N4"></a>身相威德，<a id="a-N5"></a>持戒具足，<a id="a-N6"></a>是外庄严；<a id="a-N7"></a>佛内、<a id="a-N8"></a>外具足。</p>
  <p id="aN9">复次，<a id="a-NA"></a>佛愍念一切众生，<a id="a-NB"></a>出兴于世，<a id="a-NC"></a>以智慧等诸功德，<a id="a-ND"></a>饶益利根众生；<a id="a-NE"></a>身相庄严，<a id="a-NF"></a>饶益钝根众生。<a id="a-NG"></a>心庄严开涅槃门；<a id="a-NH"></a>身庄严开天、<a id="a-NI"></a>人乐门。<a id="a-NJ"></a>身庄严故，<a id="a-NK"></a>置众生于三福处；<a id="a-NL"></a>心庄严故，<a id="a-NM"></a>置众生入三解脱门。<a id="a-NN"></a>身庄严故，<a id="a-NO"></a>拔众生于三恶道；<a id="a-NP"></a>心庄严故，<a id="a-NQ"></a>拔众生于三界狱。<a id="a-NR"></a>如是等无量利益因缘故，<a id="a-NS"></a>以相好庄严生身。</p>
  <p id="aNT">【经】“欲生菩萨家，<a id="a-NU"></a>欲得鸠摩罗伽地，<a id="a-NV"></a>欲得不离诸佛，<a id="a-NW"></a>当学般若波罗蜜。<a id="a-NX"></a>”</p>
  <p id="aNY">【论】菩萨家者，<a id="a-NZ"></a>若于众生中发甚深大悲心，<a id="a-Na"></a>是为生菩萨家。<a id="a-Nb"></a>如生王家，<a id="a-Nc"></a>无敢轻者，<a id="a-Nd"></a>亦不畏饥渴、<a id="a-Ne"></a>寒热等；<a id="a-Nf"></a>入菩萨道中，<a id="a-Ng"></a>生菩萨家亦如是。<a id="a-Nh"></a>以佛子故，<a id="a-Ni"></a>诸天龙鬼神、<a id="a-Nj"></a>诸圣人等无敢轻者，<a id="a-Nk"></a>益加恭敬；<a id="a-Nl"></a>不畏恶道、<a id="a-Nm"></a>人天贱处，<a id="a-Nn"></a>不畏声闻、<a id="a-No"></a>辟支佛人、<a id="a-Np"></a>外道论师来沮其心。</p>
  <p id="aNq">复次，<a id="a-Nr"></a>菩萨初发意，<a id="a-Ns"></a>一心作愿：<a id="a-Nt"></a>“从今日不复随诸恶心，<a id="a-Nu"></a>但欲度脱一切众生，<a id="a-Nv"></a>当得阿耨多罗三藐三菩提。<a id="a-Nw"></a>”</p>
  <p id="aNx">复次，<a id="a-Ny"></a>菩萨若能知诸法实相，<a id="a-Nz"></a>不生不灭，<a id="a-O0"></a>得无生法忍；<a id="a-O1"></a>从是以往，<a id="a-O2"></a>常住菩萨道。<a id="a-O3"></a>如佛所说持心经中：<a id="a-O4"></a>我见锭光佛时，<a id="a-O5"></a>得诸法无生忍，<a id="a-O6"></a>初具足六波罗蜜；<a id="a-O7"></a>自尔之前，<a id="a-O8"></a>都无布施、<a id="a-O9"></a>持戒等。</p>
  <p id="aOA">复次，<a id="a-OB"></a>若菩萨作是念：<a id="a-OC"></a>“如恒河沙等劫为一日一夜，<a id="a-OD"></a>用是日夜，<a id="a-OE"></a>三十日为月，<a id="a-OF"></a>十二月为岁；<a id="a-OG"></a>如是岁数过百千万亿劫，<a id="a-OH"></a>乃有一佛，<a id="a-OI"></a>于是佛所，<a id="a-OJ"></a>供养持戒，<a id="a-OK"></a>集诸功德；<a id="a-OL"></a>如是恒河沙等诸佛，<a id="a-OM"></a>然后受记作佛。<a id="a-ON"></a>”菩萨心不懈怠，<a id="a-OO"></a>不没不厌，<a id="a-OP"></a>悉皆乐行。</p>
  <p id="aOQ">复次，<a id="a-OR"></a>菩萨于诸邪定五逆众生，<a id="a-OS"></a>及断善根人中而生慈悲，<a id="a-OT"></a>令入正道，<a id="a-OU"></a>不求恩报。</p>
  <p id="aOV">复次，<a id="a-OW"></a>菩萨初发心已来，<a id="a-OX"></a>不为诸烦恼所覆、<a id="a-OY"></a>所坏。</p>
  <p id="aOZ">复次，<a id="a-Oa"></a>菩萨虽观诸法实相，<a id="a-Ob"></a>于诸观心亦不生著。</p>
  <p id="aOc">复次，<a id="a-Od"></a>菩萨自然口常实言，<a id="a-Oe"></a>乃至梦中亦不妄语。</p>
  <p id="aOf">复次，<a id="a-Og"></a>菩萨有所见色，<a id="a-Oh"></a>皆是佛色，<a id="a-Oi"></a>念佛三昧力故，<a id="a-Oj"></a>于色不著。</p>
  <p id="aOk">复次，<a id="a-Ol"></a>菩萨见一切众生流转生死苦中，<a id="a-Om"></a>一切乐中，<a id="a-On"></a>心亦不著，<a id="a-Oo"></a>但作愿言：<a id="a-Op"></a>“我及众生，<a id="a-Oq"></a>何时当度！<a id="a-Or"></a>”</p>
  <p id="aOs">复次，<a id="a-Ot"></a>菩萨于一切珍宝，<a id="a-Ou"></a>心不生著，<a id="a-Ov"></a>唯乐三宝。</p>
  <p id="aOw">复次，<a id="a-Ox"></a>菩萨常断淫欲，<a id="a-Oy"></a>乃至不生念想，<a id="a-Oz"></a>况有实事？</p>
  <p id="aP0">复次，<a id="a-P1"></a>众生眼见菩萨者，<a id="a-P2"></a>即得慈三昧。</p>
  <p id="aP3">复次，<a id="a-P4"></a>菩萨能令一切法，<a id="a-P5"></a>悉为佛法，<a id="a-P6"></a>无有声闻、<a id="a-P7"></a>辟支佛法、<a id="a-P8"></a>凡夫之法种种差别。</p>
  <p id="aP9">复次，<a id="a-PA"></a>菩萨分别一切法，<a id="a-PB"></a>于一切法中，<a id="a-PC"></a>亦不生法相，<a id="a-PD"></a>亦不生非法相。<a id="a-PE"></a>如是等无量因缘，<a id="a-PF"></a>是名生菩萨家。</p>
  <p id="aPG">问曰：<a id="a-PH"></a>从发心已来，<a id="a-PI"></a>已生菩萨家，<a id="a-PJ"></a>今云何欲生菩萨家，<a id="a-PK"></a>当学般若波罗蜜？</p>
  <p id="aPL">答曰：<a id="a-PM"></a>有二种菩萨家：<a id="a-PN"></a>有退转家、<a id="a-PO"></a>不退转家，<a id="a-PP"></a>名字家、<a id="a-PQ"></a>实家，<a id="a-PR"></a>净家、<a id="a-PS"></a>杂家，<a id="a-PT"></a>有信坚固家、<a id="a-PU"></a>不坚固家。<a id="a-PV"></a>为不退转家，<a id="a-PW"></a>乃至信坚固家，<a id="a-PX"></a>欲得如是等家故，<a id="a-PY"></a>言欲生菩萨家，<a id="a-PZ"></a>当学般若波罗蜜。</p>
  <p id="aPa">欲得鸠摩罗伽地者，<a id="a-Pb"></a>或有菩萨从初发心断淫欲，<a id="a-Pc"></a>乃至阿耨多罗三藐三菩提，<a id="a-Pd"></a>常行菩萨道，<a id="a-Pe"></a>是名鸠摩罗伽地。</p>
  <p id="aPf">复次，<a id="a-Pg"></a>或有菩萨作愿：<a id="a-Ph"></a>“世世童男，<a id="a-Pi"></a>出家行道，<a id="a-Pj"></a>不受世间爱欲。<a id="a-Pk"></a>”是名为鸠摩罗伽地。</p>
  <p id="aPl">复次，<a id="a-Pm"></a>又如王子名鸠摩罗伽，<a id="a-Pn"></a>佛为法王，<a id="a-Po"></a>菩萨入法正位，<a id="a-Pp"></a>乃至十地故悉名王子，<a id="a-Pq"></a>皆住为佛。<a id="a-Pr"></a>如文殊师利，<a id="a-Ps"></a>十力、<a id="a-Pt"></a>四无所畏等悉具佛事故，<a id="a-Pu"></a>住鸠摩罗伽地，<a id="a-Pv"></a>广度众生。</p>
  <p id="aPw">复次，<a id="a-Px"></a>又如童子过四岁以上，<a id="a-Py"></a>未满二十，<a id="a-Pz"></a>名为鸠摩罗伽。<a id="a-Q0"></a>若菩萨初生菩萨家者，<a id="a-Q1"></a>如婴儿；<a id="a-Q2"></a>得无生法忍，<a id="a-Q3"></a>乃至十住地，<a id="a-Q4"></a>离诸恶事，<a id="a-Q5"></a>名为鸠摩罗伽地。<a id="a-Q6"></a>欲得如是地，<a id="a-Q7"></a>当学般若波罗蜜。</p>
  <p id="aQ8">常欲不离诸佛者，<a id="a-Q9"></a>菩萨世世所生，<a id="a-QA"></a>常值诸佛。</p>
  <p id="aQB">问曰：<a id="a-QC"></a>菩萨常化众生，<a id="a-QD"></a>何故常欲值佛？</p>
  <p id="aQE">答曰：<a id="a-QF"></a>有菩萨未入菩萨位，<a id="a-QG"></a>未得阿鞞跋致、<a id="a-QH"></a>受记莂故；<a id="a-QI"></a>若远离诸佛，<a id="a-QJ"></a>便坏诸善根，<a id="a-QK"></a>没在烦恼，<a id="a-QL"></a>自不能度，<a id="a-QM"></a>安能度人？<a id="a-QN"></a>如人乘船，<a id="a-QO"></a>中流坏败，<a id="a-QP"></a>欲度他人，<a id="a-QQ"></a>反自没水；<a id="a-QR"></a>又如少汤投大冰池，<a id="a-QS"></a>虽消少处，<a id="a-QT"></a>反更成冰。<a id="a-QU"></a>菩萨未入法位，<a id="a-QV"></a>若远离诸佛，<a id="a-QW"></a>以少功德，<a id="a-QX"></a>无方便力，<a id="a-QY"></a>欲化众生，<a id="a-QZ"></a>虽少利益，<a id="a-Qa"></a>反更坠落！<a id="a-Qb"></a>以是故，<a id="a-Qc"></a>新学菩萨不应远离诸佛。</p>
  <p id="aQd">问曰：<a id="a-Qe"></a>若尔者，<a id="a-Qf"></a>何以不说不离声闻、<a id="a-Qg"></a>辟支佛，<a id="a-Qh"></a>声闻、<a id="a-Qi"></a>辟支佛亦能利益菩萨？</p>
  <p id="aQj">答曰：<a id="a-Qk"></a>菩萨大心，<a id="a-Ql"></a>声闻、<a id="a-Qm"></a>辟支佛虽有涅槃利益，<a id="a-Qn"></a>无一切智故，<a id="a-Qo"></a>不能教导菩萨；<a id="a-Qp"></a>诸佛一切种智故，<a id="a-Qq"></a>能教导菩萨。<a id="a-Qr"></a>如象没泥，<a id="a-Qs"></a>非象不能出；<a id="a-Qt"></a>菩萨亦如是，<a id="a-Qu"></a>若入非道中，<a id="a-Qv"></a>唯佛能救，<a id="a-Qw"></a>同大道故。<a id="a-Qx"></a>故说菩萨常欲不离诸佛。</p>
  <p id="aQy">复次，<a id="a-Qz"></a>菩萨作是念：<a id="a-R0"></a>“我未得佛眼故，<a id="a-R1"></a>如盲无异。<a id="a-R2"></a>若不为佛所引导，<a id="a-R3"></a>则无所趣，<a id="a-R4"></a>错入余道。<a id="a-R5"></a>设闻佛法异处行者，<a id="a-R6"></a>未知教化时节、<a id="a-R7"></a>行法多少。<a id="a-R8"></a>”</p>
  <p id="aR9">复次，<a id="a-RA"></a>菩萨见佛得种种利益，<a id="a-RB"></a>或眼见心清净，<a id="a-RC"></a>若闻所说，<a id="a-RD"></a>心则乐法，<a id="a-RE"></a>得大智慧，<a id="a-RF"></a>随法修行，<a id="a-RG"></a>而得解脱。<a id="a-RH"></a>如是等值佛无量益利，<a id="a-RI"></a>岂不一心求欲见佛！<a id="a-RJ"></a>譬如婴儿不应离母，<a id="a-RK"></a>又如行道不离粮食，<a id="a-RL"></a>如大热时不离凉风冷水，<a id="a-RM"></a>如大寒时不欲离火，<a id="a-RN"></a>如渡深水不应离船，<a id="a-RO"></a>譬如病人不离良医；<a id="a-RP"></a>菩萨不离诸佛，<a id="a-RQ"></a>过于上事。<a id="a-RR"></a>何以故？<a id="a-RS"></a>父母、<a id="a-RT"></a>亲属、<a id="a-RU"></a>知识、<a id="a-RV"></a>人、<a id="a-RW"></a>天王等，<a id="a-RX"></a>皆不能如佛益利；<a id="a-RY"></a>佛益利诸菩萨，<a id="a-RZ"></a>离诸苦处，<a id="a-Ra"></a>住世尊之地。<a id="a-Rb"></a>以是因缘故，<a id="a-Rc"></a>菩萨常不离佛。</p>
  <p id="aRd">问曰：<a id="a-Re"></a>有为之法，<a id="a-Rf"></a>欺诳不真，<a id="a-Rg"></a>皆不可信，<a id="a-Rh"></a>云何得如愿不离诸佛？</p>
  <p id="aRi">答曰：<a id="a-Rj"></a>福德、<a id="a-Rk"></a>智慧具足故，<a id="a-Rl"></a>乃应得佛，<a id="a-Rm"></a>何况不离诸佛！<a id="a-Rn"></a>以众生有无量劫罪因缘故，<a id="a-Ro"></a>不得如愿；<a id="a-Rp"></a>虽行福德而智慧薄少，<a id="a-Rq"></a>虽行智慧而福德薄少，<a id="a-Rr"></a>故所愿不成。<a id="a-Rs"></a>菩萨求佛道故，<a id="a-Rt"></a>要行二忍：<a id="a-Ru"></a>生忍、<a id="a-Rv"></a>法忍。<a id="a-Rw"></a>行生忍故，<a id="a-Rx"></a>一切众生中发慈悲心，<a id="a-Ry"></a>灭无量劫罪，<a id="a-Rz"></a>得无量福德；<a id="a-S0"></a>行法忍故，<a id="a-S1"></a>破诸法无明，<a id="a-S2"></a>得无量智慧；<a id="a-S3"></a>二行和合故，<a id="a-S4"></a>何愿不得？<a id="a-S5"></a>以是故，<a id="a-S6"></a>菩萨世世常不离诸佛。</p>
  <p id="aS7">复次，<a id="a-S8"></a>菩萨常爱乐念佛故，<a id="a-S9"></a>舍身受身，<a id="a-SA"></a>恒得值佛。<a id="a-SB"></a>譬如众生习欲心重，<a id="a-SC"></a>受淫鸟身，<a id="a-SD"></a>所谓孔雀，<a id="a-SE"></a>鸳鸯等；<a id="a-SF"></a>习瞋恚偏多，<a id="a-SG"></a>生毒虫中，<a id="a-SH"></a>所谓恶龙、<a id="a-SI"></a>罗刹、<a id="a-SJ"></a>蜈蚣、<a id="a-SK"></a>毒蛇等。<a id="a-SL"></a>是菩萨心，<a id="a-SM"></a>不贵转轮圣王、<a id="a-SN"></a>人天福乐，<a id="a-SO"></a>但念诸佛，<a id="a-SP"></a>是故随心所重而受身形。</p>
  <p id="aSQ">复次，<a id="a-SR"></a>菩萨常善修念佛三昧因缘故，<a id="a-SS"></a>所生常值诸佛。<a id="a-ST"></a>如般舟三昧中说：<a id="a-SU"></a>菩萨入是三昧，<a id="a-SV"></a>即见生阿弥陀佛国；<a id="a-SW"></a>便问其佛：<a id="a-SX"></a>“何业因缘故，<a id="a-SY"></a>得生彼国？<a id="a-SZ"></a>”佛即答言：<a id="a-Sa"></a>“善男子，<a id="a-Sb"></a>以常修念佛三昧，<a id="a-Sc"></a>忆念不废故，<a id="a-Sd"></a>得生我国！<a id="a-Se"></a>”</p>
  <p id="aSf">问曰：<a id="a-Sg"></a>何者是念佛三昧得生彼国？</p>
  <p id="aSh">答曰：<a id="a-Si"></a>念佛者，<a id="a-Sj"></a>念佛三十二相、<a id="a-Sk"></a>八十随形好、<a id="a-Sl"></a>金色身，<a id="a-Sm"></a>身出光明遍满十方，<a id="a-Sn"></a>如融阎浮檀金，<a id="a-So"></a>其色明净；<a id="a-Sp"></a>又如须弥山王在大海中，<a id="a-Sq"></a>日光照时，<a id="a-Sr"></a>其色发明。<a id="a-Ss"></a>行者是时都无余色想，<a id="a-St"></a>所谓山地树木等；<a id="a-Su"></a>但见虚空中诸佛身相，<a id="a-Sv"></a>如真琉璃中赤金外现。<a id="a-Sw"></a>亦如比丘入不净观，<a id="a-Sx"></a>但见身体胮胀烂坏，<a id="a-Sy"></a>乃至但见骨人；<a id="a-Sz"></a>是骨人无有作者，<a id="a-T0"></a>亦无来去，<a id="a-T1"></a>以忆想故见。<a id="a-T2"></a>菩萨摩诃萨入念佛三昧，<a id="a-T3"></a>悉见诸佛，<a id="a-T4"></a>亦复如是；<a id="a-T5"></a>以摄心故，<a id="a-T6"></a>心清净故。<a id="a-T7"></a>譬如人庄严其身，<a id="a-T8"></a>照净水镜，<a id="a-T9"></a>无不悉见；<a id="a-TA"></a>此水镜中亦无形相，<a id="a-TB"></a>以明净故，<a id="a-TC"></a>见其身像。<a id="a-TD"></a>诸法从本以来，<a id="a-TE"></a>常自清净，<a id="a-TF"></a>菩萨以善清净心，<a id="a-TG"></a>随意悉见诸佛，<a id="a-TH"></a>问其所疑，<a id="a-TI"></a>佛答所问。<a id="a-TJ"></a>闻佛所说，<a id="a-TK"></a>心大欢喜，<a id="a-TL"></a>从三昧起，<a id="a-TM"></a>作是念言：<a id="a-TN"></a>“佛从何所来？<a id="a-TO"></a>我身亦不去。<a id="a-TP"></a>”即时便知诸佛无所从来，<a id="a-TQ"></a>我亦无所去，<a id="a-TR"></a>复作是念：<a id="a-TS"></a>“三界所有，<a id="a-TT"></a>皆心所作。<a id="a-TU"></a>何以故？<a id="a-TV"></a>随心所念，<a id="a-TW"></a>悉皆得见；<a id="a-TX"></a>以心见佛，<a id="a-TY"></a>以心作佛；<a id="a-TZ"></a>心即是佛，<a id="a-Ta"></a>心即我身；<a id="a-Tb"></a>心不自知，<a id="a-Tc"></a>亦不自见。<a id="a-Td"></a>若取心相，<a id="a-Te"></a>悉皆无智，<a id="a-Tf"></a>心亦虚诳，<a id="a-Tg"></a>皆从无明出。<a id="a-Th"></a>”因是心相，<a id="a-Ti"></a>即入诸法实相，<a id="a-Tj"></a>所谓常空。<a id="a-Tk"></a>得如是三昧、<a id="a-Tl"></a>智慧已，<a id="a-Tm"></a>二行力故，<a id="a-Tn"></a>随意所愿，<a id="a-To"></a>不离诸佛；<a id="a-Tp"></a>如金翅鸟王，<a id="a-Tq"></a>二翅具足故，<a id="a-Tr"></a>于虚空中自在所至。<a id="a-Ts"></a>菩萨得是三昧、<a id="a-Tt"></a>智慧力故，<a id="a-Tu"></a>或今身随意供养诸佛，<a id="a-Tv"></a>命终亦复值遇诸佛。<a id="a-Tw"></a>以是故说：<a id="a-Tx"></a>菩萨常不离诸佛，<a id="a-Ty"></a>当学般若波罗蜜。</p>
 </body>
</html>