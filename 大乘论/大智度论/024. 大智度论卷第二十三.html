<!doctype html>
<html id="z3IBVFtta" data-ver="1818">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第卷二十三</h1>
  <h2 id="a2">释初品中十想</h2>
  <p id="a3">【经】“十想：<a id="a-4"></a>无常想、<a id="a-5"></a>苦想、<a id="a-6"></a>无我想、<a id="a-7"></a>食不净想、<a id="a-8"></a>一切世间不可乐想、<a id="a-9"></a>死想、<a id="a-A"></a>不净想、<a id="a-B"></a>断想、<a id="a-C"></a>离欲想、<a id="a-D"></a>尽想。<a id="a-E"></a>”</p>
  <p id="aF">【论】问曰：<a id="a-G"></a>是一切行法，<a id="a-H"></a>何以故或时名为智？<a id="a-I"></a>或时名为念？<a id="a-J"></a>或时名为想？</p>
  <p id="aK">答曰：<a id="a-L"></a>初习善法，<a id="a-M"></a>为不失故，<a id="a-N"></a>但名念；<a id="a-O"></a>能转相、<a id="a-P"></a>转心故，<a id="a-Q"></a>名为想；<a id="a-R"></a>决定知无所疑故，<a id="a-S"></a>名为智。<a id="a-T"></a>观一切有为法无常，<a id="a-U"></a>智慧相应相，<a id="a-V"></a>是名无常想。<a id="a-W"></a>一切有为法无常者，<a id="a-X"></a>新新生灭故，<a id="a-Y"></a>属因缘故，<a id="a-Z"></a>不增积故。</p>
  <p id="aa">复次，<a id="a-b"></a>生时无来处，<a id="a-c"></a>灭亦无去处，<a id="a-d"></a>是故名无常。</p>
  <p id="ae">复次，<a id="a-f"></a>二种世间无常故说无常：<a id="a-g"></a>一者、<a id="a-h"></a>众生无常，<a id="a-i"></a>二者、<a id="a-j"></a>世界无常。<a id="a-k"></a>如说：</p>
  <p id="al"></p>
  <p id="am">“大地草木皆磨灭，<a id="a-n"></a>须弥巨海亦崩竭，<a id="a-o"></a>诸天住处皆烧尽，<a id="a-p"></a>尔时世界何物常？</p>
  <p id="aq">十力世尊身光具，<a id="a-r"></a>智慧明照亦无量，<a id="a-s"></a>度脱一切诸众生，<a id="a-t"></a>名闻普遍满十方，</p>
  <p id="au">今日廓然悉安在？<a id="a-v"></a>何有智者不感伤！<a id="a-w"></a>”</p>
  <p id="ax"></p>
  <p id="ay">如是舍利弗、<a id="a-z"></a>目揵连、<a id="a-10"></a>须菩提等诸圣人，<a id="a-11"></a>转轮圣王诸国王，<a id="a-12"></a>常乐天王及诸天，<a id="a-13"></a>圣德尊贵皆亦尽，<a id="a-14"></a>大火焰明忽然灭。<a id="a-15"></a>世间转坏，<a id="a-16"></a>如风中灯，<a id="a-17"></a>如险岸树，<a id="a-18"></a>如漏器盛水，<a id="a-19"></a>不久空竭。<a id="a-1A"></a>如是一切众生及众生住处，<a id="a-1B"></a>皆无常故，<a id="a-1C"></a>名为无常。</p>
  <p id="a1D">问曰：<a id="a-1E"></a>菩萨何以故行是无常想？</p>
  <p id="a1F">答曰：<a id="a-1G"></a>以众生著常颠倒，<a id="a-1H"></a>受众苦，<a id="a-1I"></a>不得免生死。<a id="a-1J"></a>行者得是无常想，<a id="a-1K"></a>教化众生言：<a id="a-1L"></a>“诸法皆无常，<a id="a-1M"></a>汝莫著常颠倒，<a id="a-1N"></a>失行道时！<a id="a-1O"></a>”诸佛上妙法，<a id="a-1P"></a>所谓四真谛，<a id="a-1Q"></a>四谛中苦谛为初，<a id="a-1R"></a>苦四行中无常行为初。<a id="a-1S"></a>以是故，<a id="a-1T"></a>菩萨行无常想。</p>
  <p id="a1U">问曰：<a id="a-1V"></a>有人见无常事至，<a id="a-1W"></a>转更坚著。<a id="a-1X"></a>如国王夫人宝女从地中生，<a id="a-1Y"></a>为十头罗刹将渡大海，<a id="a-1Z"></a>王大忧愁！<a id="a-1a"></a>智臣谏言：<a id="a-1b"></a>“王智力具足，<a id="a-1c"></a>夫人还在不久，<a id="a-1d"></a>何以怀忧？<a id="a-1e"></a>”答言：<a id="a-1f"></a>“我所以忧者，<a id="a-1g"></a>不虑我妇叵得，<a id="a-1h"></a>但恐壮时易过。<a id="a-1i"></a>”亦如人好华好果，<a id="a-1j"></a>见时欲过，<a id="a-1k"></a>便大生著。<a id="a-1l"></a>如是知无常，<a id="a-1m"></a>乃更生诸结使，<a id="a-1n"></a>云何言无常能令心厌，<a id="a-1o"></a>破诸结使？</p>
  <p id="a1p">答曰：<a id="a-1q"></a>如是见无常，<a id="a-1r"></a>是知无常少分，<a id="a-1s"></a>为不具足，<a id="a-1t"></a>与禽兽见无常无异。<a id="a-1u"></a>以是故，<a id="a-1v"></a>佛告舍利弗：<a id="a-1w"></a>“当具足修无常想。<a id="a-1x"></a>”</p>
  <p id="a1y">问曰：<a id="a-1z"></a>何等是具足无常想？</p>
  <p id="a20">答曰：<a id="a-21"></a>观有为法念念生灭，<a id="a-22"></a>如风吹尘，<a id="a-23"></a>如山上水流，<a id="a-24"></a>如火焰随灭。<a id="a-25"></a>一切有为法，<a id="a-26"></a>无牢无强，<a id="a-27"></a>不可取，<a id="a-28"></a>不可著，<a id="a-29"></a>为如幻化，<a id="a-2A"></a>诳惑凡夫。<a id="a-2B"></a>因是无常得入空门，<a id="a-2C"></a>是空中一切法不可得故，<a id="a-2D"></a>无常亦不可得。<a id="a-2E"></a>所以者何？<a id="a-2F"></a>一念中生、<a id="a-2G"></a>住、<a id="a-2H"></a>灭相不可得：<a id="a-2I"></a>生时不得有住、<a id="a-2J"></a>灭，<a id="a-2K"></a>住时不得有生、<a id="a-2L"></a>灭，<a id="a-2M"></a>灭时不得有生、<a id="a-2N"></a>住。<a id="a-2O"></a>生、<a id="a-2P"></a>住、<a id="a-2Q"></a>灭相，<a id="a-2R"></a>性相违故无，<a id="a-2S"></a>是无故无常亦无。</p>
  <p id="a2T">问曰：<a id="a-2U"></a>若无无常，<a id="a-2V"></a>佛何以苦谛中说无常？</p>
  <p id="a2W">答曰：<a id="a-2X"></a>凡夫人生邪见故，<a id="a-2Y"></a>谓世间是常；<a id="a-2Z"></a>为灭除是常见故，<a id="a-2a"></a>说无常，<a id="a-2b"></a>不为无常是实故说。</p>
  <p id="a2c">复次，<a id="a-2d"></a>佛未出世，<a id="a-2e"></a>凡夫人但用世俗道，<a id="a-2f"></a>遮诸烦恼；<a id="a-2g"></a>今欲拔诸烦恼根本故，<a id="a-2h"></a>说是无常。</p>
  <p id="a2i">复次，<a id="a-2j"></a>诸外道法，<a id="a-2k"></a>但以形离五欲，<a id="a-2l"></a>谓是解脱；<a id="a-2m"></a>佛说邪相因缘故缚，<a id="a-2n"></a>观无常正相故解脱。<a id="a-2o"></a>复有二种观无常相：<a id="a-2p"></a>一者、<a id="a-2q"></a>有余，<a id="a-2r"></a>二者、<a id="a-2s"></a>无余。<a id="a-2t"></a>如佛说一切人物灭尽，<a id="a-2u"></a>唯有名在，<a id="a-2v"></a>是名有余；<a id="a-2w"></a>若人物灭尽，<a id="a-2x"></a>名亦灭，<a id="a-2y"></a>是名无余。<a id="a-2z"></a>复有二种观无常相：<a id="a-30"></a>一者、<a id="a-31"></a>身死尽灭，<a id="a-32"></a>二者、<a id="a-33"></a>新新生灭。</p>
  <p id="a34">复次，<a id="a-35"></a>有言持戒为重。<a id="a-36"></a>所以者何？<a id="a-37"></a>依戒因缘故，<a id="a-38"></a>次第得漏尽。<a id="a-39"></a>有言多闻为重。<a id="a-3A"></a>所以者何？<a id="a-3B"></a>依智慧故，<a id="a-3C"></a>能有所得。<a id="a-3D"></a>有言禅定为重，<a id="a-3E"></a>如佛所说，<a id="a-3F"></a>定能得道。<a id="a-3G"></a>有言以十二头陀为重。<a id="a-3H"></a>所以者何？<a id="a-3I"></a>能净戒行故。<a id="a-3J"></a>如是各各以所行为贵，<a id="a-3K"></a>更不复勤求涅槃。<a id="a-3L"></a>佛言：<a id="a-3M"></a>“是诸功德皆是趣涅槃分。<a id="a-3N"></a>若观诸法无常，<a id="a-3O"></a>是为真涅槃道。<a id="a-3P"></a>”如是等种种因缘故，<a id="a-3Q"></a>诸法虽空而说是无常想。</p>
  <p id="a3R">复次，<a id="a-3S"></a>无常想，<a id="a-3T"></a>即是圣道别名。<a id="a-3U"></a>佛种种异名说道：<a id="a-3V"></a>或言四念处，<a id="a-3W"></a>或言四谛，<a id="a-3X"></a>或言无常想。<a id="a-3Y"></a>如经中说：<a id="a-3Z"></a>善修无常想，<a id="a-3a"></a>能断一切欲爱、<a id="a-3b"></a>色爱、<a id="a-3c"></a>无色爱，<a id="a-3d"></a>掉、<a id="a-3e"></a>慢、<a id="a-3f"></a>无明尽，<a id="a-3g"></a>能除三界结使。<a id="a-3h"></a>以是故，<a id="a-3i"></a>即名为道。<a id="a-3j"></a>是无常想，<a id="a-3k"></a>或有漏，<a id="a-3l"></a>或无漏；<a id="a-3m"></a>正得无常是无漏，<a id="a-3n"></a>初学无常是有漏。<a id="a-3o"></a>摩诃衍中，<a id="a-3p"></a>诸菩萨心广大，<a id="a-3q"></a>种种教化一切众生故，<a id="a-3r"></a>是无常想亦有漏亦无漏；<a id="a-3s"></a>若无漏在九地，<a id="a-3t"></a>若有漏在十一地。<a id="a-3u"></a>缘三界，<a id="a-3v"></a>五受众，<a id="a-3w"></a>四根相应，<a id="a-3x"></a>除苦根，<a id="a-3y"></a>凡夫、<a id="a-3z"></a>圣人得，<a id="a-40"></a>如是等种种因缘，<a id="a-41"></a>说无常功德。</p>
  <p id="a42">苦想者，<a id="a-43"></a>行者作是念：<a id="a-44"></a>“一切有为法无常故苦！<a id="a-45"></a>”</p>
  <p id="a46">问曰：<a id="a-47"></a>若有为法无常故苦者，<a id="a-48"></a>诸贤圣人有为法、<a id="a-49"></a>无漏法，<a id="a-4A"></a>亦应当苦！</p>
  <p id="a4B">答曰：<a id="a-4C"></a>诸法虽无常，<a id="a-4D"></a>爱著者生苦，<a id="a-4E"></a>无所著者无苦！</p>
  <p id="a4F">问曰：<a id="a-4G"></a>有诸圣人虽无所著，<a id="a-4H"></a>亦皆有苦。<a id="a-4I"></a>如舍利弗风热病苦，<a id="a-4J"></a>毕陵伽婆蹉眼痛苦，<a id="a-4K"></a>罗婆那跋提（音声第一）痔病苦，<a id="a-4L"></a>云何言无苦？</p>
  <p id="a4M">答曰：<a id="a-4N"></a>有二种苦：<a id="a-4O"></a>一者、<a id="a-4P"></a>身苦，<a id="a-4Q"></a>二者、<a id="a-4R"></a>心苦。<a id="a-4S"></a>是诸圣人以智慧力故，<a id="a-4T"></a>无复忧愁、<a id="a-4U"></a>嫉妒、<a id="a-4V"></a>瞋恚等心苦；<a id="a-4W"></a>已受先世业因缘四大造身，<a id="a-4X"></a>有老病、<a id="a-4Y"></a>饥渴、<a id="a-4Z"></a>寒热等身苦，<a id="a-4a"></a>于身苦中亦复薄少。<a id="a-4b"></a>如人了了知负他债，<a id="a-4c"></a>偿之不以为苦；<a id="a-4d"></a>若人不忆负债，<a id="a-4e"></a>债主强夺，<a id="a-4f"></a>瞋恼生苦。</p>
  <p id="a4g">问曰：<a id="a-4h"></a>苦受是心心数法，<a id="a-4i"></a>身如草木，<a id="a-4j"></a>离心则无所觉，<a id="a-4k"></a>云何言圣人但受身苦？</p>
  <p id="a4l">答曰：<a id="a-4m"></a>凡夫人受苦时，<a id="a-4n"></a>心生愁恼，<a id="a-4o"></a>为瞋使所使，<a id="a-4p"></a>心但向五欲。<a id="a-4q"></a>如佛所说：<a id="a-4r"></a>“凡夫人除五欲不知更有出苦法，<a id="a-4s"></a>于乐受中，<a id="a-4t"></a>贪欲使所使；<a id="a-4u"></a>不苦不乐受中，<a id="a-4v"></a>无明使所使。<a id="a-4w"></a>凡夫人受苦时，<a id="a-4x"></a>内受三毒苦，<a id="a-4y"></a>外受寒热、<a id="a-4z"></a>鞭杖等。<a id="a-50"></a>如人内热盛，<a id="a-51"></a>外热亦盛。<a id="a-52"></a>”如经说：<a id="a-53"></a>凡夫人失所爱物，<a id="a-54"></a>身心俱受苦，<a id="a-55"></a>如二箭双射；<a id="a-56"></a>诸贤圣人无忧愁苦，<a id="a-57"></a>但有身苦，<a id="a-58"></a>更无余苦。<a id="a-59"></a>复次，<a id="a-5A"></a>五识相应苦，<a id="a-5B"></a>及外因缘杖楚、<a id="a-5C"></a>寒热等苦，<a id="a-5D"></a>是名身苦；<a id="a-5E"></a>余残名心苦。</p>
  <p id="a5F">复次，<a id="a-5G"></a>我言有为无漏法，<a id="a-5H"></a>不著故非苦；<a id="a-5I"></a>圣人身是有漏，<a id="a-5J"></a>有漏法则苦，<a id="a-5K"></a>有何咎？<a id="a-5L"></a>是末后身所受苦，<a id="a-5M"></a>亦微少。</p>
  <p id="a5N">问曰：<a id="a-5O"></a>若无常即是苦者，<a id="a-5P"></a>道亦是苦，<a id="a-5Q"></a>云何以苦离苦？</p>
  <p id="a5R">答曰：<a id="a-5S"></a>无常即是苦，<a id="a-5T"></a>为五受众故说；<a id="a-5U"></a>道虽作法故无常，<a id="a-5V"></a>不名为苦。<a id="a-5W"></a>所以者何？<a id="a-5X"></a>是能灭苦，<a id="a-5Y"></a>不生诸著，<a id="a-5Z"></a>与空、<a id="a-5a"></a>无我等诸智和合故，<a id="a-5b"></a>但是无常而非苦。<a id="a-5c"></a>如诸阿罗汉得道时，<a id="a-5d"></a>说偈言：</p>
  <p id="a5e"></p>
  <p id="a5f">“我等不贪生，<a id="a-5g"></a>亦复不乐死；<a id="a-5h"></a>一心及智慧，<a id="a-5i"></a>待时至而去！<a id="a-5j"></a>”</p>
  <p id="a5k"></p>
  <p id="a5l">佛取涅槃时，<a id="a-5m"></a>阿难等诸未离欲人，<a id="a-5n"></a>未善修八圣道故，<a id="a-5o"></a>皆涕泣忧愁；<a id="a-5p"></a>诸离欲阿那含，<a id="a-5q"></a>皆惊愕；<a id="a-5r"></a>诸漏尽阿罗汉，<a id="a-5s"></a>其心不变，<a id="a-5t"></a>但言世间眼灭疾！<a id="a-5u"></a>以得道力故，<a id="a-5v"></a>虽从佛得大利益，<a id="a-5w"></a>知重佛无量功德而不生苦。<a id="a-5x"></a>以是故，<a id="a-5y"></a>知道虽无常，<a id="a-5z"></a>非苦因缘故，<a id="a-60"></a>不名为苦；<a id="a-61"></a>但五受众是苦。<a id="a-62"></a>何以故？<a id="a-63"></a>爱著故，<a id="a-64"></a>无常败坏故。<a id="a-65"></a>如受念处中苦义，<a id="a-66"></a>此中应广说。</p>
  <p id="a67">复次，<a id="a-68"></a>苦者，<a id="a-69"></a>有身常是苦，<a id="a-6A"></a>痴覆故不觉。<a id="a-6B"></a>如说：</p>
  <p id="a6C"></p>
  <p id="a6D">“骑乘疲极故，<a id="a-6E"></a>求索住立处；<a id="a-6F"></a>住立疲极故，<a id="a-6G"></a>求索坐息处；</p>
  <p id="a6H">坐久疲极故，<a id="a-6I"></a>求索安卧处；<a id="a-6J"></a>众极由作生，<a id="a-6K"></a>初乐后则苦。</p>
  <p id="a6L">视眴息出入，<a id="a-6M"></a>屈申坐卧起，<a id="a-6N"></a>行立及去来，<a id="a-6O"></a>此事无不苦！<a id="a-6P"></a>”</p>
  <p id="a6Q">问曰：<a id="a-6R"></a>是五受众为一切皆苦？<a id="a-6S"></a>为苦想观故苦？<a id="a-6T"></a>若一切皆苦，<a id="a-6U"></a>佛云何说有三种受，<a id="a-6V"></a>苦受、<a id="a-6W"></a>乐受、<a id="a-6X"></a>不苦不乐受？<a id="a-6Y"></a>若以苦想故苦，<a id="a-6Z"></a>云何说苦谛为实苦？</p>
  <p id="a6a">答曰：<a id="a-6b"></a>五受众一切皆苦，<a id="a-6c"></a>凡夫人四颠倒因缘，<a id="a-6d"></a>为欲所逼，<a id="a-6e"></a>以五欲为乐。<a id="a-6f"></a>如人涂疮，<a id="a-6g"></a>大痛息故以为乐，<a id="a-6h"></a>疮非乐也。<a id="a-6i"></a>佛说三种受，<a id="a-6j"></a>为世间故，<a id="a-6k"></a>于实法中非是乐也！<a id="a-6l"></a>若五受众中实有乐，<a id="a-6m"></a>何以故佛说灭五受众名为乐？</p>
  <p id="a6n">复次，<a id="a-6o"></a>随其所嗜，<a id="a-6p"></a>乐心则生乐，<a id="a-6q"></a>无定也；<a id="a-6r"></a>乐若实定，<a id="a-6s"></a>不待心著，<a id="a-6t"></a>如火实热，<a id="a-6u"></a>不待著而热也。<a id="a-6v"></a>以乐无定，<a id="a-6w"></a>故名为苦。</p>
  <p id="a6x">复次，<a id="a-6y"></a>世间颠倒乐，<a id="a-6z"></a>能得今世、<a id="a-70"></a>后世无量苦果报，<a id="a-71"></a>故名为苦。<a id="a-72"></a>譬如大河水中著少毒，<a id="a-73"></a>不能令水异，<a id="a-74"></a>世间颠倒毒乐，<a id="a-75"></a>于一切大苦水则不现。<a id="a-76"></a>如说：</p>
  <p id="a77"></p>
  <p id="a78">“从天下生地狱时，<a id="a-79"></a>忆本天上欢乐事，<a id="a-7A"></a>宫观婇女满目前，<a id="a-7B"></a>园苑浴池以娱志。</p>
  <p id="a7C">又见狱火来烧身，<a id="a-7D"></a>似如大火焚竹林，<a id="a-7E"></a>是时虽见天上乐，<a id="a-7F"></a>徒自感结无所益！<a id="a-7G"></a>”</p>
  <p id="a7H"></p>
  <p id="a7I">是苦想摄，<a id="a-7J"></a>缘如无常想。<a id="a-7K"></a>如是等种种分别苦，<a id="a-7L"></a>名为苦想。</p>
  <p id="a7M">无我想者，<a id="a-7N"></a>苦则是无我。<a id="a-7O"></a>所以者何？<a id="a-7P"></a>五受众中尽皆是苦，<a id="a-7Q"></a>苦想无有自在。<a id="a-7R"></a>若无自在，<a id="a-7S"></a>是则无我；<a id="a-7T"></a>若有我自在者，<a id="a-7U"></a>不应令身有苦。<a id="a-7V"></a>如所说：</p>
  <p id="a7W"></p>
  <p id="a7X">“诸有无智人，<a id="a-7Y"></a>身心计是我，<a id="a-7Z"></a>渐近坚著故，<a id="a-7a"></a>不知无常法。</p>
  <p id="a7b">是身无作者，<a id="a-7c"></a>亦无有受者；<a id="a-7d"></a>是身为无主，<a id="a-7e"></a>而作种种事。</p>
  <p id="a7f">六情尘因缘，<a id="a-7g"></a>六种识得生，<a id="a-7h"></a>从三事和合，<a id="a-7i"></a>因缘触法生；</p>
  <p id="a7j">从触法因缘，<a id="a-7k"></a>受念业法生。<a id="a-7l"></a>如珠日草薪，<a id="a-7m"></a>和合故火生；</p>
  <p id="a7n">情尘识和合，<a id="a-7o"></a>所作事业成；<a id="a-7p"></a>相续相似有，<a id="a-7q"></a>如种有芽茎！<a id="a-7r"></a>”</p>
  <p id="a7s"></p>
  <p id="a7t">复次，<a id="a-7u"></a>我相不可得故无我。<a id="a-7v"></a>一切法有相故则知有：<a id="a-7w"></a>如见烟觉热，<a id="a-7x"></a>故知有火；<a id="a-7y"></a>于五尘中各各别异，<a id="a-7z"></a>故知有情；<a id="a-80"></a>种种思惟筹量诸法故，<a id="a-81"></a>知有心心数法。<a id="a-82"></a>此我无相故，<a id="a-83"></a>知无我。</p>
  <p id="a84">问曰：<a id="a-85"></a>有出入气，<a id="a-86"></a>则是我相；<a id="a-87"></a>视眴、<a id="a-88"></a>寿命心、<a id="a-89"></a>苦乐、<a id="a-8A"></a>爱憎、<a id="a-8B"></a>精勤等，<a id="a-8C"></a>是我相。<a id="a-8D"></a>若无我，<a id="a-8E"></a>谁有是出入息、<a id="a-8F"></a>视眴、<a id="a-8G"></a>寿命心、<a id="a-8H"></a>苦乐、<a id="a-8I"></a>爱憎、<a id="a-8J"></a>精勤等？<a id="a-8K"></a>当知有我，<a id="a-8L"></a>在内动发故。<a id="a-8M"></a>寿命心亦是我法，<a id="a-8N"></a>若无我，<a id="a-8O"></a>如牛无御，<a id="a-8P"></a>有我故能制心入法，<a id="a-8Q"></a>不为放逸！<a id="a-8R"></a>若无我者，<a id="a-8S"></a>谁制御心？<a id="a-8T"></a>受苦乐者是我，<a id="a-8U"></a>若无我者，<a id="a-8V"></a>为如树木，<a id="a-8W"></a>则不应别苦乐！<a id="a-8X"></a>爱憎、<a id="a-8Y"></a>精勤亦如是。<a id="a-8Z"></a>我虽微细，<a id="a-8a"></a>不可以五情知，<a id="a-8b"></a>因是相故，<a id="a-8c"></a>可知为有。</p>
  <p id="a8d">答曰：<a id="a-8e"></a>是诸相皆是识相。<a id="a-8f"></a>有识，<a id="a-8g"></a>则有入出息、<a id="a-8h"></a>视眴、<a id="a-8i"></a>寿命等；<a id="a-8j"></a>若识离身则无。<a id="a-8k"></a>汝等我常遍故，<a id="a-8l"></a>死人亦应有视眴、<a id="a-8m"></a>入出息、<a id="a-8n"></a>寿命等！</p>
  <p id="a8o">复次，<a id="a-8p"></a>出入息等是色法，<a id="a-8q"></a>随心风力故动发，<a id="a-8r"></a>此是识相，<a id="a-8s"></a>非我相。<a id="a-8t"></a>寿命是心不相应行，<a id="a-8u"></a>亦是识相。</p>
  <p id="a8v">问曰：<a id="a-8w"></a>若入无心定中，<a id="a-8x"></a>或睡无梦时，<a id="a-8y"></a>息亦出入，<a id="a-8z"></a>有寿命，<a id="a-90"></a>何以故言皆是识相？</p>
  <p id="a91">答曰：<a id="a-92"></a>无心定等，<a id="a-93"></a>识虽暂无，<a id="a-94"></a>不久必还生，<a id="a-95"></a>识不舍身故；<a id="a-96"></a>有识时多，<a id="a-97"></a>无识时少，<a id="a-98"></a>是故名识相。<a id="a-99"></a>如人出行，<a id="a-9A"></a>不得言其家无主。<a id="a-9B"></a>苦乐、<a id="a-9C"></a>憎爱、<a id="a-9D"></a>精勤等，<a id="a-9E"></a>是心相应，<a id="a-9F"></a>共缘，<a id="a-9G"></a>随心行；<a id="a-9H"></a>心有故便有，<a id="a-9I"></a>心无故便无。<a id="a-9J"></a>以是故，<a id="a-9K"></a>是识相非我相。</p>
  <p id="a9L">复次，<a id="a-9M"></a>若有我者，<a id="a-9N"></a>我有二种，<a id="a-9O"></a>若常、<a id="a-9P"></a>若无常。<a id="a-9Q"></a>如说：</p>
  <p id="a9R"></p>
  <p id="a9S">“若我是常，<a id="a-9T"></a>则无后身；<a id="a-9U"></a>常不生故，<a id="a-9V"></a>亦无解脱！</p>
  <p id="a9W">亦无忘无作，<a id="a-9X"></a>以是故当知：<a id="a-9Y"></a>无作罪福者，<a id="a-9Z"></a>亦无有受者；</p>
  <p id="a9a">舍我及我所，<a id="a-9b"></a>然后得涅槃。<a id="a-9c"></a>若实有我者，<a id="a-9d"></a>不应舍我心！</p>
  <p id="a9e">若我无常者，<a id="a-9f"></a>则应随身灭；<a id="a-9g"></a>如大岸堕水，<a id="a-9h"></a>亦无有罪福。<a id="a-9i"></a>”</p>
  <p id="a9j"></p>
  <p id="a9k">如是，<a id="a-9l"></a>我及知者、<a id="a-9m"></a>不知者，<a id="a-9n"></a>作者、<a id="a-9o"></a>不作者，<a id="a-9p"></a>如檀波罗蜜中说。<a id="a-9q"></a>不得是我相故，<a id="a-9r"></a>知一切法中无我；<a id="a-9s"></a>若知一切法中无我，<a id="a-9t"></a>则不应生我心。<a id="a-9u"></a>若无我，<a id="a-9v"></a>亦无我所心，<a id="a-9w"></a>我、<a id="a-9x"></a>我所离故，<a id="a-9y"></a>则无有缚；<a id="a-9z"></a>若无缚，<a id="a-A0"></a>则是涅槃。<a id="a-A1"></a>是故行者应行无我想！</p>
  <p id="aA2">问曰：<a id="a-A3"></a>是无常、<a id="a-A4"></a>苦、<a id="a-A5"></a>无我，<a id="a-A6"></a>为一事？<a id="a-A7"></a>为三事？<a id="a-A8"></a>若是一事，<a id="a-A9"></a>不应说三；<a id="a-AA"></a>若三事，<a id="a-AB"></a>佛何以故说无常即是苦，<a id="a-AC"></a>苦即是无我？</p>
  <p id="aAD">答曰：<a id="a-AE"></a>是一事，<a id="a-AF"></a>所谓受有漏法。<a id="a-AG"></a>观门分别故，<a id="a-AH"></a>有三种异：<a id="a-AI"></a>无常行相应，<a id="a-AJ"></a>是无常想；<a id="a-AK"></a>苦行相应，<a id="a-AL"></a>是苦想；<a id="a-AM"></a>无我行相应，<a id="a-AN"></a>是无我想。<a id="a-AO"></a>无常不令入三界，<a id="a-AP"></a>苦令知三界罪过，<a id="a-AQ"></a>无我则舍世间。</p>
  <p id="aAR">复次，<a id="a-AS"></a>无常生厌心，<a id="a-AT"></a>苦生畏怖，<a id="a-AU"></a>无我拔出令解脱。<a id="a-AV"></a>无常者，<a id="a-AW"></a>佛说五受众是无常；<a id="a-AX"></a>苦者，<a id="a-AY"></a>佛说无常则是苦；<a id="a-AZ"></a>无我者，<a id="a-Aa"></a>佛说苦即是无我。<a id="a-Ab"></a>无常者，<a id="a-Ac"></a>佛示五受众尽灭相；<a id="a-Ad"></a>苦者，<a id="a-Ae"></a>佛示如箭入心；<a id="a-Af"></a>无我者，<a id="a-Ag"></a>佛示舍离相。<a id="a-Ah"></a>无常者示断爱，<a id="a-Ai"></a>苦者示断我习慢，<a id="a-Aj"></a>无我者示断邪见。<a id="a-Ak"></a>无常者遮常见，<a id="a-Al"></a>苦者遮今世涅槃乐见，<a id="a-Am"></a>无我者遮著处。<a id="a-An"></a>无常者，<a id="a-Ao"></a>世间所可著常法是；<a id="a-Ap"></a>苦者，<a id="a-Aq"></a>世间计乐处是；<a id="a-Ar"></a>无我者，<a id="a-As"></a>世间所可计我牢固者是。<a id="a-At"></a>是为三想分别相。<a id="a-Au"></a>无我想缘摄种种，<a id="a-Av"></a>如苦想中说。</p>
  <p id="aAw">食厌想者，<a id="a-Ax"></a>观是食从不净因缘生。<a id="a-Ay"></a>如肉从精血水道生，<a id="a-Az"></a>是为脓虫住处；<a id="a-B0"></a>如酥乳酪，<a id="a-B1"></a>血变所成，<a id="a-B2"></a>与烂脓无异，<a id="a-B3"></a>厨人汗垢，<a id="a-B4"></a>种种不净。<a id="a-B5"></a>若著口中，<a id="a-B6"></a>脑有烂涎二道流下，<a id="a-B7"></a>与唾和合，<a id="a-B8"></a>然后成味，<a id="a-B9"></a>其状如吐，<a id="a-BA"></a>从腹门入；<a id="a-BB"></a>地持、<a id="a-BC"></a>水烂，<a id="a-BD"></a>风动、<a id="a-BE"></a>火煮，<a id="a-BF"></a>如釜熟糜！<a id="a-BG"></a>滓浊下沉，<a id="a-BH"></a>清者在上。<a id="a-BI"></a>譬如酿酒，<a id="a-BJ"></a>滓浊为屎，<a id="a-BK"></a>清者为尿。<a id="a-BL"></a>腰有三孔，<a id="a-BM"></a>风吹腻汁，<a id="a-BN"></a>散入百脉，<a id="a-BO"></a>与先血和合，<a id="a-BP"></a>凝变为肉。<a id="a-BQ"></a>从新肉生脂、<a id="a-BR"></a>骨、<a id="a-BS"></a>髓，<a id="a-BT"></a>从是中生身根；<a id="a-BU"></a>从新旧肉合生五情根，<a id="a-BV"></a>从此五根生五识；<a id="a-BW"></a>五识次第生意识，<a id="a-BX"></a>分别取相，<a id="a-BY"></a>筹量好丑；<a id="a-BZ"></a>然后生我、<a id="a-Ba"></a>我所心等诸烦恼，<a id="a-Bb"></a>及诸罪业。<a id="a-Bc"></a>观食如是本末因缘，<a id="a-Bd"></a>种种不净。<a id="a-Be"></a>知内四大与外四大无异，<a id="a-Bf"></a>但以我见故，<a id="a-Bg"></a>强为我有。</p>
  <p id="aBh">复次，<a id="a-Bi"></a>思惟此食，<a id="a-Bj"></a>垦植耘除，<a id="a-Bk"></a>收获蹂治，<a id="a-Bl"></a>舂磨淘汰，<a id="a-Bm"></a>炊煮乃成，<a id="a-Bn"></a>用功甚重。<a id="a-Bo"></a>计一钵之饭，<a id="a-Bp"></a>作夫流汗集合，<a id="a-Bq"></a>量之食少汗多。<a id="a-Br"></a>此食作之功重，<a id="a-Bs"></a>辛苦如是，<a id="a-Bt"></a>入口食之，<a id="a-Bu"></a>即成不净，<a id="a-Bv"></a>无所一值，<a id="a-Bw"></a>宿昔之间，<a id="a-Bx"></a>变为屎尿；<a id="a-By"></a>本是美味，<a id="a-Bz"></a>人之所嗜，<a id="a-C0"></a>变成不净，<a id="a-C1"></a>恶不欲见。<a id="a-C2"></a>行者自思：<a id="a-C3"></a>“如此弊食，<a id="a-C4"></a>我若贪著，<a id="a-C5"></a>当堕地狱，<a id="a-C6"></a>啖烧铁丸；<a id="a-C7"></a>从地狱出，<a id="a-C8"></a>当作畜生牛、<a id="a-C9"></a>羊、<a id="a-CA"></a>骆驼，<a id="a-CB"></a>偿其宿债，<a id="a-CC"></a>或作猪狗，<a id="a-CD"></a>常啖粪除。<a id="a-CE"></a>”如是观食，<a id="a-CF"></a>则生厌想；<a id="a-CG"></a>因食厌故，<a id="a-CH"></a>于五欲皆厌。<a id="a-CI"></a>譬如一婆罗门修净洁法，<a id="a-CJ"></a>有事缘故到不净国，<a id="a-CK"></a>自思：<a id="a-CL"></a>“我当云何得免此不净？<a id="a-CM"></a>唯当干食，<a id="a-CN"></a>可得清净。<a id="a-CO"></a>”见一老母卖白髓饼，<a id="a-CP"></a>而语之言：<a id="a-CQ"></a>“我有因缘住此百日，<a id="a-CR"></a>常作此饼送来，<a id="a-CS"></a>当多与价！<a id="a-CT"></a>”老母日日作饼送之，<a id="a-CU"></a>婆罗门贪著，<a id="a-CV"></a>饱食欢喜。<a id="a-CW"></a>老母作饼，<a id="a-CX"></a>初时白净，<a id="a-CY"></a>后转无色、<a id="a-CZ"></a>无味。<a id="a-Ca"></a>即问老母：<a id="a-Cb"></a>“何缘尔耶？<a id="a-Cc"></a>”母言：<a id="a-Cd"></a>“痈疮差故。<a id="a-Ce"></a>”婆罗门问：<a id="a-Cf"></a>“此言何谓？<a id="a-Cg"></a>”母言：<a id="a-Ch"></a>“我大家夫人隐处生痈，<a id="a-Ci"></a>以面、<a id="a-Cj"></a>酥、<a id="a-Ck"></a>甘草拊之，<a id="a-Cl"></a>痈熟脓出，<a id="a-Cm"></a>和合酥饼，<a id="a-Cn"></a>日日如是，<a id="a-Co"></a>以此作饼与汝，<a id="a-Cp"></a>是以饼好。<a id="a-Cq"></a>今夫人痈差，<a id="a-Cr"></a>我当何处更得？<a id="a-Cs"></a>”婆罗门闻之，<a id="a-Ct"></a>两拳打头，<a id="a-Cu"></a>捶胸干呕：<a id="a-Cv"></a>“我当云何破此净法？<a id="a-Cw"></a>我为了矣！<a id="a-Cx"></a>”弃舍缘事，<a id="a-Cy"></a>驰还本国。<a id="a-Cz"></a>行者亦如是，<a id="a-D0"></a>著是饮食，<a id="a-D1"></a>欢喜乐啖，<a id="a-D2"></a>见其好色细滑，<a id="a-D3"></a>香美可口，<a id="a-D4"></a>不观不净；<a id="a-D5"></a>后受苦报，<a id="a-D6"></a>悔将何及！<a id="a-D7"></a>若能观食本末如是，<a id="a-D8"></a>生恶厌心，<a id="a-D9"></a>因离食欲，<a id="a-DA"></a>四欲皆舍，<a id="a-DB"></a>于欲界中乐悉皆舍离；<a id="a-DC"></a>断此五欲，<a id="a-DD"></a>于五下分结亦断。<a id="a-DE"></a>如是等种种因缘恶罪，<a id="a-DF"></a>不复乐著，<a id="a-DG"></a>是名食厌想。</p>
  <p id="aDH">问曰：<a id="a-DI"></a>无常、<a id="a-DJ"></a>苦、<a id="a-DK"></a>无我想，<a id="a-DL"></a>与无漏智慧相应；<a id="a-DM"></a>食厌等四想，<a id="a-DN"></a>与有漏智慧相应，<a id="a-DO"></a>次第法应在前，<a id="a-DP"></a>今何以后说？</p>
  <p id="aDQ">答曰：<a id="a-DR"></a>佛法有二种道：<a id="a-DS"></a>见道、<a id="a-DT"></a>修道。<a id="a-DU"></a>见道中用是三想，<a id="a-DV"></a>破诸邪见等，<a id="a-DW"></a>得圣果，<a id="a-DX"></a>犹未离欲；<a id="a-DY"></a>为离欲故，<a id="a-DZ"></a>三想次第说是食厌等四想，<a id="a-Da"></a>得离淫欲等诸烦恼。<a id="a-Db"></a>初三想示见谛道，<a id="a-Dc"></a>中四想为示学修道，<a id="a-Dd"></a>后三想示无学道。<a id="a-De"></a>初习身念处中，<a id="a-Df"></a>虽有食厌想，<a id="a-Dg"></a>功用少故佛不说。<a id="a-Dh"></a>今为须陀洹，<a id="a-Di"></a>斯陀含度欲故，<a id="a-Dj"></a>无我想次第说食厌等四想。</p>
  <p id="aDk">一切世间不可乐想者，<a id="a-Dl"></a>若念世间色欲滋味，<a id="a-Dm"></a>车乘、<a id="a-Dn"></a>服饰、<a id="a-Do"></a>庐观、<a id="a-Dp"></a>园宅，<a id="a-Dq"></a>种种乐事，<a id="a-Dr"></a>则生乐想；<a id="a-Ds"></a>若念世间众恶罪事，<a id="a-Dt"></a>则心生厌想。<a id="a-Du"></a>何等恶事？<a id="a-Dv"></a>恶事有二种：<a id="a-Dw"></a>一者、<a id="a-Dx"></a>众生，<a id="a-Dy"></a>二者、<a id="a-Dz"></a>土地。</p>
  <p id="aE0">众生有八苦之患：<a id="a-E1"></a>生、<a id="a-E2"></a>老、<a id="a-E3"></a>病、<a id="a-E4"></a>死、<a id="a-E5"></a>恩爱别离、<a id="a-E6"></a>怨憎同处、<a id="a-E7"></a>所求不得，<a id="a-E8"></a>略而言之，<a id="a-E9"></a>五受众苦。<a id="a-EA"></a>众生之罪，<a id="a-EB"></a>淫欲多故，<a id="a-EC"></a>不别好丑，<a id="a-ED"></a>不随父母师长教诲，<a id="a-EE"></a>无有惭愧，<a id="a-EF"></a>与禽兽无异。<a id="a-EG"></a>瞋恚多故，<a id="a-EH"></a>不别轻重，<a id="a-EI"></a>瞋毒狂发，<a id="a-EJ"></a>乃至不受佛语，<a id="a-EK"></a>不欲闻法，<a id="a-EL"></a>不畏恶道，<a id="a-EM"></a>杖楚横加，<a id="a-EN"></a>不知他苦，<a id="a-EO"></a>入大闇中，<a id="a-EP"></a>都无所见。<a id="a-EQ"></a>愚痴多故，<a id="a-ER"></a>所求不以道，<a id="a-ES"></a>不识事缘，<a id="a-ET"></a>如[馨－香/牛]角求乳；<a id="a-EU"></a>无明覆故，<a id="a-EV"></a>虽蒙日照，<a id="a-EW"></a>永无所见。<a id="a-EX"></a>悭贪多故，<a id="a-EY"></a>其舍如冢，<a id="a-EZ"></a>人不向之。<a id="a-Ea"></a>憍慢多故，<a id="a-Eb"></a>不敬贤圣，<a id="a-Ec"></a>不孝父母，<a id="a-Ed"></a>憍逸自坏，<a id="a-Ee"></a>永无所直。<a id="a-Ef"></a>邪见多故，<a id="a-Eg"></a>不信今世、<a id="a-Eh"></a>后世，<a id="a-Ei"></a>不信罪福，<a id="a-Ej"></a>不可共处。<a id="a-Ek"></a>如是等诸烦恼多故，<a id="a-El"></a>弊败为无所直。<a id="a-Em"></a>恶业多故，<a id="a-En"></a>造无间罪：<a id="a-Eo"></a>或杀父母，<a id="a-Ep"></a>或伤害贤圣；<a id="a-Eq"></a>或要时荣贵，<a id="a-Er"></a>谗贼忠贞，<a id="a-Es"></a>残害亲戚。</p>
  <p id="aEt">复次，<a id="a-Eu"></a>世间众生，<a id="a-Ev"></a>善好者少，<a id="a-Ew"></a>弊恶者多。<a id="a-Ex"></a>或时虽有善行，<a id="a-Ey"></a>贫贱鄙陋；<a id="a-Ez"></a>或虽富贵端正，<a id="a-F0"></a>而所行不善；<a id="a-F1"></a>或虽好布施，<a id="a-F2"></a>而贫乏无财；<a id="a-F3"></a>或虽富有财宝，<a id="a-F4"></a>而悭惜贪著，<a id="a-F5"></a>不肯布施；<a id="a-F6"></a>或见人有所思，<a id="a-F7"></a>默无所说，<a id="a-F8"></a>便谓憍高自畜，<a id="a-F9"></a>不下接物；<a id="a-FA"></a>或见好下接物，<a id="a-FB"></a>恩惠普润，<a id="a-FC"></a>便谓欺诳谄饰；<a id="a-FD"></a>或见能语善论，<a id="a-FE"></a>便谓恃是小智以为憍慢；<a id="a-FF"></a>或见质直好人，<a id="a-FG"></a>便共欺诳调投，<a id="a-FH"></a>引挽凌易；<a id="a-FI"></a>或见善心柔软，<a id="a-FJ"></a>便共轻凌蹋蹴，<a id="a-FK"></a>不以理遇；<a id="a-FL"></a>若见持戒清净者，<a id="a-FM"></a>便谓所行矫异，<a id="a-FN"></a>轻贱不数。<a id="a-FO"></a>如是等众生弊恶，<a id="a-FP"></a>无一可乐。</p>
  <p id="aFQ">土地恶者，<a id="a-FR"></a>一切土地，<a id="a-FS"></a>多衰无吉，<a id="a-FT"></a>寒热饥渴，<a id="a-FU"></a>疾病恶疫，<a id="a-FV"></a>毒气侵害，<a id="a-FW"></a>老病死畏，<a id="a-FX"></a>无处不有。<a id="a-FY"></a>身所去处，<a id="a-FZ"></a>众苦随之，<a id="a-Fa"></a>无处得免！<a id="a-Fb"></a>虽有好国，<a id="a-Fc"></a>丰乐安隐，<a id="a-Fd"></a>多为诸烦恼所恼，<a id="a-Fe"></a>则不名乐土。<a id="a-Ff"></a>一切皆有二种苦：<a id="a-Fg"></a>身苦、<a id="a-Fh"></a>心苦，<a id="a-Fi"></a>无国不有。<a id="a-Fj"></a>如说：</p>
  <p id="aFk"></p>
  <p id="aFl">“有国土多寒，<a id="a-Fm"></a>或有国多热，<a id="a-Fn"></a>有国无救护，<a id="a-Fo"></a>或有国多恶，</p>
  <p id="aFp">有国常饥饿，<a id="a-Fq"></a>或有国多病，<a id="a-Fr"></a>有国不修福，<a id="a-Fs"></a>如是无乐处。<a id="a-Ft"></a>”</p>
  <p id="aFu"></p>
  <p id="aFv">众生、<a id="a-Fw"></a>土地有如是恶，<a id="a-Fx"></a>思惟世间无一可乐。<a id="a-Fy"></a>欲界恶事如是，<a id="a-Fz"></a>上二界死时、<a id="a-G0"></a>退时，<a id="a-G1"></a>大生懊恼，<a id="a-G2"></a>甚于下界。<a id="a-G3"></a>譬如极高处堕，<a id="a-G4"></a>摧碎烂坏！</p>
  <p id="aG5">问曰：<a id="a-G6"></a>无常想、<a id="a-G7"></a>苦想、<a id="a-G8"></a>无我想，<a id="a-G9"></a>一切世间不可乐想，<a id="a-GA"></a>有何等异而别说？</p>
  <p id="aGB">答曰：<a id="a-GC"></a>有二种观：<a id="a-GD"></a>总观、<a id="a-GE"></a>别观。<a id="a-GF"></a>前为总观，<a id="a-GG"></a>此中别观。<a id="a-GH"></a>复有二种观：<a id="a-GI"></a>法观、<a id="a-GJ"></a>众生观。<a id="a-GK"></a>前为呵一切法观，<a id="a-GL"></a>此中观众生罪恶不同。</p>
  <p id="aGM">复次，<a id="a-GN"></a>前者无漏道，<a id="a-GO"></a>此中有漏道。<a id="a-GP"></a>前见谛道，<a id="a-GQ"></a>今思惟道。<a id="a-GR"></a>如是等种种差别，<a id="a-GS"></a>一切地中摄，<a id="a-GT"></a>缘三界法，<a id="a-GU"></a>是名一切世间不可乐想。</p>
  <p id="aGV">死想者，<a id="a-GW"></a>如死念中说。</p>
  <p id="aGX">不净想者，<a id="a-GY"></a>如身念处中说。</p>
  <p id="aGZ">断想、<a id="a-Ga"></a>离想、<a id="a-Gb"></a>尽想者，<a id="a-Gc"></a>缘涅槃相。<a id="a-Gd"></a>断诸结使故，<a id="a-Ge"></a>名断想；<a id="a-Gf"></a>离结使故，<a id="a-Gg"></a>名离想；<a id="a-Gh"></a>尽诸结使故，<a id="a-Gi"></a>名尽想。</p>
  <p id="aGj">问曰：<a id="a-Gk"></a>若尔者，<a id="a-Gl"></a>一想便足，<a id="a-Gm"></a>何以说三？</p>
  <p id="aGn">答：<a id="a-Go"></a>如前一法三种说，<a id="a-Gp"></a>无常即是苦，<a id="a-Gq"></a>苦即是无我；<a id="a-Gr"></a>此亦如是，<a id="a-Gs"></a>一切世间罪恶深重故三种呵。<a id="a-Gt"></a>如伐大树，<a id="a-Gu"></a>不可以一下断。<a id="a-Gv"></a>涅槃微妙法，<a id="a-Gw"></a>昔所未得，<a id="a-Gx"></a>是故种种赞，<a id="a-Gy"></a>名为断想、<a id="a-Gz"></a>离想、<a id="a-H0"></a>尽想。</p>
  <p id="aH1">复次，<a id="a-H2"></a>断三毒故名为断，<a id="a-H3"></a>离爱故名为离，<a id="a-H4"></a>灭一切苦故，<a id="a-H5"></a>更不生故名为尽。</p>
  <p id="aH6">复次，<a id="a-H7"></a>行者于暖法、<a id="a-H8"></a>顶法、<a id="a-H9"></a>忍法、<a id="a-HA"></a>世间第一法，<a id="a-HB"></a>正智慧观，<a id="a-HC"></a>远诸烦恼，<a id="a-HD"></a>是名离想；<a id="a-HE"></a>得无漏道，<a id="a-HF"></a>断诸结使，<a id="a-HG"></a>是名断想；<a id="a-HH"></a>入涅槃时，<a id="a-HI"></a>灭五受众不复相续，<a id="a-HJ"></a>是名尽想。<a id="a-HK"></a>断想，<a id="a-HL"></a>有余涅槃；<a id="a-HM"></a>尽想，<a id="a-HN"></a>无余涅槃；<a id="a-HO"></a>离想，<a id="a-HP"></a>涅槃方便门。<a id="a-HQ"></a>是三想，<a id="a-HR"></a>有漏、<a id="a-HS"></a>无漏故，<a id="a-HT"></a>一切地中摄。</p>
  <p data-pb></p>
  <h2 id="aHU">释初品中十一智</h2>
  <p id="aHV">【经】“十一智：<a id="a-HW"></a>法智、<a id="a-HX"></a>比智、<a id="a-HY"></a>他心智、<a id="a-HZ"></a>世智、<a id="a-Ha"></a>苦智、<a id="a-Hb"></a>集智、<a id="a-Hc"></a>灭智、<a id="a-Hd"></a>道智、<a id="a-He"></a>尽智、<a id="a-Hf"></a>无生智、<a id="a-Hg"></a>如实智。<a id="a-Hh"></a>”</p>
  <p id="aHi">【论】法智者，<a id="a-Hj"></a>欲界系法中无漏智，<a id="a-Hk"></a>欲界系因中无漏智，<a id="a-Hl"></a>欲界系法灭中无漏智；<a id="a-Hm"></a>为断欲界系法道中无漏智，<a id="a-Hn"></a>及法智品中无漏智。<a id="a-Ho"></a>比智者，<a id="a-Hp"></a>于色、<a id="a-Hq"></a>无色界中无漏智亦如是。<a id="a-Hr"></a>他心智者，<a id="a-Hs"></a>知欲界、<a id="a-Ht"></a>色界系见在他心心数法，<a id="a-Hu"></a>及无漏心心数法少分。<a id="a-Hv"></a>世智者，<a id="a-Hw"></a>诸有漏智慧。<a id="a-Hx"></a>苦智者，<a id="a-Hy"></a>五受众无常、<a id="a-Hz"></a>苦、<a id="a-I0"></a>空、<a id="a-I1"></a>无我，<a id="a-I2"></a>观时得无漏智。<a id="a-I3"></a>集智者，<a id="a-I4"></a>有漏法因：<a id="a-I5"></a>因、<a id="a-I6"></a>集、<a id="a-I7"></a>生、<a id="a-I8"></a>缘，<a id="a-I9"></a>观时无漏智。<a id="a-IA"></a>灭智者，<a id="a-IB"></a>灭、<a id="a-IC"></a>止、<a id="a-ID"></a>妙、<a id="a-IE"></a>出，<a id="a-IF"></a>观时无漏智。<a id="a-IG"></a>道智者，<a id="a-IH"></a>道、<a id="a-II"></a>正、<a id="a-IJ"></a>行、<a id="a-IK"></a>达，<a id="a-IL"></a>观时无漏智。<a id="a-IM"></a>尽智者，<a id="a-IN"></a>我见苦已，<a id="a-IO"></a>断集已，<a id="a-IP"></a>尽证已，<a id="a-IQ"></a>修道已；<a id="a-IR"></a>如是念时，<a id="a-IS"></a>无漏智慧见明觉。<a id="a-IT"></a>无生智者，<a id="a-IU"></a>我见苦已不复更见，<a id="a-IV"></a>断集已不复更断，<a id="a-IW"></a>尽证已不复更证，<a id="a-IX"></a>修道已不复更修；<a id="a-IY"></a>如是念时，<a id="a-IZ"></a>无漏智慧见明觉。<a id="a-Ia"></a>如实智者，<a id="a-Ib"></a>一切法总相、<a id="a-Ic"></a>别相，<a id="a-Id"></a>如实正知，<a id="a-Ie"></a>无有挂碍。</p>
  <p id="aIf">是法智缘欲界系法，<a id="a-Ig"></a>及欲界系法因，<a id="a-Ih"></a>欲界系法灭，<a id="a-Ii"></a>为断欲界系法道。<a id="a-Ij"></a>比智亦如是。<a id="a-Ik"></a>世智，<a id="a-Il"></a>缘一切法。<a id="a-Im"></a>他心智，<a id="a-In"></a>缘他心有漏、<a id="a-Io"></a>无漏心心数法。<a id="a-Ip"></a>苦智、<a id="a-Iq"></a>集智，<a id="a-Ir"></a>缘五受众；<a id="a-Is"></a>灭智，<a id="a-It"></a>缘智缘尽；<a id="a-Iu"></a>道智，<a id="a-Iv"></a>缘无漏五众。<a id="a-Iw"></a>尽智、<a id="a-Ix"></a>无生智，<a id="a-Iy"></a>俱缘四谛。</p>
  <p id="aIz">十智者，<a id="a-J0"></a>一有漏，<a id="a-J1"></a>八无漏，<a id="a-J2"></a>一当分别：<a id="a-J3"></a>他心智，<a id="a-J4"></a>缘有漏心是有漏，<a id="a-J5"></a>缘无漏心是无漏。<a id="a-J6"></a>法智，<a id="a-J7"></a>摄法智及他心智、<a id="a-J8"></a>苦智、<a id="a-J9"></a>集智、<a id="a-JA"></a>灭智、<a id="a-JB"></a>道智、<a id="a-JC"></a>尽智、<a id="a-JD"></a>无生智少分。<a id="a-JE"></a>比智亦如是。<a id="a-JF"></a>世智，<a id="a-JG"></a>摄世智及他心智少分。<a id="a-JH"></a>他心智，<a id="a-JI"></a>摄他心智及法智、<a id="a-JJ"></a>比智、<a id="a-JK"></a>世智、<a id="a-JL"></a>道智、<a id="a-JM"></a>尽智、<a id="a-JN"></a>无生智少分。<a id="a-JO"></a>苦智，<a id="a-JP"></a>摄苦智及法智、<a id="a-JQ"></a>比智、<a id="a-JR"></a>尽智、<a id="a-JS"></a>无生智少分。<a id="a-JT"></a>集智、<a id="a-JU"></a>灭智，<a id="a-JV"></a>亦如是。<a id="a-JW"></a>道智，<a id="a-JX"></a>摄道智及法智、<a id="a-JY"></a>比智、<a id="a-JZ"></a>他心智、<a id="a-Ja"></a>尽智、<a id="a-Jb"></a>无生智少分。<a id="a-Jc"></a>尽智，<a id="a-Jd"></a>摄尽智及法智、<a id="a-Je"></a>比智、<a id="a-Jf"></a>他心智、<a id="a-Jg"></a>苦智、<a id="a-Jh"></a>集智、<a id="a-Ji"></a>灭智、<a id="a-Jj"></a>道智少分。<a id="a-Jk"></a>无生智，<a id="a-Jl"></a>亦如是。<a id="a-Jm"></a>九智，<a id="a-Jn"></a>八根相应，<a id="a-Jo"></a>除慧根、<a id="a-Jp"></a>忧根、<a id="a-Jq"></a>苦根；<a id="a-Jr"></a>世智，<a id="a-Js"></a>十根相应，<a id="a-Jt"></a>除慧根。<a id="a-Ju"></a>法智、<a id="a-Jv"></a>比智、<a id="a-Jw"></a>苦智，<a id="a-Jx"></a>空三昧相应；<a id="a-Jy"></a>法智、<a id="a-Jz"></a>比智、<a id="a-K0"></a>灭智、<a id="a-K1"></a>尽智、<a id="a-K2"></a>无生智，<a id="a-K3"></a>无相三昧相应；<a id="a-K4"></a>法智、<a id="a-K5"></a>比智、<a id="a-K6"></a>他心智、<a id="a-K7"></a>苦智、<a id="a-K8"></a>集智、<a id="a-K9"></a>道智、<a id="a-KA"></a>尽智、<a id="a-KB"></a>无生智，<a id="a-KC"></a>无作三昧相应。<a id="a-KD"></a>法智、<a id="a-KE"></a>比智、<a id="a-KF"></a>世智、<a id="a-KG"></a>苦智、<a id="a-KH"></a>尽智、<a id="a-KI"></a>无生智，<a id="a-KJ"></a>无常想、<a id="a-KK"></a>苦想、<a id="a-KL"></a>无我想相应。<a id="a-KM"></a>世智，<a id="a-KN"></a>中四想相应；<a id="a-KO"></a>法智、<a id="a-KP"></a>比智、<a id="a-KQ"></a>灭智、<a id="a-KR"></a>尽智、<a id="a-KS"></a>无生智，<a id="a-KT"></a>后三想相应。</p>
  <p id="aKU">有人言：<a id="a-KV"></a>“世智或与离想相应。<a id="a-KW"></a>”法智，<a id="a-KX"></a>缘九智，<a id="a-KY"></a>除比智；<a id="a-KZ"></a>比智亦如是。<a id="a-Ka"></a>世智、<a id="a-Kb"></a>他心智、<a id="a-Kc"></a>尽智、<a id="a-Kd"></a>无生智，<a id="a-Ke"></a>缘十智；<a id="a-Kf"></a>苦智、<a id="a-Kg"></a>集智，<a id="a-Kh"></a>缘世智及有漏他心智；<a id="a-Ki"></a>灭智、<a id="a-Kj"></a>无生智、<a id="a-Kk"></a>道智，<a id="a-Kl"></a>缘九智，<a id="a-Km"></a>除世智。</p>
  <p id="aKn">法智、<a id="a-Ko"></a>比智十六相；<a id="a-Kp"></a>他心智四相，<a id="a-Kq"></a>苦、<a id="a-Kr"></a>集、<a id="a-Ks"></a>灭、<a id="a-Kt"></a>道，<a id="a-Ku"></a>各各四相；<a id="a-Kv"></a>尽智、<a id="a-Kw"></a>无生智俱十四相，<a id="a-Kx"></a>除空相、<a id="a-Ky"></a>无我相。<a id="a-Kz"></a>暖法、<a id="a-L0"></a>顶法、<a id="a-L1"></a>忍法中，<a id="a-L2"></a>世智十六相；<a id="a-L3"></a>世间第一法中，<a id="a-L4"></a>世智四想，<a id="a-L5"></a>除无相（相转观相也旧言十六圣相）。<a id="a-L6"></a>初入无漏心，<a id="a-L7"></a>成就一世智；<a id="a-L8"></a>第二心增苦智、<a id="a-L9"></a>法智；<a id="a-LA"></a>第四心增比智；<a id="a-LB"></a>第六心增集智；<a id="a-LC"></a>第十心增灭智；<a id="a-LD"></a>第十四心增道智，<a id="a-LE"></a>若离欲者增他心智；<a id="a-LF"></a>无学道增尽智；<a id="a-LG"></a>得不坏解脱增无生智。<a id="a-LH"></a>初无漏心中不修智；<a id="a-LI"></a>第二心中现在、<a id="a-LJ"></a>未来修二智；<a id="a-LK"></a>第四心中现在修二智，<a id="a-LL"></a>未来修三智；<a id="a-LM"></a>第六心中现在、<a id="a-LN"></a>未来修二智；<a id="a-LO"></a>第八心中现在修二智，<a id="a-LP"></a>未来修三智；<a id="a-LQ"></a>第十心中现在、<a id="a-LR"></a>未来修二智；<a id="a-LS"></a>第十二心中现在修二智，<a id="a-LT"></a>未来修三智；<a id="a-LU"></a>第十四心中现在、<a id="a-LV"></a>未来修二智，<a id="a-LW"></a>第十六心中现在修二智，<a id="a-LX"></a>未来修六智，<a id="a-LY"></a>若离欲修七智。<a id="a-LZ"></a>须陀洹欲离欲界结使，<a id="a-La"></a>十七心中修七智，<a id="a-Lb"></a>除他心智、<a id="a-Lc"></a>尽智、<a id="a-Ld"></a>无生智。<a id="a-Le"></a>第九解脱心中修八智，<a id="a-Lf"></a>除尽智、<a id="a-Lg"></a>无生智。<a id="a-Lh"></a>信解人转作见得，<a id="a-Li"></a>双道中修六智，<a id="a-Lj"></a>除他心智、<a id="a-Lk"></a>世智、<a id="a-Ll"></a>尽智、<a id="a-Lm"></a>无生智。<a id="a-Ln"></a>离七地欲时，<a id="a-Lo"></a>无碍道中修七智，<a id="a-Lp"></a>除他心智、<a id="a-Lq"></a>尽智、<a id="a-Lr"></a>无生智；<a id="a-Ls"></a>解脱道中修八智，<a id="a-Lt"></a>除尽智、<a id="a-Lu"></a>无生智。<a id="a-Lv"></a>离有顶欲时，<a id="a-Lw"></a>无碍道中修六智，<a id="a-Lx"></a>除他心智、<a id="a-Ly"></a>世智、<a id="a-Lz"></a>尽智、<a id="a-M0"></a>无生智；<a id="a-M1"></a>八解脱道中修七智，<a id="a-M2"></a>除世智、<a id="a-M3"></a>尽智、<a id="a-M4"></a>无生智。<a id="a-M5"></a>无学初心第九解脱，<a id="a-M6"></a>不时解脱人修十智，<a id="a-M7"></a>及一切有漏、<a id="a-M8"></a>无漏善根；<a id="a-M9"></a>若时解脱人修九智，<a id="a-MA"></a>及一切有漏、<a id="a-MB"></a>无漏善根。<a id="a-MC"></a>如是等种种，<a id="a-MD"></a>如阿毗昙门广分别。<a id="a-ME"></a>如实智分别相，<a id="a-MF"></a>此般若波罗蜜后品广说。</p>
  <p id="aMG">复次，<a id="a-MH"></a>有人言：<a id="a-MI"></a>“法智者，<a id="a-MJ"></a>知欲界五众无常、<a id="a-MK"></a>苦、<a id="a-ML"></a>空、<a id="a-MM"></a>无我，<a id="a-MN"></a>知诸法因缘和合生，<a id="a-MO"></a>所谓无明因缘诸行，<a id="a-MP"></a>乃至生因缘老死。<a id="a-MQ"></a>”如佛为须尸摩梵志说：<a id="a-MR"></a>“先用法智分别诸法，<a id="a-MS"></a>后用涅槃智。<a id="a-MT"></a>”</p>
  <p id="aMU">比智者，<a id="a-MV"></a>知现在五受众无常、<a id="a-MW"></a>苦、<a id="a-MX"></a>空、<a id="a-MY"></a>无我，<a id="a-MZ"></a>过去、<a id="a-Ma"></a>未来及色、<a id="a-Mb"></a>无色界中五受众无常、<a id="a-Mc"></a>苦、<a id="a-Md"></a>空、<a id="a-Me"></a>无我亦如是。<a id="a-Mf"></a>譬如见现在火热能烧，<a id="a-Mg"></a>以此比知过去、<a id="a-Mh"></a>未来及余国火亦如是。</p>
  <p id="aMi">他心智者，<a id="a-Mj"></a>知他众生心心数法。</p>
  <p id="aMk">问曰：<a id="a-Ml"></a>若知他心心数法，<a id="a-Mm"></a>何以故但名知他心？</p>
  <p id="aMn">答曰：<a id="a-Mo"></a>心是主故，<a id="a-Mp"></a>但名知他心；<a id="a-Mq"></a>若说心，<a id="a-Mr"></a>当知已说心数法。</p>
  <p id="aMs">世智者，<a id="a-Mt"></a>名为假智。<a id="a-Mu"></a>圣人于实法中知，<a id="a-Mv"></a>凡夫人但假名中知，<a id="a-Mw"></a>以是故名假智。<a id="a-Mx"></a>如栋梁椽壁名为屋，<a id="a-My"></a>但知是事，<a id="a-Mz"></a>不知实义，<a id="a-N0"></a>是名世智。</p>
  <p id="aN1">苦智者，<a id="a-N2"></a>用苦慧呵五受众。</p>
  <p id="aN3">问曰：<a id="a-N4"></a>五受众亦无常、<a id="a-N5"></a>亦苦、<a id="a-N6"></a>亦空、<a id="a-N7"></a>亦无我，<a id="a-N8"></a>何以故但说苦智，<a id="a-N9"></a>不说无常、<a id="a-NA"></a>空、<a id="a-NB"></a>无我智？</p>
  <p id="aNC">答曰：<a id="a-ND"></a>为苦谛故说苦智，<a id="a-NE"></a>集谛故说集智，<a id="a-NF"></a>灭谛故说灭智，<a id="a-NG"></a>道谛故说道智。</p>
  <p id="aNH">问曰：<a id="a-NI"></a>五受众有种种恶，<a id="a-NJ"></a>何以但说苦谛，<a id="a-NK"></a>不说无常谛、<a id="a-NL"></a>空、<a id="a-NM"></a>无我谛？</p>
  <p id="aNN">答曰：<a id="a-NO"></a>若说无常、<a id="a-NP"></a>空、<a id="a-NQ"></a>无我谛，<a id="a-NR"></a>亦不坏法相；<a id="a-NS"></a>以众生多著乐畏苦故，<a id="a-NT"></a>佛呵世间一切皆是苦，<a id="a-NU"></a>欲令舍离故。<a id="a-NV"></a>无常、<a id="a-NW"></a>空、<a id="a-NX"></a>无我中，<a id="a-NY"></a>众生不大畏，<a id="a-NZ"></a>故不说。</p>
  <p id="aNa">复次，<a id="a-Nb"></a>佛法中五受众有异名，<a id="a-Nc"></a>名为苦；<a id="a-Nd"></a>以是故，<a id="a-Ne"></a>但说苦是苦智。<a id="a-Nf"></a>或有漏，<a id="a-Ng"></a>或无漏：<a id="a-Nh"></a>若在暖法、<a id="a-Ni"></a>顶法、<a id="a-Nj"></a>忍法、<a id="a-Nk"></a>世间第一法，<a id="a-Nl"></a>是有漏；<a id="a-Nm"></a>若入见谛道，<a id="a-Nn"></a>是无漏。<a id="a-No"></a>何以故？<a id="a-Np"></a>从暖法至世间第一法中，<a id="a-Nq"></a>四种观苦故。<a id="a-Nr"></a>集智、<a id="a-Ns"></a>灭智、<a id="a-Nt"></a>道智亦如是。</p>
  <p id="aNu">复次，<a id="a-Nv"></a>苦智名知苦相实不生；<a id="a-Nw"></a>集智名知一切法离，<a id="a-Nx"></a>无有和合；<a id="a-Ny"></a>灭智名知诸法常寂灭如涅槃；<a id="a-Nz"></a>道智名知一切法常清净、<a id="a-O0"></a>无正无邪。</p>
  <p id="aO1">尽智，<a id="a-O2"></a>名知一切法无所有。</p>
  <p id="aO3">无生智，<a id="a-O4"></a>名知一切生法不实、<a id="a-O5"></a>不定故不生。</p>
  <p id="aO6">如实智者，<a id="a-O7"></a>十种智所不能知，<a id="a-O8"></a>以如实智故能知。<a id="a-O9"></a>十智各各相，<a id="a-OA"></a>各各缘，<a id="a-OB"></a>各各别异，<a id="a-OC"></a>各各有观法；<a id="a-OD"></a>是如实智中无相、<a id="a-OE"></a>无缘、<a id="a-OF"></a>无别，<a id="a-OG"></a>灭诸观法，<a id="a-OH"></a>亦不有观。<a id="a-OI"></a>十智中有法眼、<a id="a-OJ"></a>慧眼；<a id="a-OK"></a>如实智中唯有佛眼。<a id="a-OL"></a>十智，<a id="a-OM"></a>阿罗汉、<a id="a-ON"></a>辟支佛、<a id="a-OO"></a>菩萨共有；<a id="a-OP"></a>如实智，<a id="a-OQ"></a>唯独佛有。<a id="a-OR"></a>所以者何？<a id="a-OS"></a>独佛有不诳法。<a id="a-OT"></a>以是故，<a id="a-OU"></a>知如实智独佛有。</p>
  <p id="aOV">复次，<a id="a-OW"></a>是十智入如实智中，<a id="a-OX"></a>失本名字，<a id="a-OY"></a>唯有一实智。<a id="a-OZ"></a>譬如十方诸流水，<a id="a-Oa"></a>皆入大海，<a id="a-Ob"></a>舍本名字，<a id="a-Oc"></a>但入大海。</p>
  <p id="aOd">如是等种种分别十一智义，<a id="a-Oe"></a>此中略说。</p>
  <p id="aOf">【经】“三三昧：<a id="a-Og"></a>有觉有观三昧，<a id="a-Oh"></a>无觉有观三昧，<a id="a-Oi"></a>无觉无观三昧。<a id="a-Oj"></a>”</p>
  <p id="aOk">【论】一切禅定摄心，<a id="a-Ol"></a>皆名为三摩提，<a id="a-Om"></a>此言正心行处。<a id="a-On"></a>是心从无始世界来，<a id="a-Oo"></a>常曲不端，<a id="a-Op"></a>得是正心行处，<a id="a-Oq"></a>心则端直。<a id="a-Or"></a>譬如蛇行常曲，<a id="a-Os"></a>入竹筒中则直。<a id="a-Ot"></a>是三昧三种：<a id="a-Ou"></a>欲界未到地、<a id="a-Ov"></a>初禅，<a id="a-Ow"></a>与觉观相应故，<a id="a-Ox"></a>名有觉有观；<a id="a-Oy"></a>禅中间但观相应故，<a id="a-Oz"></a>名无觉有观；<a id="a-P0"></a>从第二禅乃至有顶地，<a id="a-P1"></a>非觉观相应故，<a id="a-P2"></a>名无觉无观。</p>
  <p id="aP3">问曰：<a id="a-P4"></a>三昧相应心数法，<a id="a-P5"></a>乃至二十，<a id="a-P6"></a>何以但说觉观？</p>
  <p id="aP7">答曰：<a id="a-P8"></a>是觉观挠乱三昧，<a id="a-P9"></a>以是故说。<a id="a-PA"></a>是二事虽善，<a id="a-PB"></a>而是三昧贼，<a id="a-PC"></a>难可舍离。<a id="a-PD"></a>有人言：<a id="a-PE"></a>“心有觉观者无三昧。<a id="a-PF"></a>”以是故，<a id="a-PG"></a>佛说有觉有观三昧，<a id="a-PH"></a>但不牢固；<a id="a-PI"></a>觉观力小微，<a id="a-PJ"></a>是时可得有三昧。<a id="a-PK"></a>是觉观能生三昧，<a id="a-PL"></a>亦能坏三昧；<a id="a-PM"></a>譬如风能生雨，<a id="a-PN"></a>亦能坏雨。<a id="a-PO"></a>三种善觉观，<a id="a-PP"></a>能生初禅，<a id="a-PQ"></a>得初禅时发大欢喜，<a id="a-PR"></a>觉观故心散还失；<a id="a-PS"></a>以是故，<a id="a-PT"></a>但说觉观。</p>
  <p id="aPU">问曰：<a id="a-PV"></a>觉、<a id="a-PW"></a>观有何差别？</p>
  <p id="aPX">答曰：<a id="a-PY"></a>粗心相名觉，<a id="a-PZ"></a>细心相名观；<a id="a-Pa"></a>初缘中心发相名觉，<a id="a-Pb"></a>后分别筹量好丑名观。<a id="a-Pc"></a>有三种粗觉：<a id="a-Pd"></a>欲觉、<a id="a-Pe"></a>瞋觉、<a id="a-Pf"></a>恼觉。<a id="a-Pg"></a>有三种善觉：<a id="a-Ph"></a>出要觉、<a id="a-Pi"></a>无瞋觉、<a id="a-Pj"></a>无恼觉。<a id="a-Pk"></a>有三种细觉：<a id="a-Pl"></a>亲里觉、<a id="a-Pm"></a>国土觉、<a id="a-Pn"></a>不死觉。<a id="a-Po"></a>六种觉妨三昧，<a id="a-Pp"></a>三种善觉能开三昧门。<a id="a-Pq"></a>若觉观过多，<a id="a-Pr"></a>还失三昧；<a id="a-Ps"></a>如风能使船，<a id="a-Pt"></a>风过则坏船。<a id="a-Pu"></a>如是种种分别觉、<a id="a-Pv"></a>观。</p>
  <p id="aPw">问曰：<a id="a-Px"></a>经说三种法：<a id="a-Py"></a>有觉有观法，<a id="a-Pz"></a>无觉有观法，<a id="a-Q0"></a>无觉无观法；<a id="a-Q1"></a>有觉有观地，<a id="a-Q2"></a>无觉有观地，<a id="a-Q3"></a>无觉无观地。<a id="a-Q4"></a>今何以但说三种三昧？</p>
  <p id="aQ5">答曰：<a id="a-Q6"></a>妙而可用者取。<a id="a-Q7"></a>有觉有观法者，<a id="a-Q8"></a>欲界未到地，<a id="a-Q9"></a>初禅中觉观相应法，<a id="a-QA"></a>若善、<a id="a-QB"></a>若不善、<a id="a-QC"></a>若无记；<a id="a-QD"></a>无觉有观法者，<a id="a-QE"></a>禅中间观相应法，<a id="a-QF"></a>若善、<a id="a-QG"></a>若无记；<a id="a-QH"></a>无觉无观法者，<a id="a-QI"></a>离觉观法，<a id="a-QJ"></a>一切色心不相应行及无为法。<a id="a-QK"></a>有觉有观地者，<a id="a-QL"></a>欲界未到地，<a id="a-QM"></a>梵世；<a id="a-QN"></a>无觉有观地者，<a id="a-QO"></a>禅中间，<a id="a-QP"></a>善修是地作大梵王；<a id="a-QQ"></a>无觉无观地者，<a id="a-QR"></a>一切光音，<a id="a-QS"></a>一切遍净，<a id="a-QT"></a>一切广果，<a id="a-QU"></a>一切无色地。<a id="a-QV"></a>于中上妙者是三昧。<a id="a-QW"></a>何等是三昧？<a id="a-QX"></a>从空等三三昧，<a id="a-QY"></a>乃至金刚，<a id="a-QZ"></a>及阿罗汉、<a id="a-Qa"></a>辟支佛诸三昧；<a id="a-Qb"></a>观十方佛三昧，<a id="a-Qc"></a>乃至首楞严三昧；<a id="a-Qd"></a>从断一切疑三昧，<a id="a-Qe"></a>乃至三昧王等诸佛三昧。<a id="a-Qf"></a>如是等种种分别，<a id="a-Qg"></a>略说三三昧义。</p>
  <p id="aQh">【经】“三根：<a id="a-Qi"></a>未知欲知根，<a id="a-Qj"></a>知根，<a id="a-Qk"></a>知已根。<a id="a-Ql"></a>”</p>
  <p id="aQm">【论】未知欲知根者，<a id="a-Qn"></a>无漏九根和合。<a id="a-Qo"></a>信行、<a id="a-Qp"></a>法行人，<a id="a-Qq"></a>于见谛道中名未知欲知根，<a id="a-Qr"></a>所谓信等五根，<a id="a-Qs"></a>喜、<a id="a-Qt"></a>乐、<a id="a-Qu"></a>舍根，<a id="a-Qv"></a>意根。<a id="a-Qw"></a>信解见得人，<a id="a-Qx"></a>思惟道中，<a id="a-Qy"></a>是九根转名知根。<a id="a-Qz"></a>无学道中，<a id="a-R0"></a>是九根名知已根。</p>
  <p id="aR1">问曰：<a id="a-R2"></a>何以故于二十二根中，<a id="a-R3"></a>但取是三根？</p>
  <p id="aR4">答曰：<a id="a-R5"></a>利解了了自在相，<a id="a-R6"></a>是名为根；<a id="a-R7"></a>余十九根，<a id="a-R8"></a>根相不具足，<a id="a-R9"></a>故不取。<a id="a-RA"></a>是三根利，<a id="a-RB"></a>能直入至涅槃，<a id="a-RC"></a>诸有为法中主故，<a id="a-RD"></a>得自在，<a id="a-RE"></a>能胜诸根。</p>
  <p id="aRF">复次，<a id="a-RG"></a>十根但有漏自得，<a id="a-RH"></a>无所利益故；<a id="a-RI"></a>九根不定，<a id="a-RJ"></a>或有漏、<a id="a-RK"></a>或无漏，<a id="a-RL"></a>故不说菩萨应具足。</p>
  <p id="aRM">问曰：<a id="a-RN"></a>十想亦有漏、<a id="a-RO"></a>无漏，<a id="a-RP"></a>何以故说应具足？</p>
  <p id="aRQ">答曰：<a id="a-RR"></a>十想皆是助道求涅槃法，<a id="a-RS"></a>信等五根虽是善法，<a id="a-RT"></a>不尽求涅槃。<a id="a-RU"></a>如阿毗昙中说：<a id="a-RV"></a>谁成就信等根？<a id="a-RW"></a>不断善根者。</p>
  <p id="aRX">复次，<a id="a-RY"></a>若五根清净变为无漏，<a id="a-RZ"></a>三根中已摄。<a id="a-Ra"></a>是三根中必有意根，<a id="a-Rb"></a>三受中必有一受；<a id="a-Rc"></a>以是故，<a id="a-Rd"></a>但说三根。</p>
  <p id="aRe">复次，<a id="a-Rf"></a>二十二根，<a id="a-Rg"></a>有善、<a id="a-Rh"></a>有不善、<a id="a-Ri"></a>有无记杂，<a id="a-Rj"></a>是故不说应具足。<a id="a-Rk"></a>是三根，<a id="a-Rl"></a>受众、<a id="a-Rm"></a>行众、<a id="a-Rn"></a>识众摄。<a id="a-Ro"></a>未知欲知根在六地，<a id="a-Rp"></a>知根、<a id="a-Rq"></a>知已根在九地。<a id="a-Rr"></a>三根缘四谛，<a id="a-Rs"></a>六想相应。<a id="a-Rt"></a>未知欲知根，<a id="a-Ru"></a>三根因；<a id="a-Rv"></a>知根，<a id="a-Rw"></a>二根因；<a id="a-Rx"></a>知已根，<a id="a-Ry"></a>但知已根因。<a id="a-Rz"></a>未知欲知根次第，<a id="a-S0"></a>生二根；<a id="a-S1"></a>知根次第，<a id="a-S2"></a>或生有漏根，<a id="a-S3"></a>或生知根，<a id="a-S4"></a>或生知已根；<a id="a-S5"></a>知已根，<a id="a-S6"></a>或生有漏根，<a id="a-S7"></a>或生知已根。<a id="a-S8"></a>如是等，<a id="a-S9"></a>以阿毗昙门广分别说。</p>
  <p id="aSA">复次，<a id="a-SB"></a>未知欲知根，<a id="a-SC"></a>名诸法实相，<a id="a-SD"></a>未知欲知故，<a id="a-SE"></a>生信等五根；<a id="a-SF"></a>是五根力故，<a id="a-SG"></a>能得诸法实相。<a id="a-SH"></a>如人初入胎中得二根：<a id="a-SI"></a>身根、<a id="a-SJ"></a>命根；<a id="a-SK"></a>尔时如段肉，<a id="a-SL"></a>未具诸根，<a id="a-SM"></a>未能有所别知；<a id="a-SN"></a>五根成就，<a id="a-SO"></a>能知五尘。<a id="a-SP"></a>菩萨亦如是，<a id="a-SQ"></a>初发心欲作佛，<a id="a-SR"></a>未具足是五根，<a id="a-SS"></a>虽有愿欲知诸法实相，<a id="a-ST"></a>不能得知。<a id="a-SU"></a>菩萨生是信等五根，<a id="a-SV"></a>则能知诸法实相。<a id="a-SW"></a>如眼四大及四大造色和合名为眼，<a id="a-SX"></a>先虽有四大、<a id="a-SY"></a>四大造色，<a id="a-SZ"></a>未清净故，<a id="a-Sa"></a>不名眼根。<a id="a-Sb"></a>不断善根人虽有信，<a id="a-Sc"></a>未清净故，<a id="a-Sd"></a>不名为根。<a id="a-Se"></a>若菩萨得是信等五根，<a id="a-Sf"></a>是时能信诸法相不生不灭，<a id="a-Sg"></a>不垢不净，<a id="a-Sh"></a>非有非无，<a id="a-Si"></a>非取非舍，<a id="a-Sj"></a>常寂灭，<a id="a-Sk"></a>真净如虚空。<a id="a-Sl"></a>不可示、<a id="a-Sm"></a>不可说，<a id="a-Sn"></a>一切语言道过，<a id="a-So"></a>出一切心心数法，<a id="a-Sp"></a>所行如涅槃，<a id="a-Sq"></a>是则佛法。<a id="a-Sr"></a>菩萨以信根力故，<a id="a-Ss"></a>能受；<a id="a-St"></a>精进根力故，<a id="a-Su"></a>勤行不退不转；<a id="a-Sv"></a>念根力故，<a id="a-Sw"></a>不令不善法入摄诸善法；<a id="a-Sx"></a>定根力故，<a id="a-Sy"></a>心散五欲中能摄实相中；<a id="a-Sz"></a>慧根力故，<a id="a-T0"></a>于佛智慧中少多得义味不可坏。<a id="a-T1"></a>五根所依意根，<a id="a-T2"></a>必与受俱，<a id="a-T3"></a>若喜、<a id="a-T4"></a>若乐、<a id="a-T5"></a>若舍。<a id="a-T6"></a>依是根入菩萨位，<a id="a-T7"></a>乃至未得无生法忍果，<a id="a-T8"></a>是名未知欲知根。<a id="a-T9"></a>此中知诸法实相了了故名知。<a id="a-TA"></a>从是得无生法忍果，<a id="a-TB"></a>住阿鞞跋致地得受记，<a id="a-TC"></a>乃至满十地坐道场，<a id="a-TD"></a>得金刚三昧，<a id="a-TE"></a>于其中间，<a id="a-TF"></a>名为知根。<a id="a-TG"></a>断一切烦恼习，<a id="a-TH"></a>得阿耨多罗三藐三菩提，<a id="a-TI"></a>一切可知法智慧遍满故，<a id="a-TJ"></a>名为知已根。</p>
 </body>
</html>