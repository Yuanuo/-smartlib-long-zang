<!doctype html>
<html id="z3IBVGbts" data-ver="2154">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第四十一</h1>
  <h2 id="a2">释三假品第七</h2>
  <p id="a3">【经】尔时，<a id="a-4"></a>佛告慧命须菩提：<a id="a-5"></a>“汝当教诸菩萨摩诃萨般若波罗蜜，<a id="a-6"></a>如诸菩萨摩诃萨，<a id="a-7"></a>所应成就般若波罗蜜！<a id="a-8"></a>”</p>
  <p id="a9">即时诸菩萨摩诃萨，<a id="a-A"></a>及声闻大弟子，<a id="a-B"></a>诸天等作是念：<a id="a-C"></a>“慧命须菩提自以智慧力，<a id="a-D"></a>当为诸菩萨摩诃萨说般若波罗蜜耶？<a id="a-E"></a>为是佛力？<a id="a-F"></a>”</p>
  <p id="aG">慧命须菩提知诸菩萨摩诃萨、<a id="a-H"></a>大弟子、<a id="a-I"></a>诸天心所念，<a id="a-J"></a>语慧命舍利弗：<a id="a-K"></a>“敢佛弟子所说法，<a id="a-L"></a>所教授，<a id="a-M"></a>皆是佛力。<a id="a-N"></a>佛所说法，<a id="a-O"></a>法相不相违背；<a id="a-P"></a>是善男子学是法，<a id="a-Q"></a>得证此法，<a id="a-R"></a>佛说如灯。<a id="a-S"></a>舍利弗，<a id="a-T"></a>一切声闻、<a id="a-U"></a>辟支佛，<a id="a-V"></a>实无力能为菩萨摩诃萨说般若波罗蜜。<a id="a-W"></a>”</p>
  <p id="aX">尔时，<a id="a-Y"></a>慧命须菩提白佛言：<a id="a-Z"></a>“世尊所说菩萨、<a id="a-a"></a>菩萨字，<a id="a-b"></a>何等法名菩萨？<a id="a-c"></a>世尊，<a id="a-d"></a>我等不见是法名菩萨，<a id="a-e"></a>云何教菩萨般若波罗蜜？<a id="a-f"></a>”</p>
  <p id="ag">佛告须菩提：<a id="a-h"></a>“般若波罗蜜，<a id="a-i"></a>亦但有名字，<a id="a-j"></a>名为般若波罗蜜；<a id="a-k"></a>菩萨、<a id="a-l"></a>菩萨字，<a id="a-m"></a>亦但有名字；<a id="a-n"></a>是名字不在内，<a id="a-o"></a>不在外，<a id="a-p"></a>不在中间。<a id="a-q"></a>须菩提，<a id="a-r"></a>譬如说我名，<a id="a-s"></a>和合故有；<a id="a-t"></a>是我名，<a id="a-u"></a>不生不灭，<a id="a-v"></a>但以世间名字故说。<a id="a-w"></a>如众生、<a id="a-x"></a>寿命、<a id="a-y"></a>生者、<a id="a-z"></a>养育、<a id="a-10"></a>众数、<a id="a-11"></a>人、<a id="a-12"></a>作者、<a id="a-13"></a>使作者、<a id="a-14"></a>起者，<a id="a-15"></a>使起者、<a id="a-16"></a>受者、<a id="a-17"></a>使受者、<a id="a-18"></a>知者、<a id="a-19"></a>见者等，<a id="a-1A"></a>和合法故有，<a id="a-1B"></a>是诸名，<a id="a-1C"></a>不生不灭，<a id="a-1D"></a>但以世间名字故说。<a id="a-1E"></a>般若波罗蜜、<a id="a-1F"></a>菩萨、<a id="a-1G"></a>菩萨字亦如是，<a id="a-1H"></a>皆和合故有，<a id="a-1I"></a>是亦不生不灭，<a id="a-1J"></a>但以世间名字故说。<a id="a-1K"></a>须菩提，<a id="a-1L"></a>譬如身和合故有，<a id="a-1M"></a>是亦不生不灭，<a id="a-1N"></a>但以世间名字故说。<a id="a-1O"></a>须菩提，<a id="a-1P"></a>譬如色、<a id="a-1Q"></a>受、<a id="a-1R"></a>想、<a id="a-1S"></a>行、<a id="a-1T"></a>识，<a id="a-1U"></a>亦和合故有，<a id="a-1V"></a>是亦不生不灭，<a id="a-1W"></a>但以世间名字故说。<a id="a-1X"></a>须菩提，<a id="a-1Y"></a>般若波罗蜜、<a id="a-1Z"></a>菩萨、<a id="a-1a"></a>菩萨字亦如是，<a id="a-1b"></a>皆是和合故有，<a id="a-1c"></a>是亦不生不灭，<a id="a-1d"></a>但以世间名字故说。<a id="a-1e"></a>须菩提，<a id="a-1f"></a>譬如眼，<a id="a-1g"></a>和合故有，<a id="a-1h"></a>是亦不生不灭，<a id="a-1i"></a>但以世间名字故说，<a id="a-1j"></a>是眼不在内，<a id="a-1k"></a>不在外，<a id="a-1l"></a>不在中间；<a id="a-1m"></a>耳、<a id="a-1n"></a>鼻、<a id="a-1o"></a>舌、<a id="a-1p"></a>身、<a id="a-1q"></a>意，<a id="a-1r"></a>和合故有，<a id="a-1s"></a>是亦不生不灭，<a id="a-1t"></a>但以世间名字故说；<a id="a-1u"></a>色乃至法亦如是。<a id="a-1v"></a>眼界和合故有，<a id="a-1w"></a>是亦不生不灭，<a id="a-1x"></a>但以世间名字故说；<a id="a-1y"></a>乃至意识界亦如是。<a id="a-1z"></a>须菩提，<a id="a-20"></a>般若波罗蜜、<a id="a-21"></a>菩萨、<a id="a-22"></a>菩萨字亦如是，<a id="a-23"></a>皆和合故有，<a id="a-24"></a>是亦不生不灭，<a id="a-25"></a>但以世间名字故说；<a id="a-26"></a>是名字不在内，<a id="a-27"></a>不在外，<a id="a-28"></a>不在中间。<a id="a-29"></a>须菩提，<a id="a-2A"></a>譬如内身，<a id="a-2B"></a>名为头，<a id="a-2C"></a>但有名字，<a id="a-2D"></a>项、<a id="a-2E"></a>肩、<a id="a-2F"></a>臂、<a id="a-2G"></a>脊、<a id="a-2H"></a>肋、<a id="a-2I"></a>髀、<a id="a-2J"></a>膊、<a id="a-2K"></a>脚，<a id="a-2L"></a>是和合故有；<a id="a-2M"></a>是法及名字，<a id="a-2N"></a>亦不生不灭，<a id="a-2O"></a>但以名字故说；<a id="a-2P"></a>是名字亦不在内，<a id="a-2Q"></a>不在外，<a id="a-2R"></a>不在中间。<a id="a-2S"></a>须菩提，<a id="a-2T"></a>般若波罗蜜、<a id="a-2U"></a>菩萨、<a id="a-2V"></a>菩萨字亦如是，<a id="a-2W"></a>皆和合故有，<a id="a-2X"></a>但以名字故说；<a id="a-2Y"></a>是亦不生不灭，<a id="a-2Z"></a>不在内，<a id="a-2a"></a>不在外，<a id="a-2b"></a>不在中间。<a id="a-2c"></a>须菩提，<a id="a-2d"></a>譬如外物，<a id="a-2e"></a>草、<a id="a-2f"></a>木、<a id="a-2g"></a>枝、<a id="a-2h"></a>叶、<a id="a-2i"></a>茎、<a id="a-2j"></a>节，<a id="a-2k"></a>是一切但以名字故说；<a id="a-2l"></a>是法及名字，<a id="a-2m"></a>亦不生不灭，<a id="a-2n"></a>非内非外，<a id="a-2o"></a>非中间住。<a id="a-2p"></a>须菩提，<a id="a-2q"></a>般若波罗蜜、<a id="a-2r"></a>菩萨、<a id="a-2s"></a>菩萨字亦如是，<a id="a-2t"></a>皆和合故有；<a id="a-2u"></a>是法及名字，<a id="a-2v"></a>亦不生不灭，<a id="a-2w"></a>非内非外，<a id="a-2x"></a>非中间住。<a id="a-2y"></a>须菩提，<a id="a-2z"></a>譬如过去诸佛，<a id="a-30"></a>名和合故有，<a id="a-31"></a>是亦不生不灭，<a id="a-32"></a>但以名字说；<a id="a-33"></a>是亦非内非外，<a id="a-34"></a>非中间住；<a id="a-35"></a>般若波罗蜜、<a id="a-36"></a>菩萨、<a id="a-37"></a>菩萨字亦如是。<a id="a-38"></a>须菩提，<a id="a-39"></a>譬如梦、<a id="a-3A"></a>响、<a id="a-3B"></a>影、<a id="a-3C"></a>幻、<a id="a-3D"></a>焰、<a id="a-3E"></a>佛所化，<a id="a-3F"></a>皆是和合故有，<a id="a-3G"></a>但以名字说，<a id="a-3H"></a>是法及名字，<a id="a-3I"></a>不生不灭，<a id="a-3J"></a>非内非外，<a id="a-3K"></a>非中间住；<a id="a-3L"></a>般若波罗蜜、<a id="a-3M"></a>菩萨、<a id="a-3N"></a>菩萨字亦如是。<a id="a-3O"></a>如是，<a id="a-3P"></a>须菩提，<a id="a-3Q"></a>菩萨摩诃萨行般若波罗蜜，<a id="a-3R"></a>名假施设、<a id="a-3S"></a>受假施设、<a id="a-3T"></a>法假施设，<a id="a-3U"></a>如是应当学！<a id="a-3V"></a>”</p>
  <p id="a3W">【论】问曰：<a id="a-3X"></a>佛既不自说，<a id="a-3Y"></a>诸菩萨摩诃萨福德智慧利根，<a id="a-3Z"></a>胜诸声闻，<a id="a-3a"></a>何以故命须菩提令说？</p>
  <p id="a3b">答曰：<a id="a-3c"></a>先舌相中，<a id="a-3d"></a>已有二因缘故，<a id="a-3e"></a>使须菩提说。<a id="a-3f"></a>复次，<a id="a-3g"></a>佛威德尊重，<a id="a-3h"></a>畏敬心故，<a id="a-3i"></a>不敢问佛，<a id="a-3j"></a>畏不自尽。</p>
  <p id="a3k">复次，<a id="a-3l"></a>佛知众中心所疑，<a id="a-3m"></a>众人敬难佛故，<a id="a-3n"></a>不敢发问。<a id="a-3o"></a>所以者何？<a id="a-3p"></a>众生见佛身过须弥山，<a id="a-3q"></a>舌覆三千大千世界，<a id="a-3r"></a>身出种种无量光明。<a id="a-3s"></a>是时众会，<a id="a-3t"></a>心皆惊怖，<a id="a-3u"></a>不敢发问，<a id="a-3v"></a>各各自念：<a id="a-3w"></a>“我当云何从佛闻法？<a id="a-3x"></a>”以是故，<a id="a-3y"></a>佛命须菩提，<a id="a-3z"></a>令为众人说法；<a id="a-40"></a>言汝所说者，<a id="a-41"></a>皆是佛力，<a id="a-42"></a>如经中说。</p>
  <p id="a43">复次，<a id="a-44"></a>般若波罗蜜有二种：<a id="a-45"></a>一者、<a id="a-46"></a>共声闻、<a id="a-47"></a>菩萨合说，<a id="a-48"></a>二者、<a id="a-49"></a>但与诸法身菩萨说。<a id="a-4A"></a>为杂说故，<a id="a-4B"></a>命须菩提为首，<a id="a-4C"></a>及弥勒、<a id="a-4D"></a>舍利弗、<a id="a-4E"></a>释提桓因。<a id="a-4F"></a>尔时，<a id="a-4G"></a>众会闻佛命须菩提令说，<a id="a-4H"></a>心皆惊疑。</p>
  <p id="a4I">须菩提知众人心，<a id="a-4J"></a>告舍利弗等言：<a id="a-4K"></a>一切声闻所说所知，<a id="a-4L"></a>皆是佛力。<a id="a-4M"></a>我等当承佛威神，<a id="a-4N"></a>为众人说，<a id="a-4O"></a>譬如传语人。<a id="a-4P"></a>所以者何？<a id="a-4Q"></a>佛所说法，<a id="a-4R"></a>法相不相违背。<a id="a-4S"></a>是弟子等学是法作证，<a id="a-4T"></a>敢有所说，<a id="a-4U"></a>皆是佛力；<a id="a-4V"></a>我等所说，<a id="a-4W"></a>即是佛说。<a id="a-4X"></a>所以者何？<a id="a-4Y"></a>现在佛前说，<a id="a-4Z"></a>我等虽有智慧眼，<a id="a-4a"></a>不值佛法，<a id="a-4b"></a>则无所见；<a id="a-4c"></a>譬如夜行险道，<a id="a-4d"></a>无人执灯，<a id="a-4e"></a>必不得过。<a id="a-4f"></a>佛亦如是，<a id="a-4g"></a>若不以智慧灯照我等者，<a id="a-4h"></a>则无所见。<a id="a-4i"></a>又告舍利弗：<a id="a-4j"></a>一切声闻、<a id="a-4k"></a>辟支佛，<a id="a-4l"></a>实无力能为诸菩萨说般若波罗蜜，<a id="a-4m"></a>况我一人？<a id="a-4n"></a>所以者何？<a id="a-4o"></a>菩萨智慧甚深，<a id="a-4p"></a>问答玄远；<a id="a-4q"></a>诸余浅近法，<a id="a-4r"></a>于菩萨边说犹难，<a id="a-4s"></a>何况深法！<a id="a-4t"></a>如人能食一斛饭，<a id="a-4u"></a>从有一斗者索，<a id="a-4v"></a>欲以除饥，<a id="a-4w"></a>是不能除。<a id="a-4x"></a>以是故说声闻、<a id="a-4y"></a>辟支佛，<a id="a-4z"></a>无力能为菩萨说般若。<a id="a-50"></a>须菩提大明菩萨尊贵，<a id="a-51"></a>佛亦然可。<a id="a-52"></a>今须菩提欲于实相法中说，<a id="a-53"></a>是故言：<a id="a-54"></a>一切法中求菩萨不可得，<a id="a-55"></a>菩萨不可得故，<a id="a-56"></a>字亦不可得；<a id="a-57"></a>菩萨、<a id="a-58"></a>菩萨字不可得故，<a id="a-59"></a>般若波罗蜜亦不可得。<a id="a-5A"></a>是三事不可得故，<a id="a-5B"></a>我云何当教菩萨般若波罗蜜？</p>
  <p id="a5C">问曰：<a id="a-5D"></a>佛命须菩提为诸菩萨说般若，<a id="a-5E"></a>而须菩提言无菩萨，<a id="a-5F"></a>与佛相反，<a id="a-5G"></a>佛何以同之？</p>
  <p id="a5H">答曰：<a id="a-5I"></a>有二种说：<a id="a-5J"></a>一者、<a id="a-5K"></a>著心说，<a id="a-5L"></a>二者、<a id="a-5M"></a>不著心说。<a id="a-5N"></a>今须菩提以不著心说空，<a id="a-5O"></a>佛不诃之！</p>
  <p id="a5P">复次，<a id="a-5Q"></a>须菩提常行空三昧，<a id="a-5R"></a>知诸法空故。<a id="a-5S"></a>佛告须菩提，<a id="a-5T"></a>为诸菩萨说般若波罗蜜，<a id="a-5U"></a>而菩萨毕竟空，<a id="a-5V"></a>是故须菩提惊言：<a id="a-5W"></a>云何有菩萨？<a id="a-5X"></a>佛即述成：<a id="a-5Y"></a>菩萨如是从发心已来，<a id="a-5Z"></a>乃至佛道，<a id="a-5a"></a>皆毕竟空故不可得；<a id="a-5b"></a>若如是教者，<a id="a-5c"></a>是即教菩萨般若波罗蜜。</p>
  <p id="a5d">复次，<a id="a-5e"></a>凡有二法：<a id="a-5f"></a>一者、<a id="a-5g"></a>名字，<a id="a-5h"></a>二者、<a id="a-5i"></a>名字义。<a id="a-5j"></a>如火能照、<a id="a-5k"></a>能烧是其义，<a id="a-5l"></a>照是造色，<a id="a-5m"></a>烧是火大，<a id="a-5n"></a>是二法和合名为火。<a id="a-5o"></a>若离是二法有火，<a id="a-5p"></a>更应有第三用；<a id="a-5q"></a>除烧、<a id="a-5r"></a>除照更无第三业，<a id="a-5s"></a>以是故知二法和合，<a id="a-5t"></a>假名为火。<a id="a-5u"></a>是火名不在二法内。<a id="a-5v"></a>何以故？<a id="a-5w"></a>是法二，<a id="a-5x"></a>火是一，<a id="a-5y"></a>一不为二，<a id="a-5z"></a>二不为一。<a id="a-60"></a>义以名二法不相合。<a id="a-61"></a>所以者何？<a id="a-62"></a>若二法合，<a id="a-63"></a>说火时应烧口；<a id="a-64"></a>若离，<a id="a-65"></a>索火应得水！<a id="a-66"></a>如是等因缘，<a id="a-67"></a>知不在内。<a id="a-68"></a>若火在二法外，<a id="a-69"></a>闻火名，<a id="a-6A"></a>不应二法中生火想。<a id="a-6B"></a>若在两中间，<a id="a-6C"></a>则无依止处。<a id="a-6D"></a>一切有为法，<a id="a-6E"></a>无有依止处；<a id="a-6F"></a>若在中间，<a id="a-6G"></a>则不可知！<a id="a-6H"></a>以是故火不在三处，<a id="a-6I"></a>但有假名。<a id="a-6J"></a>菩萨亦如是，<a id="a-6K"></a>二法和合名菩萨，<a id="a-6L"></a>所谓名、<a id="a-6M"></a>色。<a id="a-6N"></a>色事异，<a id="a-6O"></a>名事异，<a id="a-6P"></a>若定有菩萨，<a id="a-6Q"></a>应更有第三事；<a id="a-6R"></a>而无有事，<a id="a-6S"></a>则知假名是菩萨。<a id="a-6T"></a>菩萨名亦如是，<a id="a-6U"></a>不在内，<a id="a-6V"></a>不在外，<a id="a-6W"></a>不在两中间。<a id="a-6X"></a>是中佛说譬喻。<a id="a-6Y"></a>如五众和合故名为我，<a id="a-6Z"></a>实我不可得；<a id="a-6a"></a>众生乃至知者、<a id="a-6b"></a>见者，<a id="a-6c"></a>皆是五众因缘和合生假名法；<a id="a-6d"></a>是诸法实不生不灭，<a id="a-6e"></a>世间但用名字说。<a id="a-6f"></a>菩萨、<a id="a-6g"></a>菩萨字、<a id="a-6h"></a>般若波罗蜜亦如是，<a id="a-6i"></a>皆是因缘和合假名法。<a id="a-6j"></a>是中佛更说譬喻。<a id="a-6k"></a>有人言：<a id="a-6l"></a>“但五众和合有众生，<a id="a-6m"></a>而众生空，<a id="a-6n"></a>但有五众法。<a id="a-6o"></a>”佛言众生空，<a id="a-6p"></a>五众亦和合故假名字有；<a id="a-6q"></a>十二处、<a id="a-6r"></a>十八界，<a id="a-6s"></a>亦如是。</p>
  <p id="a6t">复次，<a id="a-6u"></a>菩萨有二种：<a id="a-6v"></a>一者、<a id="a-6w"></a>坐禅，<a id="a-6x"></a>二者、<a id="a-6y"></a>诵经。<a id="a-6z"></a>坐禅者，<a id="a-70"></a>常观身、<a id="a-71"></a>骨等诸分和合故名为身，<a id="a-72"></a>即以所观为譬喻，<a id="a-73"></a>言头骨分和合故名为头，<a id="a-74"></a>脚骨分和合故名为脚，<a id="a-75"></a>头、<a id="a-76"></a>脚、<a id="a-77"></a>骨等和合故名为身；<a id="a-78"></a>一一推寻，<a id="a-79"></a>皆无根本。<a id="a-7A"></a>所以者何？<a id="a-7B"></a>此是常习常观故，<a id="a-7C"></a>以为譬喻。<a id="a-7D"></a>不坐禅者，<a id="a-7E"></a>以草、<a id="a-7F"></a>木、<a id="a-7G"></a>枝、<a id="a-7H"></a>叶、<a id="a-7I"></a>华、<a id="a-7J"></a>实为喻。<a id="a-7K"></a>如过去诸佛，<a id="a-7L"></a>亦但有名字，<a id="a-7M"></a>用是名字可说。<a id="a-7N"></a>十譬喻亦但有名字，<a id="a-7O"></a>菩萨义亦如是。<a id="a-7P"></a>十喻义，<a id="a-7Q"></a>如先说。<a id="a-7R"></a>菩萨应如是学三种波罗聂提：<a id="a-7S"></a>五众等法，<a id="a-7T"></a>是名法波罗聂提。<a id="a-7U"></a>五众因缘和合故名为众生，<a id="a-7V"></a>诸骨和合故名为头骨；<a id="a-7W"></a>如根、<a id="a-7X"></a>茎、<a id="a-7Y"></a>枝、<a id="a-7Z"></a>叶和合故名为树；<a id="a-7a"></a>是名受波罗聂提。<a id="a-7b"></a>用是名字，<a id="a-7c"></a>取二法相，<a id="a-7d"></a>说是二种，<a id="a-7e"></a>是为名字波罗聂提。</p>
  <p id="a7f">复次，<a id="a-7g"></a>众微尘法和合故，<a id="a-7h"></a>有粗法生；<a id="a-7i"></a>如微尘和合故有粗色，<a id="a-7j"></a>是名法波罗聂提。<a id="a-7k"></a>从法有法故，<a id="a-7l"></a>是粗法和合有名字生；<a id="a-7m"></a>如能照、<a id="a-7n"></a>能烧，<a id="a-7o"></a>有火名字生；<a id="a-7p"></a>名色有故为人，<a id="a-7q"></a>名色是法，<a id="a-7r"></a>人是假名，<a id="a-7s"></a>是为受波罗聂提；<a id="a-7t"></a>取色取名，<a id="a-7u"></a>故名为受。<a id="a-7v"></a>多名字边，<a id="a-7w"></a>更有名字，<a id="a-7x"></a>如梁、<a id="a-7y"></a>椽、<a id="a-7z"></a>瓦等名字边，<a id="a-80"></a>更有屋名字生；<a id="a-81"></a>如树枝、<a id="a-82"></a>树叶名字边，<a id="a-83"></a>有树名生，<a id="a-84"></a>是为名字波罗聂提。<a id="a-85"></a>行者先坏名字波罗聂提，<a id="a-86"></a>到受波罗聂提；<a id="a-87"></a>次破受波罗聂提，<a id="a-88"></a>到法波罗聂提；<a id="a-89"></a>破法波罗聂提，<a id="a-8A"></a>到诸法实相中。<a id="a-8B"></a>诸法实相，<a id="a-8C"></a>即是诸法，<a id="a-8D"></a>及名字空般若波罗蜜。</p>
  <p id="a8E">【经】“复次，<a id="a-8F"></a>须菩提，<a id="a-8G"></a>菩萨摩诃萨行般若波罗蜜，<a id="a-8H"></a>不见色名字是常，<a id="a-8I"></a>不见受、<a id="a-8J"></a>想、<a id="a-8K"></a>行、<a id="a-8L"></a>识名字是常，<a id="a-8M"></a>不见色名字无常，<a id="a-8N"></a>不见受、<a id="a-8O"></a>想、<a id="a-8P"></a>行、<a id="a-8Q"></a>识名字无常；<a id="a-8R"></a>不见色名字乐，<a id="a-8S"></a>不见色名字苦；<a id="a-8T"></a>不见色名字我，<a id="a-8U"></a>不见色名字无我；<a id="a-8V"></a>不见色名字空，<a id="a-8W"></a>不见色名字无相，<a id="a-8X"></a>不见色名字无作；<a id="a-8Y"></a>不见色名字寂灭；<a id="a-8Z"></a>不见色名字垢，<a id="a-8a"></a>不见色名字净；<a id="a-8b"></a>不见色名字生，<a id="a-8c"></a>不见色名字灭；<a id="a-8d"></a>不见色名字内，<a id="a-8e"></a>不见色名字外，<a id="a-8f"></a>不见色名字中间住；<a id="a-8g"></a>受、<a id="a-8h"></a>想、<a id="a-8i"></a>行、<a id="a-8j"></a>识亦如是。<a id="a-8k"></a>眼色、<a id="a-8l"></a>眼识、<a id="a-8m"></a>眼触、<a id="a-8n"></a>眼触因缘生诸受，<a id="a-8o"></a>乃至意法、<a id="a-8p"></a>意识、<a id="a-8q"></a>意触、<a id="a-8r"></a>意触因缘生诸受，<a id="a-8s"></a>亦如是。<a id="a-8t"></a>何以故？<a id="a-8u"></a>菩萨摩诃萨行般若波罗蜜，<a id="a-8v"></a>般若波罗蜜字、<a id="a-8w"></a>菩萨、<a id="a-8x"></a>菩萨字，<a id="a-8y"></a>有为性中亦不见，<a id="a-8z"></a>无为性中亦不见；<a id="a-90"></a>菩萨摩诃萨行般若波罗蜜，<a id="a-91"></a>是法皆不作分别。<a id="a-92"></a>是菩萨行般若波罗蜜，<a id="a-93"></a>住不坏法中，<a id="a-94"></a>修四念处时，<a id="a-95"></a>不见般若波罗蜜，<a id="a-96"></a>不见般若波罗蜜字，<a id="a-97"></a>不见菩萨，<a id="a-98"></a>不见菩萨字；<a id="a-99"></a>乃至修十八不共法时，<a id="a-9A"></a>不见般若波罗蜜，<a id="a-9B"></a>不见般若波罗蜜字，<a id="a-9C"></a>不见菩萨，<a id="a-9D"></a>不见菩萨字。<a id="a-9E"></a>菩萨摩诃萨如是行般若波罗蜜时，<a id="a-9F"></a>但知诸法实相；<a id="a-9G"></a>诸法实相者，<a id="a-9H"></a>无垢无净。<a id="a-9I"></a>如是，<a id="a-9J"></a>须菩提，<a id="a-9K"></a>菩萨摩诃萨行般若波罗蜜时，<a id="a-9L"></a>当作是知名字假施设；<a id="a-9M"></a>知假名字已，<a id="a-9N"></a>不著色，<a id="a-9O"></a>不著受、<a id="a-9P"></a>想、<a id="a-9Q"></a>行、<a id="a-9R"></a>识；<a id="a-9S"></a>不著眼乃至意；<a id="a-9T"></a>不著色乃至法；<a id="a-9U"></a>不著眼识乃至不著意识；<a id="a-9V"></a>不著眼触乃至不著意触，<a id="a-9W"></a>不著眼触因缘生受若苦、<a id="a-9X"></a>若乐、<a id="a-9Y"></a>若不苦不乐，<a id="a-9Z"></a>乃至不著意触因缘生受若苦、<a id="a-9a"></a>若乐、<a id="a-9b"></a>若不苦不乐；<a id="a-9c"></a>不著有为性，<a id="a-9d"></a>不著无为性，<a id="a-9e"></a>不著檀波罗蜜、<a id="a-9f"></a>尸罗波罗蜜、<a id="a-9g"></a>羼提波罗蜜、<a id="a-9h"></a>毗梨耶波罗蜜、<a id="a-9i"></a>禅波罗蜜、<a id="a-9j"></a>般若波罗蜜；<a id="a-9k"></a>不著三十二相，<a id="a-9l"></a>不著菩萨身；<a id="a-9m"></a>不著菩萨肉眼，<a id="a-9n"></a>乃至不著佛眼；<a id="a-9o"></a>不著智波罗蜜，<a id="a-9p"></a>不著神通波罗蜜；<a id="a-9q"></a>不著内空，<a id="a-9r"></a>乃至不著无法有法空；<a id="a-9s"></a>不著成就众生，<a id="a-9t"></a>不著净佛世界，<a id="a-9u"></a>不著方便法。<a id="a-9v"></a>何以故？<a id="a-9w"></a>是诸法无著者、<a id="a-9x"></a>无著法、<a id="a-9y"></a>无著处，<a id="a-9z"></a>皆无故。<a id="a-A0"></a>如是，<a id="a-A1"></a>须菩提，<a id="a-A2"></a>菩萨摩诃萨行般若波罗蜜时，<a id="a-A3"></a>不著一切法，<a id="a-A4"></a>便增益檀波罗蜜、<a id="a-A5"></a>尸罗波罗蜜、<a id="a-A6"></a>羼提波罗蜜、<a id="a-A7"></a>毗梨耶波罗蜜、<a id="a-A8"></a>禅波罗蜜、<a id="a-A9"></a>般若波罗蜜，<a id="a-AA"></a>入菩萨位，<a id="a-AB"></a>得阿鞞跋致地，<a id="a-AC"></a>具足菩萨神通；<a id="a-AD"></a>游一佛国，<a id="a-AE"></a>至一佛国，<a id="a-AF"></a>成就众生，<a id="a-AG"></a>恭敬、<a id="a-AH"></a>尊重、<a id="a-AI"></a>赞叹诸佛；<a id="a-AJ"></a>为净佛世界，<a id="a-AK"></a>为见诸佛供养；<a id="a-AL"></a>供养之具，<a id="a-AM"></a>善根成就，<a id="a-AN"></a>随意悉得；<a id="a-AO"></a>亦闻诸佛所说法，<a id="a-AP"></a>闻已乃至阿耨多罗三藐三菩提，<a id="a-AQ"></a>终不忘失，<a id="a-AR"></a>得诸陀罗尼门、<a id="a-AS"></a>诸三昧门。<a id="a-AT"></a>如是，<a id="a-AU"></a>须菩提，<a id="a-AV"></a>菩萨摩诃萨行般若波罗蜜时，<a id="a-AW"></a>当知诸法名假施设！</p>
  <p id="aAX">“须菩提，<a id="a-AY"></a>于汝意云何？<a id="a-AZ"></a>色，<a id="a-Aa"></a>是菩萨不？<a id="a-Ab"></a>受、<a id="a-Ac"></a>想、<a id="a-Ad"></a>行、<a id="a-Ae"></a>识，<a id="a-Af"></a>是菩萨不？<a id="a-Ag"></a>”</p>
  <p id="aAh">“不也，<a id="a-Ai"></a>世尊。<a id="a-Aj"></a>”</p>
  <p id="aAk">“眼、<a id="a-Al"></a>耳、<a id="a-Am"></a>鼻、<a id="a-An"></a>舌、<a id="a-Ao"></a>身、<a id="a-Ap"></a>意，<a id="a-Aq"></a>是菩萨不？<a id="a-Ar"></a>”</p>
  <p id="aAs">“不也，<a id="a-At"></a>世尊。<a id="a-Au"></a>”</p>
  <p id="aAv">“色、<a id="a-Aw"></a>声、<a id="a-Ax"></a>香、<a id="a-Ay"></a>味、<a id="a-Az"></a>触、<a id="a-B0"></a>法，<a id="a-B1"></a>是菩萨不？<a id="a-B2"></a>”</p>
  <p id="aB3">“不也，<a id="a-B4"></a>世尊。<a id="a-B5"></a>”</p>
  <p id="aB6">“眼识乃至意识，<a id="a-B7"></a>是菩萨不？<a id="a-B8"></a>”</p>
  <p id="aB9">“不也，<a id="a-BA"></a>世尊。<a id="a-BB"></a>”</p>
  <p id="aBC">“须菩提，<a id="a-BD"></a>于汝意云何？<a id="a-BE"></a>地种，<a id="a-BF"></a>是菩萨不？<a id="a-BG"></a>”</p>
  <p id="aBH">“不也，<a id="a-BI"></a>世尊。<a id="a-BJ"></a>”</p>
  <p id="aBK">“水、<a id="a-BL"></a>火、<a id="a-BM"></a>风、<a id="a-BN"></a>空、<a id="a-BO"></a>识种，<a id="a-BP"></a>是菩萨不？<a id="a-BQ"></a>”</p>
  <p id="aBR">“不也，<a id="a-BS"></a>世尊。<a id="a-BT"></a>”</p>
  <p id="aBU">“于须菩提意云何？<a id="a-BV"></a>无明，<a id="a-BW"></a>是菩萨不？<a id="a-BX"></a>”</p>
  <p id="aBY">“不也，<a id="a-BZ"></a>世尊。<a id="a-Ba"></a>”</p>
  <p id="aBb">“乃至老死，<a id="a-Bc"></a>是菩萨不？<a id="a-Bd"></a>”</p>
  <p id="aBe">“不也，<a id="a-Bf"></a>世尊。<a id="a-Bg"></a>”</p>
  <p id="aBh">“于须菩提意云何？<a id="a-Bi"></a>离色，<a id="a-Bj"></a>是菩萨不？<a id="a-Bk"></a>”</p>
  <p id="aBl">“不也，<a id="a-Bm"></a>世尊。<a id="a-Bn"></a>”</p>
  <p id="aBo">“乃至离老死，<a id="a-Bp"></a>是菩萨不？<a id="a-Bq"></a>”</p>
  <p id="aBr">“不也，<a id="a-Bs"></a>世尊。<a id="a-Bt"></a>”</p>
  <p id="aBu">“须菩提，<a id="a-Bv"></a>于汝意云何？<a id="a-Bw"></a>色如相，<a id="a-Bx"></a>是菩萨不？<a id="a-By"></a>”</p>
  <p id="aBz">“不也，<a id="a-C0"></a>世尊。<a id="a-C1"></a>”</p>
  <p id="aC2">“乃至老死如相，<a id="a-C3"></a>是菩萨不？<a id="a-C4"></a>”</p>
  <p id="aC5">“不也，<a id="a-C6"></a>世尊。<a id="a-C7"></a>”</p>
  <p id="aC8">“离色如相乃至离老死如相，<a id="a-C9"></a>是菩萨不？<a id="a-CA"></a>”</p>
  <p id="aCB">“不也，<a id="a-CC"></a>世尊。<a id="a-CD"></a>”</p>
  <p id="aCE">佛告须菩提：<a id="a-CF"></a>“汝观何等义，<a id="a-CG"></a>言色非菩萨，<a id="a-CH"></a>乃至老死非菩萨；<a id="a-CI"></a>离色非菩萨，<a id="a-CJ"></a>乃至离老死非菩萨；<a id="a-CK"></a>色如相非菩萨，<a id="a-CL"></a>乃至老死如相非菩萨；<a id="a-CM"></a>离色如相非菩萨，<a id="a-CN"></a>乃至离老死如相非菩萨？<a id="a-CO"></a>”</p>
  <p id="aCP">须菩提言：<a id="a-CQ"></a>“世尊，<a id="a-CR"></a>众生毕竟不可得，<a id="a-CS"></a>何况当是菩萨？<a id="a-CT"></a>色不可得，<a id="a-CU"></a>何况色、<a id="a-CV"></a>离色、<a id="a-CW"></a>色如、<a id="a-CX"></a>离色如，<a id="a-CY"></a>是菩萨？<a id="a-CZ"></a>乃至老死不可得，<a id="a-Ca"></a>何况老死、<a id="a-Cb"></a>离老死，<a id="a-Cc"></a>老死如、<a id="a-Cd"></a>离老死如，<a id="a-Ce"></a>是菩萨？<a id="a-Cf"></a>”</p>
  <p id="aCg">佛告须菩提：<a id="a-Ch"></a>“善哉！<a id="a-Ci"></a>善哉！<a id="a-Cj"></a>如是，<a id="a-Ck"></a>须菩提，<a id="a-Cl"></a>菩萨摩诃萨，<a id="a-Cm"></a>众生不可得故，<a id="a-Cn"></a>般若波罗蜜不可得，<a id="a-Co"></a>当作是学！</p>
  <p id="aCp">“于须菩提意云何？<a id="a-Cq"></a>色，<a id="a-Cr"></a>是菩萨义不？<a id="a-Cs"></a>”</p>
  <p id="aCt">“不也，<a id="a-Cu"></a>世尊。<a id="a-Cv"></a>”</p>
  <p id="aCw">“受、<a id="a-Cx"></a>想、<a id="a-Cy"></a>行、<a id="a-Cz"></a>识，<a id="a-D0"></a>是菩萨义不？<a id="a-D1"></a>”</p>
  <p id="aD2">“不也，<a id="a-D3"></a>世尊。<a id="a-D4"></a>”</p>
  <p id="aD5">“于须菩提意云何？<a id="a-D6"></a>色常，<a id="a-D7"></a>是菩萨义不？<a id="a-D8"></a>”</p>
  <p id="aD9">“不也，<a id="a-DA"></a>世尊。<a id="a-DB"></a>”</p>
  <p id="aDC">“受、<a id="a-DD"></a>想、<a id="a-DE"></a>行、<a id="a-DF"></a>识常，<a id="a-DG"></a>是菩萨义不？<a id="a-DH"></a>”</p>
  <p id="aDI">“不也，<a id="a-DJ"></a>世尊。<a id="a-DK"></a>”</p>
  <p id="aDL">“色无常，<a id="a-DM"></a>是菩萨义不？<a id="a-DN"></a>”</p>
  <p id="aDO">“不也，<a id="a-DP"></a>世尊。<a id="a-DQ"></a>”</p>
  <p id="aDR">“受、<a id="a-DS"></a>想、<a id="a-DT"></a>行、<a id="a-DU"></a>识无常，<a id="a-DV"></a>是菩萨义不？<a id="a-DW"></a>”</p>
  <p id="aDX">“不也，<a id="a-DY"></a>世尊。<a id="a-DZ"></a>”</p>
  <p id="aDa">“色乐，<a id="a-Db"></a>是菩萨义不？<a id="a-Dc"></a>”</p>
  <p id="aDd">“不也，<a id="a-De"></a>世尊。<a id="a-Df"></a>”</p>
  <p id="aDg">“受、<a id="a-Dh"></a>想、<a id="a-Di"></a>行、<a id="a-Dj"></a>识乐，<a id="a-Dk"></a>是菩萨义不？<a id="a-Dl"></a>”</p>
  <p id="aDm">“不也，<a id="a-Dn"></a>世尊。<a id="a-Do"></a>”</p>
  <p id="aDp">“色苦，<a id="a-Dq"></a>是菩萨义不？<a id="a-Dr"></a>”</p>
  <p id="aDs">“不也，<a id="a-Dt"></a>世尊。<a id="a-Du"></a>”</p>
  <p id="aDv">“受、<a id="a-Dw"></a>想、<a id="a-Dx"></a>行、<a id="a-Dy"></a>识苦，<a id="a-Dz"></a>是菩萨义不？<a id="a-E0"></a>”</p>
  <p id="aE1">“不也，<a id="a-E2"></a>世尊。<a id="a-E3"></a>”</p>
  <p id="aE4">“色我，<a id="a-E5"></a>是菩萨义不？<a id="a-E6"></a>”</p>
  <p id="aE7">“不也，<a id="a-E8"></a>世尊。<a id="a-E9"></a>”</p>
  <p id="aEA">“受、<a id="a-EB"></a>想、<a id="a-EC"></a>行、<a id="a-ED"></a>识我，<a id="a-EE"></a>是菩萨义不？<a id="a-EF"></a>”</p>
  <p id="aEG">“不也，<a id="a-EH"></a>世尊。<a id="a-EI"></a>”</p>
  <p id="aEJ">“色非我，<a id="a-EK"></a>是菩萨义不？<a id="a-EL"></a>”</p>
  <p id="aEM">“不也，<a id="a-EN"></a>世尊。<a id="a-EO"></a>”</p>
  <p id="aEP">“受、<a id="a-EQ"></a>想、<a id="a-ER"></a>行、<a id="a-ES"></a>识非我，<a id="a-ET"></a>是菩萨义不？<a id="a-EU"></a>”</p>
  <p id="aEV">“不也，<a id="a-EW"></a>世尊。<a id="a-EX"></a>”</p>
  <p id="aEY">“于须菩提意云何？<a id="a-EZ"></a>色空，<a id="a-Ea"></a>是菩萨义不？<a id="a-Eb"></a>”</p>
  <p id="aEc">“不也，<a id="a-Ed"></a>世尊。<a id="a-Ee"></a>”</p>
  <p id="aEf">“受、<a id="a-Eg"></a>想、<a id="a-Eh"></a>行、<a id="a-Ei"></a>识空，<a id="a-Ej"></a>是菩萨义不？<a id="a-Ek"></a>”</p>
  <p id="aEl">“不也，<a id="a-Em"></a>世尊。<a id="a-En"></a>”</p>
  <p id="aEo">“色非空，<a id="a-Ep"></a>是菩萨义不？<a id="a-Eq"></a>”</p>
  <p id="aEr">“不也，<a id="a-Es"></a>世尊。<a id="a-Et"></a>”</p>
  <p id="aEu">“受、<a id="a-Ev"></a>想、<a id="a-Ew"></a>行、<a id="a-Ex"></a>识非空，<a id="a-Ey"></a>是菩萨义不？<a id="a-Ez"></a>”</p>
  <p id="aF0">“不也，<a id="a-F1"></a>世尊。<a id="a-F2"></a>”</p>
  <p id="aF3">“色相，<a id="a-F4"></a>是菩萨义不？<a id="a-F5"></a>”</p>
  <p id="aF6">“不也，<a id="a-F7"></a>世尊。<a id="a-F8"></a>”</p>
  <p id="aF9">“受、<a id="a-FA"></a>想、<a id="a-FB"></a>行、<a id="a-FC"></a>识相，<a id="a-FD"></a>是菩萨义不？<a id="a-FE"></a>”</p>
  <p id="aFF">“不也，<a id="a-FG"></a>世尊。<a id="a-FH"></a>”</p>
  <p id="aFI">“色无相，<a id="a-FJ"></a>是菩萨义不？<a id="a-FK"></a>”</p>
  <p id="aFL">“不也，<a id="a-FM"></a>世尊。<a id="a-FN"></a>”</p>
  <p id="aFO">“受、<a id="a-FP"></a>想、<a id="a-FQ"></a>行、<a id="a-FR"></a>识无相，<a id="a-FS"></a>是菩萨义不？<a id="a-FT"></a>”</p>
  <p id="aFU">“不也，<a id="a-FV"></a>世尊。<a id="a-FW"></a>”</p>
  <p id="aFX">“色作，<a id="a-FY"></a>是菩萨义不？<a id="a-FZ"></a>”</p>
  <p id="aFa">“不也，<a id="a-Fb"></a>世尊。<a id="a-Fc"></a>”</p>
  <p id="aFd">“受、<a id="a-Fe"></a>想、<a id="a-Ff"></a>行、<a id="a-Fg"></a>识作，<a id="a-Fh"></a>是菩萨义不？<a id="a-Fi"></a>”</p>
  <p id="aFj">“不也，<a id="a-Fk"></a>世尊。<a id="a-Fl"></a>”</p>
  <p id="aFm">“色无作，<a id="a-Fn"></a>是菩萨义不？<a id="a-Fo"></a>”</p>
  <p id="aFp">“不也，<a id="a-Fq"></a>世尊。<a id="a-Fr"></a>”</p>
  <p id="aFs">“受、<a id="a-Ft"></a>想、<a id="a-Fu"></a>行、<a id="a-Fv"></a>识无作，<a id="a-Fw"></a>是菩萨义不？<a id="a-Fx"></a>”</p>
  <p id="aFy">“不也，<a id="a-Fz"></a>世尊，<a id="a-G0"></a>乃至老死亦如是。<a id="a-G1"></a>”</p>
  <p id="aG2">佛告须菩提：<a id="a-G3"></a>“汝观何等义，<a id="a-G4"></a>言色，<a id="a-G5"></a>非菩萨义？<a id="a-G6"></a>受、<a id="a-G7"></a>想、<a id="a-G8"></a>行、<a id="a-G9"></a>识，<a id="a-GA"></a>非菩萨义？<a id="a-GB"></a>乃至色、<a id="a-GC"></a>受、<a id="a-GD"></a>想、<a id="a-GE"></a>行、<a id="a-GF"></a>识无作，<a id="a-GG"></a>非菩萨义？<a id="a-GH"></a>乃至老死亦如是！<a id="a-GI"></a>”</p>
  <p id="aGJ">须菩提白佛言：<a id="a-GK"></a>“世尊，<a id="a-GL"></a>色，<a id="a-GM"></a>毕竟不可得，<a id="a-GN"></a>何况无色，<a id="a-GO"></a>是菩萨义？<a id="a-GP"></a>受、<a id="a-GQ"></a>想、<a id="a-GR"></a>行、<a id="a-GS"></a>识，<a id="a-GT"></a>亦如是。<a id="a-GU"></a>世尊，<a id="a-GV"></a>色常，<a id="a-GW"></a>毕竟不可得，<a id="a-GX"></a>何况色无常，<a id="a-GY"></a>是菩萨义？<a id="a-GZ"></a>乃至识，<a id="a-Ga"></a>亦如是。<a id="a-Gb"></a>世尊，<a id="a-Gc"></a>色乐，<a id="a-Gd"></a>毕竟不可得，<a id="a-Ge"></a>何况色苦，<a id="a-Gf"></a>是菩萨义？<a id="a-Gg"></a>乃至识，<a id="a-Gh"></a>亦如是。<a id="a-Gi"></a>世尊，<a id="a-Gj"></a>色我，<a id="a-Gk"></a>毕竟不可得，<a id="a-Gl"></a>何况色非我，<a id="a-Gm"></a>是菩萨义？<a id="a-Gn"></a>乃至识，<a id="a-Go"></a>亦如是。<a id="a-Gp"></a>世尊，<a id="a-Gq"></a>色有，<a id="a-Gr"></a>毕竟不可得，<a id="a-Gs"></a>何况色空，<a id="a-Gt"></a>是菩萨义？<a id="a-Gu"></a>乃至识，<a id="a-Gv"></a>亦如是。<a id="a-Gw"></a>世尊，<a id="a-Gx"></a>色相，<a id="a-Gy"></a>毕竟不可得，<a id="a-Gz"></a>何况色无相，<a id="a-H0"></a>是菩萨义？<a id="a-H1"></a>乃至识，<a id="a-H2"></a>亦如是。<a id="a-H3"></a>世尊，<a id="a-H4"></a>色作，<a id="a-H5"></a>毕竟不可得，<a id="a-H6"></a>何况色无作，<a id="a-H7"></a>是菩萨义？<a id="a-H8"></a>乃至识，<a id="a-H9"></a>亦如是。<a id="a-HA"></a>”</p>
  <p id="aHB">佛告须菩提：<a id="a-HC"></a>“善哉！<a id="a-HD"></a>善哉！<a id="a-HE"></a>如是，<a id="a-HF"></a>须菩提，<a id="a-HG"></a>菩萨摩诃萨行般若波罗蜜，<a id="a-HH"></a>色义不可得，<a id="a-HI"></a>受、<a id="a-HJ"></a>想、<a id="a-HK"></a>行、<a id="a-HL"></a>识义，<a id="a-HM"></a>乃至无作义，<a id="a-HN"></a>不可得，<a id="a-HO"></a>当作是学般若波罗蜜！<a id="a-HP"></a>须菩提，<a id="a-HQ"></a>汝言我不见是法名菩萨。<a id="a-HR"></a>须菩提，<a id="a-HS"></a>诸法不见诸法，<a id="a-HT"></a>诸法不见法性，<a id="a-HU"></a>法性不见诸法。<a id="a-HV"></a>法性不见地种，<a id="a-HW"></a>地种不见法性，<a id="a-HX"></a>乃至识种不见法性，<a id="a-HY"></a>法性不见识种；<a id="a-HZ"></a>法性不见眼、<a id="a-Ha"></a>色、<a id="a-Hb"></a>眼识性，<a id="a-Hc"></a>眼、<a id="a-Hd"></a>色、<a id="a-He"></a>眼识性不见法性，<a id="a-Hf"></a>乃至法性不见意、<a id="a-Hg"></a>法、<a id="a-Hh"></a>意识性，<a id="a-Hi"></a>意、<a id="a-Hj"></a>法、<a id="a-Hk"></a>意识性不见法性。<a id="a-Hl"></a>须菩提，<a id="a-Hm"></a>有为性不见无为性，<a id="a-Hn"></a>无为性不见有为性。<a id="a-Ho"></a>何以故？<a id="a-Hp"></a>离有为不可说无为，<a id="a-Hq"></a>离无为不可说有为。<a id="a-Hr"></a>如是，<a id="a-Hs"></a>须菩提，<a id="a-Ht"></a>菩萨摩诃萨行般若波罗蜜，<a id="a-Hu"></a>于诸法无所见，<a id="a-Hv"></a>是时不惊、<a id="a-Hw"></a>不畏、<a id="a-Hx"></a>不怖，<a id="a-Hy"></a>心亦不没、<a id="a-Hz"></a>不悔。<a id="a-I0"></a>何以故？<a id="a-I1"></a>是菩萨摩诃萨，<a id="a-I2"></a>不见色、<a id="a-I3"></a>受、<a id="a-I4"></a>想、<a id="a-I5"></a>行、<a id="a-I6"></a>识故，<a id="a-I7"></a>不见眼乃至意，<a id="a-I8"></a>不见色乃至法，<a id="a-I9"></a>不见淫、<a id="a-IA"></a>怒、<a id="a-IB"></a>痴，<a id="a-IC"></a>不见无明乃至老死，<a id="a-ID"></a>不见我乃至知者、<a id="a-IE"></a>见者，<a id="a-IF"></a>不见欲界、<a id="a-IG"></a>色界、<a id="a-IH"></a>无色界，<a id="a-II"></a>不见声闻心、<a id="a-IJ"></a>辟支佛心，<a id="a-IK"></a>不见菩萨、<a id="a-IL"></a>不见菩萨法，<a id="a-IM"></a>不见佛，<a id="a-IN"></a>不见佛法，<a id="a-IO"></a>不见佛道。<a id="a-IP"></a>是菩萨一切法不见故，<a id="a-IQ"></a>不惊、<a id="a-IR"></a>不畏、<a id="a-IS"></a>不怖，<a id="a-IT"></a>不没、<a id="a-IU"></a>不悔！<a id="a-IV"></a>”</p>
  <p id="aIW">须菩提白佛言：<a id="a-IX"></a>“世尊，<a id="a-IY"></a>何因缘故菩萨心不没、<a id="a-IZ"></a>不悔？<a id="a-Ia"></a>”</p>
  <p id="aIb">佛告须菩提：<a id="a-Ic"></a>“菩萨摩诃萨一切心心数法不可得、<a id="a-Id"></a>不可见，<a id="a-Ie"></a>以是故，<a id="a-If"></a>菩萨摩诃萨心不没、<a id="a-Ig"></a>不悔。<a id="a-Ih"></a>”</p>
  <p id="aIi">“世尊，<a id="a-Ij"></a>云何菩萨心不惊、<a id="a-Ik"></a>不畏、<a id="a-Il"></a>不怖？<a id="a-Im"></a>”</p>
  <p id="aIn">佛告须菩提：<a id="a-Io"></a>“是菩萨意及意界，<a id="a-Ip"></a>不可得、<a id="a-Iq"></a>不可见，<a id="a-Ir"></a>以是故不惊、<a id="a-Is"></a>不畏、<a id="a-It"></a>不怖。<a id="a-Iu"></a>如是，<a id="a-Iv"></a>须菩提，<a id="a-Iw"></a>菩萨摩诃萨一切法不可得故，<a id="a-Ix"></a>应行般若波罗蜜。<a id="a-Iy"></a>须菩提，<a id="a-Iz"></a>菩萨摩诃萨一切行处，<a id="a-J0"></a>不得般若波罗蜜，<a id="a-J1"></a>不得菩萨名，<a id="a-J2"></a>亦不得菩萨心，<a id="a-J3"></a>即是教菩萨摩诃萨。<a id="a-J4"></a>”</p>
  <p id="aJ5">【论】释曰：<a id="a-J6"></a>菩萨行般若波罗蜜，<a id="a-J7"></a>观色法名字，<a id="a-J8"></a>非常非无常，<a id="a-J9"></a>乃至有为、<a id="a-JA"></a>无为性中，<a id="a-JB"></a>不见有菩萨、<a id="a-JC"></a>菩萨字，<a id="a-JD"></a>如先说一切法中不作忆想分别。<a id="a-JE"></a>菩萨住不坏法中，<a id="a-JF"></a>行六波罗蜜，<a id="a-JG"></a>乃至十八不共法；<a id="a-JH"></a>以诸法实相智慧，<a id="a-JI"></a>于诸法中求，<a id="a-JJ"></a>不见一定法，<a id="a-JK"></a>所谓般若波罗蜜，<a id="a-JL"></a>亦不见般若波罗蜜名字，<a id="a-JM"></a>又不见菩萨及菩萨名字。<a id="a-JN"></a>用是智慧故，<a id="a-JO"></a>破无明等诸烦恼；<a id="a-JP"></a>用是不见亦不见智慧故，<a id="a-JQ"></a>破著般若波罗蜜、<a id="a-JR"></a>般若波罗蜜名字、<a id="a-JS"></a>菩萨、<a id="a-JT"></a>菩萨名字；<a id="a-JU"></a>诸法实相清净，<a id="a-JV"></a>通达无碍。<a id="a-JW"></a>菩萨得如是智慧，<a id="a-JX"></a>若见、<a id="a-JY"></a>若闻、<a id="a-JZ"></a>若念，<a id="a-Ja"></a>皆如幻化；<a id="a-Jb"></a>若闻、<a id="a-Jc"></a>见、<a id="a-Jd"></a>念，<a id="a-Je"></a>皆是虚诳。<a id="a-Jf"></a>以是故，<a id="a-Jg"></a>不著色等。<a id="a-Jh"></a>住是无碍智慧中，<a id="a-Ji"></a>增益六波罗蜜，<a id="a-Jj"></a>入菩萨位，<a id="a-Jk"></a>得如是等利益。<a id="a-Jl"></a>是一章，<a id="a-Jm"></a>佛自教菩萨作如是观。</p>
  <p id="aJn">次后章，<a id="a-Jo"></a>人谓佛多说法空故，<a id="a-Jp"></a>反问须菩提：<a id="a-Jq"></a>若诸法不空，<a id="a-Jr"></a>颇有一法定是菩萨不？<a id="a-Js"></a>所谓色是菩萨不？<a id="a-Jt"></a>乃至如，<a id="a-Ju"></a>是菩萨不？<a id="a-Jv"></a>须菩提作是念：<a id="a-Jw"></a>诸法和合故有菩萨，<a id="a-Jx"></a>我云何言一法定是菩萨？<a id="a-Jy"></a>以是故言：<a id="a-Jz"></a>不也，<a id="a-K0"></a>世尊。<a id="a-K1"></a>须菩提善得众生空故，<a id="a-K2"></a>佛言：<a id="a-K3"></a>善哉！<a id="a-K4"></a>善哉！<a id="a-K5"></a>菩萨知众生空不可得故，<a id="a-K6"></a>应行般若波罗蜜。<a id="a-K7"></a>色是菩萨义，<a id="a-K8"></a>乃至无作毕竟空亦如是。<a id="a-K9"></a>须菩提入诸法深空中不疑故，<a id="a-KA"></a>能益诸菩萨故，<a id="a-KB"></a>佛赞言：<a id="a-KC"></a>善哉！<a id="a-KD"></a>善哉！<a id="a-KE"></a>菩萨法应如是学一切法不可得空般若波罗蜜。</p>
  <p id="aKF">如须菩提说：<a id="a-KG"></a>我不见是法名字为菩萨。<a id="a-KH"></a>佛言：<a id="a-KI"></a>非但菩萨独不可见，<a id="a-KJ"></a>都无有法见法者。<a id="a-KK"></a>法性无量不可见故，<a id="a-KL"></a>是故诸法不见法性；<a id="a-KM"></a>诸法因缘和合生，<a id="a-KN"></a>无有自性，<a id="a-KO"></a>毕竟空故，<a id="a-KP"></a>法性不见诸法；<a id="a-KQ"></a>色性不见法性，<a id="a-KR"></a>法性不见色性，<a id="a-KS"></a>乃至识性亦如是。<a id="a-KT"></a>五众性与法性同名故名为性，<a id="a-KU"></a>十二处、<a id="a-KV"></a>十八界，<a id="a-KW"></a>有为法、<a id="a-KX"></a>无为法，<a id="a-KY"></a>亦如是。<a id="a-KZ"></a>略说因缘：<a id="a-Ka"></a>离有为性，<a id="a-Kb"></a>不得说无为性；<a id="a-Kc"></a>离无为性，<a id="a-Kd"></a>不得说有为性；<a id="a-Ke"></a>是二法中摄一切法故。<a id="a-Kf"></a>是菩萨虽不见一切法，<a id="a-Kg"></a>亦不怖畏。<a id="a-Kh"></a>何以故？<a id="a-Ki"></a>有所见，<a id="a-Kj"></a>有所不见，<a id="a-Kk"></a>则有恐畏；<a id="a-Kl"></a>若都无所见，<a id="a-Km"></a>则无所畏，<a id="a-Kn"></a>所谓五众乃至十八不共法。</p>
  <p id="aKo">问曰：<a id="a-Kp"></a>若佛已说不恐畏因缘，<a id="a-Kq"></a>须菩提何故重问？</p>
  <p id="aKr">答曰：<a id="a-Ks"></a>须菩提若谓法都空无所有，<a id="a-Kt"></a>恐堕邪见。<a id="a-Ku"></a>所以者何？<a id="a-Kv"></a>佛弟子得正见故，<a id="a-Kw"></a>名为行道人，<a id="a-Kx"></a>云何言都不可见？<a id="a-Ky"></a>佛知须菩提意，<a id="a-Kz"></a>故说言：<a id="a-L0"></a>一切心心数法不可得、<a id="a-L1"></a>不可见，<a id="a-L2"></a>故无畏。<a id="a-L3"></a>凡夫人欲入空中，<a id="a-L4"></a>见心心数法可得，<a id="a-L5"></a>外法不可得，<a id="a-L6"></a>故恐怖；<a id="a-L7"></a>菩萨以心心数法虚妄不实，<a id="a-L8"></a>颠倒果报，<a id="a-L9"></a>不能示人实事，<a id="a-LA"></a>故不恐怖。<a id="a-LB"></a>以是异义，<a id="a-LC"></a>故重问。</p>
  <p id="aLD">问曰：<a id="a-LE"></a>若尔者，<a id="a-LF"></a>何以复有第三问？</p>
  <p id="aLG">答曰：<a id="a-LH"></a>心心数法，<a id="a-LI"></a>意识中可见；<a id="a-LJ"></a>意及意识，<a id="a-LK"></a>是心心数法根本。<a id="a-LL"></a>所以者何？<a id="a-LM"></a>意识中多分别故生恐怖；<a id="a-LN"></a>五识时顷促故，<a id="a-LO"></a>无所分别。<a id="a-LP"></a>欲破怖畏根本，<a id="a-LQ"></a>以是故重问无咎！<a id="a-LR"></a>若菩萨能行如是般若波罗蜜，<a id="a-LS"></a>虽不见四种事：<a id="a-LT"></a>菩萨、<a id="a-LU"></a>菩萨字、<a id="a-LV"></a>般若波罗蜜、<a id="a-LW"></a>般若波罗蜜字；<a id="a-LX"></a>能三种因缘不畏，<a id="a-LY"></a>即是教菩萨般若波罗蜜。<a id="a-LZ"></a>若但了菩萨般若波罗蜜相，<a id="a-La"></a>是为行般若波罗蜜；<a id="a-Lb"></a>不从十方求，<a id="a-Lc"></a>亦无与者，<a id="a-Ld"></a>亦非如金银宝物力求而得。</p>
  <p data-pb></p>
  <h2 id="aLe">释劝学品第八</h2>
  <p id="aLf">【经】尔时，<a id="a-Lg"></a>慧命须菩提白佛言：<a id="a-Lh"></a>“世尊，<a id="a-Li"></a>菩萨摩诃萨欲具足檀波罗蜜，<a id="a-Lj"></a>当学般若波罗蜜！<a id="a-Lk"></a>欲具足尸罗波罗蜜、<a id="a-Ll"></a>羼提波罗蜜、<a id="a-Lm"></a>毗梨耶波罗蜜、<a id="a-Ln"></a>禅波罗蜜、<a id="a-Lo"></a>般若波罗蜜，<a id="a-Lp"></a>当学般若波罗蜜！<a id="a-Lq"></a>菩萨摩诃萨欲知色，<a id="a-Lr"></a>当学般若波罗蜜！<a id="a-Ls"></a>乃至欲知识，<a id="a-Lt"></a>当学般若波罗蜜！<a id="a-Lu"></a>欲知眼乃至意；<a id="a-Lv"></a>欲知色乃至法；<a id="a-Lw"></a>欲知眼识乃至意识，<a id="a-Lx"></a>欲知眼触乃至意触，<a id="a-Ly"></a>欲知眼触因缘生受，<a id="a-Lz"></a>乃至意触因缘生受，<a id="a-M0"></a>当学般若波罗蜜！<a id="a-M1"></a>欲断淫、<a id="a-M2"></a>瞋、<a id="a-M3"></a>痴，<a id="a-M4"></a>当学般若波罗蜜！<a id="a-M5"></a>菩萨摩诃萨欲断身见、<a id="a-M6"></a>戒取、<a id="a-M7"></a>疑，<a id="a-M8"></a>淫欲、<a id="a-M9"></a>瞋恚，<a id="a-MA"></a>色爱、<a id="a-MB"></a>无色爱，<a id="a-MC"></a>掉、<a id="a-MD"></a>慢、<a id="a-ME"></a>无明等，<a id="a-MF"></a>一切结使及缠，<a id="a-MG"></a>当学般若波罗蜜！<a id="a-MH"></a>欲断四缚、<a id="a-MI"></a>四结、<a id="a-MJ"></a>四颠倒，<a id="a-MK"></a>当学般若波罗蜜！<a id="a-ML"></a>欲知十善道，<a id="a-MM"></a>欲知四禅，<a id="a-MN"></a>欲知四无量心，<a id="a-MO"></a>四无色定，<a id="a-MP"></a>四念处乃至十八不共法，<a id="a-MQ"></a>当学般若波罗蜜！<a id="a-MR"></a>菩萨摩诃萨欲入觉意三昧，<a id="a-MS"></a>当学般若波罗蜜！<a id="a-MT"></a>欲入六神通、<a id="a-MU"></a>九次第定、<a id="a-MV"></a>超越三昧，<a id="a-MW"></a>当学般若波罗蜜！<a id="a-MX"></a>欲得师子游戏三昧，<a id="a-MY"></a>当学般若波罗蜜！<a id="a-MZ"></a>欲得师子奋迅三昧，<a id="a-Ma"></a>欲得一切陀罗尼门，<a id="a-Mb"></a>当学般若波罗蜜！<a id="a-Mc"></a>菩萨摩诃萨欲得首楞严三昧、<a id="a-Md"></a>宝印三昧、<a id="a-Me"></a>妙月三昧、<a id="a-Mf"></a>月幢相三昧、<a id="a-Mg"></a>一切法印三昧、<a id="a-Mh"></a>观印三昧、<a id="a-Mi"></a>毕法性三昧、<a id="a-Mj"></a>毕住相三昧、<a id="a-Mk"></a>如金刚三昧、<a id="a-Ml"></a>入一切法门三昧、<a id="a-Mm"></a>三昧王三昧、<a id="a-Mn"></a>王印三昧、<a id="a-Mo"></a>净力三昧、<a id="a-Mp"></a>高出三昧、<a id="a-Mq"></a>毕入一切辩才三昧、<a id="a-Mr"></a>入诸法名三昧、<a id="a-Ms"></a>观十方三昧、<a id="a-Mt"></a>诸陀罗尼门印三昧、<a id="a-Mu"></a>一切法不忘三昧、<a id="a-Mv"></a>摄一切法聚印三昧、<a id="a-Mw"></a>虚空住三昧、<a id="a-Mx"></a>三分清净三昧、<a id="a-My"></a>不退神通三昧、<a id="a-Mz"></a>出钵三昧、<a id="a-N0"></a>诸三昧幢相三昧，<a id="a-N1"></a>欲得如是等诸三昧门，<a id="a-N2"></a>当学般若波罗蜜！</p>
  <p id="aN3">“复次，<a id="a-N4"></a>世尊，<a id="a-N5"></a>菩萨摩诃萨欲满一切众生愿，<a id="a-N6"></a>当学般若波罗蜜！<a id="a-N7"></a>”</p>
  <p id="aN8">【论】问曰：<a id="a-N9"></a>初品中言：<a id="a-NA"></a>种种欲有所得，<a id="a-NB"></a>当学般若波罗蜜，<a id="a-NC"></a>今何以重说？</p>
  <p id="aND">答曰：<a id="a-NE"></a>先但赞叹欲得是诸功德，<a id="a-NF"></a>当行般若波罗蜜，<a id="a-NG"></a>未说般若波罗蜜；<a id="a-NH"></a>今已闻般若波罗蜜味，<a id="a-NI"></a>因欲得余功德，<a id="a-NJ"></a>所谓六波罗蜜等，<a id="a-NK"></a>当学般若波罗蜜。</p>
  <p id="aNL">复次，<a id="a-NM"></a>上种种因缘说诸法空，<a id="a-NN"></a>有人谓佛法断灭，<a id="a-NO"></a>无所复作；<a id="a-NP"></a>为断是人疑故，<a id="a-NQ"></a>言欲得布施等种种功德，<a id="a-NR"></a>当行般若波罗蜜；<a id="a-NS"></a>若般若波罗蜜实空无所有、<a id="a-NT"></a>断灭者，<a id="a-NU"></a>不应说应行布施等功德。<a id="a-NV"></a>有智者说，<a id="a-NW"></a>何缘初后相违？</p>
  <p id="aNX">复次，<a id="a-NY"></a>前广说，<a id="a-NZ"></a>此略说；<a id="a-Na"></a>彼是佛说，<a id="a-Nb"></a>此是须菩提说。</p>
  <p id="aNc">复次，<a id="a-Nd"></a>般若波罗蜜深妙，<a id="a-Ne"></a>故重说。<a id="a-Nf"></a>譬如赞德之美，<a id="a-Ng"></a>故言善哉！<a id="a-Nh"></a>善哉！<a id="a-Ni"></a>六波罗蜜义，<a id="a-Nj"></a>如先说。<a id="a-Nk"></a>知五众者，<a id="a-Nl"></a>见无常、<a id="a-Nm"></a>苦、<a id="a-Nn"></a>空，<a id="a-No"></a>总相、<a id="a-Np"></a>别相等。<a id="a-Nq"></a>六情、<a id="a-Nr"></a>六尘、<a id="a-Ns"></a>六识、<a id="a-Nt"></a>六触、<a id="a-Nu"></a>六受，<a id="a-Nv"></a>亦如是。<a id="a-Nw"></a>一切世间系缚，<a id="a-Nx"></a>受为主，<a id="a-Ny"></a>以受故生诸结使：<a id="a-Nz"></a>乐受生贪欲，<a id="a-O0"></a>苦受生瞋恚，<a id="a-O1"></a>不苦不乐受生愚痴。<a id="a-O2"></a>三毒起诸烦恼及业因缘，<a id="a-O3"></a>以是故但说受；<a id="a-O4"></a>余心数法不说，<a id="a-O5"></a>所谓想、<a id="a-O6"></a>忆、<a id="a-O7"></a>念等。<a id="a-O8"></a>三毒、<a id="a-O9"></a>十结、<a id="a-OA"></a>诸使、<a id="a-OB"></a>缠，<a id="a-OC"></a>乃至十八不共法，<a id="a-OD"></a>如先说。<a id="a-OE"></a>觉意三昧、<a id="a-OF"></a>超越三昧、<a id="a-OG"></a>师子游戏三昧，<a id="a-OH"></a>是菩萨诸三昧，<a id="a-OI"></a>后当说。<a id="a-OJ"></a>欲满一切众生愿，<a id="a-OK"></a>先已说。</p>
  <p id="aOL">【经】“欲得具足如是善根，<a id="a-OM"></a>常不堕恶趣，<a id="a-ON"></a>欲得不生卑贱之家，<a id="a-OO"></a>欲得不住声闻、<a id="a-OP"></a>辟支佛地中，<a id="a-OQ"></a>欲得不堕菩萨顶者，<a id="a-OR"></a>当学般若波罗蜜！<a id="a-OS"></a>”</p>
  <p id="aOT">尔时，<a id="a-OU"></a>慧命舍利弗问须菩提：<a id="a-OV"></a>“云何为菩萨摩诃萨堕顶？<a id="a-OW"></a>”</p>
  <p id="aOX">须菩提言：<a id="a-OY"></a>“舍利弗，<a id="a-OZ"></a>若菩萨摩诃萨，<a id="a-Oa"></a>不以方便行六波罗蜜，<a id="a-Ob"></a>入空、<a id="a-Oc"></a>无相、<a id="a-Od"></a>无作三昧，<a id="a-Oe"></a>不堕声闻、<a id="a-Of"></a>辟支佛地，<a id="a-Og"></a>亦不入菩萨位，<a id="a-Oh"></a>是名菩萨摩诃萨法爱生，<a id="a-Oi"></a>故堕顶。<a id="a-Oj"></a>”</p>
  <p id="aOk">舍利弗问须菩提：<a id="a-Ol"></a>“云何名菩萨生？<a id="a-Om"></a>”</p>
  <p id="aOn">须菩提答舍利弗言：<a id="a-Oo"></a>“生名法爱。<a id="a-Op"></a>”</p>
  <p id="aOq">舍利弗言：<a id="a-Or"></a>“何等法爱？<a id="a-Os"></a>”</p>
  <p id="aOt">须菩提言：<a id="a-Ou"></a>“菩萨摩诃萨行般若波罗蜜，<a id="a-Ov"></a>色是空，<a id="a-Ow"></a>受念著，<a id="a-Ox"></a>受、<a id="a-Oy"></a>想、<a id="a-Oz"></a>行、<a id="a-P0"></a>识空，<a id="a-P1"></a>受念著。<a id="a-P2"></a>舍利弗，<a id="a-P3"></a>是名菩萨摩诃萨顺道法爱生。</p>
  <p id="aP4">“复次，<a id="a-P5"></a>舍利弗，<a id="a-P6"></a>菩萨摩诃萨，<a id="a-P7"></a>色是无相，<a id="a-P8"></a>受念著，<a id="a-P9"></a>受、<a id="a-PA"></a>想、<a id="a-PB"></a>行、<a id="a-PC"></a>识无相，<a id="a-PD"></a>受念著；<a id="a-PE"></a>色是无作，<a id="a-PF"></a>受念著，<a id="a-PG"></a>受、<a id="a-PH"></a>想、<a id="a-PI"></a>行、<a id="a-PJ"></a>识无作，<a id="a-PK"></a>受念著。<a id="a-PL"></a>色是寂灭，<a id="a-PM"></a>受念著，<a id="a-PN"></a>受、<a id="a-PO"></a>想、<a id="a-PP"></a>行、<a id="a-PQ"></a>识寂灭，<a id="a-PR"></a>受念著；<a id="a-PS"></a>色是无常乃至识，<a id="a-PT"></a>色是苦乃至识，<a id="a-PU"></a>色是无我乃至识，<a id="a-PV"></a>受念著，<a id="a-PW"></a>是为菩萨顺道法爱生。<a id="a-PX"></a>是苦应知，<a id="a-PY"></a>集应断，<a id="a-PZ"></a>尽应证，<a id="a-Pa"></a>道应修；<a id="a-Pb"></a>是垢法，<a id="a-Pc"></a>是净法；<a id="a-Pd"></a>是应近，<a id="a-Pe"></a>是不应近；<a id="a-Pf"></a>是菩萨所应行，<a id="a-Pg"></a>是非菩萨所应行；<a id="a-Ph"></a>是菩萨道，<a id="a-Pi"></a>是菩萨学，<a id="a-Pj"></a>是非菩萨道，<a id="a-Pk"></a>是非菩萨学；<a id="a-Pl"></a>是菩萨檀波罗蜜，<a id="a-Pm"></a>乃至般若波罗蜜，<a id="a-Pn"></a>是非菩萨檀波罗蜜，<a id="a-Po"></a>乃至般若波罗蜜；<a id="a-Pp"></a>是菩萨方便，<a id="a-Pq"></a>是非菩萨方便；<a id="a-Pr"></a>是菩萨熟，<a id="a-Ps"></a>是非菩萨熟。<a id="a-Pt"></a>舍利弗，<a id="a-Pu"></a>菩萨摩诃萨行般若波罗蜜，<a id="a-Pv"></a>是诸法受念著，<a id="a-Pw"></a>是为菩萨摩诃萨顺道法爱生。<a id="a-Px"></a>”</p>
  <p id="aPy">【论】问曰：<a id="a-Pz"></a>何等善根故，<a id="a-Q0"></a>不堕恶道贫贱，<a id="a-Q1"></a>及声闻、<a id="a-Q2"></a>辟支佛，<a id="a-Q3"></a>亦不堕顶？</p>
  <p id="aQ4">答曰：<a id="a-Q5"></a>有人言：<a id="a-Q6"></a>“行不贪善根故，<a id="a-Q7"></a>爱等诸结使衰薄，<a id="a-Q8"></a>深入禅定；<a id="a-Q9"></a>行不瞋善根故，<a id="a-QA"></a>瞋等诸结使薄，<a id="a-QB"></a>深入慈悲心；<a id="a-QC"></a>行不痴善根故，<a id="a-QD"></a>无明等诸结使薄，<a id="a-QE"></a>深入般若波罗蜜。<a id="a-QF"></a>如是禅定、<a id="a-QG"></a>慈悲、<a id="a-QH"></a>般若波罗蜜力故，<a id="a-QI"></a>无事不得，<a id="a-QJ"></a>何况四事！<a id="a-QK"></a>”</p>
  <p id="aQL">问曰：<a id="a-QM"></a>何以四事中但问堕顶？</p>
  <p id="aQN">答曰：<a id="a-QO"></a>三事先已说，<a id="a-QP"></a>堕顶未说故问。</p>
  <p id="aQQ">问曰：<a id="a-QR"></a>顶者是法位，<a id="a-QS"></a>此义先已说，<a id="a-QT"></a>今何以重说？</p>
  <p id="aQU">答曰：<a id="a-QV"></a>虽说其义，<a id="a-QW"></a>名字各异。<a id="a-QX"></a>无方便入三解脱门，<a id="a-QY"></a>及有方便，<a id="a-QZ"></a>先已说。<a id="a-Qa"></a>法爱，<a id="a-Qb"></a>于无生法忍中，<a id="a-Qc"></a>无有利益，<a id="a-Qd"></a>故名曰生；<a id="a-Qe"></a>譬如多食不消，<a id="a-Qf"></a>若不疗治，<a id="a-Qg"></a>于身为患。<a id="a-Qh"></a>菩萨亦如是，<a id="a-Qi"></a>初发心时，<a id="a-Qj"></a>贪爱法食，<a id="a-Qk"></a>所谓无方便行诸善法，<a id="a-Ql"></a>深心系著于无生法忍，<a id="a-Qm"></a>是则为生、<a id="a-Qn"></a>为病；<a id="a-Qo"></a>以著法爱故，<a id="a-Qp"></a>于不生不灭亦爱。<a id="a-Qq"></a>譬如必死之人，<a id="a-Qr"></a>虽加诸药，<a id="a-Qs"></a>药反成病；<a id="a-Qt"></a>是菩萨于毕竟空不生不灭法忍中而生爱著，<a id="a-Qu"></a>反为其患！<a id="a-Qv"></a>法爱于人天中为妙，<a id="a-Qw"></a>于无生法忍为累。<a id="a-Qx"></a>一切法中忆想分别，<a id="a-Qy"></a>诸观是非，<a id="a-Qz"></a>随法而爱，<a id="a-R0"></a>是名为生，<a id="a-R1"></a>不任盛诸法实相水；<a id="a-R2"></a>与生相违，<a id="a-R3"></a>是名菩萨熟。</p>
  <p id="aR4">问曰：<a id="a-R5"></a>是一事，<a id="a-R6"></a>何以故名为顶？<a id="a-R7"></a>名为位？<a id="a-R8"></a>名为不生？</p>
  <p id="aR9">答曰：<a id="a-RA"></a>于柔顺忍、<a id="a-RB"></a>无生忍中间所有法，<a id="a-RC"></a>名为顶；<a id="a-RD"></a>住是顶，<a id="a-RE"></a>上直趣佛道，<a id="a-RF"></a>不复畏堕。<a id="a-RG"></a>譬如声闻法中暖、<a id="a-RH"></a>忍中间，<a id="a-RI"></a>名为顶法。</p>
  <p id="aRJ">问曰：<a id="a-RK"></a>若得顶不堕，<a id="a-RL"></a>今云何言顶堕？</p>
  <p id="aRM">答曰：<a id="a-RN"></a>垂近应得而失者，<a id="a-RO"></a>名为堕；<a id="a-RP"></a>得顶者，<a id="a-RQ"></a>智慧安隐，<a id="a-RR"></a>则不畏堕。<a id="a-RS"></a>譬如上山，<a id="a-RT"></a>既得到顶，<a id="a-RU"></a>则不畏堕；<a id="a-RV"></a>未到之间，<a id="a-RW"></a>倾危畏堕。<a id="a-RX"></a>顶增长坚固，<a id="a-RY"></a>名为菩萨位。<a id="a-RZ"></a>入是位中，<a id="a-Ra"></a>一切结使，<a id="a-Rb"></a>一切魔民，<a id="a-Rc"></a>不能动摇。<a id="a-Rd"></a>亦名无生法忍。<a id="a-Re"></a>所以者何？<a id="a-Rf"></a>异于生故。<a id="a-Rg"></a>爱等结使，<a id="a-Rh"></a>杂诸善法，<a id="a-Ri"></a>名为生。</p>
  <p id="aRj">复次，<a id="a-Rk"></a>无诸法实相智慧火，<a id="a-Rl"></a>故名为生；<a id="a-Rm"></a>有诸法实相智慧火，<a id="a-Rn"></a>故名为熟。<a id="a-Ro"></a>是人能信受诸法实相智慧，<a id="a-Rp"></a>故名为熟；<a id="a-Rq"></a>譬如熟瓶能盛受水，<a id="a-Rr"></a>生则烂坏。</p>
  <p id="aRs">复次，<a id="a-Rt"></a>依止生灭智慧故得离颠倒，<a id="a-Ru"></a>离生灭智慧故不生不灭，<a id="a-Rv"></a>是名无生法；<a id="a-Rw"></a>能信、<a id="a-Rx"></a>能受、<a id="a-Ry"></a>能持故，<a id="a-Rz"></a>名为忍。</p>
  <p id="aS0">复次，<a id="a-S1"></a>位者，<a id="a-S2"></a>拔一切无常等诸观法，<a id="a-S3"></a>名为位；<a id="a-S4"></a>若不如是，<a id="a-S5"></a>是为顺道法爱生。</p>
  <p id="aS6">【经】舍利弗问须菩提：<a id="a-S7"></a>“云何名菩萨摩诃萨无生？<a id="a-S8"></a>”</p>
  <p id="aS9">须菩提言：<a id="a-SA"></a>“菩萨摩诃萨行般若波罗蜜时，<a id="a-SB"></a>内空中不见外空，<a id="a-SC"></a>外空中不见内空，<a id="a-SD"></a>外空中不见内外空；<a id="a-SE"></a>内外空中不见外空，<a id="a-SF"></a>内外空中不见空空；<a id="a-SG"></a>空空中不见内外空，<a id="a-SH"></a>空空中不见大空；<a id="a-SI"></a>大空中不见空空，<a id="a-SJ"></a>大空中不见第一义空；<a id="a-SK"></a>第一义空中不见大空，<a id="a-SL"></a>第一义空中不见有为空；<a id="a-SM"></a>有为空中不见第一义空，<a id="a-SN"></a>有为空中不见无为空；<a id="a-SO"></a>无为空中不见有为空，<a id="a-SP"></a>无为空中不见毕竟空；<a id="a-SQ"></a>毕竟空中不见无为空，<a id="a-SR"></a>毕竟空中不见无始空；<a id="a-SS"></a>无始空中不见毕竟空，<a id="a-ST"></a>无始空中不见散空；<a id="a-SU"></a>散空中不见无始空，<a id="a-SV"></a>散空中不见性空；<a id="a-SW"></a>性空中不见散空，<a id="a-SX"></a>性空中不见诸法空；<a id="a-SY"></a>诸法空中不见性空，<a id="a-SZ"></a>诸法空中不见自相空；<a id="a-Sa"></a>自相空中不见诸法空，<a id="a-Sb"></a>自相空中不见不可得空；<a id="a-Sc"></a>不可得空中不见自相空，<a id="a-Sd"></a>不可得空中不见无法空；<a id="a-Se"></a>无法空中不见不可得空，<a id="a-Sf"></a>无法空中不见有法空；<a id="a-Sg"></a>有法空中不见无法空，<a id="a-Sh"></a>有法空中不见无法有法空；<a id="a-Si"></a>无法有法空中不见有法空。<a id="a-Sj"></a>舍利弗，<a id="a-Sk"></a>菩萨摩诃萨行般若波罗蜜，<a id="a-Sl"></a>得入菩萨位。</p>
  <p id="aSm">“复次，<a id="a-Sn"></a>舍利弗，<a id="a-So"></a>菩萨摩诃萨欲学般若波罗蜜，<a id="a-Sp"></a>应如是学：<a id="a-Sq"></a>不念色、<a id="a-Sr"></a>受、<a id="a-Ss"></a>想、<a id="a-St"></a>行、<a id="a-Su"></a>识，<a id="a-Sv"></a>不念眼乃至意，<a id="a-Sw"></a>不念色乃至法，<a id="a-Sx"></a>不念檀波罗蜜、<a id="a-Sy"></a>尸波罗蜜、<a id="a-Sz"></a>羼提波罗蜜、<a id="a-T0"></a>毗梨耶波罗蜜、<a id="a-T1"></a>禅波罗蜜、<a id="a-T2"></a>般若波罗蜜，<a id="a-T3"></a>乃至十八不共法。<a id="a-T4"></a>如是，<a id="a-T5"></a>舍利弗，<a id="a-T6"></a>菩萨摩诃萨行般若波罗蜜，<a id="a-T7"></a>得是心不应念、<a id="a-T8"></a>不应高，<a id="a-T9"></a>无等等心不应念、<a id="a-TA"></a>不应高，<a id="a-TB"></a>大心不应念、<a id="a-TC"></a>不应高。<a id="a-TD"></a>何以故？<a id="a-TE"></a>是心非心，<a id="a-TF"></a>心相常净故。<a id="a-TG"></a>”</p>
  <p id="aTH">舍利弗语须菩提：<a id="a-TI"></a>“云何名心相常净？<a id="a-TJ"></a>”</p>
  <p id="aTK">须菩提言：<a id="a-TL"></a>“若菩萨知是心相，<a id="a-TM"></a>与淫、<a id="a-TN"></a>怒、<a id="a-TO"></a>痴，<a id="a-TP"></a>不合不离；<a id="a-TQ"></a>诸缠、<a id="a-TR"></a>流、<a id="a-TS"></a>缚等诸结使、<a id="a-TT"></a>一切烦恼，<a id="a-TU"></a>不合不离；<a id="a-TV"></a>声闻、<a id="a-TW"></a>辟支佛心，<a id="a-TX"></a>不合不离。<a id="a-TY"></a>舍利弗，<a id="a-TZ"></a>是名菩萨心相常净。<a id="a-Ta"></a>”</p>
  <p id="aTb">舍利弗语须菩提：<a id="a-Tc"></a>“有是无心相心不？<a id="a-Td"></a>”</p>
  <p id="aTe">须菩提报舍利弗言：<a id="a-Tf"></a>“无心相中，<a id="a-Tg"></a>有心相、<a id="a-Th"></a>无心相可得不？<a id="a-Ti"></a>”</p>
  <p id="aTj">舍利弗言：<a id="a-Tk"></a>“不可得！<a id="a-Tl"></a>”</p>
  <p id="aTm">须菩提言：<a id="a-Tn"></a>“若不可得，<a id="a-To"></a>不应问有是心非心不！<a id="a-Tp"></a>”</p>
  <p id="aTq">舍利弗复问：<a id="a-Tr"></a>“何等是无心相？<a id="a-Ts"></a>”</p>
  <p id="aTt">须菩提言：<a id="a-Tu"></a>“诸法不坏不分别，<a id="a-Tv"></a>是名无心相。<a id="a-Tw"></a>”</p>
  <p id="aTx">舍利弗问须菩提：<a id="a-Ty"></a>“但心不坏不分别，<a id="a-Tz"></a>色亦不坏不分别，<a id="a-U0"></a>乃至佛道亦不坏不分别耶？<a id="a-U1"></a>”</p>
  <p id="aU2">须菩提言：<a id="a-U3"></a>“若能知心相不坏不分别，<a id="a-U4"></a>是菩萨亦能知色，<a id="a-U5"></a>乃至佛道不坏不分别。<a id="a-U6"></a>”</p>
  <p id="aU7">尔时，<a id="a-U8"></a>慧命舍利弗赞须菩提：<a id="a-U9"></a>“善哉！<a id="a-UA"></a>善哉！<a id="a-UB"></a>汝真是佛子，<a id="a-UC"></a>从佛口生，<a id="a-UD"></a>从见法生，<a id="a-UE"></a>从法化生，<a id="a-UF"></a>取法分，<a id="a-UG"></a>不取财分，<a id="a-UH"></a>法中自信身得证。<a id="a-UI"></a>如佛所说，<a id="a-UJ"></a>得无诤三昧中，<a id="a-UK"></a>汝最第一，<a id="a-UL"></a>实如佛所举！<a id="a-UM"></a>须菩提，<a id="a-UN"></a>菩萨摩诃萨应如是学般若波罗蜜。<a id="a-UO"></a>是中亦当分别知，<a id="a-UP"></a>菩萨如汝所说行，<a id="a-UQ"></a>则不离般若波罗蜜。<a id="a-UR"></a>须菩提，<a id="a-US"></a>善男子、<a id="a-UT"></a>善女人，<a id="a-UU"></a>欲学声闻地，<a id="a-UV"></a>亦当应闻般若波罗蜜，<a id="a-UW"></a>持、<a id="a-UX"></a>诵、<a id="a-UY"></a>读、<a id="a-UZ"></a>正忆念、<a id="a-Ua"></a>如说行；<a id="a-Ub"></a>欲学辟支佛地，<a id="a-Uc"></a>亦当应闻般若波罗蜜，<a id="a-Ud"></a>持、<a id="a-Ue"></a>诵、<a id="a-Uf"></a>读、<a id="a-Ug"></a>正忆念、<a id="a-Uh"></a>如说行；<a id="a-Ui"></a>欲学菩萨地，<a id="a-Uj"></a>亦当应闻般若波罗蜜，<a id="a-Uk"></a>持、<a id="a-Ul"></a>诵、<a id="a-Um"></a>读、<a id="a-Un"></a>正忆念、<a id="a-Uo"></a>如说行。<a id="a-Up"></a>何以故？<a id="a-Uq"></a>是般若波罗蜜中广说三乘，<a id="a-Ur"></a>是中，<a id="a-Us"></a>菩萨摩诃萨、<a id="a-Ut"></a>声闻、<a id="a-Uu"></a>辟支佛当学！<a id="a-Uv"></a>”</p>
  <p id="aUw">【论】释曰：<a id="a-Ux"></a>内空中不见外空，<a id="a-Uy"></a>外空中不见内空。<a id="a-Uz"></a>有人言：<a id="a-V0"></a>“外四大饮食入身中，<a id="a-V1"></a>故名为内，<a id="a-V2"></a>若身死还为外；<a id="a-V3"></a>一切法无来去相故，<a id="a-V4"></a>外空不在内空中。<a id="a-V5"></a>余十七空亦如是，<a id="a-V6"></a>不生不灭无异相，<a id="a-V7"></a>无来去故，<a id="a-V8"></a>各各中不住。<a id="a-V9"></a>”</p>
  <p id="aVA">复次，<a id="a-VB"></a>菩萨位相，<a id="a-VC"></a>不念一切色为有，<a id="a-VD"></a>乃至十八不共法亦不念是有。<a id="a-VE"></a>不念有义，<a id="a-VF"></a>如先说。</p>
  <p id="aVG">问曰：<a id="a-VH"></a>菩提心、<a id="a-VI"></a>无等等心、<a id="a-VJ"></a>大心，<a id="a-VK"></a>有何差别？</p>
  <p id="aVL">答曰：<a id="a-VM"></a>菩萨初发心：<a id="a-VN"></a>缘无上道，<a id="a-VO"></a>我当作佛。<a id="a-VP"></a>是名菩提心。<a id="a-VQ"></a>无等等名为佛。<a id="a-VR"></a>所以者何？<a id="a-VS"></a>一切众生、<a id="a-VT"></a>一切法，<a id="a-VU"></a>无与等者。<a id="a-VV"></a>是菩提心与佛相似。<a id="a-VW"></a>所以者何？<a id="a-VX"></a>因似果故，<a id="a-VY"></a>是名无等等心；<a id="a-VZ"></a>是心无事不行，<a id="a-Va"></a>不求恩惠，<a id="a-Vb"></a>深固决定。</p>
  <p id="aVc">复次，<a id="a-Vd"></a>檀、<a id="a-Ve"></a>尸波罗蜜，<a id="a-Vf"></a>是名菩提心。<a id="a-Vg"></a>所以者何？<a id="a-Vh"></a>檀波罗蜜因缘故，<a id="a-Vi"></a>得大富无所乏少；<a id="a-Vj"></a>尸波罗蜜因缘故，<a id="a-Vk"></a>出三恶道，<a id="a-Vl"></a>人天中尊贵；<a id="a-Vm"></a>住二波罗蜜果报力故，<a id="a-Vn"></a>安立能成大事，<a id="a-Vo"></a>是名菩提心。<a id="a-Vp"></a>羼提、<a id="a-Vq"></a>毗梨耶波罗蜜相，<a id="a-Vr"></a>于众生中现奇特事，<a id="a-Vs"></a>所谓人来割肉出髓如截树木，<a id="a-Vt"></a>而慈念怨家，<a id="a-Vu"></a>血化为乳；<a id="a-Vv"></a>是心似如佛心，<a id="a-Vw"></a>于十方六道中，<a id="a-Vx"></a>一一众生，<a id="a-Vy"></a>皆以深心济度；<a id="a-Vz"></a>又知诸法毕竟空，<a id="a-W0"></a>而以大悲能行诸行，<a id="a-W1"></a>是为奇特！<a id="a-W2"></a>譬如人欲空中种树，<a id="a-W3"></a>是为希有。<a id="a-W4"></a>如是等精进波罗蜜力势，<a id="a-W5"></a>与无等相似，<a id="a-W6"></a>是名无等等。<a id="a-W7"></a>入禅定，<a id="a-W8"></a>行四无量心，<a id="a-W9"></a>遍满十方，<a id="a-WA"></a>与大悲、<a id="a-WB"></a>方便合故，<a id="a-WC"></a>拔一切众生苦；<a id="a-WD"></a>又诸法实相，<a id="a-WE"></a>灭一切观，<a id="a-WF"></a>诸语言断，<a id="a-WG"></a>而不堕断灭中，<a id="a-WH"></a>是名大心。</p>
  <p id="aWI">复次，<a id="a-WJ"></a>初发心名菩提心，<a id="a-WK"></a>行六波罗蜜名无等等心，<a id="a-WL"></a>入方便心中是名大心。<a id="a-WM"></a>如是等各有差别。</p>
  <p id="aWN">复次，<a id="a-WO"></a>菩萨得如是大智，<a id="a-WP"></a>心亦不高，<a id="a-WQ"></a>心相常清净故。<a id="a-WR"></a>如虚空相常清净，<a id="a-WS"></a>烟云尘雾，<a id="a-WT"></a>假来覆蔽不净；<a id="a-WU"></a>心亦如是，<a id="a-WV"></a>常自清净，<a id="a-WW"></a>无明等诸烦恼客来覆蔽故，<a id="a-WX"></a>以为不净，<a id="a-WY"></a>除去烦恼，<a id="a-WZ"></a>如本清净。<a id="a-Wa"></a>行者功夫微薄，<a id="a-Wb"></a>此清净非汝所作，<a id="a-Wc"></a>不应自高，<a id="a-Wd"></a>不应念。<a id="a-We"></a>何以故？<a id="a-Wf"></a>毕竟空故。</p>
  <p id="aWg">问曰：<a id="a-Wh"></a>舍利弗知心相常净，<a id="a-Wi"></a>何以故问？</p>
  <p id="aWj">答曰：<a id="a-Wk"></a>菩萨发阿耨多罗三藐三菩提心，<a id="a-Wl"></a>深入深著故；<a id="a-Wm"></a>虽闻心毕竟空常清净，<a id="a-Wn"></a>犹忆想分别，<a id="a-Wo"></a>取是无心相，<a id="a-Wp"></a>以是故问：<a id="a-Wq"></a>是无心相心，<a id="a-Wr"></a>为有、<a id="a-Ws"></a>为无？<a id="a-Wt"></a>若有，<a id="a-Wu"></a>云何言无心相？<a id="a-Wv"></a>若无，<a id="a-Ww"></a>何以赞叹是无等等心当成佛道？<a id="a-Wx"></a>须菩提答曰：<a id="a-Wy"></a>是无心相中，<a id="a-Wz"></a>毕竟清净，<a id="a-X0"></a>有无不可得，<a id="a-X1"></a>不应难！<a id="a-X2"></a>舍利弗复问：<a id="a-X3"></a>何等是无心相？<a id="a-X4"></a>须菩提答曰：<a id="a-X5"></a>毕竟空，<a id="a-X6"></a>一切诸法无分别，<a id="a-X7"></a>是名无心相。<a id="a-X8"></a>舍利弗复问：<a id="a-X9"></a>但心相不坏不分别，<a id="a-XA"></a>余法亦如是？<a id="a-XB"></a>须菩提答言：<a id="a-XC"></a>诸法亦如是。<a id="a-XD"></a>若尔者，<a id="a-XE"></a>阿耨多罗三藐三菩提，<a id="a-XF"></a>亦如虚空无坏无分别。<a id="a-XG"></a>诸菩萨深著阿耨多罗三藐三菩提故，<a id="a-XH"></a>作是念：<a id="a-XI"></a>诸凡夫法，<a id="a-XJ"></a>可言虚诳，<a id="a-XK"></a>以不真实故；<a id="a-XL"></a>菩萨漏未尽故，<a id="a-XM"></a>亦可言不清净；<a id="a-XN"></a>云何阿耨多罗三藐三菩提亦复虚诳？<a id="a-XO"></a>是时心惊不悦！<a id="a-XP"></a>须菩提知其心已，<a id="a-XQ"></a>思惟筹量：<a id="a-XR"></a>我今应为说实相法不？<a id="a-XS"></a>思惟已，<a id="a-XT"></a>自念今在佛前，<a id="a-XU"></a>当以实相答：<a id="a-XV"></a>若我有失，<a id="a-XW"></a>佛自当说。<a id="a-XX"></a>重思惟竟，<a id="a-XY"></a>以是故说：<a id="a-XZ"></a>阿耨多罗三藐三菩提虽是第一，<a id="a-Xa"></a>亦从虚诳法边生，<a id="a-Xb"></a>故亦是空，<a id="a-Xc"></a>不坏不分别相。<a id="a-Xd"></a>以是故，<a id="a-Xe"></a>行者当随阿耨多罗三藐三菩提相行，<a id="a-Xf"></a>不应取相自高。<a id="a-Xg"></a>尔时，<a id="a-Xh"></a>舍利弗赞须菩提言：<a id="a-Xi"></a>善哉！<a id="a-Xj"></a>善哉！<a id="a-Xk"></a>佛时默然，<a id="a-Xl"></a>听须菩提所答，<a id="a-Xm"></a>亦可舍利弗所叹。</p>
  <p id="aXn">从佛口生者，<a id="a-Xo"></a>有人言：<a id="a-Xp"></a>“婆罗门从梵天王口边生故，<a id="a-Xq"></a>于四姓众生中第一。<a id="a-Xr"></a>”以是故，<a id="a-Xs"></a>舍利弗赞言：<a id="a-Xt"></a>汝真从佛口生。<a id="a-Xu"></a>所以者何？<a id="a-Xv"></a>见法知法故。<a id="a-Xw"></a>未有得道者，<a id="a-Xx"></a>依佛故得供养，<a id="a-Xy"></a>是名取财分；<a id="a-Xz"></a>又如弊恶子不随父教，<a id="a-Y0"></a>但取财分。<a id="a-Y1"></a>取法分者，<a id="a-Y2"></a>取诸禅定、<a id="a-Y3"></a>根、<a id="a-Y4"></a>力、<a id="a-Y5"></a>觉、<a id="a-Y6"></a>道，<a id="a-Y7"></a>种种善法，<a id="a-Y8"></a>是名取法分。<a id="a-Y9"></a>得四信故，<a id="a-YA"></a>名为法中自信。<a id="a-YB"></a>得诸神通、<a id="a-YC"></a>灭尽定等著身中故，<a id="a-YD"></a>是名身得证。<a id="a-YE"></a>如舍利弗于智慧中第一，<a id="a-YF"></a>目揵连神足第一，<a id="a-YG"></a>摩诃迦葉头陀第一，<a id="a-YH"></a>须菩提得无诤三昧中第一。<a id="a-YI"></a>得无诤定阿罗汉者，<a id="a-YJ"></a>常观人心，<a id="a-YK"></a>不令人起诤。<a id="a-YL"></a>是三昧，<a id="a-YM"></a>根本四禅中摄，<a id="a-YN"></a>亦欲界中用。</p>
  <p id="aYO">问曰：<a id="a-YP"></a>般若波罗蜜是菩萨事，<a id="a-YQ"></a>何以言欲得三乘者，<a id="a-YR"></a>皆当习学？</p>
  <p id="aYS">答曰：<a id="a-YT"></a>般若波罗蜜中说诸法实相，<a id="a-YU"></a>即是无余涅槃。<a id="a-YV"></a>三乘人皆为无余涅槃故，<a id="a-YW"></a>精进习行。</p>
  <p id="aYX">复次，<a id="a-YY"></a>般若中种种因缘，<a id="a-YZ"></a>说空解脱门义。<a id="a-Ya"></a>如经中说：<a id="a-Yb"></a>若离空解脱门，<a id="a-Yc"></a>无道无涅槃。<a id="a-Yd"></a>以是故，<a id="a-Ye"></a>三乘人皆应学般若。</p>
  <p id="aYf">复次，<a id="a-Yg"></a>舍利弗自说因缘：<a id="a-Yh"></a>于般若波罗蜜中，<a id="a-Yi"></a>广说三乘相，<a id="a-Yj"></a>是中三乘人应学成。</p>
 </body>
</html>