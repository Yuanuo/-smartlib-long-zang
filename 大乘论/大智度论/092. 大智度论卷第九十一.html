<!doctype html>
<html id="z3IBVJGug" data-ver="1469">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第九十一</h1>
  <h2 id="a2">释具足品第八十一</h2>
  <p id="a3">【经】须菩提白佛言：<a id="a-4"></a>“世尊，<a id="a-5"></a>若菩萨摩诃萨行六波罗蜜、<a id="a-6"></a>十八空、<a id="a-7"></a>三十七助道法，<a id="a-8"></a>佛十力、<a id="a-9"></a>四无所畏、<a id="a-A"></a>四无碍智、<a id="a-B"></a>十八不共法，<a id="a-C"></a>不具足菩萨道，<a id="a-D"></a>不能得阿耨多罗三藐三菩提。<a id="a-E"></a>世尊，<a id="a-F"></a>菩萨摩诃萨，<a id="a-G"></a>当云何具足菩萨道，<a id="a-H"></a>能得阿耨多罗三藐三菩提？<a id="a-I"></a>”</p>
  <p id="aJ">佛告须菩提：<a id="a-K"></a>“若菩萨摩诃萨行般若波罗蜜时，<a id="a-L"></a>以方便力故，<a id="a-M"></a>行檀波罗蜜，<a id="a-N"></a>不得施，<a id="a-O"></a>不得施者，<a id="a-P"></a>不得受者，<a id="a-Q"></a>亦不远离是法行檀波罗蜜，<a id="a-R"></a>是则照明菩萨道。<a id="a-S"></a>如是，<a id="a-T"></a>须菩提，<a id="a-U"></a>菩萨以方便力故，<a id="a-V"></a>具足菩萨道；<a id="a-W"></a>具足已，<a id="a-X"></a>能得阿耨多罗三藐三菩提。<a id="a-Y"></a>持戒、<a id="a-Z"></a>忍辱、<a id="a-a"></a>精进、<a id="a-b"></a>禅定、<a id="a-c"></a>智慧，<a id="a-d"></a>乃至十八不共法，<a id="a-e"></a>亦如是。<a id="a-f"></a>”</p>
  <p id="ag">舍利弗白佛言：<a id="a-h"></a>“世尊，<a id="a-i"></a>云何菩萨摩诃萨习般若波罗蜜？<a id="a-j"></a>”</p>
  <p id="ak">佛告舍利弗：<a id="a-l"></a>“若菩萨摩诃萨行般若波罗蜜，<a id="a-m"></a>以方便力故，<a id="a-n"></a>不坏色，<a id="a-o"></a>不随色。<a id="a-p"></a>何以故？<a id="a-q"></a>是色性无故，<a id="a-r"></a>不坏不随，<a id="a-s"></a>乃至识亦如是。<a id="a-t"></a>舍利弗，<a id="a-u"></a>菩萨摩诃萨行般若波罗蜜，<a id="a-v"></a>以方便力故，<a id="a-w"></a>檀波罗蜜不坏不随。<a id="a-x"></a>何以故？<a id="a-y"></a>檀波罗蜜性无故，<a id="a-z"></a>乃至十八不共法亦如是。<a id="a-10"></a>”</p>
  <p id="a11">舍利弗白佛言：<a id="a-12"></a>“世尊，<a id="a-13"></a>若诸法无自性可坏可随者，<a id="a-14"></a>云何菩萨摩诃萨能习般若波罗蜜，<a id="a-15"></a>诸菩萨摩诃萨所学处？<a id="a-16"></a>何以故？<a id="a-17"></a>菩萨摩诃萨不学般若波罗蜜，<a id="a-18"></a>不能得阿耨多罗三藐三菩提。<a id="a-19"></a>”</p>
  <p id="a1A">佛告舍利弗：<a id="a-1B"></a>“如汝所言，<a id="a-1C"></a>菩萨不学般若波罗蜜，<a id="a-1D"></a>不能得阿耨多罗三藐三菩提，<a id="a-1E"></a>不离方便力故可得。<a id="a-1F"></a>舍利弗，<a id="a-1G"></a>若菩萨摩诃萨行般若波罗蜜，<a id="a-1H"></a>若有一法可得、<a id="a-1I"></a>应当取，<a id="a-1J"></a>若不可得、<a id="a-1K"></a>何所取，<a id="a-1L"></a>所谓此是般若波罗蜜、<a id="a-1M"></a>是禅波罗蜜、<a id="a-1N"></a>是毗梨耶波罗蜜、<a id="a-1O"></a>是羼提波罗蜜、<a id="a-1P"></a>是尸罗波罗蜜、<a id="a-1Q"></a>是檀波罗蜜、<a id="a-1R"></a>是色受想行识，<a id="a-1S"></a>乃至是阿耨多罗三藐三菩提。<a id="a-1T"></a>舍利弗，<a id="a-1U"></a>是般若波罗蜜不可取相，<a id="a-1V"></a>乃至一切诸佛法不可取相。<a id="a-1W"></a>舍利弗，<a id="a-1X"></a>是名不取般若波罗蜜，<a id="a-1Y"></a>乃至佛法，<a id="a-1Z"></a>是菩萨摩诃萨所应学！<a id="a-1a"></a>菩萨摩诃萨于是中学时，<a id="a-1b"></a>学相亦不可得，<a id="a-1c"></a>何况般若波罗蜜、<a id="a-1d"></a>佛法、<a id="a-1e"></a>菩萨法、<a id="a-1f"></a>辟支佛法、<a id="a-1g"></a>声闻法、<a id="a-1h"></a>凡夫人法？<a id="a-1i"></a>何以故？<a id="a-1j"></a>舍利弗，<a id="a-1k"></a>诸法无一法有性，<a id="a-1l"></a>如是无性诸法，<a id="a-1m"></a>何等是凡夫人、<a id="a-1n"></a>须陀洹、<a id="a-1o"></a>斯陀含、<a id="a-1p"></a>阿那含、<a id="a-1q"></a>阿罗汉、<a id="a-1r"></a>辟支佛、<a id="a-1s"></a>菩萨、<a id="a-1t"></a>佛？<a id="a-1u"></a>若无是诸贤圣，<a id="a-1v"></a>云何有法？<a id="a-1w"></a>知是法故，<a id="a-1x"></a>分别说是凡夫人、<a id="a-1y"></a>须陀洹、<a id="a-1z"></a>斯陀含、<a id="a-20"></a>阿那含、<a id="a-21"></a>阿罗汉、<a id="a-22"></a>辟支佛、<a id="a-23"></a>菩萨、<a id="a-24"></a>佛。<a id="a-25"></a>”</p>
  <p id="a26">舍利弗白佛言：<a id="a-27"></a>“世尊，<a id="a-28"></a>若诸法无性、<a id="a-29"></a>无实、<a id="a-2A"></a>无根本，<a id="a-2B"></a>云何知是凡夫人乃至是佛？<a id="a-2C"></a>”</p>
  <p id="a2D">佛告舍利弗：<a id="a-2E"></a>“凡夫人所著处色，<a id="a-2F"></a>有性有实不？<a id="a-2G"></a>”</p>
  <p id="a2H">“不也，<a id="a-2I"></a>世尊，<a id="a-2J"></a>但以颠倒心故。<a id="a-2K"></a>受、<a id="a-2L"></a>想、<a id="a-2M"></a>行、<a id="a-2N"></a>识，<a id="a-2O"></a>乃至十八不共法亦如是。<a id="a-2P"></a>”</p>
  <p id="a2Q">“舍利弗，<a id="a-2R"></a>菩萨摩诃萨行般若波罗蜜时，<a id="a-2S"></a>以方便力故，<a id="a-2T"></a>见诸法无性、<a id="a-2U"></a>无根本故，<a id="a-2V"></a>能发阿耨多罗三藐三菩提心。<a id="a-2W"></a>”</p>
  <p id="a2X">舍利弗白佛言：<a id="a-2Y"></a>“云何菩萨摩诃萨行般若波罗蜜时，<a id="a-2Z"></a>以方便力故，<a id="a-2a"></a>见诸法无性、<a id="a-2b"></a>无根本故，<a id="a-2c"></a>发阿耨多罗三藐三菩提心？<a id="a-2d"></a>”</p>
  <p id="a2e">佛告舍利弗：<a id="a-2f"></a>“菩萨摩诃萨行般若波罗蜜时，<a id="a-2g"></a>不见诸法根本，<a id="a-2h"></a>住中退没生懈怠心。<a id="a-2i"></a>舍利弗，<a id="a-2j"></a>诸法根本实无我、<a id="a-2k"></a>无所有、<a id="a-2l"></a>性常空，<a id="a-2m"></a>但颠倒愚痴故，<a id="a-2n"></a>众生著阴、<a id="a-2o"></a>入、<a id="a-2p"></a>界。<a id="a-2q"></a>是菩萨摩诃萨，<a id="a-2r"></a>见诸法无所有、<a id="a-2s"></a>性常空、<a id="a-2t"></a>自性空时，<a id="a-2u"></a>行般若波罗蜜，<a id="a-2v"></a>自立如幻师为众生说法：<a id="a-2w"></a>悭者为说布施法，<a id="a-2x"></a>破戒者为说持戒法，<a id="a-2y"></a>瞋者为说忍辱法，<a id="a-2z"></a>懈怠者为说精进法，<a id="a-30"></a>乱想者为说禅定法，<a id="a-31"></a>愚痴者为说智慧法。<a id="a-32"></a>令众生住布施乃至智慧，<a id="a-33"></a>然后为说圣法能出苦；<a id="a-34"></a>用是法故，<a id="a-35"></a>得须陀洹果，<a id="a-36"></a>乃至得阿罗汉果、<a id="a-37"></a>辟支佛道，<a id="a-38"></a>乃至阿耨多罗三藐三菩提。<a id="a-39"></a>”</p>
  <p id="a3A">舍利弗白佛言：<a id="a-3B"></a>“世尊，<a id="a-3C"></a>菩萨摩诃萨得是众生无所有，<a id="a-3D"></a>教令布施、<a id="a-3E"></a>持戒乃至智慧，<a id="a-3F"></a>然后为说圣法能出苦；<a id="a-3G"></a>以是法故，<a id="a-3H"></a>得须陀洹果乃至阿耨多罗三藐三菩提！<a id="a-3I"></a>”</p>
  <p id="a3J">佛告舍利弗：<a id="a-3K"></a>“菩萨摩诃萨行般若波罗蜜时，<a id="a-3L"></a>无有有所得过罪。<a id="a-3M"></a>何以故？<a id="a-3N"></a>舍利弗，<a id="a-3O"></a>是菩萨摩诃萨行般若波罗蜜时，<a id="a-3P"></a>不得众生，<a id="a-3Q"></a>但空法相续故，<a id="a-3R"></a>名为众生。<a id="a-3S"></a>舍利弗，<a id="a-3T"></a>菩萨摩诃萨住二谛中为众生说法，<a id="a-3U"></a>世谛、<a id="a-3V"></a>第一义谛。<a id="a-3W"></a>舍利弗，<a id="a-3X"></a>二谛中众生虽不可得，<a id="a-3Y"></a>菩萨摩诃萨行般若波罗蜜，<a id="a-3Z"></a>以方便力故，<a id="a-3a"></a>为众生说法。<a id="a-3b"></a>众生闻是法，<a id="a-3c"></a>今世吾我尚不可得，<a id="a-3d"></a>何况当得阿耨多罗三藐三菩提及所用法？<a id="a-3e"></a>如是，<a id="a-3f"></a>舍利弗，<a id="a-3g"></a>菩萨摩诃萨行般若波罗蜜时，<a id="a-3h"></a>以方便力故，<a id="a-3i"></a>为众生说法。<a id="a-3j"></a>”</p>
  <p id="a3k">舍利弗白佛言：<a id="a-3l"></a>“世尊，<a id="a-3m"></a>是菩萨摩诃萨心旷大！<a id="a-3n"></a>无有法可得，<a id="a-3o"></a>若一相、<a id="a-3p"></a>若异相、<a id="a-3q"></a>若别相，<a id="a-3r"></a>而能如是大庄严！<a id="a-3s"></a>用是庄严故，<a id="a-3t"></a>不生欲界，<a id="a-3u"></a>不生色界，<a id="a-3v"></a>不生无色界；<a id="a-3w"></a>不见有为法，<a id="a-3x"></a>不见无为法，<a id="a-3y"></a>而于三界中度脱众生，<a id="a-3z"></a>亦不得众生。<a id="a-40"></a>何以故？<a id="a-41"></a>众生不缚不解；<a id="a-42"></a>众生不缚不解故，<a id="a-43"></a>无垢无净；<a id="a-44"></a>无垢无净故，<a id="a-45"></a>无分别六道；<a id="a-46"></a>无分别六道故，<a id="a-47"></a>无业无烦恼；<a id="a-48"></a>无业无烦恼故，<a id="a-49"></a>亦不应有果报，<a id="a-4A"></a>以是果报故生三界中。<a id="a-4B"></a>”</p>
  <p id="a4C">佛告舍利弗：<a id="a-4D"></a>“如是，<a id="a-4E"></a>如是，<a id="a-4F"></a>如汝所言。<a id="a-4G"></a>若众生先有后无，<a id="a-4H"></a>诸佛、<a id="a-4I"></a>菩萨则有过罪。<a id="a-4J"></a>诸法六道生死亦如是，<a id="a-4K"></a>若先有后无，<a id="a-4L"></a>诸佛、<a id="a-4M"></a>菩萨则有过罪。<a id="a-4N"></a>舍利弗，<a id="a-4O"></a>今有佛无佛，<a id="a-4P"></a>诸法相常住不异，<a id="a-4Q"></a>是法相中尚无我、<a id="a-4R"></a>无众生、<a id="a-4S"></a>无寿命，<a id="a-4T"></a>乃至无知者、<a id="a-4U"></a>无见者，<a id="a-4V"></a>何况当有色、<a id="a-4W"></a>受、<a id="a-4X"></a>想、<a id="a-4Y"></a>行、<a id="a-4Z"></a>识？<a id="a-4a"></a>若无是法，<a id="a-4b"></a>云何当有六道往来，<a id="a-4c"></a>拔出众生处？<a id="a-4d"></a>舍利弗，<a id="a-4e"></a>是诸法性常空。<a id="a-4f"></a>以是故，<a id="a-4g"></a>诸菩萨摩诃萨从过去佛，<a id="a-4h"></a>闻是法相，<a id="a-4i"></a>发阿耨多罗三藐三菩提意。<a id="a-4j"></a>是中无有法我当得，<a id="a-4k"></a>亦无有众生定著处、<a id="a-4l"></a>法不可出，<a id="a-4m"></a>但以众生颠倒故著。<a id="a-4n"></a>以是故，<a id="a-4o"></a>菩萨摩诃萨发大庄严，<a id="a-4p"></a>常不退阿耨多罗三藐三菩提。<a id="a-4q"></a>是菩萨不疑‘我当不得阿耨多罗三藐三菩提’，<a id="a-4r"></a>‘我必当得阿耨多罗三藐三菩提’。<a id="a-4s"></a>得阿耨多罗三藐三菩提已，<a id="a-4t"></a>用实法利益众生，<a id="a-4u"></a>令出颠倒。<a id="a-4v"></a>舍利弗，<a id="a-4w"></a>譬如幻师，<a id="a-4x"></a>幻作百千万亿人，<a id="a-4y"></a>与种种饮食令饱满，<a id="a-4z"></a>欢喜唱言：<a id="a-50"></a>‘我得大福！<a id="a-51"></a>我得大福！<a id="a-52"></a>’于汝意云何？<a id="a-53"></a>是中有人食饮饱满不？<a id="a-54"></a>”</p>
  <p id="a55">“不也，<a id="a-56"></a>世尊。<a id="a-57"></a>”</p>
  <p id="a58">佛言：<a id="a-59"></a>“如是，<a id="a-5A"></a>舍利弗，<a id="a-5B"></a>菩萨摩诃萨从初发意已来，<a id="a-5C"></a>行六波罗蜜、<a id="a-5D"></a>四禅、<a id="a-5E"></a>四无量心、<a id="a-5F"></a>四无色定，<a id="a-5G"></a>四念处乃至八圣道分，<a id="a-5H"></a>十八空、<a id="a-5I"></a>三解脱门，<a id="a-5J"></a>八解脱、<a id="a-5K"></a>九次第定，<a id="a-5L"></a>佛十力乃至十八不共法，<a id="a-5M"></a>具足菩萨道，<a id="a-5N"></a>成就众生，<a id="a-5O"></a>净佛国土，<a id="a-5P"></a>无众生法可度。<a id="a-5Q"></a>”</p>
  <p id="a5R">须菩提白佛言：<a id="a-5S"></a>“世尊，<a id="a-5T"></a>何等是菩萨摩诃萨道？<a id="a-5U"></a>菩萨行是道，<a id="a-5V"></a>能成就众生，<a id="a-5W"></a>净佛国土？<a id="a-5X"></a>”</p>
  <p id="a5Y">佛告须菩提：<a id="a-5Z"></a>“菩萨摩诃萨从初发意已来，<a id="a-5a"></a>行檀波罗蜜，<a id="a-5b"></a>行尸罗、<a id="a-5c"></a>羼提、<a id="a-5d"></a>毗梨耶、<a id="a-5e"></a>禅、<a id="a-5f"></a>般若波罗蜜，<a id="a-5g"></a>乃至行十八不共法，<a id="a-5h"></a>成就众生，<a id="a-5i"></a>净佛国土。<a id="a-5j"></a>”</p>
  <p id="a5k">须菩提白佛言：<a id="a-5l"></a>“世尊，<a id="a-5m"></a>云何菩萨摩诃萨行檀波罗蜜成就众生？<a id="a-5n"></a>”</p>
  <p id="a5o">佛告须菩提：<a id="a-5p"></a>“有菩萨摩诃萨行檀波罗蜜时，<a id="a-5q"></a>自布施，<a id="a-5r"></a>亦教众生布施，<a id="a-5s"></a>作是言：<a id="a-5t"></a>‘诸善男子，<a id="a-5u"></a>汝等莫著布施！<a id="a-5v"></a>汝著布施故当更受身，<a id="a-5w"></a>更受身故多受众苦。<a id="a-5x"></a>诸善男子，<a id="a-5y"></a>诸法相中无所施，<a id="a-5z"></a>无施者，<a id="a-60"></a>无受者，<a id="a-61"></a>是三法性皆空；<a id="a-62"></a>是性空法不可取，<a id="a-63"></a>不可取相是性空。<a id="a-64"></a>’如是，<a id="a-65"></a>须菩提，<a id="a-66"></a>菩萨摩诃萨行檀波罗蜜时，<a id="a-67"></a>布施众生，<a id="a-68"></a>是中不得布施，<a id="a-69"></a>不得施者，<a id="a-6A"></a>不得受者。<a id="a-6B"></a>何以故？<a id="a-6C"></a>无所得檀波罗蜜，<a id="a-6D"></a>是名为檀波罗蜜。<a id="a-6E"></a>是菩萨不得是三法故，<a id="a-6F"></a>能教众生，<a id="a-6G"></a>令得须陀洹果，<a id="a-6H"></a>乃至令得阿罗汉果、<a id="a-6I"></a>辟支佛道、<a id="a-6J"></a>阿耨多罗三藐三菩提。<a id="a-6K"></a>如是，<a id="a-6L"></a>须菩提，<a id="a-6M"></a>菩萨摩诃萨行檀波罗蜜时，<a id="a-6N"></a>成就众生。<a id="a-6O"></a>是菩萨自行布施，<a id="a-6P"></a>亦教他人行布施，<a id="a-6Q"></a>赞叹布施法，<a id="a-6R"></a>欢喜赞叹行布施者。<a id="a-6S"></a>是菩萨如是布施已，<a id="a-6T"></a>生刹利大姓、<a id="a-6U"></a>婆罗门大姓、<a id="a-6V"></a>居士大家，<a id="a-6W"></a>若作小王、<a id="a-6X"></a>若转轮圣王，<a id="a-6Y"></a>是时，<a id="a-6Z"></a>以四事摄取众生。<a id="a-6a"></a>何等四？<a id="a-6b"></a>布施、<a id="a-6c"></a>爱语、<a id="a-6d"></a>利行、<a id="a-6e"></a>同事。<a id="a-6f"></a>是四事摄众生已，<a id="a-6g"></a>众生渐渐住于戒、<a id="a-6h"></a>四禅、<a id="a-6i"></a>四无量心、<a id="a-6j"></a>四无色定，<a id="a-6k"></a>四念处乃至八圣道分，<a id="a-6l"></a>空、<a id="a-6m"></a>无相、<a id="a-6n"></a>无作三昧，<a id="a-6o"></a>得入正位中，<a id="a-6p"></a>得须陀洹果乃至得阿罗汉果，<a id="a-6q"></a>若得辟支佛道，<a id="a-6r"></a>若教令得阿耨多罗三藐三菩提。<a id="a-6s"></a>作是言：<a id="a-6t"></a>‘诸善男子，<a id="a-6u"></a>汝等当发阿耨多罗三藐三菩提心，<a id="a-6v"></a>阿耨多罗三藐三菩提易得耳！<a id="a-6w"></a>何以故？<a id="a-6x"></a>无有定法众生所著处，<a id="a-6y"></a>但颠倒故众生著。<a id="a-6z"></a>是故汝等自离生死，<a id="a-70"></a>亦当教他离生死；<a id="a-71"></a>汝等当发心能自利益，<a id="a-72"></a>亦当得利益他人！<a id="a-73"></a>’须菩提，<a id="a-74"></a>菩萨摩诃萨应如是行檀波罗蜜！<a id="a-75"></a>是行檀波罗蜜因缘故，<a id="a-76"></a>从初发意已来，<a id="a-77"></a>终不堕恶道，<a id="a-78"></a>常作转轮圣王。<a id="a-79"></a>何以故？<a id="a-7A"></a>随其所种，<a id="a-7B"></a>得大果报。<a id="a-7C"></a>是菩萨作转轮圣王时，<a id="a-7D"></a>见有乞者，<a id="a-7E"></a>作是念：<a id="a-7F"></a>‘我不为余事故受转轮圣王果，<a id="a-7G"></a>但为利益一切众生故。<a id="a-7H"></a>’是时，<a id="a-7I"></a>作是言：<a id="a-7J"></a>‘此是汝物，<a id="a-7K"></a>汝自取之，<a id="a-7L"></a>莫有所难，<a id="a-7M"></a>我无所惜！<a id="a-7N"></a>我为众生故受生死，<a id="a-7O"></a>怜愍汝等故具足大悲。<a id="a-7P"></a>’行是大悲饶益众生，<a id="a-7Q"></a>亦不得实定，<a id="a-7R"></a>众生相空，<a id="a-7S"></a>但有假名故，<a id="a-7T"></a>可说是众生；<a id="a-7U"></a>是名字亦空，<a id="a-7V"></a>如响声，<a id="a-7W"></a>实不可说相。<a id="a-7X"></a>须菩提，<a id="a-7Y"></a>菩萨摩诃萨应如是行檀波罗蜜，<a id="a-7Z"></a>于众生中无所惜，<a id="a-7a"></a>乃至不惜自身肌肉，<a id="a-7b"></a>何况外物？<a id="a-7c"></a>以是法故，<a id="a-7d"></a>能出众生生死。<a id="a-7e"></a>何等是法？<a id="a-7f"></a>所谓檀波罗蜜、<a id="a-7g"></a>尸罗波罗蜜、<a id="a-7h"></a>羼提波罗蜜、<a id="a-7i"></a>毗梨耶波罗蜜、<a id="a-7j"></a>禅波罗蜜、<a id="a-7k"></a>般若波罗蜜，<a id="a-7l"></a>乃至十八不共法，<a id="a-7m"></a>令众生从生死中得脱。</p>
  <p id="a7n">“复次，<a id="a-7o"></a>须菩提，<a id="a-7p"></a>菩萨摩诃萨住檀波罗蜜中布施已，<a id="a-7q"></a>作是言：<a id="a-7r"></a>‘诸善男子，<a id="a-7s"></a>汝等来持戒，<a id="a-7t"></a>我当供给汝等，<a id="a-7u"></a>令无乏短。<a id="a-7v"></a>衣食、<a id="a-7w"></a>卧具乃至资生所须，<a id="a-7x"></a>尽当给汝。<a id="a-7y"></a>汝等乏少故破戒，<a id="a-7z"></a>我当给汝所须，<a id="a-80"></a>令无所乏，<a id="a-81"></a>若饮食乃至七宝。<a id="a-82"></a>汝等住是戒律仪中，<a id="a-83"></a>渐渐当得尽苦，<a id="a-84"></a>乘于三乘而得度脱，<a id="a-85"></a>若声闻乘、<a id="a-86"></a>辟支佛乘、<a id="a-87"></a>佛乘。<a id="a-88"></a>’</p>
  <p id="a89">“复次，<a id="a-8A"></a>须菩提，<a id="a-8B"></a>菩萨摩诃萨住檀波罗蜜中，<a id="a-8C"></a>若见众生瞋恼，<a id="a-8D"></a>作是言：<a id="a-8E"></a>‘诸善男子，<a id="a-8F"></a>汝等以何因缘故瞋恼？<a id="a-8G"></a>我当与汝所须。<a id="a-8H"></a>汝等所欲，<a id="a-8I"></a>从我取之，<a id="a-8J"></a>悉当给汝，<a id="a-8K"></a>令无所乏，<a id="a-8L"></a>若饮食、<a id="a-8M"></a>衣服乃至资生所须。<a id="a-8N"></a>’是菩萨住檀波罗蜜中，<a id="a-8O"></a>教众生忍辱，<a id="a-8P"></a>作是言：<a id="a-8Q"></a>‘一切法中无有坚实，<a id="a-8R"></a>汝等所瞋，<a id="a-8S"></a>是因缘空无坚实，<a id="a-8T"></a>皆从虚妄忆想生，<a id="a-8U"></a>无有根本。<a id="a-8V"></a>汝瞋恚坏心，<a id="a-8W"></a>恶口骂詈，<a id="a-8X"></a>刀杖相加，<a id="a-8Y"></a>以至害命！<a id="a-8Z"></a>汝等莫以是虚妄法起瞋故，<a id="a-8a"></a>堕地狱、<a id="a-8b"></a>畜生、<a id="a-8c"></a>饿鬼中，<a id="a-8d"></a>及余恶道，<a id="a-8e"></a>受无量苦。<a id="a-8f"></a>汝等莫以是虚妄无实诸法故而作罪业，<a id="a-8g"></a>以是罪业故，<a id="a-8h"></a>尚不得人身，<a id="a-8i"></a>何况得生佛世？<a id="a-8j"></a>诸人，<a id="a-8k"></a>佛世难值，<a id="a-8l"></a>人身难得，<a id="a-8m"></a>汝等莫失好时！<a id="a-8n"></a>若失好时，<a id="a-8o"></a>则不可救。<a id="a-8p"></a>’是菩萨摩诃萨如是教化众生，<a id="a-8q"></a>自行忍辱，<a id="a-8r"></a>亦教他人令行忍辱，<a id="a-8s"></a>赞叹忍辱法，<a id="a-8t"></a>欢喜赞叹行忍辱者。<a id="a-8u"></a>是菩萨令众生住忍辱中，<a id="a-8v"></a>渐以三乘得尽众苦。<a id="a-8w"></a>如是，<a id="a-8x"></a>须菩提，<a id="a-8y"></a>菩萨摩诃萨住檀波罗蜜，<a id="a-8z"></a>令众生住忍辱。</p>
  <p id="a90">“须菩提，<a id="a-91"></a>云何菩萨摩诃萨住檀波罗蜜，<a id="a-92"></a>令众生精进？<a id="a-93"></a>须菩提，<a id="a-94"></a>菩萨见众生懈怠，<a id="a-95"></a>作是言：<a id="a-96"></a>‘汝等何以懈怠？<a id="a-97"></a>’众生言：<a id="a-98"></a>‘因缘少故。<a id="a-99"></a>’是菩萨行檀波罗蜜时，<a id="a-9A"></a>语诸人言：<a id="a-9B"></a>‘我当令汝因缘具足，<a id="a-9C"></a>若布施、<a id="a-9D"></a>若持戒、<a id="a-9E"></a>若忍辱。<a id="a-9F"></a>如是等因缘，<a id="a-9G"></a>令汝具足。<a id="a-9H"></a>是众生得菩萨利益因缘故，<a id="a-9I"></a>身精进、<a id="a-9J"></a>口精进、<a id="a-9K"></a>心精进；<a id="a-9L"></a>身精进、<a id="a-9M"></a>口精进、<a id="a-9N"></a>心精进故，<a id="a-9O"></a>一切善法具足，<a id="a-9P"></a>修圣无漏法；<a id="a-9Q"></a>修圣无漏法故，<a id="a-9R"></a>当得须陀洹果，<a id="a-9S"></a>乃至阿罗汉果、<a id="a-9T"></a>辟支佛道，<a id="a-9U"></a>若得阿耨多罗三藐三菩提。<a id="a-9V"></a>’如是，<a id="a-9W"></a>须菩提，<a id="a-9X"></a>菩萨摩诃萨行檀波罗蜜时，<a id="a-9Y"></a>住精进波罗蜜，<a id="a-9Z"></a>摄取众生。</p>
  <p id="a9a">“须菩提，<a id="a-9b"></a>云何菩萨摩诃萨行檀波罗蜜时，<a id="a-9c"></a>教化众生令修禅波罗蜜？<a id="a-9d"></a>”</p>
  <p id="a9e">佛告须菩提：<a id="a-9f"></a>“菩萨见众生乱心，<a id="a-9g"></a>作是言：<a id="a-9h"></a>‘汝等可修禅定！<a id="a-9i"></a>’众生言：<a id="a-9j"></a>‘我等因缘不具足故。<a id="a-9k"></a>’菩萨言：<a id="a-9l"></a>‘我当与汝等作因缘。<a id="a-9m"></a>以是因缘故，<a id="a-9n"></a>令汝心不随觉观，<a id="a-9o"></a>心不驰散。<a id="a-9p"></a>’众生以是因缘故断觉观，<a id="a-9q"></a>入初禅、<a id="a-9r"></a>二禅、<a id="a-9s"></a>三禅、<a id="a-9t"></a>四禅，<a id="a-9u"></a>行慈悲喜舍心。<a id="a-9v"></a>众生以是禅、<a id="a-9w"></a>无量心因缘故，<a id="a-9x"></a>能修四念处，<a id="a-9y"></a>乃至八圣道分。<a id="a-9z"></a>修三十七助道法时，<a id="a-A0"></a>渐入三乘而得涅槃，<a id="a-A1"></a>终不失道。<a id="a-A2"></a>如是，<a id="a-A3"></a>须菩提，<a id="a-A4"></a>菩萨摩诃萨行檀波罗蜜时，<a id="a-A5"></a>以禅波罗蜜摄取众生，<a id="a-A6"></a>令行禅波罗蜜。</p>
  <p id="aA7">“须菩提，<a id="a-A8"></a>云何菩萨摩诃萨行檀波罗蜜，<a id="a-A9"></a>以般若波罗蜜摄取众生？<a id="a-AA"></a>须菩提，<a id="a-AB"></a>菩萨见众生愚痴，<a id="a-AC"></a>无有智慧，<a id="a-AD"></a>作是言：<a id="a-AE"></a>‘汝等何以故不修智慧？<a id="a-AF"></a>’众生言：<a id="a-AG"></a>‘因缘未具足故。<a id="a-AH"></a>’菩萨住檀波罗蜜中，<a id="a-AI"></a>作是言：<a id="a-AJ"></a>‘汝等所须得智慧具，<a id="a-AK"></a>从我取之，<a id="a-AL"></a>所谓布施、<a id="a-AM"></a>持戒、<a id="a-AN"></a>忍辱、<a id="a-AO"></a>精进、<a id="a-AP"></a>入禅定。<a id="a-AQ"></a>是因缘具足已，<a id="a-AR"></a>汝等如是思惟：<a id="a-AS"></a>思惟般若波罗蜜时，<a id="a-AT"></a>有法可得不？<a id="a-AU"></a>若我、<a id="a-AV"></a>若众生、<a id="a-AW"></a>若寿命乃至知者、<a id="a-AX"></a>见者可得不？<a id="a-AY"></a>若色、<a id="a-AZ"></a>受、<a id="a-Aa"></a>想、<a id="a-Ab"></a>行、<a id="a-Ac"></a>识，<a id="a-Ad"></a>若欲界、<a id="a-Ae"></a>色界、<a id="a-Af"></a>无色界，<a id="a-Ag"></a>若六波罗蜜，<a id="a-Ah"></a>若三十七助道法，<a id="a-Ai"></a>若须陀洹果，<a id="a-Aj"></a>若斯陀含、<a id="a-Ak"></a>阿那含、<a id="a-Al"></a>阿罗汉果、<a id="a-Am"></a>辟支佛道，<a id="a-An"></a>若阿耨多罗三藐三菩提可得不？<a id="a-Ao"></a>’是众生如是思惟时，<a id="a-Ap"></a>于般若波罗蜜中，<a id="a-Aq"></a>无有法可得可著处；<a id="a-Ar"></a>若不著诸法，<a id="a-As"></a>是时，<a id="a-At"></a>不见法有生有灭、<a id="a-Au"></a>有垢有净，<a id="a-Av"></a>不分别是地狱、<a id="a-Aw"></a>是畜生、<a id="a-Ax"></a>是饿鬼、<a id="a-Ay"></a>是阿修罗众、<a id="a-Az"></a>是天、<a id="a-B0"></a>是人，<a id="a-B1"></a>是持戒、<a id="a-B2"></a>是破戒，<a id="a-B3"></a>是须陀洹、<a id="a-B4"></a>是斯陀含、<a id="a-B5"></a>是阿那含、<a id="a-B6"></a>是阿罗汉，<a id="a-B7"></a>是辟支佛，<a id="a-B8"></a>是佛。<a id="a-B9"></a>如是，<a id="a-BA"></a>须菩提，<a id="a-BB"></a>菩萨摩诃萨行檀波罗蜜时，<a id="a-BC"></a>以般若波罗蜜摄取众生。</p>
  <p id="aBD">“须菩提，<a id="a-BE"></a>云何菩萨摩诃萨住檀波罗蜜中，<a id="a-BF"></a>以尸罗波罗蜜、<a id="a-BG"></a>羼提波罗蜜、<a id="a-BH"></a>毗梨耶波罗蜜、<a id="a-BI"></a>禅波罗蜜、<a id="a-BJ"></a>般若波罗蜜，<a id="a-BK"></a>乃至以三十七助道法，<a id="a-BL"></a>摄取众生？<a id="a-BM"></a>须菩提，<a id="a-BN"></a>菩萨摩诃萨住檀波罗蜜中，<a id="a-BO"></a>以供养具利益众生。<a id="a-BP"></a>以是利益因缘故，<a id="a-BQ"></a>众生能修四念处、<a id="a-BR"></a>四正勤、<a id="a-BS"></a>四如意足、<a id="a-BT"></a>五根、<a id="a-BU"></a>五力、<a id="a-BV"></a>七觉分、<a id="a-BW"></a>八圣道分；<a id="a-BX"></a>众生行是三十七助道法，<a id="a-BY"></a>于生死中得解脱。<a id="a-BZ"></a>如是，<a id="a-Ba"></a>须菩提，<a id="a-Bb"></a>菩萨摩诃萨以无漏圣法摄取众生。</p>
  <p id="aBc">“复次，<a id="a-Bd"></a>须菩提，<a id="a-Be"></a>菩萨摩诃萨教化众生时，<a id="a-Bf"></a>如是言：<a id="a-Bg"></a>‘诸善男子，<a id="a-Bh"></a>汝等从我取所须物，<a id="a-Bi"></a>若饮食、<a id="a-Bj"></a>衣服、<a id="a-Bk"></a>卧具、<a id="a-Bl"></a>香华乃至七宝等种种资生所须。<a id="a-Bm"></a>汝当以是摄取众生，<a id="a-Bn"></a>汝等长夜利益安乐。<a id="a-Bo"></a>莫作是念：<a id="a-Bp"></a>是物非我所有。<a id="a-Bq"></a>我长夜为众生故，<a id="a-Br"></a>集此诸物，<a id="a-Bs"></a>汝等当取是物，<a id="a-Bt"></a>如己物无异。<a id="a-Bu"></a>’教化众生令行布施、<a id="a-Bv"></a>持戒、<a id="a-Bw"></a>忍辱、<a id="a-Bx"></a>精进、<a id="a-By"></a>禅定、<a id="a-Bz"></a>智慧，<a id="a-C0"></a>乃至令得三十七助道法，<a id="a-C1"></a>佛十力乃至十八不共法，<a id="a-C2"></a>亦令得无漏法，<a id="a-C3"></a>所谓须陀洹乃至阿罗汉果、<a id="a-C4"></a>辟支佛道、<a id="a-C5"></a>阿耨多罗三藐三菩提。<a id="a-C6"></a>如是，<a id="a-C7"></a>须菩提，<a id="a-C8"></a>菩萨摩诃萨行檀波罗蜜时，<a id="a-C9"></a>应如是教化众生，<a id="a-CA"></a>令得离三恶道，<a id="a-CB"></a>乃至一切生死往来苦。</p>
  <p id="aCC">“复次，<a id="a-CD"></a>须菩提，<a id="a-CE"></a>菩萨摩诃萨住尸罗波罗蜜教化众生，<a id="a-CF"></a>作是言：<a id="a-CG"></a>‘众生，<a id="a-CH"></a>汝等少何因缘故破戒？<a id="a-CI"></a>当与汝作具足因缘，<a id="a-CJ"></a>若布施乃至智慧，<a id="a-CK"></a>及种种资生所须。<a id="a-CL"></a>’是菩萨住尸罗波罗蜜，<a id="a-CM"></a>利益众生，<a id="a-CN"></a>令行十善道，<a id="a-CO"></a>远离十不善道。<a id="a-CP"></a>是诸众生持诸戒，<a id="a-CQ"></a>不破戒、<a id="a-CR"></a>不缺戒、<a id="a-CS"></a>不浊戒、<a id="a-CT"></a>不杂戒、<a id="a-CU"></a>不取戒，<a id="a-CV"></a>渐以三乘而得尽苦。<a id="a-CW"></a>尸罗波罗蜜为首，<a id="a-CX"></a>如檀波罗蜜；<a id="a-CY"></a>说余四波罗蜜亦如是。<a id="a-CZ"></a>”</p>
  <p id="aCa">【论】问曰：<a id="a-Cb"></a>先说菩萨行六波罗蜜等诸助道法，<a id="a-Cc"></a>不具足菩萨道，<a id="a-Cd"></a>则不能得阿耨多罗三藐三菩提；<a id="a-Ce"></a>今须菩提应自知行六波罗蜜等，<a id="a-Cf"></a>具足菩萨道，<a id="a-Cg"></a>应得阿耨多罗三藐三菩提，<a id="a-Ch"></a>何以更问？</p>
  <p id="aCi">答曰：<a id="a-Cj"></a>须菩提不疑云何得阿耨多罗三藐三菩提，<a id="a-Ck"></a>今但问云何具足菩萨道，<a id="a-Cl"></a>得阿耨多罗三藐三菩提。<a id="a-Cm"></a>佛答：<a id="a-Cn"></a>若菩萨六波罗蜜等诸法，<a id="a-Co"></a>以方便力和合故能行，<a id="a-Cp"></a>是时具足菩萨道。<a id="a-Cq"></a>方便力者，<a id="a-Cr"></a>不决定得是布施等三事，<a id="a-Cs"></a>亦不离是三事，<a id="a-Ct"></a>行檀波罗蜜，<a id="a-Cu"></a>是时照明菩萨道。<a id="a-Cv"></a>照明，<a id="a-Cw"></a>具足，<a id="a-Cx"></a>是一义。<a id="a-Cy"></a>若菩萨决定得布施等三事，<a id="a-Cz"></a>直堕常颠倒，<a id="a-D0"></a>取相著法等过罪；<a id="a-D1"></a>若不得是三事，<a id="a-D2"></a>则堕断灭边，<a id="a-D3"></a>著空还起邪见等诸烦恼，<a id="a-D4"></a>便离菩萨道。<a id="a-D5"></a>若菩萨离是二边，<a id="a-D6"></a>因空，<a id="a-D7"></a>舍是施等假名字虚诳法；<a id="a-D8"></a>因诸法实相，<a id="a-D9"></a>离是著空，<a id="a-DA"></a>无施者、<a id="a-DB"></a>无受者。<a id="a-DC"></a>如阿耨多罗三藐三菩提相，<a id="a-DD"></a>观是布施亦尔无异，<a id="a-DE"></a>如是布施名为具足。<a id="a-DF"></a>乃至十八不共法，<a id="a-DG"></a>亦如是。</p>
  <p id="aDH">舍利弗在会中，<a id="a-DI"></a>闻佛与须菩提说，<a id="a-DJ"></a>般若甚深果报大有利益，<a id="a-DK"></a>虽有利益，<a id="a-DL"></a>无决定性，<a id="a-DM"></a>云何可习？<a id="a-DN"></a>佛答：<a id="a-DO"></a>菩萨行般若波罗蜜时，<a id="a-DP"></a>不坏色，<a id="a-DQ"></a>不随色，<a id="a-DR"></a>如是名习般若波罗蜜。<a id="a-DS"></a>菩萨初发心，<a id="a-DT"></a>为知实法故，<a id="a-DU"></a>常行般若波罗蜜；<a id="a-DV"></a>次第随其所宜，<a id="a-DW"></a>行布施等诸法。<a id="a-DX"></a>是故常说：<a id="a-DY"></a>菩萨行般若波罗蜜时，<a id="a-DZ"></a>行布施等诸法。<a id="a-Da"></a>色不坏者，<a id="a-Db"></a>不言是色无常，<a id="a-Dc"></a>不言是色空无所有，<a id="a-Dd"></a>是名不坏色。<a id="a-De"></a>不随色者，<a id="a-Df"></a>不如眼见色取相生著。<a id="a-Dg"></a>复次，<a id="a-Dh"></a>不说是色若常、<a id="a-Di"></a>若无常，<a id="a-Dj"></a>若苦、<a id="a-Dk"></a>若乐等，<a id="a-Dl"></a>是名不随色；<a id="a-Dm"></a>见常、<a id="a-Dn"></a>无常等，<a id="a-Do"></a>皆非色实相。<a id="a-Dp"></a>复次，<a id="a-Dq"></a>不说是色根本从世性中来、<a id="a-Dr"></a>若从微尘中来、<a id="a-Ds"></a>从大自在天中来，<a id="a-Dt"></a>亦不说从时来，<a id="a-Du"></a>亦不说自然生，<a id="a-Dv"></a>亦不说无因无缘而强生，<a id="a-Dw"></a>如是等名为不随、<a id="a-Dx"></a>不坏。<a id="a-Dy"></a>此中佛自说因缘：<a id="a-Dz"></a>是色性无故，<a id="a-E0"></a>不随、<a id="a-E1"></a>不坏。<a id="a-E2"></a>性无者，<a id="a-E3"></a>是色从一切四大和合，<a id="a-E4"></a>假名为色，<a id="a-E5"></a>是中无定一法名为色，<a id="a-E6"></a>如先破色中说。<a id="a-E7"></a>是色从因缘和合生故，<a id="a-E8"></a>即是无性，<a id="a-E9"></a>若无性即是性空。<a id="a-EA"></a>若得是色相性空，<a id="a-EB"></a>即是习般若波罗蜜，<a id="a-EC"></a>乃至十八不共法亦如是。</p>
  <p id="aED">复问：<a id="a-EE"></a>世尊，<a id="a-EF"></a>若诸法无自性可坏、<a id="a-EG"></a>可随者，<a id="a-EH"></a>云何菩萨习般若波罗蜜？<a id="a-EI"></a>不学般若波罗蜜，<a id="a-EJ"></a>不得阿耨多罗三藐三菩提！<a id="a-EK"></a>佛可舍利弗意，<a id="a-EL"></a>自说因缘：<a id="a-EM"></a>若菩萨用方便力，<a id="a-EN"></a>行六波罗蜜，<a id="a-EO"></a>是人虽知诸法空，<a id="a-EP"></a>而能起般若波罗蜜。<a id="a-EQ"></a>舍利弗，<a id="a-ER"></a>若菩萨求一切法，<a id="a-ES"></a>若得少许定性，<a id="a-ET"></a>则可取可著，<a id="a-EU"></a>今菩萨实求觅一切法，<a id="a-EV"></a>不得定实，<a id="a-EW"></a>所谓是般若波罗蜜、<a id="a-EX"></a>是禅波罗蜜，<a id="a-EY"></a>乃至是十八不共法，<a id="a-EZ"></a>是诸法皆不可得，<a id="a-Ea"></a>不可得故何所取？<a id="a-Eb"></a>舍利弗，<a id="a-Ec"></a>是名菩萨无取般若波罗蜜。<a id="a-Ed"></a>菩萨应学无取般若，<a id="a-Ee"></a>无取尚不可得，<a id="a-Ef"></a>何况般若等诸法？<a id="a-Eg"></a>一切法无性故。</p>
  <p id="aEh">舍利弗复问：<a id="a-Ei"></a>若一切法无性，<a id="a-Ej"></a>云何知是凡人乃至佛？<a id="a-Ek"></a>佛答：<a id="a-El"></a>一切法虽无根本定相，<a id="a-Em"></a>但凡人颠倒故著。<a id="a-En"></a>菩萨行般若波罗蜜时，<a id="a-Eo"></a>以方便力故，<a id="a-Ep"></a>见一切法无根本，<a id="a-Eq"></a>而发阿耨多罗三藐三菩提心。<a id="a-Er"></a>是菩萨深行诸法性空故，<a id="a-Es"></a>不见一切法有根本，<a id="a-Et"></a>不见故不懈不退，<a id="a-Eu"></a>了了知一切法无我，<a id="a-Ev"></a>无所有性，<a id="a-Ew"></a>性常空；<a id="a-Ex"></a>但众生愚痴颠倒故，<a id="a-Ey"></a>著是阴、<a id="a-Ez"></a>界、<a id="a-F0"></a>入。<a id="a-F1"></a>是时，<a id="a-F2"></a>菩萨思惟筹量诸法甚深寂灭相，<a id="a-F3"></a>而众生深著虚诳颠倒，<a id="a-F4"></a>菩萨自立如幻师，<a id="a-F5"></a>种种神通变化，<a id="a-F6"></a>说法度人，<a id="a-F7"></a>如幻所作，<a id="a-F8"></a>无憎无爱，<a id="a-F9"></a>等心说法。<a id="a-FA"></a>所谓悭者教施等六法，<a id="a-FB"></a>复为说转胜法，<a id="a-FC"></a>令出生死，<a id="a-FD"></a>得须陀洹果，<a id="a-FE"></a>乃至阿耨多罗三藐三菩提。</p>
  <p id="aFF">问曰：<a id="a-FG"></a>六波罗蜜外，<a id="a-FH"></a>更有何法为胜？<a id="a-FI"></a>何以言更为说胜法？</p>
  <p id="aFJ">答曰：<a id="a-FK"></a>此中不说波罗蜜，<a id="a-FL"></a>但为悭者说施，<a id="a-FM"></a>乃至痴者为说智慧。<a id="a-FN"></a>诸佛、<a id="a-FO"></a>菩萨法，<a id="a-FP"></a>有初、<a id="a-FQ"></a>有后：<a id="a-FR"></a>初法所谓布施、<a id="a-FS"></a>持戒，<a id="a-FT"></a>受戒、<a id="a-FU"></a>施果报，<a id="a-FV"></a>得天上福乐。<a id="a-FW"></a>为说五欲味利少失多，<a id="a-FX"></a>受世间身但有衰苦，<a id="a-FY"></a>赞叹远离世间断爱法，<a id="a-FZ"></a>然后为说四谛，<a id="a-Fa"></a>令得须陀洹果。<a id="a-Fb"></a>此中菩萨但说欲令众生得佛道故，<a id="a-Fc"></a>先教令行六法。<a id="a-Fd"></a>此中善智慧，<a id="a-Fe"></a>不名为三解脱门所摄。<a id="a-Ff"></a>是善智慧能生布施等善法，<a id="a-Fg"></a>能灭悭贪、<a id="a-Fh"></a>瞋恚等恶法，<a id="a-Fi"></a>能令众生得生天上。<a id="a-Fj"></a>何以知之？<a id="a-Fk"></a>更有胜法故。<a id="a-Fl"></a>胜法者，<a id="a-Fm"></a>所谓四谛圣法、<a id="a-Fn"></a>出法。<a id="a-Fo"></a>一切圣人所行法，<a id="a-Fp"></a>名为圣法；<a id="a-Fq"></a>出三界生死，<a id="a-Fr"></a>名为出法。<a id="a-Fs"></a>以是四谛说法故，<a id="a-Ft"></a>随众生根因缘，<a id="a-Fu"></a>令得须陀洹果，<a id="a-Fv"></a>乃至得一切种智。<a id="a-Fw"></a>此中虽不说初六法，<a id="a-Fx"></a>说布施等，<a id="a-Fy"></a>当知已摄。<a id="a-Fz"></a>复次，<a id="a-G0"></a>菩萨为佛道故说是六法，<a id="a-G1"></a>但众生意劣故，<a id="a-G2"></a>自取小乘，<a id="a-G3"></a>是故不说布施、<a id="a-G4"></a>持戒，<a id="a-G5"></a>生天受报等初六法。</p>
  <p id="aG6">舍利弗白佛言：<a id="a-G7"></a>世尊，<a id="a-G8"></a>先说菩萨是毕竟不可得法，<a id="a-G9"></a>今为无所有众生说法，<a id="a-GA"></a>令得无所有法，<a id="a-GB"></a>所谓须陀洹果，<a id="a-GC"></a>乃至一切种智。<a id="a-GD"></a>世尊，<a id="a-GE"></a>菩萨今得无所有法故，<a id="a-GF"></a>能令众生得无所有法，<a id="a-GG"></a>无所得是有所得？<a id="a-GH"></a>佛答：<a id="a-GI"></a>菩萨行般若波罗蜜时，<a id="a-GJ"></a>无有有所得过！<a id="a-GK"></a>何以故？<a id="a-GL"></a>菩萨行般若波罗蜜时，<a id="a-GM"></a>不见众生及法，<a id="a-GN"></a>但诸因缘和合，<a id="a-GO"></a>假名众生。<a id="a-GP"></a>菩萨住二谛中，<a id="a-GQ"></a>为众生说法，<a id="a-GR"></a>不但说空，<a id="a-GS"></a>不但说有；<a id="a-GT"></a>为爱著众生故说空，<a id="a-GU"></a>为取相著空众生故说有，<a id="a-GV"></a>有无中二处不染，<a id="a-GW"></a>如是方便力为众生说法。<a id="a-GX"></a>众生现在我身及我尚不可得，<a id="a-GY"></a>何况当得阿耨多罗三藐三菩提？</p>
  <p id="aGZ">舍利弗欢喜白佛言：<a id="a-Ga"></a>世尊，<a id="a-Gb"></a>旷大心是菩萨！<a id="a-Gc"></a>旷大心者，<a id="a-Gd"></a>此中自说因缘，<a id="a-Ge"></a>所谓无有法可得，<a id="a-Gf"></a>若一相、<a id="a-Gg"></a>若异相。<a id="a-Gh"></a>如人市买，<a id="a-Gi"></a>必须交易；<a id="a-Gj"></a>大心人则不然，<a id="a-Gk"></a>无所依止而能发大庄严，<a id="a-Gl"></a>大庄严故不生三界，<a id="a-Gm"></a>亦拔众生令出三界，<a id="a-Gn"></a>而众生不可得，<a id="a-Go"></a>不缚不解故，<a id="a-Gp"></a>一切法空。<a id="a-Gq"></a>从久远已来，<a id="a-Gr"></a>烦恼颠倒，<a id="a-Gs"></a>皆是虚诳不实，<a id="a-Gt"></a>是故名无缚；<a id="a-Gu"></a>无缚故亦无解。<a id="a-Gv"></a>缚即是垢，<a id="a-Gw"></a>解即是净。<a id="a-Gx"></a>无净无垢故，<a id="a-Gy"></a>无六道分别；<a id="a-Gz"></a>不分别六道故，<a id="a-H0"></a>无罪福业；<a id="a-H1"></a>罪福业无故，<a id="a-H2"></a>无烦恼能起罪福业者；<a id="a-H3"></a>不起罪福业，<a id="a-H4"></a>亦不应有果报。<a id="a-H5"></a>如是诸法毕竟空中而作大庄严，<a id="a-H6"></a>是为希有！<a id="a-H7"></a>譬如人虚空中种树，<a id="a-H8"></a>树叶华果，<a id="a-H9"></a>多所利益。<a id="a-HA"></a>佛可舍利弗意，<a id="a-HB"></a>舍利弗难是空故，<a id="a-HC"></a>佛亦答亦可。<a id="a-HD"></a>以其说空故可，<a id="a-HE"></a>以其难空故答，<a id="a-HF"></a>所谓：<a id="a-HG"></a>舍利弗，<a id="a-HH"></a>若众生及诸法，<a id="a-HI"></a>先有今无，<a id="a-HJ"></a>诸佛贤圣有过罪。<a id="a-HK"></a>过罪者，<a id="a-HL"></a>所谓令众生入无余涅槃，<a id="a-HM"></a>永灭色等一切法，<a id="a-HN"></a>入空中皆无所有，<a id="a-HO"></a>以断灭众生及一切法，<a id="a-HP"></a>故有罪过。<a id="a-HQ"></a>舍利弗，<a id="a-HR"></a>众生及一切法，<a id="a-HS"></a>先来无，<a id="a-HT"></a>若有佛无佛，<a id="a-HU"></a>常住不异，<a id="a-HV"></a>是诸法实相；<a id="a-HW"></a>是故无六道生死，<a id="a-HX"></a>亦无众生可拔出。<a id="a-HY"></a>舍利弗，<a id="a-HZ"></a>一切法先空，<a id="a-Ha"></a>是故菩萨于诸佛所，<a id="a-Hb"></a>闻诸法如是相故，<a id="a-Hc"></a>发阿耨多罗三藐三菩提心，<a id="a-Hd"></a>作是念：<a id="a-He"></a>菩提中亦无有法可得，<a id="a-Hf"></a>亦无实定法令众生著而不可度，<a id="a-Hg"></a>但众生痴狂颠倒故，<a id="a-Hh"></a>著是虚诳法。<a id="a-Hi"></a>是故菩萨发大庄严，<a id="a-Hj"></a>不转于阿耨多罗三藐三菩提，<a id="a-Hk"></a>作是念：<a id="a-Hl"></a>我必当得阿耨多罗三藐三菩提，<a id="a-Hm"></a>非不得。<a id="a-Hn"></a>得已，<a id="a-Ho"></a>用实法利益众生；<a id="a-Hp"></a>利益众生故，<a id="a-Hq"></a>众生从颠倒得出。<a id="a-Hr"></a>欲明了是事故，<a id="a-Hs"></a>经中说幻师譬喻：<a id="a-Ht"></a>幻师即是菩萨；<a id="a-Hu"></a>幻师所作园林、<a id="a-Hv"></a>庐观，<a id="a-Hw"></a>即是六波罗蜜等度众生法；<a id="a-Hx"></a>幻师所作象马、<a id="a-Hy"></a>男女，<a id="a-Hz"></a>即是菩萨所度众生。<a id="a-I0"></a>如幻师一身，<a id="a-I1"></a>以幻力故，<a id="a-I2"></a>幻作众生、<a id="a-I3"></a>园林、<a id="a-I4"></a>庐观等娱乐众人；<a id="a-I5"></a>若幻师以所幻作事为实，<a id="a-I6"></a>于所幻人求其恩惠，<a id="a-I7"></a>即是狂人！<a id="a-I8"></a>菩萨亦如是，<a id="a-I9"></a>从诸佛闻一切法性空如幻，<a id="a-IA"></a>而以布施等利益众生；<a id="a-IB"></a>欲求恩惠福报，<a id="a-IC"></a>即是颠倒。</p>
  <p id="aID">问曰：<a id="a-IE"></a>幻法咒术实有，<a id="a-IF"></a>幻所作物可虚。<a id="a-IG"></a>如众生空，<a id="a-IH"></a>菩萨亦空，<a id="a-II"></a>菩萨不化作众生，<a id="a-IJ"></a>何得为喻？</p>
  <p id="aIK">答曰：<a id="a-IL"></a>诸法实相中，<a id="a-IM"></a>法尚无，<a id="a-IN"></a>何况众生？<a id="a-IO"></a>众生异名，<a id="a-IP"></a>名为幻师，<a id="a-IQ"></a>幻师实无，<a id="a-IR"></a>何以言幻师有而所幻者无？<a id="a-IS"></a>如汝以幻师实有，<a id="a-IT"></a>所幻者无，<a id="a-IU"></a>圣人观幻师及所幻物不异。<a id="a-IV"></a>以明了事故说譬喻，<a id="a-IW"></a>取其少许相似处为喻，<a id="a-IX"></a>何以尽取为难？<a id="a-IY"></a>如师子喻王，<a id="a-IZ"></a>师子于兽中无畏，<a id="a-Ia"></a>王于群下自在无难，<a id="a-Ib"></a>故以为喻，<a id="a-Ic"></a>复何可责四脚负毛为异耶？<a id="a-Id"></a>佛说性空法，<a id="a-Ie"></a>诸法皆空，<a id="a-If"></a>犹有众生，<a id="a-Ig"></a>是故说幻为喻。<a id="a-Ih"></a>我今说喻以破众生，<a id="a-Ii"></a>汝云何复以众生为难？</p>
  <p id="aIj">尔时，<a id="a-Ik"></a>须菩提白佛言：<a id="a-Il"></a>世尊，<a id="a-Im"></a>何等是成就众生、<a id="a-In"></a>净佛国土道？<a id="a-Io"></a>须菩提虽知菩萨道，<a id="a-Ip"></a>以中说甚深性空故，<a id="a-Iq"></a>听者生疑，<a id="a-Ir"></a>是故发问。<a id="a-Is"></a>佛答：<a id="a-It"></a>菩萨从初发心，<a id="a-Iu"></a>行六波罗蜜，<a id="a-Iv"></a>乃至十八不共法，<a id="a-Iw"></a>是菩萨道；<a id="a-Ix"></a>行是道成就众生、<a id="a-Iy"></a>净佛国土。</p>
  <p id="aIz">须菩提复问：<a id="a-J0"></a>云何行是法成就众生？<a id="a-J1"></a>须菩提意：<a id="a-J2"></a>若是法性空，<a id="a-J3"></a>众生亦性空，<a id="a-J4"></a>云何可得成就？<a id="a-J5"></a>佛答：<a id="a-J6"></a>菩萨以方便力故，<a id="a-J7"></a>以布施法教化众生，<a id="a-J8"></a>不教令著布施以为真实。<a id="a-J9"></a>方便者，<a id="a-JA"></a>菩萨语众生：<a id="a-JB"></a>汝曹善男子来布施，<a id="a-JC"></a>莫著是布施，<a id="a-JD"></a>如经中说。<a id="a-JE"></a>众生以布施生贵乐处，<a id="a-JF"></a>贵乐因缘故生我憍慢，<a id="a-JG"></a>我憍慢增长故破善法，<a id="a-JH"></a>破善法故堕三恶道。<a id="a-JI"></a>是故菩萨先教言，<a id="a-JJ"></a>莫著布施，<a id="a-JK"></a>但因是布施修持戒等善法，<a id="a-JL"></a>皆回是法向涅槃。<a id="a-JM"></a>所以者何？<a id="a-JN"></a>是性空诸法实相，<a id="a-JO"></a>不可取相。<a id="a-JP"></a>如是菩萨方便力教化众生，<a id="a-JQ"></a>令得须陀洹果，<a id="a-JR"></a>乃至佛道。<a id="a-JS"></a>是菩萨自行布施，<a id="a-JT"></a>亦教众生布施。<a id="a-JU"></a>若不自施，<a id="a-JV"></a>或有人言：<a id="a-JW"></a>“若施是好法，<a id="a-JX"></a>何不自行？<a id="a-JY"></a>”是故菩萨先自布施。</p>
  <p id="aJZ">复次，<a id="a-Ja"></a>菩萨深爱善法，<a id="a-Jb"></a>布施是初门，<a id="a-Jc"></a>是故行是布施。<a id="a-Jd"></a>又菩萨深慈悲众生，<a id="a-Je"></a>以慈悲心虽大，<a id="a-Jf"></a>而不能充满众生，<a id="a-Jg"></a>是故先行布施，<a id="a-Jh"></a>令其心软，<a id="a-Ji"></a>可以引导。<a id="a-Jj"></a>布施因缘生于四姓及作转轮王，<a id="a-Jk"></a>以四摄法摄取众生，<a id="a-Jl"></a>渐渐以三乘法令得涅槃。<a id="a-Jm"></a>教他布施，<a id="a-Jn"></a>赞叹布施法，<a id="a-Jo"></a>欢喜赞叹行布施者，<a id="a-Jp"></a>是深爱布施，<a id="a-Jq"></a>见同行故，<a id="a-Jr"></a>欢喜赞叹。</p>
  <p id="aJs">复次，<a id="a-Jt"></a>怜愍心于众生，<a id="a-Ju"></a>若见修福，<a id="a-Jv"></a>则为之欢喜，<a id="a-Jw"></a>如慈父见子行善，<a id="a-Jx"></a>心则欢喜。<a id="a-Jy"></a>是人四种行布施，<a id="a-Jz"></a>生刹利等贵姓中。<a id="a-K0"></a>以布施摄已，<a id="a-K1"></a>渐渐教令持戒、<a id="a-K2"></a>禅定等，<a id="a-K3"></a>乃至令得辟支佛道。<a id="a-K4"></a>或见众生有大心者，<a id="a-K5"></a>有少许慈悲心，<a id="a-K6"></a>是人怖畏生死长远故，<a id="a-K7"></a>其心懈退；<a id="a-K8"></a>菩萨方便力故，<a id="a-K9"></a>语是众生：<a id="a-KA"></a>咄！<a id="a-KB"></a>众生！<a id="a-KC"></a>阿耨多罗三藐三菩提易得，<a id="a-KD"></a>汝等何以为难？<a id="a-KE"></a>众生所著处，<a id="a-KF"></a>此中无有定实法，<a id="a-KG"></a>能遮者、<a id="a-KH"></a>难解者，<a id="a-KI"></a>汝等当发阿耨多罗三藐三菩提心，<a id="a-KJ"></a>既自得度，<a id="a-KK"></a>复能度脱众生！<a id="a-KL"></a>度脱众生者，<a id="a-KM"></a>菩萨自乘大乘得度，<a id="a-KN"></a>以三乘随众生所应度而度之；<a id="a-KO"></a>既自利益，<a id="a-KP"></a>复利益他人。<a id="a-KQ"></a>利益他人者，<a id="a-KR"></a>既自得佛，<a id="a-KS"></a>而以三乘度脱众生。<a id="a-KT"></a>若菩萨能如是行般若波罗蜜者，<a id="a-KU"></a>从初发心，<a id="a-KV"></a>终不堕三恶道。</p>
  <p id="aKW">常作转轮圣王者，<a id="a-KX"></a>菩萨多生欲界。<a id="a-KY"></a>何以故？<a id="a-KZ"></a>以无色界中无形故，<a id="a-Ka"></a>不可教化；<a id="a-Kb"></a>色界中多味著禅定乐，<a id="a-Kc"></a>无厌恶心故难化。<a id="a-Kd"></a>亦不生欲天。<a id="a-Ke"></a>所以者何？<a id="a-Kf"></a>著妙五欲多故难化。<a id="a-Kg"></a>在人中，<a id="a-Kh"></a>世世以四事摄众生故，<a id="a-Ki"></a>作转轮圣王。<a id="a-Kj"></a>此中佛自说因缘：<a id="a-Kk"></a>随其所种，<a id="a-Kl"></a>得大果报等，<a id="a-Km"></a>如经中说布施相。</p>
  <p id="aKn">复有菩萨行檀波罗蜜时，<a id="a-Ko"></a>见众生破戒，<a id="a-Kp"></a>作是言：<a id="a-Kq"></a>汝曹以因缘不具足故破戒，<a id="a-Kr"></a>我当给汝所须，<a id="a-Ks"></a>令无乏少。<a id="a-Kt"></a>破戒人有二种：<a id="a-Ku"></a>一者、<a id="a-Kv"></a>持戒因缘不具足故，<a id="a-Kw"></a>如贫穷人，<a id="a-Kx"></a>饥寒急故作贼；<a id="a-Ky"></a>二者、<a id="a-Kz"></a>持戒因缘虽具足，<a id="a-L0"></a>以习恶心故，<a id="a-L1"></a>好行恶事。<a id="a-L2"></a>贫穷破戒者，<a id="a-L3"></a>菩萨语之言：<a id="a-L4"></a>汝但持戒，<a id="a-L5"></a>我当给汝所须！<a id="a-L6"></a>汝等住持戒中，<a id="a-L7"></a>渐渐以三乘而得度脱。<a id="a-L8"></a>是名因缘布施生戒。</p>
  <p id="aL9">众生以不如意事故瞋，<a id="a-LA"></a>若以求物不如意故瞋，<a id="a-LB"></a>人不称意故瞋，<a id="a-LC"></a>菩萨住檀中，<a id="a-LD"></a>随其意而给足之。</p>
  <p id="aLE">问曰：<a id="a-LF"></a>若贫乏者给施令不瞋可尔，<a id="a-LG"></a>人不得称意，<a id="a-LH"></a>恼之令瞋，<a id="a-LI"></a>复云何？</p>
  <p id="aLJ">答曰：<a id="a-LK"></a>以如意珠施之，<a id="a-LL"></a>则使人皆称意，<a id="a-LM"></a>珠之威德故，<a id="a-LN"></a>人无瞋者。<a id="a-LO"></a>如行者入慈三昧故，<a id="a-LP"></a>人无瞋者。<a id="a-LQ"></a>是故说少何因缘故瞋，<a id="a-LR"></a>我当令汝所少具足。</p>
  <p id="aLS">复次，<a id="a-LT"></a>一切法性皆空无所有，<a id="a-LU"></a>汝所瞋因缘，<a id="a-LV"></a>亦皆虚诳无定，<a id="a-LW"></a>汝云何以虚诳事故，<a id="a-LX"></a>瞋骂、<a id="a-LY"></a>加害，<a id="a-LZ"></a>乃至夺命？<a id="a-La"></a>起此重罪业故，<a id="a-Lb"></a>堕三恶道，<a id="a-Lc"></a>受无量苦。<a id="a-Ld"></a>汝莫以虚诳无实事故，<a id="a-Le"></a>而受大罪！<a id="a-Lf"></a>如山中有一佛图，<a id="a-Lg"></a>彼中有一别房，<a id="a-Lh"></a>中有鬼来恐恼道人故，<a id="a-Li"></a>诸道人皆舍房而去。<a id="a-Lj"></a>有一客僧来，<a id="a-Lk"></a>维那处分，<a id="a-Ll"></a>令住此房，<a id="a-Lm"></a>而语之言：<a id="a-Ln"></a>“此房中有鬼神喜恼人，<a id="a-Lo"></a>能住中者住。<a id="a-Lp"></a>”客僧自以持戒力、<a id="a-Lq"></a>多闻故，<a id="a-Lr"></a>言：<a id="a-Ls"></a>“小鬼何所能？<a id="a-Lt"></a>我当伏之！<a id="a-Lu"></a>”即入房住。<a id="a-Lv"></a>暮更有一僧来求住处，<a id="a-Lw"></a>维那亦令在此房住，<a id="a-Lx"></a>亦语有鬼恼人，<a id="a-Ly"></a>其人亦言：<a id="a-Lz"></a>“小鬼何所能？<a id="a-M0"></a>我当伏之！<a id="a-M1"></a>”先入者闭户端坐待鬼，<a id="a-M2"></a>后来者夜闇，<a id="a-M3"></a>打门求入。<a id="a-M4"></a>先入者谓为是鬼，<a id="a-M5"></a>不为开户，<a id="a-M6"></a>后来者极力打门，<a id="a-M7"></a>在内道人以力拒之；<a id="a-M8"></a>外者得胜，<a id="a-M9"></a>排户得入。<a id="a-MA"></a>内者打之，<a id="a-MB"></a>外者亦极力熟打。<a id="a-MC"></a>至明旦相见，<a id="a-MD"></a>乃是故旧同学，<a id="a-ME"></a>各相愧谢。<a id="a-MF"></a>众人云集，<a id="a-MG"></a>笑而怪之。<a id="a-MH"></a>众生亦如是，<a id="a-MI"></a>五众无我、<a id="a-MJ"></a>无人，<a id="a-MK"></a>空取相致斗诤；<a id="a-ML"></a>若支解在地，<a id="a-MM"></a>但有骨肉，<a id="a-MN"></a>无人、<a id="a-MO"></a>无我。<a id="a-MP"></a>是故菩萨语众生言：<a id="a-MQ"></a>汝莫于根本空中斗诤作罪！<a id="a-MR"></a>诤斗故，<a id="a-MS"></a>人身尚不可得，<a id="a-MT"></a>何况值佛！<a id="a-MU"></a>当知人身难得，<a id="a-MV"></a>佛世难值，<a id="a-MW"></a>好时易过；<a id="a-MX"></a>一堕诸难，<a id="a-MY"></a>永不可治！<a id="a-MZ"></a>若堕地狱，<a id="a-Ma"></a>烧炙屠割，<a id="a-Mb"></a>何可教化？<a id="a-Mc"></a>若堕畜生，<a id="a-Md"></a>共相残害，<a id="a-Me"></a>亦不可化。<a id="a-Mf"></a>若堕饿鬼，<a id="a-Mg"></a>饥渴热恼，<a id="a-Mh"></a>亦不可化。<a id="a-Mi"></a>若生长寿天，<a id="a-Mj"></a>千万佛过，<a id="a-Mk"></a>著禅定味故皆不觉知。<a id="a-Ml"></a>如安息国诸边地生者，<a id="a-Mm"></a>皆是人身，<a id="a-Mn"></a>愚不可教化。<a id="a-Mo"></a>虽生中国，<a id="a-Mp"></a>或六情不具，<a id="a-Mq"></a>或四肢不完，<a id="a-Mr"></a>或盲聋喑哑，<a id="a-Ms"></a>或不识义理；<a id="a-Mt"></a>或时六情具足，<a id="a-Mu"></a>诸根通利，<a id="a-Mv"></a>而深著邪见，<a id="a-Mw"></a>言无罪福，<a id="a-Mx"></a>不可教化。<a id="a-My"></a>是故为说好时易过，<a id="a-Mz"></a>堕诸难中不可得度。<a id="a-N0"></a>余波罗蜜，<a id="a-N1"></a>如经中广说，<a id="a-N2"></a>故不复解之。</p>
  <p id="aN3">问曰：<a id="a-N4"></a>住檀波罗蜜行五波罗蜜讫，<a id="a-N5"></a>何以复更说六波罗蜜？</p>
  <p id="aN6">答曰：<a id="a-N7"></a>上一度中次第具足五，<a id="a-N8"></a>今则一时总说。<a id="a-N9"></a>复次，<a id="a-NA"></a>先但说六波罗蜜，<a id="a-NB"></a>今通说三十七品及诸道果。</p>
  <p id="aNC">问曰：<a id="a-ND"></a>三十七品自从心出，<a id="a-NE"></a>云何是因缘可与？</p>
  <p id="aNF">答曰：<a id="a-NG"></a>菩萨供给坐禅者衣服、<a id="a-NH"></a>饮食、<a id="a-NI"></a>医药、<a id="a-NJ"></a>法杖、<a id="a-NK"></a>禅毱、<a id="a-NL"></a>禅镇，<a id="a-NM"></a>令得好师教诏，<a id="a-NN"></a>令得好弟子受化；<a id="a-NO"></a>与骨人令观，<a id="a-NP"></a>与禅经令人为说禅法，<a id="a-NQ"></a>如是等三十七助道法因缘。<a id="a-NR"></a>又令人为说摩诃衍法，<a id="a-NS"></a>汝等所须衣服、<a id="a-NT"></a>饮食，<a id="a-NU"></a>尽来取之，<a id="a-NV"></a>便如自物，<a id="a-NW"></a>莫自疑难！<a id="a-NX"></a>汝等得是物已，<a id="a-NY"></a>自行六波罗蜜，<a id="a-NZ"></a>亦教化他人令行六波罗蜜；<a id="a-Na"></a>是布施性皆空，<a id="a-Nb"></a>汝等莫著是施及以果报。<a id="a-Nc"></a>众生得是性空，<a id="a-Nd"></a>渐渐得阿耨多罗三藐三菩提，<a id="a-Ne"></a>入无余涅槃。<a id="a-Nf"></a>如布施为首生五波罗蜜，<a id="a-Ng"></a>余波罗蜜亦如是。</p>
 </body>
</html>