<!doctype html>
<html id="z3IBVI6uG" data-ver="1992">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第六十五</h1>
  <h2 id="a2">释无作品第四十三之下</h2>
  <p id="a3">【经】须菩提白佛言：<a id="a-4"></a>“世尊，<a id="a-5"></a>若善男子、<a id="a-6"></a>善女人，<a id="a-7"></a>受持是般若波罗蜜，<a id="a-8"></a>亲近、<a id="a-9"></a>正忆念者，<a id="a-A"></a>终不病眼、<a id="a-B"></a>耳、<a id="a-C"></a>鼻、<a id="a-D"></a>舌、<a id="a-E"></a>身，<a id="a-F"></a>亦终不病，<a id="a-G"></a>身无形残，<a id="a-H"></a>亦不衰耄，<a id="a-I"></a>终不横死。<a id="a-J"></a>无数百千万诸天，<a id="a-K"></a>四天王天乃至净居诸天，<a id="a-L"></a>皆悉随从听受。<a id="a-M"></a>六斋日，<a id="a-N"></a>月八日、<a id="a-O"></a>二十三日、<a id="a-P"></a>十四日、<a id="a-Q"></a>二十九日、<a id="a-R"></a>十五日、<a id="a-S"></a>三十日，<a id="a-T"></a>诸天众会。<a id="a-U"></a>善男子为法师者，<a id="a-V"></a>在所说般若波罗蜜，<a id="a-W"></a>皆悉来集。<a id="a-X"></a>是善男子、<a id="a-Y"></a>善女人，<a id="a-Z"></a>在大众中说是般若波罗蜜，<a id="a-a"></a>得无量无边、<a id="a-b"></a>阿僧祇、<a id="a-c"></a>不可思议、<a id="a-d"></a>不可称量福德！<a id="a-e"></a>”</p>
  <p id="af">佛告须菩提：<a id="a-g"></a>“如是，<a id="a-h"></a>如是。<a id="a-i"></a>是善男子、<a id="a-j"></a>善女人，<a id="a-k"></a>若六斋日，<a id="a-l"></a>月八日、<a id="a-m"></a>二十三日、<a id="a-n"></a>十四日、<a id="a-o"></a>二十九日、<a id="a-p"></a>十五日、<a id="a-q"></a>三十日，<a id="a-r"></a>在诸天众前，<a id="a-s"></a>说般若波罗蜜。<a id="a-t"></a>是善男子、<a id="a-u"></a>善女人，<a id="a-v"></a>得无量无边、<a id="a-w"></a>阿僧祇、<a id="a-x"></a>不可思议、<a id="a-y"></a>不可称量福德。<a id="a-z"></a>何以故？<a id="a-10"></a>须菩提，<a id="a-11"></a>般若波罗蜜是大珍宝。<a id="a-12"></a>何等是大珍宝？<a id="a-13"></a>是般若波罗蜜，<a id="a-14"></a>能拔地狱、<a id="a-15"></a>畜生、<a id="a-16"></a>饿鬼及人中贫穷，<a id="a-17"></a>能与刹利、<a id="a-18"></a>婆罗门大姓、<a id="a-19"></a>居士大家，<a id="a-1A"></a>能与四天王天处乃至非有想非无想处，<a id="a-1B"></a>能与须陀洹果、<a id="a-1C"></a>斯陀含果、<a id="a-1D"></a>阿那含果、<a id="a-1E"></a>阿罗汉果、<a id="a-1F"></a>辟支佛道、<a id="a-1G"></a>阿耨多罗三藐三菩提。<a id="a-1H"></a>何以故？<a id="a-1I"></a>是般若波罗蜜中，<a id="a-1J"></a>广说十善道、<a id="a-1K"></a>四禅、<a id="a-1L"></a>四无量心、<a id="a-1M"></a>四无色定、<a id="a-1N"></a>四念处乃至八圣道分、<a id="a-1O"></a>檀波罗蜜、<a id="a-1P"></a>尸罗波罗蜜、<a id="a-1Q"></a>羼提波罗蜜、<a id="a-1R"></a>毗梨耶波罗蜜、<a id="a-1S"></a>禅波罗蜜、<a id="a-1T"></a>般若波罗蜜，<a id="a-1U"></a>广说内空乃至无法有法空，<a id="a-1V"></a>广说佛十力乃至一切种智。<a id="a-1W"></a>从是中学，<a id="a-1X"></a>出生刹利大姓、<a id="a-1Y"></a>婆罗门大姓、<a id="a-1Z"></a>居士大家，<a id="a-1a"></a>出生四天王天、<a id="a-1b"></a>三十三天、<a id="a-1c"></a>夜摩天、<a id="a-1d"></a>兜率陀天、<a id="a-1e"></a>化乐天、<a id="a-1f"></a>他化自在天、<a id="a-1g"></a>梵身天、<a id="a-1h"></a>梵辅天、<a id="a-1i"></a>梵众天、<a id="a-1j"></a>大梵天、<a id="a-1k"></a>光天、<a id="a-1l"></a>少光天、<a id="a-1m"></a>无量光天、<a id="a-1n"></a>光音天、<a id="a-1o"></a>净天、<a id="a-1p"></a>少净天、<a id="a-1q"></a>无量净天、<a id="a-1r"></a>遍净天、<a id="a-1s"></a>阿那婆伽天、<a id="a-1t"></a>得福天、<a id="a-1u"></a>广果天、<a id="a-1v"></a>无想天、<a id="a-1w"></a>阿浮诃那天、<a id="a-1x"></a>不热天、<a id="a-1y"></a>快见天、<a id="a-1z"></a>妙见天、<a id="a-20"></a>阿迦尼吒天、<a id="a-21"></a>虚空无边处天、<a id="a-22"></a>识无边处天、<a id="a-23"></a>无所有处天、<a id="a-24"></a>非有想非无想处天。<a id="a-25"></a>是法中学，<a id="a-26"></a>得须陀洹果、<a id="a-27"></a>斯陀含果、<a id="a-28"></a>阿那含果、<a id="a-29"></a>阿罗汉果，<a id="a-2A"></a>得辟支佛道，<a id="a-2B"></a>得阿耨多罗三藐三菩提。<a id="a-2C"></a>以是故，<a id="a-2D"></a>须菩提，<a id="a-2E"></a>般若波罗蜜，<a id="a-2F"></a>名为大珍宝。<a id="a-2G"></a>珍宝波罗蜜中，<a id="a-2H"></a>无有法可得，<a id="a-2I"></a>若生若灭、<a id="a-2J"></a>若垢若净、<a id="a-2K"></a>若取若舍；<a id="a-2L"></a>珍宝波罗蜜，<a id="a-2M"></a>亦无有法，<a id="a-2N"></a>若善若不善、<a id="a-2O"></a>若世间若出世间、<a id="a-2P"></a>若有漏若无漏、<a id="a-2Q"></a>若有为若无为。<a id="a-2R"></a>以是故，<a id="a-2S"></a>须菩提，<a id="a-2T"></a>是名无所得珍宝波罗蜜。<a id="a-2U"></a>须菩提，<a id="a-2V"></a>是珍宝波罗蜜，<a id="a-2W"></a>无有法能染污。<a id="a-2X"></a>何以故？<a id="a-2Y"></a>所用染法不可得故。<a id="a-2Z"></a>须菩提，<a id="a-2a"></a>以是故名无染珍宝波罗蜜。</p>
  <p id="a2b">“须菩提，<a id="a-2c"></a>若菩萨摩诃萨行般若波罗蜜时，<a id="a-2d"></a>亦如是不知，<a id="a-2e"></a>亦如是不分别，<a id="a-2f"></a>亦如是不得，<a id="a-2g"></a>亦如是不戏论，<a id="a-2h"></a>是为能修行般若波罗蜜；<a id="a-2i"></a>亦能礼觐诸佛，<a id="a-2j"></a>从一佛国至一佛国，<a id="a-2k"></a>供养恭敬，<a id="a-2l"></a>尊重赞叹诸佛；<a id="a-2m"></a>游诸佛刹，<a id="a-2n"></a>成就众生，<a id="a-2o"></a>净佛国土。<a id="a-2p"></a>须菩提，<a id="a-2q"></a>是般若波罗蜜，<a id="a-2r"></a>于诸法无有力、<a id="a-2s"></a>无非力，<a id="a-2t"></a>亦无受、<a id="a-2u"></a>亦无与，<a id="a-2v"></a>不生不灭，<a id="a-2w"></a>不垢不净，<a id="a-2x"></a>不增不减。<a id="a-2y"></a>是波罗蜜亦非过去、<a id="a-2z"></a>非未来、<a id="a-30"></a>非现在，<a id="a-31"></a>不舍欲界、<a id="a-32"></a>不住欲界，<a id="a-33"></a>不舍色界、<a id="a-34"></a>不住色界，<a id="a-35"></a>不舍无色界、<a id="a-36"></a>不住无色界。<a id="a-37"></a>是般若波罗蜜，<a id="a-38"></a>不与檀波罗蜜亦不舍，<a id="a-39"></a>不与尸罗波罗蜜亦不舍，<a id="a-3A"></a>不与羼提波罗蜜亦不舍，<a id="a-3B"></a>不与毗梨耶波罗蜜亦不舍，<a id="a-3C"></a>不与禅波罗蜜亦不舍，<a id="a-3D"></a>不与般若波罗蜜亦不舍；<a id="a-3E"></a>不与内空亦不舍，<a id="a-3F"></a>乃至不与无法有法空亦不舍；<a id="a-3G"></a>不与四念处亦不舍，<a id="a-3H"></a>乃至不与八圣道分亦不舍；<a id="a-3I"></a>不与佛十力亦不舍，<a id="a-3J"></a>乃至不与十八不共法亦不舍；<a id="a-3K"></a>不与须陀洹果亦不舍，<a id="a-3L"></a>乃至不与阿罗汉果亦不舍；<a id="a-3M"></a>不与辟支佛道亦不舍，<a id="a-3N"></a>乃至不与一切智亦不舍。<a id="a-3O"></a>是般若波罗蜜，<a id="a-3P"></a>不与阿罗汉法，<a id="a-3Q"></a>不舍凡人法；<a id="a-3R"></a>不与辟支佛法，<a id="a-3S"></a>不舍阿罗汉法；<a id="a-3T"></a>不与佛法，<a id="a-3U"></a>不舍辟支佛法。<a id="a-3V"></a>是般若波罗蜜，<a id="a-3W"></a>亦不与无为法，<a id="a-3X"></a>不舍有为法。<a id="a-3Y"></a>何以故？<a id="a-3Z"></a>若有诸佛，<a id="a-3a"></a>若无诸佛，<a id="a-3b"></a>是诸法相常住不异，<a id="a-3c"></a>法相、<a id="a-3d"></a>法住、<a id="a-3e"></a>法位、<a id="a-3f"></a>常住，<a id="a-3g"></a>不谬不失故。<a id="a-3h"></a>”</p>
  <p id="a3i">【论】问曰：<a id="a-3j"></a>若受持般若正忆念，<a id="a-3k"></a>犹有众患，<a id="a-3l"></a>云何言终不病眼等？</p>
  <p id="a3m">答曰：<a id="a-3n"></a>是事，<a id="a-3o"></a>上功德、<a id="a-3p"></a>地狱品中已广说。<a id="a-3q"></a>所谓非必受报业，<a id="a-3r"></a>故无众患。<a id="a-3s"></a>又常受持、<a id="a-3t"></a>正忆念，<a id="a-3u"></a>如所说行般若，<a id="a-3v"></a>故无众患。<a id="a-3w"></a>譬如良药，<a id="a-3x"></a>能破众病；<a id="a-3y"></a>若不能将顺，<a id="a-3z"></a>则不除患，<a id="a-40"></a>非药之失。<a id="a-41"></a>又如[病-丙+宁]人虽得利器，<a id="a-42"></a>不能御难，<a id="a-43"></a>非器之过；<a id="a-44"></a>行者如是，<a id="a-45"></a>先世重罪，<a id="a-46"></a>今世不如所说行故，<a id="a-47"></a>不得般若力，<a id="a-48"></a>非般若过。</p>
  <p id="a49">问曰：<a id="a-4A"></a>天上亦有般若波罗蜜，<a id="a-4B"></a>诸天何以于六斋日，<a id="a-4C"></a>随逐不净人身，<a id="a-4D"></a>求闻般若？</p>
  <p id="a4E">答曰：<a id="a-4F"></a>天上有经卷，<a id="a-4G"></a>传闻如是，<a id="a-4H"></a>亦非佛说。<a id="a-4I"></a>若令有者，<a id="a-4J"></a>忉利天上、<a id="a-4K"></a>兜率天上当有。<a id="a-4L"></a>何以故？<a id="a-4M"></a>阿修罗共忉利天斗时，<a id="a-4N"></a>佛敕帝释，<a id="a-4O"></a>汝当诵念般若；<a id="a-4P"></a>兜率天上常有补处菩萨，<a id="a-4Q"></a>为诸天说，<a id="a-4R"></a>故可有。<a id="a-4S"></a>色界诸天，<a id="a-4T"></a>身及衣服轻微，<a id="a-4U"></a>乃至无两数，<a id="a-4V"></a>常乐宴寂，<a id="a-4W"></a>受禅定味，<a id="a-4X"></a>是故不应有经卷。<a id="a-4Y"></a>诸天著二种乐，<a id="a-4Z"></a>欲乐、<a id="a-4a"></a>定乐，<a id="a-4b"></a>不能勤苦书持般若波罗蜜。<a id="a-4c"></a>阎浮提人，<a id="a-4d"></a>能精进、<a id="a-4e"></a>书持受学、<a id="a-4f"></a>正忆念。<a id="a-4g"></a>如经说，<a id="a-4h"></a>阎浮提人以三因缘，<a id="a-4i"></a>胜诸天及郁单越人：<a id="a-4j"></a>一者、<a id="a-4k"></a>能断淫欲，<a id="a-4l"></a>二者、<a id="a-4m"></a>强识念力，<a id="a-4n"></a>三者、<a id="a-4o"></a>能精勤勇猛。<a id="a-4p"></a>是阎浮提人，<a id="a-4q"></a>能书写、<a id="a-4r"></a>读诵、<a id="a-4s"></a>受持，<a id="a-4t"></a>以是故诸天来下，<a id="a-4u"></a>礼拜般若经卷，<a id="a-4v"></a>或欲闻说。<a id="a-4w"></a>复有人言：<a id="a-4x"></a>“天上若有经卷，<a id="a-4y"></a>远来供养，<a id="a-4z"></a>福德增益，<a id="a-50"></a>求般若波罗蜜亦无厌足。<a id="a-51"></a>有菩萨天，<a id="a-52"></a>欲令般若尊重，<a id="a-53"></a>故来下，<a id="a-54"></a>欲令众生益加信敬：<a id="a-55"></a>诸天尚来，<a id="a-56"></a>何况我等！<a id="a-57"></a>”行者若闻好香，<a id="a-58"></a>若见光明，<a id="a-59"></a>有如是希有事，<a id="a-5A"></a>故深心信乐般若。<a id="a-5B"></a>又未离欲人，<a id="a-5C"></a>恶鬼、<a id="a-5D"></a>魔民，<a id="a-5E"></a>常逐伺便，<a id="a-5F"></a>令堕恶处。<a id="a-5G"></a>从四天王乃至净居天，<a id="a-5H"></a>是大力诸天来，<a id="a-5I"></a>小鬼避去，<a id="a-5J"></a>菩萨能生清净大心，<a id="a-5K"></a>如先品中说，<a id="a-5L"></a>是故来随逐法师。</p>
  <p id="a5M">六斋日，<a id="a-5N"></a>诸天来观人心，<a id="a-5O"></a>十五日、<a id="a-5P"></a>三十日，<a id="a-5Q"></a>上白诸天。<a id="a-5R"></a>复次，<a id="a-5S"></a>是六斋日，<a id="a-5T"></a>是恶日，<a id="a-5U"></a>令人衰凶；<a id="a-5V"></a>若有是日受八戒、<a id="a-5W"></a>持斋、<a id="a-5X"></a>布施、<a id="a-5Y"></a>听法，<a id="a-5Z"></a>是时诸天欢喜，<a id="a-5a"></a>小鬼不得其便，<a id="a-5b"></a>利益行者。<a id="a-5c"></a>是日法师高座说法，<a id="a-5d"></a>如是等种种因缘，<a id="a-5e"></a>故诸天皆来。<a id="a-5f"></a>说法者赞叹无量无边无上法，<a id="a-5g"></a>所谓般若波罗蜜，<a id="a-5h"></a>亦得无量无边福德。<a id="a-5i"></a>若为人说，<a id="a-5j"></a>人钝根、<a id="a-5k"></a>福德薄，<a id="a-5l"></a>故得福少；<a id="a-5m"></a>诸天利根、<a id="a-5n"></a>福德多、<a id="a-5o"></a>福田胜，<a id="a-5p"></a>故得福多。<a id="a-5q"></a>故佛说行者斋日，<a id="a-5r"></a>诸天及大众中说般若，<a id="a-5s"></a>得福无量。</p>
  <p id="a5t">此中佛可须菩提所言，<a id="a-5u"></a>复自说无量福德因缘，<a id="a-5v"></a>所谓般若波罗蜜，<a id="a-5w"></a>是大珍宝波罗蜜。<a id="a-5x"></a>如如意宝珠，<a id="a-5y"></a>能满一切人愿；<a id="a-5z"></a>是般若波罗蜜，<a id="a-60"></a>能满一切众生愿，<a id="a-61"></a>所谓离苦、<a id="a-62"></a>得乐。<a id="a-63"></a>离苦者，<a id="a-64"></a>般若波罗蜜，<a id="a-65"></a>能拔众生地狱、<a id="a-66"></a>畜生、<a id="a-67"></a>饿鬼及人中贫穷；<a id="a-68"></a>与乐者，<a id="a-69"></a>能与刹利大姓，<a id="a-6A"></a>乃至阿耨多罗三藐三菩提。<a id="a-6B"></a>是乐因缘善法，<a id="a-6C"></a>般若波罗蜜中广说，<a id="a-6D"></a>所谓十善道乃至一切智。<a id="a-6E"></a>如如意宝，<a id="a-6F"></a>能出衣服、<a id="a-6G"></a>饮食、<a id="a-6H"></a>金银等，<a id="a-6I"></a>随意所须；<a id="a-6J"></a>般若波罗蜜亦如是，<a id="a-6K"></a>能令得十善道，<a id="a-6L"></a>乃至一切智，<a id="a-6M"></a>刹利大姓乃至佛。<a id="a-6N"></a>以是事故，<a id="a-6O"></a>名为珍宝波罗蜜。</p>
  <p id="a6P">复次，<a id="a-6Q"></a>珍宝波罗蜜者，<a id="a-6R"></a>如人得如意宝，<a id="a-6S"></a>则随意所须皆得，<a id="a-6T"></a>失则忧恼；<a id="a-6U"></a>是般若波罗蜜，<a id="a-6V"></a>不生不灭常不失，<a id="a-6W"></a>世世与众生乐，<a id="a-6X"></a>末后令得佛道。<a id="a-6Y"></a>如人得如意宝，<a id="a-6Z"></a>则心生自高，<a id="a-6a"></a>轻贱他人，<a id="a-6b"></a>是为衰因缘；<a id="a-6c"></a>若人得世间般若波罗蜜，<a id="a-6d"></a>亦如是分别，<a id="a-6e"></a>著诸善法，<a id="a-6f"></a>舍诸恶法，<a id="a-6g"></a>生高心，<a id="a-6h"></a>轻懱余人，<a id="a-6i"></a>则开诸罪门。<a id="a-6j"></a>珍宝般若波罗蜜，<a id="a-6k"></a>出世间般若波罗蜜中，<a id="a-6l"></a>不分别善不善，<a id="a-6m"></a>是名大珍宝波罗蜜，<a id="a-6n"></a>能利众生，<a id="a-6o"></a>毕竟无忧。<a id="a-6p"></a>是珍宝波罗蜜，<a id="a-6q"></a>善法尚不能污染，<a id="a-6r"></a>何况不善法？<a id="a-6s"></a>如此中说：<a id="a-6t"></a>如是亦不知者。<a id="a-6u"></a>如上说般若相，<a id="a-6v"></a>亦不作是知，<a id="a-6w"></a>不作知者，<a id="a-6x"></a>不取相亦不生著，<a id="a-6y"></a>不分别，<a id="a-6z"></a>不得定相，<a id="a-70"></a>是名无有过患，<a id="a-71"></a>无有法爱，<a id="a-72"></a>断诸戏论。<a id="a-73"></a>如是人能实修行般若波罗蜜，<a id="a-74"></a>以法礼佛，<a id="a-75"></a>自得实法利益，<a id="a-76"></a>故能利众生。<a id="a-77"></a>能自离恶，<a id="a-78"></a>能令众生离恶，<a id="a-79"></a>故得净佛世界。<a id="a-7A"></a>用无所得方便力，<a id="a-7B"></a>故知诸法毕竟寂灭相，<a id="a-7C"></a>而能为众生故起诸善法。<a id="a-7D"></a>般若波罗蜜毕竟清净，<a id="a-7E"></a>故无力、<a id="a-7F"></a>无非力。<a id="a-7G"></a>譬如虚空，<a id="a-7H"></a>虽无有法，<a id="a-7I"></a>而因虚空得有所作。<a id="a-7J"></a>无有一法定相可著，<a id="a-7K"></a>故无有力；<a id="a-7L"></a>得诸法实相，<a id="a-7M"></a>于诸善法无碍，<a id="a-7N"></a>乃至降魔成佛，<a id="a-7O"></a>非无有力。<a id="a-7P"></a>不受不与、<a id="a-7Q"></a>不生不灭等，<a id="a-7R"></a>乃至不舍有为法、<a id="a-7S"></a>不与无为法，<a id="a-7T"></a>亦如是。<a id="a-7U"></a>此中说因缘：<a id="a-7V"></a>有佛无佛，<a id="a-7W"></a>诸法性常住世间。<a id="a-7X"></a>诸法性者，<a id="a-7Y"></a>即是诸法实相；<a id="a-7Z"></a>诸法实相者，<a id="a-7a"></a>即是般若波罗蜜。<a id="a-7b"></a>若以常无常等求诸法实相，<a id="a-7c"></a>是皆为错。<a id="a-7d"></a>若人入法性中，<a id="a-7e"></a>则无有错谬，<a id="a-7f"></a>法性常故不失。</p>
  <p id="a7g">【经】尔时，<a id="a-7h"></a>诸天子虚空中立，<a id="a-7i"></a>发大音声，<a id="a-7j"></a>踊跃欢喜，<a id="a-7k"></a>以优钵罗华、<a id="a-7l"></a>波头摩华、<a id="a-7m"></a>拘物头华、<a id="a-7n"></a>分陀利华而散佛上，<a id="a-7o"></a>如是言：<a id="a-7p"></a>“我等于阎浮提，<a id="a-7q"></a>见第二法轮转。<a id="a-7r"></a>”是中无量百千天子，<a id="a-7s"></a>得无生法忍。</p>
  <p id="a7t">佛告须菩提：<a id="a-7u"></a>“是法轮非第一转，<a id="a-7v"></a>非第二转。<a id="a-7w"></a>是般若波罗蜜，<a id="a-7x"></a>不为转故出，<a id="a-7y"></a>不为还故出，<a id="a-7z"></a>无法有法空故。<a id="a-80"></a>”</p>
  <p id="a81">须菩提白佛言：<a id="a-82"></a>“世尊，<a id="a-83"></a>云何无法有法空故，<a id="a-84"></a>般若波罗蜜不为转、<a id="a-85"></a>不为还故出？<a id="a-86"></a>”</p>
  <p id="a87">佛言：<a id="a-88"></a>“般若波罗蜜、<a id="a-89"></a>般若波罗蜜相空，<a id="a-8A"></a>乃至檀波罗蜜、<a id="a-8B"></a>檀波罗蜜相空；<a id="a-8C"></a>内空、<a id="a-8D"></a>内空相空，<a id="a-8E"></a>乃至无法有法空、<a id="a-8F"></a>无法有法空相空；<a id="a-8G"></a>四念处、<a id="a-8H"></a>四念处相空，<a id="a-8I"></a>乃至八圣道分、<a id="a-8J"></a>八圣道分相空；<a id="a-8K"></a>佛十力、<a id="a-8L"></a>佛十力相空，<a id="a-8M"></a>乃至十八不共法、<a id="a-8N"></a>十八不共法相空；<a id="a-8O"></a>须陀洹果、<a id="a-8P"></a>须陀洹果相空，<a id="a-8Q"></a>斯陀含果、<a id="a-8R"></a>斯陀含果相空，<a id="a-8S"></a>阿那含果、<a id="a-8T"></a>阿那含果相空，<a id="a-8U"></a>阿罗汉果、<a id="a-8V"></a>阿罗汉果相空，<a id="a-8W"></a>辟支佛道、<a id="a-8X"></a>辟支佛道相空；<a id="a-8Y"></a>一切种智、<a id="a-8Z"></a>一切种智相空。<a id="a-8a"></a>”</p>
  <p id="a8b">须菩提白佛言：<a id="a-8c"></a>“世尊，<a id="a-8d"></a>诸菩萨摩诃萨般若波罗蜜，<a id="a-8e"></a>是摩诃波罗蜜！<a id="a-8f"></a>何以故？<a id="a-8g"></a>虽一切法自性空，<a id="a-8h"></a>而诸菩萨摩诃萨，<a id="a-8i"></a>因般若波罗蜜得阿耨多罗三藐三菩提，<a id="a-8j"></a>亦无法可得转法轮，<a id="a-8k"></a>亦无法可转，<a id="a-8l"></a>亦无法可还。<a id="a-8m"></a>是摩诃波罗蜜中，<a id="a-8n"></a>亦无有法可见。<a id="a-8o"></a>何以故？<a id="a-8p"></a>是法不可得，<a id="a-8q"></a>若转若还，<a id="a-8r"></a>一切法毕竟不生故。<a id="a-8s"></a>何以故？<a id="a-8t"></a>是空相，<a id="a-8u"></a>不能转，<a id="a-8v"></a>不能还；<a id="a-8w"></a>无相相，<a id="a-8x"></a>不能转，<a id="a-8y"></a>不能还；<a id="a-8z"></a>无作相，<a id="a-90"></a>不能转，<a id="a-91"></a>不能还。<a id="a-92"></a>若能如是说般若波罗蜜，<a id="a-93"></a>教照开示，<a id="a-94"></a>分别显现，<a id="a-95"></a>解释浅易，<a id="a-96"></a>有能如是教者，<a id="a-97"></a>是名清净说般若波罗蜜。<a id="a-98"></a>亦无说者，<a id="a-99"></a>亦无受者，<a id="a-9A"></a>亦无证者。<a id="a-9B"></a>若无说、<a id="a-9C"></a>无受、<a id="a-9D"></a>无证，<a id="a-9E"></a>亦无灭者，<a id="a-9F"></a>是说法中亦无毕定福田。<a id="a-9G"></a>”</p>
  <p id="a9H">【论】释曰：<a id="a-9I"></a>诸天闻般若，<a id="a-9J"></a>大欢喜踊跃。<a id="a-9K"></a>诸天身轻利根，<a id="a-9L"></a>分别著相，<a id="a-9M"></a>知有轻重。<a id="a-9N"></a>闻般若波罗蜜毕竟清净、<a id="a-9O"></a>平等实相、<a id="a-9P"></a>大利益众生、<a id="a-9Q"></a>无有过者，<a id="a-9R"></a>是故踊跃欢喜，<a id="a-9S"></a>起身业、<a id="a-9T"></a>口业，<a id="a-9U"></a>持供养具莲华等，<a id="a-9V"></a>供养于佛，<a id="a-9W"></a>作是言：<a id="a-9X"></a>我等于阎浮提，<a id="a-9Y"></a>见第二法轮转。</p>
  <p id="a9Z">问曰：<a id="a-9a"></a>初说法令人得道，<a id="a-9b"></a>是名转法轮，<a id="a-9c"></a>今何以言第二法轮转？<a id="a-9d"></a>若以佛说名为转法轮者，<a id="a-9e"></a>皆是法轮，<a id="a-9f"></a>何限第二？</p>
  <p id="a9g">答曰：<a id="a-9h"></a>初说法名定实一法轮，<a id="a-9i"></a>因初转乃至法尽，<a id="a-9j"></a>通名为转。<a id="a-9k"></a>是诸天见是会中多有人发无上道，<a id="a-9l"></a>得无生法忍，<a id="a-9m"></a>见是利益，<a id="a-9n"></a>故赞言第二转法轮。<a id="a-9o"></a>初转法轮，<a id="a-9p"></a>八万诸天得无生法忍，<a id="a-9q"></a>阿若憍陈如一人得初道。<a id="a-9r"></a>今无量诸天得无生法忍，<a id="a-9s"></a>是故说第二法轮转。<a id="a-9t"></a>今转法轮，<a id="a-9u"></a>似如初转。</p>
  <p id="a9v">问曰：<a id="a-9w"></a>今转法轮，<a id="a-9x"></a>多人得道；<a id="a-9y"></a>初转法轮，<a id="a-9z"></a>得道者少，<a id="a-A0"></a>云何以大喻小？</p>
  <p id="aA1">答曰：<a id="a-A2"></a>诸佛事有二种：<a id="a-A3"></a>一者、<a id="a-A4"></a>密，<a id="a-A5"></a>二者、<a id="a-A6"></a>现。<a id="a-A7"></a>初转法轮，<a id="a-A8"></a>声闻人见八万、<a id="a-A9"></a>一人得初道；<a id="a-AA"></a>诸菩萨见无数阿僧祇人得声闻道，<a id="a-AB"></a>无数人种辟支佛道因缘，<a id="a-AC"></a>无数阿僧祇人发无上道心，<a id="a-AD"></a>无数阿僧祇人行六波罗蜜道，<a id="a-AE"></a>得诸深三昧陀罗尼门，<a id="a-AF"></a>十方无量众生得无生法忍，<a id="a-AG"></a>无量阿僧祇众生从初地中乃至十地住，<a id="a-AH"></a>无量阿僧祇众生得一生补处，<a id="a-AI"></a>无量阿僧祇众生得坐道场，<a id="a-AJ"></a>闻是法疾成佛道。<a id="a-AK"></a>如是等不可思议相，<a id="a-AL"></a>是名密转法轮相。<a id="a-AM"></a>譬如大雨，<a id="a-AN"></a>大树则多受，<a id="a-AO"></a>小树则少受。<a id="a-AP"></a>以是故，<a id="a-AQ"></a>当知初转法轮亦大，<a id="a-AR"></a>后喻前无咎！<a id="a-AS"></a>转法轮非一非二者，<a id="a-AT"></a>为毕竟空，<a id="a-AU"></a>及转法轮果报涅槃故如是说，<a id="a-AV"></a>是则因中说果。<a id="a-AW"></a>法轮即是般若波罗蜜，<a id="a-AX"></a>是般若波罗蜜，<a id="a-AY"></a>无起无作相，<a id="a-AZ"></a>故无转无还。<a id="a-Aa"></a>如十二因缘中，<a id="a-Ab"></a>说无明毕竟空，<a id="a-Ac"></a>故不能实生诸行等；<a id="a-Ad"></a>无明虚妄颠倒，<a id="a-Ae"></a>无有实定，<a id="a-Af"></a>故无法可灭。<a id="a-Ag"></a>说世间生法，<a id="a-Ah"></a>故名为转；<a id="a-Ai"></a>说世间灭法，<a id="a-Aj"></a>故名为还。<a id="a-Ak"></a>般若波罗蜜中无此二事，<a id="a-Al"></a>故说无转、<a id="a-Am"></a>无还。<a id="a-An"></a>无法有法空故，<a id="a-Ao"></a>无转是有法空，<a id="a-Ap"></a>无还是无法空。</p>
  <p id="aAq">问曰：<a id="a-Ar"></a>须菩提何以作是问：<a id="a-As"></a>有法无法空故，<a id="a-At"></a>般若波罗蜜不为转、<a id="a-Au"></a>不为还故出？<a id="a-Av"></a>而佛还以空答？</p>
  <p id="aAw">答曰：<a id="a-Ax"></a>有人说：<a id="a-Ay"></a>“诸法有四种相：<a id="a-Az"></a>一者、<a id="a-B0"></a>说有，<a id="a-B1"></a>二者、<a id="a-B2"></a>说无，<a id="a-B3"></a>三者、<a id="a-B4"></a>说亦有亦无，<a id="a-B5"></a>四者、<a id="a-B6"></a>说非有非无。<a id="a-B7"></a>是中邪忆念故，<a id="a-B8"></a>四种邪行；<a id="a-B9"></a>著此四法故，<a id="a-BA"></a>名为邪道。<a id="a-BB"></a>是中正忆念故，<a id="a-BC"></a>四种正行中不著故，<a id="a-BD"></a>名为正道。<a id="a-BE"></a>”是中破非有非无故，<a id="a-BF"></a>名无法有法空。<a id="a-BG"></a>佛说乃至破非有非无，<a id="a-BH"></a>故说无有转、<a id="a-BI"></a>无有还，<a id="a-BJ"></a>破非有非无有二种：<a id="a-BK"></a>一者、<a id="a-BL"></a>用上三句破，<a id="a-BM"></a>二者、<a id="a-BN"></a>用涅槃实相破。<a id="a-BO"></a>须菩提虽知佛以涅槃破有无，<a id="a-BP"></a>是中有新发意菩萨，<a id="a-BQ"></a>或错谬故用三句破非有非无，<a id="a-BR"></a>于无法有法空中还生邪见；<a id="a-BS"></a>故佛说有法无法亦自相空，<a id="a-BT"></a>是故说般若波罗蜜无转、<a id="a-BU"></a>无还。<a id="a-BV"></a>般若波罗蜜中，<a id="a-BW"></a>无般若波罗蜜相，<a id="a-BX"></a>一切法无相故；<a id="a-BY"></a>乃至檀波罗蜜亦如是，<a id="a-BZ"></a>内空乃至一切种智相空亦如是。</p>
  <p id="aBa">尔时，<a id="a-Bb"></a>须菩提及大众，<a id="a-Bc"></a>欢喜赞叹般若波罗蜜，<a id="a-Bd"></a>作是言：<a id="a-Be"></a>大波罗蜜，<a id="a-Bf"></a>所谓般若波罗蜜。<a id="a-Bg"></a>大波罗蜜者，<a id="a-Bh"></a>所谓一切法虽自性空，<a id="a-Bi"></a>而般若波罗蜜能利益菩萨，<a id="a-Bj"></a>令得阿耨多罗三藐三菩提；<a id="a-Bk"></a>虽得亦无所得，<a id="a-Bl"></a>虽转法轮亦无所转。</p>
  <p id="aBm">问曰：<a id="a-Bn"></a>若诸法空，<a id="a-Bo"></a>般若波罗蜜空，<a id="a-Bp"></a>阿耨多罗三藐三菩提亦空，<a id="a-Bq"></a>不应赞般若为摩诃波罗蜜？</p>
  <p id="aBr">答曰：<a id="a-Bs"></a>此中说一切法自性空故，<a id="a-Bt"></a>自性空中亦无自性空，<a id="a-Bu"></a>是故名摩诃波罗蜜。<a id="a-Bv"></a>若无空相，<a id="a-Bw"></a>不应作难，<a id="a-Bx"></a>以毕竟空故无所破，<a id="a-By"></a>而能行诸善法，<a id="a-Bz"></a>得阿耨多罗三藐三菩提；<a id="a-C0"></a>世俗法故，<a id="a-C1"></a>非第一义。<a id="a-C2"></a>诸佛虽说法，<a id="a-C3"></a>令他得道，<a id="a-C4"></a>破烦恼，<a id="a-C5"></a>从此至彼，<a id="a-C6"></a>名为转。<a id="a-C7"></a>今我等诸烦恼，<a id="a-C8"></a>虚诳颠倒，<a id="a-C9"></a>妄语无有定相；<a id="a-CA"></a>若无定相，<a id="a-CB"></a>为何所断？<a id="a-CC"></a>若无所断，<a id="a-CD"></a>亦无转、<a id="a-CE"></a>无还，<a id="a-CF"></a>是故说虽转法轮亦无转、<a id="a-CG"></a>还。<a id="a-CH"></a>何以故？<a id="a-CI"></a>是般若波罗蜜中，<a id="a-CJ"></a>无有法五眼所能见，<a id="a-CK"></a>若转、<a id="a-CL"></a>若还；<a id="a-CM"></a>一切法，<a id="a-CN"></a>从本已来毕竟不生故。<a id="a-CO"></a>是自性空、<a id="a-CP"></a>毕竟空，<a id="a-CQ"></a>非转相，<a id="a-CR"></a>非还相。<a id="a-CS"></a>畏堕常故不转，<a id="a-CT"></a>畏堕灭故不还；<a id="a-CU"></a>畏堕有故不转，<a id="a-CV"></a>畏堕无故不还；<a id="a-CW"></a>畏著世间故不转，<a id="a-CX"></a>畏著涅槃故不还。<a id="a-CY"></a>如是自性空、<a id="a-CZ"></a>毕竟空、<a id="a-Ca"></a>十八空等无量诸空；<a id="a-Cb"></a>是空解脱门，<a id="a-Cc"></a>不转、<a id="a-Cd"></a>不还；<a id="a-Ce"></a>无相、<a id="a-Cf"></a>无作、<a id="a-Cg"></a>亦如是。<a id="a-Ch"></a>入是三解脱门，<a id="a-Ci"></a>舍我、<a id="a-Cj"></a>我所心，<a id="a-Ck"></a>是名说得解脱。<a id="a-Cl"></a>能如是不取相，<a id="a-Cm"></a>不著心，<a id="a-Cn"></a>说般若波罗蜜，<a id="a-Co"></a>教、<a id="a-Cp"></a>照等。<a id="a-Cq"></a>说者，<a id="a-Cr"></a>若案文，<a id="a-Cs"></a>若口传。<a id="a-Ct"></a>教者，<a id="a-Cu"></a>为人赞般若，<a id="a-Cv"></a>令受持、<a id="a-Cw"></a>读诵、<a id="a-Cx"></a>正忆念。<a id="a-Cy"></a>照者，<a id="a-Cz"></a>如人执灯照物，<a id="a-D0"></a>若人不知般若，<a id="a-D1"></a>以智慧明照之令知。<a id="a-D2"></a>开者，<a id="a-D3"></a>如宝藏闭门，<a id="a-D4"></a>虽有好物而不能得，<a id="a-D5"></a>若开其门，<a id="a-D6"></a>则随意所取；<a id="a-D7"></a>如人疑不信般若者，<a id="a-D8"></a>开邪疑扉，<a id="a-D9"></a>折无明关，<a id="a-DA"></a>是人则随意所取。<a id="a-DB"></a>示者，<a id="a-DC"></a>如人眼视不明，<a id="a-DD"></a>指示好丑；<a id="a-DE"></a>如人有小信小智者，<a id="a-DF"></a>示是道非道、<a id="a-DG"></a>是利是失等。<a id="a-DH"></a>分别者，<a id="a-DI"></a>分别诸法，<a id="a-DJ"></a>是善是不善，<a id="a-DK"></a>是罪是福，<a id="a-DL"></a>是世间是涅槃；<a id="a-DM"></a>经书略说，<a id="a-DN"></a>难解难信，<a id="a-DO"></a>能广为分别解说，<a id="a-DP"></a>令得信解。<a id="a-DQ"></a>显现者，<a id="a-DR"></a>佛为种种众生说种种法，<a id="a-DS"></a>或时毁訾善法，<a id="a-DT"></a>助不善法，<a id="a-DU"></a>趣令众生得解。<a id="a-DV"></a>说法者，<a id="a-DW"></a>说佛意趣以应众生，<a id="a-DX"></a>令知轻重相。<a id="a-DY"></a>解释者，<a id="a-DZ"></a>如囊中宝物，<a id="a-Da"></a>系口则人不知，<a id="a-Db"></a>若为人解经卷囊，<a id="a-Dc"></a>解释义理；<a id="a-Dd"></a>又如重物，<a id="a-De"></a>披析令轻，<a id="a-Df"></a>种种因缘譬喻，<a id="a-Dg"></a>解释本末令易解。<a id="a-Dh"></a>浅易者，<a id="a-Di"></a>如深水难渡，<a id="a-Dj"></a>有人分散此水令浅，<a id="a-Dk"></a>则渡者皆易；<a id="a-Dl"></a>般若波罗蜜，<a id="a-Dm"></a>如水甚深，<a id="a-Dn"></a>论议方便力故，<a id="a-Do"></a>种种说能令浅易，<a id="a-Dp"></a>乃至小智之人皆能信解。<a id="a-Dq"></a>能以十种为首，<a id="a-Dr"></a>说甚深义，<a id="a-Ds"></a>是名清净说般若波罗蜜义。<a id="a-Dt"></a>第一义中，<a id="a-Du"></a>实无所说，<a id="a-Dv"></a>毕竟空故无说，<a id="a-Dw"></a>无说故无受，<a id="a-Dx"></a>无受故无证，<a id="a-Dy"></a>无证故无灭诸烦恼者。<a id="a-Dz"></a>若无灭烦恼，<a id="a-E0"></a>则无福田。<a id="a-E1"></a>受者，<a id="a-E2"></a>名信受、<a id="a-E3"></a>读诵。<a id="a-E4"></a>行是法，<a id="a-E5"></a>得沙门果，<a id="a-E6"></a>无生法忍，<a id="a-E7"></a>是名为证。<a id="a-E8"></a>证时诸烦恼灭，<a id="a-E9"></a>得有余涅槃，<a id="a-EA"></a>得有余涅槃故是毕定福田。<a id="a-EB"></a>毕定者，<a id="a-EC"></a>诸法同无余涅槃性，<a id="a-ED"></a>故说亦无毕定福田。</p>
  <p data-pb></p>
  <h2 id="aEE">释诸波罗蜜品第四十四（经作百波罗蜜遍叹品）</h2>
  <p id="aEF">【经】尔时，<a id="a-EG"></a>慧命须菩提白佛言：<a id="a-EH"></a>“世尊，<a id="a-EI"></a>无边波罗蜜，<a id="a-EJ"></a>是般若波罗蜜。<a id="a-EK"></a>”佛言：<a id="a-EL"></a>“如虚空无边故。<a id="a-EM"></a>”（一）</p>
  <p id="aEN">“世尊，<a id="a-EO"></a>等波罗蜜，<a id="a-EP"></a>是般若波罗蜜。<a id="a-EQ"></a>”佛言：<a id="a-ER"></a>“诸法等故。<a id="a-ES"></a>”（二）</p>
  <p id="aET">“世尊，<a id="a-EU"></a>离波罗蜜，<a id="a-EV"></a>是般若波罗蜜。<a id="a-EW"></a>”佛言：<a id="a-EX"></a>“毕竟空故。<a id="a-EY"></a>”（三）</p>
  <p id="aEZ">“世尊，<a id="a-Ea"></a>不坏波罗蜜，<a id="a-Eb"></a>是般若波罗蜜。<a id="a-Ec"></a>”佛言：<a id="a-Ed"></a>“一切法不可得故。<a id="a-Ee"></a>”（四）</p>
  <p id="aEf">“世尊，<a id="a-Eg"></a>无彼岸波罗蜜，<a id="a-Eh"></a>是般若波罗蜜。<a id="a-Ei"></a>”佛言：<a id="a-Ej"></a>“无名无身故。<a id="a-Ek"></a>”（五）</p>
  <p id="aEl">“世尊，<a id="a-Em"></a>空种波罗蜜，<a id="a-En"></a>是般若波罗蜜。<a id="a-Eo"></a>”佛言：<a id="a-Ep"></a>“入出息不可得故。<a id="a-Eq"></a>”（六）</p>
  <p id="aEr">“世尊，<a id="a-Es"></a>不可说波罗蜜，<a id="a-Et"></a>是般若波罗蜜。<a id="a-Eu"></a>”佛言：<a id="a-Ev"></a>“觉观不可得故。<a id="a-Ew"></a>”（七）</p>
  <p id="aEx">“世尊，<a id="a-Ey"></a>无名波罗蜜，<a id="a-Ez"></a>是般若波罗蜜。<a id="a-F0"></a>”佛言：<a id="a-F1"></a>“受、<a id="a-F2"></a>想、<a id="a-F3"></a>行、<a id="a-F4"></a>识不可得故。<a id="a-F5"></a>”（八）</p>
  <p id="aF6">“世尊，<a id="a-F7"></a>不去波罗蜜，<a id="a-F8"></a>是般若波罗蜜。<a id="a-F9"></a>”佛言：<a id="a-FA"></a>“一切法不来故。<a id="a-FB"></a>”（九）</p>
  <p id="aFC">“世尊，<a id="a-FD"></a>无移波罗蜜，<a id="a-FE"></a>是般若波罗蜜。<a id="a-FF"></a>”佛言：<a id="a-FG"></a>“一切法不可伏故。<a id="a-FH"></a>”（十）</p>
  <p id="aFI">“世尊，<a id="a-FJ"></a>尽波罗蜜，<a id="a-FK"></a>是般若波罗蜜。<a id="a-FL"></a>”佛言：<a id="a-FM"></a>“一切法毕竟尽故。<a id="a-FN"></a>”（十一）</p>
  <p id="aFO">“世尊，<a id="a-FP"></a>不生波罗蜜，<a id="a-FQ"></a>是般若波罗蜜。<a id="a-FR"></a>”佛言：<a id="a-FS"></a>“一切法不灭故。<a id="a-FT"></a>”（十二）</p>
  <p id="aFU">“世尊，<a id="a-FV"></a>不灭波罗蜜，<a id="a-FW"></a>是般若波罗蜜。<a id="a-FX"></a>”佛言：<a id="a-FY"></a>“一切法不生故。<a id="a-FZ"></a>”（十三）</p>
  <p id="aFa">“世尊，<a id="a-Fb"></a>无作波罗蜜，<a id="a-Fc"></a>是般若波罗蜜。<a id="a-Fd"></a>”佛言：<a id="a-Fe"></a>“作者不可得故。<a id="a-Ff"></a>”（十四）</p>
  <p id="aFg">“世尊，<a id="a-Fh"></a>无知波罗蜜，<a id="a-Fi"></a>是般若波罗蜜。<a id="a-Fj"></a>”佛言：<a id="a-Fk"></a>“知者不可得故。<a id="a-Fl"></a>”（十五）</p>
  <p id="aFm">“世尊，<a id="a-Fn"></a>不到波罗蜜，<a id="a-Fo"></a>是般若波罗蜜。<a id="a-Fp"></a>”佛言：<a id="a-Fq"></a>“生死不可得故。<a id="a-Fr"></a>”（十六）</p>
  <p id="aFs">“世尊，<a id="a-Ft"></a>不失波罗蜜，<a id="a-Fu"></a>是般若波罗蜜。<a id="a-Fv"></a>”佛言：<a id="a-Fw"></a>“一切法不失故。<a id="a-Fx"></a>”（十七）</p>
  <p id="aFy">【论】释曰；<a id="a-Fz"></a>无边波罗蜜者，<a id="a-G0"></a>须菩提闻佛说大珍宝波罗蜜义，<a id="a-G1"></a>因而自赞般若为摩诃波罗蜜。<a id="a-G2"></a>又以智慧深入种种法门，<a id="a-G3"></a>观般若波罗蜜，<a id="a-G4"></a>如大海水无量无边，<a id="a-G5"></a>深知般若波罗蜜功德，<a id="a-G6"></a>因发大欢喜；<a id="a-G7"></a>欲以种种因缘赞叹般若，<a id="a-G8"></a>是故白佛言：<a id="a-G9"></a>世尊，<a id="a-GA"></a>无边波罗蜜，<a id="a-GB"></a>是般若波罗蜜。<a id="a-GC"></a>无边义，<a id="a-GD"></a>从品初至竟，<a id="a-GE"></a>皆是无边义；<a id="a-GF"></a>妨说余事故略说，<a id="a-GG"></a>若广说则无量。<a id="a-GH"></a>复次，<a id="a-GI"></a>常是一边，<a id="a-GJ"></a>无常是一边；<a id="a-GK"></a>我无我、<a id="a-GL"></a>有无、<a id="a-GM"></a>世间有边无边、<a id="a-GN"></a>众生有边无边，<a id="a-GO"></a>如是等法，<a id="a-GP"></a>名为邪见边；<a id="a-GQ"></a>得般若波罗蜜，<a id="a-GR"></a>则无是诸边，<a id="a-GS"></a>故言无边。<a id="a-GT"></a>复次，<a id="a-GU"></a>譬如物尽处名为边，<a id="a-GV"></a>虚空无色无形故无边；<a id="a-GW"></a>般若波罗蜜毕竟清净故，<a id="a-GX"></a>无有边、<a id="a-GY"></a>无有尽、<a id="a-GZ"></a>无取处、<a id="a-Ga"></a>无受处、<a id="a-Gb"></a>无著处；<a id="a-Gc"></a>是故佛答：<a id="a-Gd"></a>如虚空无边故，<a id="a-Ge"></a>般若波罗蜜亦无边。</p>
  <p id="aGf">菩萨得法忍，<a id="a-Gg"></a>观一切法皆平等，<a id="a-Gh"></a>是故说一切法等故，<a id="a-Gi"></a>言等波罗蜜。</p>
  <p id="aGj">菩萨用毕竟空心，<a id="a-Gk"></a>离诸烦恼，<a id="a-Gl"></a>亦离诸法，<a id="a-Gm"></a>是故名离波罗蜜。</p>
  <p id="aGn">菩萨用是般若波罗蜜，<a id="a-Go"></a>总相、<a id="a-Gp"></a>别相求诸法，<a id="a-Gq"></a>不得定相如毛发许，<a id="a-Gr"></a>以不可得故，<a id="a-Gs"></a>于一切法心不著。<a id="a-Gt"></a>若有邪见戏论人，<a id="a-Gu"></a>用邪见著心，<a id="a-Gv"></a>欲破坏是菩萨；<a id="a-Gw"></a>是菩萨无所著故，<a id="a-Gx"></a>不可破坏，<a id="a-Gy"></a>是名不坏波罗蜜。</p>
  <p id="aGz">此岸名为生死，<a id="a-H0"></a>彼岸名涅槃，<a id="a-H1"></a>中有诸烦恼大河；<a id="a-H2"></a>一切出家人，<a id="a-H3"></a>欲舍此岸，<a id="a-H4"></a>贪著彼岸；<a id="a-H5"></a>而般若波罗蜜无彼岸，<a id="a-H6"></a>彼岸是涅槃，<a id="a-H7"></a>无色无名，<a id="a-H8"></a>是故说无色无名故，<a id="a-H9"></a>是名无彼岸波罗蜜。</p>
  <p id="aHA">有虚空则有出入息，<a id="a-HB"></a>出入息皆从虚诳业因缘生；<a id="a-HC"></a>出者非入，<a id="a-HD"></a>入者非出，<a id="a-HE"></a>念念生灭，<a id="a-HF"></a>不可得实相；<a id="a-HG"></a>息不可得故，<a id="a-HH"></a>一切法亦不可得；<a id="a-HI"></a>不可得故，<a id="a-HJ"></a>名空种波罗蜜。</p>
  <p id="aHK">一切法空寂相，<a id="a-HL"></a>故不须觉观，<a id="a-HM"></a>觉观无故，<a id="a-HN"></a>则无言说，<a id="a-HO"></a>无言说故，<a id="a-HP"></a>说般若波罗蜜断语言道，<a id="a-HQ"></a>是故名不可说波罗蜜。</p>
  <p id="aHR">二法摄一切法，<a id="a-HS"></a>所谓名、<a id="a-HT"></a>色。<a id="a-HU"></a>四大及造色，<a id="a-HV"></a>色所摄；<a id="a-HW"></a>受等四众，<a id="a-HX"></a>名所摄。<a id="a-HY"></a>分别诸法者，<a id="a-HZ"></a>说般若波罗蜜是智慧相故，<a id="a-Ha"></a>名所摄。<a id="a-Hb"></a>今实不离色是名，<a id="a-Hc"></a>不离名是色，<a id="a-Hd"></a>是般若波罗蜜无知相，<a id="a-He"></a>故说受、<a id="a-Hf"></a>想、<a id="a-Hg"></a>行、<a id="a-Hh"></a>识不可得故，<a id="a-Hi"></a>言无名波罗蜜。</p>
  <p id="aHj">一切法无来无去故，<a id="a-Hk"></a>名无去波罗蜜。</p>
  <p id="aHl">般若波罗蜜，<a id="a-Hm"></a>是三世十方佛法藏，<a id="a-Hn"></a>以三法印印，<a id="a-Ho"></a>无天无人能破，<a id="a-Hp"></a>故名无移波罗蜜。</p>
  <p id="aHq">诸有为法，<a id="a-Hr"></a>念念尽灭，<a id="a-Hs"></a>无有住时。<a id="a-Ht"></a>若尔者，<a id="a-Hu"></a>过去法不尽，<a id="a-Hv"></a>未来法亦不尽，<a id="a-Hw"></a>现在法不住故不尽。<a id="a-Hx"></a>三世尽不可得故，<a id="a-Hy"></a>名为毕竟尽，<a id="a-Hz"></a>毕竟尽故，<a id="a-I0"></a>名尽波罗蜜。</p>
  <p id="aI1">一切法三世中生不可得，<a id="a-I2"></a>故无生；<a id="a-I3"></a>无生故，<a id="a-I4"></a>名无生波罗蜜。</p>
  <p id="aI5">不灭波罗蜜，<a id="a-I6"></a>亦如是。</p>
  <p id="aI7">作有二种：<a id="a-I8"></a>一者、<a id="a-I9"></a>众生作，<a id="a-IA"></a>二者、<a id="a-IB"></a>法作。<a id="a-IC"></a>众生作者，<a id="a-ID"></a>布施、<a id="a-IE"></a>持戒等；<a id="a-IF"></a>法作者，<a id="a-IG"></a>火烧、<a id="a-IH"></a>水烂，<a id="a-II"></a>心识所知。<a id="a-IJ"></a>众生空故，<a id="a-IK"></a>无作者；<a id="a-IL"></a>一切法钝，<a id="a-IM"></a>不起不作相故，<a id="a-IN"></a>法亦不作；<a id="a-IO"></a>是二无作故，<a id="a-IP"></a>名无作波罗蜜。</p>
  <p id="aIQ">无知波罗蜜亦如是，<a id="a-IR"></a>一切法钝，<a id="a-IS"></a>故无所知。</p>
  <p id="aIT">天眼见有生死，<a id="a-IU"></a>用空慧眼见生死不可得；<a id="a-IV"></a>生死不可得故，<a id="a-IW"></a>今世众生死，<a id="a-IX"></a>无到后世者，<a id="a-IY"></a>但五众先业因缘相续生故，<a id="a-IZ"></a>名不到波罗蜜。</p>
  <p id="aIa">般若波罗蜜，<a id="a-Ib"></a>不失诸法实相，<a id="a-Ic"></a>亦能令一切法不失实相；<a id="a-Id"></a>离般若波罗蜜，<a id="a-Ie"></a>一切法皆失。<a id="a-If"></a>观一切法实相，<a id="a-Ig"></a>得般若波罗蜜，<a id="a-Ih"></a>是故名不失波罗蜜。</p>
  <p id="aIi">【经】“世尊，<a id="a-Ij"></a>梦波罗蜜，<a id="a-Ik"></a>是般若波罗蜜。<a id="a-Il"></a>”佛言：<a id="a-Im"></a>“乃至梦中所见不可得故。<a id="a-In"></a>”（十八）</p>
  <p id="aIo">“世尊，<a id="a-Ip"></a>响波罗蜜，<a id="a-Iq"></a>是般若波罗蜜。<a id="a-Ir"></a>”佛言：<a id="a-Is"></a>“闻声者不可得故。<a id="a-It"></a>”（十九）</p>
  <p id="aIu">“世尊，<a id="a-Iv"></a>影波罗蜜，<a id="a-Iw"></a>是般若波罗蜜。<a id="a-Ix"></a>”佛言：<a id="a-Iy"></a>“镜面不可得故。<a id="a-Iz"></a>”（二十）</p>
  <p id="aJ0">“世尊，<a id="a-J1"></a>焰波罗蜜，<a id="a-J2"></a>是般若波罗蜜。<a id="a-J3"></a>”佛言：<a id="a-J4"></a>“水流不可得故。<a id="a-J5"></a>”（二十一）</p>
  <p id="aJ6">“世尊，<a id="a-J7"></a>幻波罗蜜，<a id="a-J8"></a>是般若波罗蜜。<a id="a-J9"></a>”佛言：<a id="a-JA"></a>“术事不可得故。<a id="a-JB"></a>”（二十二）</p>
  <p id="aJC">“世尊，<a id="a-JD"></a>不垢波罗蜜，<a id="a-JE"></a>是般若波罗蜜。<a id="a-JF"></a>”佛言：<a id="a-JG"></a>“诸烦恼不可得故。<a id="a-JH"></a>”（二十三）</p>
  <p id="aJI">“世尊，<a id="a-JJ"></a>无净波罗蜜，<a id="a-JK"></a>是般若波罗蜜。<a id="a-JL"></a>”佛言：<a id="a-JM"></a>“烦恼虚诳故。<a id="a-JN"></a>”（二十四）</p>
  <p id="aJO">“世尊，<a id="a-JP"></a>不污波罗蜜，<a id="a-JQ"></a>是般若波罗蜜。<a id="a-JR"></a>”佛言：<a id="a-JS"></a>“处不可得故。<a id="a-JT"></a>”（二十五）</p>
  <p id="aJU">“世尊，<a id="a-JV"></a>不戏论波罗蜜，<a id="a-JW"></a>是般若波罗蜜。<a id="a-JX"></a>”佛言：<a id="a-JY"></a>“一切戏论破故。<a id="a-JZ"></a>”（二十六）</p>
  <p id="aJa">“世尊，<a id="a-Jb"></a>不念波罗蜜，<a id="a-Jc"></a>是般若波罗蜜。<a id="a-Jd"></a>”佛言：<a id="a-Je"></a>“一切念破故。<a id="a-Jf"></a>”（二十七）</p>
  <p id="aJg">“世尊，<a id="a-Jh"></a>不动波罗蜜，<a id="a-Ji"></a>是般若波罗蜜。<a id="a-Jj"></a>”佛言：<a id="a-Jk"></a>“法性常住故。<a id="a-Jl"></a>”（二十八）</p>
  <p id="aJm">“世尊，<a id="a-Jn"></a>无染波罗蜜，<a id="a-Jo"></a>是般若波罗蜜。<a id="a-Jp"></a>”佛言：<a id="a-Jq"></a>“知一切法妄解故。<a id="a-Jr"></a>”（二十九）</p>
  <p id="aJs">“世尊，<a id="a-Jt"></a>不起波罗蜜，<a id="a-Ju"></a>是般若波罗蜜。<a id="a-Jv"></a>”佛言：<a id="a-Jw"></a>“一切法无分别故。<a id="a-Jx"></a>”（三十）</p>
  <p id="aJy">“世尊，<a id="a-Jz"></a>寂灭波罗蜜，<a id="a-K0"></a>是般若波罗蜜。<a id="a-K1"></a>”佛言：<a id="a-K2"></a>“一切法相不可得故。<a id="a-K3"></a>”（三十一）</p>
  <p id="aK4">“世尊，<a id="a-K5"></a>无欲波罗蜜，<a id="a-K6"></a>是般若波罗蜜。<a id="a-K7"></a>”佛言：<a id="a-K8"></a>“欲不可得故。<a id="a-K9"></a>”（三十二）</p>
  <p id="aKA">“世尊，<a id="a-KB"></a>无瞋波罗蜜，<a id="a-KC"></a>是般若波罗蜜。<a id="a-KD"></a>”佛言：<a id="a-KE"></a>“瞋恚不实故。<a id="a-KF"></a>”（三十三）</p>
  <p id="aKG">“世尊，<a id="a-KH"></a>无痴波罗蜜，<a id="a-KI"></a>是般若波罗蜜。<a id="a-KJ"></a>”佛言：<a id="a-KK"></a>“无明黑闇灭故。<a id="a-KL"></a>”（三十四）</p>
  <p id="aKM">“世尊，<a id="a-KN"></a>无烦恼波罗蜜，<a id="a-KO"></a>是般若波罗蜜。<a id="a-KP"></a>”佛言：<a id="a-KQ"></a>“分别忆想虚妄故。<a id="a-KR"></a>”（三十五）</p>
  <p id="aKS">“世尊，<a id="a-KT"></a>无众生波罗蜜，<a id="a-KU"></a>是般若波罗蜜。<a id="a-KV"></a>”佛言：<a id="a-KW"></a>“众生无所有故。<a id="a-KX"></a>”（三十六）</p>
  <p id="aKY">“世尊，<a id="a-KZ"></a>断波罗蜜，<a id="a-Ka"></a>是般若波罗蜜。<a id="a-Kb"></a>”佛言：<a id="a-Kc"></a>“诸法不起故。<a id="a-Kd"></a>”（三十七）</p>
  <p id="aKe">“世尊，<a id="a-Kf"></a>无二边波罗蜜，<a id="a-Kg"></a>是般若波罗蜜。<a id="a-Kh"></a>”佛言：<a id="a-Ki"></a>“离二边故。<a id="a-Kj"></a>”（三十八）</p>
  <p id="aKk">“世尊，<a id="a-Kl"></a>不破波罗蜜，<a id="a-Km"></a>是般若波罗蜜。<a id="a-Kn"></a>”佛言：<a id="a-Ko"></a>“一切法不相离故。<a id="a-Kp"></a>”（三十九）</p>
  <p id="aKq">“世尊，<a id="a-Kr"></a>不取波罗蜜，<a id="a-Ks"></a>是般若波罗蜜。<a id="a-Kt"></a>”佛言：<a id="a-Ku"></a>“过声闻、<a id="a-Kv"></a>辟支佛地故。<a id="a-Kw"></a>”（四十）</p>
  <p id="aKx">“世尊，<a id="a-Ky"></a>不分别波罗蜜，<a id="a-Kz"></a>是般若波罗蜜。<a id="a-L0"></a>”佛言：<a id="a-L1"></a>“诸妄想不可得故。<a id="a-L2"></a>”（四十一）</p>
  <p id="aL3">“世尊，<a id="a-L4"></a>无量波罗蜜，<a id="a-L5"></a>是般若波罗蜜。<a id="a-L6"></a>”佛言：<a id="a-L7"></a>“诸法量不可得故。<a id="a-L8"></a>”（四十二）</p>
  <p id="aL9">“世尊，<a id="a-LA"></a>虚空波罗蜜，<a id="a-LB"></a>是般若波罗蜜。<a id="a-LC"></a>”佛言：<a id="a-LD"></a>“一切法无所有故。<a id="a-LE"></a>”（四十三）</p>
  <p id="aLF">【论】释曰：<a id="a-LG"></a>须菩提赞般若波罗蜜，<a id="a-LH"></a>示众生世间空如梦。<a id="a-LI"></a>佛言：<a id="a-LJ"></a>梦亦不可得故，<a id="a-LK"></a>名梦波罗蜜。<a id="a-LL"></a>响、<a id="a-LM"></a>影、<a id="a-LN"></a>焰、<a id="a-LO"></a>幻，<a id="a-LP"></a>亦如是。<a id="a-LQ"></a>人心以声为实，<a id="a-LR"></a>以响为虚；<a id="a-LS"></a>影以面镜为实，<a id="a-LT"></a>像为虚；<a id="a-LU"></a>焰以风、<a id="a-LV"></a>尘、<a id="a-LW"></a>日光为实，<a id="a-LX"></a>水为虚；<a id="a-LY"></a>幻以咒术为实，<a id="a-LZ"></a>咒术所作为虚。<a id="a-La"></a>须菩提赞般若以喻为空，<a id="a-Lb"></a>佛说喻本事皆空，<a id="a-Lc"></a>本事皆空故，<a id="a-Ld"></a>是喻亦空。</p>
  <p id="aLe">是般若波罗蜜无垢，<a id="a-Lf"></a>能断灭一切垢。<a id="a-Lg"></a>佛言：<a id="a-Lh"></a>诸烦恼从本已来常无，<a id="a-Li"></a>今何所断？<a id="a-Lj"></a>是故名无垢波罗蜜。</p>
  <p id="aLk">无净波罗蜜，<a id="a-Ll"></a>亦如是。</p>
  <p id="aLm">无烦恼即是净，<a id="a-Ln"></a>淫欲、<a id="a-Lo"></a>瞋恚等诸烦恼名为污；<a id="a-Lp"></a>是般若波罗蜜，<a id="a-Lq"></a>一切垢法所不污。<a id="a-Lr"></a>六情是诸烦恼处，<a id="a-Ls"></a>六情及一切法，<a id="a-Lt"></a>诸烦恼缘处，<a id="a-Lu"></a>住处皆不可得故，<a id="a-Lv"></a>名不污波罗蜜。</p>
  <p id="aLw">得是般若波罗蜜，<a id="a-Lx"></a>一切戏论忆想分别灭故，<a id="a-Ly"></a>名不戏论波罗蜜。</p>
  <p id="aLz">一切法毕竟空故，<a id="a-M0"></a>无忆、<a id="a-M1"></a>无念想，<a id="a-M2"></a>无忆、<a id="a-M3"></a>无念想故，<a id="a-M4"></a>名无念波罗蜜。</p>
  <p id="aM5">住法性菩萨，<a id="a-M6"></a>一切论议者所不能胜，<a id="a-M7"></a>一切结使邪见所不能覆，<a id="a-M8"></a>一切法无常破坏，<a id="a-M9"></a>心不生忧；<a id="a-MA"></a>如是等因缘，<a id="a-MB"></a>故名不动波罗蜜。</p>
  <p id="aMC">一切法妄解，<a id="a-MD"></a>非但爱染故，<a id="a-ME"></a>名无染波罗蜜。</p>
  <p id="aMF">忆想分别，<a id="a-MG"></a>是一切结使根本，<a id="a-MH"></a>有结使能起后身业；<a id="a-MI"></a>知忆想分别虚妄，<a id="a-MJ"></a>一切后世生业更不复起故，<a id="a-MK"></a>是名不起波罗蜜。</p>
  <p id="aML">般若波罗蜜中，<a id="a-MM"></a>不取三毒火相故，<a id="a-MN"></a>言寂灭波罗蜜。</p>
  <p id="aMO">佛言：<a id="a-MP"></a>非但三毒相寂灭，<a id="a-MQ"></a>一切法相不可得故。<a id="a-MR"></a>是般若波罗蜜，<a id="a-MS"></a>乃至善法中尚不贪，<a id="a-MT"></a>何况余欲？<a id="a-MU"></a>佛说：<a id="a-MV"></a>欲从本已来不可得故：<a id="a-MW"></a>贪欲虚诳，<a id="a-MX"></a>自性不可得故，<a id="a-MY"></a>名无欲波罗蜜；<a id="a-MZ"></a>非是离欲故名无欲。<a id="a-Ma"></a>瞋恚性毕竟无所有故，<a id="a-Mb"></a>名无瞋波罗蜜；<a id="a-Mc"></a>非是离瞋故名无瞋。<a id="a-Md"></a>一切法中，<a id="a-Me"></a>无明黑闇破故，<a id="a-Mf"></a>名无痴波罗蜜；<a id="a-Mg"></a>非是灭痴故名无痴。</p>
  <p id="aMh">无烦恼波罗蜜者，<a id="a-Mi"></a>菩萨得无生法忍故，<a id="a-Mj"></a>一切烦恼灭。<a id="a-Mk"></a>佛言：<a id="a-Ml"></a>忆想分别，<a id="a-Mm"></a>是烦恼根本，<a id="a-Mn"></a>忆想尚无，<a id="a-Mo"></a>何况烦恼？<a id="a-Mp"></a>故名无烦恼波罗蜜。</p>
  <p id="aMq">般若能破无众生中有众生颠倒，<a id="a-Mr"></a>故名无众生波罗蜜。<a id="a-Ms"></a>佛言：<a id="a-Mt"></a>是众生从本已来不生，<a id="a-Mu"></a>无所有故，<a id="a-Mv"></a>名无众生。</p>
  <p id="aMw">须菩提意，<a id="a-Mx"></a>以般若波罗蜜能断一切有漏法故，<a id="a-My"></a>名断波罗蜜。<a id="a-Mz"></a>佛言：<a id="a-N0"></a>诸法不起不生，<a id="a-N1"></a>无所作，<a id="a-N2"></a>诸法自然断相故名断。</p>
  <p id="aN3">二边者，<a id="a-N4"></a>所谓我无我、<a id="a-N5"></a>断无断，<a id="a-N6"></a>可断法无断法、<a id="a-N7"></a>常灭、<a id="a-N8"></a>有无，<a id="a-N9"></a>如是等无量二边；<a id="a-NA"></a>般若波罗蜜中无是诸边故，<a id="a-NB"></a>名无二边波罗蜜。<a id="a-NC"></a>佛言：<a id="a-ND"></a>是诸边从本已来无，<a id="a-NE"></a>但以虚诳颠倒故著。<a id="a-NF"></a>菩萨求实事故，<a id="a-NG"></a>离是颠倒边。<a id="a-NH"></a>是般若波罗蜜，<a id="a-NI"></a>一相空故，<a id="a-NJ"></a>不可破。<a id="a-NK"></a>佛言：<a id="a-NL"></a>不但般若波罗蜜，<a id="a-NM"></a>一切法皆无定异相。<a id="a-NN"></a>如果不离因，<a id="a-NO"></a>因不离果；<a id="a-NP"></a>有为法不离无为法，<a id="a-NQ"></a>无为法不离有为法；<a id="a-NR"></a>般若波罗蜜不离一切法，<a id="a-NS"></a>一切法不离般若波罗蜜；<a id="a-NT"></a>一切法实相即是般若波罗蜜故，<a id="a-NU"></a>名不破波罗蜜。<a id="a-NV"></a>破者，<a id="a-NW"></a>所谓诸法各各离散。</p>
  <p id="aNX">一切法常无常等过失，<a id="a-NY"></a>是故般若波罗蜜不取一切法。<a id="a-NZ"></a>佛言：<a id="a-Na"></a>一切法乃至二乘出世间清净法，<a id="a-Nb"></a>亦不取，<a id="a-Nc"></a>故名不取波罗蜜。</p>
  <p id="aNd">分别名取相生心，<a id="a-Ne"></a>妄想分别；<a id="a-Nf"></a>般若是实相故，<a id="a-Ng"></a>无是妄想分别。<a id="a-Nh"></a>佛言：<a id="a-Ni"></a>因忆想分别，<a id="a-Nj"></a>有无分别；<a id="a-Nk"></a>今忆想分别，<a id="a-Nl"></a>从本已来无故，<a id="a-Nm"></a>名无分别波罗蜜。</p>
  <p id="aNn">般若波罗蜜出四无量故，<a id="a-No"></a>名无量波罗蜜。<a id="a-Np"></a>复次，<a id="a-Nq"></a>毕竟空、<a id="a-Nr"></a>为得涅槃无量法故，<a id="a-Ns"></a>名无量。<a id="a-Nt"></a>复次，<a id="a-Nu"></a>智慧所不能到边崖，<a id="a-Nv"></a>是名无量。<a id="a-Nw"></a>量名六情所筹度，<a id="a-Nx"></a>是法空无相无生灭，<a id="a-Ny"></a>六情所不能量。<a id="a-Nz"></a>何以故？<a id="a-O0"></a>物多而量器小故。<a id="a-O1"></a>佛言：<a id="a-O2"></a>非但是般若波罗蜜无量，<a id="a-O3"></a>色等一切法不可得故皆无量。</p>
  <p id="aO4">如虚空无色无形，<a id="a-O5"></a>无所能作，<a id="a-O6"></a>般若波罗蜜亦如是。<a id="a-O7"></a>佛言：<a id="a-O8"></a>非但虚空无所有，<a id="a-O9"></a>色等诸法皆无所有故，<a id="a-OA"></a>名虚空波罗蜜。</p>
  <p id="aOB">【经】“世尊，<a id="a-OC"></a>无常波罗蜜，<a id="a-OD"></a>是般若波罗蜜。<a id="a-OE"></a>”佛言：<a id="a-OF"></a>“一切法破坏故。<a id="a-OG"></a>”（四十四）</p>
  <p id="aOH">“世尊，<a id="a-OI"></a>苦波罗蜜，<a id="a-OJ"></a>是般若波罗蜜。<a id="a-OK"></a>”佛言：<a id="a-OL"></a>“一切法恼相故。<a id="a-OM"></a>”（四十五）</p>
  <p id="aON">“世尊，<a id="a-OO"></a>无我波罗蜜，<a id="a-OP"></a>是般若波罗蜜。<a id="a-OQ"></a>”佛言：<a id="a-OR"></a>“一切法不著故。<a id="a-OS"></a>”（四十六）</p>
  <p id="aOT">“世尊，<a id="a-OU"></a>空波罗蜜，<a id="a-OV"></a>是般若波罗蜜。<a id="a-OW"></a>”佛言：<a id="a-OX"></a>“一切法不可得故。<a id="a-OY"></a>”（四十七）</p>
  <p id="aOZ">“世尊，<a id="a-Oa"></a>无相波罗蜜，<a id="a-Ob"></a>是般若波罗蜜。<a id="a-Oc"></a>”佛言：<a id="a-Od"></a>“一切法不生故。<a id="a-Oe"></a>”（四十八）</p>
  <p id="aOf">“世尊，<a id="a-Og"></a>内空波罗蜜，<a id="a-Oh"></a>是般若波罗蜜。<a id="a-Oi"></a>”佛言：<a id="a-Oj"></a>“内法不可得故。<a id="a-Ok"></a>”（四十九）</p>
  <p id="aOl">“世尊，<a id="a-Om"></a>外空波罗蜜，<a id="a-On"></a>是般若波罗蜜。<a id="a-Oo"></a>”佛言：<a id="a-Op"></a>“外法不可得故。<a id="a-Oq"></a>”（五十）</p>
  <p id="aOr">“世尊，<a id="a-Os"></a>内外空波罗蜜，<a id="a-Ot"></a>是般若波罗蜜。<a id="a-Ou"></a>”佛言：<a id="a-Ov"></a>“内外法不可得故。<a id="a-Ow"></a>”（五十一）</p>
  <p id="aOx">“世尊，<a id="a-Oy"></a>空空波罗蜜，<a id="a-Oz"></a>是般若波罗蜜。<a id="a-P0"></a>”佛言：<a id="a-P1"></a>“空空法不可得故。<a id="a-P2"></a>”（五十二）</p>
  <p id="aP3">“世尊，<a id="a-P4"></a>大空波罗蜜，<a id="a-P5"></a>是般若波罗蜜。<a id="a-P6"></a>”佛言：<a id="a-P7"></a>“一切法不可得故。<a id="a-P8"></a>”（五十三）</p>
  <p id="aP9">“世尊，<a id="a-PA"></a>第一义空波罗蜜，<a id="a-PB"></a>是般若波罗蜜。<a id="a-PC"></a>”佛言：<a id="a-PD"></a>“涅槃不可得故。<a id="a-PE"></a>”（五十四）</p>
  <p id="aPF">“世尊，<a id="a-PG"></a>有为空波罗蜜，<a id="a-PH"></a>是般若波罗蜜。<a id="a-PI"></a>”佛言：<a id="a-PJ"></a>“有为法不可得故。<a id="a-PK"></a>”（五十五）</p>
  <p id="aPL">“世尊，<a id="a-PM"></a>无为空波罗蜜，<a id="a-PN"></a>是般若波罗蜜。<a id="a-PO"></a>”佛言：<a id="a-PP"></a>“无为法不可得故。<a id="a-PQ"></a>”（五十六）</p>
  <p id="aPR">“世尊，<a id="a-PS"></a>毕竟空波罗蜜，<a id="a-PT"></a>是般若波罗蜜。<a id="a-PU"></a>”佛言：<a id="a-PV"></a>“诸法毕竟不可得故。<a id="a-PW"></a>”（五十七）</p>
  <p id="aPX">“世尊，<a id="a-PY"></a>无始空波罗蜜，<a id="a-PZ"></a>是般若波罗蜜。<a id="a-Pa"></a>”佛言：<a id="a-Pb"></a>“诸法无始不可得故。<a id="a-Pc"></a>”（五十八）</p>
  <p id="aPd">“世尊，<a id="a-Pe"></a>散空波罗蜜，<a id="a-Pf"></a>是般若波罗蜜。<a id="a-Pg"></a>”佛言：<a id="a-Ph"></a>“散法不可得故。<a id="a-Pi"></a>”（五十九）</p>
  <p id="aPj">“世尊，<a id="a-Pk"></a>性空波罗蜜，<a id="a-Pl"></a>是般若波罗蜜。<a id="a-Pm"></a>”佛言：<a id="a-Pn"></a>“有为无为法不可得故。<a id="a-Po"></a>”（六十）</p>
  <p id="aPp">“世尊，<a id="a-Pq"></a>诸法空波罗蜜，<a id="a-Pr"></a>是般若波罗蜜。<a id="a-Ps"></a>”佛言：<a id="a-Pt"></a>“一切法不可得故。<a id="a-Pu"></a>”（六十一）</p>
  <p id="aPv">“世尊，<a id="a-Pw"></a>自相空波罗蜜，<a id="a-Px"></a>是般若波罗蜜。<a id="a-Py"></a>”佛言：<a id="a-Pz"></a>“自相离故。<a id="a-Q0"></a>”（六十二）</p>
  <p id="aQ1">“世尊，<a id="a-Q2"></a>无法空波罗蜜，<a id="a-Q3"></a>是般若波罗蜜。<a id="a-Q4"></a>”佛言：<a id="a-Q5"></a>“无法不可得故。<a id="a-Q6"></a>”（六十三）</p>
  <p id="aQ7">“世尊，<a id="a-Q8"></a>有法空波罗蜜，<a id="a-Q9"></a>是般若波罗蜜。<a id="a-QA"></a>”佛言：<a id="a-QB"></a>“有法不可得故。<a id="a-QC"></a>”（六十四）</p>
  <p id="aQD">“世尊，<a id="a-QE"></a>无法有法空波罗蜜，<a id="a-QF"></a>是般若波罗蜜。<a id="a-QG"></a>”佛言：<a id="a-QH"></a>“无法有法不可得故。<a id="a-QI"></a>”（六十五）</p>
  <p id="aQJ">“世尊，<a id="a-QK"></a>念处波罗蜜，<a id="a-QL"></a>是般若波罗蜜。<a id="a-QM"></a>”佛言：<a id="a-QN"></a>“身、<a id="a-QO"></a>受、<a id="a-QP"></a>心、<a id="a-QQ"></a>法不可得故。<a id="a-QR"></a>”（六十六）</p>
  <p id="aQS">“世尊，<a id="a-QT"></a>正勤波罗蜜，<a id="a-QU"></a>是般若波罗蜜。<a id="a-QV"></a>”佛言：<a id="a-QW"></a>“善不善法不可得故。<a id="a-QX"></a>”（六十七）</p>
  <p id="aQY">“世尊，<a id="a-QZ"></a>如意足波罗蜜，<a id="a-Qa"></a>是般若波罗蜜。<a id="a-Qb"></a>”佛言：<a id="a-Qc"></a>“四如意足不可得故。<a id="a-Qd"></a>”（六十八）</p>
  <p id="aQe">“世尊，<a id="a-Qf"></a>根波罗蜜，<a id="a-Qg"></a>是般若波罗蜜。<a id="a-Qh"></a>”佛言：<a id="a-Qi"></a>“五根不可得故。<a id="a-Qj"></a>”（六十九）</p>
  <p id="aQk">“世尊，<a id="a-Ql"></a>力波罗蜜，<a id="a-Qm"></a>是般若波罗蜜。<a id="a-Qn"></a>”佛言：<a id="a-Qo"></a>“五力不可得故。<a id="a-Qp"></a>”（七十）</p>
  <p id="aQq">“世尊，<a id="a-Qr"></a>觉波罗蜜，<a id="a-Qs"></a>是般若波罗蜜。<a id="a-Qt"></a>”佛言：<a id="a-Qu"></a>“七觉分不可得故。<a id="a-Qv"></a>”（七十一）</p>
  <p id="aQw">“世尊，<a id="a-Qx"></a>道波罗蜜，<a id="a-Qy"></a>是般若波罗蜜。<a id="a-Qz"></a>”佛言：<a id="a-R0"></a>“八圣道分不可得故。<a id="a-R1"></a>”（七十二）</p>
  <p id="aR2">“世尊，<a id="a-R3"></a>无作波罗蜜，<a id="a-R4"></a>是般若波罗蜜。<a id="a-R5"></a>”佛言：<a id="a-R6"></a>“无作不可得故。<a id="a-R7"></a>”（七十三）</p>
  <p id="aR8">“世尊，<a id="a-R9"></a>空波罗蜜，<a id="a-RA"></a>是般若波罗蜜。<a id="a-RB"></a>”佛言：<a id="a-RC"></a>“空相不可得故。<a id="a-RD"></a>”（七十四）</p>
  <p id="aRE">“世尊，<a id="a-RF"></a>无相波罗蜜，<a id="a-RG"></a>是般若波罗蜜。<a id="a-RH"></a>”佛言：<a id="a-RI"></a>“寂灭相不可得故。<a id="a-RJ"></a>”（七十五）</p>
  <p id="aRK">“世尊，<a id="a-RL"></a>背舍波罗蜜，<a id="a-RM"></a>是般若波罗蜜。<a id="a-RN"></a>”佛言：<a id="a-RO"></a>“八背舍不可得故。<a id="a-RP"></a>”（七十六）</p>
  <p id="aRQ">“世尊，<a id="a-RR"></a>定波罗蜜，<a id="a-RS"></a>是般若波罗蜜。<a id="a-RT"></a>”佛言：<a id="a-RU"></a>“九次第定不可得故。<a id="a-RV"></a>”（七十七）</p>
  <p id="aRW">“世尊，<a id="a-RX"></a>檀波罗蜜，<a id="a-RY"></a>是般若波罗蜜。<a id="a-RZ"></a>”佛言：<a id="a-Ra"></a>“悭贪不可得故。<a id="a-Rb"></a>”（七十八）</p>
  <p id="aRc">“世尊，<a id="a-Rd"></a>尸罗波罗蜜，<a id="a-Re"></a>是般若波罗蜜。<a id="a-Rf"></a>”佛言：<a id="a-Rg"></a>“破戒不可得故。<a id="a-Rh"></a>”（七十九）</p>
  <p id="aRi">“世尊，<a id="a-Rj"></a>羼提波罗蜜，<a id="a-Rk"></a>是般若波罗蜜。<a id="a-Rl"></a>”佛言：<a id="a-Rm"></a>“忍不忍辱不可得故。<a id="a-Rn"></a>”（八十）</p>
  <p id="aRo">“世尊，<a id="a-Rp"></a>毗梨耶波罗蜜，<a id="a-Rq"></a>是般若波罗蜜。<a id="a-Rr"></a>”佛言：<a id="a-Rs"></a>“懈怠精进不可得故。<a id="a-Rt"></a>”（八十一）</p>
  <p id="aRu">“世尊，<a id="a-Rv"></a>禅波罗蜜，<a id="a-Rw"></a>是般若波罗蜜。<a id="a-Rx"></a>”佛言：<a id="a-Ry"></a>“定乱不可得故。<a id="a-Rz"></a>”（八十二）</p>
  <p id="aS0">“世尊，<a id="a-S1"></a>般若波罗蜜，<a id="a-S2"></a>是般若波罗蜜。<a id="a-S3"></a>”佛言：<a id="a-S4"></a>“痴慧不可得故。<a id="a-S5"></a>”（八十三）</p>
  <p id="aS6">“世尊，<a id="a-S7"></a>十力波罗蜜，<a id="a-S8"></a>是般若波罗蜜。<a id="a-S9"></a>”佛言：<a id="a-SA"></a>“一切法不可伏故。<a id="a-SB"></a>”（八十四）</p>
  <p id="aSC">“世尊，<a id="a-SD"></a>无所畏波罗蜜，<a id="a-SE"></a>是般若波罗蜜。<a id="a-SF"></a>”佛言：<a id="a-SG"></a>“道种智不没故。<a id="a-SH"></a>”（八十五）</p>
  <p id="aSI">“世尊，<a id="a-SJ"></a>无碍智波罗蜜，<a id="a-SK"></a>是般若波罗蜜。<a id="a-SL"></a>”佛言：<a id="a-SM"></a>“一切法无障无碍故。<a id="a-SN"></a>”（八十六）</p>
  <p id="aSO">“世尊，<a id="a-SP"></a>佛法波罗蜜，<a id="a-SQ"></a>是般若波罗蜜。<a id="a-SR"></a>”佛言：<a id="a-SS"></a>“过一切法故。<a id="a-ST"></a>”（八十七）</p>
  <p id="aSU">“世尊，<a id="a-SV"></a>如实说波罗蜜，<a id="a-SW"></a>是般若波罗蜜。<a id="a-SX"></a>”佛言：<a id="a-SY"></a>“一切语如实故。<a id="a-SZ"></a>”（八十八）</p>
  <p id="aSa">“世尊，<a id="a-Sb"></a>自然波罗蜜，<a id="a-Sc"></a>是般若波罗蜜。<a id="a-Sd"></a>”佛言：<a id="a-Se"></a>“一切法中自在故。<a id="a-Sf"></a>”（八十九）</p>
  <p id="aSg">“世尊，<a id="a-Sh"></a>佛波罗蜜，<a id="a-Si"></a>是般若波罗蜜。<a id="a-Sj"></a>”佛言：<a id="a-Sk"></a>“知一切法、<a id="a-Sl"></a>一切种故。<a id="a-Sm"></a>”（九十）</p>
  <p id="aSn">【论】释曰：<a id="a-So"></a>般若波罗蜜中，<a id="a-Sp"></a>有无常圣行，<a id="a-Sq"></a>故名无常波罗蜜。<a id="a-Sr"></a>佛言：<a id="a-Ss"></a>非但般若中有无常，<a id="a-St"></a>观一切法无常故，<a id="a-Su"></a>名无常波罗蜜。</p>
  <p id="aSv">问曰：<a id="a-Sw"></a>上来说般若波罗蜜法性常住，<a id="a-Sx"></a>今何以说无常？</p>
  <p id="aSy">答曰：<a id="a-Sz"></a>般若波罗蜜是智慧，<a id="a-T0"></a>观法从因缘和合生，<a id="a-T1"></a>是有为法故无常；<a id="a-T2"></a>般若波罗蜜所缘处，<a id="a-T3"></a>如、<a id="a-T4"></a>法性、<a id="a-T5"></a>实际、<a id="a-T6"></a>无为法故常。<a id="a-T7"></a>须菩提说有为般若，<a id="a-T8"></a>故言般若无常。</p>
  <p id="aT9">问曰：<a id="a-TA"></a>若尔者，<a id="a-TB"></a>佛何以说一切法尽，<a id="a-TC"></a>是破坏无常，<a id="a-TD"></a>无为法无破坏相？</p>
  <p id="aTE">答曰：<a id="a-TF"></a>一切法名六情，<a id="a-TG"></a>内外皆是作法，<a id="a-TH"></a>作法故必归破坏相。<a id="a-TI"></a>离有为法，<a id="a-TJ"></a>无无为法，<a id="a-TK"></a>亦更无有法相，<a id="a-TL"></a>因有为法相，<a id="a-TM"></a>故说无为法不生不灭。</p>
  <p id="aTN">复次，<a id="a-TO"></a>一切有为法有二种：<a id="a-TP"></a>一者、<a id="a-TQ"></a>名字一切，<a id="a-TR"></a>二者、<a id="a-TS"></a>实一切。<a id="a-TT"></a>一切有为法破坏，<a id="a-TU"></a>故名一切无常、<a id="a-TV"></a>苦等。<a id="a-TW"></a>乃至无法有法空，<a id="a-TX"></a>亦如是。<a id="a-TY"></a>须菩提说一切法相赞般若，<a id="a-TZ"></a>佛举一切法答。<a id="a-Ta"></a>正观身等四法，<a id="a-Tb"></a>从四念处生，<a id="a-Tc"></a>四念处是四谛之初门，<a id="a-Td"></a>四谛是四沙门果初门，<a id="a-Te"></a>阿罗汉果分别即是三乘。<a id="a-Tf"></a>四念处，<a id="a-Tg"></a>般若波罗蜜中，<a id="a-Th"></a>种种广说。<a id="a-Ti"></a>佛言：<a id="a-Tj"></a>是四种法缘处，<a id="a-Tk"></a>从本已来皆不可得，<a id="a-Tl"></a>故名念处波罗蜜。<a id="a-Tm"></a>从四正勤乃至般若波罗蜜，<a id="a-Tn"></a>亦如是。</p>
  <p id="aTo">问曰：<a id="a-Tp"></a>余法可以赞般若，<a id="a-Tq"></a>云何复以般若赞般若？</p>
  <p id="aTr">答曰：<a id="a-Ts"></a>有二种般若：<a id="a-Tt"></a>一者、<a id="a-Tu"></a>常住般若；<a id="a-Tv"></a>二者、<a id="a-Tw"></a>与五波罗蜜共行，<a id="a-Tx"></a>有用般若波罗蜜。<a id="a-Ty"></a>须菩提赞有用般若波罗蜜，<a id="a-Tz"></a>能破无明黑闇，<a id="a-U0"></a>能与真智慧；<a id="a-U1"></a>是故佛说常住般若波罗蜜，<a id="a-U2"></a>痴慧不可得故。<a id="a-U3"></a>行是般若波罗蜜菩萨，<a id="a-U4"></a>初得菩萨十力，<a id="a-U5"></a>后得佛十力，<a id="a-U6"></a>是故说十力波罗蜜。<a id="a-U7"></a>佛言：<a id="a-U8"></a>非但十力者不可破，<a id="a-U9"></a>不可伏，<a id="a-UA"></a>一切法实相，<a id="a-UB"></a>亦不可破，<a id="a-UC"></a>亦不可伏。<a id="a-UD"></a>佛意为众生故说十力，<a id="a-UE"></a>佛力无量无边；<a id="a-UF"></a>如佛力，<a id="a-UG"></a>一切法实相亦如是不可伏，<a id="a-UH"></a>故名十力波罗蜜。</p>
  <p id="aUI">菩萨得是般若波罗蜜力，<a id="a-UJ"></a>于佛前能说法论议，<a id="a-UK"></a>何况余处！<a id="a-UL"></a>尚不畏魔王，<a id="a-UM"></a>何况外道？<a id="a-UN"></a>故名无所畏波罗蜜。<a id="a-UO"></a>佛言：<a id="a-UP"></a>道种智不没故，<a id="a-UQ"></a>道种智名法眼，<a id="a-UR"></a>知一切众生以何道得涅槃。<a id="a-US"></a>般若波罗蜜，<a id="a-UT"></a>常寂灭相不可说，<a id="a-UU"></a>是菩萨以道种智故，<a id="a-UV"></a>引导众生，<a id="a-UW"></a>于大众中师子吼；<a id="a-UX"></a>道种智增益故不没，<a id="a-UY"></a>无所畏，<a id="a-UZ"></a>不自憍慢我有是法，<a id="a-Ua"></a>名无畏波罗蜜。</p>
  <p id="aUb">须菩提从佛闻法，<a id="a-Uc"></a>无畏转深，<a id="a-Ud"></a>故赞般若波罗蜜，<a id="a-Ue"></a>言无碍波罗蜜。<a id="a-Uf"></a>佛言：<a id="a-Ug"></a>非但四无碍，<a id="a-Uh"></a>一切法入如、<a id="a-Ui"></a>法性、<a id="a-Uj"></a>实际故，<a id="a-Uk"></a>皆是无碍相。</p>
  <p id="aUl">菩萨因般若波罗蜜，<a id="a-Um"></a>能集十力、<a id="a-Un"></a>四无所畏、<a id="a-Uo"></a>四无碍智、<a id="a-Up"></a>大慈大悲等诸佛法故，<a id="a-Uq"></a>说佛法波罗蜜。<a id="a-Ur"></a>佛言：<a id="a-Us"></a>声闻法于凡夫法为胜，<a id="a-Ut"></a>辟支佛法于声闻法为胜，<a id="a-Uu"></a>佛法于一切法最胜。<a id="a-Uv"></a>如一切色中，<a id="a-Uw"></a>虚空广大；<a id="a-Ux"></a>佛法最胜，<a id="a-Uy"></a>无能及，<a id="a-Uz"></a>无可喻，<a id="a-V0"></a>过一切法故，<a id="a-V1"></a>名佛法波罗蜜。</p>
  <p id="aV2">如过去佛行六波罗蜜，<a id="a-V3"></a>得诸法如相；<a id="a-V4"></a>今佛亦如是行六波罗蜜，<a id="a-V5"></a>得佛道故，<a id="a-V6"></a>故名多陀阿伽陀波罗蜜。<a id="a-V7"></a>多陀阿伽陀者，<a id="a-V8"></a>或言如来，<a id="a-V9"></a>或言如实说，<a id="a-VA"></a>或言如实知。<a id="a-VB"></a>此中佛说：<a id="a-VC"></a>非但佛说名如实说，<a id="a-VD"></a>一切语言皆是如实故，<a id="a-VE"></a>名如实说波罗蜜。</p>
  <p id="aVF">是般若波罗蜜具足，<a id="a-VG"></a>后身自然作佛故，<a id="a-VH"></a>名自然波罗蜜。<a id="a-VI"></a>自然名佛，<a id="a-VJ"></a>佛所说故，<a id="a-VK"></a>名自然波罗蜜。<a id="a-VL"></a>复次，<a id="a-VM"></a>是般若波罗蜜实相自然，<a id="a-VN"></a>不由他作故，<a id="a-VO"></a>名自然。<a id="a-VP"></a>佛言：<a id="a-VQ"></a>佛一切法中得自在力故，<a id="a-VR"></a>名自然波罗蜜。</p>
  <p id="aVS">具足十地，<a id="a-VT"></a>得十力，<a id="a-VU"></a>四无所畏，<a id="a-VV"></a>转法轮，<a id="a-VW"></a>击法鼓，<a id="a-VX"></a>觉世间无明睡众生故，<a id="a-VY"></a>名为佛波罗蜜。<a id="a-VZ"></a>佛，<a id="a-Va"></a>秦言觉者、<a id="a-Vb"></a>知者。<a id="a-Vc"></a>何者是？<a id="a-Vd"></a>所谓正知一切法、<a id="a-Ve"></a>一切种故，<a id="a-Vf"></a>故名觉。<a id="a-Vg"></a>一切法者，<a id="a-Vh"></a>所谓五众、<a id="a-Vi"></a>十二入、<a id="a-Vj"></a>十八界等。<a id="a-Vk"></a>复次，<a id="a-Vl"></a>一切法，<a id="a-Vm"></a>名外道经书、<a id="a-Vn"></a>技术、<a id="a-Vo"></a>禅定等，<a id="a-Vp"></a>略说有五种，<a id="a-Vq"></a>所谓凡夫法、<a id="a-Vr"></a>声闻法、<a id="a-Vs"></a>辟支佛法、<a id="a-Vt"></a>菩萨法、<a id="a-Vu"></a>佛法。<a id="a-Vv"></a>佛，<a id="a-Vw"></a>略知有二种相，<a id="a-Vx"></a>所谓总相、<a id="a-Vy"></a>别相；<a id="a-Vz"></a>又以分别相、<a id="a-W0"></a>毕竟空相。<a id="a-W1"></a>广知则一切种，<a id="a-W2"></a>一切种是一切无量无边法门。<a id="a-W3"></a>以是事故，<a id="a-W4"></a>名为佛波罗蜜；<a id="a-W5"></a>不以佛身故，<a id="a-W6"></a>名为佛波罗蜜，<a id="a-W7"></a>但以一切种智故。</p>
 </body>
</html>