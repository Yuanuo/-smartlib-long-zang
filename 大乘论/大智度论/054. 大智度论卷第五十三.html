<!doctype html>
<html id="z3IBVHNu4" data-ver="1694">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第五十三</h1>
  <h2 id="a2">释无生三观品第二十六（经作无生品）</h2>
  <p id="a3">【经】尔时，<a id="a-4"></a>慧命舍利弗语须菩提：<a id="a-5"></a>“菩萨摩诃萨行般若波罗蜜观诸法，<a id="a-6"></a>何等是菩萨？<a id="a-7"></a>何等是般若波罗蜜？<a id="a-8"></a>何等是观？<a id="a-9"></a>”</p>
  <p id="aA">须菩提语舍利弗：<a id="a-B"></a>“汝所问何等是菩萨，<a id="a-C"></a>为阿耨多罗三藐三菩提，<a id="a-D"></a>是人发大心，<a id="a-E"></a>以是故名为菩萨。<a id="a-F"></a>亦知一切法，<a id="a-G"></a>一切种相，<a id="a-H"></a>是中亦不著；<a id="a-I"></a>知色相不著，<a id="a-J"></a>乃至知十八不共法亦不著。<a id="a-K"></a>”</p>
  <p id="aL">舍利弗问须菩提：<a id="a-M"></a>“何等为一切法相？<a id="a-N"></a>”</p>
  <p id="aO">须菩提言：<a id="a-P"></a>“若以名字因缘和合等知诸法，<a id="a-Q"></a>是色、<a id="a-R"></a>是声、<a id="a-S"></a>香、<a id="a-T"></a>味、<a id="a-U"></a>触、<a id="a-V"></a>法，<a id="a-W"></a>是内、<a id="a-X"></a>是外，<a id="a-Y"></a>是有为法、<a id="a-Z"></a>是无为法，<a id="a-a"></a>以是名字相语言知诸法，<a id="a-b"></a>是名知诸法相。</p>
  <p id="ac">“如舍利弗所问，<a id="a-d"></a>何等是般若波罗蜜？<a id="a-e"></a>远离故名般若波罗蜜。<a id="a-f"></a>何等法远离？<a id="a-g"></a>远离众、<a id="a-h"></a>界、<a id="a-i"></a>入，<a id="a-j"></a>远离檀波罗蜜乃至禅波罗蜜，<a id="a-k"></a>远离内空乃至无法有法空，<a id="a-l"></a>以是故，<a id="a-m"></a>远离名般若波罗蜜。<a id="a-n"></a>复次，<a id="a-o"></a>远离四念处，<a id="a-p"></a>乃至远离十八不共法，<a id="a-q"></a>远离一切智，<a id="a-r"></a>以是因缘故，<a id="a-s"></a>远离名般若波罗蜜。</p>
  <p id="at">“如舍利弗所问，<a id="a-u"></a>何等是观？<a id="a-v"></a>舍利弗，<a id="a-w"></a>菩萨摩诃萨行般若波罗蜜时，<a id="a-x"></a>观色非常非无常，<a id="a-y"></a>非乐非苦，<a id="a-z"></a>非我非无我，<a id="a-10"></a>非空非不空，<a id="a-11"></a>非相非无相，<a id="a-12"></a>非作非无作，<a id="a-13"></a>非寂灭非不寂灭，<a id="a-14"></a>非离非不离，<a id="a-15"></a>受、<a id="a-16"></a>想、<a id="a-17"></a>行、<a id="a-18"></a>识亦如是。<a id="a-19"></a>檀波罗蜜乃至般若波罗蜜，<a id="a-1A"></a>内空乃至无法有法空，<a id="a-1B"></a>四念处乃至十八不共法，<a id="a-1C"></a>一切三昧门、<a id="a-1D"></a>一切陀罗尼门，<a id="a-1E"></a>乃至一切种智，<a id="a-1F"></a>观非常非无常，<a id="a-1G"></a>非乐非苦，<a id="a-1H"></a>非我非无我，<a id="a-1I"></a>非空非不空，<a id="a-1J"></a>非相非无相，<a id="a-1K"></a>非作非无作，<a id="a-1L"></a>非寂灭非不寂灭，<a id="a-1M"></a>非离非不离。<a id="a-1N"></a>舍利弗，<a id="a-1O"></a>是名菩萨摩诃萨行般若波罗蜜时观诸法。<a id="a-1P"></a>”</p>
  <p id="a1Q">【论】问曰：<a id="a-1R"></a>所谓菩萨义、<a id="a-1S"></a>般若波罗蜜义、<a id="a-1T"></a>诸观义，<a id="a-1U"></a>上已问，<a id="a-1V"></a>今何以更问？</p>
  <p id="a1W">答曰：<a id="a-1X"></a>先已答大树喻，<a id="a-1Y"></a>非一斫可断，<a id="a-1Z"></a>是事难故更问。</p>
  <p id="a1a">复次，<a id="a-1b"></a>是般若波罗蜜，<a id="a-1c"></a>有无量义，<a id="a-1d"></a>如昙无竭品中说：<a id="a-1e"></a>般若波罗蜜，<a id="a-1f"></a>如大海水无量，<a id="a-1g"></a>如须弥山种种严饰。<a id="a-1h"></a>是故问。<a id="a-1i"></a>又此问虽同，<a id="a-1j"></a>答义种种异。</p>
  <p id="a1k">复次，<a id="a-1l"></a>诸佛断法爱，<a id="a-1m"></a>不立经书，<a id="a-1n"></a>亦不庄严言语，<a id="a-1o"></a>但为拯济众生，<a id="a-1p"></a>随应度者说。<a id="a-1q"></a>如大清凉美池，<a id="a-1r"></a>无量众生前后来饮，<a id="a-1s"></a>各饱而去，<a id="a-1t"></a>听者亦如是。<a id="a-1u"></a>佛先说菩萨、<a id="a-1v"></a>般若及观，<a id="a-1w"></a>前来者得解悟而去，<a id="a-1x"></a>后来者未闻，<a id="a-1y"></a>是故重问。<a id="a-1z"></a>菩提者，<a id="a-20"></a>菩提有三种：<a id="a-21"></a>有阿罗汉菩提，<a id="a-22"></a>有辟支佛菩提，<a id="a-23"></a>有佛菩提。<a id="a-24"></a>无学智慧清净无垢故，<a id="a-25"></a>名为菩提。<a id="a-26"></a>菩萨虽有大智慧，<a id="a-27"></a>诸烦恼习未尽故，<a id="a-28"></a>不名菩提。<a id="a-29"></a>此中但说一种，<a id="a-2A"></a>所谓佛菩提也。<a id="a-2B"></a>萨埵，<a id="a-2C"></a>秦言众生；<a id="a-2D"></a>是众生为无上道故，<a id="a-2E"></a>发心修行。</p>
  <p id="a2F">复次，<a id="a-2G"></a>萨埵名大心，<a id="a-2H"></a>是人发大心求无上菩提而未得，<a id="a-2I"></a>以是故名为菩提萨埵。<a id="a-2J"></a>佛已得是菩提，<a id="a-2K"></a>不名为菩提萨埵，<a id="a-2L"></a>大心满足故。<a id="a-2M"></a>菩萨余义，<a id="a-2N"></a>如先广说。</p>
  <p id="a2O">复次，<a id="a-2P"></a>佛此中自说因缘，<a id="a-2Q"></a>是人为佛道故修行，<a id="a-2R"></a>知一切诸法相亦不著。<a id="a-2S"></a>诸法相者，<a id="a-2T"></a>可以知诸法门，<a id="a-2U"></a>是色、<a id="a-2V"></a>是声等。<a id="a-2W"></a>略说菩萨义：<a id="a-2X"></a>先知诸法各各相，<a id="a-2Y"></a>如地坚相，<a id="a-2Z"></a>然后知毕竟空相，<a id="a-2a"></a>于是二种智慧中亦不著，<a id="a-2b"></a>但欲度众生故。<a id="a-2c"></a>菩萨得如是智慧，<a id="a-2d"></a>一切别相法中皆得远离。<a id="a-2e"></a>如色中离色，<a id="a-2f"></a>离色即是自相空；<a id="a-2g"></a>远离者是空之别名。<a id="a-2h"></a>菩萨得般若波罗蜜，<a id="a-2i"></a>于一切法心皆远离。<a id="a-2j"></a>所以者何？<a id="a-2k"></a>见一切诸法罪过故。<a id="a-2l"></a>阿罗蜜，<a id="a-2m"></a>秦言远离；<a id="a-2n"></a>波罗蜜，<a id="a-2o"></a>秦言度彼岸。<a id="a-2p"></a>此二音相近，<a id="a-2q"></a>义相会，<a id="a-2r"></a>故以阿罗蜜释波罗蜜。<a id="a-2s"></a>远离何等法？<a id="a-2t"></a>所谓众、<a id="a-2u"></a>界、<a id="a-2v"></a>入，<a id="a-2w"></a>乃至一切智。<a id="a-2x"></a>以远离是诸法故，<a id="a-2y"></a>名般若波罗蜜。<a id="a-2z"></a>如禅波罗蜜能调伏人心，<a id="a-30"></a>般若波罗蜜能令人远离诸法。</p>
  <p id="a31">观者，<a id="a-32"></a>不观诸法常无常等，<a id="a-33"></a>如先说。</p>
  <p id="a34">【经】舍利弗问须菩提：<a id="a-35"></a>“何因缘故，<a id="a-36"></a>色不生，<a id="a-37"></a>是非色？<a id="a-38"></a>受、<a id="a-39"></a>想、<a id="a-3A"></a>行、<a id="a-3B"></a>识不生，<a id="a-3C"></a>是非识？<a id="a-3D"></a>乃至一切种智不生，<a id="a-3E"></a>是非一切种智？<a id="a-3F"></a>”</p>
  <p id="a3G">须菩提言：<a id="a-3H"></a>“色、<a id="a-3I"></a>色相空，<a id="a-3J"></a>色空中无色无生，<a id="a-3K"></a>以是因缘故，<a id="a-3L"></a>色不生，<a id="a-3M"></a>是非色；<a id="a-3N"></a>受想行识、<a id="a-3O"></a>识相空，<a id="a-3P"></a>识空中无识无生；<a id="a-3Q"></a>以是因缘故，<a id="a-3R"></a>受、<a id="a-3S"></a>想、<a id="a-3T"></a>行、<a id="a-3U"></a>识不生，<a id="a-3V"></a>是非受、<a id="a-3W"></a>想、<a id="a-3X"></a>行、<a id="a-3Y"></a>识。<a id="a-3Z"></a>舍利弗，<a id="a-3a"></a>檀波罗蜜、<a id="a-3b"></a>檀波罗蜜相空，<a id="a-3c"></a>檀波罗蜜空中无檀波罗蜜无生；<a id="a-3d"></a>尸罗波罗蜜、<a id="a-3e"></a>羼提波罗蜜、<a id="a-3f"></a>毗梨耶波罗蜜、<a id="a-3g"></a>禅波罗蜜、<a id="a-3h"></a>般若波罗蜜、<a id="a-3i"></a>般若波罗蜜相空，<a id="a-3j"></a>般若波罗蜜空中无般若波罗蜜无生。<a id="a-3k"></a>以是因缘故，<a id="a-3l"></a>舍利弗，<a id="a-3m"></a>般若波罗蜜不生，<a id="a-3n"></a>是非般若波罗蜜。<a id="a-3o"></a>内空乃至无法有法空，<a id="a-3p"></a>四念处乃至十八不共法，<a id="a-3q"></a>一切种智，<a id="a-3r"></a>亦如是。<a id="a-3s"></a>以是因缘故，<a id="a-3t"></a>内空不生是非内空，<a id="a-3u"></a>乃至一切种智不生是非一切种智。<a id="a-3v"></a>”</p>
  <p id="a3w">舍利弗问须菩提：<a id="a-3x"></a>“汝何因缘故，<a id="a-3y"></a>言色不二是非色？<a id="a-3z"></a>受、<a id="a-40"></a>想、<a id="a-41"></a>行、<a id="a-42"></a>识不二是非识？<a id="a-43"></a>乃至一切种智不二是非一切种智？<a id="a-44"></a>”</p>
  <p id="a45">须菩提答言：<a id="a-46"></a>“所有色，<a id="a-47"></a>所有不二，<a id="a-48"></a>所有受、<a id="a-49"></a>想、<a id="a-4A"></a>行、<a id="a-4B"></a>识，<a id="a-4C"></a>所有不二，<a id="a-4D"></a>是一切法皆不合、<a id="a-4E"></a>不散，<a id="a-4F"></a>无色、<a id="a-4G"></a>无形、<a id="a-4H"></a>无对，<a id="a-4I"></a>一相所谓无相。<a id="a-4J"></a>眼乃至一切种智，<a id="a-4K"></a>亦如是。<a id="a-4L"></a>以是因缘故，<a id="a-4M"></a>舍利弗，<a id="a-4N"></a>色不二是非色，<a id="a-4O"></a>受、<a id="a-4P"></a>想、<a id="a-4Q"></a>行、<a id="a-4R"></a>识不二是非识，<a id="a-4S"></a>乃至一切种智不二是非一切种智。<a id="a-4T"></a>”</p>
  <p id="a4U">舍利弗问须菩提：<a id="a-4V"></a>“何因缘故，<a id="a-4W"></a>言是色入无二法数？<a id="a-4X"></a>受、<a id="a-4Y"></a>想、<a id="a-4Z"></a>行、<a id="a-4a"></a>识入无二法数？<a id="a-4b"></a>乃至一切种智入无二法数？<a id="a-4c"></a>”</p>
  <p id="a4d">须菩提答言：<a id="a-4e"></a>“色不异无生，<a id="a-4f"></a>无生不异色，<a id="a-4g"></a>色即是无生，<a id="a-4h"></a>无生即是色；<a id="a-4i"></a>受、<a id="a-4j"></a>想、<a id="a-4k"></a>行、<a id="a-4l"></a>识不异无生，<a id="a-4m"></a>无生不异识，<a id="a-4n"></a>识即是无生，<a id="a-4o"></a>无生即是识。<a id="a-4p"></a>以是因缘故，<a id="a-4q"></a>舍利弗，<a id="a-4r"></a>色入无二法数，<a id="a-4s"></a>受、<a id="a-4t"></a>想、<a id="a-4u"></a>行、<a id="a-4v"></a>识入无二法数；<a id="a-4w"></a>乃至一切种智，<a id="a-4x"></a>亦如是。<a id="a-4y"></a>”</p>
  <p id="a4z">【论】问曰：<a id="a-50"></a>上品竟，<a id="a-51"></a>便应问不生，<a id="a-52"></a>何以此中方问？</p>
  <p id="a53">答曰：<a id="a-54"></a>三种大法易解，<a id="a-55"></a>利益多众生故先问。<a id="a-56"></a>何因缘故，<a id="a-57"></a>色不生为非色，<a id="a-58"></a>乃至一切种智不生为非一切种智？<a id="a-59"></a>须菩提答：<a id="a-5A"></a>色是空，<a id="a-5B"></a>色中无色相。<a id="a-5C"></a>行者以是无生智慧，<a id="a-5D"></a>令色无生。<a id="a-5E"></a>若能得是无生，<a id="a-5F"></a>心作是念，<a id="a-5G"></a>今即得色实相；<a id="a-5H"></a>是故说色无生为非色，<a id="a-5I"></a>色性常自无生，<a id="a-5J"></a>非今智慧力故使无生。<a id="a-5K"></a>如有人破色令空，<a id="a-5L"></a>犹存本色想。<a id="a-5M"></a>譬如除厕作舍，<a id="a-5N"></a>今虽无厕，<a id="a-5O"></a>犹有不净想；<a id="a-5P"></a>若能知厕本无，<a id="a-5Q"></a>幻化所作，<a id="a-5R"></a>则无厕想。<a id="a-5S"></a>行者如是，<a id="a-5T"></a>若能知色从本已来初自无生者，<a id="a-5U"></a>则不复存色想；<a id="a-5V"></a>是故言色无生为非色，<a id="a-5W"></a>乃至一切种智亦如是。</p>
  <p id="a5X">问曰：<a id="a-5Y"></a>汝先自说无生即是无二，<a id="a-5Z"></a>今何以更问？</p>
  <p id="a5a">答曰：<a id="a-5b"></a>义虽一，<a id="a-5c"></a>所入观门异。<a id="a-5d"></a>上言破因中先有果，<a id="a-5e"></a>若无果，<a id="a-5f"></a>是生法一异等。<a id="a-5g"></a>是生若初生、<a id="a-5h"></a>若后生，<a id="a-5i"></a>破如是等生，<a id="a-5j"></a>名无生。<a id="a-5k"></a>今破眼色、<a id="a-5l"></a>有无等诸二故，<a id="a-5m"></a>是名不二。<a id="a-5n"></a>行者或先入无生观门，<a id="a-5o"></a>后入不二；<a id="a-5p"></a>或先入不二，<a id="a-5q"></a>后入无生观。<a id="a-5r"></a>义虽一，<a id="a-5s"></a>行者分别。<a id="a-5t"></a>破色二故言不二，<a id="a-5u"></a>破色生故言无生。<a id="a-5v"></a>上说无生因缘，<a id="a-5w"></a>谓自相空；<a id="a-5x"></a>今说不二因缘，<a id="a-5y"></a>所谓不合、<a id="a-5z"></a>不散，<a id="a-60"></a>一相所谓无相等。<a id="a-61"></a>义虽同一空，<a id="a-62"></a>上自相空，<a id="a-63"></a>此是散空。<a id="a-64"></a>色入无二法数者，<a id="a-65"></a>行者观色不生不灭相，<a id="a-66"></a>是时分别色，<a id="a-67"></a>今变为无生，<a id="a-68"></a>是故说色无生即是不二。<a id="a-69"></a>何以故？<a id="a-6A"></a>色破散即是无生。<a id="a-6B"></a>如先分别诸法时，<a id="a-6C"></a>离色不得更有生，<a id="a-6D"></a>今色破散即是无生，<a id="a-6E"></a>不得更有无生。<a id="a-6F"></a>以是故，<a id="a-6G"></a>色即是入无二法数。<a id="a-6H"></a>是二阿罗汉于佛前共论竟，<a id="a-6I"></a>须菩提白佛而更说是义，<a id="a-6J"></a>欲使佛证知故。</p>
  <p id="a6K">【经】尔时，<a id="a-6L"></a>须菩提白佛言：<a id="a-6M"></a>“世尊，<a id="a-6N"></a>若菩萨摩诃萨行般若波罗蜜，<a id="a-6O"></a>如是观诸法，<a id="a-6P"></a>是时见色无生，<a id="a-6Q"></a>毕竟净故；<a id="a-6R"></a>见受、<a id="a-6S"></a>想、<a id="a-6T"></a>行、<a id="a-6U"></a>识无生，<a id="a-6V"></a>毕竟净故。<a id="a-6W"></a>见我无生，<a id="a-6X"></a>乃至知者、<a id="a-6Y"></a>见者无生，<a id="a-6Z"></a>毕竟净故。<a id="a-6a"></a>见檀波罗蜜无生，<a id="a-6b"></a>乃至般若波罗蜜无生，<a id="a-6c"></a>毕竟净故。<a id="a-6d"></a>见内空无生，<a id="a-6e"></a>乃至无法有法空无生，<a id="a-6f"></a>毕竟净故。<a id="a-6g"></a>见四念处无生，<a id="a-6h"></a>乃至十八不共法无生，<a id="a-6i"></a>毕竟净故。<a id="a-6j"></a>见一切三昧，<a id="a-6k"></a>一切陀罗尼无生，<a id="a-6l"></a>毕竟净故；<a id="a-6m"></a>乃至见一切种智无生，<a id="a-6n"></a>毕竟净故。<a id="a-6o"></a>见凡人、<a id="a-6p"></a>凡人法无生，<a id="a-6q"></a>毕竟净故。<a id="a-6r"></a>见须陀洹、<a id="a-6s"></a>须陀洹法，<a id="a-6t"></a>斯陀含、<a id="a-6u"></a>斯陀含法，<a id="a-6v"></a>阿那含、<a id="a-6w"></a>阿那含法，<a id="a-6x"></a>阿罗汉、<a id="a-6y"></a>阿罗汉法，<a id="a-6z"></a>辟支佛、<a id="a-70"></a>辟支佛法，<a id="a-71"></a>菩萨、<a id="a-72"></a>菩萨法，<a id="a-73"></a>佛、<a id="a-74"></a>佛法无生，<a id="a-75"></a>毕竟净故。<a id="a-76"></a>”</p>
  <p id="a77">舍利弗语须菩提：<a id="a-78"></a>“如我闻须菩提所说义，<a id="a-79"></a>色是不生，<a id="a-7A"></a>受、<a id="a-7B"></a>想、<a id="a-7C"></a>行、<a id="a-7D"></a>识是不生，<a id="a-7E"></a>乃至佛、<a id="a-7F"></a>佛法是不生。<a id="a-7G"></a>若尔者，<a id="a-7H"></a>今不应得须陀洹、<a id="a-7I"></a>须陀洹果，<a id="a-7J"></a>斯陀含、<a id="a-7K"></a>斯陀含果，<a id="a-7L"></a>阿那含、<a id="a-7M"></a>阿那含果，<a id="a-7N"></a>阿罗汉、<a id="a-7O"></a>阿罗汉果，<a id="a-7P"></a>辟支佛、<a id="a-7Q"></a>辟支佛道；<a id="a-7R"></a>不应得菩萨摩诃萨一切种智；<a id="a-7S"></a>亦无六道别异，<a id="a-7T"></a>亦不得菩萨摩诃萨五种菩提。<a id="a-7U"></a>须菩提，<a id="a-7V"></a>若一切法不生相，<a id="a-7W"></a>何以故须陀洹为断三结故修道？<a id="a-7X"></a>斯陀含为薄淫恚痴故修道？<a id="a-7Y"></a>阿那含为断五下分结故修道？<a id="a-7Z"></a>阿罗汉为断五上分结故修道？<a id="a-7a"></a>辟支佛为辟支佛法故修道？<a id="a-7b"></a>何以故菩萨摩诃萨作难行，<a id="a-7c"></a>为众生受种种苦？<a id="a-7d"></a>何以故佛得阿耨多罗三藐三菩提？<a id="a-7e"></a>何以故佛转法轮？<a id="a-7f"></a>”</p>
  <p id="a7g">须菩提语舍利弗：<a id="a-7h"></a>“我不欲令无生法有所得。<a id="a-7i"></a>我亦不欲令无生法中得须陀洹、<a id="a-7j"></a>须陀洹果，<a id="a-7k"></a>乃至不欲令无生法中得阿罗汉、<a id="a-7l"></a>阿罗汉果，<a id="a-7m"></a>辟支佛、<a id="a-7n"></a>辟支佛道。<a id="a-7o"></a>我亦不欲令无生法中菩萨作难行，<a id="a-7p"></a>为众生受种种苦。<a id="a-7q"></a>菩萨亦不以难行心行道。<a id="a-7r"></a>何以故？<a id="a-7s"></a>舍利弗，<a id="a-7t"></a>生难心、<a id="a-7u"></a>苦心，<a id="a-7v"></a>不能利益无量阿僧祇众生。<a id="a-7w"></a>舍利弗，<a id="a-7x"></a>今菩萨怜愍众生，<a id="a-7y"></a>于众生如父母兄弟想，<a id="a-7z"></a>如儿子及己身想；<a id="a-80"></a>如是能利益无量阿僧祇众生，<a id="a-81"></a>是用无所得故。<a id="a-82"></a>所以者何？<a id="a-83"></a>菩萨摩诃萨应生如是心：<a id="a-84"></a>如我一切处、<a id="a-85"></a>一切种、<a id="a-86"></a>不可得，<a id="a-87"></a>内外法亦如是。<a id="a-88"></a>若生如是想，<a id="a-89"></a>则无难心、<a id="a-8A"></a>苦心。<a id="a-8B"></a>何以故？<a id="a-8C"></a>是菩萨于一切种、<a id="a-8D"></a>一切处，<a id="a-8E"></a>一切法不受故。<a id="a-8F"></a>舍利弗，<a id="a-8G"></a>我亦不欲令无生法中佛得阿耨多罗三藐三菩提，<a id="a-8H"></a>亦不欲令无生中转法轮，<a id="a-8I"></a>亦不欲令以无生法得道。<a id="a-8J"></a>”</p>
  <p id="a8K">【论】论者言：<a id="a-8L"></a>无生观有二种：<a id="a-8M"></a>一者、<a id="a-8N"></a>柔顺忍观，<a id="a-8O"></a>二者、<a id="a-8P"></a>无生忍观。<a id="a-8Q"></a>前说无生是柔顺忍观，<a id="a-8R"></a>不毕竟净；<a id="a-8S"></a>渐习柔顺观，<a id="a-8T"></a>得无生忍，<a id="a-8U"></a>则毕竟净。</p>
  <p id="a8V">问曰：<a id="a-8W"></a>菩萨未尽结，<a id="a-8X"></a>未得佛道，<a id="a-8Y"></a>智慧未纯净，<a id="a-8Z"></a>云何言毕竟清净？</p>
  <p id="a8a">答曰：<a id="a-8b"></a>是菩萨得无生忍时，<a id="a-8c"></a>灭诸烦恼，<a id="a-8d"></a>得菩萨道，<a id="a-8e"></a>入菩萨位，<a id="a-8f"></a>虽有烦恼气，<a id="a-8g"></a>坐道场时乃尽，<a id="a-8h"></a>无所妨故毕竟净。</p>
  <p id="a8i">复次，<a id="a-8j"></a>毕竟清净者，<a id="a-8k"></a>于柔顺道毕竟清净，<a id="a-8l"></a>非为佛道。<a id="a-8m"></a>以众生空、<a id="a-8n"></a>法空故，<a id="a-8o"></a>从见色无生毕竟净，<a id="a-8p"></a>乃至佛及佛法无生毕竟清净。<a id="a-8q"></a>须菩提种种因缘说诸法相，<a id="a-8r"></a>决定无生，<a id="a-8s"></a>因此事舍利弗作是难：<a id="a-8t"></a>贤圣中最小者须陀洹、<a id="a-8u"></a>须陀洹法，<a id="a-8v"></a>最大者佛、<a id="a-8w"></a>佛法。<a id="a-8x"></a>若尔者，<a id="a-8y"></a>圣人无大无小，<a id="a-8z"></a>圣法亦无优劣，<a id="a-90"></a>亦无六道别异。<a id="a-91"></a>此略难；<a id="a-92"></a>后问断三结修道者，<a id="a-93"></a>为广难。</p>
  <p id="a94">问曰：<a id="a-95"></a>云何是五种菩提？</p>
  <p id="a96">答曰：<a id="a-97"></a>一者、<a id="a-98"></a>柔顺忍；<a id="a-99"></a>二者、<a id="a-9A"></a>无生忍及三种菩提；<a id="a-9B"></a>于三菩提中，<a id="a-9C"></a>过二而住第三菩提。<a id="a-9D"></a>复有五菩提：<a id="a-9E"></a>一者、<a id="a-9F"></a>名发心菩提，<a id="a-9G"></a>于无量生死中发心，<a id="a-9H"></a>为阿耨多罗三藐三菩提故，<a id="a-9I"></a>名为菩提，<a id="a-9J"></a>此因中说果；<a id="a-9K"></a>二者、<a id="a-9L"></a>名伏心菩提，<a id="a-9M"></a>折诸烦恼，<a id="a-9N"></a>降伏其心，<a id="a-9O"></a>行诸波罗蜜；<a id="a-9P"></a>三者、<a id="a-9Q"></a>名明心菩提，<a id="a-9R"></a>观三世诸法本末总相、<a id="a-9S"></a>别相，<a id="a-9T"></a>分别筹量，<a id="a-9U"></a>得诸法实相，<a id="a-9V"></a>毕竟清净，<a id="a-9W"></a>所谓般若波罗蜜相；<a id="a-9X"></a>四者、<a id="a-9Y"></a>名出到菩提，<a id="a-9Z"></a>于般若波罗蜜中得方便力故，<a id="a-9a"></a>亦不著般若波罗蜜，<a id="a-9b"></a>灭一切烦恼，<a id="a-9c"></a>见一切十方诸佛，<a id="a-9d"></a>得无生法忍，<a id="a-9e"></a>出三界，<a id="a-9f"></a>到萨婆若；<a id="a-9g"></a>五者、<a id="a-9h"></a>名无上菩提，<a id="a-9i"></a>坐道场断烦恼习，<a id="a-9j"></a>得阿耨多罗三藐三菩提。<a id="a-9k"></a>如是等五菩提义，<a id="a-9l"></a>余诸贤圣断结义，<a id="a-9m"></a>如先说。</p>
  <p id="a9n">问曰：<a id="a-9o"></a>声闻道广说断结义，<a id="a-9p"></a>何以不说辟支佛行？<a id="a-9q"></a>菩萨有种种行？</p>
  <p id="a9r">答曰：<a id="a-9s"></a>辟支佛于声闻，<a id="a-9t"></a>无复异道，<a id="a-9u"></a>但福德利根，<a id="a-9v"></a>小深入诸法实相为异。<a id="a-9w"></a>菩萨道虽有种种众行，<a id="a-9x"></a>但难行、<a id="a-9y"></a>苦行为希有事，<a id="a-9z"></a>众生见已欢喜，<a id="a-A0"></a>言菩萨为我等作此行。<a id="a-A1"></a>余行虽深妙，<a id="a-A2"></a>人所不知，<a id="a-A3"></a>不能感物，<a id="a-A4"></a>故不说。</p>
  <p id="aA5">复次，<a id="a-A6"></a>如舍利弗难意，<a id="a-A7"></a>若诸法都是无生空寂者，<a id="a-A8"></a>一切众生皆著乐，<a id="a-A9"></a>菩萨何以故独受苦行？</p>
  <p id="aAA">复次，<a id="a-AB"></a>诸佛常乐远离寂灭，<a id="a-AC"></a>断法爱，<a id="a-AD"></a>决定知诸法不转不还，<a id="a-AE"></a>何故与众生转法轮？<a id="a-AF"></a>须菩提于佛前说无生法，<a id="a-AG"></a>佛不诃折，<a id="a-AH"></a>得快心乐说无难力故，<a id="a-AI"></a>答舍利弗：<a id="a-AJ"></a>我亦都不欲令无生法中有六种圣人，<a id="a-AK"></a>除菩萨故言六，<a id="a-AL"></a>及六道别异。<a id="a-AM"></a>何以故？<a id="a-AN"></a>以得无生法证故，<a id="a-AO"></a>谓为圣法，<a id="a-AP"></a>圣人有差别，<a id="a-AQ"></a>于无生法中都无所有。</p>
  <p id="aAR">复次，<a id="a-AS"></a>于无生法中有二种失：<a id="a-AT"></a>粗失者，<a id="a-AU"></a>杀盗等罪故，<a id="a-AV"></a>有三恶道；<a id="a-AW"></a>细失者，<a id="a-AX"></a>用著心布施、<a id="a-AY"></a>持戒等福故，<a id="a-AZ"></a>有三善道。<a id="a-Aa"></a>若菩萨生难心、<a id="a-Ab"></a>苦心，<a id="a-Ac"></a>则不能度一切众生。<a id="a-Ad"></a>如世间小事，<a id="a-Ae"></a>心难以为苦，<a id="a-Af"></a>犹尚不成，<a id="a-Ag"></a>何况成佛道？<a id="a-Ah"></a>成因缘者，<a id="a-Ai"></a>所谓大慈大悲心，<a id="a-Aj"></a>于众生如父母、<a id="a-Ak"></a>儿子、<a id="a-Al"></a>己身想。<a id="a-Am"></a>何以故？<a id="a-An"></a>父母、<a id="a-Ao"></a>儿子、<a id="a-Ap"></a>己身，<a id="a-Aq"></a>自然生爱，<a id="a-Ar"></a>非推而生爱也。<a id="a-As"></a>菩萨善修大悲心故，<a id="a-At"></a>于一切众生乃至怨仇，<a id="a-Au"></a>同意爱念。<a id="a-Av"></a>是大悲果报利益之具，<a id="a-Aw"></a>都无所惜，<a id="a-Ax"></a>持内外所有，<a id="a-Ay"></a>尽与众生。<a id="a-Az"></a>此中说不惜因缘，<a id="a-B0"></a>所谓一切处、<a id="a-B1"></a>一切种、<a id="a-B2"></a>一切法不可得故。<a id="a-B3"></a>若行者初入佛法，<a id="a-B4"></a>用众生空，<a id="a-B5"></a>知诸法无我；<a id="a-B6"></a>今用法空，<a id="a-B7"></a>知诸法亦空。<a id="a-B8"></a>以此大悲心及诸法空二因缘故，<a id="a-B9"></a>能不惜内外所有，<a id="a-BA"></a>利益众生，<a id="a-BB"></a>不起难行想、<a id="a-BC"></a>苦行想，<a id="a-BD"></a>一心精进欢喜。<a id="a-BE"></a>如人为自身及为父母、<a id="a-BF"></a>妻子，<a id="a-BG"></a>勤身修业，<a id="a-BH"></a>不以为苦；<a id="a-BI"></a>若为他作，<a id="a-BJ"></a>则无欢心。<a id="a-BK"></a>苦行、<a id="a-BL"></a>难行，<a id="a-BM"></a>如后品本生因缘，<a id="a-BN"></a>变化现受畜生形中说。<a id="a-BO"></a>一切诸法毕竟空，<a id="a-BP"></a>不可思议相故，<a id="a-BQ"></a>一切法还而不转故，<a id="a-BR"></a>不名为转，<a id="a-BS"></a>但为破虚妄颠倒故，<a id="a-BT"></a>名为转法轮。</p>
  <p id="aBU">【经】舍利弗语须菩提：<a id="a-BV"></a>“今欲令以生法得道？<a id="a-BW"></a>以无生法得道？<a id="a-BX"></a>”</p>
  <p id="aBY">须菩提语舍利弗：<a id="a-BZ"></a>“我不欲令以生法得道。<a id="a-Ba"></a>”</p>
  <p id="aBb">舍利弗言：<a id="a-Bc"></a>“今须菩提欲令以无生法得道？<a id="a-Bd"></a>”</p>
  <p id="aBe">须菩提言：<a id="a-Bf"></a>“我亦不欲令以无生法得道。<a id="a-Bg"></a>”</p>
  <p id="aBh">舍利弗言：<a id="a-Bi"></a>“如须菩提所说，<a id="a-Bj"></a>无知无得。<a id="a-Bk"></a>”</p>
  <p id="aBl">须菩提言：<a id="a-Bm"></a>“有知有得，<a id="a-Bn"></a>不以二法。<a id="a-Bo"></a>今以世间名字故，<a id="a-Bp"></a>有知有得，<a id="a-Bq"></a>世间名字故，<a id="a-Br"></a>有须陀洹乃至阿罗汉、<a id="a-Bs"></a>辟支佛、<a id="a-Bt"></a>诸佛；<a id="a-Bu"></a>第一实义中，<a id="a-Bv"></a>无知无得，<a id="a-Bw"></a>无须陀洹乃至无诸佛。<a id="a-Bx"></a>”</p>
  <p id="aBy">“须菩提，<a id="a-Bz"></a>若世间名字故有知有得，<a id="a-C0"></a>六道别异亦世间名字故有，<a id="a-C1"></a>非以第一实义耶？<a id="a-C2"></a>”</p>
  <p id="aC3">须菩提言：<a id="a-C4"></a>“如是，<a id="a-C5"></a>如是。<a id="a-C6"></a>舍利弗，<a id="a-C7"></a>如世间名字故有知有得，<a id="a-C8"></a>六道别异亦世间名字故有，<a id="a-C9"></a>非以第一实义。<a id="a-CA"></a>何以故？<a id="a-CB"></a>舍利弗，<a id="a-CC"></a>第一实义中无业无报，<a id="a-CD"></a>无生无灭，<a id="a-CE"></a>无净无垢。<a id="a-CF"></a>”</p>
  <p id="aCG">舍利弗语须菩提：<a id="a-CH"></a>“不生法生？<a id="a-CI"></a>生法生？<a id="a-CJ"></a>”</p>
  <p id="aCK">须菩提言：<a id="a-CL"></a>“我不欲令不生法生，<a id="a-CM"></a>亦不欲令生法生。<a id="a-CN"></a>”</p>
  <p id="aCO">舍利弗言：<a id="a-CP"></a>“何等不生法不欲令生？<a id="a-CQ"></a>”</p>
  <p id="aCR">须菩提言：<a id="a-CS"></a>“色是不生法，<a id="a-CT"></a>自性空，<a id="a-CU"></a>不欲令生；<a id="a-CV"></a>受、<a id="a-CW"></a>想、<a id="a-CX"></a>行、<a id="a-CY"></a>识不生法，<a id="a-CZ"></a>自性空，<a id="a-Ca"></a>不欲令生；<a id="a-Cb"></a>乃至阿耨多罗三藐三菩提不生法，<a id="a-Cc"></a>自性空，<a id="a-Cd"></a>不欲令生。<a id="a-Ce"></a>”</p>
  <p id="aCf">舍利弗语须菩提：<a id="a-Cg"></a>“生生？<a id="a-Ch"></a>不生生？<a id="a-Ci"></a>”</p>
  <p id="aCj">须菩提言：<a id="a-Ck"></a>“非生生，<a id="a-Cl"></a>亦非不生生。<a id="a-Cm"></a>何以故？<a id="a-Cn"></a>舍利弗，<a id="a-Co"></a>生、<a id="a-Cp"></a>不生，<a id="a-Cq"></a>是二法不合、<a id="a-Cr"></a>不散，<a id="a-Cs"></a>无色、<a id="a-Ct"></a>无形、<a id="a-Cu"></a>无对，<a id="a-Cv"></a>一相所谓无相。<a id="a-Cw"></a>舍利弗，<a id="a-Cx"></a>以是因缘故，<a id="a-Cy"></a>非生生，<a id="a-Cz"></a>亦非不生生。<a id="a-D0"></a>”</p>
  <p id="aD1">尔时，<a id="a-D2"></a>舍利弗语须菩提：<a id="a-D3"></a>“须菩提乐说无生法及无生相。<a id="a-D4"></a>”</p>
  <p id="aD5">须菩提语舍利弗：<a id="a-D6"></a>“我乐说无生法，<a id="a-D7"></a>亦乐说无生相。<a id="a-D8"></a>何以故？<a id="a-D9"></a>诸无生法及无生相，<a id="a-DA"></a>乐说及语言，<a id="a-DB"></a>是一切法，<a id="a-DC"></a>皆不合、<a id="a-DD"></a>不散，<a id="a-DE"></a>无色、<a id="a-DF"></a>无形、<a id="a-DG"></a>无对，<a id="a-DH"></a>一相所谓无相。<a id="a-DI"></a>”</p>
  <p id="aDJ">舍利弗语须菩提：<a id="a-DK"></a>“汝乐说无生法，<a id="a-DL"></a>亦乐说无生相，<a id="a-DM"></a>是乐说语言亦不生？<a id="a-DN"></a>”</p>
  <p id="aDO">须菩提言：<a id="a-DP"></a>“如是，<a id="a-DQ"></a>如是。<a id="a-DR"></a>舍利弗，<a id="a-DS"></a>何以故？<a id="a-DT"></a>舍利弗，<a id="a-DU"></a>色不生，<a id="a-DV"></a>受、<a id="a-DW"></a>想、<a id="a-DX"></a>行、<a id="a-DY"></a>识不生；<a id="a-DZ"></a>眼不生，<a id="a-Da"></a>乃至意不生；<a id="a-Db"></a>地种不生，<a id="a-Dc"></a>乃至识种不生；<a id="a-Dd"></a>身行不生，<a id="a-De"></a>口行不生，<a id="a-Df"></a>意行不生；<a id="a-Dg"></a>檀波罗蜜不生，<a id="a-Dh"></a>乃至一切种智不生。<a id="a-Di"></a>以是因缘故，<a id="a-Dj"></a>舍利弗，<a id="a-Dk"></a>我乐说无生法，<a id="a-Dl"></a>亦乐说无生相，<a id="a-Dm"></a>是乐说语言亦不生。<a id="a-Dn"></a>”</p>
  <p id="aDo">【论】论者言：<a id="a-Dp"></a>尔时，<a id="a-Dq"></a>舍利弗知须菩提乐说无难而问言：<a id="a-Dr"></a>若一切法无生相，<a id="a-Ds"></a>此无生相云何证？<a id="a-Dt"></a>用是生法得证？<a id="a-Du"></a>为用不生法得证？<a id="a-Dv"></a>若用生法得证，<a id="a-Dw"></a>生法虚诳，<a id="a-Dx"></a>汝已种种因缘破，<a id="a-Dy"></a>又不可以生法得脱生法。<a id="a-Dz"></a>若以无生得证，<a id="a-E0"></a>无生未有法相，<a id="a-E1"></a>不可以证，<a id="a-E2"></a>云何得证？<a id="a-E3"></a>须菩提二法皆不受，<a id="a-E4"></a>俱有过故，<a id="a-E5"></a>如先说。</p>
  <p id="aE6">舍利弗作是念：<a id="a-E7"></a>佛经说二法摄一切法：<a id="a-E8"></a>若有为、<a id="a-E9"></a>若无为；<a id="a-EA"></a>生者有为，<a id="a-EB"></a>无生者无为。<a id="a-EC"></a>今须菩提离此二法，<a id="a-ED"></a>云何当说得道事？<a id="a-EE"></a>作是念已，<a id="a-EF"></a>问须菩提：<a id="a-EG"></a>无有得道事耶？<a id="a-EH"></a>须菩提是大阿罗汉，<a id="a-EI"></a>行无诤三昧第一，<a id="a-EJ"></a>但为菩萨故说是无生法，<a id="a-EK"></a>汝云何当作邪见说无得道者！<a id="a-EL"></a>是故言有知有得，<a id="a-EM"></a>知得即是得道果之别名。<a id="a-EN"></a>须菩提恐违前语故，<a id="a-EO"></a>言不以二法故，<a id="a-EP"></a>但为世俗故说有须陀洹乃至佛。<a id="a-EQ"></a>何以故？<a id="a-ER"></a>一切诸法实无我相，<a id="a-ES"></a>今用我分别须陀洹乃至佛，<a id="a-ET"></a>是世俗法。<a id="a-EU"></a>复次，<a id="a-EV"></a>未得法空故，<a id="a-EW"></a>言是善是不善，<a id="a-EX"></a>是有为是无为等，<a id="a-EY"></a>第一义中无众生故，<a id="a-EZ"></a>无须陀洹乃至佛；<a id="a-Ea"></a>法空故，<a id="a-Eb"></a>无须陀洹果，<a id="a-Ec"></a>乃至佛道。<a id="a-Ed"></a>圣人、<a id="a-Ee"></a>圣法犹尚虚诳无定实，<a id="a-Ef"></a>何况凡人六道业及果报？</p>
  <p id="aEg">问曰：<a id="a-Eh"></a>须菩提已种种因缘定说不生法，<a id="a-Ei"></a>今舍利弗何以故更问不生法生，<a id="a-Ej"></a>生法生？</p>
  <p id="aEk">答曰：<a id="a-El"></a>须菩提上说得道因缘故，<a id="a-Em"></a>舍利弗得须菩提意，<a id="a-En"></a>虽说不生法破一切法，<a id="a-Eo"></a>为因缘故说，<a id="a-Ep"></a>而心不著无生法，<a id="a-Eq"></a>是故更问。<a id="a-Er"></a>又以此法甚深，<a id="a-Es"></a>欲令听者了了得解，<a id="a-Et"></a>故更问。<a id="a-Eu"></a>上问得道行法，<a id="a-Ev"></a>今总问一切法云何生。<a id="a-Ew"></a>用慧眼知一切法皆不生，<a id="a-Ex"></a>今现见诸法生，<a id="a-Ey"></a>是故问云何生。<a id="a-Ez"></a>须菩提答：<a id="a-F0"></a>二事皆非。<a id="a-F1"></a>若生生，<a id="a-F2"></a>生法已生，<a id="a-F3"></a>不应更生！<a id="a-F4"></a>若不生生，<a id="a-F5"></a>生法未有故，<a id="a-F6"></a>不应生。<a id="a-F7"></a>若谓生时半生半不生，<a id="a-F8"></a>是亦不生，<a id="a-F9"></a>若生分则已生竟，<a id="a-FA"></a>若未生分则无生故。<a id="a-FB"></a>是须菩提不用是肉眼见，<a id="a-FC"></a>以不通达故，<a id="a-FD"></a>二法皆不受，<a id="a-FE"></a>但说是生如幻如梦，<a id="a-FF"></a>从虚诳法生，<a id="a-FG"></a>应离、<a id="a-FH"></a>应不取相。</p>
  <p id="aFI">舍利弗问：<a id="a-FJ"></a>何等法二俱不受？<a id="a-FK"></a>须菩提以世谛故，<a id="a-FL"></a>说色乃至一切种智毕竟不生，<a id="a-FM"></a>自然空相，<a id="a-FN"></a>不欲令实中有生；<a id="a-FO"></a>若世谛虚诳可有生，<a id="a-FP"></a>生如幻化。<a id="a-FQ"></a>此中说不生因缘，<a id="a-FR"></a>所谓不合、<a id="a-FS"></a>不散。<a id="a-FT"></a>有人言：<a id="a-FU"></a>“生与法异。<a id="a-FV"></a>”谓生是常，<a id="a-FW"></a>所可生法无常，<a id="a-FX"></a>是故更问。<a id="a-FY"></a>答者以生、<a id="a-FZ"></a>法不异，<a id="a-Fa"></a>若说生法，<a id="a-Fb"></a>已说生相。<a id="a-Fc"></a>生不生，<a id="a-Fd"></a>如上说。</p>
  <p id="aFe">舍利弗闻须菩提所说，<a id="a-Ff"></a>知须菩提心爱乐无生法故，<a id="a-Fg"></a>语须菩提：<a id="a-Fh"></a>汝实爱乐说无生法！<a id="a-Fi"></a>须菩提即受其问，<a id="a-Fj"></a>心亦无愧。<a id="a-Fk"></a>何以故？<a id="a-Fl"></a>是论议不可破，<a id="a-Fm"></a>无有过罪。<a id="a-Fn"></a>何以知之？<a id="a-Fo"></a>须菩提自说无法可合，<a id="a-Fp"></a>无法可散，<a id="a-Fq"></a>无色、<a id="a-Fr"></a>无形、<a id="a-Fs"></a>空，<a id="a-Ft"></a>一相所谓无相。<a id="a-Fu"></a>空相尚不受，<a id="a-Fv"></a>何况余相？</p>
  <p id="aFw">舍利弗重赞：<a id="a-Fx"></a>汝乐说无生法及语言皆无生，<a id="a-Fy"></a>是实清净。<a id="a-Fz"></a>若当乐说及语言非无生，<a id="a-G0"></a>但说外物无生者，<a id="a-G1"></a>则非清净。<a id="a-G2"></a>须菩提即复受其赞，<a id="a-G3"></a>答舍利弗：<a id="a-G4"></a>非但乐说语言是无生，<a id="a-G5"></a>色乃至一切种智，<a id="a-G6"></a>皆亦无所生。</p>
  <p id="aG7">【经】尔时，<a id="a-G8"></a>舍利弗语须菩提：<a id="a-G9"></a>“须菩提于说法人中，<a id="a-GA"></a>应最在上！<a id="a-GB"></a>何以故？<a id="a-GC"></a>须菩提随所问皆能答。<a id="a-GD"></a>”</p>
  <p id="aGE">须菩提言：<a id="a-GF"></a>“诸法无所依故。<a id="a-GG"></a>”</p>
  <p id="aGH">舍利弗语须菩提：<a id="a-GI"></a>“云何诸法无所依？<a id="a-GJ"></a>”</p>
  <p id="aGK">须菩提言：<a id="a-GL"></a>“色性常空，<a id="a-GM"></a>不依内，<a id="a-GN"></a>不依外，<a id="a-GO"></a>不依两中间；<a id="a-GP"></a>受、<a id="a-GQ"></a>想、<a id="a-GR"></a>行、<a id="a-GS"></a>识性常空，<a id="a-GT"></a>不依内，<a id="a-GU"></a>不依外，<a id="a-GV"></a>不依两中间。<a id="a-GW"></a>眼、<a id="a-GX"></a>耳、<a id="a-GY"></a>鼻、<a id="a-GZ"></a>舌、<a id="a-Ga"></a>身、<a id="a-Gb"></a>意性常空，<a id="a-Gc"></a>不依内，<a id="a-Gd"></a>不依外，<a id="a-Ge"></a>不依两中间；<a id="a-Gf"></a>色性常空，<a id="a-Gg"></a>乃至法性常空，<a id="a-Gh"></a>不依内，<a id="a-Gi"></a>不依外，<a id="a-Gj"></a>不依两中间。<a id="a-Gk"></a>檀波罗蜜性常空，<a id="a-Gl"></a>乃至般若波罗蜜性常空，<a id="a-Gm"></a>不依内，<a id="a-Gn"></a>不依外，<a id="a-Go"></a>不依两中间。<a id="a-Gp"></a>内空性常空，<a id="a-Gq"></a>乃至无法有法空性常空，<a id="a-Gr"></a>不依内，<a id="a-Gs"></a>不依外，<a id="a-Gt"></a>不依两中间。<a id="a-Gu"></a>舍利弗，<a id="a-Gv"></a>四念处性常空，<a id="a-Gw"></a>乃至一切种智性常空，<a id="a-Gx"></a>不依内，<a id="a-Gy"></a>不依外，<a id="a-Gz"></a>不依两中间。<a id="a-H0"></a>以是因缘故，<a id="a-H1"></a>舍利弗，<a id="a-H2"></a>一切诸法无所依，<a id="a-H3"></a>性常空故。<a id="a-H4"></a>如是，<a id="a-H5"></a>舍利弗，<a id="a-H6"></a>菩萨摩诃萨行六波罗蜜时，<a id="a-H7"></a>应净色、<a id="a-H8"></a>受、<a id="a-H9"></a>想、<a id="a-HA"></a>行、<a id="a-HB"></a>识，<a id="a-HC"></a>乃至一切种智”</p>
  <p id="aHD">舍利弗问须菩提：<a id="a-HE"></a>“菩萨摩诃萨云何行六波罗蜜时净菩萨道？<a id="a-HF"></a>”</p>
  <p id="aHG">须菩提言：<a id="a-HH"></a>“有世间檀波罗蜜，<a id="a-HI"></a>有出世间檀波罗蜜；<a id="a-HJ"></a>尸罗波罗蜜、<a id="a-HK"></a>羼提波罗蜜、<a id="a-HL"></a>毗梨耶波罗蜜、<a id="a-HM"></a>禅波罗蜜、<a id="a-HN"></a>般若波罗蜜，<a id="a-HO"></a>有世间、<a id="a-HP"></a>有出世间。<a id="a-HQ"></a>”</p>
  <p id="aHR">舍利弗问须菩提：<a id="a-HS"></a>“云何世间檀波罗蜜？<a id="a-HT"></a>云何出世间檀波罗蜜？<a id="a-HU"></a>”</p>
  <p id="aHV">须菩提言：<a id="a-HW"></a>“若菩萨摩诃萨作施主，<a id="a-HX"></a>能施沙门、<a id="a-HY"></a>婆罗门、<a id="a-HZ"></a>贫穷、<a id="a-Ha"></a>乞人，<a id="a-Hb"></a>须食与食，<a id="a-Hc"></a>须饮与饮，<a id="a-Hd"></a>须衣与衣，<a id="a-He"></a>卧具、<a id="a-Hf"></a>床榻、<a id="a-Hg"></a>房舍、<a id="a-Hh"></a>香华、<a id="a-Hi"></a>缨络、<a id="a-Hj"></a>医药种种所须资生之物，<a id="a-Hk"></a>若妻子、<a id="a-Hl"></a>国土、<a id="a-Hm"></a>头目、<a id="a-Hn"></a>手足、<a id="a-Ho"></a>支节，<a id="a-Hp"></a>内外之物，<a id="a-Hq"></a>尽以给施。<a id="a-Hr"></a>施时作是念：<a id="a-Hs"></a>‘我与彼取，<a id="a-Ht"></a>我不悭贪，<a id="a-Hu"></a>我为施主，<a id="a-Hv"></a>我能舍一切，<a id="a-Hw"></a>我随佛教施，<a id="a-Hx"></a>我行檀波罗蜜。<a id="a-Hy"></a>’作是施已，<a id="a-Hz"></a>用得法与一切众生共之，<a id="a-I0"></a>回向阿耨多罗三藐三菩提，<a id="a-I1"></a>念言：<a id="a-I2"></a>‘是布施因缘，<a id="a-I3"></a>令众生得今世乐，<a id="a-I4"></a>后当令得入涅槃。<a id="a-I5"></a>’是人布施有三碍。<a id="a-I6"></a>何等三？<a id="a-I7"></a>我相、<a id="a-I8"></a>他相、<a id="a-I9"></a>施相。<a id="a-IA"></a>著是三相布施，<a id="a-IB"></a>是名世间檀波罗蜜。<a id="a-IC"></a>何因缘故名世间？<a id="a-ID"></a>于世间中不动不出，<a id="a-IE"></a>是名世间檀波罗蜜。<a id="a-IF"></a>云何名出世间檀波罗蜜？<a id="a-IG"></a>所谓三分清净。<a id="a-IH"></a>何等三？<a id="a-II"></a>菩萨摩诃萨布施时，<a id="a-IJ"></a>我不可得，<a id="a-IK"></a>不见受者，<a id="a-IL"></a>施物不可得，<a id="a-IM"></a>亦不望报，<a id="a-IN"></a>是名菩萨摩诃萨三分清净檀波罗蜜。</p>
  <p id="aIO">“复次，<a id="a-IP"></a>舍利弗，<a id="a-IQ"></a>菩萨摩诃萨布施时，<a id="a-IR"></a>与一切众生，<a id="a-IS"></a>众生亦不可得；<a id="a-IT"></a>以此布施回向阿耨多罗三藐三菩提，<a id="a-IU"></a>乃至不见微细法相。<a id="a-IV"></a>舍利弗，<a id="a-IW"></a>是名出世间檀波罗蜜。<a id="a-IX"></a>何以故名为出世间？<a id="a-IY"></a>于世间中能动能出，<a id="a-IZ"></a>是故名出世间檀波罗蜜。<a id="a-Ia"></a>尸罗波罗蜜有所依，<a id="a-Ib"></a>是为世间尸罗波罗蜜；<a id="a-Ic"></a>无所依，<a id="a-Id"></a>是为出世间尸罗波罗蜜。<a id="a-Ie"></a>余如檀波罗蜜说。<a id="a-If"></a>羼提波罗蜜、<a id="a-Ig"></a>毗梨耶波罗蜜、<a id="a-Ih"></a>禅波罗蜜、<a id="a-Ii"></a>般若波罗蜜，<a id="a-Ij"></a>有所依是名世间，<a id="a-Ik"></a>无所依是名出世间。<a id="a-Il"></a>余亦如檀中说。<a id="a-Im"></a>如是，<a id="a-In"></a>舍利弗，<a id="a-Io"></a>菩萨摩诃萨行六波罗蜜时，<a id="a-Ip"></a>净菩萨道。<a id="a-Iq"></a>”</p>
  <p id="aIr">舍利弗问须菩提：<a id="a-Is"></a>“云何菩萨摩诃萨为阿耨多罗三藐三菩提道？<a id="a-It"></a>”</p>
  <p id="aIu">须菩提言：<a id="a-Iv"></a>“四念处是菩萨摩诃萨为阿耨多罗三藐三菩提道；<a id="a-Iw"></a>乃至八圣道分，<a id="a-Ix"></a>空解脱门、<a id="a-Iy"></a>无相解脱门、<a id="a-Iz"></a>无作解脱门，<a id="a-J0"></a>内空乃至无法有法空，<a id="a-J1"></a>一切三昧门、<a id="a-J2"></a>一切陀罗尼门，<a id="a-J3"></a>佛十力、<a id="a-J4"></a>四无所畏、<a id="a-J5"></a>四无碍智、<a id="a-J6"></a>十八不共法、<a id="a-J7"></a>大慈大悲。<a id="a-J8"></a>舍利弗，<a id="a-J9"></a>是名菩萨摩诃萨为阿耨多罗三藐三菩提道。<a id="a-JA"></a>”</p>
  <p id="aJB">【论】问曰：<a id="a-JC"></a>五百阿罗汉，<a id="a-JD"></a>佛各记其第一：<a id="a-JE"></a>如舍利弗智慧第一，<a id="a-JF"></a>目揵连神足第一，<a id="a-JG"></a>摩诃迦葉行头陀中第一，<a id="a-JH"></a>须菩提得无诤三昧第一，<a id="a-JI"></a>摩诃迦旃延分别修多罗第一，<a id="a-JJ"></a>富楼那说法人中第一。<a id="a-JK"></a>今舍利弗何以故赞须菩提于说法人中应最第一？</p>
  <p id="aJL">答曰：<a id="a-JM"></a>佛以佛眼观一切众生利根、<a id="a-JN"></a>钝根，<a id="a-JO"></a>筹量一切法总相、<a id="a-JP"></a>别相，<a id="a-JQ"></a>随其所得法，<a id="a-JR"></a>各记第一，<a id="a-JS"></a>无错！<a id="a-JT"></a>富楼那于四众中，<a id="a-JU"></a>用十二部经、<a id="a-JV"></a>种种法门、<a id="a-JW"></a>种种因缘譬喻说，<a id="a-JX"></a>能利益众生第一。<a id="a-JY"></a>须菩提常行无诤三昧，<a id="a-JZ"></a>与菩萨同事，<a id="a-Ja"></a>巧便乐说一种空相法门，<a id="a-Jb"></a>胜富楼那。<a id="a-Jc"></a>譬如工师多有所能，<a id="a-Jd"></a>所能多故，<a id="a-Je"></a>普不精悉。<a id="a-Jf"></a>如有人偏能一事，<a id="a-Jg"></a>则必尽其美。<a id="a-Jh"></a>富楼那虽多能，<a id="a-Ji"></a>不如须菩提常乐行空故，<a id="a-Jj"></a>能巧说空，<a id="a-Jk"></a>是故舍利弗闻须菩提巧说空义，<a id="a-Jl"></a>便赞言：<a id="a-Jm"></a>汝于说法人中应作第一。<a id="a-Jn"></a>舍利弗见须菩提随所问皆能答，<a id="a-Jo"></a>如风行空中，<a id="a-Jp"></a>无所挂碍。</p>
  <p id="aJq">尔时，<a id="a-Jr"></a>须菩提不谦不受。<a id="a-Js"></a>何以故？<a id="a-Jt"></a>安立平实，<a id="a-Ju"></a>好人相故。<a id="a-Jv"></a>好人相者，<a id="a-Jw"></a>不自赞，<a id="a-Jx"></a>不自毁，<a id="a-Jy"></a>于他亦不赞、<a id="a-Jz"></a>不毁。<a id="a-K0"></a>若自赞身，<a id="a-K1"></a>非大人相，<a id="a-K2"></a>不为人所赞而便自美；<a id="a-K3"></a>若自毁，<a id="a-K4"></a>是妖谄人；<a id="a-K5"></a>若毁他，<a id="a-K6"></a>是谗贼人；<a id="a-K7"></a>若赞他，<a id="a-K8"></a>是谄媚人。<a id="a-K9"></a>须菩提说无生法故，<a id="a-KA"></a>舍利弗虽赞而非谄。<a id="a-KB"></a>须菩提以舍利弗实赞故不谦，<a id="a-KC"></a>又以断法爱故心不高，<a id="a-KD"></a>亦不爱著，<a id="a-KE"></a>但答无碍无障因缘，<a id="a-KF"></a>所谓一切法无所依止，<a id="a-KG"></a>无所依止故无障无碍。<a id="a-KH"></a>无所依止义，<a id="a-KI"></a>如先说。</p>
  <p id="aKJ">此中须菩提自说：<a id="a-KK"></a>内法空故，<a id="a-KL"></a>色不依止内；<a id="a-KM"></a>外法空故，<a id="a-KN"></a>色不依止外；<a id="a-KO"></a>中间无所有故，<a id="a-KP"></a>色不依止中间。<a id="a-KQ"></a>如色乃至一切种智，<a id="a-KR"></a>亦如是。<a id="a-KS"></a>若菩萨知一切三界无常空故，<a id="a-KT"></a>不中依止，<a id="a-KU"></a>尔时烦恼断，<a id="a-KV"></a>能净菩萨道。<a id="a-KW"></a>是故须菩提说，<a id="a-KX"></a>菩萨行六波罗蜜，<a id="a-KY"></a>应净色，<a id="a-KZ"></a>乃至一切种智。</p>
  <p id="aKa">问曰：<a id="a-Kb"></a>净色乃至净一切种智，<a id="a-Kc"></a>即是净菩萨道，<a id="a-Kd"></a>何以故更问？</p>
  <p id="aKe">答曰：<a id="a-Kf"></a>菩萨能令色毕竟空，<a id="a-Kg"></a>是名清净，<a id="a-Kh"></a>是事深妙，<a id="a-Ki"></a>不可顿得。<a id="a-Kj"></a>是故舍利弗问：<a id="a-Kk"></a>新学菩萨云何修是初方便道？<a id="a-Kl"></a>须菩提答：<a id="a-Km"></a>若菩萨能行二种波罗蜜，<a id="a-Kn"></a>六波罗蜜是初开菩萨道；<a id="a-Ko"></a>能用无所得空，<a id="a-Kp"></a>行三十七品，<a id="a-Kq"></a>是开佛道。<a id="a-Kr"></a>净者名为开，<a id="a-Ks"></a>如去道中荆棘，<a id="a-Kt"></a>名为开道。<a id="a-Ku"></a>何等是二种波罗蜜？<a id="a-Kv"></a>一者、<a id="a-Kw"></a>世间，<a id="a-Kx"></a>二者、<a id="a-Ky"></a>出世间。<a id="a-Kz"></a>世间者，<a id="a-L0"></a>须菩提自说义，<a id="a-L1"></a>所谓须食与食等。<a id="a-L2"></a>是义，<a id="a-L3"></a>如初品中说。<a id="a-L4"></a>若施时有所依止，<a id="a-L5"></a>譬如老病人依恃他力，<a id="a-L6"></a>能行能立。<a id="a-L7"></a>施者离实智慧，<a id="a-L8"></a>心力薄少故依止。<a id="a-L9"></a>依止者，<a id="a-LA"></a>己身、<a id="a-LB"></a>财物、<a id="a-LC"></a>受者，<a id="a-LD"></a>是法中取相心著，<a id="a-LE"></a>生憍慢等诸烦恼，<a id="a-LF"></a>是名世间，<a id="a-LG"></a>不动不出。<a id="a-LH"></a>动者，<a id="a-LI"></a>柔顺忍；<a id="a-LJ"></a>出者，<a id="a-LK"></a>无生法忍。<a id="a-LL"></a>声闻法中，<a id="a-LM"></a>动者学人，<a id="a-LN"></a>出者无学。<a id="a-LO"></a>余者五波罗蜜亦如是。<a id="a-LP"></a>是名初开菩萨道。</p>
  <p id="aLQ">问曰：<a id="a-LR"></a>菩萨道，<a id="a-LS"></a>即是阿耨多罗三藐三菩提道，<a id="a-LT"></a>何以更问？</p>
  <p id="aLU">答曰：<a id="a-LV"></a>菩萨时有道，<a id="a-LW"></a>佛已到不须道，<a id="a-LX"></a>是道为得阿耨多罗三藐三菩提故，<a id="a-LY"></a>名菩提道。<a id="a-LZ"></a>菩萨行是道故，<a id="a-La"></a>名菩萨道。<a id="a-Lb"></a>此中佛说：<a id="a-Lc"></a>远道，<a id="a-Ld"></a>所谓六波罗蜜菩萨道也；<a id="a-Le"></a>近道，<a id="a-Lf"></a>所谓三十七品菩提道也。<a id="a-Lg"></a>六波罗蜜中布施、<a id="a-Lh"></a>持戒等杂，<a id="a-Li"></a>故远；<a id="a-Lj"></a>三十七品但有禅定、<a id="a-Lk"></a>智慧，<a id="a-Ll"></a>故近。<a id="a-Lm"></a>六波罗蜜有世间、<a id="a-Ln"></a>出世间杂，<a id="a-Lo"></a>故远；<a id="a-Lp"></a>三十七品、<a id="a-Lq"></a>三解脱门等乃至大慈大悲，<a id="a-Lr"></a>毕竟清净，<a id="a-Ls"></a>故近。</p>
  <p id="aLt">复次，<a id="a-Lu"></a>阿耨多罗三藐三菩提道者，<a id="a-Lv"></a>从初发意乃至金刚三昧，<a id="a-Lw"></a>其中为菩提菩萨行，<a id="a-Lx"></a>皆是菩提道。</p>
  <p id="aLy">【经】尔时，<a id="a-Lz"></a>舍利弗赞须菩提言：<a id="a-M0"></a>“善哉！<a id="a-M1"></a>善哉！<a id="a-M2"></a>何等波罗蜜力？<a id="a-M3"></a>”</p>
  <p id="aM4">须菩提言：<a id="a-M5"></a>“是般若波罗蜜力。<a id="a-M6"></a>所以者何？<a id="a-M7"></a>般若波罗蜜，<a id="a-M8"></a>能生一切诸善法，<a id="a-M9"></a>若声闻法、<a id="a-MA"></a>辟支佛法、<a id="a-MB"></a>菩萨法、<a id="a-MC"></a>佛法。<a id="a-MD"></a>舍利弗，<a id="a-ME"></a>般若波罗蜜能受一切诸善法，<a id="a-MF"></a>声闻法、<a id="a-MG"></a>辟支佛法、<a id="a-MH"></a>菩萨法、<a id="a-MI"></a>佛法。<a id="a-MJ"></a>舍利弗，<a id="a-MK"></a>过去诸佛行般若波罗蜜，<a id="a-ML"></a>得阿耨多罗三藐三菩提；<a id="a-MM"></a>未来诸佛亦行般若波罗蜜，<a id="a-MN"></a>当得阿耨多罗三藐三菩提。<a id="a-MO"></a>舍利弗，<a id="a-MP"></a>今现在十方世界中诸佛，<a id="a-MQ"></a>亦行是般若波罗蜜，<a id="a-MR"></a>得阿耨多罗三藐三菩提。<a id="a-MS"></a>舍利弗，<a id="a-MT"></a>若菩萨摩诃萨，<a id="a-MU"></a>闻说般若波罗蜜时，<a id="a-MV"></a>不疑不难，<a id="a-MW"></a>当知是菩萨摩诃萨行菩萨道。<a id="a-MX"></a>菩萨道者，<a id="a-MY"></a>救一切众生故，<a id="a-MZ"></a>心不舍一切众生，<a id="a-Ma"></a>以无所得故。<a id="a-Mb"></a>菩萨常应不离是念，<a id="a-Mc"></a>所谓大悲念。<a id="a-Md"></a>”</p>
  <p id="aMe">舍利弗复问：<a id="a-Mf"></a>“欲使菩萨摩诃萨常不离是念，<a id="a-Mg"></a>所谓大悲念。<a id="a-Mh"></a>若菩萨摩诃萨不离大悲念，<a id="a-Mi"></a>令一切众生皆当作菩萨。<a id="a-Mj"></a>何以故？<a id="a-Mk"></a>须菩提，<a id="a-Ml"></a>一切众生亦不离诸念故。<a id="a-Mm"></a>”</p>
  <p id="aMn">须菩提言：<a id="a-Mo"></a>“善哉！<a id="a-Mp"></a>善哉！<a id="a-Mq"></a>舍利弗，<a id="a-Mr"></a>汝欲难我而成我义。<a id="a-Ms"></a>何以故？<a id="a-Mt"></a>众生无故念亦无，<a id="a-Mu"></a>众生性无故念亦性无，<a id="a-Mv"></a>众生法无故念亦法无，<a id="a-Mw"></a>众生离故念亦离，<a id="a-Mx"></a>众生空故念亦空，<a id="a-My"></a>众生不可知故念亦不可知。<a id="a-Mz"></a>舍利弗，<a id="a-N0"></a>色无故念亦无，<a id="a-N1"></a>色性无故念亦性无，<a id="a-N2"></a>色法无故念亦法无，<a id="a-N3"></a>色离故念亦离，<a id="a-N4"></a>色空故念亦空，<a id="a-N5"></a>色不可知故念亦不可知；<a id="a-N6"></a>受、<a id="a-N7"></a>想、<a id="a-N8"></a>行、<a id="a-N9"></a>识亦如是。<a id="a-NA"></a>眼乃至意，<a id="a-NB"></a>色乃至法，<a id="a-NC"></a>地种乃至识种，<a id="a-ND"></a>檀波罗蜜乃至般若波罗蜜，<a id="a-NE"></a>内空乃至无法有法空，<a id="a-NF"></a>四念处乃至十八不共法，<a id="a-NG"></a>一切三昧门、<a id="a-NH"></a>一切陀罗尼门，<a id="a-NI"></a>一切智、<a id="a-NJ"></a>一切种智，<a id="a-NK"></a>乃至阿耨多罗三藐三菩提无故，<a id="a-NL"></a>念亦无，<a id="a-NM"></a>乃至阿耨多罗三藐三菩提不可知故，<a id="a-NN"></a>念亦不可知。<a id="a-NO"></a>舍利弗，<a id="a-NP"></a>菩萨摩诃萨行是道，<a id="a-NQ"></a>我欲使不离是念，<a id="a-NR"></a>所谓大悲念。<a id="a-NS"></a>”</p>
  <p id="aNT">尔时，<a id="a-NU"></a>佛赞须菩提言：<a id="a-NV"></a>“善哉！<a id="a-NW"></a>善哉！<a id="a-NX"></a>是菩萨摩诃萨般若波罗蜜，<a id="a-NY"></a>其有说者，<a id="a-NZ"></a>亦当如是说。<a id="a-Na"></a>如汝所说般若波罗蜜，<a id="a-Nb"></a>皆是承佛意故。<a id="a-Nc"></a>菩萨摩诃萨学般若波罗蜜，<a id="a-Nd"></a>应如汝所说学！<a id="a-Ne"></a>”</p>
  <p id="aNf">须菩提说是般若波罗蜜品时，<a id="a-Ng"></a>三千大千世界六种震动，<a id="a-Nh"></a>东涌西没，<a id="a-Ni"></a>西涌东没，<a id="a-Nj"></a>南涌北没，<a id="a-Nk"></a>北涌南没，<a id="a-Nl"></a>中涌边没，<a id="a-Nm"></a>边涌中没。</p>
  <p id="aNn">尔时，<a id="a-No"></a>佛微笑。<a id="a-Np"></a>须菩提白佛言：<a id="a-Nq"></a>“何因何缘故微笑？<a id="a-Nr"></a>”</p>
  <p id="aNs">佛告须菩提：<a id="a-Nt"></a>“如我于此世界说般若波罗蜜，<a id="a-Nu"></a>东方无量阿僧祇世界诸佛，<a id="a-Nv"></a>亦为诸菩萨摩诃萨说般若波罗蜜；<a id="a-Nw"></a>南西北方、<a id="a-Nx"></a>四维、<a id="a-Ny"></a>上、<a id="a-Nz"></a>下，<a id="a-O0"></a>亦说是般若波罗蜜。<a id="a-O1"></a>”</p>
  <p id="aO2">说是般若波罗蜜品时，<a id="a-O3"></a>十二那由他诸天人得无生法忍。<a id="a-O4"></a>十方诸佛说是般若波罗蜜时，<a id="a-O5"></a>无量阿僧祇众生亦发阿耨多罗三藐三菩提心。</p>
  <p id="aO6">【论】论者言，<a id="a-O7"></a>舍利弗作是念：<a id="a-O8"></a>须菩提所说，<a id="a-O9"></a>分别六波罗蜜世间、<a id="a-OA"></a>出世间及菩提道。<a id="a-OB"></a>大利益众生故，<a id="a-OC"></a>欢喜赞言，<a id="a-OD"></a>善哉善哉！<a id="a-OE"></a>再言之者，<a id="a-OF"></a>喜之至也，<a id="a-OG"></a>问是何波罗蜜力？<a id="a-OH"></a>须菩提作是思惟：<a id="a-OI"></a>一切心数法中，<a id="a-OJ"></a>除智慧，<a id="a-OK"></a>无能如是分别断疑开导。<a id="a-OL"></a>诸波罗蜜中，<a id="a-OM"></a>若离般若波罗蜜，<a id="a-ON"></a>自体不能成就，<a id="a-OO"></a>何况能分别开导！<a id="a-OP"></a>如是思惟已，<a id="a-OQ"></a>答舍利弗：<a id="a-OR"></a>是般若波罗蜜力。<a id="a-OS"></a>如先说，<a id="a-OT"></a>诸法中无我、<a id="a-OU"></a>无知者、<a id="a-OV"></a>无见者；<a id="a-OW"></a>今以此证知是般若波罗蜜力，<a id="a-OX"></a>非佛力，<a id="a-OY"></a>非须菩提力。<a id="a-OZ"></a>何以故？<a id="a-Oa"></a>须菩提说因缘，<a id="a-Ob"></a>所谓般若波罗蜜，<a id="a-Oc"></a>离断常、<a id="a-Od"></a>有无二边等故，<a id="a-Oe"></a>能生一切善法，<a id="a-Of"></a>所谓三乘法定相、<a id="a-Og"></a>坚牢不坏相。<a id="a-Oh"></a>又般若波罗蜜无量无边故，<a id="a-Oi"></a>能受一切善法，<a id="a-Oj"></a>如大海能受众川万流。<a id="a-Ok"></a>三乘善法者，<a id="a-Ol"></a>所谓六波罗蜜乃至十八不共法。<a id="a-Om"></a>十方三世诸佛行般若波罗蜜故，<a id="a-On"></a>皆得阿耨多罗三藐三菩提；<a id="a-Oo"></a>虽行余波罗蜜，<a id="a-Op"></a>般若波罗蜜最尊大，<a id="a-Oq"></a>有分别通达力。<a id="a-Or"></a>譬如和合下药，<a id="a-Os"></a>巴豆最有力；<a id="a-Ot"></a>般若波罗蜜亦如是，<a id="a-Ou"></a>虽与余波罗蜜合，<a id="a-Ov"></a>而破诸烦恼邪见舍戏论，<a id="a-Ow"></a>般若波罗蜜力最胜。<a id="a-Ox"></a>以是故，<a id="a-Oy"></a>说皆是般若波罗蜜力。</p>
  <p id="aOz">问曰：<a id="a-P0"></a>种种赞此般若波罗蜜微妙甚深，<a id="a-P1"></a>谁能随顺应般若波罗蜜行？</p>
  <p id="aP2">答曰：<a id="a-P3"></a>有菩萨无量世集诸福德利根，<a id="a-P4"></a>诸烦恼折薄；<a id="a-P5"></a>虽未到阿鞞跋致地，<a id="a-P6"></a>闻般若波罗蜜，<a id="a-P7"></a>即时信受深入。<a id="a-P8"></a>通达如是相者，<a id="a-P9"></a>则能行般若波罗蜜道，<a id="a-PA"></a>所谓救度一切众生，<a id="a-PB"></a>令离世间忧恼；<a id="a-PC"></a>大悲心故，<a id="a-PD"></a>不舍一切众生。<a id="a-PE"></a>菩萨常不应离大悲及毕竟空念，<a id="a-PF"></a>毕竟空破世间诸烦恼，<a id="a-PG"></a>示涅槃；<a id="a-PH"></a>而大悲引之令还入善法中，<a id="a-PI"></a>以利益众生。</p>
  <p id="aPJ">尔时，<a id="a-PK"></a>舍利弗难须菩提：<a id="a-PL"></a>若菩萨不离是大悲念及毕竟空念者，<a id="a-PM"></a>一切众生皆当作菩萨！<a id="a-PN"></a>何以故？<a id="a-PO"></a>是毕竟空无相无所分别，<a id="a-PP"></a>不应菩萨有而众生无！<a id="a-PQ"></a>若有，<a id="a-PR"></a>一切众生应共有；<a id="a-PS"></a>若无，<a id="a-PT"></a>菩萨亦应无。<a id="a-PU"></a>须菩提答：<a id="a-PV"></a>汝欲难我而助成我义。<a id="a-PW"></a>何以故？<a id="a-PX"></a>诸法相毕竟空故，<a id="a-PY"></a>众生亦空；<a id="a-PZ"></a>众生空故，<a id="a-Pa"></a>毕竟空念亦空。<a id="a-Pb"></a>若诸法毕竟空，<a id="a-Pc"></a>何有众生实空，<a id="a-Pd"></a>而难我言：<a id="a-Pe"></a>众生不离是念，<a id="a-Pf"></a>皆当为菩萨？<a id="a-Pg"></a>是故说众生无所有故，<a id="a-Ph"></a>毕竟空念亦无所有；<a id="a-Pi"></a>众生无性，<a id="a-Pj"></a>众生离，<a id="a-Pk"></a>众生空，<a id="a-Pl"></a>众生不可知，<a id="a-Pm"></a>毕竟空念亦空。<a id="a-Pn"></a>色乃至阿耨多罗三藐三菩提，<a id="a-Po"></a>亦如是。</p>
  <p id="aPp">问曰：<a id="a-Pq"></a>此中念，<a id="a-Pr"></a>是不离大悲念，<a id="a-Ps"></a>何以说不离毕竟空念？</p>
  <p id="aPt">答曰：<a id="a-Pu"></a>菩萨不离是念，<a id="a-Pv"></a>心不舍众生，<a id="a-Pw"></a>用无所得故。<a id="a-Px"></a>无所得空、<a id="a-Py"></a>毕竟空，<a id="a-Pz"></a>名异而义一。<a id="a-Q0"></a>不可得空在初，<a id="a-Q1"></a>毕竟空在后，<a id="a-Q2"></a>以毕竟空大故，<a id="a-Q3"></a>生悲亦大。<a id="a-Q4"></a>大悲，<a id="a-Q5"></a>如阿差末经中说，<a id="a-Q6"></a>有三种悲：<a id="a-Q7"></a>众生缘、<a id="a-Q8"></a>法缘、<a id="a-Q9"></a>无缘。<a id="a-QA"></a>无缘悲从毕竟空生，<a id="a-QB"></a>以是解舍利弗所难。<a id="a-QC"></a>佛证其说，<a id="a-QD"></a>故赞言：<a id="a-QE"></a>善哉！<a id="a-QF"></a>若欲解说般若波罗蜜者，<a id="a-QG"></a>当如汝所说。</p>
  <p id="aQH">尔时，<a id="a-QI"></a>众中天、<a id="a-QJ"></a>人、<a id="a-QK"></a>菩萨作是念：<a id="a-QL"></a>般若波罗蜜甚深，<a id="a-QM"></a>三世诸佛皆从中生。<a id="a-QN"></a>须菩提小乘人，<a id="a-QO"></a>云何佛赞欲说般若波罗蜜，<a id="a-QP"></a>当如汝所说？<a id="a-QQ"></a>是故次言：<a id="a-QR"></a>须菩提所说，<a id="a-QS"></a>皆承佛意。<a id="a-QT"></a>正使弥勒等诸菩萨、<a id="a-QU"></a>梵天王等不承佛意，<a id="a-QV"></a>尚不能得问，<a id="a-QW"></a>何况须菩提在佛前自恣乐说！<a id="a-QX"></a>诸菩萨欲学般若波罗蜜，<a id="a-QY"></a>亦当如汝所说学！</p>
  <p id="aQZ">说是品时，<a id="a-Qa"></a>三千大千世界地六种震动者，<a id="a-Qb"></a>是时会中多有菩萨发阿耨多罗三藐三菩提心，<a id="a-Qc"></a>皆当作佛。<a id="a-Qd"></a>佛是天地大主，<a id="a-Qe"></a>地神欢喜我主今生故，<a id="a-Qf"></a>使地大动。<a id="a-Qg"></a>复次，<a id="a-Qh"></a>人心信深般若波罗蜜者，<a id="a-Qi"></a>难得希有故，<a id="a-Qj"></a>是人以福德因缘，<a id="a-Qk"></a>感大风以动水，<a id="a-Ql"></a>水动故地动。<a id="a-Qm"></a>复次，<a id="a-Qn"></a>地下大龙王欲来听般若波罗蜜，<a id="a-Qo"></a>从水出故水动，<a id="a-Qp"></a>水动故地动。<a id="a-Qq"></a>复次，<a id="a-Qr"></a>佛神力故令地动，<a id="a-Qs"></a>般若波罗蜜难见难知，<a id="a-Qt"></a>欲引导众人令益信乐故。<a id="a-Qu"></a>余地动因缘，<a id="a-Qv"></a>如先说。<a id="a-Qw"></a>此中佛自说因缘，<a id="a-Qx"></a>所谓我说般若波罗蜜，<a id="a-Qy"></a>十方诸佛亦说是般若波罗蜜。<a id="a-Qz"></a>十二那由他天人得阿鞞跋致地，<a id="a-R0"></a>入法位，<a id="a-R1"></a>是故地动。<a id="a-R2"></a>又十方世界众生等，<a id="a-R3"></a>亦发无上道意，<a id="a-R4"></a>是故地动。<a id="a-R5"></a>尔时，<a id="a-R6"></a>诸天亦有散种种莲华及种种杂香，<a id="a-R7"></a>天衣天盖，<a id="a-R8"></a>千万种天妓乐，<a id="a-R9"></a>诸龙王等从四大海水中涌出，<a id="a-RA"></a>及诸夜叉、<a id="a-RB"></a>罗刹等皆生慈心，<a id="a-RC"></a>合手赞佛。<a id="a-RD"></a>又佛笑时，<a id="a-RE"></a>无量光明遍覆十方，<a id="a-RF"></a>如恒河沙等世界，<a id="a-RG"></a>有尔所等希有事。<a id="a-RH"></a>取要言之，<a id="a-RI"></a>地动皆由说诸法实相，<a id="a-RJ"></a>所谓般若波罗蜜故。</p>
 </body>
</html>