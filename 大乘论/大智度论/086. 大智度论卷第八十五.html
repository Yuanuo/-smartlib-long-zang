<!doctype html>
<html id="z3IBVJ5ua" data-ver="1915">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第八十五</h1>
  <h2 id="a2">释道树品第七十一</h2>
  <p id="a3">【经】须菩提白佛言：<a id="a-4"></a>“世尊，<a id="a-5"></a>是般若波罗蜜甚深！<a id="a-6"></a>世尊，<a id="a-7"></a>诸菩萨摩诃萨不得众生，<a id="a-8"></a>而为众生求阿耨多罗三藐三菩提，<a id="a-9"></a>是为甚难！<a id="a-A"></a>世尊，<a id="a-B"></a>譬如人欲于虚空中种树，<a id="a-C"></a>是为甚难！<a id="a-D"></a>世尊，<a id="a-E"></a>菩萨摩诃萨亦如是，<a id="a-F"></a>为众生故，<a id="a-G"></a>求阿耨多罗三藐三菩提，<a id="a-H"></a>众生亦不可得。<a id="a-I"></a>”</p>
  <p id="aJ">佛告须菩提：<a id="a-K"></a>“如是，<a id="a-L"></a>如是。<a id="a-M"></a>诸菩萨摩诃萨所为甚难，<a id="a-N"></a>为众生故，<a id="a-O"></a>求阿耨多罗三藐三菩提，<a id="a-P"></a>度著吾我颠倒众生。<a id="a-Q"></a>须菩提，<a id="a-R"></a>譬如人种树，<a id="a-S"></a>不识树根、<a id="a-T"></a>茎、<a id="a-U"></a>枝、<a id="a-V"></a>叶、<a id="a-W"></a>华、<a id="a-X"></a>果，<a id="a-Y"></a>而爱护溉灌，<a id="a-Z"></a>渐渐长大，<a id="a-a"></a>华、<a id="a-b"></a>叶、<a id="a-c"></a>果实成就，<a id="a-d"></a>皆得用之。<a id="a-e"></a>如是，<a id="a-f"></a>须菩提，<a id="a-g"></a>诸菩萨摩诃萨为众生故，<a id="a-h"></a>求阿耨多罗三藐三菩提，<a id="a-i"></a>渐渐行六波罗蜜，<a id="a-j"></a>得一切种智，<a id="a-k"></a>成佛树，<a id="a-l"></a>以叶、<a id="a-m"></a>华、<a id="a-n"></a>果实益众生。<a id="a-o"></a>须菩提，<a id="a-p"></a>何等为叶益众生？<a id="a-q"></a>因菩萨摩诃萨得离三恶道，<a id="a-r"></a>是为叶益众生。<a id="a-s"></a>何等为华益众生？<a id="a-t"></a>因菩萨得生刹利大姓、<a id="a-u"></a>婆罗门大姓、<a id="a-v"></a>居士大家，<a id="a-w"></a>四天王天处乃至非有想非无想处，<a id="a-x"></a>是为华益众生。<a id="a-y"></a>何等为果益众生？<a id="a-z"></a>是菩萨得一切种智，<a id="a-10"></a>令众生得须陀洹果、<a id="a-11"></a>斯陀含果、<a id="a-12"></a>阿那含果、<a id="a-13"></a>阿罗汉果、<a id="a-14"></a>辟支佛道、<a id="a-15"></a>佛道，<a id="a-16"></a>是众生渐渐以三乘法，<a id="a-17"></a>于无余涅槃而般涅槃，<a id="a-18"></a>是为果益众生。<a id="a-19"></a>是菩萨摩诃萨，<a id="a-1A"></a>不得众生实法，<a id="a-1B"></a>而度众生令离我颠倒著，<a id="a-1C"></a>作是念：<a id="a-1D"></a>‘一切诸法中无众生，<a id="a-1E"></a>我所为众生求一切种智，<a id="a-1F"></a>是众生实不可得。<a id="a-1G"></a>’”</p>
  <p id="a1H">须菩提白佛言：<a id="a-1I"></a>“世尊，<a id="a-1J"></a>当知是菩萨为如佛。<a id="a-1K"></a>何以故？<a id="a-1L"></a>是菩萨因缘故，<a id="a-1M"></a>断一切地狱种、<a id="a-1N"></a>一切畜生种、<a id="a-1O"></a>一切饿鬼种，<a id="a-1P"></a>断一切诸难，<a id="a-1Q"></a>断一切贫穷下贱道，<a id="a-1R"></a>断一切欲界、<a id="a-1S"></a>色界、<a id="a-1T"></a>无色界。<a id="a-1U"></a>”</p>
  <p id="a1V">佛言：<a id="a-1W"></a>“如是，<a id="a-1X"></a>如是。<a id="a-1Y"></a>须菩提，<a id="a-1Z"></a>当知是菩萨摩诃萨如佛。<a id="a-1a"></a>须菩提，<a id="a-1b"></a>若菩萨摩诃萨不发心求阿耨多罗三藐三菩提，<a id="a-1c"></a>世间则无过去、<a id="a-1d"></a>未来、<a id="a-1e"></a>现在诸佛，<a id="a-1f"></a>世间亦无辟支佛、<a id="a-1g"></a>阿罗汉、<a id="a-1h"></a>阿那含、<a id="a-1i"></a>斯陀含、<a id="a-1j"></a>须陀洹，<a id="a-1k"></a>三恶趣及三界亦无断时。<a id="a-1l"></a>须菩提，<a id="a-1m"></a>汝所说是菩萨摩诃萨当知如佛。<a id="a-1n"></a>如是，<a id="a-1o"></a>如是，<a id="a-1p"></a>须菩提，<a id="a-1q"></a>当知是菩萨实如佛。<a id="a-1r"></a>何以故？<a id="a-1s"></a>以如故说如来，<a id="a-1t"></a>以如故说辟支佛、<a id="a-1u"></a>阿罗汉、<a id="a-1v"></a>一切贤圣，<a id="a-1w"></a>以如故说为色乃至识，<a id="a-1x"></a>以如故说一切法，<a id="a-1y"></a>乃至有为性、<a id="a-1z"></a>无为性。<a id="a-20"></a>是诸如，<a id="a-21"></a>如实无异，<a id="a-22"></a>以是故说名为如。<a id="a-23"></a>诸菩萨摩诃萨学是如，<a id="a-24"></a>得一切种智，<a id="a-25"></a>得名如来。<a id="a-26"></a>以是因缘故，<a id="a-27"></a>说菩萨摩诃萨当知如佛，<a id="a-28"></a>以如相故。<a id="a-29"></a>如是，<a id="a-2A"></a>须菩提，<a id="a-2B"></a>菩萨摩诃萨应学如般若波罗蜜！<a id="a-2C"></a>菩萨学如般若波罗蜜，<a id="a-2D"></a>则能学一切法如；<a id="a-2E"></a>学一切法如，<a id="a-2F"></a>则得具足一切法如；<a id="a-2G"></a>具足一切法如已，<a id="a-2H"></a>于一切法如得自在；<a id="a-2I"></a>于一切法如得自在已，<a id="a-2J"></a>善知一切众生根；<a id="a-2K"></a>善知一切众生根已，<a id="a-2L"></a>知一切众生根具足，<a id="a-2M"></a>亦知一切众生业因缘；<a id="a-2N"></a>知一切众生业因缘已，<a id="a-2O"></a>得愿智具足；<a id="a-2P"></a>愿智具足已，<a id="a-2Q"></a>净三世慧；<a id="a-2R"></a>净三世慧已，<a id="a-2S"></a>饶益一切众生；<a id="a-2T"></a>饶益一切众生已，<a id="a-2U"></a>净佛国土；<a id="a-2V"></a>净佛国土已，<a id="a-2W"></a>得一切种智；<a id="a-2X"></a>得一切种智已，<a id="a-2Y"></a>转法轮；<a id="a-2Z"></a>转法轮已，<a id="a-2a"></a>安立众生于三乘，<a id="a-2b"></a>令入无余涅槃。<a id="a-2c"></a>如是，<a id="a-2d"></a>须菩提，<a id="a-2e"></a>菩萨摩诃萨欲得一切功德，<a id="a-2f"></a>自利利人，<a id="a-2g"></a>应发阿耨多罗三藐三菩提心！<a id="a-2h"></a>”</p>
  <p id="a2i">须菩提白佛言：<a id="a-2j"></a>“世尊，<a id="a-2k"></a>是诸菩萨摩诃萨，<a id="a-2l"></a>能如说行深般若波罗蜜，<a id="a-2m"></a>一切世间天及人、<a id="a-2n"></a>阿修罗，<a id="a-2o"></a>应当为作礼！<a id="a-2p"></a>”</p>
  <p id="a2q">佛告须菩提：<a id="a-2r"></a>“如是，<a id="a-2s"></a>如是。<a id="a-2t"></a>是菩萨摩诃萨，<a id="a-2u"></a>能如说行般若波罗蜜，<a id="a-2v"></a>一切世间天及人、<a id="a-2w"></a>阿修罗，<a id="a-2x"></a>应当为作礼。<a id="a-2y"></a>”</p>
  <p id="a2z">“世尊，<a id="a-30"></a>是初发意菩萨摩诃萨，<a id="a-31"></a>为众生故，<a id="a-32"></a>求阿耨多罗三藐三菩提，<a id="a-33"></a>得几所福德？<a id="a-34"></a>”</p>
  <p id="a35">佛告须菩提：<a id="a-36"></a>“若千世界中众生，<a id="a-37"></a>皆发声闻、<a id="a-38"></a>辟支佛意。<a id="a-39"></a>于汝意云何？<a id="a-3A"></a>其福多不？<a id="a-3B"></a>”</p>
  <p id="a3C">须菩提言：<a id="a-3D"></a>“甚多无量！<a id="a-3E"></a>”</p>
  <p id="a3F">佛告须菩提：<a id="a-3G"></a>“其福不如初发意菩萨摩诃萨百倍、<a id="a-3H"></a>千倍、<a id="a-3I"></a>巨亿万倍，<a id="a-3J"></a>乃至算数譬喻所不能及。<a id="a-3K"></a>何以故？<a id="a-3L"></a>发声闻、<a id="a-3M"></a>辟支佛意者，<a id="a-3N"></a>皆因菩萨出故，<a id="a-3O"></a>菩萨终不因声闻、<a id="a-3P"></a>辟支佛出。<a id="a-3Q"></a>二千世界、<a id="a-3R"></a>三千大千世界中亦如是。<a id="a-3S"></a>置是三千大千世界中住声闻、<a id="a-3T"></a>辟支佛地者，<a id="a-3U"></a>若三千大千世界中众生皆住干慧地，<a id="a-3V"></a>其福多不？<a id="a-3W"></a>”</p>
  <p id="a3X">须菩提言：<a id="a-3Y"></a>“甚多无量！<a id="a-3Z"></a>”</p>
  <p id="a3a">佛言：<a id="a-3b"></a>“不如初发意菩萨百倍、<a id="a-3c"></a>千倍、<a id="a-3d"></a>巨亿万倍，<a id="a-3e"></a>乃至算数譬喻所不能及。<a id="a-3f"></a>置是住干慧地众生，<a id="a-3g"></a>若三千大千世界中众生，<a id="a-3h"></a>皆住性地、<a id="a-3i"></a>八人地、<a id="a-3j"></a>见地、<a id="a-3k"></a>薄地、<a id="a-3l"></a>离欲地、<a id="a-3m"></a>已办地、<a id="a-3n"></a>辟支佛地，<a id="a-3o"></a>是一切福德，<a id="a-3p"></a>欲比初发意菩萨百倍、<a id="a-3q"></a>千倍、<a id="a-3r"></a>巨亿万倍，<a id="a-3s"></a>乃至算数譬喻所不能及。<a id="a-3t"></a>须菩提，<a id="a-3u"></a>若三千大千世界中初发意菩萨，<a id="a-3v"></a>不如入法位菩萨百千万倍、<a id="a-3w"></a>巨亿万倍，<a id="a-3x"></a>乃至算数譬喻所不能及。<a id="a-3y"></a>若三千大千世界中入法位菩萨，<a id="a-3z"></a>不如向佛道菩萨百千万倍、<a id="a-40"></a>巨亿万倍，<a id="a-41"></a>乃至算数譬喻所不能及。<a id="a-42"></a>若三千大千世界中向佛道菩萨，<a id="a-43"></a>不如佛功德百千万倍、<a id="a-44"></a>巨亿万倍，<a id="a-45"></a>乃至算数譬喻所不能及。<a id="a-46"></a>”</p>
  <p id="a47">须菩提白佛言：<a id="a-48"></a>“世尊，<a id="a-49"></a>初发心菩萨摩诃萨，<a id="a-4A"></a>当念何等法？<a id="a-4B"></a>”</p>
  <p id="a4C">佛言：<a id="a-4D"></a>“应念一切种智。<a id="a-4E"></a>”</p>
  <p id="a4F">须菩提言：<a id="a-4G"></a>“何等是一切种智？<a id="a-4H"></a>一切种智何等缘？<a id="a-4I"></a>何等增上？<a id="a-4J"></a>何等行？<a id="a-4K"></a>何等相？<a id="a-4L"></a>”</p>
  <p id="a4M">佛告须菩提：<a id="a-4N"></a>“一切种智无所有，<a id="a-4O"></a>无念、<a id="a-4P"></a>无生、<a id="a-4Q"></a>无示。<a id="a-4R"></a>如须菩提所问，<a id="a-4S"></a>一切种智何等缘？<a id="a-4T"></a>何等增上？<a id="a-4U"></a>何等行？<a id="a-4V"></a>何等相？<a id="a-4W"></a>须菩提，<a id="a-4X"></a>一切种智无法缘，<a id="a-4Y"></a>念为增上，<a id="a-4Z"></a>寂灭为行，<a id="a-4a"></a>无相为相。<a id="a-4b"></a>须菩提，<a id="a-4c"></a>是名一切种智缘、<a id="a-4d"></a>增上、<a id="a-4e"></a>行、<a id="a-4f"></a>相。<a id="a-4g"></a>”</p>
  <p id="a4h">须菩提白佛言：<a id="a-4i"></a>“世尊，<a id="a-4j"></a>但一切种智无法，<a id="a-4k"></a>色、<a id="a-4l"></a>受、<a id="a-4m"></a>想、<a id="a-4n"></a>行、<a id="a-4o"></a>识亦无法，<a id="a-4p"></a>内外法亦无法，<a id="a-4q"></a>四禅、<a id="a-4r"></a>四无量心、<a id="a-4s"></a>四无色定，<a id="a-4t"></a>四念处、<a id="a-4u"></a>四正勤、<a id="a-4v"></a>四如意足、<a id="a-4w"></a>五根、<a id="a-4x"></a>五力、<a id="a-4y"></a>七觉分、<a id="a-4z"></a>八圣道分，<a id="a-50"></a>空三昧、<a id="a-51"></a>无相三昧、<a id="a-52"></a>无作三昧，<a id="a-53"></a>八背舍、<a id="a-54"></a>九次第定，<a id="a-55"></a>佛十力、<a id="a-56"></a>四无所畏、<a id="a-57"></a>四无碍智、<a id="a-58"></a>十八不共法，<a id="a-59"></a>大慈、<a id="a-5A"></a>大悲、<a id="a-5B"></a>大喜、<a id="a-5C"></a>大舍，<a id="a-5D"></a>初神通、<a id="a-5E"></a>第二、<a id="a-5F"></a>第三、<a id="a-5G"></a>第四、<a id="a-5H"></a>第五、<a id="a-5I"></a>第六神通，<a id="a-5J"></a>有为相、<a id="a-5K"></a>无为相，<a id="a-5L"></a>亦无法？<a id="a-5M"></a>”</p>
  <p id="a5N">佛告须菩提：<a id="a-5O"></a>“色亦无法，<a id="a-5P"></a>乃至有为相、<a id="a-5Q"></a>无为相亦无法。<a id="a-5R"></a>”</p>
  <p id="a5S">须菩提言：<a id="a-5T"></a>“世尊，<a id="a-5U"></a>何因缘故一切种智无法，<a id="a-5V"></a>色无法乃至有为相、<a id="a-5W"></a>无为相亦无法？<a id="a-5X"></a>”</p>
  <p id="a5Y">佛言：<a id="a-5Z"></a>“一切种智自性无故，<a id="a-5a"></a>若法自性无，<a id="a-5b"></a>是名无法；<a id="a-5c"></a>色乃至有为相、<a id="a-5d"></a>无为相，<a id="a-5e"></a>亦如是。<a id="a-5f"></a>”</p>
  <p id="a5g">“世尊，<a id="a-5h"></a>何因缘故诸法自性无？<a id="a-5i"></a>”</p>
  <p id="a5j">佛言：<a id="a-5k"></a>“诸法和合因缘生法中无自性，<a id="a-5l"></a>若无自性，<a id="a-5m"></a>是名无法。<a id="a-5n"></a>以是故，<a id="a-5o"></a>须菩提，<a id="a-5p"></a>菩萨摩诃萨当知一切法无性。<a id="a-5q"></a>何以故？<a id="a-5r"></a>一切法性空故，<a id="a-5s"></a>以是故当知一切法无性。<a id="a-5t"></a>”</p>
  <p id="a5u">须菩提白佛言：<a id="a-5v"></a>“世尊，<a id="a-5w"></a>若一切法无性，<a id="a-5x"></a>初发意菩萨，<a id="a-5y"></a>以何等方便力能行檀波罗蜜，<a id="a-5z"></a>净佛世界，<a id="a-60"></a>成就众生？<a id="a-61"></a>能行尸波罗蜜、<a id="a-62"></a>羼提波罗蜜、<a id="a-63"></a>毗梨耶波罗蜜、<a id="a-64"></a>禅波罗蜜、<a id="a-65"></a>般若波罗蜜，<a id="a-66"></a>行初禅乃至第四禅，<a id="a-67"></a>行慈心乃至舍心，<a id="a-68"></a>行空处乃至非有想非无想处，<a id="a-69"></a>内空乃至无法有法空，<a id="a-6A"></a>四念处乃至八圣道分，<a id="a-6B"></a>空三昧、<a id="a-6C"></a>无相三昧、<a id="a-6D"></a>无作三昧，<a id="a-6E"></a>八背舍、<a id="a-6F"></a>九次第定，<a id="a-6G"></a>佛十力、<a id="a-6H"></a>四无所畏、<a id="a-6I"></a>四无碍智、<a id="a-6J"></a>十八不共法、<a id="a-6K"></a>大慈大悲，<a id="a-6L"></a>能行一切种智，<a id="a-6M"></a>净佛世界，<a id="a-6N"></a>成就众生？<a id="a-6O"></a>”</p>
  <p id="a6P">佛告须菩提：<a id="a-6Q"></a>“菩萨摩诃萨能学诸法无性，<a id="a-6R"></a>亦能净佛世界，<a id="a-6S"></a>成就众生。<a id="a-6T"></a>知世界众生亦无性，<a id="a-6U"></a>即是方便力。<a id="a-6V"></a>须菩提，<a id="a-6W"></a>是菩萨摩诃萨行檀波罗蜜修学佛道，<a id="a-6X"></a>行尸罗波罗蜜修学佛道，<a id="a-6Y"></a>行羼提波罗蜜、<a id="a-6Z"></a>毗梨耶波罗蜜、<a id="a-6a"></a>禅波罗蜜、<a id="a-6b"></a>般若波罗蜜修学佛道，<a id="a-6c"></a>乃至行一切种智修学佛道，<a id="a-6d"></a>亦知佛道无性。<a id="a-6e"></a>是菩萨摩诃萨行六波罗蜜修学佛道，<a id="a-6f"></a>乃至未成就佛十力、<a id="a-6g"></a>四无所畏、<a id="a-6h"></a>四无碍智、<a id="a-6i"></a>十八不共法、<a id="a-6j"></a>大慈大悲、<a id="a-6k"></a>一切种智，<a id="a-6l"></a>是为修学佛道。<a id="a-6m"></a>能具足是佛道因缘已，<a id="a-6n"></a>用一念相应慧，<a id="a-6o"></a>得一切种智，<a id="a-6p"></a>尔时一切烦恼习永尽，<a id="a-6q"></a>以不生故。<a id="a-6r"></a>是时，<a id="a-6s"></a>以佛眼观三千大千世界，<a id="a-6t"></a>无法尚不可得，<a id="a-6u"></a>何况有法？<a id="a-6v"></a>如是，<a id="a-6w"></a>须菩提，<a id="a-6x"></a>菩萨摩诃萨，<a id="a-6y"></a>应行无性般若波罗蜜。<a id="a-6z"></a>须菩提，<a id="a-70"></a>是名菩萨摩诃萨方便力。<a id="a-71"></a>无法尚不可得，<a id="a-72"></a>何况有法？<a id="a-73"></a>须菩提，<a id="a-74"></a>是菩萨摩诃萨若布施时，<a id="a-75"></a>布施无法尚不知，<a id="a-76"></a>何况有法？<a id="a-77"></a>受者及菩萨心，<a id="a-78"></a>无法尚不知，<a id="a-79"></a>何况有法？<a id="a-7A"></a>乃至一切种智，<a id="a-7B"></a>得者、<a id="a-7C"></a>得法、<a id="a-7D"></a>得处，<a id="a-7E"></a>无法尚不知，<a id="a-7F"></a>何况有法？<a id="a-7G"></a>何以故？<a id="a-7H"></a>一切法本性尔；<a id="a-7I"></a>非佛作，<a id="a-7J"></a>非声闻、<a id="a-7K"></a>辟支佛作，<a id="a-7L"></a>亦非余人作，<a id="a-7M"></a>一切法无作者故。<a id="a-7N"></a>”</p>
  <p id="a7O">须菩提白佛言：<a id="a-7P"></a>“世尊，<a id="a-7Q"></a>诸法、<a id="a-7R"></a>诸法性离耶？<a id="a-7S"></a>”</p>
  <p id="a7T">佛言：<a id="a-7U"></a>“如是，<a id="a-7V"></a>如是，<a id="a-7W"></a>诸法、<a id="a-7X"></a>诸法性离。<a id="a-7Y"></a>”</p>
  <p id="a7Z">“世尊，<a id="a-7a"></a>若诸法、<a id="a-7b"></a>诸法性离，<a id="a-7c"></a>云何离法能知离法，<a id="a-7d"></a>若有若无？<a id="a-7e"></a>何以故？<a id="a-7f"></a>无法不能知无法，<a id="a-7g"></a>有法不能知有法，<a id="a-7h"></a>无法不能知有法，<a id="a-7i"></a>有法不能知无法。<a id="a-7j"></a>世尊，<a id="a-7k"></a>如是一切法无所有相，<a id="a-7l"></a>云何菩萨摩诃萨作是分别，<a id="a-7m"></a>是法若有若无？<a id="a-7n"></a>”</p>
  <p id="a7o">佛言：<a id="a-7p"></a>“菩萨摩诃萨，<a id="a-7q"></a>以世谛故，<a id="a-7r"></a>示众生若有若无，<a id="a-7s"></a>非以第一义。<a id="a-7t"></a>”</p>
  <p id="a7u">“世尊，<a id="a-7v"></a>世谛、<a id="a-7w"></a>第一义谛有异耶？<a id="a-7x"></a>”</p>
  <p id="a7y">“须菩提，<a id="a-7z"></a>世谛、<a id="a-80"></a>第一义谛，<a id="a-81"></a>无异也。<a id="a-82"></a>何以故？<a id="a-83"></a>世谛如，<a id="a-84"></a>即是第一义谛如。<a id="a-85"></a>众生不知不见是如故，<a id="a-86"></a>菩萨摩诃萨以世谛示若有若无。</p>
  <p id="a87">“复次，<a id="a-88"></a>须菩提，<a id="a-89"></a>众生于五受众中，<a id="a-8A"></a>有著相故，<a id="a-8B"></a>不知无所有；<a id="a-8C"></a>为是众生故，<a id="a-8D"></a>示若有若无，<a id="a-8E"></a>令知清净无所有。<a id="a-8F"></a>如是，<a id="a-8G"></a>须菩提，<a id="a-8H"></a>菩萨摩诃萨，<a id="a-8I"></a>应当作是行般若波罗蜜！<a id="a-8J"></a>”</p>
  <p id="a8K">【论】释曰：<a id="a-8L"></a>须菩提从佛闻无所得即是得，<a id="a-8M"></a>叹未曾有，<a id="a-8N"></a>白佛言：<a id="a-8O"></a>世尊，<a id="a-8P"></a>是般若甚深！<a id="a-8Q"></a>如经中广说，<a id="a-8R"></a>以树为譬喻：<a id="a-8S"></a>叶、<a id="a-8T"></a>华、<a id="a-8U"></a>果实，<a id="a-8V"></a>从薄转厚。<a id="a-8W"></a>如树叶荫，<a id="a-8X"></a>热时凉乐，<a id="a-8Y"></a>众生因菩萨道树荫，<a id="a-8Z"></a>得离三恶道热苦。<a id="a-8a"></a>何以故？<a id="a-8b"></a>遮恶故。<a id="a-8c"></a>如华色好香净柔软，<a id="a-8d"></a>众生因菩萨以布施、<a id="a-8e"></a>持戒教化故，<a id="a-8f"></a>受人天中福乐。<a id="a-8g"></a>如树果色香味力，<a id="a-8h"></a>众生因菩萨故得须陀洹等诸圣道果。</p>
  <p id="a8i">须菩提闻是欢喜言：<a id="a-8j"></a>是菩萨如佛无异。<a id="a-8k"></a>此中自说因缘：<a id="a-8l"></a>因菩萨故断地狱等恶道。<a id="a-8m"></a>佛可其意，<a id="a-8n"></a>更说因缘：<a id="a-8o"></a>须菩提，<a id="a-8p"></a>菩萨不发心求阿耨多罗三藐三菩提，<a id="a-8q"></a>乃至三界无断时。<a id="a-8r"></a>复次，<a id="a-8s"></a>得诸法如故，<a id="a-8t"></a>说名如来，<a id="a-8u"></a>乃至名须陀洹；<a id="a-8v"></a>以如故，<a id="a-8w"></a>说色乃至无为性；<a id="a-8x"></a>是诸法如，<a id="a-8y"></a>皆一无异。<a id="a-8z"></a>菩萨学是如，<a id="a-90"></a>必当得萨婆若，<a id="a-91"></a>是故言如佛无异；<a id="a-92"></a>不以我心贪贵菩萨故，<a id="a-93"></a>说言如佛，<a id="a-94"></a>以得如故言如佛。<a id="a-95"></a>是如在佛，<a id="a-96"></a>亦在菩萨，<a id="a-97"></a>以一相故，<a id="a-98"></a>是名菩萨为如佛；<a id="a-99"></a>离如，<a id="a-9A"></a>更无有法不入如者。</p>
  <p id="a9B">问曰：<a id="a-9C"></a>若以同如故，<a id="a-9D"></a>名菩萨如佛，<a id="a-9E"></a>乃至畜生中亦有是如，<a id="a-9F"></a>何以不名如佛？</p>
  <p id="a9G">答曰：<a id="a-9H"></a>畜生虽亦有如，<a id="a-9I"></a>因缘未发故，<a id="a-9J"></a>不能利益众生，<a id="a-9K"></a>不能行如至萨婆若故。<a id="a-9L"></a>如是，<a id="a-9M"></a>须菩提，<a id="a-9N"></a>菩萨应学是如般若波罗蜜！<a id="a-9O"></a>菩萨学是如般若故，<a id="a-9P"></a>则能具足一切法如。<a id="a-9Q"></a>具足名得诸法实相，<a id="a-9R"></a>能以种种门令众生得解。<a id="a-9S"></a>以得具足故，<a id="a-9T"></a>于一切法如得自在；<a id="a-9U"></a>得是诸法如自在已，<a id="a-9V"></a>能善知众生根故，<a id="a-9W"></a>能知众生诸根具足。<a id="a-9X"></a>诸根者，<a id="a-9Y"></a>信等五善根，<a id="a-9Z"></a>三乘人各各有，<a id="a-9a"></a>能分别是人有、<a id="a-9b"></a>是人无、<a id="a-9c"></a>是人得力、<a id="a-9d"></a>是人不得力。<a id="a-9e"></a>具足者，<a id="a-9f"></a>信等善根具足，<a id="a-9g"></a>如是人能出世间。<a id="a-9h"></a>信根得力，<a id="a-9i"></a>则决定能受持不疑；<a id="a-9j"></a>精进力故，<a id="a-9k"></a>虽未见法，<a id="a-9l"></a>一心求道，<a id="a-9m"></a>不惜身命，<a id="a-9n"></a>不休不息；<a id="a-9o"></a>念力故，<a id="a-9p"></a>常忆师教，<a id="a-9q"></a>善法来听入，<a id="a-9r"></a>恶法来不听入，<a id="a-9s"></a>如守门人；<a id="a-9t"></a>定力故，<a id="a-9u"></a>摄心一处不动，<a id="a-9v"></a>以助智慧；<a id="a-9w"></a>智慧力故，<a id="a-9x"></a>能如实观诸法相。<a id="a-9y"></a>得根有二种：<a id="a-9z"></a>一者、<a id="a-A0"></a>在大心人身中，<a id="a-A1"></a>则成菩萨根；<a id="a-A2"></a>二者、<a id="a-A3"></a>在小心人身中，<a id="a-A4"></a>则成小乘根。<a id="a-A5"></a>得是具足根，<a id="a-A6"></a>则可度。<a id="a-A7"></a>或有菩萨见人虽得信等五根而不可度，<a id="a-A8"></a>由先世恶业罪重故，<a id="a-A9"></a>是故言知一切众生业因缘。<a id="a-AA"></a>欲知无数劫业因缘，<a id="a-AB"></a>要得宿命通；<a id="a-AC"></a>既知已，<a id="a-AD"></a>为众生说过去罪业因缘。<a id="a-AE"></a>众生以是过去罪故不畏，<a id="a-AF"></a>是故求愿智，<a id="a-AG"></a>欲知三世事；<a id="a-AH"></a>既知已，<a id="a-AI"></a>为众生说未来世罪业因缘，<a id="a-AJ"></a>当堕地狱。<a id="a-AK"></a>众生闻已，<a id="a-AL"></a>则怀恐怖，<a id="a-AM"></a>恐怖已，<a id="a-AN"></a>心伏易度。<a id="a-AO"></a>众生若欲知未来世福报因缘，<a id="a-AP"></a>为说已则欢喜可度。<a id="a-AQ"></a>是故说知业因缘已，<a id="a-AR"></a>愿智具足。<a id="a-AS"></a>愿智具足故，<a id="a-AT"></a>得三世慧净，<a id="a-AU"></a>通达无碍，<a id="a-AV"></a>知过去善恶业，<a id="a-AW"></a>又知未来善恶果报，<a id="a-AX"></a>知现在众生诸根利钝，<a id="a-AY"></a>然后说法教化，<a id="a-AZ"></a>多所利益不虚。<a id="a-Aa"></a>大利益众生故，<a id="a-Ab"></a>能净佛国土；<a id="a-Ac"></a>净佛国土已，<a id="a-Ad"></a>得一切种智；<a id="a-Ae"></a>得一切种智故，<a id="a-Af"></a>转法轮；<a id="a-Ag"></a>转法轮已，<a id="a-Ah"></a>以三乘安立众生，<a id="a-Ai"></a>入无余涅槃。<a id="a-Aj"></a>如是利益，<a id="a-Ak"></a>皆从学如中来，<a id="a-Al"></a>是故佛说菩萨欲得一切功德，<a id="a-Am"></a>自利利人，<a id="a-An"></a>当发阿耨多罗三藐三菩提心。</p>
  <p id="aAo">须菩提闻是菩萨功德甚多，<a id="a-Ap"></a>白佛言：<a id="a-Aq"></a>世尊，<a id="a-Ar"></a>菩萨能如说行般若波罗蜜，<a id="a-As"></a>一切世间应当作礼。<a id="a-At"></a>如经中广说，<a id="a-Au"></a>分别初发意菩萨功德。</p>
  <p id="aAv">尔时，<a id="a-Aw"></a>须菩提知是甚深般若无忆想，<a id="a-Ax"></a>非初学所得，<a id="a-Ay"></a>是故问佛：<a id="a-Az"></a>初发心菩萨，<a id="a-B0"></a>应念何等法？<a id="a-B1"></a>佛答：<a id="a-B2"></a>应念一切种智。<a id="a-B3"></a>一切种智者，<a id="a-B4"></a>即是阿耨多罗三藐三菩提；<a id="a-B5"></a>萨婆若、<a id="a-B6"></a>佛法、<a id="a-B7"></a>佛道，<a id="a-B8"></a>皆是一切种智异名。</p>
  <p id="aB9">问曰：<a id="a-BA"></a>佛何以答言念一切种智？</p>
  <p id="aBB">答曰：<a id="a-BC"></a>初发意菩萨，<a id="a-BD"></a>未得深智慧，<a id="a-BE"></a>既舍世间五欲乐，<a id="a-BF"></a>佛教系心念萨婆若，<a id="a-BG"></a>应作是念：<a id="a-BH"></a>“虽舍小杂乐，<a id="a-BI"></a>当得清净大乐；<a id="a-BJ"></a>舍颠倒虚诳乐，<a id="a-BK"></a>得实乐；<a id="a-BL"></a>舍系缚乐，<a id="a-BM"></a>得解脱乐；<a id="a-BN"></a>舍独善乐，<a id="a-BO"></a>得共一切众生善乐。<a id="a-BP"></a>”得如是等利益故，<a id="a-BQ"></a>佛教初发意者，<a id="a-BR"></a>常念萨婆若。</p>
  <p id="aBS">须菩提问：<a id="a-BT"></a>世尊，<a id="a-BU"></a>是一切种智，<a id="a-BV"></a>为是有法？<a id="a-BW"></a>为是无法？<a id="a-BX"></a>何等缘？<a id="a-BY"></a>何等增上？<a id="a-BZ"></a>何等行？<a id="a-Ba"></a>何等相？<a id="a-Bb"></a>佛答：<a id="a-Bc"></a>须菩提，<a id="a-Bd"></a>一切种智无所有，<a id="a-Be"></a>无所有名非法，<a id="a-Bf"></a>无生无灭。<a id="a-Bg"></a>诸法如实缘亦无所有，<a id="a-Bh"></a>念为增上，<a id="a-Bi"></a>寂灭为行，<a id="a-Bj"></a>无相为相。</p>
  <p id="aBk">问曰：<a id="a-Bl"></a>皆是毕竟空，<a id="a-Bm"></a>念何以独言增上？</p>
  <p id="aBn">答曰：<a id="a-Bo"></a>诸法各各有力，<a id="a-Bp"></a>佛智慧是毕竟空，<a id="a-Bq"></a>如、<a id="a-Br"></a>法性、<a id="a-Bs"></a>实际、<a id="a-Bt"></a>无相，<a id="a-Bu"></a>所谓寂灭相。<a id="a-Bv"></a>佛得一切种智，<a id="a-Bw"></a>不复思惟，<a id="a-Bx"></a>无复难易远近，<a id="a-By"></a>所念皆得故，<a id="a-Bz"></a>言念为增上。</p>
  <p id="aC0">须菩提问：<a id="a-C1"></a>世尊，<a id="a-C2"></a>但一切种智无法，<a id="a-C3"></a>色等法亦无法？<a id="a-C4"></a>佛答：<a id="a-C5"></a>色等一切法，<a id="a-C6"></a>亦是无法。<a id="a-C7"></a>自说因缘：<a id="a-C8"></a>若法从因缘和合生，<a id="a-C9"></a>即无自性；<a id="a-CA"></a>若法无自性，<a id="a-CB"></a>即是空无法。<a id="a-CC"></a>以是因缘故，<a id="a-CD"></a>当知一切法无所有性。</p>
  <p id="aCE">须菩提问：<a id="a-CF"></a>初发心菩萨，<a id="a-CG"></a>以何方便行檀波罗蜜，<a id="a-CH"></a>乃至一切种智，<a id="a-CI"></a>净佛世界，<a id="a-CJ"></a>教化众生？<a id="a-CK"></a>佛答：<a id="a-CL"></a>无所有法性中学，<a id="a-CM"></a>入观亦能集诸功德，<a id="a-CN"></a>教化众生，<a id="a-CO"></a>净佛世界，<a id="a-CP"></a>即是方便力。<a id="a-CQ"></a>所谓有无二法，<a id="a-CR"></a>能一时行故；<a id="a-CS"></a>所谓毕竟空，<a id="a-CT"></a>集诸福德。<a id="a-CU"></a>是人行六波罗蜜时，<a id="a-CV"></a>亦修治佛道；<a id="a-CW"></a>如佛心以毕竟空无所有法，<a id="a-CX"></a>行六波罗蜜，<a id="a-CY"></a>乃至一切种智。<a id="a-CZ"></a>是菩萨行是道，<a id="a-Ca"></a>能具足佛十力、<a id="a-Cb"></a>四无所畏、<a id="a-Cc"></a>四无碍智、<a id="a-Cd"></a>十八不共法、<a id="a-Ce"></a>大慈大悲。<a id="a-Cf"></a>行菩萨道时，<a id="a-Cg"></a>具足是法，<a id="a-Ch"></a>坐道场，<a id="a-Ci"></a>用一念相应慧，<a id="a-Cj"></a>得一切种智；<a id="a-Ck"></a>如人夜失宝珠，<a id="a-Cl"></a>电光暂现，<a id="a-Cm"></a>即时还得故，<a id="a-Cn"></a>烦恼及习永尽，<a id="a-Co"></a>更不复生。<a id="a-Cp"></a>得佛已，<a id="a-Cq"></a>以佛眼观一切十方世界中，<a id="a-Cr"></a>一切物尚不见无，<a id="a-Cs"></a>何况有法？<a id="a-Ct"></a>毕竟空法能破颠倒，<a id="a-Cu"></a>令菩萨成佛，<a id="a-Cv"></a>是事尚不可得，<a id="a-Cw"></a>何况凡夫颠倒有法？<a id="a-Cx"></a>是故，<a id="a-Cy"></a>须菩提，<a id="a-Cz"></a>当知一切法无所有相，<a id="a-D0"></a>是名菩萨方便。<a id="a-D1"></a>空尚不得，<a id="a-D2"></a>何况有？<a id="a-D3"></a>须菩提，<a id="a-D4"></a>菩萨应行无所有般若波罗蜜。<a id="a-D5"></a>是菩萨行是无所有般若波罗蜜，<a id="a-D6"></a>若布施时，<a id="a-D7"></a>即知布施物空，<a id="a-D8"></a>无所有，<a id="a-D9"></a>受者及菩萨心，<a id="a-DA"></a>亦无所有；<a id="a-DB"></a>乃至一切种智，<a id="a-DC"></a>得者、<a id="a-DD"></a>得法、<a id="a-DE"></a>得处，<a id="a-DF"></a>无法尚不知，<a id="a-DG"></a>何况有法？<a id="a-DH"></a>得者，<a id="a-DI"></a>菩萨；<a id="a-DJ"></a>得法，<a id="a-DK"></a>是阿耨多罗三藐三菩提。<a id="a-DL"></a>用得法是菩萨道，<a id="a-DM"></a>皆知是法无所有。<a id="a-DN"></a>何以故？<a id="a-DO"></a>一切法本性尔，<a id="a-DP"></a>不以智慧故异，<a id="a-DQ"></a>非凡夫作，<a id="a-DR"></a>亦非诸圣人作，<a id="a-DS"></a>一切法无作，<a id="a-DT"></a>无作者故。</p>
  <p id="aDU">须菩提意：<a id="a-DV"></a>若诸法都是无所有相，<a id="a-DW"></a>谁知是无所有？<a id="a-DX"></a>是故问佛：<a id="a-DY"></a>世尊，<a id="a-DZ"></a>诸法、<a id="a-Da"></a>诸法性离，<a id="a-Db"></a>云何离法能知离法，<a id="a-Dc"></a>若有若无？<a id="a-Dd"></a>何以故？<a id="a-De"></a>无法不能知无法，<a id="a-Df"></a>有法不能知有法，<a id="a-Dg"></a>无法不知有法，<a id="a-Dh"></a>有法不知无法！<a id="a-Di"></a>世尊，<a id="a-Dj"></a>如是一切法无所有相！<a id="a-Dk"></a>云何菩萨作是分别，<a id="a-Dl"></a>是法若有若无？<a id="a-Dm"></a>佛答：<a id="a-Dn"></a>菩萨世俗故，<a id="a-Do"></a>为众生说若有若无，<a id="a-Dp"></a>非第一义。<a id="a-Dq"></a>若有是实有，<a id="a-Dr"></a>无亦应有实！<a id="a-Ds"></a>若有不实，<a id="a-Dt"></a>无云何应实？</p>
  <p id="aDu">须菩提问：<a id="a-Dv"></a>世俗、<a id="a-Dw"></a>第一义有异耶？<a id="a-Dx"></a>若异，<a id="a-Dy"></a>破坏法性故，<a id="a-Dz"></a>是故言不异，<a id="a-E0"></a>世俗如即是第一义如。<a id="a-E1"></a>众生不知是如故，<a id="a-E2"></a>以世俗为说，<a id="a-E3"></a>若有若无。<a id="a-E4"></a>复次，<a id="a-E5"></a>众生五受阴中有所著，<a id="a-E6"></a>为是众生离所有，<a id="a-E7"></a>得无所有故，<a id="a-E8"></a>菩萨说无所有，<a id="a-E9"></a>世俗法故分别诸法，<a id="a-EA"></a>欲令众生知是无所有。<a id="a-EB"></a>如是，<a id="a-EC"></a>须菩提，<a id="a-ED"></a>菩萨应学无所有般若波罗蜜。</p>
  <p data-pb></p>
  <h2 id="aEE">释菩萨行品第七十二</h2>
  <p id="aEF">【经】须菩提白佛言：<a id="a-EG"></a>“世尊，<a id="a-EH"></a>世尊说菩萨行，<a id="a-EI"></a>何等是菩萨行？<a id="a-EJ"></a>”</p>
  <p id="aEK">佛言：<a id="a-EL"></a>“菩萨行者，<a id="a-EM"></a>为阿耨多罗三藐三菩提行，<a id="a-EN"></a>是名菩萨行。<a id="a-EO"></a>”</p>
  <p id="aEP">“世尊，<a id="a-EQ"></a>云何菩萨摩诃萨为阿耨多罗三藐三菩提行，<a id="a-ER"></a>是菩萨行？<a id="a-ES"></a>”</p>
  <p id="aET">佛言：<a id="a-EU"></a>“若菩萨摩诃萨，<a id="a-EV"></a>行色空，<a id="a-EW"></a>行受、<a id="a-EX"></a>想、<a id="a-EY"></a>行、<a id="a-EZ"></a>识空，<a id="a-Ea"></a>行眼空乃至意，<a id="a-Eb"></a>行色空乃至法，<a id="a-Ec"></a>行眼界空乃至意识界；<a id="a-Ed"></a>行檀波罗蜜、<a id="a-Ee"></a>尸罗波罗蜜、<a id="a-Ef"></a>羼提波罗蜜、<a id="a-Eg"></a>毗梨耶波罗蜜、<a id="a-Eh"></a>禅波罗蜜、<a id="a-Ei"></a>般若波罗蜜；<a id="a-Ej"></a>行内空，<a id="a-Ek"></a>行外空，<a id="a-El"></a>行内外空，<a id="a-Em"></a>行空空，<a id="a-En"></a>行第一义空、<a id="a-Eo"></a>有为空、<a id="a-Ep"></a>无为空、<a id="a-Eq"></a>毕竟空、<a id="a-Er"></a>无始空、<a id="a-Es"></a>散空、<a id="a-Et"></a>诸法空、<a id="a-Eu"></a>性空、<a id="a-Ev"></a>自相空、<a id="a-Ew"></a>无法空、<a id="a-Ex"></a>有法空、<a id="a-Ey"></a>无法有法空；<a id="a-Ez"></a>行初禅、<a id="a-F0"></a>第二第三第四禅，<a id="a-F1"></a>行慈悲喜舍，<a id="a-F2"></a>行无量虚空处、<a id="a-F3"></a>无量识处、<a id="a-F4"></a>无所有处、<a id="a-F5"></a>非有想非无想处；<a id="a-F6"></a>行四念处，<a id="a-F7"></a>行四正勤、<a id="a-F8"></a>四如意足、<a id="a-F9"></a>五根、<a id="a-FA"></a>五力、<a id="a-FB"></a>七觉分、<a id="a-FC"></a>八圣道分；<a id="a-FD"></a>行空三昧，<a id="a-FE"></a>行无相、<a id="a-FF"></a>无作三昧；<a id="a-FG"></a>行八背舍、<a id="a-FH"></a>九次第定；<a id="a-FI"></a>行佛十力，<a id="a-FJ"></a>行四无所畏，<a id="a-FK"></a>行四无碍智，<a id="a-FL"></a>行十八不共法，<a id="a-FM"></a>行大慈大悲；<a id="a-FN"></a>行净佛国土，<a id="a-FO"></a>行成就众生；<a id="a-FP"></a>行诸辩才，<a id="a-FQ"></a>行文字入无文字，<a id="a-FR"></a>行诸陀罗尼门；<a id="a-FS"></a>行有为性，<a id="a-FT"></a>行无为性，<a id="a-FU"></a>如阿耨多罗三藐三菩提不作二。<a id="a-FV"></a>如是，<a id="a-FW"></a>须菩提，<a id="a-FX"></a>菩萨摩诃萨行般若波罗蜜，<a id="a-FY"></a>名为阿耨多罗三藐三菩提行，<a id="a-FZ"></a>是为菩萨行。<a id="a-Fa"></a>”</p>
  <p id="aFb">须菩提白佛言：<a id="a-Fc"></a>“世尊，<a id="a-Fd"></a>世尊说言佛，<a id="a-Fe"></a>何义故名佛？<a id="a-Ff"></a>”</p>
  <p id="aFg">佛告须菩提：<a id="a-Fh"></a>“知诸法实义故名为佛。<a id="a-Fi"></a>复次，<a id="a-Fj"></a>得诸法实相故名为佛。<a id="a-Fk"></a>复次，<a id="a-Fl"></a>通达实义故名为佛。<a id="a-Fm"></a>复次，<a id="a-Fn"></a>如实知一切法故名为佛。<a id="a-Fo"></a>”</p>
  <p id="aFp">须菩提言：<a id="a-Fq"></a>“何义故名菩提？<a id="a-Fr"></a>”</p>
  <p id="aFs">“须菩提，<a id="a-Ft"></a>空义是菩提义，<a id="a-Fu"></a>如义、<a id="a-Fv"></a>法性义、<a id="a-Fw"></a>实际义是菩提义。<a id="a-Fx"></a>复次，<a id="a-Fy"></a>须菩提，<a id="a-Fz"></a>名相言说是菩提义。<a id="a-G0"></a>须菩提，<a id="a-G1"></a>菩提实义不可坏，<a id="a-G2"></a>不可分别，<a id="a-G3"></a>是菩提义。<a id="a-G4"></a>复次，<a id="a-G5"></a>须菩提，<a id="a-G6"></a>诸法实相不诳不异，<a id="a-G7"></a>是菩提义。<a id="a-G8"></a>以是故名菩提。<a id="a-G9"></a>复次，<a id="a-GA"></a>须菩提，<a id="a-GB"></a>是菩提，<a id="a-GC"></a>是诸佛所有故，<a id="a-GD"></a>名菩提。<a id="a-GE"></a>复次，<a id="a-GF"></a>须菩提，<a id="a-GG"></a>诸佛正遍知故，<a id="a-GH"></a>名菩提。<a id="a-GI"></a>”</p>
  <p id="aGJ">须菩提白佛言：<a id="a-GK"></a>“世尊，<a id="a-GL"></a>若菩萨摩诃萨，<a id="a-GM"></a>为是菩提行六波罗蜜，<a id="a-GN"></a>乃至行一切种智，<a id="a-GO"></a>于诸法何得何失？<a id="a-GP"></a>何增何减？<a id="a-GQ"></a>何生何灭？<a id="a-GR"></a>何垢何净？<a id="a-GS"></a>”</p>
  <p id="aGT">佛告须菩提：<a id="a-GU"></a>“若菩萨摩诃萨行六波罗蜜，<a id="a-GV"></a>乃至行一切种智，<a id="a-GW"></a>于诸法无得无失、<a id="a-GX"></a>无增无减、<a id="a-GY"></a>无生无灭、<a id="a-GZ"></a>无垢无净。<a id="a-Ga"></a>何以故？<a id="a-Gb"></a>菩萨摩诃萨行般若波罗蜜，<a id="a-Gc"></a>不为得失、<a id="a-Gd"></a>增减、<a id="a-Ge"></a>生灭、<a id="a-Gf"></a>垢净故出。<a id="a-Gg"></a>”</p>
  <p id="aGh">须菩提白佛言：<a id="a-Gi"></a>“世尊，<a id="a-Gj"></a>若菩萨摩诃萨行般若波罗蜜，<a id="a-Gk"></a>不为得失，<a id="a-Gl"></a>乃至不为净垢故出，<a id="a-Gm"></a>菩萨摩诃萨云何行般若波罗蜜，<a id="a-Gn"></a>能取檀波罗蜜、<a id="a-Go"></a>尸罗波罗蜜、<a id="a-Gp"></a>羼提波罗蜜、<a id="a-Gq"></a>毗梨耶波罗蜜、<a id="a-Gr"></a>禅波罗蜜、<a id="a-Gs"></a>般若波罗蜜？<a id="a-Gt"></a>云何行内空乃至无法有法空？<a id="a-Gu"></a>云何行禅、<a id="a-Gv"></a>无量心、<a id="a-Gw"></a>无色定？<a id="a-Gx"></a>云何行四念处乃至八圣道分？<a id="a-Gy"></a>云何行空、<a id="a-Gz"></a>无相、<a id="a-H0"></a>无作解脱门？<a id="a-H1"></a>云何行佛十力、<a id="a-H2"></a>四无所畏、<a id="a-H3"></a>四无碍智、<a id="a-H4"></a>十八不共法、<a id="a-H5"></a>大慈大悲？<a id="a-H6"></a>云何行菩萨十地？<a id="a-H7"></a>云何过声闻、<a id="a-H8"></a>辟支佛地入菩萨位中？<a id="a-H9"></a>”</p>
  <p id="aHA">佛告须菩提：<a id="a-HB"></a>“菩萨摩诃萨行般若波罗蜜时，<a id="a-HC"></a>不以二法行檀波罗蜜、<a id="a-HD"></a>尸罗波罗蜜、<a id="a-HE"></a>羼提波罗蜜、<a id="a-HF"></a>毗梨耶波罗蜜、<a id="a-HG"></a>禅波罗蜜、<a id="a-HH"></a>般若波罗蜜，<a id="a-HI"></a>不以二法乃至行一切种智。<a id="a-HJ"></a>”</p>
  <p id="aHK">须菩提言：<a id="a-HL"></a>“世尊，<a id="a-HM"></a>若菩萨摩诃萨不以二法故，<a id="a-HN"></a>行檀波罗蜜乃至般若波罗蜜；<a id="a-HO"></a>不以二法故，<a id="a-HP"></a>乃至行一切种智。<a id="a-HQ"></a>菩萨从初发意乃至后意，<a id="a-HR"></a>云何善根增益？<a id="a-HS"></a>”</p>
  <p id="aHT">佛告须菩提：<a id="a-HU"></a>“若行二法者，<a id="a-HV"></a>善根不得增益。<a id="a-HW"></a>何以故？<a id="a-HX"></a>一切凡夫皆依二法，<a id="a-HY"></a>不得增益善根。<a id="a-HZ"></a>菩萨摩诃萨行不二法，<a id="a-Ha"></a>从初发意乃至后意，<a id="a-Hb"></a>于其中间增益善根。<a id="a-Hc"></a>以是故，<a id="a-Hd"></a>菩萨摩诃萨，<a id="a-He"></a>一切世间天及人、<a id="a-Hf"></a>阿修罗无能伏，<a id="a-Hg"></a>无能坏其善根，<a id="a-Hh"></a>令堕声闻、<a id="a-Hi"></a>辟支佛地；<a id="a-Hj"></a>及诸众恶不善法，<a id="a-Hk"></a>不能制菩萨令不能行檀波罗蜜、<a id="a-Hl"></a>增益善根，<a id="a-Hm"></a>乃至般若波罗蜜，<a id="a-Hn"></a>亦如是。<a id="a-Ho"></a>须菩提，<a id="a-Hp"></a>菩萨摩诃萨应如是行般若波罗蜜！<a id="a-Hq"></a>”</p>
  <p id="aHr">“世尊，<a id="a-Hs"></a>菩萨摩诃萨为善根故，<a id="a-Ht"></a>行般若波罗蜜不？<a id="a-Hu"></a>”</p>
  <p id="aHv">佛言：<a id="a-Hw"></a>“不也！<a id="a-Hx"></a>须菩提，<a id="a-Hy"></a>菩萨亦不为善根故行般若波罗蜜，<a id="a-Hz"></a>亦不为非善根故行般若波罗蜜。<a id="a-I0"></a>何以故？<a id="a-I1"></a>须菩提，<a id="a-I2"></a>菩萨摩诃萨法，<a id="a-I3"></a>未供养诸佛，<a id="a-I4"></a>未具足善根，<a id="a-I5"></a>未得真知识，<a id="a-I6"></a>不能得一切种智。<a id="a-I7"></a>”</p>
  <p id="aI8">须菩提言：<a id="a-I9"></a>“世尊，<a id="a-IA"></a>云何菩萨摩诃萨供养诸佛，<a id="a-IB"></a>具足善根，<a id="a-IC"></a>得真知识，<a id="a-ID"></a>能得一切种智？<a id="a-IE"></a>”</p>
  <p id="aIF">佛告须菩提：<a id="a-IG"></a>“菩萨摩诃萨从初发意供养诸佛，<a id="a-IH"></a>诸佛所说十二部经，<a id="a-II"></a>修妒路乃至忧波提舍，<a id="a-IJ"></a>是菩萨闻持、<a id="a-IK"></a>诵利、<a id="a-IL"></a>心观、<a id="a-IM"></a>了达；<a id="a-IN"></a>了达故，<a id="a-IO"></a>得陀罗尼；<a id="a-IP"></a>得陀罗尼故，<a id="a-IQ"></a>能起无碍智；<a id="a-IR"></a>起无碍智故，<a id="a-IS"></a>所生处乃至萨婆若，<a id="a-IT"></a>终不忘失；<a id="a-IU"></a>亦于诸佛所种善根，<a id="a-IV"></a>为是善根所护，<a id="a-IW"></a>终不堕恶道诸难。<a id="a-IX"></a>以是善根因缘故，<a id="a-IY"></a>得深心清净；<a id="a-IZ"></a>得深心清净故，<a id="a-Ia"></a>能净佛国土，<a id="a-Ib"></a>成就众生。<a id="a-Ic"></a>以善根所护故，<a id="a-Id"></a>常不离真知识，<a id="a-Ie"></a>所谓诸佛、<a id="a-If"></a>诸菩萨摩诃萨，<a id="a-Ig"></a>及诸声闻能赞叹佛法众者。<a id="a-Ih"></a>如是，<a id="a-Ii"></a>须菩提，<a id="a-Ij"></a>菩萨摩诃萨应供养诸佛，<a id="a-Ik"></a>种善根，<a id="a-Il"></a>亲近善知识。<a id="a-Im"></a>”</p>
  <p id="aIn">【论】释曰：<a id="a-Io"></a>上品中须菩提问佛：<a id="a-Ip"></a>经常说般若波罗蜜，<a id="a-Iq"></a>何以故名般若波罗蜜？<a id="a-Ir"></a>佛种种因缘答。<a id="a-Is"></a>因此事故，<a id="a-It"></a>此品中复问世尊：<a id="a-Iu"></a>经常说菩萨行，<a id="a-Iv"></a>何等是菩萨行？<a id="a-Iw"></a>是故须菩提问菩萨行。</p>
  <p id="aIx">问曰：<a id="a-Iy"></a>若般若波罗蜜中摄一切法，<a id="a-Iz"></a>又般若即是菩萨行，<a id="a-J0"></a>何以故更问？</p>
  <p id="aJ1">答曰：<a id="a-J2"></a>一切菩萨道，<a id="a-J3"></a>名菩萨行；<a id="a-J4"></a>悉遍知诸法实相智慧，<a id="a-J5"></a>名般若波罗蜜，<a id="a-J6"></a>是为异。<a id="a-J7"></a>若般若经、<a id="a-J8"></a>菩萨行等共相摄，<a id="a-J9"></a>无异。</p>
  <p id="aJA">复次，<a id="a-JB"></a>有人言：<a id="a-JC"></a>“菩萨行者，<a id="a-JD"></a>菩萨身、<a id="a-JE"></a>口、<a id="a-JF"></a>意业，<a id="a-JG"></a>诸有所作，<a id="a-JH"></a>皆名菩萨行。<a id="a-JI"></a>”以是事故，<a id="a-JJ"></a>须菩提但欲分别菩萨正行故问。<a id="a-JK"></a>是故佛答：<a id="a-JL"></a>菩萨行者，<a id="a-JM"></a>为阿耨多罗三藐三菩提诸善行，<a id="a-JN"></a>是名菩萨正行；<a id="a-JO"></a>菩萨不善、<a id="a-JP"></a>无记及著心行善法，<a id="a-JQ"></a>非菩萨行；<a id="a-JR"></a>但以悲心故及空智慧，<a id="a-JS"></a>为阿耨多罗三藐三菩提行，<a id="a-JT"></a>是名菩萨行。<a id="a-JU"></a>何等是清净行？<a id="a-JV"></a>所谓色空行，<a id="a-JW"></a>受、<a id="a-JX"></a>想、<a id="a-JY"></a>行、<a id="a-JZ"></a>识空行，<a id="a-Ja"></a>乃至有为性、<a id="a-Jb"></a>无为性空行。<a id="a-Jc"></a>于是诸法，<a id="a-Jd"></a>不分别是空、<a id="a-Je"></a>是实，<a id="a-Jf"></a>乃至是有为、<a id="a-Jg"></a>是无为，<a id="a-Jh"></a>如阿耨多罗三藐三菩提灭戏论不二相，<a id="a-Ji"></a>是名菩萨行。<a id="a-Jj"></a>无能坏者，<a id="a-Jk"></a>亦无过失。<a id="a-Jl"></a>须菩提闻是菩萨行已，<a id="a-Jm"></a>欢喜问：<a id="a-Jn"></a>菩萨行果报得作佛，<a id="a-Jo"></a>经常言佛，<a id="a-Jp"></a>何等是佛义？<a id="a-Jq"></a>佛答：<a id="a-Jr"></a>知诸法实义故名为佛。</p>
  <p id="aJs">问曰：<a id="a-Jt"></a>若尔者，<a id="a-Ju"></a>阿罗汉、<a id="a-Jv"></a>辟支佛及大菩萨，<a id="a-Jw"></a>是人亦知诸法实义，<a id="a-Jx"></a>何故不名为佛？</p>
  <p id="aJy">答曰：<a id="a-Jz"></a>上已说燃灯喻，<a id="a-K0"></a>于凡夫为实，<a id="a-K1"></a>于佛不为实。<a id="a-K2"></a>以烦恼习所覆故，<a id="a-K3"></a>不名为实，<a id="a-K4"></a>不能得一切种智、<a id="a-K5"></a>断一切法中疑悔故，<a id="a-K6"></a>不名正智实义，<a id="a-K7"></a>如上分别。</p>
  <p id="aK8">问曰：<a id="a-K9"></a>知诸法实义，<a id="a-KA"></a>得诸法实相，<a id="a-KB"></a>通达实义，<a id="a-KC"></a>一切法如实知，<a id="a-KD"></a>是四有何异？</p>
  <p id="aKE">答曰：<a id="a-KF"></a>有人言：<a id="a-KG"></a>“义无异，<a id="a-KH"></a>名字异。<a id="a-KI"></a>”有人言：<a id="a-KJ"></a>“有差别。<a id="a-KK"></a>”义，<a id="a-KL"></a>名诸法实相，<a id="a-KM"></a>不生不灭，<a id="a-KN"></a>法相常住如涅槃。<a id="a-KO"></a>知是义故，<a id="a-KP"></a>名为佛。<a id="a-KQ"></a>是义中常觉悟，<a id="a-KR"></a>无错谬，<a id="a-KS"></a>于是义以种种名相法，<a id="a-KT"></a>令众生解第一实义。<a id="a-KU"></a>是故四无碍中，<a id="a-KV"></a>别说义无碍、<a id="a-KW"></a>法无碍。<a id="a-KX"></a>有人虽得诸法实义，<a id="a-KY"></a>不能通达，<a id="a-KZ"></a>有二因缘故：<a id="a-Ka"></a>一者、<a id="a-Kb"></a>烦恼未尽，<a id="a-Kc"></a>二者、<a id="a-Kd"></a>未得一切智故。<a id="a-Ke"></a>如须陀洹、<a id="a-Kf"></a>斯陀含、<a id="a-Kg"></a>阿那含，<a id="a-Kh"></a>未断烦恼故，<a id="a-Ki"></a>不能通达；<a id="a-Kj"></a>阿罗汉、<a id="a-Kk"></a>辟支佛、<a id="a-Kl"></a>大菩萨烦恼虽尽，<a id="a-Km"></a>未得一切种智故，<a id="a-Kn"></a>不能通达。<a id="a-Ko"></a>是故说通达实义故，<a id="a-Kp"></a>名为佛。<a id="a-Kq"></a>如实知一切法者，<a id="a-Kr"></a>总上三事，<a id="a-Ks"></a>亦义亦法，<a id="a-Kt"></a>一切法若有若无，<a id="a-Ku"></a>种种了知故；<a id="a-Kv"></a>如一切种智义中说，<a id="a-Kw"></a>亦知寂灭相，<a id="a-Kx"></a>亦知有为相。<a id="a-Ky"></a>复次，<a id="a-Kz"></a>菩提名智，<a id="a-L0"></a>佛名智者，<a id="a-L1"></a>得是智故，<a id="a-L2"></a>名为智者。</p>
  <p id="aL3">须菩提问：<a id="a-L4"></a>世尊，<a id="a-L5"></a>何等是菩提？<a id="a-L6"></a>佛答：<a id="a-L7"></a>空、<a id="a-L8"></a>如、<a id="a-L9"></a>法性、<a id="a-LA"></a>实际，<a id="a-LB"></a>名为菩提。<a id="a-LC"></a>空三昧相应实相智慧，<a id="a-LD"></a>缘如、<a id="a-LE"></a>法性、<a id="a-LF"></a>实际，<a id="a-LG"></a>菩提名实智慧。<a id="a-LH"></a>三学道未断烦恼，<a id="a-LI"></a>虽有智慧不名为菩提。<a id="a-LJ"></a>三无学人，<a id="a-LK"></a>无明永尽无余故，<a id="a-LL"></a>智慧名菩提。<a id="a-LM"></a>二无学人不得一切智、<a id="a-LN"></a>正遍知诸法故，<a id="a-LO"></a>不得名阿耨多罗三藐三菩提；<a id="a-LP"></a>唯佛一人智慧，<a id="a-LQ"></a>名阿耨多罗三藐三菩提。<a id="a-LR"></a>复次，<a id="a-LS"></a>名相语言文字故，<a id="a-LT"></a>名菩提，<a id="a-LU"></a>菩提实义不可分别破坏。<a id="a-LV"></a>复次，<a id="a-LW"></a>菩提是如不异，<a id="a-LX"></a>常不虚诳。<a id="a-LY"></a>何以故？<a id="a-LZ"></a>一切众生智慧转转有胜，<a id="a-La"></a>至佛更无胜者；<a id="a-Lb"></a>诸法亦转转有胜，<a id="a-Lc"></a>先者虚妄，<a id="a-Ld"></a>后者真实，<a id="a-Le"></a>至菩提更无实者，<a id="a-Lf"></a>是故菩提名为实。<a id="a-Lg"></a>复次，<a id="a-Lh"></a>如得菩提故名为佛，<a id="a-Li"></a>今以佛得故名菩提。</p>
  <p id="aLj">复次，<a id="a-Lk"></a>有人言：<a id="a-Ll"></a>“尽智知生永尽，<a id="a-Lm"></a>是名菩提。<a id="a-Ln"></a>”有人言：<a id="a-Lo"></a>“尽智、<a id="a-Lp"></a>无生智，<a id="a-Lq"></a>名菩提。<a id="a-Lr"></a>”有人言：<a id="a-Ls"></a>“无碍解脱名菩提。<a id="a-Lt"></a>何以故？<a id="a-Lu"></a>得是解脱，<a id="a-Lv"></a>于一切法皆通达。<a id="a-Lw"></a>”有人言：<a id="a-Lx"></a>“四无碍智是菩提。<a id="a-Ly"></a>何以故？<a id="a-Lz"></a>佛知诸法实相，<a id="a-M0"></a>是义无碍；<a id="a-M1"></a>知诸法名相分别，<a id="a-M2"></a>是名法无碍；<a id="a-M3"></a>分别种种语言，<a id="a-M4"></a>使众生得解，<a id="a-M5"></a>是名辞无碍；<a id="a-M6"></a>有所说法教化，<a id="a-M7"></a>无穷无尽，<a id="a-M8"></a>是名乐说无碍。<a id="a-M9"></a>以四无碍具足，<a id="a-MA"></a>利益众生故，<a id="a-MB"></a>名菩提。<a id="a-MC"></a>”有人言：<a id="a-MD"></a>“佛十力、<a id="a-ME"></a>四无所畏、<a id="a-MF"></a>四无碍智、<a id="a-MG"></a>十八不共法、<a id="a-MH"></a>大慈大悲、<a id="a-MI"></a>一切种智，<a id="a-MJ"></a>如是无量佛法，<a id="a-MK"></a>尽名菩提。<a id="a-ML"></a>何以故？<a id="a-MM"></a>以智慧大故，<a id="a-MN"></a>诸法皆名菩提。<a id="a-MO"></a>”有人言：<a id="a-MP"></a>“真菩提名佛，<a id="a-MQ"></a>无漏十智是。<a id="a-MR"></a>十智相应受、<a id="a-MS"></a>想、<a id="a-MT"></a>行、<a id="a-MU"></a>识，<a id="a-MV"></a>身、<a id="a-MW"></a>口业及心不相应诸行，<a id="a-MX"></a>皆名菩提，<a id="a-MY"></a>共缘、<a id="a-MZ"></a>共生、<a id="a-Ma"></a>共相佐助故，<a id="a-Mb"></a>皆名菩提。<a id="a-Mc"></a>”复有人言：<a id="a-Md"></a>“菩提义无量无边，<a id="a-Me"></a>唯佛能遍知，<a id="a-Mf"></a>余人知其少分；<a id="a-Mg"></a>譬如转轮圣王宝藏中诸宝，<a id="a-Mh"></a>无能分别知其价者，<a id="a-Mi"></a>圣王出宝赐人，<a id="a-Mj"></a>正可知其所得者。<a id="a-Mk"></a>”</p>
  <p id="aMl">此中，<a id="a-Mm"></a>须菩提问佛菩提相已，<a id="a-Mn"></a>更问世尊：<a id="a-Mo"></a>若菩提毕竟空不坏相，<a id="a-Mp"></a>菩萨行六波罗蜜诸法，<a id="a-Mq"></a>增益何等善根？<a id="a-Mr"></a>佛答：<a id="a-Ms"></a>若菩萨行是菩提实相，<a id="a-Mt"></a>于一切法无所增益，<a id="a-Mu"></a>何况善根？<a id="a-Mv"></a>何以故？<a id="a-Mw"></a>般若波罗蜜，<a id="a-Mx"></a>不为得失，<a id="a-My"></a>乃至垢净故出，<a id="a-Mz"></a>毕竟清净故。<a id="a-N0"></a>佛可其意。</p>
  <p id="aN1">复更问：<a id="a-N2"></a>若无增减，<a id="a-N3"></a>云何菩萨行般若取檀波罗蜜等诸菩萨行？<a id="a-N4"></a>佛答：<a id="a-N5"></a>菩萨虽行是法，<a id="a-N6"></a>不以二法故行，<a id="a-N7"></a>毕竟空和合共行，<a id="a-N8"></a>是故不应难。</p>
  <p id="aN9">复问：<a id="a-NA"></a>世尊，<a id="a-NB"></a>若是菩萨不行二法，<a id="a-NC"></a>云何从初发意乃至后心增长善根？<a id="a-ND"></a>佛答：<a id="a-NE"></a>若人行二法，<a id="a-NF"></a>即是颠倒，<a id="a-NG"></a>不能增长善根。<a id="a-NH"></a>如人梦中虽大得财，<a id="a-NI"></a>竟无所得；<a id="a-NJ"></a>觉已所得多少，<a id="a-NK"></a>真名为得。<a id="a-NL"></a>佛语须菩提：<a id="a-NM"></a>一切凡人，<a id="a-NN"></a>皆著二法故，<a id="a-NO"></a>不能增益善根；<a id="a-NP"></a>菩萨行诸法实相，<a id="a-NQ"></a>所谓不二法，<a id="a-NR"></a>从初发心来乃至后心，<a id="a-NS"></a>增益善根，<a id="a-NT"></a>无有错谬。<a id="a-NU"></a>是故菩萨，<a id="a-NV"></a>一切天、<a id="a-NW"></a>人、<a id="a-NX"></a>阿修罗无能坏其善根，<a id="a-NY"></a>令堕二乘；<a id="a-NZ"></a>及余众恶亦不能坏。<a id="a-Na"></a>余恶者，<a id="a-Nb"></a>悭贪等烦恼，<a id="a-Nc"></a>破檀波罗蜜诸善法等。</p>
  <p id="aNd">复问：<a id="a-Ne"></a>世尊，<a id="a-Nf"></a>菩萨为善根故行般若耶？<a id="a-Ng"></a>佛答：<a id="a-Nh"></a>不为善，<a id="a-Ni"></a>不为不善故行般若。</p>
  <p id="aNj">问曰：<a id="a-Nk"></a>不为不善根故，<a id="a-Nl"></a>行般若可尔，<a id="a-Nm"></a>云何不为善根故行？</p>
  <p id="aNn">答曰：<a id="a-No"></a>此中佛意：<a id="a-Np"></a>贵阿耨多罗三藐三菩提故，<a id="a-Nq"></a>虽行诸善根，<a id="a-Nr"></a>为办事故行，<a id="a-Ns"></a>不以为贵。<a id="a-Nt"></a>如栰喻经说：<a id="a-Nu"></a>善法尚应舍，<a id="a-Nv"></a>何况不善法！<a id="a-Nw"></a>善根是助佛道法，<a id="a-Nx"></a>若人不为栰故渡，<a id="a-Ny"></a>为到彼岸故渡。<a id="a-Nz"></a>此中佛说因缘：<a id="a-O0"></a>菩萨未供养诸佛，<a id="a-O1"></a>未得真知识，<a id="a-O2"></a>不能得一切种智，<a id="a-O3"></a>是故虽种善根，<a id="a-O4"></a>不以为贵，<a id="a-O5"></a>但为阿耨多罗三藐三菩提故。</p>
  <p id="aO6">须菩提言：<a id="a-O7"></a>云何菩萨虽不为善根，<a id="a-O8"></a>而能供养诸佛，<a id="a-O9"></a>乃至得一切种智？<a id="a-OA"></a>佛答：<a id="a-OB"></a>菩萨从初发心已来，<a id="a-OC"></a>供养诸佛，<a id="a-OD"></a>如经中说。<a id="a-OE"></a>供养佛大故，<a id="a-OF"></a>但说佛，<a id="a-OG"></a>当知已供养辟支佛，<a id="a-OH"></a>乃至住干慧地。<a id="a-OI"></a>凡人为闻法故，<a id="a-OJ"></a>从其闻说十二部经，<a id="a-OK"></a>以不能常得师故，<a id="a-OL"></a>皆当受持；<a id="a-OM"></a>以喜忘故，<a id="a-ON"></a>诵读令利；<a id="a-OO"></a>心观者，<a id="a-OP"></a>常系心经卷，<a id="a-OQ"></a>次第忆念；<a id="a-OR"></a>先以语言宣义，<a id="a-OS"></a>后得了达，<a id="a-OT"></a>即得陀罗尼。<a id="a-OU"></a>陀罗尼有二种：<a id="a-OV"></a>一者、<a id="a-OW"></a>闻持陀罗尼，<a id="a-OX"></a>二者、<a id="a-OY"></a>得诸法实相陀罗尼。<a id="a-OZ"></a>读诵修习常念故，<a id="a-Oa"></a>得闻持陀罗尼；<a id="a-Ob"></a>通达义故，<a id="a-Oc"></a>得实相陀罗尼。<a id="a-Od"></a>住是二陀罗尼门中，<a id="a-Oe"></a>能生无碍智，<a id="a-Of"></a>为众生说法故，<a id="a-Og"></a>具足四无碍智。</p>
  <p id="aOh">问曰：<a id="a-Oi"></a>若菩萨有无碍智，<a id="a-Oj"></a>与佛何异？</p>
  <p id="aOk">答曰：<a id="a-Ol"></a>无碍有二种：<a id="a-Om"></a>一、<a id="a-On"></a>真无碍，<a id="a-Oo"></a>二、<a id="a-Op"></a>名字无碍。<a id="a-Oq"></a>此中除佛无碍，<a id="a-Or"></a>余者随菩萨所得无碍。<a id="a-Os"></a>是菩萨读经等因缘故，<a id="a-Ot"></a>所生之处，<a id="a-Ou"></a>乃至得一切种智，<a id="a-Ov"></a>终不忘失。<a id="a-Ow"></a>何以故？<a id="a-Ox"></a>深入诵读诸法故，<a id="a-Oy"></a>烦恼折薄，<a id="a-Oz"></a>为善根所护故，<a id="a-P0"></a>终不堕恶道诸难；<a id="a-P1"></a>如盲人为有目者所将护故，<a id="a-P2"></a>终不堕落沟壑。<a id="a-P3"></a>集善根福德故，<a id="a-P4"></a>得深心清净。<a id="a-P5"></a>深心清净者，<a id="a-P6"></a>慈爱一切众生，<a id="a-P7"></a>虽怨贼中人亦不加恶，<a id="a-P8"></a>所谓夺命等。</p>
  <p id="aP9">复次，<a id="a-PA"></a>智慧福德大集故，<a id="a-PB"></a>烦恼微少，<a id="a-PC"></a>不能遍覆菩萨善心。</p>
  <p id="aPD">复次，<a id="a-PE"></a>深心者，<a id="a-PF"></a>于众生中得慈悲心、<a id="a-PG"></a>不舍心、<a id="a-PH"></a>救度心，<a id="a-PI"></a>于诸法中得无常、<a id="a-PJ"></a>苦、<a id="a-PK"></a>空、<a id="a-PL"></a>无我毕竟空心，<a id="a-PM"></a>乃至佛不生佛想、<a id="a-PN"></a>涅槃想，<a id="a-PO"></a>是名深心清净。<a id="a-PP"></a>深心清净故，<a id="a-PQ"></a>能教化众生。<a id="a-PR"></a>何以故？<a id="a-PS"></a>是烦恼薄故，<a id="a-PT"></a>不起高心、<a id="a-PU"></a>我心、<a id="a-PV"></a>瞋心故，<a id="a-PW"></a>众生爱乐，<a id="a-PX"></a>信受其语，<a id="a-PY"></a>教化众生。<a id="a-PZ"></a>教化众生故，<a id="a-Pa"></a>得净佛世界，<a id="a-Pb"></a>如毗摩罗鞊佛国品中说：<a id="a-Pc"></a>众生净故，<a id="a-Pd"></a>世界清净。<a id="a-Pe"></a>为善根所护故，<a id="a-Pf"></a>终不离善知识。<a id="a-Pg"></a>善知识者，<a id="a-Ph"></a>诸佛、<a id="a-Pi"></a>大菩萨、<a id="a-Pj"></a>阿罗汉。<a id="a-Pk"></a>略说善知识相，<a id="a-Pl"></a>能赞叹三宝者。<a id="a-Pm"></a>如是菩萨应供养诸佛，<a id="a-Pn"></a>种善根，<a id="a-Po"></a>亲近善知识。<a id="a-Pp"></a>何以故？<a id="a-Pq"></a>如病人应求良医药草，<a id="a-Pr"></a>佛为良医，<a id="a-Ps"></a>诸善根为药草，<a id="a-Pt"></a>瞻病人为善知识。<a id="a-Pu"></a>病者具此三事故，<a id="a-Pv"></a>病得除愈。<a id="a-Pw"></a>菩萨亦如是，<a id="a-Px"></a>具此三事，<a id="a-Py"></a>灭诸烦恼故，<a id="a-Pz"></a>能利益众生。</p>
  <p data-pb></p>
  <h2 id="aQ0">释种善根品第七十三</h2>
  <p id="aQ1">【经】须菩提白佛言：<a id="a-Q2"></a>“世尊，<a id="a-Q3"></a>菩萨摩诃萨，<a id="a-Q4"></a>若不供养诸佛，<a id="a-Q5"></a>不具足善根，<a id="a-Q6"></a>不得真知识，<a id="a-Q7"></a>当得萨婆若不？<a id="a-Q8"></a>”</p>
  <p id="aQ9">佛告须菩提：<a id="a-QA"></a>“菩萨摩诃萨供养诸佛、<a id="a-QB"></a>种善根、<a id="a-QC"></a>得真知识，<a id="a-QD"></a>一切种智尚难得，<a id="a-QE"></a>何况不供养诸佛，<a id="a-QF"></a>不种善根，<a id="a-QG"></a>不得真知识？<a id="a-QH"></a>”</p>
  <p id="aQI">须菩提白佛言：<a id="a-QJ"></a>“世尊，<a id="a-QK"></a>菩萨摩诃萨供养诸佛、<a id="a-QL"></a>种善根、<a id="a-QM"></a>得真知识，<a id="a-QN"></a>何以故难得一切种智？<a id="a-QO"></a>”</p>
  <p id="aQP">佛告须菩提：<a id="a-QQ"></a>“菩萨摩诃萨远离方便力，<a id="a-QR"></a>不从诸佛闻方便力，<a id="a-QS"></a>所种善根不具足，<a id="a-QT"></a>不常随善知识教。<a id="a-QU"></a>”</p>
  <p id="aQV">“世尊，<a id="a-QW"></a>何等是方便力，<a id="a-QX"></a>菩萨摩诃萨行是方便力，<a id="a-QY"></a>得一切种智？<a id="a-QZ"></a>”</p>
  <p id="aQa">佛言：<a id="a-Qb"></a>“菩萨摩诃萨，<a id="a-Qc"></a>从初发意行檀波罗蜜，<a id="a-Qd"></a>应萨婆若念，<a id="a-Qe"></a>布施佛、<a id="a-Qf"></a>若辟支佛、<a id="a-Qg"></a>若声闻、<a id="a-Qh"></a>若人、<a id="a-Qi"></a>若非人，<a id="a-Qj"></a>是时不生布施想、<a id="a-Qk"></a>受者想。<a id="a-Ql"></a>何以故？<a id="a-Qm"></a>观一切法自相空，<a id="a-Qn"></a>无生，<a id="a-Qo"></a>无定相，<a id="a-Qp"></a>无所转，<a id="a-Qq"></a>入诸法实相，<a id="a-Qr"></a>所谓一切法无作无起相。<a id="a-Qs"></a>菩萨以是方便力故，<a id="a-Qt"></a>增益善根；<a id="a-Qu"></a>增益善根故，<a id="a-Qv"></a>行檀波罗蜜，<a id="a-Qw"></a>净佛国土，<a id="a-Qx"></a>成就众生。<a id="a-Qy"></a>布施不受世间果报，<a id="a-Qz"></a>但欲救度一切众生故，<a id="a-R0"></a>行檀波罗蜜。</p>
  <p id="aR1">“复次，<a id="a-R2"></a>须菩提，<a id="a-R3"></a>菩萨摩诃萨从初发意，<a id="a-R4"></a>行尸罗波罗蜜，<a id="a-R5"></a>应萨婆若念，<a id="a-R6"></a>持戒时不堕淫怒痴中，<a id="a-R7"></a>亦不堕诸烦恼、<a id="a-R8"></a>缠缚及诸不善破道法，<a id="a-R9"></a>若悭贪、<a id="a-RA"></a>破戒、<a id="a-RB"></a>瞋恚，<a id="a-RC"></a>懈怠、<a id="a-RD"></a>乱意、<a id="a-RE"></a>愚痴，<a id="a-RF"></a>慢、<a id="a-RG"></a>大慢、<a id="a-RH"></a>慢慢、<a id="a-RI"></a>我慢、<a id="a-RJ"></a>增上慢、<a id="a-RK"></a>不如慢、<a id="a-RL"></a>邪慢，<a id="a-RM"></a>若声闻心、<a id="a-RN"></a>若辟支佛心。<a id="a-RO"></a>何以故？<a id="a-RP"></a>是菩萨摩诃萨，<a id="a-RQ"></a>观一切法自相空，<a id="a-RR"></a>无生，<a id="a-RS"></a>无定相，<a id="a-RT"></a>无所转，<a id="a-RU"></a>入诸法实相，<a id="a-RV"></a>所谓一切法无作无起相。<a id="a-RW"></a>菩萨成就是方便力故，<a id="a-RX"></a>增益善根；<a id="a-RY"></a>增益善根故，<a id="a-RZ"></a>行尸罗波罗蜜，<a id="a-Ra"></a>净佛国土，<a id="a-Rb"></a>成就众生。<a id="a-Rc"></a>持戒不受世间果报，<a id="a-Rd"></a>但欲救度一切众生故，<a id="a-Re"></a>行尸罗波罗蜜。</p>
  <p id="aRf">“复次，<a id="a-Rg"></a>须菩提，<a id="a-Rh"></a>菩萨摩诃萨从初发意，<a id="a-Ri"></a>行羼提波罗蜜，<a id="a-Rj"></a>应萨婆若念，<a id="a-Rk"></a>方便力成就故，<a id="a-Rl"></a>行见谛道、<a id="a-Rm"></a>思惟道，<a id="a-Rn"></a>亦不取须陀洹果、<a id="a-Ro"></a>斯陀含、<a id="a-Rp"></a>阿那含、<a id="a-Rq"></a>阿罗汉果。<a id="a-Rr"></a>何以故？<a id="a-Rs"></a>是菩萨摩诃萨知诸法自相空，<a id="a-Rt"></a>无生，<a id="a-Ru"></a>无定相，<a id="a-Rv"></a>无所转，<a id="a-Rw"></a>虽行是助道法，<a id="a-Rx"></a>过声闻、<a id="a-Ry"></a>辟支佛地。<a id="a-Rz"></a>须菩提，<a id="a-S0"></a>是名菩萨无生法忍。</p>
  <p id="aS1">“复次，<a id="a-S2"></a>须菩提，<a id="a-S3"></a>菩萨摩诃萨从初发意，<a id="a-S4"></a>行毗梨耶波罗蜜，<a id="a-S5"></a>入初禅乃至第四禅，<a id="a-S6"></a>入四无量心、<a id="a-S7"></a>四无色定，<a id="a-S8"></a>虽出入诸禅而不受果报。<a id="a-S9"></a>何以故？<a id="a-SA"></a>是菩萨成就是方便力故，<a id="a-SB"></a>知诸禅定自相空，<a id="a-SC"></a>无生，<a id="a-SD"></a>无定相，<a id="a-SE"></a>无所转，<a id="a-SF"></a>净佛国土，<a id="a-SG"></a>成就众生。<a id="a-SH"></a>精进不受世间果报，<a id="a-SI"></a>但欲救度一切众生故，<a id="a-SJ"></a>行毗梨耶波罗蜜。</p>
  <p id="aSK">“复次，<a id="a-SL"></a>须菩提，<a id="a-SM"></a>菩萨摩诃萨从初发意，<a id="a-SN"></a>行禅波罗蜜，<a id="a-SO"></a>应萨婆若念，<a id="a-SP"></a>入八背舍、<a id="a-SQ"></a>九次第定，<a id="a-SR"></a>亦不证须陀洹果，<a id="a-SS"></a>乃至不证阿罗汉果。<a id="a-ST"></a>何以故？<a id="a-SU"></a>是菩萨摩诃萨，<a id="a-SV"></a>知诸法自相空，<a id="a-SW"></a>无生，<a id="a-SX"></a>无定相，<a id="a-SY"></a>无所转。</p>
  <p id="aSZ">“复次，<a id="a-Sa"></a>须菩提，<a id="a-Sb"></a>菩萨摩诃萨从初发意，<a id="a-Sc"></a>行般若波罗蜜，<a id="a-Sd"></a>学佛十力、<a id="a-Se"></a>四无所畏、<a id="a-Sf"></a>四无碍智、<a id="a-Sg"></a>十八不共法、<a id="a-Sh"></a>大慈大悲，<a id="a-Si"></a>乃至未得一切种智，<a id="a-Sj"></a>未净佛国土，<a id="a-Sk"></a>未成就众生，<a id="a-Sl"></a>于其中间应如是行。<a id="a-Sm"></a>何以故？<a id="a-Sn"></a>是菩萨摩诃萨，<a id="a-So"></a>知诸法自相空，<a id="a-Sp"></a>无生、<a id="a-Sq"></a>无定相，<a id="a-Sr"></a>无所转。<a id="a-Ss"></a>须菩提，<a id="a-St"></a>菩萨摩诃萨，<a id="a-Su"></a>应如是行般若波罗蜜，<a id="a-Sv"></a>不受果报。<a id="a-Sw"></a>”</p>
  <p id="aSx">【论】问曰：<a id="a-Sy"></a>须菩提何以故作是粗问，<a id="a-Sz"></a>不供养诸佛，<a id="a-T0"></a>不具足善根，<a id="a-T1"></a>不得真知识，<a id="a-T2"></a>当得萨婆若不？</p>
  <p id="aT3">答曰：<a id="a-T4"></a>有人言：<a id="a-T5"></a>“若一切诸法无所有性毕竟空，<a id="a-T6"></a>毕竟空中，<a id="a-T7"></a>种善根、<a id="a-T8"></a>不种善根等无异。<a id="a-T9"></a>若尔者，<a id="a-TA"></a>可不供养诸佛、<a id="a-TB"></a>不种善根、<a id="a-TC"></a>不得真知识，<a id="a-TD"></a>得萨婆若耶？<a id="a-TE"></a>”复有人疑言：<a id="a-TF"></a>“得萨婆若更有种种门，<a id="a-TG"></a>可不须种善根等。<a id="a-TH"></a>”是故问佛，<a id="a-TI"></a>佛答：<a id="a-TJ"></a>若供养诸佛，<a id="a-TK"></a>种善根，<a id="a-TL"></a>得真知识，<a id="a-TM"></a>尚难得，<a id="a-TN"></a>何况不也！</p>
  <p id="aTO">须菩提问：<a id="a-TP"></a>以毕竟空中无有福以非福，<a id="a-TQ"></a>何以但以福德故得？<a id="a-TR"></a>佛答：<a id="a-TS"></a>以世谛中有福故得。<a id="a-TT"></a>须菩提为众生著无所有故问，<a id="a-TU"></a>佛以不著有法答。<a id="a-TV"></a>所谓精进修福尚不可得，<a id="a-TW"></a>何况不修福？<a id="a-TX"></a>如受乞食道人，<a id="a-TY"></a>至一聚落，<a id="a-TZ"></a>从一家至一家，<a id="a-Ta"></a>乞食不得。<a id="a-Tb"></a>见一饿狗饥卧，<a id="a-Tc"></a>以杖打之言：<a id="a-Td"></a>“汝畜生无智，<a id="a-Te"></a>我种种因缘，<a id="a-Tf"></a>家家求食尚不得，<a id="a-Tg"></a>何况汝卧而望得？<a id="a-Th"></a>”</p>
  <p id="aTi">须菩提问：<a id="a-Tj"></a>世尊，<a id="a-Tk"></a>有是供养诸佛等因缘，<a id="a-Tl"></a>何故不得其果报？<a id="a-Tm"></a>佛答：<a id="a-Tn"></a>离方便故。<a id="a-To"></a>方便者，<a id="a-Tp"></a>所谓般若波罗蜜。<a id="a-Tq"></a>虽见诸佛色身，<a id="a-Tr"></a>不以智慧眼见法身；<a id="a-Ts"></a>虽少种善根，<a id="a-Tt"></a>而不具足；<a id="a-Tu"></a>虽得善知识，<a id="a-Tv"></a>不亲近咨受。<a id="a-Tw"></a>又佛自说因缘，<a id="a-Tx"></a>所谓菩萨从初发意，<a id="a-Ty"></a>以有、<a id="a-Tz"></a>无心行檀波罗蜜。<a id="a-U0"></a>有心者，<a id="a-U1"></a>所谓应萨婆若心布施，<a id="a-U2"></a>念诸佛种种无量功德，<a id="a-U3"></a>怜愍众生故布施；<a id="a-U4"></a>无心者，<a id="a-U5"></a>若施佛乃至凡夫，<a id="a-U6"></a>不生三想，<a id="a-U7"></a>所谓施者、<a id="a-U8"></a>受者、<a id="a-U9"></a>财物。<a id="a-UA"></a>何以故？<a id="a-UB"></a>施物等一切法自相空，<a id="a-UC"></a>从本已来常不生，<a id="a-UD"></a>无定相，<a id="a-UE"></a>若一、<a id="a-UF"></a>若异、<a id="a-UG"></a>若常、<a id="a-UH"></a>若无常等；<a id="a-UI"></a>是法自相空故，<a id="a-UJ"></a>不可转，<a id="a-UK"></a>安住如中故。<a id="a-UL"></a>如是观，<a id="a-UM"></a>即入诸法实相，<a id="a-UN"></a>所谓无作无起相。<a id="a-UO"></a>一切法无所能作，<a id="a-UP"></a>不生高心，<a id="a-UQ"></a>无所悕望。<a id="a-UR"></a>如是方便力故，<a id="a-US"></a>能增益善根，<a id="a-UT"></a>离不善根，<a id="a-UU"></a>教化众生，<a id="a-UV"></a>净佛世界。<a id="a-UW"></a>布施若多若少，<a id="a-UX"></a>不受世间果报，<a id="a-UY"></a>但欲救度一切众生故。<a id="a-UZ"></a>菩萨布施众生，<a id="a-Ua"></a>有量有限，<a id="a-Ub"></a>作是念：<a id="a-Uc"></a>“我先世不行深福德，<a id="a-Ud"></a>今不能广施众生，<a id="a-Ue"></a>我今当深实多行檀波罗蜜；<a id="a-Uf"></a>得是果报已，<a id="a-Ug"></a>能具足利益，<a id="a-Uh"></a>广施无量众生，<a id="a-Ui"></a>若今世利、<a id="a-Uj"></a>若后世利、<a id="a-Uk"></a>若道德利。<a id="a-Ul"></a>”无如是方便，<a id="a-Um"></a>菩萨虽供养诸佛，<a id="a-Un"></a>种善根，<a id="a-Uo"></a>得真知识，<a id="a-Up"></a>尚不得，<a id="a-Uq"></a>何况不供养？<a id="a-Ur"></a>余五波罗蜜，<a id="a-Us"></a>亦如是。</p>
 </body>
</html>