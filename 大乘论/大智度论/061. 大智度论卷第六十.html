<!doctype html>
<html id="z3IBVHnuB" data-ver="1274">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第六十</h1>
  <h2 id="a2">释十善品第三十八</h2>
  <p id="a3">【经】佛告释提桓因言：<a id="a-4"></a>“憍尸迦，<a id="a-5"></a>若有善男子、<a id="a-6"></a>善女人，<a id="a-7"></a>教一阎浮提人行十善道。<a id="a-8"></a>于汝意云何？<a id="a-9"></a>是因缘故，<a id="a-A"></a>得福多不？<a id="a-B"></a>”</p>
  <p id="aC">答言：<a id="a-D"></a>“甚多！<a id="a-E"></a>世尊。<a id="a-F"></a>”</p>
  <p id="aG">佛言：<a id="a-H"></a>“不如善男子、<a id="a-I"></a>善女人，<a id="a-J"></a>书持般若波罗蜜经卷与他人，<a id="a-K"></a>令读诵说，<a id="a-L"></a>得福多。<a id="a-M"></a>何以故？<a id="a-N"></a>是般若波罗蜜中，<a id="a-O"></a>广说诸无漏法。<a id="a-P"></a>善男子、<a id="a-Q"></a>善女人从是中学，<a id="a-R"></a>已学、<a id="a-S"></a>今学、<a id="a-T"></a>当学；<a id="a-U"></a>入正法位中，<a id="a-V"></a>已入、<a id="a-W"></a>今入、<a id="a-X"></a>当入。<a id="a-Y"></a>得须陀洹果，<a id="a-Z"></a>已得、<a id="a-a"></a>今得、<a id="a-b"></a>当得；<a id="a-c"></a>乃至阿罗汉果，<a id="a-d"></a>求辟支佛道亦如是。<a id="a-e"></a>诸菩萨摩诃萨求阿耨多罗三藐三菩提，<a id="a-f"></a>入正法位中，<a id="a-g"></a>已入、<a id="a-h"></a>今入、<a id="a-i"></a>当入。<a id="a-j"></a>得阿耨多罗三藐三菩提，<a id="a-k"></a>已得、<a id="a-l"></a>今得、<a id="a-m"></a>当得。<a id="a-n"></a>憍尸迦，<a id="a-o"></a>何等是无漏法？<a id="a-p"></a>所谓四念处，<a id="a-q"></a>乃至八圣道分，<a id="a-r"></a>四圣谛，<a id="a-s"></a>内空乃至无法有法空，<a id="a-t"></a>佛十力乃至十八不共法。<a id="a-u"></a>善男子、<a id="a-v"></a>善女人学是法，<a id="a-w"></a>得阿耨多罗三藐三菩提，<a id="a-x"></a>已得、<a id="a-y"></a>今得、<a id="a-z"></a>当得。</p>
  <p id="a10">“憍尸迦，<a id="a-11"></a>若有善男子、<a id="a-12"></a>善女人，<a id="a-13"></a>教一人令得须陀洹果；<a id="a-14"></a>是人得福德，<a id="a-15"></a>胜教一阎浮提人行十善道。<a id="a-16"></a>何以故？<a id="a-17"></a>憍尸迦，<a id="a-18"></a>教一阎浮提人行十善道，<a id="a-19"></a>不离地狱、<a id="a-1A"></a>畜生、<a id="a-1B"></a>饿鬼苦。<a id="a-1C"></a>憍尸迦，<a id="a-1D"></a>教一人得须陀洹果，<a id="a-1E"></a>离三恶道故。<a id="a-1F"></a>乃至阿罗汉果、<a id="a-1G"></a>辟支佛道，<a id="a-1H"></a>亦如是。<a id="a-1I"></a>憍尸迦，<a id="a-1J"></a>若善男子、<a id="a-1K"></a>善女人，<a id="a-1L"></a>教一阎浮提人令得须陀洹果、<a id="a-1M"></a>斯陀含、<a id="a-1N"></a>阿那含、<a id="a-1O"></a>阿罗汉、<a id="a-1P"></a>辟支佛道；<a id="a-1Q"></a>不如善男子、<a id="a-1R"></a>善女人，<a id="a-1S"></a>教一人令得阿耨多罗三藐三菩提得福多！<a id="a-1T"></a>何以故？<a id="a-1U"></a>憍尸迦，<a id="a-1V"></a>以菩萨因缘故，<a id="a-1W"></a>生须陀洹，<a id="a-1X"></a>乃至阿罗汉、<a id="a-1Y"></a>辟支佛；<a id="a-1Z"></a>以菩萨因缘故生诸佛。<a id="a-1a"></a>以是因缘故，<a id="a-1b"></a>憍尸迦，<a id="a-1c"></a>当知善男子、<a id="a-1d"></a>善女人，<a id="a-1e"></a>书般若波罗蜜经卷与他人，<a id="a-1f"></a>令书持、<a id="a-1g"></a>读诵、<a id="a-1h"></a>说，<a id="a-1i"></a>得福多！<a id="a-1j"></a>何以故？<a id="a-1k"></a>是般若波罗蜜中，<a id="a-1l"></a>广说诸善法。<a id="a-1m"></a>是善法中学，<a id="a-1n"></a>便出生刹利大姓、<a id="a-1o"></a>婆罗门大姓、<a id="a-1p"></a>居士大家，<a id="a-1q"></a>四天王天乃至非有想非无想天，<a id="a-1r"></a>便有四念处乃至一切种智，<a id="a-1s"></a>便有诸须陀洹乃至阿罗汉、<a id="a-1t"></a>辟支佛，<a id="a-1u"></a>便有诸佛。<a id="a-1v"></a>憍尸迦，<a id="a-1w"></a>置一阎浮提人；<a id="a-1x"></a>若有善男子、<a id="a-1y"></a>善女人，<a id="a-1z"></a>教四天下世界中众生令行十善道。<a id="a-20"></a>于汝意云何？<a id="a-21"></a>是人以是因缘，<a id="a-22"></a>得福多不？<a id="a-23"></a>”</p>
  <p id="a24">答言：<a id="a-25"></a>“甚多！<a id="a-26"></a>世尊。<a id="a-27"></a>”</p>
  <p id="a28">佛言：<a id="a-29"></a>“不如善男子、<a id="a-2A"></a>善女人，<a id="a-2B"></a>书般若波罗蜜经卷与他人，<a id="a-2C"></a>令书持、<a id="a-2D"></a>读诵、<a id="a-2E"></a>说，<a id="a-2F"></a>得福多！<a id="a-2G"></a>余如上说。<a id="a-2H"></a>憍尸迦，<a id="a-2I"></a>置四天下世界中众生；<a id="a-2J"></a>若教小千世界中众生，<a id="a-2K"></a>令行十善道，<a id="a-2L"></a>亦如是。<a id="a-2M"></a>憍尸迦，<a id="a-2N"></a>置小千世界中众生；<a id="a-2O"></a>若教二千中世界中众生，<a id="a-2P"></a>令行十善道；<a id="a-2Q"></a>若有善男子、<a id="a-2R"></a>善女人，<a id="a-2S"></a>书般若波罗蜜经卷与他人，<a id="a-2T"></a>令书持、<a id="a-2U"></a>读诵，<a id="a-2V"></a>是人得福多！<a id="a-2W"></a>余如上说。<a id="a-2X"></a>憍尸迦，<a id="a-2Y"></a>置二千中世界中众生；<a id="a-2Z"></a>若教三千大千世界中所有众生，<a id="a-2a"></a>令行十善道；<a id="a-2b"></a>复有人书般若波罗蜜经卷与他人，<a id="a-2c"></a>令书持、<a id="a-2d"></a>读诵，<a id="a-2e"></a>是人福得多！<a id="a-2f"></a>憍尸迦，<a id="a-2g"></a>置三千大千世界中众生；<a id="a-2h"></a>若教如恒河沙等世界中所有众生，<a id="a-2i"></a>令行十善道；<a id="a-2j"></a>若复有人书般若波罗蜜经卷与他人，<a id="a-2k"></a>令书持、<a id="a-2l"></a>读诵，<a id="a-2m"></a>其福多！<a id="a-2n"></a>余如上说。</p>
  <p id="a2o">“复次，<a id="a-2p"></a>憍尸迦，<a id="a-2q"></a>有人教一阎浮提众生，<a id="a-2r"></a>令立四禅、<a id="a-2s"></a>四无量心、<a id="a-2t"></a>四无色定、<a id="a-2u"></a>五神通。<a id="a-2v"></a>于汝意云何？<a id="a-2w"></a>是善男子、<a id="a-2x"></a>善女人福德多不？<a id="a-2y"></a>”</p>
  <p id="a2z">释提桓因言：<a id="a-30"></a>“甚多！<a id="a-31"></a>世尊。<a id="a-32"></a>”</p>
  <p id="a33">佛言：<a id="a-34"></a>“不如是善男子、<a id="a-35"></a>善女人，<a id="a-36"></a>书般若波罗蜜经卷与他人，<a id="a-37"></a>令书持、<a id="a-38"></a>读诵得福多！<a id="a-39"></a>何以故？<a id="a-3A"></a>是般若波罗蜜中，<a id="a-3B"></a>广说诸善法。<a id="a-3C"></a>余如上说。<a id="a-3D"></a>憍尸迦，<a id="a-3E"></a>置阎浮提众生；<a id="a-3F"></a>复置四天下世界中众生，<a id="a-3G"></a>小千世界中众生，<a id="a-3H"></a>二千中世界中众生，<a id="a-3I"></a>三千大千世界中众生。<a id="a-3J"></a>憍尸迦，<a id="a-3K"></a>若有人教十方如恒河沙等世界中众生，<a id="a-3L"></a>令立四禅、<a id="a-3M"></a>四无量心、<a id="a-3N"></a>四无色定、<a id="a-3O"></a>五神通。<a id="a-3P"></a>于汝意云何？<a id="a-3Q"></a>是人福德多不？<a id="a-3R"></a>”</p>
  <p id="a3S">答言：<a id="a-3T"></a>“甚多！<a id="a-3U"></a>世尊。<a id="a-3V"></a>”</p>
  <p id="a3W">佛言：<a id="a-3X"></a>“不如善男子、<a id="a-3Y"></a>善女人，<a id="a-3Z"></a>书般若波罗蜜经卷与他人，<a id="a-3a"></a>令书持、<a id="a-3b"></a>读诵得福多！<a id="a-3c"></a>何以故？<a id="a-3d"></a>是般若波罗蜜中，<a id="a-3e"></a>广说诸善法。<a id="a-3f"></a>余如上说。</p>
  <p id="a3g">“复次，<a id="a-3h"></a>憍尸迦，<a id="a-3i"></a>若有善男子、<a id="a-3j"></a>善女人，<a id="a-3k"></a>受是般若波罗蜜，<a id="a-3l"></a>持读诵说、<a id="a-3m"></a>正忆念，<a id="a-3n"></a>是人福德，<a id="a-3o"></a>胜教阎浮提人行十善道，<a id="a-3p"></a>立四禅、<a id="a-3q"></a>四无量心、<a id="a-3r"></a>四无色定、<a id="a-3s"></a>五神通。<a id="a-3t"></a>正忆念者，<a id="a-3u"></a>受持、<a id="a-3v"></a>亲近般若波罗蜜，<a id="a-3w"></a>乃至正忆念，<a id="a-3x"></a>不以二法，<a id="a-3y"></a>不以不二法。<a id="a-3z"></a>受持、<a id="a-40"></a>亲近禅波罗蜜、<a id="a-41"></a>毗梨耶波罗蜜、<a id="a-42"></a>羼提波罗蜜、<a id="a-43"></a>尸罗波罗蜜、<a id="a-44"></a>檀波罗蜜，<a id="a-45"></a>乃至正忆念，<a id="a-46"></a>不以二法，<a id="a-47"></a>不以不二法。<a id="a-48"></a>为阿耨多罗三藐三菩提，<a id="a-49"></a>正忆念内空乃至一切种智，<a id="a-4A"></a>不以二法，<a id="a-4B"></a>不以不二法。</p>
  <p id="a4C">“复次，<a id="a-4D"></a>憍尸迦，<a id="a-4E"></a>若善男子、<a id="a-4F"></a>善女人，<a id="a-4G"></a>为他人种种因缘演说般若波罗蜜义，<a id="a-4H"></a>开示分别令易解。<a id="a-4I"></a>憍尸迦，<a id="a-4J"></a>何等是般若波罗蜜义？<a id="a-4K"></a>憍尸迦，<a id="a-4L"></a>般若波罗蜜义者，<a id="a-4M"></a>不应以二相观，<a id="a-4N"></a>不应以不二相观，<a id="a-4O"></a>非有相非无相，<a id="a-4P"></a>不入不出，<a id="a-4Q"></a>不增不损，<a id="a-4R"></a>不垢不净，<a id="a-4S"></a>不生不灭，<a id="a-4T"></a>不取不舍，<a id="a-4U"></a>不住非不住，<a id="a-4V"></a>非实非虚，<a id="a-4W"></a>非合非散，<a id="a-4X"></a>非著非不著，<a id="a-4Y"></a>非因非不因，<a id="a-4Z"></a>非法非不法，<a id="a-4a"></a>非如非不如，<a id="a-4b"></a>非实际非不实际。<a id="a-4c"></a>憍尸迦，<a id="a-4d"></a>若善男子、<a id="a-4e"></a>善女人，<a id="a-4f"></a>能以是般若波罗蜜义，<a id="a-4g"></a>为他人种种因缘演说，<a id="a-4h"></a>开示分别令易解，<a id="a-4i"></a>是善男子、<a id="a-4j"></a>善女人所得福德甚多；<a id="a-4k"></a>胜自受持般若波罗蜜，<a id="a-4l"></a>亲近、<a id="a-4m"></a>读诵、<a id="a-4n"></a>说、<a id="a-4o"></a>正忆念。</p>
  <p id="a4p">“复次，<a id="a-4q"></a>憍尸迦，<a id="a-4r"></a>善男子、<a id="a-4s"></a>善女人，<a id="a-4t"></a>自受持般若波罗蜜，<a id="a-4u"></a>亲近、<a id="a-4v"></a>读诵、<a id="a-4w"></a>说、<a id="a-4x"></a>正忆念；<a id="a-4y"></a>亦为他人种种因缘演说般若波罗蜜义，<a id="a-4z"></a>开示分别令易解，<a id="a-50"></a>是善男子、<a id="a-51"></a>善女人所得功德甚多！<a id="a-52"></a>”</p>
  <p id="a53">释提桓因白佛言：<a id="a-54"></a>“世尊，<a id="a-55"></a>善男子、<a id="a-56"></a>善女人，<a id="a-57"></a>应如是演说般若波罗蜜义，<a id="a-58"></a>开示分别令易解！<a id="a-59"></a>”</p>
  <p id="a5A">佛语释提桓因：<a id="a-5B"></a>“如是，<a id="a-5C"></a>憍尸迦，<a id="a-5D"></a>是善男子、<a id="a-5E"></a>善女人，<a id="a-5F"></a>应如是演说般若波罗蜜义，<a id="a-5G"></a>开示分别令易解。<a id="a-5H"></a>憍尸迦，<a id="a-5I"></a>善男子、<a id="a-5J"></a>善女人，<a id="a-5K"></a>如是演说般若波罗蜜义，<a id="a-5L"></a>开示分别令易解，<a id="a-5M"></a>得无量无边阿僧祇福德。<a id="a-5N"></a>若善男子、<a id="a-5O"></a>善女人，<a id="a-5P"></a>供养十方无量阿僧祇诸佛，<a id="a-5Q"></a>尽其寿命，<a id="a-5R"></a>随其所须，<a id="a-5S"></a>恭敬尊重赞叹，<a id="a-5T"></a>华香乃至幡盖供养；<a id="a-5U"></a>若复有善男子、<a id="a-5V"></a>善女人，<a id="a-5W"></a>种种因缘为他人广说般若波罗蜜义，<a id="a-5X"></a>开示分别令易解，<a id="a-5Y"></a>是善男子、<a id="a-5Z"></a>善女人功德甚多！<a id="a-5a"></a>何以故？<a id="a-5b"></a>诸过去、<a id="a-5c"></a>未来、<a id="a-5d"></a>现在佛，<a id="a-5e"></a>皆于是般若波罗蜜中学，<a id="a-5f"></a>得阿耨多罗三藐三菩提，<a id="a-5g"></a>已得、<a id="a-5h"></a>今得、<a id="a-5i"></a>当得。</p>
  <p id="a5j">“复次，<a id="a-5k"></a>憍尸迦，<a id="a-5l"></a>若善男子、<a id="a-5m"></a>善女人，<a id="a-5n"></a>于无量无边阿僧祇劫行檀波罗蜜，<a id="a-5o"></a>不如是善男子、<a id="a-5p"></a>善女人，<a id="a-5q"></a>以般若波罗蜜，<a id="a-5r"></a>为他人演说其义，<a id="a-5s"></a>开示分别令易解，<a id="a-5t"></a>其福甚多，<a id="a-5u"></a>以无所得故。</p>
  <p id="a5v">“云何名有所得？<a id="a-5w"></a>憍尸迦，<a id="a-5x"></a>若菩萨摩诃萨，<a id="a-5y"></a>用有所得故布施，<a id="a-5z"></a>布施时作是念：<a id="a-60"></a>我与，<a id="a-61"></a>彼受，<a id="a-62"></a>所施者物，<a id="a-63"></a>是名得檀，<a id="a-64"></a>不得波罗蜜。<a id="a-65"></a>我持戒，<a id="a-66"></a>此是戒，<a id="a-67"></a>是名得戒，<a id="a-68"></a>不得波罗蜜。<a id="a-69"></a>我忍辱，<a id="a-6A"></a>为是人忍辱，<a id="a-6B"></a>是名得忍辱，<a id="a-6C"></a>不得波罗蜜。<a id="a-6D"></a>我精进，<a id="a-6E"></a>为是事勤精进，<a id="a-6F"></a>是名得精进，<a id="a-6G"></a>不得波罗蜜。<a id="a-6H"></a>我修禅，<a id="a-6I"></a>所修是禅，<a id="a-6J"></a>是名得禅，<a id="a-6K"></a>不得波罗蜜。<a id="a-6L"></a>我修慧，<a id="a-6M"></a>所修是慧，<a id="a-6N"></a>是名得慧，<a id="a-6O"></a>不得波罗蜜。<a id="a-6P"></a>憍尸迦，<a id="a-6Q"></a>是善男子、<a id="a-6R"></a>善女人如是行者，<a id="a-6S"></a>不得具足檀波罗蜜、<a id="a-6T"></a>尸罗波罗蜜、<a id="a-6U"></a>羼提波罗蜜、<a id="a-6V"></a>毗梨耶波罗蜜、<a id="a-6W"></a>禅波罗蜜、<a id="a-6X"></a>般若波罗蜜。<a id="a-6Y"></a>”</p>
  <p id="a6Z">释提桓因白佛言：<a id="a-6a"></a>“世尊，<a id="a-6b"></a>菩萨摩诃萨，<a id="a-6c"></a>云何修具足檀波罗蜜、<a id="a-6d"></a>尸罗波罗蜜、<a id="a-6e"></a>羼提波罗蜜、<a id="a-6f"></a>毗梨耶波罗蜜、<a id="a-6g"></a>禅波罗蜜、<a id="a-6h"></a>般若波罗蜜？<a id="a-6i"></a>”</p>
  <p id="a6j">佛告释提桓因：<a id="a-6k"></a>“菩萨摩诃萨布施时，<a id="a-6l"></a>不得与者，<a id="a-6m"></a>不得受者，<a id="a-6n"></a>不得所施物，<a id="a-6o"></a>是人得具足檀波罗蜜；<a id="a-6p"></a>乃至修般若波罗蜜时，<a id="a-6q"></a>不得智，<a id="a-6r"></a>不得所修智，<a id="a-6s"></a>是人得具足般若波罗蜜。<a id="a-6t"></a>憍尸迦，<a id="a-6u"></a>是为菩萨摩诃萨具足檀波罗蜜，<a id="a-6v"></a>乃至般若波罗蜜。<a id="a-6w"></a>善男子、<a id="a-6x"></a>善女人如是行般若波罗蜜，<a id="a-6y"></a>当为他人演说其义，<a id="a-6z"></a>开示分别令易解；<a id="a-70"></a>禅波罗蜜、<a id="a-71"></a>毗梨耶波罗蜜、<a id="a-72"></a>羼提波罗蜜、<a id="a-73"></a>尸罗波罗蜜、<a id="a-74"></a>檀波罗蜜，<a id="a-75"></a>演说其义，<a id="a-76"></a>开示分别令易解。<a id="a-77"></a>何以故？<a id="a-78"></a>憍尸迦，<a id="a-79"></a>未来世当有善男子、<a id="a-7A"></a>善女人，<a id="a-7B"></a>欲说般若波罗蜜，<a id="a-7C"></a>而说相似般若波罗蜜。<a id="a-7D"></a>有善男子、<a id="a-7E"></a>善女人发阿耨多罗三藐三菩提心，<a id="a-7F"></a>闻是相似般若波罗蜜，<a id="a-7G"></a>失正道。<a id="a-7H"></a>善男子、<a id="a-7I"></a>善女人，<a id="a-7J"></a>应为是人具足演说般若波罗蜜义，<a id="a-7K"></a>开示分别令易解。<a id="a-7L"></a>”</p>
  <p id="a7M">释提桓因白佛言：<a id="a-7N"></a>“世尊，<a id="a-7O"></a>何等是相似般若波罗蜜？<a id="a-7P"></a>”</p>
  <p id="a7Q">佛言：<a id="a-7R"></a>“有善男子、<a id="a-7S"></a>善女人，<a id="a-7T"></a>说有所得般若波罗蜜，<a id="a-7U"></a>是为相似般若波罗蜜。<a id="a-7V"></a>”</p>
  <p id="a7W">释提桓因白佛言：<a id="a-7X"></a>“世尊，<a id="a-7Y"></a>云何善男子、<a id="a-7Z"></a>善女人，<a id="a-7a"></a>说有所得般若波罗蜜，<a id="a-7b"></a>是为相似般若波罗蜜？<a id="a-7c"></a>”</p>
  <p id="a7d">佛言：<a id="a-7e"></a>“善男子、<a id="a-7f"></a>善女人，<a id="a-7g"></a>说有所得般若波罗蜜，<a id="a-7h"></a>是相似般若波罗蜜者，<a id="a-7i"></a>说色无常，<a id="a-7j"></a>作是言：<a id="a-7k"></a>‘能如是行，<a id="a-7l"></a>是行般若波罗蜜。<a id="a-7m"></a>’行者求色无常，<a id="a-7n"></a>是为行相似般若波罗蜜。<a id="a-7o"></a>说受、<a id="a-7p"></a>想、<a id="a-7q"></a>行、<a id="a-7r"></a>识无常，<a id="a-7s"></a>作是言：<a id="a-7t"></a>‘能如是行，<a id="a-7u"></a>是行般若波罗蜜。<a id="a-7v"></a>’行者求受、<a id="a-7w"></a>想、<a id="a-7x"></a>行、<a id="a-7y"></a>识无常，<a id="a-7z"></a>是为行相似般若波罗蜜。<a id="a-80"></a>说眼无常乃至说意无常，<a id="a-81"></a>说色无常乃至说法无常；<a id="a-82"></a>说眼界无常，<a id="a-83"></a>色界、<a id="a-84"></a>眼识界无常，<a id="a-85"></a>乃至说意界、<a id="a-86"></a>法界、<a id="a-87"></a>意识界无常。<a id="a-88"></a>说地种无常，<a id="a-89"></a>乃至说识种无常；<a id="a-8A"></a>说眼识众无常乃至说意识众无常，<a id="a-8B"></a>说眼触无常乃至说意触无常，<a id="a-8C"></a>说眼触因缘生受无常乃至说意触因缘生受无常：<a id="a-8D"></a>广说如五众。<a id="a-8E"></a>说色苦，<a id="a-8F"></a>乃至说意触因缘生受苦；<a id="a-8G"></a>说色无我，<a id="a-8H"></a>乃至说意触因缘生受无我，<a id="a-8I"></a>皆如五众说。<a id="a-8J"></a>行者行檀波罗蜜时，<a id="a-8K"></a>为说色无常、<a id="a-8L"></a>苦、<a id="a-8M"></a>无我，<a id="a-8N"></a>乃至意触因缘生受，<a id="a-8O"></a>说无常、<a id="a-8P"></a>苦、<a id="a-8Q"></a>无我。<a id="a-8R"></a>尸罗波罗蜜，<a id="a-8S"></a>乃至般若波罗蜜亦如是。<a id="a-8T"></a>行四禅、<a id="a-8U"></a>四无量心、<a id="a-8V"></a>四无色定，<a id="a-8W"></a>为说无常、<a id="a-8X"></a>苦、<a id="a-8Y"></a>无我。<a id="a-8Z"></a>行四念处，<a id="a-8a"></a>为说无常、<a id="a-8b"></a>苦、<a id="a-8c"></a>无我。<a id="a-8d"></a>乃至行萨婆若时，<a id="a-8e"></a>为说无常、<a id="a-8f"></a>苦、<a id="a-8g"></a>无我。<a id="a-8h"></a>作如是教：<a id="a-8i"></a>‘能如是行者，<a id="a-8j"></a>是为行般若波罗蜜。<a id="a-8k"></a>’憍尸迦，<a id="a-8l"></a>是名相似般若波罗蜜。</p>
  <p id="a8m">“复次，<a id="a-8n"></a>憍尸迦，<a id="a-8o"></a>若善男子、<a id="a-8p"></a>善女人，<a id="a-8q"></a>当来世说相似般若波罗蜜，<a id="a-8r"></a>作是言：<a id="a-8s"></a>‘汝善男子修行般若波罗蜜，<a id="a-8t"></a>汝修行般若波罗蜜时，<a id="a-8u"></a>当得初地乃至当得十地。<a id="a-8v"></a>禅波罗蜜，<a id="a-8w"></a>乃至檀波罗蜜，<a id="a-8x"></a>亦如是。<a id="a-8y"></a>’行者以相似有所得，<a id="a-8z"></a>以总相修是般若波罗蜜。<a id="a-90"></a>憍尸迦，<a id="a-91"></a>是名相似般若波罗蜜。</p>
  <p id="a92">“复次，<a id="a-93"></a>憍尸迦，<a id="a-94"></a>善男子、<a id="a-95"></a>善女人，<a id="a-96"></a>欲说般若波罗蜜，<a id="a-97"></a>作是言：<a id="a-98"></a>‘汝善男子修行般若波罗蜜已，<a id="a-99"></a>当过声闻、<a id="a-9A"></a>辟支佛地。<a id="a-9B"></a>’是名相似般若波罗蜜。</p>
  <p id="a9C">“复次，<a id="a-9D"></a>善男子、<a id="a-9E"></a>善女人，<a id="a-9F"></a>为求佛道者如是说：<a id="a-9G"></a>‘汝善男子、<a id="a-9H"></a>善女人，<a id="a-9I"></a>修行般若波罗蜜已，<a id="a-9J"></a>入菩萨位，<a id="a-9K"></a>得无生法忍；<a id="a-9L"></a>得无生忍已、<a id="a-9M"></a>便住菩萨神通，<a id="a-9N"></a>从一佛界至一佛界，<a id="a-9O"></a>供养诸佛，<a id="a-9P"></a>恭敬尊重赞叹。<a id="a-9Q"></a>’如是说者，<a id="a-9R"></a>是名相似般若波罗蜜。</p>
  <p id="a9S">“复次，<a id="a-9T"></a>憍尸迦，<a id="a-9U"></a>善男子、<a id="a-9V"></a>善女人，<a id="a-9W"></a>为求佛道者如是说：<a id="a-9X"></a>‘汝善男子、<a id="a-9Y"></a>善女人，<a id="a-9Z"></a>学是般若波罗蜜，<a id="a-9a"></a>受持、<a id="a-9b"></a>读诵、<a id="a-9c"></a>说、<a id="a-9d"></a>正忆念，<a id="a-9e"></a>当得无量无边阿僧祇功德。<a id="a-9f"></a>’如是说者，<a id="a-9g"></a>名相似般若波罗蜜。</p>
  <p id="a9h">“复次，<a id="a-9i"></a>善男子、<a id="a-9j"></a>善女人，<a id="a-9k"></a>为求佛道者说：<a id="a-9l"></a>‘如过去、<a id="a-9m"></a>未来、<a id="a-9n"></a>现在诸佛功德善本，<a id="a-9o"></a>从初发心至成得佛，<a id="a-9p"></a>都合集回向阿耨多罗三藐三菩提。<a id="a-9q"></a>’如是说者，<a id="a-9r"></a>是名相似般若波罗蜜。<a id="a-9s"></a>”</p>
  <p id="a9t">释提桓因白佛言：<a id="a-9u"></a>“世尊，<a id="a-9v"></a>云何善男子、<a id="a-9w"></a>善女人，<a id="a-9x"></a>为求佛道者，<a id="a-9y"></a>不说相似般若波罗蜜？<a id="a-9z"></a>”</p>
  <p id="aA0">佛言：<a id="a-A1"></a>“若善男子、<a id="a-A2"></a>善女人，<a id="a-A3"></a>为求佛道者说般若波罗蜜：<a id="a-A4"></a>‘善男子，<a id="a-A5"></a>汝修行般若波罗蜜，<a id="a-A6"></a>莫观色无常。<a id="a-A7"></a>何以故？<a id="a-A8"></a>色、<a id="a-A9"></a>色性空，<a id="a-AA"></a>是色性非法，<a id="a-AB"></a>若非法即名为般若波罗蜜。<a id="a-AC"></a>般若波罗蜜中色非常非无常。<a id="a-AD"></a>何以故？<a id="a-AE"></a>是中色尚不可得，<a id="a-AF"></a>何况常、<a id="a-AG"></a>无常？<a id="a-AH"></a>’憍尸迦，<a id="a-AI"></a>善男子、<a id="a-AJ"></a>善女人如是说者，<a id="a-AK"></a>是名不说相似般若波罗蜜。<a id="a-AL"></a>受、<a id="a-AM"></a>想、<a id="a-AN"></a>行、<a id="a-AO"></a>识亦如是。</p>
  <p id="aAP">“复次，<a id="a-AQ"></a>憍尸迦，<a id="a-AR"></a>善男子、<a id="a-AS"></a>善女人，<a id="a-AT"></a>为求佛道者说：<a id="a-AU"></a>‘汝善男子修行般若波罗蜜，<a id="a-AV"></a>于诸法莫有所过，<a id="a-AW"></a>莫有所住。<a id="a-AX"></a>何以故？<a id="a-AY"></a>般若波罗蜜中，<a id="a-AZ"></a>无有法可过、<a id="a-Aa"></a>可住。<a id="a-Ab"></a>所以者何？<a id="a-Ac"></a>一切法自性空，<a id="a-Ad"></a>自性空是非法，<a id="a-Ae"></a>若非法即是为般若波罗蜜。<a id="a-Af"></a>般若波罗蜜中，<a id="a-Ag"></a>无有法可入可出、<a id="a-Ah"></a>可生可灭。<a id="a-Ai"></a>’憍尸迦，<a id="a-Aj"></a>是善男子、<a id="a-Ak"></a>善女人如是说，<a id="a-Al"></a>是名不说相似般若波罗蜜。<a id="a-Am"></a>广说如上。<a id="a-An"></a>与相似相违，<a id="a-Ao"></a>是名不说相似般若波罗蜜。<a id="a-Ap"></a>如是，<a id="a-Aq"></a>憍尸迦，<a id="a-Ar"></a>善男子、<a id="a-As"></a>善女人，<a id="a-At"></a>应如是演说般若波罗蜜义。<a id="a-Au"></a>若如是说般若波罗蜜义，<a id="a-Av"></a>所得功德，<a id="a-Aw"></a>胜于前者。<a id="a-Ax"></a>”</p>
  <p id="aAy">【论】论者言：<a id="a-Az"></a>佛更欲以异门明般若波罗蜜胜故，<a id="a-B0"></a>问帝释言：<a id="a-B1"></a>若有人教一阎浮提人行十善道，<a id="a-B2"></a>其福多不？<a id="a-B3"></a>如经中广说。<a id="a-B4"></a>此中说所以胜因缘，<a id="a-B5"></a>所谓般若波罗蜜，<a id="a-B6"></a>广说诸无漏法，<a id="a-B7"></a>成三乘道，<a id="a-B8"></a>入涅槃，<a id="a-B9"></a>不复还。<a id="a-BA"></a>十善道但善有漏法，<a id="a-BB"></a>受世间无常福乐，<a id="a-BC"></a>还复堕苦，<a id="a-BD"></a>是故不如。</p>
  <p id="aBE">复次，<a id="a-BF"></a>先是世间法，<a id="a-BG"></a>后是出世间法；<a id="a-BH"></a>先是能生生死法，<a id="a-BI"></a>后是能灭生死法；<a id="a-BJ"></a>先是无常乐因缘，<a id="a-BK"></a>后是常乐因缘；<a id="a-BL"></a>先是凡夫、<a id="a-BM"></a>圣人共法，<a id="a-BN"></a>后但是为圣人法。<a id="a-BO"></a>如是等差别。<a id="a-BP"></a>无漏法者，<a id="a-BQ"></a>三十七品、<a id="a-BR"></a>十八不共法，<a id="a-BS"></a>乃至无量诸佛法。<a id="a-BT"></a>欲令是事了了易解故，<a id="a-BU"></a>更说因缘，<a id="a-BV"></a>所谓教一人令得须陀洹果，<a id="a-BW"></a>得大福德，<a id="a-BX"></a>胜于教阎浮提人行十善道。<a id="a-BY"></a>虽行十善，<a id="a-BZ"></a>未免三恶道故。<a id="a-Ba"></a>乃至得阿罗汉、<a id="a-Bb"></a>辟支佛道，<a id="a-Bc"></a>亦如是。<a id="a-Bd"></a>佛更说譬喻：<a id="a-Be"></a>若有人教一阎浮提人，<a id="a-Bf"></a>令得声闻、<a id="a-Bg"></a>辟支佛道，<a id="a-Bh"></a>不如有人教一人令得阿耨多罗三藐三菩提，<a id="a-Bi"></a>是人得福多。<a id="a-Bj"></a>何以故？<a id="a-Bk"></a>须陀洹至辟支佛，<a id="a-Bl"></a>皆从菩提生故。<a id="a-Bm"></a>是般若波罗蜜中，<a id="a-Bn"></a>种种说佛道因缘。<a id="a-Bo"></a>是故书般若经卷与人，<a id="a-Bp"></a>胜以十善教四天下，<a id="a-Bq"></a>乃至如恒河沙等世界。</p>
  <p id="aBr">复次，<a id="a-Bs"></a>教阎浮提人，<a id="a-Bt"></a>乃至恒河沙等世界人，<a id="a-Bu"></a>令行四禅等，<a id="a-Bv"></a>乃至五神通亦如是。<a id="a-Bw"></a>但四禅等是离欲人，<a id="a-Bx"></a>与十善差别。</p>
  <p id="aBy">复次，<a id="a-Bz"></a>若有人教一阎浮提人，<a id="a-C0"></a>乃至如恒河沙世界，<a id="a-C1"></a>令行十善道、<a id="a-C2"></a>四禅、<a id="a-C3"></a>四无量心、<a id="a-C4"></a>四无色定、<a id="a-C5"></a>五神通，<a id="a-C6"></a>不如是人受持般若波罗蜜，<a id="a-C7"></a>读诵说、<a id="a-C8"></a>正忆念，<a id="a-C9"></a>得福多。<a id="a-CA"></a>得福多者，<a id="a-CB"></a>上以般若经卷与他人，<a id="a-CC"></a>今自行般若为异。<a id="a-CD"></a>先十善道，<a id="a-CE"></a>乃至五神通别说，<a id="a-CF"></a>今合说。</p>
  <p id="aCG">问曰：<a id="a-CH"></a>何以不解受持、<a id="a-CI"></a>读诵、<a id="a-CJ"></a>说，<a id="a-CK"></a>但解正忆念？</p>
  <p id="aCL">答曰：<a id="a-CM"></a>受持、<a id="a-CN"></a>读诵、<a id="a-CO"></a>说福德多，<a id="a-CP"></a>以正忆念能具二事，<a id="a-CQ"></a>所谓福德、<a id="a-CR"></a>智慧，<a id="a-CS"></a>是故别说。<a id="a-CT"></a>如人采药草，<a id="a-CU"></a>乃至合和而未服之，<a id="a-CV"></a>于病无损，<a id="a-CW"></a>服乃除病。<a id="a-CX"></a>正忆念如服药病愈，<a id="a-CY"></a>是故但解正忆念。<a id="a-CZ"></a>正忆念相，<a id="a-Ca"></a>所谓非二非不二行般若波罗蜜。<a id="a-Cb"></a>二不二义，<a id="a-Cc"></a>如先说。<a id="a-Cd"></a>初以书经卷胜舍利；<a id="a-Ce"></a>中以经卷与人，<a id="a-Cf"></a>胜教人行十善，<a id="a-Cg"></a>乃至五神通；<a id="a-Ch"></a>令受持、<a id="a-Ci"></a>读诵、<a id="a-Cj"></a>说，<a id="a-Ck"></a>于受持边，<a id="a-Cl"></a>正忆念最胜；<a id="a-Cm"></a>今诸佛怜愍众生故，<a id="a-Cn"></a>为解其义令易解，<a id="a-Co"></a>胜自行正忆念。</p>
  <p id="aCp">是时，<a id="a-Cq"></a>佛欲广分别福德故，<a id="a-Cr"></a>说言：<a id="a-Cs"></a>若有人尽形寿供养十方佛，<a id="a-Ct"></a>不如为他解说般若义。<a id="a-Cu"></a>此中说胜因缘：<a id="a-Cv"></a>三世诸佛皆学是般若，<a id="a-Cw"></a>成无上道。</p>
  <p id="aCx">复次，<a id="a-Cy"></a>若菩萨于无量劫行六波罗蜜，<a id="a-Cz"></a>以有所得故，<a id="a-D0"></a>不如为人解说般若波罗蜜。<a id="a-D1"></a>有所得者，<a id="a-D2"></a>所谓以我心，<a id="a-D3"></a>于诸法中取相故。<a id="a-D4"></a>佛更欲说般若正义，<a id="a-D5"></a>故答帝释：<a id="a-D6"></a>菩萨以无所得行六波罗蜜，<a id="a-D7"></a>则得具足，<a id="a-D8"></a>即是般若波罗蜜正义。<a id="a-D9"></a>有人未来世说相似般若者，<a id="a-DA"></a>会中人闻说正忆念，<a id="a-DB"></a>作是思惟：<a id="a-DC"></a>何者是邪忆念？<a id="a-DD"></a>是故说相似般若波罗蜜相。<a id="a-DE"></a>如人知是道、<a id="a-DF"></a>非道故，<a id="a-DG"></a>能舍非道行正道。</p>
  <p id="aDH">复次，<a id="a-DI"></a>怜愍未来世众生，<a id="a-DJ"></a>不见佛及诸大菩萨；<a id="a-DK"></a>但见经书，<a id="a-DL"></a>邪忆念故，<a id="a-DM"></a>随著音声，<a id="a-DN"></a>说相似般若波罗蜜。<a id="a-DO"></a>相似者，<a id="a-DP"></a>名字语言同，<a id="a-DQ"></a>而心义异。<a id="a-DR"></a>如以著心取相，<a id="a-DS"></a>说五众等无常，<a id="a-DT"></a>乃至无生无灭，<a id="a-DU"></a>是相似般若；<a id="a-DV"></a>若以不著心，<a id="a-DW"></a>不取相，<a id="a-DX"></a>说五众无常，<a id="a-DY"></a>但为破常颠倒故，<a id="a-DZ"></a>不著无常，<a id="a-Da"></a>是真实般若。<a id="a-Db"></a>是说法人，<a id="a-Dc"></a>教舍相似般若波罗蜜，<a id="a-Dd"></a>修习真般若，<a id="a-De"></a>是名说般若波罗蜜正义，<a id="a-Df"></a>胜前功德。</p>
  <p id="aDg">【经】“复次，<a id="a-Dh"></a>憍尸迦，<a id="a-Di"></a>阎浮提中所有众生，<a id="a-Dj"></a>皆教令得须陀洹于汝意云何？<a id="a-Dk"></a>是人得福多不？<a id="a-Dl"></a>”</p>
  <p id="aDm">答言：<a id="a-Dn"></a>“甚多！<a id="a-Do"></a>世尊。<a id="a-Dp"></a>”</p>
  <p id="aDq">佛言：<a id="a-Dr"></a>“不如是善男子、<a id="a-Ds"></a>善女人，<a id="a-Dt"></a>以般若波罗蜜，<a id="a-Du"></a>为他人种种因缘，<a id="a-Dv"></a>演说其义，<a id="a-Dw"></a>开示分别令易解，<a id="a-Dx"></a>如是言：<a id="a-Dy"></a>‘善男子，<a id="a-Dz"></a>汝来受是般若波罗蜜，<a id="a-E0"></a>勤诵读说、<a id="a-E1"></a>正忆念，<a id="a-E2"></a>如般若波罗蜜中所说行。<a id="a-E3"></a>何以故？<a id="a-E4"></a>是般若波罗蜜中，<a id="a-E5"></a>出生诸须陀洹。<a id="a-E6"></a>’憍尸迦，<a id="a-E7"></a>置阎浮提中众生；<a id="a-E8"></a>复置四天下众生，<a id="a-E9"></a>小千世界、<a id="a-EA"></a>二千中世界、<a id="a-EB"></a>三千大千世界众生；<a id="a-EC"></a>若有人教十方如恒河沙等世界中众生，<a id="a-ED"></a>尽教令得须陀洹。<a id="a-EE"></a>于汝意云何？<a id="a-EF"></a>是人得福多不？<a id="a-EG"></a>”</p>
  <p id="aEH">答言：<a id="a-EI"></a>“甚多！<a id="a-EJ"></a>世尊。<a id="a-EK"></a>”</p>
  <p id="aEL">佛言：<a id="a-EM"></a>“不如是善男子、<a id="a-EN"></a>善女人，<a id="a-EO"></a>以般若波罗蜜，<a id="a-EP"></a>为他人种种因缘，<a id="a-EQ"></a>演说其义，<a id="a-ER"></a>开示分别令易解，<a id="a-ES"></a>如是言：<a id="a-ET"></a>‘善男子，<a id="a-EU"></a>汝来受是般若波罗蜜，<a id="a-EV"></a>勤读诵说、<a id="a-EW"></a>正忆念，<a id="a-EX"></a>如般若波罗蜜中所说行。<a id="a-EY"></a>何以故？<a id="a-EZ"></a>般若波罗蜜中，<a id="a-Ea"></a>出生诸须陀洹。<a id="a-Eb"></a>’</p>
  <p id="aEc">“复次，<a id="a-Ed"></a>憍尸迦，<a id="a-Ee"></a>若有善男子、<a id="a-Ef"></a>善女人，<a id="a-Eg"></a>教阎浮提中人，<a id="a-Eh"></a>令得斯陀含、<a id="a-Ei"></a>阿那含、<a id="a-Ej"></a>阿罗汉。<a id="a-Ek"></a>于汝意云何？<a id="a-El"></a>是人得福多不？<a id="a-Em"></a>”</p>
  <p id="aEn">答言：<a id="a-Eo"></a>“甚多！<a id="a-Ep"></a>世尊。<a id="a-Eq"></a>”</p>
  <p id="aEr">佛言：<a id="a-Es"></a>“不如是善男子、<a id="a-Et"></a>善女人，<a id="a-Eu"></a>以般若波罗蜜，<a id="a-Ev"></a>为他人种种因缘，<a id="a-Ew"></a>演说其义，<a id="a-Ex"></a>开示分别令易解，<a id="a-Ey"></a>如是言：<a id="a-Ez"></a>‘汝来善男子，<a id="a-F0"></a>受是般若波罗蜜，<a id="a-F1"></a>勤诵读说、<a id="a-F2"></a>正忆念，<a id="a-F3"></a>如般若波罗蜜中所说行。<a id="a-F4"></a>何以故？<a id="a-F5"></a>般若波罗蜜中，<a id="a-F6"></a>出生诸斯陀含、<a id="a-F7"></a>阿那含、<a id="a-F8"></a>阿罗汉故。<a id="a-F9"></a>’乃至十方如恒河沙等世界中众生，<a id="a-FA"></a>亦如是。</p>
  <p id="aFB">“复次，<a id="a-FC"></a>憍尸迦，<a id="a-FD"></a>若善男子、<a id="a-FE"></a>善女人，<a id="a-FF"></a>教一阎浮提中众生，<a id="a-FG"></a>令得辟支佛道。<a id="a-FH"></a>于汝意云何？<a id="a-FI"></a>是人得福多不？<a id="a-FJ"></a>”</p>
  <p id="aFK">答言：<a id="a-FL"></a>“甚多！<a id="a-FM"></a>”</p>
  <p id="aFN">佛言：<a id="a-FO"></a>“不如善男子、<a id="a-FP"></a>善女人，<a id="a-FQ"></a>以般若波罗蜜，<a id="a-FR"></a>为他人种种因缘，<a id="a-FS"></a>演说其义，<a id="a-FT"></a>开示分别令易解，<a id="a-FU"></a>如是言：<a id="a-FV"></a>‘汝来善男子，<a id="a-FW"></a>受是般若波罗蜜，<a id="a-FX"></a>勤诵读说、<a id="a-FY"></a>正忆念，<a id="a-FZ"></a>如般若波罗蜜中所说行。<a id="a-Fa"></a>何以故？<a id="a-Fb"></a>般若波罗蜜中，<a id="a-Fc"></a>出生诸辟支佛道故。<a id="a-Fd"></a>’四天下乃至十方如恒河沙等世界中众生，<a id="a-Fe"></a>亦如是。</p>
  <p id="aFf">“复次，<a id="a-Fg"></a>憍尸迦，<a id="a-Fh"></a>善男子、<a id="a-Fi"></a>善女人，<a id="a-Fj"></a>教一阎浮提中众生，<a id="a-Fk"></a>令发阿耨多罗三藐三菩提心。<a id="a-Fl"></a>于汝意云何？<a id="a-Fm"></a>是人得福多不？<a id="a-Fn"></a>”</p>
  <p id="aFo">答言：<a id="a-Fp"></a>“甚多！<a id="a-Fq"></a>世尊。<a id="a-Fr"></a>”</p>
  <p id="aFs">佛言：<a id="a-Ft"></a>“不如善男子、<a id="a-Fu"></a>善女人，<a id="a-Fv"></a>以般若波罗蜜，<a id="a-Fw"></a>为他人种种因缘，<a id="a-Fx"></a>演说其义，<a id="a-Fy"></a>开示分别令易解，<a id="a-Fz"></a>如是言：<a id="a-G0"></a>‘汝当随般若波罗蜜中学，<a id="a-G1"></a>当得一切智法；<a id="a-G2"></a>汝若得一切智法，<a id="a-G3"></a>汝便得修行般若波罗蜜，<a id="a-G4"></a>增益具足；<a id="a-G5"></a>若得修行般若波罗蜜，<a id="a-G6"></a>增益具足，<a id="a-G7"></a>汝当得阿耨多罗三藐三菩提。<a id="a-G8"></a>’何以故？<a id="a-G9"></a>憍尸迦，<a id="a-GA"></a>般若波罗蜜中，<a id="a-GB"></a>生诸初发意菩萨摩诃萨故。<a id="a-GC"></a>乃至十方如恒河沙等世界，<a id="a-GD"></a>亦如是。</p>
  <p id="aGE">“复次，<a id="a-GF"></a>憍尸迦，<a id="a-GG"></a>善男子、<a id="a-GH"></a>善女人，<a id="a-GI"></a>教一阎浮提中众生，<a id="a-GJ"></a>令住阿鞞跋致地。<a id="a-GK"></a>于汝意云何？<a id="a-GL"></a>是人福德多不？<a id="a-GM"></a>”</p>
  <p id="aGN">答言：<a id="a-GO"></a>“甚多！<a id="a-GP"></a>世尊。<a id="a-GQ"></a>”</p>
  <p id="aGR">佛言：<a id="a-GS"></a>“不如善男子、<a id="a-GT"></a>善女人，<a id="a-GU"></a>以般若波罗蜜，<a id="a-GV"></a>为他人种种因缘，<a id="a-GW"></a>演说其义，<a id="a-GX"></a>开示分别令易解，<a id="a-GY"></a>如是言：<a id="a-GZ"></a>‘汝来善男子，<a id="a-Ga"></a>受是般若波罗蜜，<a id="a-Gb"></a>乃至如般若波罗蜜中所说行，<a id="a-Gc"></a>汝便得一切智法；<a id="a-Gd"></a>得一切智法已，<a id="a-Ge"></a>乃至便得阿耨多罗三藐三菩提。<a id="a-Gf"></a>何以故？<a id="a-Gg"></a>般若波罗蜜中，<a id="a-Gh"></a>生诸菩萨摩诃萨阿鞞跋致地故。<a id="a-Gi"></a>’乃至十方如恒河沙等世界，<a id="a-Gj"></a>亦如是。</p>
  <p id="aGk">“复次，<a id="a-Gl"></a>憍尸迦，<a id="a-Gm"></a>一阎浮提中众生，<a id="a-Gn"></a>发意求阿耨多罗三藐三菩提；<a id="a-Go"></a>若有善男子、<a id="a-Gp"></a>善女人，<a id="a-Gq"></a>为是人演说般若波罗蜜，<a id="a-Gr"></a>及其义解，<a id="a-Gs"></a>开示分别，<a id="a-Gt"></a>如是言：<a id="a-Gu"></a>‘汝来善男子，<a id="a-Gv"></a>受是般若波罗蜜，<a id="a-Gw"></a>乃至如般若波罗蜜中所说行；<a id="a-Gx"></a>学已，<a id="a-Gy"></a>汝当得阿耨多罗三藐三菩提。<a id="a-Gz"></a>’复有人为一阿鞞跋致菩萨，<a id="a-H0"></a>演说般若波罗蜜，<a id="a-H1"></a>及其义解，<a id="a-H2"></a>开示分别，<a id="a-H3"></a>如是言：<a id="a-H4"></a>‘善男子，<a id="a-H5"></a>汝来受是般若波罗蜜，<a id="a-H6"></a>乃至如般若波罗蜜中所说行；<a id="a-H7"></a>学已，<a id="a-H8"></a>汝当得阿耨多罗三藐三菩提。<a id="a-H9"></a>’是善男子所得功德甚多！<a id="a-HA"></a>乃至十方如恒河沙等世界中，<a id="a-HB"></a>亦如是。</p>
  <p id="aHC">“复次，<a id="a-HD"></a>憍尸迦，<a id="a-HE"></a>若有一阎浮提中众生，<a id="a-HF"></a>皆得阿鞞跋致阿耨多罗三藐三菩提；<a id="a-HG"></a>复有善男子、<a id="a-HH"></a>善女人，<a id="a-HI"></a>以般若波罗蜜，<a id="a-HJ"></a>为是人演说其义。<a id="a-HK"></a>于是中有一菩萨，<a id="a-HL"></a>疾欲得阿耨多罗三藐三菩提，<a id="a-HM"></a>若有善男子、<a id="a-HN"></a>善女人，<a id="a-HO"></a>为是菩萨说般若波罗蜜，<a id="a-HP"></a>及其义解，<a id="a-HQ"></a>是人功德最多！<a id="a-HR"></a>乃至十方如恒河沙等世界，<a id="a-HS"></a>亦如是。<a id="a-HT"></a>”</p>
  <p id="aHU">释提桓因白佛言：<a id="a-HV"></a>“世尊，<a id="a-HW"></a>如是菩萨摩诃萨，<a id="a-HX"></a>转近阿耨多罗三藐三菩提者，<a id="a-HY"></a>如是应转转教行檀波罗蜜、<a id="a-HZ"></a>尸罗波罗蜜、<a id="a-Ha"></a>羼提波罗蜜、<a id="a-Hb"></a>毗梨耶波罗蜜、<a id="a-Hc"></a>禅波罗蜜、<a id="a-Hd"></a>般若波罗蜜；<a id="a-He"></a>应教内空乃至无法有法空，<a id="a-Hf"></a>四念处乃至八圣道分，<a id="a-Hg"></a>佛十力、<a id="a-Hh"></a>四无所畏、<a id="a-Hi"></a>四无碍智、<a id="a-Hj"></a>十八不共法；<a id="a-Hk"></a>亦应供养衣服、<a id="a-Hl"></a>卧具，<a id="a-Hm"></a>饮食、<a id="a-Hn"></a>汤药，<a id="a-Ho"></a>随其所须。<a id="a-Hp"></a>是善男子、<a id="a-Hq"></a>善女人，<a id="a-Hr"></a>法施、<a id="a-Hs"></a>财施供养是菩萨，<a id="a-Ht"></a>所得功德，<a id="a-Hu"></a>胜于前者。<a id="a-Hv"></a>何以故？<a id="a-Hw"></a>世尊，<a id="a-Hx"></a>是菩萨摩诃萨，<a id="a-Hy"></a>疾得阿耨多罗三藐三菩提故。<a id="a-Hz"></a>”</p>
  <p id="aI0">尔时，<a id="a-I1"></a>慧命须菩提语释提桓因言：<a id="a-I2"></a>“善哉！<a id="a-I3"></a>善哉！<a id="a-I4"></a>憍尸迦，<a id="a-I5"></a>汝为圣弟子，<a id="a-I6"></a>安慰诸菩萨摩诃萨，<a id="a-I7"></a>为阿耨多罗三藐三菩提者，<a id="a-I8"></a>以法施、<a id="a-I9"></a>财施利益，<a id="a-IA"></a>法应尔。<a id="a-IB"></a>何以故？<a id="a-IC"></a>菩萨中生诸佛圣众。<a id="a-ID"></a>若菩萨不发阿耨多罗三藐三菩提心者，<a id="a-IE"></a>是菩萨不能学六波罗蜜乃至十八不共法；<a id="a-IF"></a>若不学六波罗蜜乃至十八不共法，<a id="a-IG"></a>不能得阿耨多罗三藐三菩提；<a id="a-IH"></a>若不能得阿耨多罗三藐三菩提者，<a id="a-II"></a>则无声闻、<a id="a-IJ"></a>辟支佛。<a id="a-IK"></a>以是故，<a id="a-IL"></a>憍尸迦，<a id="a-IM"></a>诸菩萨摩诃萨学六波罗蜜乃至十八不共法时，<a id="a-IN"></a>得阿耨多罗三藐三菩提；<a id="a-IO"></a>得阿耨多罗三藐三菩提故，<a id="a-IP"></a>断地狱、<a id="a-IQ"></a>畜生、<a id="a-IR"></a>饿鬼道；<a id="a-IS"></a>世间便有刹利大姓、<a id="a-IT"></a>婆罗门大姓、<a id="a-IU"></a>居士大家，<a id="a-IV"></a>四天王天乃至非有想非无想天，<a id="a-IW"></a>便有檀波罗蜜，<a id="a-IX"></a>尸罗、<a id="a-IY"></a>羼提、<a id="a-IZ"></a>毗梨耶、<a id="a-Ia"></a>禅波罗蜜、<a id="a-Ib"></a>般若波罗蜜，<a id="a-Ic"></a>内空乃至无法有法空，<a id="a-Id"></a>四念处乃至十八不共法出现于世，<a id="a-Ie"></a>声闻、<a id="a-If"></a>辟支佛乘、<a id="a-Ig"></a>佛乘，<a id="a-Ih"></a>皆现于世。<a id="a-Ii"></a>”</p>
  <p id="aIj">【论】论者言：<a id="a-Ik"></a>教阎浮提乃至恒河沙世界中人，<a id="a-Il"></a>令得声闻、<a id="a-Im"></a>辟支佛道，<a id="a-In"></a>不如为他人演说般若波罗蜜义。<a id="a-Io"></a>此中说因缘：<a id="a-Ip"></a>是诸贤圣，<a id="a-Iq"></a>皆从般若波罗蜜中出故。<a id="a-Ir"></a>般若波罗蜜是诸法实相；<a id="a-Is"></a>正遍知名为佛，<a id="a-It"></a>小不如是大菩萨、<a id="a-Iu"></a>辟支佛、<a id="a-Iv"></a>阿罗汉，<a id="a-Iw"></a>转不如是阿那含、<a id="a-Ix"></a>斯陀含、<a id="a-Iy"></a>须陀洹。<a id="a-Iz"></a>爱念供养能知诸法实相者，<a id="a-J0"></a>是天王、<a id="a-J1"></a>人王等世间福德人。<a id="a-J2"></a>是故常说般若波罗蜜，<a id="a-J3"></a>出生诸贤圣、<a id="a-J4"></a>刹利大姓，<a id="a-J5"></a>乃至一切诸天。</p>
  <p id="aJ6">复次，<a id="a-J7"></a>教一阎浮提乃至恒河沙世界中人，<a id="a-J8"></a>发无上道，<a id="a-J9"></a>乃至阿鞞跋致，<a id="a-JA"></a>不如为人解说般若波罗蜜正义。</p>
  <p id="aJB">问曰：<a id="a-JC"></a>上说凡夫法、<a id="a-JD"></a>二乘法，<a id="a-JE"></a>不如可尔。<a id="a-JF"></a>今说教人发无上道、<a id="a-JG"></a>得阿鞞跋致，<a id="a-JH"></a>是佛道事，<a id="a-JI"></a>何故不如？</p>
  <p id="aJJ">答曰：<a id="a-JK"></a>说般若正义有二种：<a id="a-JL"></a>一者、<a id="a-JM"></a>生死肉身菩萨，<a id="a-JN"></a>二者、<a id="a-JO"></a>出三界不生不死法性生身菩萨。<a id="a-JP"></a>是菩萨但说过阿鞞跋致菩萨事，<a id="a-JQ"></a>所谓教化众生、<a id="a-JR"></a>净佛世界，<a id="a-JS"></a>分别一切众生三世无量劫心行业因缘，<a id="a-JT"></a>分别诸世界起灭成败劫数多少，<a id="a-JU"></a>大慈大悲、<a id="a-JV"></a>一切智等无量诸佛法。<a id="a-JW"></a>为是一人说法，<a id="a-JX"></a>胜教阎浮提，<a id="a-JY"></a>乃至如恒河沙世界众生令发心。<a id="a-JZ"></a>又复至阿鞞跋致，<a id="a-Ja"></a>从阿鞞跋致已上至佛道，<a id="a-Jb"></a>中间更有一人近佛道，<a id="a-Jc"></a>疾欲成佛，<a id="a-Jd"></a>教是人般若波罗蜜正义者，<a id="a-Je"></a>其福最多！<a id="a-Jf"></a>何以故？<a id="a-Jg"></a>福田大故，<a id="a-Jh"></a>福德亦大。<a id="a-Ji"></a>譬如供养一切十方如恒河沙等世界圣人，<a id="a-Jj"></a>乃至欲坐道场菩萨，<a id="a-Jk"></a>不如供养一佛。<a id="a-Jl"></a>譬如犯于太子，<a id="a-Jm"></a>得罪过犯一切人；<a id="a-Jn"></a>若供养太子，<a id="a-Jo"></a>得恩胜于供养一切凡夫。<a id="a-Jp"></a>若犯国王，<a id="a-Jq"></a>得罪过于犯太子；<a id="a-Jr"></a>若供养国王，<a id="a-Js"></a>胜于供养太子。<a id="a-Jt"></a>如是，<a id="a-Ju"></a>教化供养疾近作佛菩萨，<a id="a-Jv"></a>胜于供养教化如恒河沙等阿鞞跋致菩萨功德。<a id="a-Jw"></a>所以者何？<a id="a-Jx"></a>福田深厚，<a id="a-Jy"></a>其法能令众生增长故。</p>
  <p id="aJz">尔时，<a id="a-K0"></a>帝释了知是法力大故，<a id="a-K1"></a>白佛言：<a id="a-K2"></a>菩萨转转近无上道，<a id="a-K3"></a>如是应教化供养，<a id="a-K4"></a>功德转多。<a id="a-K5"></a>尔时，<a id="a-K6"></a>须菩提赞帝释言：<a id="a-K7"></a>善哉！<a id="a-K8"></a>善哉！<a id="a-K9"></a>汝能安慰劝进诸菩萨，<a id="a-KA"></a>为阿耨多罗三藐三菩提者，<a id="a-KB"></a>以财、<a id="a-KC"></a>法二施。<a id="a-KD"></a>财施者，<a id="a-KE"></a>供养具衣食等；<a id="a-KF"></a>法施者，<a id="a-KG"></a>所教六波罗蜜等。<a id="a-KH"></a>帝释得道故，<a id="a-KI"></a>名为圣弟子。<a id="a-KJ"></a>圣弟子法，<a id="a-KK"></a>应安慰劝进等诸菩萨。<a id="a-KL"></a>是中说因缘，<a id="a-KM"></a>是诸圣众皆从菩萨中出。<a id="a-KN"></a>何以故？<a id="a-KO"></a>若菩萨不行六波罗蜜，<a id="a-KP"></a>不成无上道，<a id="a-KQ"></a>则无须陀洹乃至辟支佛。<a id="a-KR"></a>菩萨因缘故，<a id="a-KS"></a>十善道乃至无量佛法出现于世，<a id="a-KT"></a>是故三恶道断，<a id="a-KU"></a>有刹利大姓乃至诸佛出现于世。<a id="a-KV"></a>是故菩萨说般若波罗蜜正义，<a id="a-KW"></a>教近佛道，<a id="a-KX"></a>福德最大。</p>
 </body>
</html>