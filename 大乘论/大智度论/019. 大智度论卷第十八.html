<!doctype html>
<html id="z3IBVFftV" data-ver="672">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第十八</h1>
  <h2 id="a2">释初品中般若波罗蜜</h2>
  <p id="a3">【经】“于一切法不著故，<a id="a-4"></a>应具足般若波罗蜜。<a id="a-5"></a>”</p>
  <p id="a6">【论】问曰：<a id="a-7"></a>云何名般若波罗蜜？</p>
  <p id="a8">答曰：<a id="a-9"></a>诸菩萨从初发心求一切种智，<a id="a-A"></a>于其中间，<a id="a-B"></a>知诸法实相慧，<a id="a-C"></a>是般若波罗蜜。</p>
  <p id="aD">问曰：<a id="a-E"></a>若尔者，<a id="a-F"></a>不应名为波罗蜜。<a id="a-G"></a>何以故？<a id="a-H"></a>未到智慧边故。</p>
  <p id="aI">答曰：<a id="a-J"></a>佛所得智慧是实波罗蜜，<a id="a-K"></a>因是波罗蜜故，<a id="a-L"></a>菩萨所行亦名波罗蜜，<a id="a-M"></a>因中说果故。<a id="a-N"></a>是般若波罗蜜，<a id="a-O"></a>在佛心中变名为一切种智。<a id="a-P"></a>菩萨行智慧，<a id="a-Q"></a>求度彼岸，<a id="a-R"></a>故名波罗蜜；<a id="a-S"></a>佛已度彼岸，<a id="a-T"></a>故名一切种智。</p>
  <p id="aU">问曰：<a id="a-V"></a>佛一切诸烦恼及习已断，<a id="a-W"></a>智慧眼净，<a id="a-X"></a>应如实得诸法实相；<a id="a-Y"></a>诸法实相即是般若波罗蜜。<a id="a-Z"></a>菩萨未尽诸漏，<a id="a-a"></a>慧眼未净，<a id="a-b"></a>云何能得诸法实相？</p>
  <p id="ac">答曰：<a id="a-d"></a>此义后品中当广说，<a id="a-e"></a>今但略说。<a id="a-f"></a>如人入海，<a id="a-g"></a>有始入者，<a id="a-h"></a>有尽其源底者，<a id="a-i"></a>深浅虽异，<a id="a-j"></a>俱名为入。<a id="a-k"></a>佛、<a id="a-l"></a>菩萨亦如是，<a id="a-m"></a>佛则穷尽其底；<a id="a-n"></a>菩萨未断诸烦恼习，<a id="a-o"></a>势力少故，<a id="a-p"></a>不能深入。<a id="a-q"></a>如后品中说譬喻：<a id="a-r"></a>如人于暗室燃灯，<a id="a-s"></a>照诸器物，<a id="a-t"></a>皆悉分了，<a id="a-u"></a>更有大灯，<a id="a-v"></a>益复明审。<a id="a-w"></a>则知后灯所破之闇，<a id="a-x"></a>与前灯合住；<a id="a-y"></a>前灯虽与暗共住，<a id="a-z"></a>而亦能照物。<a id="a-10"></a>若前灯无暗，<a id="a-11"></a>则后灯无所增益。<a id="a-12"></a>诸佛、<a id="a-13"></a>菩萨智慧亦如是；<a id="a-14"></a>菩萨智慧虽与烦恼习合，<a id="a-15"></a>而能得诸法实相，<a id="a-16"></a>亦如前灯亦能照物；<a id="a-17"></a>佛智慧尽诸烦恼习，<a id="a-18"></a>亦得诸法实相，<a id="a-19"></a>如后灯倍复明了。</p>
  <p id="a1A">问曰：<a id="a-1B"></a>云何是诸法实相？</p>
  <p id="a1C">答曰：<a id="a-1D"></a>众人各各说诸法实相，<a id="a-1E"></a>自以为是。<a id="a-1F"></a>此中实相者，<a id="a-1G"></a>不可破坏，<a id="a-1H"></a>常住不异，<a id="a-1I"></a>无能作者。<a id="a-1J"></a>如后品中佛语须菩提：<a id="a-1K"></a>“若菩萨观一切法，<a id="a-1L"></a>非常非无常，<a id="a-1M"></a>非苦非乐，<a id="a-1N"></a>非我非无我，<a id="a-1O"></a>非有非无等，<a id="a-1P"></a>亦不作是观，<a id="a-1Q"></a>是名菩萨行般若波罗蜜。<a id="a-1R"></a>”是义，<a id="a-1S"></a>舍一切观，<a id="a-1T"></a>灭一切言语，<a id="a-1U"></a>离诸心行，<a id="a-1V"></a>从本已来，<a id="a-1W"></a>不生不灭如涅槃相；<a id="a-1X"></a>一切诸法相亦如是，<a id="a-1Y"></a>是名诸法实相。<a id="a-1Z"></a>如赞般若波罗蜜偈言：</p>
  <p id="a1a"></p>
  <p id="a1b"></p>
  <p id="a1c"></p>
  <p id="a1d"></p>
  <p id="a1e"></p>
  <p id="a1f"></p>
  <p id="a1g"></p>
  <p id="a1h"></p>
  <p id="a1i"></p>
  <p id="a1j"></p>
  <p id="a1k"></p>
  <p id="a1l"></p>
  <p id="a1m"></p>
  <p id="a1n"></p>
  <p id="a1o"></p>
  <p id="a1p"></p>
  <p id="a1q"></p>
  <p id="a1r"></p>
  <p id="a1s"></p>
  <p id="a1t"></p>
  <p id="a1u"></p>
  <p id="a1v"></p>
  <p id="a1w"></p>
  <p id="a1x"></p>
  <p id="a1y"></p>
  <p id="a1z"></p>
  <p id="a20"></p>
  <p id="a21"></p>
  <p id="a22"></p>
  <p id="a23"></p>
  <p id="a24"></p>
  <p id="a25"></p>
  <p id="a26"></p>
  <p id="a27"></p>
  <p id="a28"></p>
  <p id="a29"></p>
  <p id="a2A"></p>
  <p id="a2B"></p>
  <p id="a2C"></p>
  <p data-pb></p>
  <h2 id="a2D">释般若相义</h2>
  <p id="a2E">问曰：<a id="a-2F"></a>何以独称般若波罗蜜为摩诃，<a id="a-2G"></a>而不称五波罗蜜？</p>
  <p id="a2H">答曰：<a id="a-2I"></a>摩诃此言大，<a id="a-2J"></a>般若言慧，<a id="a-2K"></a>波罗蜜言到彼岸；<a id="a-2L"></a>以其能到智慧大海彼岸，<a id="a-2M"></a>到一切智慧边，<a id="a-2N"></a>穷尽其极故，<a id="a-2O"></a>名到彼岸。<a id="a-2P"></a>一切世间、<a id="a-2Q"></a>十方、<a id="a-2R"></a>三世，<a id="a-2S"></a>诸佛第一大，<a id="a-2T"></a>次有菩萨、<a id="a-2U"></a>辟支佛、<a id="a-2V"></a>声闻，<a id="a-2W"></a>是四大人皆从般若波罗蜜生，<a id="a-2X"></a>是故名为大。</p>
  <p id="a2Y">复次，<a id="a-2Z"></a>能与众生大果报，<a id="a-2a"></a>无量无尽，<a id="a-2b"></a>常不变异，<a id="a-2c"></a>所谓涅槃；<a id="a-2d"></a>余五波罗蜜不能尔。<a id="a-2e"></a>布施等离般若波罗蜜，<a id="a-2f"></a>但能与世间果报，<a id="a-2g"></a>是故不得名大。</p>
  <p id="a2h">问曰：<a id="a-2i"></a>何者是智慧？</p>
  <p id="a2j">答曰：<a id="a-2k"></a>般若波罗蜜摄一切智慧故。<a id="a-2l"></a>所以者何？<a id="a-2m"></a>菩萨求佛道，<a id="a-2n"></a>应当学一切法，<a id="a-2o"></a>得一切智慧，<a id="a-2p"></a>所谓声闻、<a id="a-2q"></a>辟支佛、<a id="a-2r"></a>佛智慧。<a id="a-2s"></a>是智慧有三种：<a id="a-2t"></a>学、<a id="a-2u"></a>无学、<a id="a-2v"></a>非学非无学。<a id="a-2w"></a>非学非无学智者，<a id="a-2x"></a>如干慧地、<a id="a-2y"></a>不净、<a id="a-2z"></a>安那般那、<a id="a-30"></a>欲界系四念处、<a id="a-31"></a>暖法、<a id="a-32"></a>顶法、<a id="a-33"></a>忍法、<a id="a-34"></a>世间第一法等。<a id="a-35"></a>学智者，<a id="a-36"></a>苦法智忍慧，<a id="a-37"></a>乃至向阿罗汉、<a id="a-38"></a>第九无碍道中金刚三昧慧。<a id="a-39"></a>无学智者，<a id="a-3A"></a>阿罗汉第九解脱智；<a id="a-3B"></a>从是已后，<a id="a-3C"></a>一切无学智，<a id="a-3D"></a>如尽智、<a id="a-3E"></a>无生智等。<a id="a-3F"></a>求辟支佛道智慧，<a id="a-3G"></a>亦如是。</p>
  <p id="a3H">问曰：<a id="a-3I"></a>若辟支佛道亦如是者，<a id="a-3J"></a>云何分别声闻、<a id="a-3K"></a>辟支佛？</p>
  <p id="a3L">答曰：<a id="a-3M"></a>道虽一种，<a id="a-3N"></a>而用智有异。<a id="a-3O"></a>若诸佛不出，<a id="a-3P"></a>佛法已灭，<a id="a-3Q"></a>是人先世因缘故，<a id="a-3R"></a>独出智慧，<a id="a-3S"></a>不从他闻，<a id="a-3T"></a>自以智慧得道。<a id="a-3U"></a>如一国王，<a id="a-3V"></a>出在园中游戏。<a id="a-3W"></a>清朝见林树花果蔚茂，<a id="a-3X"></a>甚可爱乐。<a id="a-3Y"></a>王食已而卧，<a id="a-3Z"></a>王诸夫人婇女皆共取花，<a id="a-3a"></a>毁折林树。<a id="a-3b"></a>王觉已，<a id="a-3c"></a>见林毁坏，<a id="a-3d"></a>而自觉悟：<a id="a-3e"></a>“一切世间无常变坏，<a id="a-3f"></a>皆亦如是。<a id="a-3g"></a>”思惟是已，<a id="a-3h"></a>无漏道心生，<a id="a-3i"></a>断诸结使，<a id="a-3j"></a>得辟支佛道，<a id="a-3k"></a>具六神通，<a id="a-3l"></a>即飞到闲静林间。<a id="a-3m"></a>如是等因缘，<a id="a-3n"></a>先世福德、<a id="a-3o"></a>愿行、<a id="a-3p"></a>果报，<a id="a-3q"></a>今世见少因缘，<a id="a-3r"></a>成辟支佛道，<a id="a-3s"></a>如是为异。</p>
  <p id="a3t">复次，<a id="a-3u"></a>辟支佛有二种：<a id="a-3v"></a>一名独觉，<a id="a-3w"></a>二名因缘觉。<a id="a-3x"></a>因缘觉如上说。<a id="a-3y"></a>独觉者，<a id="a-3z"></a>是人今世成道，<a id="a-40"></a>自觉不从他闻，<a id="a-41"></a>是名独觉辟支迦佛。<a id="a-42"></a>独觉辟支迦佛有二种：<a id="a-43"></a>一、<a id="a-44"></a>本是学人，<a id="a-45"></a>在人中生；<a id="a-46"></a>是时无佛，<a id="a-47"></a>佛法灭。<a id="a-48"></a>是须陀洹已满七生，<a id="a-49"></a>不应第八生，<a id="a-4A"></a>自得成道。<a id="a-4B"></a>是人不名佛，<a id="a-4C"></a>不名阿罗汉，<a id="a-4D"></a>名为小辟支迦佛，<a id="a-4E"></a>与阿罗汉无异；<a id="a-4F"></a>或有不如舍利弗等大阿罗汉者。<a id="a-4G"></a>二、<a id="a-4H"></a>大辟支佛，<a id="a-4I"></a>于一百劫中作功德，<a id="a-4J"></a>增长智慧，<a id="a-4K"></a>得三十二相分；<a id="a-4L"></a>或有三十一相，<a id="a-4M"></a>或三十相，<a id="a-4N"></a>或二十九相，<a id="a-4O"></a>乃至一相。<a id="a-4P"></a>于九种阿罗汉中，<a id="a-4Q"></a>智慧利胜。<a id="a-4R"></a>于诸深法中总相、<a id="a-4S"></a>别相能入；<a id="a-4T"></a>久修习定，<a id="a-4U"></a>常乐独处。<a id="a-4V"></a>如是相，<a id="a-4W"></a>名为大辟支迦佛，<a id="a-4X"></a>以是为异。<a id="a-4Y"></a>求佛道者，<a id="a-4Z"></a>从初发心作愿：<a id="a-4a"></a>“愿我作佛度脱众生，<a id="a-4b"></a>得一切佛法，<a id="a-4c"></a>行六波罗蜜，<a id="a-4d"></a>破魔军众及诸烦恼，<a id="a-4e"></a>得一切智，<a id="a-4f"></a>成佛道，<a id="a-4g"></a>乃至入无余涅槃。<a id="a-4h"></a>”随本愿行，<a id="a-4i"></a>从是中间所有智慧，<a id="a-4j"></a>总相、<a id="a-4k"></a>别相一切尽知，<a id="a-4l"></a>是名佛道智慧。<a id="a-4m"></a>是三种智慧尽能知，<a id="a-4n"></a>尽到其边，<a id="a-4o"></a>以是故言到智慧边。</p>
  <p id="a4p">问曰：<a id="a-4q"></a>若如所说一切智慧尽应入，<a id="a-4r"></a>若世间、<a id="a-4s"></a>若出世间，<a id="a-4t"></a>何以但言三乘智慧尽到其边，<a id="a-4u"></a>不说余智？</p>
  <p id="a4v">答曰：<a id="a-4w"></a>三乘是实智慧，<a id="a-4x"></a>余者皆是虚妄，<a id="a-4y"></a>菩萨虽知而不专行。<a id="a-4z"></a>如除摩黎山，<a id="a-50"></a>一切无出栴檀木；<a id="a-51"></a>若余处或有好语，<a id="a-52"></a>皆从佛法中得。<a id="a-53"></a>自非佛法，<a id="a-54"></a>初闻似好，<a id="a-55"></a>久则不妙。<a id="a-56"></a>譬如牛乳、<a id="a-57"></a>驴乳，<a id="a-58"></a>其色虽同；<a id="a-59"></a>牛乳抨则成酥，<a id="a-5A"></a>驴乳抨则成粪。<a id="a-5B"></a>佛法语及外道语：<a id="a-5C"></a>不杀、<a id="a-5D"></a>不盗，<a id="a-5E"></a>慈愍众生，<a id="a-5F"></a>摄心离欲，<a id="a-5G"></a>观空虽同；<a id="a-5H"></a>然外道语，<a id="a-5I"></a>初虽似妙，<a id="a-5J"></a>穷尽所归，<a id="a-5K"></a>则为虚诳。<a id="a-5L"></a>一切外道皆著我见。<a id="a-5M"></a>若实有我，<a id="a-5N"></a>应堕二种：<a id="a-5O"></a>若坏相、<a id="a-5P"></a>若不坏相。<a id="a-5Q"></a>若坏相，<a id="a-5R"></a>应如牛皮；<a id="a-5S"></a>若不坏相，<a id="a-5T"></a>应如虚空。<a id="a-5U"></a>此二处无杀罪，<a id="a-5V"></a>无不杀福。<a id="a-5W"></a>若如虚空，<a id="a-5X"></a>雨露不能润，<a id="a-5Y"></a>风热不能干，<a id="a-5Z"></a>是则堕常相；<a id="a-5a"></a>若常者，<a id="a-5b"></a>苦不能恼，<a id="a-5c"></a>乐不能悦；<a id="a-5d"></a>若不受苦、<a id="a-5e"></a>乐，<a id="a-5f"></a>不应避祸就福。<a id="a-5g"></a>若如牛皮为风雨所坏，<a id="a-5h"></a>则堕无常，<a id="a-5i"></a>若无常则无罪、<a id="a-5j"></a>福。<a id="a-5k"></a>外道语若实如是，<a id="a-5l"></a>何有不杀为福、<a id="a-5m"></a>杀生为罪？</p>
  <p id="a5n">问曰：<a id="a-5o"></a>外道戒福，<a id="a-5p"></a>所失如是，<a id="a-5q"></a>其禅定、<a id="a-5r"></a>智慧复云何？</p>
  <p id="a5s">答曰：<a id="a-5t"></a>外道以我心逐禅故，<a id="a-5u"></a>多爱、<a id="a-5v"></a>见、<a id="a-5w"></a>慢故，<a id="a-5x"></a>不舍一切法故，<a id="a-5y"></a>无有实智慧。</p>
  <p id="a5z">问曰：<a id="a-60"></a>汝言外道观空，<a id="a-61"></a>观空则舍一切法，<a id="a-62"></a>云何言不舍一切法故，<a id="a-63"></a>无有实智慧？</p>
  <p id="a64">答曰：<a id="a-65"></a>外道虽观空而取空相，<a id="a-66"></a>虽知诸法空而不自知我空，<a id="a-67"></a>爱著观空智慧故。</p>
  <p id="a68">问曰：<a id="a-69"></a>外道有无想定，<a id="a-6A"></a>心心数法都灭；<a id="a-6B"></a>都灭故，<a id="a-6C"></a>无有取相爱著智慧咎！</p>
  <p id="a6D">答曰：<a id="a-6E"></a>无想定力，<a id="a-6F"></a>强令心灭，<a id="a-6G"></a>非实智慧力。<a id="a-6H"></a>又于此中生涅槃想，<a id="a-6I"></a>不知是和合作法，<a id="a-6J"></a>以是故堕颠倒中！<a id="a-6K"></a>是中心虽暂灭，<a id="a-6L"></a>得因缘还生。<a id="a-6M"></a>譬如人无梦睡时，<a id="a-6N"></a>心想不行，<a id="a-6O"></a>寤则还有。</p>
  <p id="a6P">问曰：<a id="a-6Q"></a>无想定其失如是，<a id="a-6R"></a>更有非有想非无想定，<a id="a-6S"></a>是中无一切妄想，<a id="a-6T"></a>亦不如强作无想定灭想，<a id="a-6U"></a>是中以智慧力故无想！</p>
  <p id="a6V">答曰：<a id="a-6W"></a>是中有想，<a id="a-6X"></a>细微故不觉。<a id="a-6Y"></a>若无想，<a id="a-6Z"></a>佛弟子复何缘更求实智慧？<a id="a-6a"></a>佛法中，<a id="a-6b"></a>是非有想非无想中识，<a id="a-6c"></a>依三众住。<a id="a-6d"></a>是四众属因缘故无常，<a id="a-6e"></a>无常故苦，<a id="a-6f"></a>无常苦故空，<a id="a-6g"></a>空故无我，<a id="a-6h"></a>空无我故可舍。<a id="a-6i"></a>汝等爱著智慧故，<a id="a-6j"></a>不得涅槃。<a id="a-6k"></a>譬如尺蠖，<a id="a-6l"></a>屈安后足，<a id="a-6m"></a>然后进前足；<a id="a-6n"></a>所缘尽，<a id="a-6o"></a>无复进处而还。<a id="a-6p"></a>外道依止初禅，<a id="a-6q"></a>舍下地欲，<a id="a-6r"></a>乃至依非有想非无想处，<a id="a-6s"></a>舍无所有处；<a id="a-6t"></a>上无所复依，<a id="a-6u"></a>则不能舍非有想非无想处。<a id="a-6v"></a>以更无依处，<a id="a-6w"></a>恐惧失我，<a id="a-6x"></a>畏堕无所得中故。</p>
  <p id="a6y">复次，<a id="a-6z"></a>外道经中，<a id="a-70"></a>有听杀、<a id="a-71"></a>盗、<a id="a-72"></a>淫、<a id="a-73"></a>妄语、<a id="a-74"></a>饮酒，<a id="a-75"></a>言为天祠咒杀无罪；<a id="a-76"></a>为行道故，<a id="a-77"></a>若遭急难，<a id="a-78"></a>欲自全身而杀小人无罪。<a id="a-79"></a>又有急难，<a id="a-7A"></a>为行道故除金，<a id="a-7B"></a>余者得盗取以自全济，<a id="a-7C"></a>后当除此殃罪。<a id="a-7D"></a>除师妇、<a id="a-7E"></a>国王夫人、<a id="a-7F"></a>善知识妻、<a id="a-7G"></a>童女，<a id="a-7H"></a>余者逼迫急难，<a id="a-7I"></a>得邪淫。<a id="a-7J"></a>为师及父母，<a id="a-7K"></a>为牛、<a id="a-7L"></a>为身、<a id="a-7M"></a>为媒故，<a id="a-7N"></a>听妄语。<a id="a-7O"></a>寒乡听饮石蜜酒，<a id="a-7P"></a>天祠中或听尝一滴、<a id="a-7Q"></a>二滴酒。<a id="a-7R"></a>佛法中则不然，<a id="a-7S"></a>于一切众生慈心等视，<a id="a-7T"></a>乃至蚁子亦不夺命，<a id="a-7U"></a>何况杀人？<a id="a-7V"></a>一针一缕不取，<a id="a-7W"></a>何况多物？<a id="a-7X"></a>无主淫女，<a id="a-7Y"></a>不以指触，<a id="a-7Z"></a>何况人之妻女？<a id="a-7a"></a>戏笑不得妄语，<a id="a-7b"></a>何况故作妄语？<a id="a-7c"></a>一切酒，<a id="a-7d"></a>一切时，<a id="a-7e"></a>常不得饮，<a id="a-7f"></a>何况寒乡、<a id="a-7g"></a>天祠？<a id="a-7h"></a>汝等外道与佛法悬殊，<a id="a-7i"></a>有若天地！<a id="a-7j"></a>汝等外道法，<a id="a-7k"></a>是生诸烦恼处；<a id="a-7l"></a>佛法则是灭诸烦恼处，<a id="a-7m"></a>是为大异。</p>
  <p id="a7n">诸佛法无量，<a id="a-7o"></a>有若大海，<a id="a-7p"></a>随众生意故，<a id="a-7q"></a>种种说法。<a id="a-7r"></a>或说有，<a id="a-7s"></a>或说无；<a id="a-7t"></a>或说常，<a id="a-7u"></a>或说无常；<a id="a-7v"></a>或说苦，<a id="a-7w"></a>或说乐；<a id="a-7x"></a>或说我，<a id="a-7y"></a>或说无我。<a id="a-7z"></a>或说勤行三业，<a id="a-80"></a>摄诸善法；<a id="a-81"></a>或说一切诸法无作相。<a id="a-82"></a>如是等种种异说，<a id="a-83"></a>无智闻之，<a id="a-84"></a>谓为乖错；<a id="a-85"></a>智者入三种法门，<a id="a-86"></a>观一切佛语皆是实法，<a id="a-87"></a>不相违背。<a id="a-88"></a>何等是三门？<a id="a-89"></a>一者、<a id="a-8A"></a>蜫勒门，<a id="a-8B"></a>二者、<a id="a-8C"></a>阿毗昙门，<a id="a-8D"></a>三者、<a id="a-8E"></a>空门。</p>
  <p id="a8F">问曰：<a id="a-8G"></a>云何名蜫勒？<a id="a-8H"></a>云何名阿毗昙？<a id="a-8I"></a>云何名空门？</p>
  <p id="a8J">答曰：<a id="a-8K"></a>蜫勒有三百二十万言，<a id="a-8L"></a>佛在世时，<a id="a-8M"></a>大迦旃延之所造；<a id="a-8N"></a>佛灭度后，<a id="a-8O"></a>人寿转减，<a id="a-8P"></a>忆识力少，<a id="a-8Q"></a>不能广诵，<a id="a-8R"></a>诸得道人撰为三十八万四千言。<a id="a-8S"></a>若人入蜫勒门，<a id="a-8T"></a>论议则无穷；<a id="a-8U"></a>其中有随相门、<a id="a-8V"></a>对治门等种种诸门。</p>
  <p id="a8W">随相门者，<a id="a-8X"></a>如佛说偈：</p>
  <p id="a8Y"></p>
  <p id="a8Z"></p>
  <p id="a8a"></p>
  <p id="a8b"></p>
  <p id="a8c"></p>
  <p id="a8d"></p>
  <p id="a8e"></p>
  <p id="a8f"></p>
  <p id="a8g"></p>
  <p id="a8h"></p>
  <p id="a8i"></p>
  <p id="a8j"></p>
  <p id="a8k"></p>
  <p id="a8l"></p>
  <p id="a8m"></p>
  <p id="a8n"></p>
  <p id="a8o"></p>
  <p id="a8p"></p>
  <p id="a8q"></p>
  <p id="a8r"></p>
  <p id="a8s"></p>
  <p id="a8t"></p>
  <p id="a8u"></p>
  <p id="a8v"></p>
  <p id="a8w"></p>
  <p id="a8x"></p>
  <p id="a8y"></p>
  <p id="a8z"></p>
  <p id="a90"></p>
  <p id="a91"></p>
  <p id="a92"></p>
  <p id="a93"></p>
  <p id="a94"></p>
  <p id="a95"></p>
  <p id="a96"></p>
  <p id="a97"></p>
  <p id="a98"></p>
  <p id="a99"></p>
  <p id="a9A"></p>
  <p id="a9B"></p>
  <p id="a9C"></p>
  <p id="a9D"></p>
  <p id="a9E"></p>
  <p id="a9F"></p>
  <p id="a9G"></p>
  <p id="a9H"></p>
  <p id="a9I"></p>
  <p id="a9J"></p>
  <p id="a9K"></p>
  <p id="a9L"></p>
  <p id="a9M"></p>
  <p id="a9N"></p>
  <p id="a9O"></p>
  <p id="a9P"></p>
  <p id="a9Q"></p>
  <p id="a9R"></p>
  <p id="a9S"></p>
  <p id="a9T"></p>
  <p id="a9U"></p>
  <p id="a9V"></p>
  <p id="a9W"></p>
  <p id="a9X"></p>
  <p id="a9Y"></p>
  <p id="a9Z"></p>
  <p id="a9a"></p>
  <p id="a9b"></p>
  <p id="a9c"></p>
  <p id="a9d"></p>
  <p id="a9e"></p>
  <p id="a9f"></p>
  <p id="a9g"></p>
  <p id="a9h"></p>
  <p id="a9i"></p>
  <p id="a9j"></p>
  <p id="a9k"></p>
  <p id="a9l"></p>
  <p id="a9m"></p>
  <p id="a9n"></p>
  <p id="a9o"></p>
  <p id="a9p"></p>
  <p id="a9q"></p>
  <p id="a9r"></p>
  <p id="a9s"></p>
  <p id="a9t"></p>
  <p id="a9u"></p>
  <p id="a9v"></p>
  <p id="a9w"></p>
  <p id="a9x"></p>
  <p id="a9y"></p>
  <p id="a9z"></p>
  <p id="aA0"></p>
  <p id="aA1"></p>
  <p id="aA2"></p>
  <p id="aA3"></p>
  <p id="aA4"></p>
  <p id="aA5"></p>
  <p id="aA6"></p>
  <p id="aA7"></p>
  <p id="aA8"></p>
  <p id="aA9"></p>
  <p id="aAA"></p>
  <p id="aAB"></p>
  <p id="aAC"></p>
  <p id="aAD"></p>
  <p id="aAE"></p>
  <p id="aAF"></p>
  <p id="aAG"></p>
  <p id="aAH"></p>
  <p id="aAI"></p>
  <p id="aAJ"></p>
  <p id="aAK"></p>
  <p id="aAL"></p>
  <p id="aAM"></p>
  <p id="aAN"></p>
  <p id="aAO"></p>
  <p id="aAP"></p>
  <p id="aAQ"></p>
  <p id="aAR"></p>
  <p id="aAS"></p>
  <p id="aAT"></p>
  <p id="aAU"></p>
  <p id="aAV"></p>
  <p id="aAW"></p>
  <p id="aAX"></p>
  <p id="aAY"></p>
  <p id="aAZ"></p>
  <p id="aAa"></p>
  <p id="aAb"></p>
  <p id="aAc"></p>
  <p id="aAd"></p>
  <p id="aAe"></p>
  <p id="aAf"></p>
  <p id="aAg"></p>
  <p id="aAh"></p>
  <p id="aAi"></p>
  <p id="aAj"></p>
  <p id="aAk"></p>
  <p id="aAl"></p>
  <p id="aAm"></p>
  <p id="aAn"></p>
  <p id="aAo"></p>
  <p id="aAp"></p>
 </body>
</html>