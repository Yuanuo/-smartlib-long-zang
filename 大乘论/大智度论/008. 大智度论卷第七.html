<!doctype html>
<html id="z3IBVFPtK" data-ver="1479">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第七</h1>
  <h2 id="a2">释初品中佛世界愿</h2>
  <p id="a3">【经】愿受无量诸佛世界。</p>
  <p id="a4">【论】诸菩萨见诸佛世界无量严净，<a id="a-5"></a>发种种愿。<a id="a-6"></a>有佛世界都无众苦，<a id="a-7"></a>乃至无三恶之名者；<a id="a-8"></a>菩萨见已，<a id="a-9"></a>自发愿言：<a id="a-A"></a>“我作佛时，<a id="a-B"></a>世界无众苦，<a id="a-C"></a>乃至无三恶之名，<a id="a-D"></a>亦当如是。<a id="a-E"></a>”有佛世界七宝庄严，<a id="a-F"></a>昼夜常有清净光明，<a id="a-G"></a>无有日月；<a id="a-H"></a>便发愿言：<a id="a-I"></a>“我作佛时，<a id="a-J"></a>世界常有严净光明，<a id="a-K"></a>亦当如是。<a id="a-L"></a>”有佛世界一切众生皆行十善，<a id="a-M"></a>有大智慧，<a id="a-N"></a>衣被饮食，<a id="a-O"></a>应念而至；<a id="a-P"></a>便发愿言：<a id="a-Q"></a>“我作佛时，<a id="a-R"></a>世界中众生，<a id="a-S"></a>衣被饮食，<a id="a-T"></a>亦当如是。<a id="a-U"></a>”有佛世界纯诸菩萨，<a id="a-V"></a>如佛色身三十二相，<a id="a-W"></a>光明彻照，<a id="a-X"></a>乃至无有声闻、<a id="a-Y"></a>辟支佛名，<a id="a-Z"></a>亦无女人，<a id="a-a"></a>一切皆行深妙佛道，<a id="a-b"></a>游至十方，<a id="a-c"></a>教化一切；<a id="a-d"></a>便发愿言：<a id="a-e"></a>“我作佛时，<a id="a-f"></a>世界中众生，<a id="a-g"></a>亦当如是。<a id="a-h"></a>”如是等无量佛世界种种严净，<a id="a-i"></a>愿皆得之；<a id="a-j"></a>以是故，<a id="a-k"></a>名愿受无量诸佛世界。</p>
  <p id="al">问曰：<a id="a-m"></a>诸菩萨行业清净，<a id="a-n"></a>自得净报，<a id="a-o"></a>何以要须立愿然后得之？<a id="a-p"></a>譬如田家得榖，<a id="a-q"></a>岂复待愿？</p>
  <p id="ar">答曰：<a id="a-s"></a>作福无愿，<a id="a-t"></a>无所标立，<a id="a-u"></a>愿为导御，<a id="a-v"></a>能有所成。<a id="a-w"></a>譬如销金，<a id="a-x"></a>随师而作，<a id="a-y"></a>金无定也。<a id="a-z"></a>如佛所说：<a id="a-10"></a>“有人修少施福，<a id="a-11"></a>修少戒福，<a id="a-12"></a>不知禅法；<a id="a-13"></a>闻人中有富乐人，<a id="a-14"></a>心常念著，<a id="a-15"></a>愿乐不舍，<a id="a-16"></a>命终之后，<a id="a-17"></a>生富乐人中。<a id="a-18"></a>复有人修少施福，<a id="a-19"></a>修少戒福，<a id="a-1A"></a>不知禅法；<a id="a-1B"></a>闻有四天王天处、<a id="a-1C"></a>三十三天，<a id="a-1D"></a>夜摩天、<a id="a-1E"></a>兜率陀天、<a id="a-1F"></a>化乐天（专念色欲，<a id="a-1G"></a>化来从已）、<a id="a-1H"></a>他化自在天（此天他化色欲，<a id="a-1I"></a>与之行欲，<a id="a-1J"></a>展转如是，<a id="a-1K"></a>故名他化自在），<a id="a-1L"></a>心常愿乐，<a id="a-1M"></a>命终之后，<a id="a-1N"></a>各生其中；<a id="a-1O"></a>此皆愿力所得。<a id="a-1P"></a>菩萨亦如是，<a id="a-1Q"></a>修净世界愿，<a id="a-1R"></a>然后得之。<a id="a-1S"></a>以是故知，<a id="a-1T"></a>因愿受胜果。</p>
  <p id="a1U">复次，<a id="a-1V"></a>庄严佛界事大，<a id="a-1W"></a>独行功德不能成故，<a id="a-1X"></a>要须愿力。<a id="a-1Y"></a>譬如牛力虽能挽车，<a id="a-1Z"></a>要须御者，<a id="a-1a"></a>能有所至；<a id="a-1b"></a>净世界愿，<a id="a-1c"></a>亦复如是，<a id="a-1d"></a>福德如牛，<a id="a-1e"></a>愿如御者。</p>
  <p id="a1f">问曰：<a id="a-1g"></a>若不作愿，<a id="a-1h"></a>不得福耶？</p>
  <p id="a1i">答曰：<a id="a-1j"></a>虽得，<a id="a-1k"></a>不如有愿。<a id="a-1l"></a>愿能助福，<a id="a-1m"></a>常念所行，<a id="a-1n"></a>福德增长。</p>
  <p id="a1o">问曰：<a id="a-1p"></a>若作愿得报，<a id="a-1q"></a>如人作十恶，<a id="a-1r"></a>不愿地狱，<a id="a-1s"></a>亦不应得地狱报？</p>
  <p id="a1t">答曰：<a id="a-1u"></a>罪福虽有定报，<a id="a-1v"></a>但作愿者修少福，<a id="a-1w"></a>有愿力故得大果报。<a id="a-1x"></a>如先说罪中报苦，<a id="a-1y"></a>一切众生皆愿得乐，<a id="a-1z"></a>无愿苦者，<a id="a-20"></a>是故不愿地狱。<a id="a-21"></a>以是故，<a id="a-22"></a>福有无量报，<a id="a-23"></a>罪报有量。<a id="a-24"></a>有人言：<a id="a-25"></a>“最大罪在阿鼻地狱，<a id="a-26"></a>一劫受报；<a id="a-27"></a>最大福在非有想非无想处，<a id="a-28"></a>受八万大劫报。<a id="a-29"></a>”诸菩萨净世界愿，<a id="a-2A"></a>亦无量劫，<a id="a-2B"></a>入道得涅槃，<a id="a-2C"></a>是为常乐。</p>
  <p id="a2D">问曰：<a id="a-2E"></a>如泥梨品中，<a id="a-2F"></a>谤般若波罗蜜罪，<a id="a-2G"></a>此间劫尽，<a id="a-2H"></a>复至他方泥梨中。<a id="a-2I"></a>何以言最大罪受地狱中一劫报？</p>
  <p id="a2J">答曰：<a id="a-2K"></a>佛法为众生故，<a id="a-2L"></a>有二道教化：<a id="a-2M"></a>一者、<a id="a-2N"></a>佛道，<a id="a-2O"></a>二者、<a id="a-2P"></a>声闻道。<a id="a-2Q"></a>声闻道中作五逆罪人，<a id="a-2R"></a>佛说受地狱一劫；<a id="a-2S"></a>菩萨道中破佛法人，<a id="a-2T"></a>说此间劫尽复至他方受无量罪。<a id="a-2U"></a>声闻法最第一福，<a id="a-2V"></a>受八万劫；<a id="a-2W"></a>菩萨道中大福，<a id="a-2X"></a>受无量阿僧祇劫。<a id="a-2Y"></a>以是故福德须愿，<a id="a-2Z"></a>是名愿受无量诸佛世界。</p>
  <p id="a2a">【经】念无量佛土，<a id="a-2b"></a>诸佛三昧，<a id="a-2c"></a>常现在前。</p>
  <p id="a2d">【论】无量佛土，<a id="a-2e"></a>名十方诸佛土。<a id="a-2f"></a>念佛三昧，<a id="a-2g"></a>名十方三世诸佛，<a id="a-2h"></a>常以心眼见，<a id="a-2i"></a>如现在前。</p>
  <p id="a2j">问曰：<a id="a-2k"></a>云何为念佛三昧？</p>
  <p id="a2l">答曰：<a id="a-2m"></a>念佛三昧有二种：<a id="a-2n"></a>一者、<a id="a-2o"></a>声闻法中，<a id="a-2p"></a>于一佛身，<a id="a-2q"></a>心眼见满十方。<a id="a-2r"></a>二者、<a id="a-2s"></a>菩萨道，<a id="a-2t"></a>于无量佛土中，<a id="a-2u"></a>念三世十方诸佛。<a id="a-2v"></a>以是故言，<a id="a-2w"></a>念无量佛土，<a id="a-2x"></a>诸佛三昧，<a id="a-2y"></a>常现在前。</p>
  <p id="a2z">问曰：<a id="a-30"></a>如菩萨三昧种种无量，<a id="a-31"></a>何以故赞是菩萨念佛三昧常现在前？</p>
  <p id="a32">答曰：<a id="a-33"></a>是菩萨念佛故，<a id="a-34"></a>得入佛道中，<a id="a-35"></a>以是故，<a id="a-36"></a>念佛三昧常现在前。</p>
  <p id="a37">复次，<a id="a-38"></a>念佛三昧能除种种烦恼及先世罪；<a id="a-39"></a>余诸三昧，<a id="a-3A"></a>有能除淫不能除瞋，<a id="a-3B"></a>有能除瞋不能除淫，<a id="a-3C"></a>有能除痴不能除淫、<a id="a-3D"></a>恚，<a id="a-3E"></a>有能除三毒不能除先世罪。<a id="a-3F"></a>是念佛三昧，<a id="a-3G"></a>能除种种烦恼、<a id="a-3H"></a>种种罪。</p>
  <p id="a3I">复次，<a id="a-3J"></a>念佛三昧有大福德，<a id="a-3K"></a>能度众生；<a id="a-3L"></a>是诸菩萨欲度众生，<a id="a-3M"></a>诸余三昧无如此念佛三昧福德，<a id="a-3N"></a>能速灭诸罪者。<a id="a-3O"></a>如说昔有五百估客，<a id="a-3P"></a>入海采宝；<a id="a-3Q"></a>值摩伽罗鱼王开口，<a id="a-3R"></a>海水入中，<a id="a-3S"></a>船去驶疾。<a id="a-3T"></a>船师问楼上人：<a id="a-3U"></a>“汝见何等？<a id="a-3V"></a>”答言：<a id="a-3W"></a>“见三日出，<a id="a-3X"></a>白山罗列，<a id="a-3Y"></a>水流奔趣，<a id="a-3Z"></a>如入大坑。<a id="a-3a"></a>”船师言：<a id="a-3b"></a>“是摩伽罗鱼王开口，<a id="a-3c"></a>一是实日，<a id="a-3d"></a>两日是鱼眼，<a id="a-3e"></a>白山是鱼齿，<a id="a-3f"></a>水流奔趣是入其口。<a id="a-3g"></a>我曹了矣！<a id="a-3h"></a>各各求诸天神以自救济！<a id="a-3i"></a>”是时诸人各各求其所事，<a id="a-3j"></a>都无所益。<a id="a-3k"></a>中有五戒优婆塞，<a id="a-3l"></a>语众人言：<a id="a-3m"></a>“吾等当共称南无佛！<a id="a-3n"></a>佛为无上，<a id="a-3o"></a>能救苦厄！<a id="a-3p"></a>”众人一心同声，<a id="a-3q"></a>称南无佛。<a id="a-3r"></a>是鱼先世是佛破戒弟子，<a id="a-3s"></a>得宿命智，<a id="a-3t"></a>闻称佛声，<a id="a-3u"></a>心自悔悟，<a id="a-3v"></a>即便合口，<a id="a-3w"></a>船人得脱。<a id="a-3x"></a>以念佛故，<a id="a-3y"></a>能除重罪，<a id="a-3z"></a>济诸苦厄，<a id="a-40"></a>何况念佛三昧！</p>
  <p id="a41">复次，<a id="a-42"></a>佛为法王，<a id="a-43"></a>菩萨为法将，<a id="a-44"></a>所尊所重，<a id="a-45"></a>唯佛世尊，<a id="a-46"></a>是故应常念佛。</p>
  <p id="a47">复次，<a id="a-48"></a>常念佛，<a id="a-49"></a>得种种功德利。<a id="a-4A"></a>譬如大臣，<a id="a-4B"></a>特蒙恩宠，<a id="a-4C"></a>常念其主；<a id="a-4D"></a>菩萨亦如是，<a id="a-4E"></a>知种种功德、<a id="a-4F"></a>无量智慧，<a id="a-4G"></a>皆从佛得，<a id="a-4H"></a>知恩重故，<a id="a-4I"></a>常念佛。<a id="a-4J"></a>汝言云何常念佛，<a id="a-4K"></a>不行余三昧者，<a id="a-4L"></a>今言常念，<a id="a-4M"></a>亦不言不行余三昧，<a id="a-4N"></a>行念佛三昧多故言常念。</p>
  <p id="a4O">复次，<a id="a-4P"></a>先虽说空、<a id="a-4Q"></a>无相、<a id="a-4R"></a>无作三昧，<a id="a-4S"></a>未说念佛三昧，<a id="a-4T"></a>是故今说。</p>
  <p id="a4U">【经】能请无量诸佛。</p>
  <p id="a4V">【论】请有二种：<a id="a-4W"></a>一者、<a id="a-4X"></a>佛初成道，<a id="a-4Y"></a>菩萨夜三、<a id="a-4Z"></a>昼三，<a id="a-4a"></a>六时礼请，<a id="a-4b"></a>遍袒右肩，<a id="a-4c"></a>合掌言：<a id="a-4d"></a>“十方佛土无量诸佛初成道时，<a id="a-4e"></a>未转法轮；<a id="a-4f"></a>我某甲请一切诸佛，<a id="a-4g"></a>为众生转法轮，<a id="a-4h"></a>度脱一切。<a id="a-4i"></a>”二者、<a id="a-4j"></a>诸佛欲舍无量寿命入涅槃时，<a id="a-4k"></a>菩萨亦夜三时、<a id="a-4l"></a>昼三时，<a id="a-4m"></a>遍袒右肩，<a id="a-4n"></a>合掌言：<a id="a-4o"></a>“十方佛土无量诸佛；<a id="a-4p"></a>我某甲请令久住世间，<a id="a-4q"></a>无央数劫，<a id="a-4r"></a>度脱一切，<a id="a-4s"></a>利益众生。<a id="a-4t"></a>”是名能请无量诸佛。</p>
  <p id="a4u">问曰：<a id="a-4v"></a>诸佛之法，<a id="a-4w"></a>必应说法广度众生，<a id="a-4x"></a>其法自应尔，<a id="a-4y"></a>何以须请？<a id="a-4z"></a>若于目前面请诸佛则可，<a id="a-50"></a>今十方无量佛土诸佛，<a id="a-51"></a>亦不目见，<a id="a-52"></a>云何可请？</p>
  <p id="a53">答曰：<a id="a-54"></a>诸佛虽必应说法，<a id="a-55"></a>不待人请，<a id="a-56"></a>请者亦应得福。<a id="a-57"></a>如大国王虽多美膳，<a id="a-58"></a>有人请者，<a id="a-59"></a>必得恩福，<a id="a-5A"></a>录其心故。<a id="a-5B"></a>又如慈心，<a id="a-5C"></a>念诸众生，<a id="a-5D"></a>令得快乐，<a id="a-5E"></a>众生虽无所得，<a id="a-5F"></a>念者大得其福。<a id="a-5G"></a>请佛说法，<a id="a-5H"></a>亦复如是。</p>
  <p id="a5I">复次，<a id="a-5J"></a>有诸佛无人请者，<a id="a-5K"></a>便入涅槃而不说法。<a id="a-5L"></a>如法华经中多宝世尊，<a id="a-5M"></a>无人请故，<a id="a-5N"></a>便入涅槃。<a id="a-5O"></a>后化佛身及七宝塔，<a id="a-5P"></a>证说法华经故，<a id="a-5Q"></a>一时出现。<a id="a-5R"></a>亦如须扇多佛，<a id="a-5S"></a>弟子本行未熟，<a id="a-5T"></a>便舍入涅槃，<a id="a-5U"></a>留化佛一劫以度众生。<a id="a-5V"></a>今是释迦文尼佛，<a id="a-5W"></a>得道后五十七日，<a id="a-5X"></a>寂不说法，<a id="a-5Y"></a>自言：<a id="a-5Z"></a>“我法甚深，<a id="a-5a"></a>难解难知！<a id="a-5b"></a>一切众生缚著世法，<a id="a-5c"></a>无能解者；<a id="a-5d"></a>不如默然入涅槃乐。<a id="a-5e"></a>”是时，<a id="a-5f"></a>诸菩萨及释提桓因、<a id="a-5g"></a>梵天王诸天，<a id="a-5h"></a>合掌敬礼，<a id="a-5i"></a>请佛为诸众生初转法轮。<a id="a-5j"></a>佛时默然受请，<a id="a-5k"></a>后到波罗柰鹿林中转法轮。<a id="a-5l"></a>如是，<a id="a-5m"></a>云何言请无所益！</p>
  <p id="a5n">复次，<a id="a-5o"></a>佛法等视众生，<a id="a-5p"></a>无贵无贱，<a id="a-5q"></a>无轻无重；<a id="a-5r"></a>有人请者，<a id="a-5s"></a>为其请故便为说法。<a id="a-5t"></a>虽众生不见佛，<a id="a-5u"></a>佛常见其心，<a id="a-5v"></a>亦闻彼请；<a id="a-5w"></a>假令诸佛不闻不见，<a id="a-5x"></a>请佛亦有福德，<a id="a-5y"></a>何况佛悉闻见而无所益？</p>
  <p id="a5z">问曰：<a id="a-60"></a>既知请佛有益，<a id="a-61"></a>何以正以二事请？</p>
  <p id="a62">答曰：<a id="a-63"></a>余不须请，<a id="a-64"></a>此二事要必须请。<a id="a-65"></a>若不请而说，<a id="a-66"></a>有外道辈言：<a id="a-67"></a>“体道常定，<a id="a-68"></a>何以著法，<a id="a-69"></a>多言多事？<a id="a-6A"></a>”以是故，<a id="a-6B"></a>须请而说。<a id="a-6C"></a>若有人言：<a id="a-6D"></a>“若知诸法相，<a id="a-6E"></a>不应贪寿，<a id="a-6F"></a>久住世间而不早入涅槃。<a id="a-6G"></a>”以是故须请。<a id="a-6H"></a>若不请而说，<a id="a-6I"></a>人当谓佛爱著于法，<a id="a-6J"></a>欲令人知。<a id="a-6K"></a>以是故，<a id="a-6L"></a>要待人请而转法轮。<a id="a-6M"></a>诸外道辈自著于法，<a id="a-6N"></a>若请若不请而自为人说。<a id="a-6O"></a>佛于诸法不著不爱，<a id="a-6P"></a>为怜愍众生故，<a id="a-6Q"></a>有请佛说者，<a id="a-6R"></a>佛便为说，<a id="a-6S"></a>诸佛不以无请而初转法轮。<a id="a-6T"></a>如偈说：</p>
  <p id="a6U"></p>
  <p id="a6V"></p>
  <p id="a6W"></p>
  <p id="a6X"></p>
  <p id="a6Y"></p>
  <p id="a6Z"></p>
  <p id="a6a"></p>
  <p id="a6b"></p>
  <p id="a6c">【经】能断种种见、<a id="a-6d"></a>缠及诸烦恼。</p>
  <p id="a6e">【论】见有二种：<a id="a-6f"></a>一者、<a id="a-6g"></a>常，<a id="a-6h"></a>二者、<a id="a-6i"></a>断。<a id="a-6j"></a>常见者，<a id="a-6k"></a>见五众常，<a id="a-6l"></a>心忍乐；<a id="a-6m"></a>断见者，<a id="a-6n"></a>见五众灭，<a id="a-6o"></a>心忍乐。<a id="a-6p"></a>一切众生，<a id="a-6q"></a>多堕此二见中。<a id="a-6r"></a>菩萨自断此二，<a id="a-6s"></a>亦能除一切众生二见，<a id="a-6t"></a>令处中道。<a id="a-6u"></a>复有二种见：<a id="a-6v"></a>有见、<a id="a-6w"></a>无见。<a id="a-6x"></a>复有三种见：<a id="a-6y"></a>一切法忍，<a id="a-6z"></a>一切法不忍，<a id="a-70"></a>一切法亦忍亦不忍。<a id="a-71"></a>复有四种见：<a id="a-72"></a>世间常，<a id="a-73"></a>世间无常，<a id="a-74"></a>世间亦常亦无常，<a id="a-75"></a>世间亦非常亦非无常。<a id="a-76"></a>我及世间有边、<a id="a-77"></a>无边，<a id="a-78"></a>亦如是。<a id="a-79"></a>有死后如去，<a id="a-7A"></a>有死后不如去，<a id="a-7B"></a>有死后如去不如去，<a id="a-7C"></a>有死后亦不如去亦不不如去。<a id="a-7D"></a>复有五种见：<a id="a-7E"></a>身见、<a id="a-7F"></a>边见、<a id="a-7G"></a>邪见、<a id="a-7H"></a>见取、<a id="a-7I"></a>戒取。<a id="a-7J"></a>如是等种种诸见，<a id="a-7K"></a>乃至六十二见断。<a id="a-7L"></a>如是诸见，<a id="a-7M"></a>种种因缘生，<a id="a-7N"></a>种种智门观，<a id="a-7O"></a>种种师边闻；<a id="a-7P"></a>如是种种相，<a id="a-7Q"></a>能为种种结使作因，<a id="a-7R"></a>能与众生种种苦，<a id="a-7S"></a>是名种种见。<a id="a-7T"></a>见义，<a id="a-7U"></a>后当广说。<a id="a-7V"></a>缠者，<a id="a-7W"></a>十缠：<a id="a-7X"></a>瞋缠，<a id="a-7Y"></a>覆罪缠、<a id="a-7Z"></a>睡缠、<a id="a-7a"></a>眠缠、<a id="a-7b"></a>戏缠、<a id="a-7c"></a>掉缠、<a id="a-7d"></a>无惭缠、<a id="a-7e"></a>无愧缠、<a id="a-7f"></a>悭缠、<a id="a-7g"></a>嫉缠。</p>
  <p id="a7h">复次，<a id="a-7i"></a>一切烦恼结绕心故，<a id="a-7j"></a>尽名为缠。<a id="a-7k"></a>烦恼者，<a id="a-7l"></a>能令心烦，<a id="a-7m"></a>能作恼故，<a id="a-7n"></a>名为烦恼。<a id="a-7o"></a>烦恼有二种：<a id="a-7p"></a>内著，<a id="a-7q"></a>外著。<a id="a-7r"></a>内著者，<a id="a-7s"></a>五见、<a id="a-7t"></a>疑、<a id="a-7u"></a>慢等；<a id="a-7v"></a>外著者，<a id="a-7w"></a>淫、<a id="a-7x"></a>瞋等；<a id="a-7y"></a>无明内外共。<a id="a-7z"></a>复有二种结：<a id="a-80"></a>一、<a id="a-81"></a>属爱，<a id="a-82"></a>二、<a id="a-83"></a>属见。<a id="a-84"></a>复有三种：<a id="a-85"></a>属淫，<a id="a-86"></a>属瞋，<a id="a-87"></a>属痴。<a id="a-88"></a>是名烦恼。<a id="a-89"></a>缠者，<a id="a-8A"></a>有人言十缠，<a id="a-8B"></a>有人言五百缠。<a id="a-8C"></a>烦恼名一切结使：<a id="a-8D"></a>结有九，<a id="a-8E"></a>使有七，<a id="a-8F"></a>合为九十八结。<a id="a-8G"></a>如迦旃延子阿毗昙义中说：<a id="a-8H"></a>十缠，<a id="a-8I"></a>九十八结，<a id="a-8J"></a>为百八烦恼。<a id="a-8K"></a>犊子儿阿毗昙中，<a id="a-8L"></a>结使亦同，<a id="a-8M"></a>缠有五百。<a id="a-8N"></a>如是诸烦恼，<a id="a-8O"></a>菩萨能种种方便自断，<a id="a-8P"></a>亦能巧方便断他人诸烦恼。<a id="a-8Q"></a>如佛在时，<a id="a-8R"></a>三人为伯、<a id="a-8S"></a>仲、<a id="a-8T"></a>季；<a id="a-8U"></a>闻毗耶离国淫女人，<a id="a-8V"></a>名庵罗婆利；<a id="a-8W"></a>舍婆提有淫女人，<a id="a-8X"></a>名须蔓那；<a id="a-8Y"></a>王舍城淫女人，<a id="a-8Z"></a>名优钵罗槃那。<a id="a-8a"></a>有三人各各闻人赞三女人端正无比，<a id="a-8b"></a>昼夜专念，<a id="a-8c"></a>心著不舍，<a id="a-8d"></a>便于梦中梦与从事。<a id="a-8e"></a>觉已心念：<a id="a-8f"></a>“彼女不来，<a id="a-8g"></a>我亦不往，<a id="a-8h"></a>而淫事得办。<a id="a-8i"></a>”因是而悟：<a id="a-8j"></a>“一切诸法皆如是耶？<a id="a-8k"></a>”于是往到颰陀婆罗菩萨所，<a id="a-8l"></a>问是事。<a id="a-8m"></a>颰陀婆罗答言：<a id="a-8n"></a>“诸法实尔，<a id="a-8o"></a>皆从念生。<a id="a-8p"></a>”如是种种为此三人方便巧说诸法空，<a id="a-8q"></a>是时三人即得阿鞞跋致。<a id="a-8r"></a>是诸菩萨亦复如是，<a id="a-8s"></a>为诸众生种种巧说法，<a id="a-8t"></a>断诸见、<a id="a-8u"></a>缠、<a id="a-8v"></a>烦恼。<a id="a-8w"></a>是名能断种种见、<a id="a-8x"></a>缠及诸烦恼。</p>
  <p id="a8y">【经】游戏出生百千三昧。</p>
  <p id="a8z">【论】诸菩萨禅定心调，<a id="a-90"></a>清净智慧方便力故，<a id="a-91"></a>能生种种诸三昧。<a id="a-92"></a>何等为三昧？<a id="a-93"></a>善心一处住不动，<a id="a-94"></a>是名三昧。<a id="a-95"></a>复有三种三昧：<a id="a-96"></a>有觉有观，<a id="a-97"></a>无觉有观，<a id="a-98"></a>无觉无观三昧。<a id="a-99"></a>复有四种三昧：<a id="a-9A"></a>欲界系三昧，<a id="a-9B"></a>色界系三昧，<a id="a-9C"></a>无色界系三昧，<a id="a-9D"></a>不系三昧。<a id="a-9E"></a>是中所用菩萨三昧，<a id="a-9F"></a>如先说于佛三昧中未满，<a id="a-9G"></a>勤行勤修故，<a id="a-9H"></a>言能出生。</p>
  <p id="a9I">问曰：<a id="a-9J"></a>诸菩萨何以故，<a id="a-9K"></a>出生游戏是百千种三昧？</p>
  <p id="a9L">答曰：<a id="a-9M"></a>众生无量，<a id="a-9N"></a>心行不同，<a id="a-9O"></a>有利有钝；<a id="a-9P"></a>于诸结使，<a id="a-9Q"></a>有厚有薄；<a id="a-9R"></a>是故菩萨行百千种三昧，<a id="a-9S"></a>断其尘劳。<a id="a-9T"></a>譬如为诸贫人欲令大富，<a id="a-9U"></a>当备种种财物，<a id="a-9V"></a>一切备具，<a id="a-9W"></a>然后乃能济诸贫者。<a id="a-9X"></a>又复如人欲广治诸病，<a id="a-9Y"></a>当备种种众药，<a id="a-9Z"></a>然后能治。<a id="a-9a"></a>菩萨亦如是，<a id="a-9b"></a>欲广度众生故，<a id="a-9c"></a>行种种百千三昧。</p>
  <p id="a9d">问曰：<a id="a-9e"></a>但当出生此三昧，<a id="a-9f"></a>何以故复游戏其中？</p>
  <p id="a9g">答曰：<a id="a-9h"></a>菩萨心生诸三昧，<a id="a-9i"></a>欣乐出入自在，<a id="a-9j"></a>名之为戏，<a id="a-9k"></a>非结爱戏也。<a id="a-9l"></a>戏名自在，<a id="a-9m"></a>如师子在鹿中，<a id="a-9n"></a>自在无畏故，<a id="a-9o"></a>名为戏。<a id="a-9p"></a>是诸菩萨于诸三昧有自在力，<a id="a-9q"></a>能出能入，<a id="a-9r"></a>亦复如是。<a id="a-9s"></a>余人于三昧中，<a id="a-9t"></a>能自在入，<a id="a-9u"></a>不能自在住、<a id="a-9v"></a>自在出；<a id="a-9w"></a>有自在住，<a id="a-9x"></a>不能自在入、<a id="a-9y"></a>自在出；<a id="a-9z"></a>有自在出，<a id="a-A0"></a>不能自在住、<a id="a-A1"></a>自在入；<a id="a-A2"></a>有自在入、<a id="a-A3"></a>自在住，<a id="a-A4"></a>不能自在出；<a id="a-A5"></a>有自在住、<a id="a-A6"></a>自在出，<a id="a-A7"></a>不能自在入。<a id="a-A8"></a>是诸菩萨能三种自在故，<a id="a-A9"></a>言游戏出生百千三昧。</p>
  <p id="aAA">【经】诸菩萨如是等种种无量功德成就。</p>
  <p id="aAB">【论】诸菩萨如是等无量功德成就者，<a id="a-AC"></a>是诸菩萨共佛住，<a id="a-AD"></a>欲赞其功德，<a id="a-AE"></a>无量亿劫不可得尽。<a id="a-AF"></a>以是故，<a id="a-AG"></a>言无量功德成就。</p>
  <p id="aAH">【经】其名曰：<a id="a-AI"></a>颰陀婆罗菩萨（秦言善守）、<a id="a-AJ"></a>剌那那伽罗菩萨（秦言宝积）、<a id="a-AK"></a>导师菩萨、<a id="a-AL"></a>那罗达菩萨、<a id="a-AM"></a>星得菩萨、<a id="a-AN"></a>水天菩萨、<a id="a-AO"></a>主天菩萨、<a id="a-AP"></a>大意菩萨、<a id="a-AQ"></a>益意菩萨、<a id="a-AR"></a>增意菩萨、<a id="a-AS"></a>不虚见菩萨、<a id="a-AT"></a>善进菩萨、<a id="a-AU"></a>势胜菩萨、<a id="a-AV"></a>常勤菩萨、<a id="a-AW"></a>不舍精进菩萨、<a id="a-AX"></a>日藏菩萨、<a id="a-AY"></a>不缺意菩萨、<a id="a-AZ"></a>观世音菩萨、<a id="a-Aa"></a>文殊尸利菩萨（秦言妙德）、<a id="a-Ab"></a>执宝印菩萨、<a id="a-Ac"></a>常举手菩萨、<a id="a-Ad"></a>弥勒菩萨。<a id="a-Ae"></a>如是等无量百千万亿那由他诸菩萨摩诃萨，<a id="a-Af"></a>皆是补处绍尊位者。</p>
  <p id="aAg">【论】如是等诸菩萨，<a id="a-Ah"></a>共佛住王舍城耆阇崛山中。</p>
  <p id="aAi">问曰：<a id="a-Aj"></a>如是菩萨众多，<a id="a-Ak"></a>何以独说二十二菩萨名？</p>
  <p id="aAl">答曰：<a id="a-Am"></a>诸菩萨无量千万亿，<a id="a-An"></a>说不可尽。<a id="a-Ao"></a>若都说者，<a id="a-Ap"></a>文字所不能载。</p>
  <p id="aAq">复次，<a id="a-Ar"></a>是中二种菩萨：<a id="a-As"></a>居家、<a id="a-At"></a>出家。<a id="a-Au"></a>善守等十六菩萨，<a id="a-Av"></a>是居家菩萨；<a id="a-Aw"></a>颰陀婆罗居士菩萨，<a id="a-Ax"></a>是王舍城旧人；<a id="a-Ay"></a>宝积王子菩萨，<a id="a-Az"></a>是毗耶离国人；<a id="a-B0"></a>星得长者子菩萨，<a id="a-B1"></a>是瞻波国人；<a id="a-B2"></a>导师居士菩萨，<a id="a-B3"></a>是舍婆提国人；<a id="a-B4"></a>那罗达婆罗门菩萨，<a id="a-B5"></a>是弥梯罗国人；<a id="a-B6"></a>水天优婆塞菩萨，<a id="a-B7"></a>慈氏、<a id="a-B8"></a>妙德菩萨等，<a id="a-B9"></a>是出家菩萨。<a id="a-BA"></a>观世音菩萨等，<a id="a-BB"></a>从他方佛土来。<a id="a-BC"></a>若说居家，<a id="a-BD"></a>摄一切居家菩萨；<a id="a-BE"></a>出家、<a id="a-BF"></a>他方亦如是。</p>
  <p id="aBG">问曰：<a id="a-BH"></a>善守菩萨有何殊胜，<a id="a-BI"></a>最在前说？<a id="a-BJ"></a>若最大在前，<a id="a-BK"></a>应说遍吉、<a id="a-BL"></a>观世音、<a id="a-BM"></a>得大势菩萨等；<a id="a-BN"></a>若最小在前，<a id="a-BO"></a>应说肉身初发意菩萨等。</p>
  <p id="aBP">答曰：<a id="a-BQ"></a>不以大，<a id="a-BR"></a>不以小，<a id="a-BS"></a>以善守菩萨是王舍城旧人，<a id="a-BT"></a>白衣菩萨中最大。<a id="a-BU"></a>佛在王舍城欲说般若波罗蜜，<a id="a-BV"></a>以是故最在前说。</p>
  <p id="aBW">复次，<a id="a-BX"></a>是善守菩萨，<a id="a-BY"></a>无量种种功德，<a id="a-BZ"></a>如般舟三昧中，<a id="a-Ba"></a>佛自现前赞其功德。</p>
  <p id="aBb">问曰：<a id="a-Bc"></a>若弥勒菩萨应称补处，<a id="a-Bd"></a>诸余菩萨何以复言绍尊位者？</p>
  <p id="aBe">答曰：<a id="a-Bf"></a>是诸菩萨，<a id="a-Bg"></a>于十方佛土，<a id="a-Bh"></a>皆补佛处。</p>
  <p data-pb></p>
  <h2 id="aBi">释初品三昧</h2>
  <p id="aBj">【经】尔时，<a id="a-Bk"></a>世尊自敷师子座，<a id="a-Bl"></a>结跏趺坐，<a id="a-Bm"></a>直身系念在前，<a id="a-Bn"></a>入三昧王三昧，<a id="a-Bo"></a>一切三昧悉入其中。</p>
  <p id="aBp">【论】问曰：<a id="a-Bq"></a>佛有侍者及诸菩萨，<a id="a-Br"></a>何以故自敷师子座？</p>
  <p id="aBs">答曰：<a id="a-Bt"></a>此是佛所化成，<a id="a-Bu"></a>欲以可适大众，<a id="a-Bv"></a>以是故，<a id="a-Bw"></a>阿难不能得敷。</p>
  <p id="aBx">复次，<a id="a-By"></a>佛心化作，<a id="a-Bz"></a>故言自敷。</p>
  <p id="aC0">问曰：<a id="a-C1"></a>何以名师子座？<a id="a-C2"></a>为佛化作师子，<a id="a-C3"></a>为实师子来，<a id="a-C4"></a>为金银木石作师子耶？<a id="a-C5"></a>又师子非善兽故，<a id="a-C6"></a>佛所不须，<a id="a-C7"></a>亦无因缘，<a id="a-C8"></a>故不应来！</p>
  <p id="aC9">答曰：<a id="a-CA"></a>是号名师子，<a id="a-CB"></a>非实师子也。<a id="a-CC"></a>佛为人中师子，<a id="a-CD"></a>佛所坐处，<a id="a-CE"></a>若床若地，<a id="a-CF"></a>皆名师子座。<a id="a-CG"></a>譬如今者国王坐处，<a id="a-CH"></a>亦名师子座。</p>
  <p id="aCI">复次，<a id="a-CJ"></a>王呼健人，<a id="a-CK"></a>亦名人师子；<a id="a-CL"></a>人称国王，<a id="a-CM"></a>亦名人师子。<a id="a-CN"></a>又如师子，<a id="a-CO"></a>四足兽中，<a id="a-CP"></a>独步无畏，<a id="a-CQ"></a>能伏一切；<a id="a-CR"></a>佛亦如是，<a id="a-CS"></a>于九十六种道中，<a id="a-CT"></a>一切降伏无畏故，<a id="a-CU"></a>名人师子。</p>
  <p id="aCV">问曰：<a id="a-CW"></a>多有坐法，<a id="a-CX"></a>佛何以故唯用结跏趺坐？</p>
  <p id="aCY">答曰：<a id="a-CZ"></a>诸坐法中，<a id="a-Ca"></a>结跏趺坐最安隐，<a id="a-Cb"></a>不疲极。<a id="a-Cc"></a>此是坐禅人坐法，<a id="a-Cd"></a>摄持手足，<a id="a-Ce"></a>心亦不散。<a id="a-Cf"></a>又于一切四种身仪中，<a id="a-Cg"></a>最安隐。<a id="a-Ch"></a>此是禅坐，<a id="a-Ci"></a>取道法坐，<a id="a-Cj"></a>魔王见之，<a id="a-Ck"></a>其心忧怖。<a id="a-Cl"></a>如此坐者，<a id="a-Cm"></a>出家人法，<a id="a-Cn"></a>在林树下结跏趺坐，<a id="a-Co"></a>众人见之皆大欢喜，<a id="a-Cp"></a>知此道人必当取道。<a id="a-Cq"></a>如偈说：</p>
  <p id="aCr"></p>
  <p id="aCs"></p>
  <p id="aCt"></p>
  <p id="aCu"></p>
  <p id="aCv"></p>
  <p id="aCw"></p>
  <p id="aCx"></p>
  <p id="aCy"></p>
  <p id="aCz"></p>
  <p id="aD0"></p>
  <p id="aD1"></p>
  <p id="aD2"></p>
  <p id="aD3"></p>
  <p id="aD4"></p>
  <p id="aD5"></p>
  <p id="aD6"></p>
  <p id="aD7"></p>
  <p id="aD8"></p>
  <p id="aD9"></p>
  <p id="aDA"></p>
  <p id="aDB"></p>
  <p id="aDC"></p>
  <p id="aDD"></p>
  <p id="aDE"></p>
  <p id="aDF"></p>
  <p id="aDG"></p>
  <p id="aDH"></p>
  <p id="aDI"></p>
  <p id="aDJ"></p>
  <p id="aDK"></p>
  <p id="aDL"></p>
  <p id="aDM"></p>
  <p id="aDN"></p>
  <p id="aDO"></p>
  <p id="aDP"></p>
  <p id="aDQ"></p>
  <p id="aDR"></p>
  <p id="aDS"></p>
  <p id="aDT"></p>
  <p id="aDU"></p>
  <p id="aDV"></p>
  <p id="aDW"></p>
  <p id="aDX"></p>
  <p id="aDY"></p>
  <p id="aDZ">【经】尔时，<a id="a-Da"></a>世尊从三昧安详而起，<a id="a-Db"></a>以天眼观视世界，<a id="a-Dc"></a>举身微笑。</p>
  <p id="aDd">【论】问曰：<a id="a-De"></a>云何世尊入三昧王三昧，<a id="a-Df"></a>无所施作，<a id="a-Dg"></a>而从定起，<a id="a-Dh"></a>观视世界？</p>
  <p id="aDi">答曰：<a id="a-Dj"></a>佛入是三昧王三昧，<a id="a-Dk"></a>一切佛法宝藏，<a id="a-Dl"></a>悉开悉看。<a id="a-Dm"></a>是三昧王三昧中观已，<a id="a-Dn"></a>自念：<a id="a-Do"></a>“我此法藏无量无数，<a id="a-Dp"></a>不可思议。<a id="a-Dq"></a>”然后从三昧安详而起，<a id="a-Dr"></a>以天眼观众生，<a id="a-Ds"></a>知众生贫苦。<a id="a-Dt"></a>此法藏者从因缘得，<a id="a-Du"></a>一切众生皆亦可得，<a id="a-Dv"></a>但坐痴冥，<a id="a-Dw"></a>不求不索。<a id="a-Dx"></a>以是故，<a id="a-Dy"></a>举身微笑。</p>
  <p id="aDz">问曰：<a id="a-E0"></a>佛有佛眼、<a id="a-E1"></a>慧眼、<a id="a-E2"></a>法眼，<a id="a-E3"></a>胜于天眼，<a id="a-E4"></a>何以用天眼观视世界？</p>
  <p id="aE5">答曰：<a id="a-E6"></a>肉眼所见不遍故；<a id="a-E7"></a>慧眼知诸法实相；<a id="a-E8"></a>法眼见是人以何方便，<a id="a-E9"></a>行何法得道；<a id="a-EA"></a>佛眼名一切法现前了了知。<a id="a-EB"></a>今天眼缘世界及众生，<a id="a-EC"></a>无障无碍，<a id="a-ED"></a>余眼不尔。<a id="a-EE"></a>慧眼、<a id="a-EF"></a>法眼、<a id="a-EG"></a>佛眼虽胜，<a id="a-EH"></a>非见众生法；<a id="a-EI"></a>欲见众生，<a id="a-EJ"></a>唯以二眼：<a id="a-EK"></a>肉眼、<a id="a-EL"></a>天眼。<a id="a-EM"></a>以肉眼不遍，<a id="a-EN"></a>有所障故，<a id="a-EO"></a>用天眼观。</p>
  <p id="aEP">问曰：<a id="a-EQ"></a>今是眼在佛，<a id="a-ER"></a>何以名为天眼？</p>
  <p id="aES">答曰：<a id="a-ET"></a>此眼多在天中，<a id="a-EU"></a>天眼所见，<a id="a-EV"></a>不碍山壁树木。<a id="a-EW"></a>若人精进、<a id="a-EX"></a>持戒、<a id="a-EY"></a>禅定行力得，<a id="a-EZ"></a>非是生分。<a id="a-Ea"></a>以是故，<a id="a-Eb"></a>名为天眼。</p>
  <p id="aEc">复次，<a id="a-Ed"></a>人多贵天，<a id="a-Ee"></a>以天为主，<a id="a-Ef"></a>佛随人心，<a id="a-Eg"></a>以是故名为天眼。</p>
  <p id="aEh">复次，<a id="a-Ei"></a>天有三种：<a id="a-Ej"></a>名天、<a id="a-Ek"></a>生天、<a id="a-El"></a>净天。<a id="a-Em"></a>名天，<a id="a-En"></a>天王、<a id="a-Eo"></a>天子是也。<a id="a-Ep"></a>生天，<a id="a-Eq"></a>释、<a id="a-Er"></a>梵诸天是也。<a id="a-Es"></a>净天，<a id="a-Et"></a>佛、<a id="a-Eu"></a>辟支佛、<a id="a-Ev"></a>阿罗汉是也。<a id="a-Ew"></a>净天中尊者，<a id="a-Ex"></a>是佛；<a id="a-Ey"></a>今言天眼，<a id="a-Ez"></a>亦无咎也。<a id="a-F0"></a>天眼观视世界者，<a id="a-F1"></a>以世界众生，<a id="a-F2"></a>常求安乐而更得苦；<a id="a-F3"></a>心著吾我，<a id="a-F4"></a>是中实无吾我。<a id="a-F5"></a>众生常畏苦而常行苦，<a id="a-F6"></a>如盲人求好道，<a id="a-F7"></a>反堕深坑。<a id="a-F8"></a>如是等种种观已，<a id="a-F9"></a>举身微笑。</p>
  <p id="aFA">问曰：<a id="a-FB"></a>笑从口出，<a id="a-FC"></a>或时眼笑，<a id="a-FD"></a>今云何言一切身笑？</p>
  <p id="aFE">答曰：<a id="a-FF"></a>佛，<a id="a-FG"></a>世界中尊，<a id="a-FH"></a>得自在，<a id="a-FI"></a>能令一切身如口、<a id="a-FJ"></a>如眼，<a id="a-FK"></a>故皆能笑。</p>
  <p id="aFL">复次，<a id="a-FM"></a>一切毛孔皆开，<a id="a-FN"></a>故名为笑；<a id="a-FO"></a>由口笑欢喜故，<a id="a-FP"></a>一切毛孔皆开。</p>
  <p id="aFQ">问曰：<a id="a-FR"></a>佛至尊重，<a id="a-FS"></a>何以故笑？</p>
  <p id="aFT">答曰：<a id="a-FU"></a>如大地，<a id="a-FV"></a>不以无事及小因缘而动；<a id="a-FW"></a>佛亦如是，<a id="a-FX"></a>若无事及小因缘，<a id="a-FY"></a>则不笑，<a id="a-FZ"></a>今大因缘故，<a id="a-Fa"></a>一切身笑。<a id="a-Fb"></a>云何为大？<a id="a-Fc"></a>佛欲说摩诃般若波罗蜜，<a id="a-Fd"></a>无央数众生当续佛种，<a id="a-Fe"></a>是为大因缘。</p>
  <p id="aFf">复次，<a id="a-Fg"></a>佛言：<a id="a-Fh"></a>“我世世曾作小虫、<a id="a-Fi"></a>恶人，<a id="a-Fj"></a>渐渐集诸善本，<a id="a-Fk"></a>得大智慧；<a id="a-Fl"></a>今自致作佛，<a id="a-Fm"></a>神力无量，<a id="a-Fn"></a>最上最大。<a id="a-Fo"></a>一切众生亦可得尔，<a id="a-Fp"></a>云何空受勤苦而堕小处？<a id="a-Fq"></a>”以是故笑。</p>
  <p id="aFr">复次，<a id="a-Fs"></a>有小因大果，<a id="a-Ft"></a>小缘大报。<a id="a-Fu"></a>如求佛道，<a id="a-Fv"></a>赞一偈，<a id="a-Fw"></a>一称南无佛，<a id="a-Fx"></a>烧一捻香，<a id="a-Fy"></a>必得作佛；<a id="a-Fz"></a>何况闻知诸法实，<a id="a-G0"></a>不生不灭、<a id="a-G1"></a>不不生不不灭，<a id="a-G2"></a>而行因缘业亦不失！<a id="a-G3"></a>以是事故笑。</p>
  <p id="aG4">复次，<a id="a-G5"></a>般若波罗蜜相，<a id="a-G6"></a>清净如虚空，<a id="a-G7"></a>不可与，<a id="a-G8"></a>不可取。<a id="a-G9"></a>佛种种方便，<a id="a-GA"></a>光明神德，<a id="a-GB"></a>欲教化一切众生，<a id="a-GC"></a>令心调柔，<a id="a-GD"></a>然后能信受般若波罗蜜。<a id="a-GE"></a>以是故，<a id="a-GF"></a>因笑放光。<a id="a-GG"></a>笑有种种因缘；<a id="a-GH"></a>有人欢喜而笑，<a id="a-GI"></a>有人瞋恚而笑，<a id="a-GJ"></a>有轻人而笑，<a id="a-GK"></a>有见异事而笑，<a id="a-GL"></a>有见可羞耻事而笑，<a id="a-GM"></a>有见殊方异俗而笑，<a id="a-GN"></a>有见希有难事而笑。<a id="a-GO"></a>今是第一希有难事：<a id="a-GP"></a>诸法相不生不灭，<a id="a-GQ"></a>真空无字无名，<a id="a-GR"></a>无言无说；<a id="a-GS"></a>而欲作名立字，<a id="a-GT"></a>为众生说，<a id="a-GU"></a>令得解脱，<a id="a-GV"></a>是第一难事。<a id="a-GW"></a>譬如百由旬大火聚，<a id="a-GX"></a>有人负干草，<a id="a-GY"></a>入火中过，<a id="a-GZ"></a>不烧一叶，<a id="a-Ga"></a>是为甚难。<a id="a-Gb"></a>佛亦如是，<a id="a-Gc"></a>持八万法众名字草，<a id="a-Gd"></a>入诸法实相中，<a id="a-Ge"></a>不为染著火所烧，<a id="a-Gf"></a>直过无碍，<a id="a-Gg"></a>是为甚难，<a id="a-Gh"></a>以是难事故笑。<a id="a-Gi"></a>如是种种希有难事，<a id="a-Gj"></a>故举身微笑。</p>
  <p data-pb></p>
  <h2 id="aGk">释初品中放光</h2>
  <p id="aGl">【经】从足下千辐相轮中，<a id="a-Gm"></a>放六百万亿光明。</p>
  <p id="aGn">【论】问曰：<a id="a-Go"></a>佛何以故先放身光？</p>
  <p id="aGp">答曰：<a id="a-Gq"></a>上笑因缘中已答，<a id="a-Gr"></a>今当更说。<a id="a-Gs"></a>有人见佛无量身，<a id="a-Gt"></a>放大光明，<a id="a-Gu"></a>心信清净恭敬故，<a id="a-Gv"></a>知非常人。</p>
  <p id="aGw">复次，<a id="a-Gx"></a>佛欲现智慧光明初相故，<a id="a-Gy"></a>先出身光；<a id="a-Gz"></a>众生知佛身光既现，<a id="a-H0"></a>智慧光明亦应当出。</p>
  <p id="aH1">复次，<a id="a-H2"></a>一切众生常著欲乐，<a id="a-H3"></a>五欲中第一者色；<a id="a-H4"></a>见此妙光，<a id="a-H5"></a>心必爱著，<a id="a-H6"></a>舍本所乐；<a id="a-H7"></a>令其心渐离欲，<a id="a-H8"></a>然后为说智慧。</p>
  <p id="aH9">问曰：<a id="a-HA"></a>其余天人亦能放光，<a id="a-HB"></a>佛放光明，<a id="a-HC"></a>有何等异？</p>
  <p id="aHD">答曰：<a id="a-HE"></a>诸天人虽能放光，<a id="a-HF"></a>有限有量；<a id="a-HG"></a>日月所照，<a id="a-HH"></a>唯四天下；<a id="a-HI"></a>佛放光明，<a id="a-HJ"></a>满三千大千世界，<a id="a-HK"></a>三千大千世界中出，<a id="a-HL"></a>遍至下方。<a id="a-HM"></a>余人光明，<a id="a-HN"></a>唯能令人欢喜而已；<a id="a-HO"></a>佛放光明，<a id="a-HP"></a>能令一切闻法得度，<a id="a-HQ"></a>以是为异。</p>
  <p id="aHR">问曰：<a id="a-HS"></a>如一身中，<a id="a-HT"></a>头为最上，<a id="a-HU"></a>何以故先从足下放光？</p>
  <p id="aHV">答曰：<a id="a-HW"></a>身得住处，<a id="a-HX"></a>皆由于足。</p>
  <p id="aHY">复次，<a id="a-HZ"></a>一身中虽头贵而足贱，<a id="a-Ha"></a>佛不自贵光，<a id="a-Hb"></a>不为利养，<a id="a-Hc"></a>以是故于贱处放光。</p>
  <p id="aHd">复次，<a id="a-He"></a>诸龙、<a id="a-Hf"></a>大蛇、<a id="a-Hg"></a>鬼神，<a id="a-Hh"></a>从口中出光，<a id="a-Hi"></a>毒害前物，<a id="a-Hj"></a>若佛口放光明，<a id="a-Hk"></a>众生怖畏：<a id="a-Hl"></a>“是何大光？<a id="a-Hm"></a>”复恐被害，<a id="a-Hn"></a>是故从足下放光。</p>
  <p id="aHo">问曰：<a id="a-Hp"></a>足下六百万亿光明，<a id="a-Hq"></a>乃至肉髻，<a id="a-Hr"></a>是皆可数；<a id="a-Hs"></a>三千大千世界尚不可满，<a id="a-Ht"></a>何况十方？</p>
  <p id="aHu">答曰：<a id="a-Hv"></a>此身光是诸光之本，<a id="a-Hw"></a>从本枝流无量无数。<a id="a-Hx"></a>譬如迦罗求罗虫，<a id="a-Hy"></a>其身微细，<a id="a-Hz"></a>得风转大，<a id="a-I0"></a>乃至能吞食一切；<a id="a-I1"></a>光明亦如是，<a id="a-I2"></a>得可度众生，<a id="a-I3"></a>转增无限。</p>
  <p id="aI4">【经】足十指、<a id="a-I5"></a>两踝、<a id="a-I6"></a>两[跳-兆+尃]、<a id="a-I7"></a>两膝、<a id="a-I8"></a>两髀、<a id="a-I9"></a>腰、<a id="a-IA"></a>脊、<a id="a-IB"></a>腹、<a id="a-IC"></a>背、<a id="a-ID"></a>脐、<a id="a-IE"></a>心、<a id="a-IF"></a>胸德字、<a id="a-IG"></a>肩、<a id="a-IH"></a>臂、<a id="a-II"></a>手十指、<a id="a-IJ"></a>项、<a id="a-IK"></a>口、<a id="a-IL"></a>四十齿、<a id="a-IM"></a>鼻两孔、<a id="a-IN"></a>两眼、<a id="a-IO"></a>两耳、<a id="a-IP"></a>白毫相、<a id="a-IQ"></a>肉髻，<a id="a-IR"></a>各各放六百万亿光明。</p>
  <p id="aIS">【论】问曰：<a id="a-IT"></a>足下光明能照三千大千及十方世界，<a id="a-IU"></a>何用身分各各放六百万亿光明？</p>
  <p id="aIV">答曰：<a id="a-IW"></a>我先言足下光明照下方，<a id="a-IX"></a>余方不满，<a id="a-IY"></a>是故更放身分光明。<a id="a-IZ"></a>有人言：<a id="a-Ia"></a>“一切身分，<a id="a-Ib"></a>足为立处故最大，<a id="a-Ic"></a>余不尔。<a id="a-Id"></a>是故佛初放足下六百万亿光明以示众生。<a id="a-Ie"></a>”如三十二相中，<a id="a-If"></a>初种足下安住相；<a id="a-Ig"></a>一切身分皆有神力。</p>
  <p id="aIh">问曰：<a id="a-Ii"></a>依何三昧，<a id="a-Ij"></a>依何神通，<a id="a-Ik"></a>依何禅定中放此光明？</p>
  <p id="aIl">答曰：<a id="a-Im"></a>三昧王三昧中放此光明；<a id="a-In"></a>六通中如意通，<a id="a-Io"></a>四禅中第四禅，<a id="a-Ip"></a>放此光明。<a id="a-Iq"></a>第四禅中火胜处，<a id="a-Ir"></a>火一切入，<a id="a-Is"></a>此中放光明。</p>
  <p id="aIt">复次，<a id="a-Iu"></a>佛初生时，<a id="a-Iv"></a>初成佛时，<a id="a-Iw"></a>初转法轮时，<a id="a-Ix"></a>皆放无量光明满十方；<a id="a-Iy"></a>何况说摩诃般若波罗蜜时而不放光？<a id="a-Iz"></a>譬如转轮圣王珠宝，<a id="a-J0"></a>常有光明照王军众，<a id="a-J1"></a>四边各一由旬；<a id="a-J2"></a>佛亦如是，<a id="a-J3"></a>众生缘故，<a id="a-J4"></a>若不入三昧，<a id="a-J5"></a>恒放常光。<a id="a-J6"></a>何以故？<a id="a-J7"></a>佛众法宝成故。</p>
  <p id="aJ8">【经】从是诸光，<a id="a-J9"></a>出大光明，<a id="a-JA"></a>遍照三千大千世界；<a id="a-JB"></a>从三千大千世界，<a id="a-JC"></a>遍照东方如恒河沙等诸世界；<a id="a-JD"></a>南西北方，<a id="a-JE"></a>四维、<a id="a-JF"></a>上、<a id="a-JG"></a>下，<a id="a-JH"></a>亦复如是。<a id="a-JI"></a>若有众生遇斯光者，<a id="a-JJ"></a>必得阿耨多罗三藐三菩提。</p>
  <p id="aJK">【论】问曰：<a id="a-JL"></a>如火相上焰，<a id="a-JM"></a>水相下润，<a id="a-JN"></a>风相旁行；<a id="a-JO"></a>是光明火气应当上去，<a id="a-JP"></a>云何遍满三千大千世界及十方世界？</p>
  <p id="aJQ">答曰：<a id="a-JR"></a>光明有二种：<a id="a-JS"></a>一者、<a id="a-JT"></a>火气，<a id="a-JU"></a>二者、<a id="a-JV"></a>水气。<a id="a-JW"></a>日珠火气，<a id="a-JX"></a>月珠水气；<a id="a-JY"></a>火相虽焰上，<a id="a-JZ"></a>而人身中火，<a id="a-Ja"></a>上下遍到。<a id="a-Jb"></a>日火亦尔，<a id="a-Jc"></a>是故夏月地水尽热。<a id="a-Jd"></a>以是故，<a id="a-Je"></a>知火不皆上。</p>
  <p id="aJf">复次，<a id="a-Jg"></a>是光明佛力故，<a id="a-Jh"></a>遍至十方。<a id="a-Ji"></a>譬如强弓遣箭，<a id="a-Jj"></a>随所向至。</p>
  <p id="aJk">问曰：<a id="a-Jl"></a>何以先照东方，<a id="a-Jm"></a>南、<a id="a-Jn"></a>西、<a id="a-Jo"></a>北后？</p>
  <p id="aJp">答曰：<a id="a-Jq"></a>以日出东方为上故，<a id="a-Jr"></a>佛随众生意，<a id="a-Js"></a>先照东方。</p>
  <p id="aJt">复次，<a id="a-Ju"></a>俱有一难，<a id="a-Jv"></a>若先照南方，<a id="a-Jw"></a>当言何以不先照东、<a id="a-Jx"></a>西、<a id="a-Jy"></a>北方？<a id="a-Jz"></a>若先照西方、<a id="a-K0"></a>北方，<a id="a-K1"></a>亦尔。</p>
  <p id="aK2">问曰：<a id="a-K3"></a>光明几时当灭？</p>
  <p id="aK4">答曰：<a id="a-K5"></a>佛用神力，<a id="a-K6"></a>欲住便住，<a id="a-K7"></a>舍神力便灭。<a id="a-K8"></a>佛光如灯，<a id="a-K9"></a>神力如脂，<a id="a-KA"></a>若佛不舍神力，<a id="a-KB"></a>光不灭也。</p>
  <p id="aKC">【经】光明出过东方如恒河沙等世界，<a id="a-KD"></a>乃至十方，<a id="a-KE"></a>亦复如是。</p>
  <p id="aKF">【论】问曰：<a id="a-KG"></a>云何为三千大千世界？</p>
  <p id="aKH">答曰：<a id="a-KI"></a>佛杂阿含中分别说：<a id="a-KJ"></a>千日，<a id="a-KK"></a>千月，<a id="a-KL"></a>千阎浮提，<a id="a-KM"></a>千瞿陀尼，<a id="a-KN"></a>千郁怛罗越，<a id="a-KO"></a>千弗婆提，<a id="a-KP"></a>千须弥山，<a id="a-KQ"></a>千四天王天处，<a id="a-KR"></a>千三十三天，<a id="a-KS"></a>千夜摩天，<a id="a-KT"></a>千兜率陀天，<a id="a-KU"></a>千化自在天，<a id="a-KV"></a>千他化自在天，<a id="a-KW"></a>千梵世天，<a id="a-KX"></a>千大梵天，<a id="a-KY"></a>是名小千世界，<a id="a-KZ"></a>名周利。<a id="a-Ka"></a>以周利千世界为一，<a id="a-Kb"></a>一数至千，<a id="a-Kc"></a>名二千中世界。<a id="a-Kd"></a>以二千中世界为一，<a id="a-Ke"></a>一数至千，<a id="a-Kf"></a>名三千大千世界。<a id="a-Kg"></a>初千小，<a id="a-Kh"></a>二千中，<a id="a-Ki"></a>第三名大千。<a id="a-Kj"></a>千千重数，<a id="a-Kk"></a>故名大千；<a id="a-Kl"></a>二过复千，<a id="a-Km"></a>故言三千，<a id="a-Kn"></a>是合集名。<a id="a-Ko"></a>百亿日月乃至百亿大梵天，<a id="a-Kp"></a>是名三千大千世界一时生、<a id="a-Kq"></a>一时灭。<a id="a-Kr"></a>有人言：<a id="a-Ks"></a>“住时一劫，<a id="a-Kt"></a>灭时一劫，<a id="a-Ku"></a>还生时一劫。<a id="a-Kv"></a>”是三千大千世界，<a id="a-Kw"></a>大劫亦三种破，<a id="a-Kx"></a>水、<a id="a-Ky"></a>火、<a id="a-Kz"></a>风；<a id="a-L0"></a>小劫亦三种破，<a id="a-L1"></a>刀、<a id="a-L2"></a>病、<a id="a-L3"></a>饥。<a id="a-L4"></a>此三千大千世界在虚空中，<a id="a-L5"></a>风上水，<a id="a-L6"></a>水上地，<a id="a-L7"></a>地上人。<a id="a-L8"></a>须弥山有二天处：<a id="a-L9"></a>四天处、<a id="a-LA"></a>三十三天处。<a id="a-LB"></a>余残夜摩天等，<a id="a-LC"></a>福德因缘七宝地，<a id="a-LD"></a>风举空中；<a id="a-LE"></a>乃至大梵天，<a id="a-LF"></a>皆七宝地，<a id="a-LG"></a>皆在风上。<a id="a-LH"></a>是三千大千世界光明遍照，<a id="a-LI"></a>照竟，<a id="a-LJ"></a>余光过出，<a id="a-LK"></a>照东方如恒河沙等诸世界；<a id="a-LL"></a>南西北方，<a id="a-LM"></a>四维、<a id="a-LN"></a>上、<a id="a-LO"></a>下，<a id="a-LP"></a>亦复如是。</p>
  <p id="aLQ">问曰：<a id="a-LR"></a>是光远照，<a id="a-LS"></a>云何不灭？</p>
  <p id="aLT">答曰：<a id="a-LU"></a>光明以佛神力为本，<a id="a-LV"></a>本在故不灭。<a id="a-LW"></a>譬如龙泉，<a id="a-LX"></a>龙力故水不竭；<a id="a-LY"></a>是诸光明，<a id="a-LZ"></a>以佛心力故，<a id="a-La"></a>遍照十方，<a id="a-Lb"></a>中间不灭。</p>
  <p id="aLc">问曰：<a id="a-Ld"></a>如阎浮提中种种大河，<a id="a-Le"></a>亦有过恒河者，<a id="a-Lf"></a>何以常言恒河沙等？</p>
  <p id="aLg">答曰：<a id="a-Lh"></a>恒河沙多，<a id="a-Li"></a>余河不尔。</p>
  <p id="aLj">复次，<a id="a-Lk"></a>是恒河，<a id="a-Ll"></a>是佛生处、<a id="a-Lm"></a>游行处，<a id="a-Ln"></a>弟子眼见，<a id="a-Lo"></a>故以为喻。</p>
  <p id="aLp">复次，<a id="a-Lq"></a>佛出阎浮提，<a id="a-Lr"></a>阎浮提四大河，<a id="a-Ls"></a>北边出，<a id="a-Lt"></a>入四方大海中。<a id="a-Lu"></a>北边雪山中，<a id="a-Lv"></a>有阿那婆达多池；<a id="a-Lw"></a>是池中有金色七宝莲华，<a id="a-Lx"></a>大如车盖。<a id="a-Ly"></a>阿那婆达多龙王，<a id="a-Lz"></a>是七住大菩萨。<a id="a-M0"></a>是池四边有四水流：<a id="a-M1"></a>东方象头，<a id="a-M2"></a>南方牛头，<a id="a-M3"></a>西方马头，<a id="a-M4"></a>北方师子头。<a id="a-M5"></a>东方象头出恒河，<a id="a-M6"></a>底有金沙；<a id="a-M7"></a>南方牛头出辛头河，<a id="a-M8"></a>底亦有金沙；<a id="a-M9"></a>西方马头出婆叉河，<a id="a-MA"></a>底亦有金沙；<a id="a-MB"></a>北方师子头出私陀河，<a id="a-MC"></a>底亦有金沙。<a id="a-MD"></a>是四河皆出北山：<a id="a-ME"></a>恒河出北山入东海，<a id="a-MF"></a>辛头河出北山入南海，<a id="a-MG"></a>婆叉河出北山入西海，<a id="a-MH"></a>私陀河出北山入北海。<a id="a-MI"></a>是四河中，<a id="a-MJ"></a>恒河最大；<a id="a-MK"></a>四远诸人经书，<a id="a-ML"></a>皆以恒河为福德吉河，<a id="a-MM"></a>若入中洗者，<a id="a-MN"></a>诸罪垢恶皆悉除尽。<a id="a-MO"></a>以人敬事此河，<a id="a-MP"></a>皆共识知故，<a id="a-MQ"></a>以恒河沙为喻。</p>
  <p id="aMR">复次，<a id="a-MS"></a>余河名字喜转，<a id="a-MT"></a>此恒河世世不转。<a id="a-MU"></a>以是故，<a id="a-MV"></a>以恒河沙为喻，<a id="a-MW"></a>不取余河。</p>
  <p id="aMX">问曰：<a id="a-MY"></a>恒河中沙，<a id="a-MZ"></a>为有几许？</p>
  <p id="aMa">答曰：<a id="a-Mb"></a>一切算数所不能知，<a id="a-Mc"></a>唯有佛及法身菩萨能知其数。<a id="a-Md"></a>佛及法身菩萨，<a id="a-Me"></a>一切阎浮提中微尘生灭多少，<a id="a-Mf"></a>皆能数知，<a id="a-Mg"></a>何况恒河沙？<a id="a-Mh"></a>如佛在祇桓外林中树下坐，<a id="a-Mi"></a>有一婆罗门来到佛所问佛：<a id="a-Mj"></a>“此树林有几叶？<a id="a-Mk"></a>”佛即时便答：<a id="a-Ml"></a>“有若干数。<a id="a-Mm"></a>”婆罗门心疑：<a id="a-Mn"></a>“谁证知者？<a id="a-Mo"></a>”婆罗门去至一树边，<a id="a-Mp"></a>取一树上少叶藏还，<a id="a-Mq"></a>问佛：<a id="a-Mr"></a>“此树林定有几叶？<a id="a-Ms"></a>”即答：<a id="a-Mt"></a>“今少若干叶。<a id="a-Mu"></a>”如其所取语之。<a id="a-Mv"></a>婆罗门知已，<a id="a-Mw"></a>心大敬信，<a id="a-Mx"></a>求佛出家，<a id="a-My"></a>后得阿罗汉道。<a id="a-Mz"></a>以是故，<a id="a-N0"></a>知佛能知恒河沙数。</p>
  <p id="aN1">问曰：<a id="a-N2"></a>有几许人值佛光明，<a id="a-N3"></a>必得阿耨多罗三藐三菩提？<a id="a-N4"></a>若值光明便得道者，<a id="a-N5"></a>佛有大慈，<a id="a-N6"></a>何以不常放光明，<a id="a-N7"></a>令一切得道？<a id="a-N8"></a>何须持戒、<a id="a-N9"></a>禅定、<a id="a-NA"></a>智慧，<a id="a-NB"></a>然后得道？</p>
  <p id="aNC">答曰：<a id="a-ND"></a>众生种种因缘得度不同：<a id="a-NE"></a>有禅定得度者，<a id="a-NF"></a>有持戒说法得度者，<a id="a-NG"></a>有光明触身而得度者。<a id="a-NH"></a>譬如城有多门入处，<a id="a-NI"></a>各各至处不异。<a id="a-NJ"></a>有人光明触身而得度者，<a id="a-NK"></a>有若见光明、<a id="a-NL"></a>若触身不得度者。</p>
  <p id="aNM">【经】尔时，<a id="a-NN"></a>世尊举身毛孔，<a id="a-NO"></a>皆亦微笑而放诸光，<a id="a-NP"></a>遍照三千大千世界，<a id="a-NQ"></a>复至十方如恒河沙等世界。<a id="a-NR"></a>若有众生遇斯光者，<a id="a-NS"></a>必得阿耨多罗三藐三菩提。</p>
  <p id="aNT">【论】问曰：<a id="a-NU"></a>上已举身微笑，<a id="a-NV"></a>今何以故复一切毛孔皆笑？</p>
  <p id="aNW">答曰：<a id="a-NX"></a>举身微笑是粗分，<a id="a-NY"></a>今一切毛孔皆笑是细分。</p>
  <p id="aNZ">复次，<a id="a-Na"></a>先举身微笑，<a id="a-Nb"></a>光明有数，<a id="a-Nc"></a>今一切毛孔皆笑，<a id="a-Nd"></a>有光明而无数。</p>
  <p id="aNe">复次，<a id="a-Nf"></a>先举身光明所未度者，<a id="a-Ng"></a>今值毛孔光明，<a id="a-Nh"></a>即便得度。<a id="a-Ni"></a>譬如摇树取果，<a id="a-Nj"></a>熟者前堕；<a id="a-Nk"></a>若未熟者，<a id="a-Nl"></a>更复后摇。<a id="a-Nm"></a>又如捕鱼，<a id="a-Nn"></a>前网不尽，<a id="a-No"></a>后网乃得。<a id="a-Np"></a>笑因缘，<a id="a-Nq"></a>如上说。</p>
 </body>
</html>