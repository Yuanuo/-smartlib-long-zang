<!doctype html>
<html id="z3IBVG5te" data-ver="2125">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第二十七</h1>
  <h2 id="a2">释初品中大慈大悲</h2>
  <p id="a3">大慈、<a id="a-4"></a>大悲者，<a id="a-5"></a>四无量心中已分别，<a id="a-6"></a>今当更略说。<a id="a-7"></a>大慈与一切众生乐，<a id="a-8"></a>大悲拔一切众生苦；<a id="a-9"></a>大慈以喜乐因缘与众生，<a id="a-A"></a>大悲以离苦因缘与众生。<a id="a-B"></a>譬如有人，<a id="a-C"></a>诸子系在牢狱，<a id="a-D"></a>当受大辟。<a id="a-E"></a>其父慈恻，<a id="a-F"></a>以若干方便，<a id="a-G"></a>令得免苦，<a id="a-H"></a>是大悲；<a id="a-I"></a>得离苦已，<a id="a-J"></a>以五所欲给与诸子，<a id="a-K"></a>是大慈。<a id="a-L"></a>如是等种种差别。</p>
  <p id="aM">问曰：<a id="a-N"></a>大慈、<a id="a-O"></a>大悲如是，<a id="a-P"></a>何等是小慈、<a id="a-Q"></a>小悲，<a id="a-R"></a>因此小而名为大？</p>
  <p id="aS">答曰：<a id="a-T"></a>四无量心中慈、<a id="a-U"></a>悲，<a id="a-V"></a>名为小；<a id="a-W"></a>此中十八不共法次第说大慈、<a id="a-X"></a>悲，<a id="a-Y"></a>名为大。</p>
  <p id="aZ">复次，<a id="a-a"></a>诸佛心中慈、<a id="a-b"></a>悲名为大，<a id="a-c"></a>余人心中名为小。</p>
  <p id="ad">问曰：<a id="a-e"></a>若尔者，<a id="a-f"></a>何以言菩萨行大慈、<a id="a-g"></a>大悲？</p>
  <p id="ah">答曰：<a id="a-i"></a>菩萨大慈者，<a id="a-j"></a>于佛为小，<a id="a-k"></a>于二乘为大，<a id="a-l"></a>此是假名为大；<a id="a-m"></a>佛大慈、<a id="a-n"></a>大悲，<a id="a-o"></a>真实最大。</p>
  <p id="ap">复次，<a id="a-q"></a>小慈，<a id="a-r"></a>但心念与众生乐，<a id="a-s"></a>实无乐事；<a id="a-t"></a>小悲，<a id="a-u"></a>名观众生种种身苦心苦，<a id="a-v"></a>怜愍而已，<a id="a-w"></a>不能令脱。<a id="a-x"></a>大慈者，<a id="a-y"></a>念令众生得乐，<a id="a-z"></a>亦与乐事；<a id="a-10"></a>大悲，<a id="a-11"></a>怜愍众生苦，<a id="a-12"></a>亦能令脱苦。</p>
  <p id="a13">复次，<a id="a-14"></a>凡夫人、<a id="a-15"></a>声闻、<a id="a-16"></a>辟支佛、<a id="a-17"></a>菩萨慈悲，<a id="a-18"></a>名为小；<a id="a-19"></a>诸佛慈悲，<a id="a-1A"></a>乃名为大。</p>
  <p id="a1B">复次，<a id="a-1C"></a>大慈从大人心中生，<a id="a-1D"></a>十力、<a id="a-1E"></a>四无所畏、<a id="a-1F"></a>四无碍智、<a id="a-1G"></a>十八不共法大法中出，<a id="a-1H"></a>能破三恶道大苦，<a id="a-1I"></a>能与三种大乐，<a id="a-1J"></a>天乐、<a id="a-1K"></a>人乐、<a id="a-1L"></a>涅槃乐。</p>
  <p id="a1M">复次，<a id="a-1N"></a>是大慈遍满十方三世众生，<a id="a-1O"></a>乃至蜫虫，<a id="a-1P"></a>慈彻骨髓，<a id="a-1Q"></a>心不舍离。<a id="a-1R"></a>三千大千世界众生堕三恶道，<a id="a-1S"></a>若人一一皆代受其苦，<a id="a-1T"></a>得脱苦已，<a id="a-1U"></a>以五所欲乐、<a id="a-1V"></a>禅定乐、<a id="a-1W"></a>世间最上乐，<a id="a-1X"></a>自恣与之皆令满足；<a id="a-1Y"></a>比佛慈悲，<a id="a-1Z"></a>千万分中不及一分。<a id="a-1a"></a>何以故？<a id="a-1b"></a>世间乐欺诳不实，<a id="a-1c"></a>不离生死故。</p>
  <p id="a1d">问曰：<a id="a-1e"></a>法在佛心中，<a id="a-1f"></a>一切皆大，<a id="a-1g"></a>何以故但说慈悲为大？</p>
  <p id="a1h">答曰：<a id="a-1i"></a>佛所有功德法，<a id="a-1j"></a>应皆大故。</p>
  <p id="a1k">问曰：<a id="a-1l"></a>若尔者，<a id="a-1m"></a>何以但说慈悲为大？</p>
  <p id="a1n">答曰：<a id="a-1o"></a>慈悲是佛道之根本。<a id="a-1p"></a>所以者何？<a id="a-1q"></a>菩萨见众生老病死苦，<a id="a-1r"></a>身苦、<a id="a-1s"></a>心苦，<a id="a-1t"></a>今世、<a id="a-1u"></a>后世苦等诸苦所恼，<a id="a-1v"></a>生大慈、<a id="a-1w"></a>悲，<a id="a-1x"></a>救如是苦，<a id="a-1y"></a>然后发心求阿耨多罗三藐三菩提；<a id="a-1z"></a>亦以大慈、<a id="a-20"></a>悲力故，<a id="a-21"></a>于无量阿僧祇世生死中，<a id="a-22"></a>心不厌没；<a id="a-23"></a>以大慈、<a id="a-24"></a>悲力故，<a id="a-25"></a>久应得涅槃而不取证。<a id="a-26"></a>以是故，<a id="a-27"></a>一切诸佛法中，<a id="a-28"></a>慈、<a id="a-29"></a>悲为大；<a id="a-2A"></a>若无大慈、<a id="a-2B"></a>大悲，<a id="a-2C"></a>便早入涅槃。</p>
  <p id="a2D">复次，<a id="a-2E"></a>得佛道时，<a id="a-2F"></a>成就无量甚深禅定、<a id="a-2G"></a>解脱诸三昧，<a id="a-2H"></a>生清净乐，<a id="a-2I"></a>弃舍不受；<a id="a-2J"></a>入聚落城邑中，<a id="a-2K"></a>种种譬喻、<a id="a-2L"></a>因缘说法；<a id="a-2M"></a>变现其身，<a id="a-2N"></a>无量音声，<a id="a-2O"></a>将迎一切，<a id="a-2P"></a>忍诸众生骂詈诽谤，<a id="a-2Q"></a>乃至自作妓乐，<a id="a-2R"></a>皆是大慈、<a id="a-2S"></a>大悲力。</p>
  <p id="a2T">复次，<a id="a-2U"></a>大慈、<a id="a-2V"></a>大悲，<a id="a-2W"></a>大名非佛所作，<a id="a-2X"></a>众生名之；<a id="a-2Y"></a>譬如师子大力，<a id="a-2Z"></a>不自言力大，<a id="a-2a"></a>皆是众兽名之。<a id="a-2b"></a>众生闻佛种种妙法，<a id="a-2c"></a>知佛为祐利众生故，<a id="a-2d"></a>于无量阿僧祇劫难行能行；<a id="a-2e"></a>众生闻见是事，<a id="a-2f"></a>而名此法为大慈、<a id="a-2g"></a>大悲。<a id="a-2h"></a>譬如一人，<a id="a-2i"></a>有二亲友，<a id="a-2j"></a>以罪事因缘故，<a id="a-2k"></a>系之囹圄，<a id="a-2l"></a>一人供给所须，<a id="a-2m"></a>一人代死；<a id="a-2n"></a>众人言，<a id="a-2o"></a>能代死者，<a id="a-2p"></a>是为大慈悲。<a id="a-2q"></a>佛亦如是，<a id="a-2r"></a>世世为一切众生故，<a id="a-2s"></a>以头目髓脑布施，<a id="a-2t"></a>尽为一切众生；<a id="a-2u"></a>一切众生闻见是事，<a id="a-2v"></a>即共名之为大慈、<a id="a-2w"></a>大悲。<a id="a-2x"></a>如尸鞞王，<a id="a-2y"></a>为救鸽故，<a id="a-2z"></a>尽以身肉代之，<a id="a-30"></a>犹不与鸽等，<a id="a-31"></a>复以手攀秤，<a id="a-32"></a>欲以身代之。<a id="a-33"></a>是时地为六种震动，<a id="a-34"></a>海水波荡，<a id="a-35"></a>诸天香华供养于王。<a id="a-36"></a>众生称言：<a id="a-37"></a>“为一小鸟所感乃尔，<a id="a-38"></a>真是大慈、<a id="a-39"></a>大悲！<a id="a-3A"></a>”佛因众生所名，<a id="a-3B"></a>故言大慈、<a id="a-3C"></a>大悲。<a id="a-3D"></a>如是等无量本生经中悉应广说。</p>
  <p id="a3E">问曰：<a id="a-3F"></a>禅定等诸余功德，<a id="a-3G"></a>人不知故，<a id="a-3H"></a>不名为大；<a id="a-3I"></a>智慧说法等，<a id="a-3J"></a>能令人得道，<a id="a-3K"></a>何以不称言大？</p>
  <p id="a3L">答曰：<a id="a-3M"></a>佛智慧所能，<a id="a-3N"></a>无有遍知者；<a id="a-3O"></a>大慈、<a id="a-3P"></a>大悲故，<a id="a-3Q"></a>世世不惜身命，<a id="a-3R"></a>舍禅定乐，<a id="a-3S"></a>救护众生，<a id="a-3T"></a>人皆知之。<a id="a-3U"></a>于佛智慧，<a id="a-3V"></a>可比类知，<a id="a-3W"></a>不能了了知；<a id="a-3X"></a>慈悲心眼见耳闻，<a id="a-3Y"></a>处处变化大师子吼，<a id="a-3Z"></a>是故可知。</p>
  <p id="a3a">复次，<a id="a-3b"></a>佛智慧细妙，<a id="a-3c"></a>诸菩萨、<a id="a-3d"></a>舍利弗等尚不能知，<a id="a-3e"></a>何况余人？<a id="a-3f"></a>慈悲相可眼见耳闻故，<a id="a-3g"></a>人能信受；<a id="a-3h"></a>智慧深妙，<a id="a-3i"></a>不可测知。</p>
  <p id="a3j">复次，<a id="a-3k"></a>是大慈、<a id="a-3l"></a>大悲，<a id="a-3m"></a>一切众生所爱乐，<a id="a-3n"></a>譬如美药，<a id="a-3o"></a>人所乐服；<a id="a-3p"></a>智慧如服苦药，<a id="a-3q"></a>人多不乐；<a id="a-3r"></a>人多乐故，<a id="a-3s"></a>称慈悲为大。</p>
  <p id="a3t">复次，<a id="a-3u"></a>智慧者，<a id="a-3v"></a>得道人乃能信受；<a id="a-3w"></a>大慈悲相，<a id="a-3x"></a>一切杂类皆能生信。<a id="a-3y"></a>如见像，<a id="a-3z"></a>若闻说，<a id="a-40"></a>皆能信受，<a id="a-41"></a>多所饶益故，<a id="a-42"></a>名为大慈、<a id="a-43"></a>大悲。</p>
  <p id="a44">复次，<a id="a-45"></a>大智慧，<a id="a-46"></a>名舍相、<a id="a-47"></a>远离相；<a id="a-48"></a>大慈悲，<a id="a-49"></a>为怜愍利益相。<a id="a-4A"></a>是怜愍利益法，<a id="a-4B"></a>一切众生所爱乐，<a id="a-4C"></a>以是故名为大。<a id="a-4D"></a>是大慈、<a id="a-4E"></a>大悲，<a id="a-4F"></a>如持心经中说：<a id="a-4G"></a>大慈、<a id="a-4H"></a>大悲有三十二种，<a id="a-4I"></a>于众生中行。<a id="a-4J"></a>是大慈、<a id="a-4K"></a>大悲摄相缘，<a id="a-4L"></a>如四无量心说。</p>
  <p id="a4M">复次，<a id="a-4N"></a>佛大慈悲等功德，<a id="a-4O"></a>不应一切如迦旃延法中分别求其相。<a id="a-4P"></a>上诸论议师，<a id="a-4Q"></a>虽用迦旃延法分别显示，<a id="a-4R"></a>不应尽信受。<a id="a-4S"></a>所以者何？<a id="a-4T"></a>迦旃延说大慈悲、<a id="a-4U"></a>一切智慧，<a id="a-4V"></a>是有漏法、<a id="a-4W"></a>系法、<a id="a-4X"></a>世间法，<a id="a-4Y"></a>是事不尔。<a id="a-4Z"></a>何以故？<a id="a-4a"></a>大慈悲名为一切佛法之根本，<a id="a-4b"></a>云何言是有漏法、<a id="a-4c"></a>系法、<a id="a-4d"></a>世间法？</p>
  <p id="a4e">问曰：<a id="a-4f"></a>大慈悲虽是佛法根本，<a id="a-4g"></a>故是有漏。<a id="a-4h"></a>如淤泥中生莲华，<a id="a-4i"></a>不得言泥亦应妙；<a id="a-4j"></a>大慈悲亦如是，<a id="a-4k"></a>虽是佛法根本，<a id="a-4l"></a>不应是无漏！</p>
  <p id="a4m">答曰：<a id="a-4n"></a>菩萨未得佛时大慈悲，<a id="a-4o"></a>若言有漏，<a id="a-4p"></a>其失犹可；<a id="a-4q"></a>今佛得无碍解脱智故，<a id="a-4r"></a>一切诸法皆清净，<a id="a-4s"></a>一切烦恼及习尽。<a id="a-4t"></a>声闻、<a id="a-4u"></a>辟支佛，<a id="a-4v"></a>不得无碍解脱智，<a id="a-4w"></a>烦恼习不尽，<a id="a-4x"></a>处处中疑不断故，<a id="a-4y"></a>心应有漏；<a id="a-4z"></a>诸佛无是事，<a id="a-50"></a>何以故说佛大慈悲应是有漏？</p>
  <p id="a51">问曰：<a id="a-52"></a>我不敢不敬佛，<a id="a-53"></a>以慈悲心为众生故生，<a id="a-54"></a>应是有漏。</p>
  <p id="a55">答曰：<a id="a-56"></a>诸佛力势不可思议。<a id="a-57"></a>诸声闻、<a id="a-58"></a>辟支佛不能离众生想而生慈悲，<a id="a-59"></a>诸佛能离众生想而生慈悲。<a id="a-5A"></a>所以者何？<a id="a-5B"></a>如诸阿罗汉、<a id="a-5C"></a>辟支佛，<a id="a-5D"></a>十方众生相不可得，<a id="a-5E"></a>而取众生相生慈悲；<a id="a-5F"></a>今诸佛十方求众生不可得，<a id="a-5G"></a>亦不取众生相而能生慈悲。<a id="a-5H"></a>如无尽意经中说，<a id="a-5I"></a>有三种慈悲：<a id="a-5J"></a>众生缘、<a id="a-5K"></a>法缘、<a id="a-5L"></a>无缘。</p>
  <p id="a5M">复次，<a id="a-5N"></a>一切众生中，<a id="a-5O"></a>唯佛尽行不诳法；<a id="a-5P"></a>若佛于众生中取相而行慈悲心，<a id="a-5Q"></a>不名行不诳法。<a id="a-5R"></a>何以故？<a id="a-5S"></a>众生毕竟不可得故。<a id="a-5T"></a>声闻、<a id="a-5U"></a>辟支佛，<a id="a-5V"></a>不名为尽行不诳法；<a id="a-5W"></a>故声闻、<a id="a-5X"></a>辟支佛，<a id="a-5Y"></a>于众生、<a id="a-5Z"></a>于法，<a id="a-5a"></a>若取相、<a id="a-5b"></a>若不取相，<a id="a-5c"></a>不应难、<a id="a-5d"></a>不悉行、<a id="a-5e"></a>不诳法故。<a id="a-5f"></a>一切智能断一切诸漏，<a id="a-5g"></a>能从一切有漏法中出，<a id="a-5h"></a>能作无漏因缘，<a id="a-5i"></a>是法云何自是有漏？</p>
  <p id="a5j">问曰：<a id="a-5k"></a>无漏智各各有所缘，<a id="a-5l"></a>无有能悉缘一切法者；<a id="a-5m"></a>唯有世俗智能缘一切法。<a id="a-5n"></a>以是故，<a id="a-5o"></a>说一切智是有漏相。</p>
  <p id="a5p">答曰：<a id="a-5q"></a>汝法中有是说，<a id="a-5r"></a>非佛法中所说。<a id="a-5s"></a>如人自持斗入市，<a id="a-5t"></a>不与官斗相应，<a id="a-5u"></a>无人用者；<a id="a-5v"></a>汝亦如是，<a id="a-5w"></a>自用汝法，<a id="a-5x"></a>不与佛法相应，<a id="a-5y"></a>无人用者。<a id="a-5z"></a>无漏智慧，<a id="a-60"></a>何以故不能缘一切法？<a id="a-61"></a>有漏智是假名虚诳，<a id="a-62"></a>势力少故，<a id="a-63"></a>不应真实缘一切法，<a id="a-64"></a>汝法中自说能缘一切法！</p>
  <p id="a65">复次，<a id="a-66"></a>是声闻法中十智，<a id="a-67"></a>摩诃衍法中有十一智，<a id="a-68"></a>名为如实智。<a id="a-69"></a>是十智入是如实智中，<a id="a-6A"></a>都为一智，<a id="a-6B"></a>所谓无漏智。<a id="a-6C"></a>如十方水入大海水中，<a id="a-6D"></a>都为一味。<a id="a-6E"></a>是大慈、<a id="a-6F"></a>大悲，<a id="a-6G"></a>佛三昧王三昧、<a id="a-6H"></a>师子游戏三昧所摄。<a id="a-6I"></a>如是略说大慈、<a id="a-6J"></a>大悲义。</p>
  <p id="a6K">【经】“菩萨摩诃萨欲得道慧，<a id="a-6L"></a>当习行般若波罗蜜！<a id="a-6M"></a>菩萨摩诃萨欲以道慧具足道种慧，<a id="a-6N"></a>当习行般若波罗蜜！<a id="a-6O"></a>”</p>
  <p id="a6P">【论】道名一道，<a id="a-6Q"></a>一向趣涅槃，<a id="a-6R"></a>于善法中一心不放逸，<a id="a-6S"></a>道随身心念。<a id="a-6T"></a>道复有二道：<a id="a-6U"></a>恶道、<a id="a-6V"></a>善道，<a id="a-6W"></a>世间道、<a id="a-6X"></a>出世间道，<a id="a-6Y"></a>定道、<a id="a-6Z"></a>慧道，<a id="a-6a"></a>有漏道、<a id="a-6b"></a>无漏道，<a id="a-6c"></a>见道、<a id="a-6d"></a>修道，<a id="a-6e"></a>学道、<a id="a-6f"></a>无学道，<a id="a-6g"></a>信行道、<a id="a-6h"></a>法行道，<a id="a-6i"></a>向道、<a id="a-6j"></a>果道，<a id="a-6k"></a>无碍道、<a id="a-6l"></a>解脱道，<a id="a-6m"></a>信解道、<a id="a-6n"></a>见得道，<a id="a-6o"></a>慧解脱道、<a id="a-6p"></a>俱解脱道。<a id="a-6q"></a>如是无量二道门。</p>
  <p id="a6r">复有三道：<a id="a-6s"></a>地狱道，<a id="a-6t"></a>畜生道，<a id="a-6u"></a>饿鬼道。<a id="a-6v"></a>三种地狱：<a id="a-6w"></a>热地狱，<a id="a-6x"></a>寒地狱，<a id="a-6y"></a>黑闇地狱。<a id="a-6z"></a>三种畜生道：<a id="a-70"></a>地行，<a id="a-71"></a>水行，<a id="a-72"></a>空行。<a id="a-73"></a>三种鬼道：<a id="a-74"></a>饿鬼，<a id="a-75"></a>食不净鬼，<a id="a-76"></a>神鬼。<a id="a-77"></a>三种善道：<a id="a-78"></a>人道，<a id="a-79"></a>天道，<a id="a-7A"></a>涅槃道。<a id="a-7B"></a>人有三种：<a id="a-7C"></a>作罪者，<a id="a-7D"></a>作福者，<a id="a-7E"></a>求涅槃者。<a id="a-7F"></a>复有三种人：<a id="a-7G"></a>受欲行恶者，<a id="a-7H"></a>受欲不行恶者，<a id="a-7I"></a>不受欲不行恶者。<a id="a-7J"></a>天有三种：<a id="a-7K"></a>欲天，<a id="a-7L"></a>色天，<a id="a-7M"></a>无色天。<a id="a-7N"></a>涅槃道有三种：<a id="a-7O"></a>声闻道，<a id="a-7P"></a>辟支佛道，<a id="a-7Q"></a>佛道。<a id="a-7R"></a>声闻道有三种：<a id="a-7S"></a>学道，<a id="a-7T"></a>无学道，<a id="a-7U"></a>非学非无学道。<a id="a-7V"></a>辟支佛道，<a id="a-7W"></a>亦如是。<a id="a-7X"></a>佛道有三种：<a id="a-7Y"></a>波罗蜜道，<a id="a-7Z"></a>方便道，<a id="a-7a"></a>净世界道。<a id="a-7b"></a>佛复有三道：<a id="a-7c"></a>初发意道，<a id="a-7d"></a>行诸善道，<a id="a-7e"></a>成就众生道。<a id="a-7f"></a>复有三道：<a id="a-7g"></a>戒道，<a id="a-7h"></a>定道，<a id="a-7i"></a>慧道。<a id="a-7j"></a>如是等无量三道门。</p>
  <p id="a7k">复有四种道：<a id="a-7l"></a>凡夫道，<a id="a-7m"></a>声闻道，<a id="a-7n"></a>辟支佛道，<a id="a-7o"></a>佛道。<a id="a-7p"></a>复有四种道：<a id="a-7q"></a>声闻道，<a id="a-7r"></a>辟支佛道，<a id="a-7s"></a>菩萨道，<a id="a-7t"></a>佛道。<a id="a-7u"></a>声闻道有四种：<a id="a-7v"></a>苦道，<a id="a-7w"></a>集道，<a id="a-7x"></a>灭道，<a id="a-7y"></a>道道。<a id="a-7z"></a>复有四沙门果道。<a id="a-80"></a>复有四种道：<a id="a-81"></a>观身实相道，<a id="a-82"></a>观受、<a id="a-83"></a>心、<a id="a-84"></a>法实相道。<a id="a-85"></a>复有四种道：<a id="a-86"></a>为断未生恶不善令不生道，<a id="a-87"></a>为断生恶令疾灭道，<a id="a-88"></a>为未生善法令生道，<a id="a-89"></a>为已生善法令增长道。<a id="a-8A"></a>复有四种道：<a id="a-8B"></a>欲增上道，<a id="a-8C"></a>精进增上道，<a id="a-8D"></a>心增上道，<a id="a-8E"></a>慧增上道。<a id="a-8F"></a>复有四圣种道：<a id="a-8G"></a>不择衣、<a id="a-8H"></a>食、<a id="a-8I"></a>卧具、<a id="a-8J"></a>医药，<a id="a-8K"></a>乐断苦修定。<a id="a-8L"></a>复有四行道：<a id="a-8M"></a>苦难道，<a id="a-8N"></a>苦易道，<a id="a-8O"></a>乐难道，<a id="a-8P"></a>乐易道。<a id="a-8Q"></a>复有四修道：<a id="a-8R"></a>一、<a id="a-8S"></a>为今世乐修道，<a id="a-8T"></a>二、<a id="a-8U"></a>生死智修道，<a id="a-8V"></a>三、<a id="a-8W"></a>为漏尽故修道，<a id="a-8X"></a>四、<a id="a-8Y"></a>分别慧修道。<a id="a-8Z"></a>复有四天道，<a id="a-8a"></a>所谓四禅。<a id="a-8b"></a>复有四种道：<a id="a-8c"></a>天道，<a id="a-8d"></a>梵道，<a id="a-8e"></a>圣道，<a id="a-8f"></a>佛道。<a id="a-8g"></a>如是等无量四道门。</p>
  <p id="a8h">复有五种道：<a id="a-8i"></a>地狱道，<a id="a-8j"></a>畜生、<a id="a-8k"></a>饿鬼、<a id="a-8l"></a>人、<a id="a-8m"></a>天道。<a id="a-8n"></a>复有五无学众道：<a id="a-8o"></a>无学戒众道，<a id="a-8p"></a>乃至无学解脱知见众道。<a id="a-8q"></a>复有五种净居天道，<a id="a-8r"></a>复有五欲天道。<a id="a-8s"></a>复有五如法语道；<a id="a-8t"></a>复有五非法语道。<a id="a-8u"></a>复有五道：<a id="a-8v"></a>凡夫道，<a id="a-8w"></a>声闻道，<a id="a-8x"></a>辟支佛道，<a id="a-8y"></a>菩萨道，<a id="a-8z"></a>佛道。<a id="a-90"></a>复有五道：<a id="a-91"></a>分别色法道，<a id="a-92"></a>分别心法道，<a id="a-93"></a>分别心数道，<a id="a-94"></a>分别心不相应行道，<a id="a-95"></a>分别无为法道。<a id="a-96"></a>复有五种道：<a id="a-97"></a>苦谛所断道，<a id="a-98"></a>集谛所断道，<a id="a-99"></a>灭谛所断道，<a id="a-9A"></a>道谛所断道，<a id="a-9B"></a>思惟所断道。<a id="a-9C"></a>如是等无量五法道门。</p>
  <p id="a9D">复有六种道：<a id="a-9E"></a>地狱道，<a id="a-9F"></a>畜生、<a id="a-9G"></a>饿鬼、<a id="a-9H"></a>人、<a id="a-9I"></a>天、<a id="a-9J"></a>阿修罗道。<a id="a-9K"></a>复有舍六尘道；<a id="a-9L"></a>复有六和合（旧云六种）道、<a id="a-9M"></a>六神通道、<a id="a-9N"></a>六种阿罗汉道、<a id="a-9O"></a>六地修道、<a id="a-9P"></a>六定道、<a id="a-9Q"></a>六波罗蜜道，<a id="a-9R"></a>一一波罗蜜各各有六道。<a id="a-9S"></a>如是等无量六道门。</p>
  <p id="a9T">复有七道：<a id="a-9U"></a>七觉意道，<a id="a-9V"></a>七地无漏道，<a id="a-9W"></a>七想定道，<a id="a-9X"></a>七净道，<a id="a-9Y"></a>七善人道，<a id="a-9Z"></a>七财富道，<a id="a-9a"></a>七法福道，<a id="a-9b"></a>七助定道。<a id="a-9c"></a>如是等无量七道门。</p>
  <p id="a9d">复有八道：<a id="a-9e"></a>八正道，<a id="a-9f"></a>八解脱道，<a id="a-9g"></a>八背舍道。<a id="a-9h"></a>如是等无量八道门。</p>
  <p id="a9i">复有九道：<a id="a-9j"></a>九次第道，<a id="a-9k"></a>九地无漏道，<a id="a-9l"></a>九见断道，<a id="a-9m"></a>九阿罗汉道，<a id="a-9n"></a>九菩萨道，<a id="a-9o"></a>所谓六波罗蜜方便成就众生、<a id="a-9p"></a>净佛世界。<a id="a-9q"></a>如是等无量九道门。</p>
  <p id="a9r">复有十道：<a id="a-9s"></a>所谓十无学道、<a id="a-9t"></a>十想道、<a id="a-9u"></a>十智道、<a id="a-9v"></a>十一切处道、<a id="a-9w"></a>十不善道、<a id="a-9x"></a>十善道，<a id="a-9y"></a>乃至一百六十二道，<a id="a-9z"></a>如是等无量道门。<a id="a-A0"></a>知是诸道，<a id="a-A1"></a>尽知、<a id="a-A2"></a>遍知，<a id="a-A3"></a>是为道种慧。</p>
  <p id="aA4">问曰：<a id="a-A5"></a>般若波罗蜜是菩萨第一道，<a id="a-A6"></a>一相所谓无相，<a id="a-A7"></a>何以说是种种道？</p>
  <p id="aA8">答曰：<a id="a-A9"></a>是道皆入一道中，<a id="a-AA"></a>所谓诸法实相，<a id="a-AB"></a>初学有种种别，<a id="a-AC"></a>后皆同一，<a id="a-AD"></a>无有差别。<a id="a-AE"></a>譬如劫尽烧时，<a id="a-AF"></a>一切所有，<a id="a-AG"></a>皆同虚空。</p>
  <p id="aAH">复次，<a id="a-AI"></a>为引导众生故，<a id="a-AJ"></a>菩萨分别说是种种道，<a id="a-AK"></a>所谓世间道、<a id="a-AL"></a>出世间道等。</p>
  <p id="aAM">问曰：<a id="a-AN"></a>云何菩萨住一相无相中，<a id="a-AO"></a>而分别是世间、<a id="a-AP"></a>是出世间道？</p>
  <p id="aAQ">答曰：<a id="a-AR"></a>世间名，<a id="a-AS"></a>但从颠倒忆想、<a id="a-AT"></a>虚诳二法生，<a id="a-AU"></a>如幻、<a id="a-AV"></a>如梦、<a id="a-AW"></a>如转火轮，<a id="a-AX"></a>凡夫人强以为世间。<a id="a-AY"></a>是世间皆从虚妄中来，<a id="a-AZ"></a>今亦虚妄，<a id="a-Aa"></a>本亦虚妄；<a id="a-Ab"></a>其实无生无作，<a id="a-Ac"></a>但从内外六情、<a id="a-Ad"></a>六尘和合因缘生，<a id="a-Ae"></a>随凡夫所著故，<a id="a-Af"></a>为说世间。<a id="a-Ag"></a>是世间种种邪见罗网，<a id="a-Ah"></a>如乱丝相著，<a id="a-Ai"></a>常往来生死中，<a id="a-Aj"></a>如是知世间。</p>
  <p id="aAk">何等是出世间道？<a id="a-Al"></a>如实知世间，<a id="a-Am"></a>即是出世间道。<a id="a-An"></a>所以者何？<a id="a-Ao"></a>智者求世间、<a id="a-Ap"></a>出世间，<a id="a-Aq"></a>二事不可得；<a id="a-Ar"></a>若不可得，<a id="a-As"></a>当知假名为世间、<a id="a-At"></a>出世间。<a id="a-Au"></a>但为破世间故，<a id="a-Av"></a>说出世间，<a id="a-Aw"></a>世间相即是出世间，<a id="a-Ax"></a>更无所复有。<a id="a-Ay"></a>所以者何？<a id="a-Az"></a>世间相不可得，<a id="a-B0"></a>是世间、<a id="a-B1"></a>出世间相常空，<a id="a-B2"></a>世间法定相不可得故。<a id="a-B3"></a>如是行者不得世间，<a id="a-B4"></a>亦不著出世间。<a id="a-B5"></a>若不得世间，<a id="a-B6"></a>亦不著出世间，<a id="a-B7"></a>爱慢破故，<a id="a-B8"></a>不共世间诤。<a id="a-B9"></a>何以故？<a id="a-BA"></a>行者久知世间空无所有，<a id="a-BB"></a>虚诳故，<a id="a-BC"></a>不作忆想分别。<a id="a-BD"></a>世间名五众，<a id="a-BE"></a>五众相，<a id="a-BF"></a>假令十方诸佛求之亦不可得，<a id="a-BG"></a>无来处，<a id="a-BH"></a>无住处，<a id="a-BI"></a>亦无去处；<a id="a-BJ"></a>若不得五众来、<a id="a-BK"></a>住、<a id="a-BL"></a>去相，<a id="a-BM"></a>即是出世间。<a id="a-BN"></a>行者尔时观是世间、<a id="a-BO"></a>出世间，<a id="a-BP"></a>实不可见；<a id="a-BQ"></a>不见世间与出世间合，<a id="a-BR"></a>亦不见出世间与世间合；<a id="a-BS"></a>离世间亦不见出世间，<a id="a-BT"></a>离出世间亦不见世间；<a id="a-BU"></a>如是则不生二识，<a id="a-BV"></a>所谓此世间、<a id="a-BW"></a>出世间。<a id="a-BX"></a>若舍世间，<a id="a-BY"></a>不受出世间，<a id="a-BZ"></a>是名出世间。<a id="a-Ba"></a>若菩萨能如是知，<a id="a-Bb"></a>则能为众生分别世间、<a id="a-Bc"></a>出世间道。<a id="a-Bd"></a>有漏、<a id="a-Be"></a>无漏一切诸道，<a id="a-Bf"></a>亦如是入一相，<a id="a-Bg"></a>是名道种慧。</p>
  <p id="aBh">【经】“欲以道种慧具足一切智，<a id="a-Bi"></a>当习行般若波罗蜜！<a id="a-Bj"></a>欲以一切智具足一切种智，<a id="a-Bk"></a>当习行般若波罗蜜！<a id="a-Bl"></a>”</p>
  <p id="aBm">【论】问曰：<a id="a-Bn"></a>一切智、<a id="a-Bo"></a>一切种智，<a id="a-Bp"></a>有何差别？</p>
  <p id="aBq">答曰：<a id="a-Br"></a>有人言：<a id="a-Bs"></a>“无差别。<a id="a-Bt"></a>或时言一切智，<a id="a-Bu"></a>或时言一切种智。<a id="a-Bv"></a>”有人言：<a id="a-Bw"></a>“总相是一切智，<a id="a-Bx"></a>别相是一切种智。<a id="a-By"></a>因是一切智，<a id="a-Bz"></a>果是一切种智。<a id="a-C0"></a>略说一切智，<a id="a-C1"></a>广说一切种智。<a id="a-C2"></a>一切智者，<a id="a-C3"></a>总破一切法中无明闇；<a id="a-C4"></a>一切种智者，<a id="a-C5"></a>观种种法门破诸无明。<a id="a-C6"></a>一切智，<a id="a-C7"></a>譬如说四谛；<a id="a-C8"></a>一切种智，<a id="a-C9"></a>譬如说四谛义。<a id="a-CA"></a>一切智者，<a id="a-CB"></a>如说苦谛；<a id="a-CC"></a>一切种智者，<a id="a-CD"></a>如说八苦相。<a id="a-CE"></a>一切智者，<a id="a-CF"></a>如说生苦；<a id="a-CG"></a>一切种智者，<a id="a-CH"></a>如说种种众生处处生。<a id="a-CI"></a>”</p>
  <p id="aCJ">复次，<a id="a-CK"></a>一切法名眼色乃至意法，<a id="a-CL"></a>是诸阿罗汉、<a id="a-CM"></a>辟支佛亦能总相知无常、<a id="a-CN"></a>苦、<a id="a-CO"></a>空、<a id="a-CP"></a>无我等；<a id="a-CQ"></a>知是十二入故，<a id="a-CR"></a>名为一切智。<a id="a-CS"></a>声闻、<a id="a-CT"></a>辟支佛尚不能尽别相知一众生生处、<a id="a-CU"></a>好丑、<a id="a-CV"></a>事业多少，<a id="a-CW"></a>未来、<a id="a-CX"></a>现在世亦如是，<a id="a-CY"></a>何况一切众生？<a id="a-CZ"></a>如一阎浮提中金名字，<a id="a-Ca"></a>尚不能知，<a id="a-Cb"></a>何况三千大千世界，<a id="a-Cc"></a>于一物中种种名字？<a id="a-Cd"></a>若天语，<a id="a-Ce"></a>若龙语，<a id="a-Cf"></a>如是等种种语言名金，<a id="a-Cg"></a>尚不能知，<a id="a-Ch"></a>何况能知金因缘生处、<a id="a-Ci"></a>好恶、<a id="a-Cj"></a>贵贱？<a id="a-Ck"></a>因而得福，<a id="a-Cl"></a>因而得罪，<a id="a-Cm"></a>因而得道，<a id="a-Cn"></a>如是现事尚不能知，<a id="a-Co"></a>何况心心数法，<a id="a-Cp"></a>所谓禅定、<a id="a-Cq"></a>智慧，<a id="a-Cr"></a>等诸法？<a id="a-Cs"></a>佛尽知诸法总相、<a id="a-Ct"></a>别相故，<a id="a-Cu"></a>名为一切种智。</p>
  <p id="aCv">复次，<a id="a-Cw"></a>后品中佛自说：<a id="a-Cx"></a>“一切智是声闻、<a id="a-Cy"></a>辟支佛事，<a id="a-Cz"></a>道智是诸菩萨事，<a id="a-D0"></a>一切种智是佛事。<a id="a-D1"></a>”声闻、<a id="a-D2"></a>辟支佛但有总一切智，<a id="a-D3"></a>无有一切种智。</p>
  <p id="aD4">复次，<a id="a-D5"></a>声闻、<a id="a-D6"></a>辟支佛虽于别相有分而不能尽知，<a id="a-D7"></a>故总相受名；<a id="a-D8"></a>佛一切智、<a id="a-D9"></a>一切种智，<a id="a-DA"></a>皆是真实。<a id="a-DB"></a>声闻、<a id="a-DC"></a>辟支佛但有名字一切智；<a id="a-DD"></a>譬如画灯，<a id="a-DE"></a>但有灯名，<a id="a-DF"></a>无有灯用。<a id="a-DG"></a>如声闻、<a id="a-DH"></a>辟支佛，<a id="a-DI"></a>若有人问难，<a id="a-DJ"></a>或时不能悉答，<a id="a-DK"></a>不能断疑；<a id="a-DL"></a>如佛三问舍利弗而不能答。<a id="a-DM"></a>若有一切智，<a id="a-DN"></a>云何不能答？<a id="a-DO"></a>以是故，<a id="a-DP"></a>但有一切智名，<a id="a-DQ"></a>胜于凡夫，<a id="a-DR"></a>无有实也。<a id="a-DS"></a>是故佛是实一切智、<a id="a-DT"></a>一切种智。<a id="a-DU"></a>有如是无量名字，<a id="a-DV"></a>或时名佛为一切智人，<a id="a-DW"></a>或时名为一切种智人。<a id="a-DX"></a>如是等略说一切智、<a id="a-DY"></a>一切种智，<a id="a-DZ"></a>种种差别。</p>
  <p id="aDa">问曰：<a id="a-Db"></a>如经中说：<a id="a-Dc"></a>行六波罗蜜、<a id="a-Dd"></a>三十七品、<a id="a-De"></a>十力、<a id="a-Df"></a>四无所畏等诸法，<a id="a-Dg"></a>得一切智。<a id="a-Dh"></a>何以故此中说，<a id="a-Di"></a>但用道种智得一切智？</p>
  <p id="aDj">答曰：<a id="a-Dk"></a>汝所说六波罗蜜等即是道，<a id="a-Dl"></a>知是道，<a id="a-Dm"></a>行是道，<a id="a-Dn"></a>得一切智，<a id="a-Do"></a>何所疑？</p>
  <p id="aDp">复次，<a id="a-Dq"></a>初发心乃至坐道场，<a id="a-Dr"></a>于其中间一切善法，<a id="a-Ds"></a>尽名为道。<a id="a-Dt"></a>此道中分别思惟而行，<a id="a-Du"></a>是名道智，<a id="a-Dv"></a>如此经后说道智是菩萨事。</p>
  <p id="aDw">问曰：<a id="a-Dx"></a>佛道事已备故，<a id="a-Dy"></a>不名道智；<a id="a-Dz"></a>阿罗汉、<a id="a-E0"></a>辟支佛诸功德未备，<a id="a-E1"></a>何以不名道智？</p>
  <p id="aE2">答曰：<a id="a-E3"></a>阿罗汉、<a id="a-E4"></a>辟支佛道，<a id="a-E5"></a>自于所行亦办，<a id="a-E6"></a>是故不名道智，<a id="a-E7"></a>道是行相故。</p>
  <p id="aE8">复次，<a id="a-E9"></a>此经中说声闻、<a id="a-EA"></a>辟支佛，<a id="a-EB"></a>声闻中摄三道故不说。<a id="a-EC"></a>佛道大故，<a id="a-ED"></a>名为道智；<a id="a-EE"></a>声闻、<a id="a-EF"></a>辟支佛、<a id="a-EG"></a>道小故，<a id="a-EH"></a>不名道智。</p>
  <p id="aEI">复次，<a id="a-EJ"></a>菩萨摩诃萨自行道，<a id="a-EK"></a>亦示众生各各所行道，<a id="a-EL"></a>以是故，<a id="a-EM"></a>说名菩萨行道智，<a id="a-EN"></a>得一切智。</p>
  <p id="aEO">问曰：<a id="a-EP"></a>何等是一切智所知一切法？</p>
  <p id="aEQ">答曰：<a id="a-ER"></a>如佛告诸比丘：<a id="a-ES"></a>“为汝说一切法，<a id="a-ET"></a>何等是一切法？<a id="a-EU"></a>所谓眼色、<a id="a-EV"></a>耳声、<a id="a-EW"></a>鼻香、<a id="a-EX"></a>舌味、<a id="a-EY"></a>身触、<a id="a-EZ"></a>意法，<a id="a-Ea"></a>是十二入名一切法。<a id="a-Eb"></a>复有一切法，<a id="a-Ec"></a>所谓名色。<a id="a-Ed"></a>”如佛说利众经中偈：</p>
  <p id="aEe"></p>
  <p id="aEf">“若欲求真观，<a id="a-Eg"></a>但有名与色；<a id="a-Eh"></a>若欲审实知，<a id="a-Ei"></a>亦当知名色。</p>
  <p id="aEj">离痴心多想，<a id="a-Ek"></a>分别于诸法，<a id="a-El"></a>更无有异事，<a id="a-Em"></a>出于名色者。<a id="a-En"></a>”</p>
  <p id="aEo"></p>
  <p id="aEp">复次，<a id="a-Eq"></a>一切法，<a id="a-Er"></a>所谓色、<a id="a-Es"></a>无色法，<a id="a-Et"></a>可见、<a id="a-Eu"></a>不可见，<a id="a-Ev"></a>有对、<a id="a-Ew"></a>无对，<a id="a-Ex"></a>有漏、<a id="a-Ey"></a>无漏，<a id="a-Ez"></a>有为、<a id="a-F0"></a>无为，<a id="a-F1"></a>心、<a id="a-F2"></a>非心，<a id="a-F3"></a>心相应、<a id="a-F4"></a>非心相应，<a id="a-F5"></a>共心生、<a id="a-F6"></a>不共心生，<a id="a-F7"></a>随心行、<a id="a-F8"></a>不随心行，<a id="a-F9"></a>从心因、<a id="a-FA"></a>不从心因。<a id="a-FB"></a>如是等无量二法门摄一切法，<a id="a-FC"></a>如阿毗昙摄法品中说。</p>
  <p id="aFD">复次，<a id="a-FE"></a>一切法，<a id="a-FF"></a>所谓善法，<a id="a-FG"></a>不善法，<a id="a-FH"></a>无记法；<a id="a-FI"></a>见谛所断，<a id="a-FJ"></a>思惟所断，<a id="a-FK"></a>不断法；<a id="a-FL"></a>有报法，<a id="a-FM"></a>无报法，<a id="a-FN"></a>非有报非无报法：<a id="a-FO"></a>如是等无量三法门摄一切法。</p>
  <p id="aFP">复次，<a id="a-FQ"></a>一切法，<a id="a-FR"></a>所谓过去法，<a id="a-FS"></a>未来法，<a id="a-FT"></a>现在法，<a id="a-FU"></a>非过去、<a id="a-FV"></a>未来、<a id="a-FW"></a>现在法；<a id="a-FX"></a>欲界系法，<a id="a-FY"></a>色界系法，<a id="a-FZ"></a>无色界系法，<a id="a-Fa"></a>不系法；<a id="a-Fb"></a>从善因法，<a id="a-Fc"></a>从不善因法，<a id="a-Fd"></a>从无记因法，<a id="a-Fe"></a>从非善非不善非无记因法；<a id="a-Ff"></a>有缘缘法，<a id="a-Fg"></a>无缘缘法，<a id="a-Fh"></a>有缘缘亦无缘缘法，<a id="a-Fi"></a>非有缘缘非无缘缘法；<a id="a-Fj"></a>如是等无量四法门摄一切法。</p>
  <p id="aFk">复次，<a id="a-Fl"></a>一切法，<a id="a-Fm"></a>所谓色法，<a id="a-Fn"></a>心法，<a id="a-Fo"></a>心数法，<a id="a-Fp"></a>心不相应诸行法，<a id="a-Fq"></a>无为法；<a id="a-Fr"></a>四谛及无记无为：<a id="a-Fs"></a>如是等无量五法门摄一切法。</p>
  <p id="aFt">复次，<a id="a-Fu"></a>一切法，<a id="a-Fv"></a>所谓五众及无为；<a id="a-Fw"></a>苦谛所断法，<a id="a-Fx"></a>集谛、<a id="a-Fy"></a>灭谛、<a id="a-Fz"></a>道谛、<a id="a-G0"></a>思惟所断法，<a id="a-G1"></a>不断法：<a id="a-G2"></a>如是等无量六法门摄一切法。<a id="a-G3"></a>七、<a id="a-G4"></a>八、<a id="a-G5"></a>九、<a id="a-G6"></a>十等诸法门，<a id="a-G7"></a>是阿毗昙分别义。</p>
  <p id="aG8">复次，<a id="a-G9"></a>一切法，<a id="a-GA"></a>所谓有法、<a id="a-GB"></a>无法，<a id="a-GC"></a>空法、<a id="a-GD"></a>实法，<a id="a-GE"></a>所缘法、<a id="a-GF"></a>能缘法，<a id="a-GG"></a>聚法、<a id="a-GH"></a>散法等。</p>
  <p id="aGI">复次，<a id="a-GJ"></a>一切法，<a id="a-GK"></a>所谓有法、<a id="a-GL"></a>无法，<a id="a-GM"></a>亦有亦无法；<a id="a-GN"></a>空法、<a id="a-GO"></a>实法，<a id="a-GP"></a>非空非实法；<a id="a-GQ"></a>所缘法、<a id="a-GR"></a>能缘法，<a id="a-GS"></a>非所缘非能缘法。</p>
  <p id="aGT">复次，<a id="a-GU"></a>一切法，<a id="a-GV"></a>所谓有法，<a id="a-GW"></a>无法，<a id="a-GX"></a>亦有亦无法，<a id="a-GY"></a>非有非无法；<a id="a-GZ"></a>空法，<a id="a-Ga"></a>不空法，<a id="a-Gb"></a>空不空法，<a id="a-Gc"></a>非空非不空法；<a id="a-Gd"></a>生法，<a id="a-Ge"></a>灭法，<a id="a-Gf"></a>生灭法，<a id="a-Gg"></a>非生非灭法；<a id="a-Gh"></a>不生不灭法，<a id="a-Gi"></a>非不生非不灭法，<a id="a-Gj"></a>不生不灭亦非不生非不灭法，<a id="a-Gk"></a>非不生非不灭亦非不不生亦非不不灭法。</p>
  <p id="aGl">复次，<a id="a-Gm"></a>一切法，<a id="a-Gn"></a>所谓有法，<a id="a-Go"></a>无法，<a id="a-Gp"></a>有无法，<a id="a-Gq"></a>非有非无法；<a id="a-Gr"></a>舍是四句法。<a id="a-Gs"></a>空，<a id="a-Gt"></a>不空，<a id="a-Gu"></a>生灭，<a id="a-Gv"></a>不生，<a id="a-Gw"></a>不灭；<a id="a-Gx"></a>五句皆亦如是。<a id="a-Gy"></a>如是等种种无量阿僧祇法门所摄诸法，<a id="a-Gz"></a>以是无碍智慧尽遍知上诸法，<a id="a-H0"></a>名为一切智、<a id="a-H1"></a>一切种智。</p>
  <p id="aH2">问曰：<a id="a-H3"></a>一切众生皆求智慧，<a id="a-H4"></a>云何独佛一人得一切智？</p>
  <p id="aH5">答曰：<a id="a-H6"></a>佛于一切众生中第一故，<a id="a-H7"></a>独得一切智。<a id="a-H8"></a>如佛所说：<a id="a-H9"></a>“无足、<a id="a-HA"></a>二足、<a id="a-HB"></a>四足、<a id="a-HC"></a>多足，<a id="a-HD"></a>有色、<a id="a-HE"></a>无色，<a id="a-HF"></a>有想、<a id="a-HG"></a>无想、<a id="a-HH"></a>非有想非无想等，<a id="a-HI"></a>一切众生中，<a id="a-HJ"></a>佛最第一。<a id="a-HK"></a>”譬如须弥山，<a id="a-HL"></a>于众山中自然最第一。<a id="a-HM"></a>如四大中，<a id="a-HN"></a>火最有力，<a id="a-HO"></a>能照能烧。<a id="a-HP"></a>佛亦如是，<a id="a-HQ"></a>于一切众生中最第一故，<a id="a-HR"></a>得一切智。</p>
  <p id="aHS">问曰：<a id="a-HT"></a>佛何以故于一切众生独最第一？</p>
  <p id="aHU">答曰：<a id="a-HV"></a>如先答，<a id="a-HW"></a>得一切智故。<a id="a-HX"></a>今当更说，<a id="a-HY"></a>佛自利益亦利益他故，<a id="a-HZ"></a>于众生中最第一。<a id="a-Ha"></a>如一切照中日为第一，<a id="a-Hb"></a>一切人中转轮圣王最第一，<a id="a-Hc"></a>一切莲华中青莲为第一，<a id="a-Hd"></a>一切陆生华须曼色第一，<a id="a-He"></a>一切木香中牛头旃檀为第一，<a id="a-Hf"></a>一切珠中如意珠为第一，<a id="a-Hg"></a>一切诸戒中圣戒为第一，<a id="a-Hh"></a>一切解脱中不坏解脱为第一，<a id="a-Hi"></a>一切清净中解脱为第一，<a id="a-Hj"></a>一切诸观中空观为第一，<a id="a-Hk"></a>一切诸法中涅槃为第一；<a id="a-Hl"></a>如是等无量各各第一。<a id="a-Hm"></a>佛亦如是，<a id="a-Hn"></a>于一切众生最为第一；<a id="a-Ho"></a>第一故，<a id="a-Hp"></a>独得一切智。</p>
  <p id="aHq">复次，<a id="a-Hr"></a>佛从初发意，<a id="a-Hs"></a>以大誓庄严，<a id="a-Ht"></a>一切衰没众生欲拯济故，<a id="a-Hu"></a>尽遍行诸善道，<a id="a-Hv"></a>无善不集，<a id="a-Hw"></a>无苦不行，<a id="a-Hx"></a>皆集一切诸佛功德；<a id="a-Hy"></a>如是等种种无量因缘故，<a id="a-Hz"></a>佛于一切众生中独第一。</p>
  <p id="aI0">问曰：<a id="a-I1"></a>三世十方诸佛，<a id="a-I2"></a>亦有是功德，<a id="a-I3"></a>何以故言佛独第一？</p>
  <p id="aI4">答曰：<a id="a-I5"></a>除诸佛，<a id="a-I6"></a>为余众生故，<a id="a-I7"></a>言佛独第一。<a id="a-I8"></a>诸佛，<a id="a-I9"></a>等一切功德。</p>
  <p id="aIA">复次，<a id="a-IB"></a>萨婆若多者：<a id="a-IC"></a>“萨婆”此言一切，<a id="a-ID"></a>“若”此言智，<a id="a-IE"></a>“多”此言相；<a id="a-IF"></a>一切，<a id="a-IG"></a>如先说名色等诸法。<a id="a-IH"></a>佛知是一切法，<a id="a-II"></a>一相、<a id="a-IJ"></a>异相，<a id="a-IK"></a>漏相、<a id="a-IL"></a>非漏相，<a id="a-IM"></a>作相、<a id="a-IN"></a>非作相等；<a id="a-IO"></a>一切法各各相、<a id="a-IP"></a>各各力、<a id="a-IQ"></a>各各因缘、<a id="a-IR"></a>各各果报、<a id="a-IS"></a>各各性、<a id="a-IT"></a>各各得、<a id="a-IU"></a>各各失，<a id="a-IV"></a>一切智慧力故，<a id="a-IW"></a>一切世一切种尽遍解知。<a id="a-IX"></a>以是故说：<a id="a-IY"></a>欲以道种智具足得一切智，<a id="a-IZ"></a>当习行般若波罗蜜；<a id="a-Ia"></a>欲以一切智具足一切种智，<a id="a-Ib"></a>当习行般若波罗蜜。</p>
  <p id="aIc">问曰：<a id="a-Id"></a>如佛得佛道时，<a id="a-Ie"></a>以道智得具足一切智、<a id="a-If"></a>一切种智，<a id="a-Ig"></a>今何以言，<a id="a-Ih"></a>以一切智得具足一切种智？</p>
  <p id="aIi">答曰：<a id="a-Ij"></a>佛得道时，<a id="a-Ik"></a>以道智虽具足得一切智、<a id="a-Il"></a>一切种智，<a id="a-Im"></a>而未用一切种智；<a id="a-In"></a>如大国王得位时，<a id="a-Io"></a>境土宝藏皆已得，<a id="a-Ip"></a>但未开用。</p>
  <p id="aIq">【经】“欲以一切种智断烦恼习，<a id="a-Ir"></a>当习行般若波罗蜜！<a id="a-Is"></a>舍利弗，<a id="a-It"></a>菩萨摩诃萨，<a id="a-Iu"></a>应如是学般若波罗蜜！<a id="a-Iv"></a>”</p>
  <p id="aIw">【论】问曰：<a id="a-Ix"></a>一心中得一切智、<a id="a-Iy"></a>一切种智，<a id="a-Iz"></a>断一切烦恼习；<a id="a-J0"></a>今云何言，<a id="a-J1"></a>以一切智具足得一切种智，<a id="a-J2"></a>以一切种智断烦恼习？</p>
  <p id="aJ3">答曰：<a id="a-J4"></a>实一切智一时得。<a id="a-J5"></a>此中为令人信般若波罗蜜故，<a id="a-J6"></a>次第差别品说；<a id="a-J7"></a>欲令众生得清净心，<a id="a-J8"></a>是故如是说。</p>
  <p id="aJ9">复次，<a id="a-JA"></a>虽一心中得，<a id="a-JB"></a>亦有初、<a id="a-JC"></a>中、<a id="a-JD"></a>后次第。<a id="a-JE"></a>如一心有三相，<a id="a-JF"></a>生因缘住，<a id="a-JG"></a>住因缘灭。<a id="a-JH"></a>又如心心数法，<a id="a-JI"></a>不相应诸行，<a id="a-JJ"></a>及身业、<a id="a-JK"></a>口业。<a id="a-JL"></a>以道智具足一切智，<a id="a-JM"></a>以一切智具足一切种智，<a id="a-JN"></a>以一切种智断烦恼习亦如是。<a id="a-JO"></a>先说一切种智，<a id="a-JP"></a>即是一切智。<a id="a-JQ"></a>道智，<a id="a-JR"></a>名金刚三昧；<a id="a-JS"></a>佛初发心即是一切智、<a id="a-JT"></a>一切种智，<a id="a-JU"></a>是时烦恼习断。<a id="a-JV"></a>一切智、<a id="a-JW"></a>一切种智相，<a id="a-JX"></a>先已说。<a id="a-JY"></a>断一切烦恼习者，<a id="a-JZ"></a>烦恼名略说则三毒，<a id="a-Ja"></a>广说则三界九十八使，<a id="a-Jb"></a>是名烦恼。<a id="a-Jc"></a>烦恼习者，<a id="a-Jd"></a>名烦恼残气，<a id="a-Je"></a>若身业、<a id="a-Jf"></a>口业不随智慧，<a id="a-Jg"></a>似从烦恼起；<a id="a-Jh"></a>不知他心者，<a id="a-Ji"></a>见其所起，<a id="a-Jj"></a>生不净心，<a id="a-Jk"></a>是非实烦恼，<a id="a-Jl"></a>久习烦恼故，<a id="a-Jm"></a>起如是业。<a id="a-Jn"></a>譬如久锁脚人，<a id="a-Jo"></a>卒得解脱，<a id="a-Jp"></a>行时虽无有锁，<a id="a-Jq"></a>犹有习在。<a id="a-Jr"></a>如乳母衣，<a id="a-Js"></a>久故垢著，<a id="a-Jt"></a>虽以淳灰净浣，<a id="a-Ju"></a>虽无有垢，<a id="a-Jv"></a>垢气犹在；<a id="a-Jw"></a>衣如圣人心，<a id="a-Jx"></a>垢如诸烦恼，<a id="a-Jy"></a>虽以智慧水浣，<a id="a-Jz"></a>烦恼气犹在。<a id="a-K0"></a>如是习气，<a id="a-K1"></a>诸余贤圣虽能断烦恼，<a id="a-K2"></a>不能断习。<a id="a-K3"></a>如难陀淫欲习故，<a id="a-K4"></a>虽得阿罗汉道，<a id="a-K5"></a>于男女大众中坐，<a id="a-K6"></a>眼先视女众，<a id="a-K7"></a>而与言语说法。<a id="a-K8"></a>如舍利弗瞋习故，<a id="a-K9"></a>闻佛言舍利弗食不净食，<a id="a-KA"></a>即便吐食，<a id="a-KB"></a>终不复受请。<a id="a-KC"></a>又舍利弗自说偈言：</p>
  <p id="aKD"></p>
  <p id="aKE">“覆罪妄念人，<a id="a-KF"></a>无智而懈怠，<a id="a-KG"></a>终不欲令此，<a id="a-KH"></a>妄来近我住！<a id="a-KI"></a>”</p>
  <p id="aKJ"></p>
  <p id="aKK">如摩诃迦葉瞋习故，<a id="a-KL"></a>佛灭度后集法时，<a id="a-KM"></a>敕令阿难八突吉罗罪忏悔，<a id="a-KN"></a>而复自牵阿难手出，<a id="a-KO"></a>不共汝漏未尽不净人集法。<a id="a-KP"></a>如毕陵伽婆蹉，<a id="a-KQ"></a>常骂恒神为小婢。<a id="a-KR"></a>如摩头婆私吒掉戏习故，<a id="a-KS"></a>或时从衣架踔上梁，<a id="a-KT"></a>从梁至棚，<a id="a-KU"></a>从棚至阁。<a id="a-KV"></a>如憍梵钵提牛业习故，<a id="a-KW"></a>常吐食而齝。<a id="a-KX"></a>如是等诸圣人，<a id="a-KY"></a>虽漏尽而有烦恼习。<a id="a-KZ"></a>如火焚薪已，<a id="a-Ka"></a>灰炭犹在，<a id="a-Kb"></a>火力薄故，<a id="a-Kc"></a>不能令尽。</p>
  <p id="aKd">若劫尽时火，<a id="a-Ke"></a>烧三千大千世界无复遗余，<a id="a-Kf"></a>火力大故。<a id="a-Kg"></a>佛一切智火亦如是，<a id="a-Kh"></a>烧诸烦恼，<a id="a-Ki"></a>无复残习。<a id="a-Kj"></a>如一婆罗门，<a id="a-Kk"></a>以五百种恶口，<a id="a-Kl"></a>众中骂佛，<a id="a-Km"></a>佛无异色，<a id="a-Kn"></a>亦无异心；<a id="a-Ko"></a>此婆罗门心伏，<a id="a-Kp"></a>还以五百种语赞佛，<a id="a-Kq"></a>佛无喜色，<a id="a-Kr"></a>亦无悦心；<a id="a-Ks"></a>于此毁誉，<a id="a-Kt"></a>心色无变。<a id="a-Ku"></a>又复旃遮婆罗门女，<a id="a-Kv"></a>带盂谤佛，<a id="a-Kw"></a>佛无惭色；<a id="a-Kx"></a>事情既露，<a id="a-Ky"></a>佛无悦色。<a id="a-Kz"></a>转法轮时，<a id="a-L0"></a>赞美之声满于十方，<a id="a-L1"></a>心亦不高；<a id="a-L2"></a>孙陀利死，<a id="a-L3"></a>恶声流布，<a id="a-L4"></a>心亦不下。<a id="a-L5"></a>阿罗毗国土风寒，<a id="a-L6"></a>又多蒺藜，<a id="a-L7"></a>佛于中坐卧，<a id="a-L8"></a>不以为苦；<a id="a-L9"></a>又在天上欢喜园中，<a id="a-LA"></a>夏安居时，<a id="a-LB"></a>坐剑婆石，<a id="a-LC"></a>柔软清洁，<a id="a-LD"></a>如天綩綖，<a id="a-LE"></a>亦不以为乐。<a id="a-LF"></a>受大天王跽奉天食，<a id="a-LG"></a>不以为美；<a id="a-LH"></a>毗兰若国食马麦，<a id="a-LI"></a>不以为恶。<a id="a-LJ"></a>诸大国王供奉上馔，<a id="a-LK"></a>不以为得；<a id="a-LL"></a>入萨罗聚落，<a id="a-LM"></a>空钵而出，<a id="a-LN"></a>不以为失。<a id="a-LO"></a>提婆达多于耆阇崛山，<a id="a-LP"></a>推石压佛，<a id="a-LQ"></a>佛亦不憎；<a id="a-LR"></a>是时罗睺罗敬心赞佛，<a id="a-LS"></a>佛亦不爱。<a id="a-LT"></a>阿阇世纵诸醉象，<a id="a-LU"></a>欲令害佛，<a id="a-LV"></a>佛亦不畏；<a id="a-LW"></a>降伏狂象，<a id="a-LX"></a>王舍城人益加恭敬，<a id="a-LY"></a>持香花缨络出供养佛，<a id="a-LZ"></a>佛亦不喜。<a id="a-La"></a>九十六种外道，<a id="a-Lb"></a>一时和合议言：<a id="a-Lc"></a>“我等亦皆是一切智人。<a id="a-Ld"></a>”从舍婆提来，<a id="a-Le"></a>欲共佛论议。<a id="a-Lf"></a>尔时，<a id="a-Lg"></a>佛以神足从脐放光，<a id="a-Lh"></a>光中皆有化佛；<a id="a-Li"></a>国王波斯匿亦命之令来，<a id="a-Lj"></a>于其座上尚不能得动，<a id="a-Lk"></a>何况能得与佛论议？<a id="a-Ll"></a>佛见一切外道贼来，<a id="a-Lm"></a>心亦无退；<a id="a-Ln"></a>破是外道，<a id="a-Lo"></a>诸天世人倍益恭敬供养，<a id="a-Lp"></a>心亦不进。<a id="a-Lq"></a>如是等种种因缘来欲毁佛，<a id="a-Lr"></a>佛不可动；<a id="a-Ls"></a>譬如真阎浮檀金，<a id="a-Lt"></a>火烧不异，<a id="a-Lu"></a>捶打磨斫，<a id="a-Lv"></a>不败不异。<a id="a-Lw"></a>佛亦如是，<a id="a-Lx"></a>经诸毁辱诽谤论议，<a id="a-Ly"></a>不动不异。<a id="a-Lz"></a>以是故，<a id="a-M0"></a>知佛诸烦恼习都尽无余。</p>
  <p id="aM1">问曰：<a id="a-M2"></a>诸阿罗汉、<a id="a-M3"></a>辟支佛，<a id="a-M4"></a>同用无漏智，<a id="a-M5"></a>断诸烦恼习，<a id="a-M6"></a>何以有尽不尽？</p>
  <p id="aM7">答曰：<a id="a-M8"></a>先已说智慧力薄，<a id="a-M9"></a>如世间火；<a id="a-MA"></a>诸佛力大，<a id="a-MB"></a>如劫尽火。<a id="a-MC"></a>今当更答：<a id="a-MD"></a>声闻、<a id="a-ME"></a>辟支佛，<a id="a-MF"></a>集诸功德智慧不久，<a id="a-MG"></a>或一世、<a id="a-MH"></a>二世、<a id="a-MI"></a>三世；<a id="a-MJ"></a>佛智慧功德，<a id="a-MK"></a>于无量阿僧祇劫广修广习，<a id="a-ML"></a>善法久熏故，<a id="a-MM"></a>于烦恼习无复余气。</p>
  <p id="aMN">复次，<a id="a-MO"></a>佛于一切诸功德，<a id="a-MP"></a>皆已摄尽故，<a id="a-MQ"></a>乃至诸烦恼习气永尽无余。<a id="a-MR"></a>何以故？<a id="a-MS"></a>诸善法功德消诸烦恼故。<a id="a-MT"></a>诸阿罗汉于此功德不尽得故，<a id="a-MU"></a>但断世间爱，<a id="a-MV"></a>直入涅槃。</p>
  <p id="aMW">复次，<a id="a-MX"></a>佛断结使智慧力甚利，<a id="a-MY"></a>用十力为大力，<a id="a-MZ"></a>以无碍智直过故，<a id="a-Ma"></a>断诸结使尽无复遗余。<a id="a-Mb"></a>譬如人有重罪，<a id="a-Mc"></a>国王大瞋，<a id="a-Md"></a>诛其七世根本，<a id="a-Me"></a>令无遗余；<a id="a-Mf"></a>佛亦如是，<a id="a-Mg"></a>于烦恼重贼，<a id="a-Mh"></a>诛拔根本，<a id="a-Mi"></a>令无遗余。<a id="a-Mj"></a>以是故说：<a id="a-Mk"></a>欲以一切种智断一切烦恼习，<a id="a-Ml"></a>当习行般若波罗蜜。</p>
  <p id="aMm">问曰：<a id="a-Mn"></a>但断习，<a id="a-Mo"></a>亦除烦恼？</p>
  <p id="aMp">答曰：<a id="a-Mq"></a>有人言：<a id="a-Mr"></a>“断烦恼及习俱尽，<a id="a-Ms"></a>如先说习尽无余。<a id="a-Mt"></a>阿罗汉、<a id="a-Mu"></a>辟支佛但断烦恼，<a id="a-Mv"></a>不能断习；<a id="a-Mw"></a>菩萨断一切烦恼及习，<a id="a-Mx"></a>令尽无余。<a id="a-My"></a>”有人言：<a id="a-Mz"></a>“佛久已远欲。<a id="a-N0"></a>如佛说：<a id="a-N1"></a>我见定光佛已来已离欲，<a id="a-N2"></a>以方便力故，<a id="a-N3"></a>现有生死、<a id="a-N4"></a>妻子眷属。<a id="a-N5"></a>”有人言：<a id="a-N6"></a>“从得无生法忍来，<a id="a-N7"></a>得诸法实相故，<a id="a-N8"></a>一切烦恼及习尽。<a id="a-N9"></a>”有人言：<a id="a-NA"></a>“佛从初发意来有烦恼，<a id="a-NB"></a>至坐道场于后夜时，<a id="a-NC"></a>断一切烦恼及习。<a id="a-ND"></a>”</p>
  <p id="aNE">问曰：<a id="a-NF"></a>如是种种说，<a id="a-NG"></a>何者为实？</p>
  <p id="aNH">答曰：<a id="a-NI"></a>皆是佛口所说故，<a id="a-NJ"></a>无有不实。<a id="a-NK"></a>声闻法中，<a id="a-NL"></a>佛以方便力故，<a id="a-NM"></a>现受人法，<a id="a-NN"></a>有生、<a id="a-NO"></a>老、<a id="a-NP"></a>病，<a id="a-NQ"></a>寒、<a id="a-NR"></a>热、<a id="a-NS"></a>饥、<a id="a-NT"></a>渴等；<a id="a-NU"></a>无人生而无烦恼者，<a id="a-NV"></a>是故佛亦应随人法有烦恼。<a id="a-NW"></a>于树王下，<a id="a-NX"></a>外先破魔军，<a id="a-NY"></a>内灭结使贼；<a id="a-NZ"></a>破外内贼故，<a id="a-Na"></a>成阿耨多罗三藐三菩提。<a id="a-Nb"></a>人皆信受：<a id="a-Nc"></a>“是人能为是事，<a id="a-Nd"></a>我等亦当学习是事。<a id="a-Ne"></a>”若言久来无烦恼，<a id="a-Nf"></a>从燃灯佛得无生法忍未断烦恼尽，<a id="a-Ng"></a>是亦方便说，<a id="a-Nh"></a>令诸菩萨欢喜故。<a id="a-Ni"></a>若菩萨久已断一切烦恼，<a id="a-Nj"></a>成佛时复何所为？</p>
  <p id="aNk">问曰：<a id="a-Nl"></a>佛有种种事，<a id="a-Nm"></a>断结使是一事，<a id="a-Nn"></a>余有净佛国土、<a id="a-No"></a>成就众生等未具，<a id="a-Np"></a>以具足众事故，<a id="a-Nq"></a>名为佛。</p>
  <p id="aNr">答曰：<a id="a-Ns"></a>若尔者，<a id="a-Nt"></a>佛言断结使是末后身，<a id="a-Nu"></a>人若都无结使，<a id="a-Nv"></a>云何得生？</p>
  <p id="aNw">问曰：<a id="a-Nx"></a>从得无生法忍已来，<a id="a-Ny"></a>常得法性生身变化不？</p>
  <p id="aNz">答曰：<a id="a-O0"></a>化法，<a id="a-O1"></a>要有化主然后能化；<a id="a-O2"></a>若得无生法忍，<a id="a-O3"></a>断一切结使，<a id="a-O4"></a>死时舍是肉身，<a id="a-O5"></a>无有实身，<a id="a-O6"></a>谁为变化？<a id="a-O7"></a>以是故，<a id="a-O8"></a>知得无生已来，<a id="a-O9"></a>不应尽结使。</p>
  <p id="aOA">复次，<a id="a-OB"></a>声闻人言：<a id="a-OC"></a>“菩萨不断结使，<a id="a-OD"></a>乃至坐道场然后断。<a id="a-OE"></a>”是为大错！<a id="a-OF"></a>何以故？<a id="a-OG"></a>汝法中说：<a id="a-OH"></a>菩萨已满三阿僧祇劫，<a id="a-OI"></a>后更有百劫中，<a id="a-OJ"></a>常得宿命智，<a id="a-OK"></a>自忆迦葉佛时作比丘，<a id="a-OL"></a>名郁多罗，<a id="a-OM"></a>修行佛法。<a id="a-ON"></a>云何今六年苦行，<a id="a-OO"></a>修邪道法，<a id="a-OP"></a>日食一麻一麦？<a id="a-OQ"></a>后身菩萨一日尚不应谬，<a id="a-OR"></a>何况六年？<a id="a-OS"></a>瞋亦如是，<a id="a-OT"></a>从久远世时作毒蛇，<a id="a-OU"></a>猎者生剥其皮，<a id="a-OV"></a>犹尚不瞋，<a id="a-OW"></a>云何最后身而瞋五人？<a id="a-OX"></a>以是故，<a id="a-OY"></a>知声闻人受佛义为错。<a id="a-OZ"></a>佛以方便力，<a id="a-Oa"></a>欲破外道故，<a id="a-Ob"></a>现六年苦行。<a id="a-Oc"></a>汝言瞋五人者，<a id="a-Od"></a>是为方便，<a id="a-Oe"></a>亦是瞋习，<a id="a-Of"></a>非烦恼也。<a id="a-Og"></a>今当如实说：<a id="a-Oh"></a>菩萨得无生法忍，<a id="a-Oi"></a>烦恼已尽；<a id="a-Oj"></a>习气未除故，<a id="a-Ok"></a>因习气受，<a id="a-Ol"></a>及法性生身，<a id="a-Om"></a>能自在化生。<a id="a-On"></a>有大慈悲为众生故，<a id="a-Oo"></a>亦为满本愿故，<a id="a-Op"></a>还来世间具足成就余残佛法故；<a id="a-Oq"></a>十地满，<a id="a-Or"></a>坐道场，<a id="a-Os"></a>以无碍解脱力故，<a id="a-Ot"></a>得一切智、<a id="a-Ou"></a>一切种智，<a id="a-Ov"></a>断烦恼习。</p>
  <p id="aOw">摩诃衍人言：<a id="a-Ox"></a>“得无生法忍菩萨，<a id="a-Oy"></a>一切烦恼及习都尽。<a id="a-Oz"></a>”亦是错！<a id="a-P0"></a>若都尽，<a id="a-P1"></a>与佛无异，<a id="a-P2"></a>亦不应受法性生身！<a id="a-P3"></a>以是故，<a id="a-P4"></a>菩萨得无生法忍，<a id="a-P5"></a>舍生身得法性生身。<a id="a-P6"></a>若言至坐道场，<a id="a-P7"></a>一切烦恼及习俱断，<a id="a-P8"></a>是语亦非！<a id="a-P9"></a>所以者何？<a id="a-PA"></a>若菩萨具有三毒者，<a id="a-PB"></a>云何能集无量佛法？<a id="a-PC"></a>譬如毒瓶，<a id="a-PD"></a>虽著甘露，<a id="a-PE"></a>皆不中食。<a id="a-PF"></a>菩萨集诸纯净功德，<a id="a-PG"></a>乃得作佛；<a id="a-PH"></a>若杂三毒，<a id="a-PI"></a>云何能具足清净佛法？</p>
  <p id="aPJ">问曰：<a id="a-PK"></a>观法实相及修悲心故，<a id="a-PL"></a>能令三毒薄，<a id="a-PM"></a>薄故能集清净功德！</p>
  <p id="aPN">答曰：<a id="a-PO"></a>薄三毒，<a id="a-PP"></a>可得转轮圣王、<a id="a-PQ"></a>诸天王身，<a id="a-PR"></a>欲得佛功德身，<a id="a-PS"></a>无有是事。<a id="a-PT"></a>三毒断，<a id="a-PU"></a>习未尽，<a id="a-PV"></a>可得集诸功德。</p>
  <p id="aPW">复次，<a id="a-PX"></a>薄名，<a id="a-PY"></a>如离欲人断下地结，<a id="a-PZ"></a>犹有上地烦恼。<a id="a-Pa"></a>又如须陀洹见谛所断结尽，<a id="a-Pb"></a>思惟所断结未尽，<a id="a-Pc"></a>是名为薄。<a id="a-Pd"></a>如佛说断三结，<a id="a-Pe"></a>薄淫怒痴，<a id="a-Pf"></a>名为斯陀含。<a id="a-Pg"></a>汝若言薄，<a id="a-Ph"></a>应当是断。<a id="a-Pi"></a>以是故，<a id="a-Pj"></a>得无生法忍时断烦恼，<a id="a-Pk"></a>得佛时断烦恼习，<a id="a-Pl"></a>是则实说。</p>
  <p id="aPm">【经】“复次，<a id="a-Pn"></a>舍利弗，<a id="a-Po"></a>菩萨摩诃萨欲上菩萨位，<a id="a-Pp"></a>当学般若波罗蜜！<a id="a-Pq"></a>”</p>
  <p id="aPr">【论】菩萨位者，<a id="a-Ps"></a>无生法忍是。<a id="a-Pt"></a>得此法忍，<a id="a-Pu"></a>观一切世间空，<a id="a-Pv"></a>心无所著，<a id="a-Pw"></a>住诸法实相中，<a id="a-Px"></a>不复染世间。</p>
  <p id="aPy">复次，<a id="a-Pz"></a>般舟般三昧，<a id="a-Q0"></a>是菩萨位。<a id="a-Q1"></a>得是般舟般三昧，<a id="a-Q2"></a>悉见现在十方诸佛，<a id="a-Q3"></a>从诸佛闻法，<a id="a-Q4"></a>断诸疑网；<a id="a-Q5"></a>是时菩萨心不动摇，<a id="a-Q6"></a>是名菩萨位。</p>
  <p id="aQ7">复次，<a id="a-Q8"></a>菩萨位者，<a id="a-Q9"></a>具足六波罗蜜，<a id="a-QA"></a>生方便智，<a id="a-QB"></a>于诸法实相亦不住；<a id="a-QC"></a>自知自证，<a id="a-QD"></a>不随他语，<a id="a-QE"></a>若魔作佛形来，<a id="a-QF"></a>心亦不惑。</p>
  <p id="aQG">复次，<a id="a-QH"></a>入菩萨法位力故，<a id="a-QI"></a>得名阿鞞跋致菩萨。</p>
  <p id="aQJ">复次，<a id="a-QK"></a>菩萨摩诃萨入是法位中，<a id="a-QL"></a>不复堕凡夫数，<a id="a-QM"></a>名为得道人：<a id="a-QN"></a>一切世间事欲坏其心，<a id="a-QO"></a>不能令动；<a id="a-QP"></a>闭三恶趣门，<a id="a-QQ"></a>堕诸菩萨数中，<a id="a-QR"></a>初生菩萨家，<a id="a-QS"></a>智慧清净成就。</p>
  <p id="aQT">复次，<a id="a-QU"></a>住顶不堕，<a id="a-QV"></a>是名菩萨法位，<a id="a-QW"></a>如学品中说。<a id="a-QX"></a>上位菩萨不堕恶趣，<a id="a-QY"></a>不生下贱家，<a id="a-QZ"></a>不堕声闻、<a id="a-Qa"></a>辟支佛地，<a id="a-Qb"></a>亦不从顶堕。</p>
  <p id="aQc">问曰：<a id="a-Qd"></a>云何为顶堕？</p>
  <p id="aQe">答曰：<a id="a-Qf"></a>如须菩提语舍利弗：<a id="a-Qg"></a>“若菩萨摩诃萨，<a id="a-Qh"></a>无方便心行六波罗蜜，<a id="a-Qi"></a>入空、<a id="a-Qj"></a>无相、<a id="a-Qk"></a>无作中，<a id="a-Ql"></a>不能上菩萨位，<a id="a-Qm"></a>不堕声闻、<a id="a-Qn"></a>辟支佛地，<a id="a-Qo"></a>爱著诸功德法，<a id="a-Qp"></a>于五众无常、<a id="a-Qq"></a>苦、<a id="a-Qr"></a>空、<a id="a-Qs"></a>无我，<a id="a-Qt"></a>取相心著，<a id="a-Qu"></a>言是道非道、<a id="a-Qv"></a>是应行是不应行，<a id="a-Qw"></a>如是等取相分别，<a id="a-Qx"></a>是菩萨顶堕。<a id="a-Qy"></a>”</p>
  <p id="aQz">何等是住顶？<a id="a-R0"></a>如上所说诸法爱断，<a id="a-R1"></a>于爱断法亦复不取，<a id="a-R2"></a>如住顶义中说。<a id="a-R3"></a>若菩萨摩诃萨行般若波罗蜜时，<a id="a-R4"></a>内空中不见外空，<a id="a-R5"></a>外空中不见内空，<a id="a-R6"></a>外空中不见内外空，<a id="a-R7"></a>内外空中不见外空，<a id="a-R8"></a>乃至无法有法空，<a id="a-R9"></a>亦如是。</p>
  <p id="aRA">复次，<a id="a-RB"></a>上位菩萨得无等等心，<a id="a-RC"></a>亦不自高，<a id="a-RD"></a>知心相真空，<a id="a-RE"></a>诸有无等戏论灭。</p>
  <p id="aRF">问曰：<a id="a-RG"></a>何以故声闻法中名为正位，<a id="a-RH"></a>此菩萨法中位但名位？</p>
  <p id="aRI">答曰：<a id="a-RJ"></a>若言正位亦无咎。<a id="a-RK"></a>所以者何？<a id="a-RL"></a>若言菩萨法位，<a id="a-RM"></a>是则为正；<a id="a-RN"></a>声闻法中但言位，<a id="a-RO"></a>不言声闻位，<a id="a-RP"></a>以是故言正位。</p>
  <p id="aRQ">复次，<a id="a-RR"></a>学声闻人，<a id="a-RS"></a>无大慈悲心，<a id="a-RT"></a>智不利故，<a id="a-RU"></a>未生厌心，<a id="a-RV"></a>多求诸法，<a id="a-RW"></a>生种种邪见疑悔；<a id="a-RX"></a>菩萨摩诃萨大慈愍一切故，<a id="a-RY"></a>多求度脱众生老病死苦，<a id="a-RZ"></a>不求分别种种戏论。<a id="a-Ra"></a>譬如长者有一子，<a id="a-Rb"></a>爱之甚重，<a id="a-Rc"></a>其子得病，<a id="a-Rd"></a>但求良药能差病者，<a id="a-Re"></a>不求分别诸药名字、<a id="a-Rf"></a>取之时节、<a id="a-Rg"></a>合和分数。<a id="a-Rh"></a>以是故，<a id="a-Ri"></a>诸菩萨从果观十二因缘，<a id="a-Rj"></a>不从因观。<a id="a-Rk"></a>见多者从因观，<a id="a-Rl"></a>爱多者从果观；<a id="a-Rm"></a>诸声闻人因即位故有正位，<a id="a-Rn"></a>菩萨邪位薄故，<a id="a-Ro"></a>但名菩萨位。</p>
  <p id="aRp">问曰：<a id="a-Rq"></a>声闻法中从苦法忍，<a id="a-Rr"></a>乃至道比忍，<a id="a-Rs"></a>名为正位。<a id="a-Rt"></a>如经中说：<a id="a-Ru"></a>三恶道中不可得三事，<a id="a-Rv"></a>所谓正位、<a id="a-Rw"></a>圣果、<a id="a-Rx"></a>漏尽。<a id="a-Ry"></a>破戒、<a id="a-Rz"></a>邪见、<a id="a-S0"></a>五逆罪等，<a id="a-S1"></a>亦如是。<a id="a-S2"></a>从得何法，<a id="a-S3"></a>名为菩萨位？</p>
  <p id="aS4">答曰：<a id="a-S5"></a>发意、<a id="a-S6"></a>修行、<a id="a-S7"></a>大悲、<a id="a-S8"></a>方便具足，<a id="a-S9"></a>行是四法，<a id="a-SA"></a>得入菩萨位。<a id="a-SB"></a>如声闻法中，<a id="a-SC"></a>先具说四种善根：<a id="a-SD"></a>暖法、<a id="a-SE"></a>顶法、<a id="a-SF"></a>忍法、<a id="a-SG"></a>世间第一法，<a id="a-SH"></a>然后入苦法忍正位。</p>
  <p id="aSI">问曰：<a id="a-SJ"></a>修行皆摄四法，<a id="a-SK"></a>何以故差别为四？</p>
  <p id="aSL">答曰：<a id="a-SM"></a>初发意虽有修行，<a id="a-SN"></a>不久修故，<a id="a-SO"></a>不名修行；<a id="a-SP"></a>如在家虽终日不住，<a id="a-SQ"></a>不名为行。</p>
  <p id="aSR">复次，<a id="a-SS"></a>发意时，<a id="a-ST"></a>但有意愿；<a id="a-SU"></a>行时造作，<a id="a-SV"></a>以财与人，<a id="a-SW"></a>受持禁戒，<a id="a-SX"></a>如是等行六波罗蜜，<a id="a-SY"></a>是名修行。<a id="a-SZ"></a>修行已，<a id="a-Sa"></a>以般若波罗蜜知诸法实相，<a id="a-Sb"></a>以大悲心愍念众生，<a id="a-Sc"></a>不知是诸法实相，<a id="a-Sd"></a>染著世间虚诳法，<a id="a-Se"></a>受种种身苦、<a id="a-Sf"></a>心苦；<a id="a-Sg"></a>是更受大悲名故，<a id="a-Sh"></a>不名修行。<a id="a-Si"></a>方便者，<a id="a-Sj"></a>具足般若波罗蜜故，<a id="a-Sk"></a>知诸法空；<a id="a-Sl"></a>大悲心故，<a id="a-Sm"></a>怜愍众生。<a id="a-Sn"></a>于是二法，<a id="a-So"></a>以方便力不生染著。<a id="a-Sp"></a>虽知诸法空，<a id="a-Sq"></a>方便力故，<a id="a-Sr"></a>亦不舍众生；<a id="a-Ss"></a>虽不舍众生，<a id="a-St"></a>亦知诸法实空。<a id="a-Su"></a>若于是二事等，<a id="a-Sv"></a>即得入菩萨位。<a id="a-Sw"></a>如声闻人，<a id="a-Sx"></a>于定慧二法等故，<a id="a-Sy"></a>是时即得入正位。<a id="a-Sz"></a>是法虽有行，<a id="a-T0"></a>更有余名字，<a id="a-T1"></a>不名修行。<a id="a-T2"></a>从初发意乃至坐道场，<a id="a-T3"></a>于其中间所行皆名修行，<a id="a-T4"></a>小小差别，<a id="a-T5"></a>有异名字，<a id="a-T6"></a>为易解故。<a id="a-T7"></a>譬如有人初发阿耨多罗三藐三菩提意，<a id="a-T8"></a>欲度脱一切众生老病死等身心诸苦，<a id="a-T9"></a>作大誓庄严；<a id="a-TA"></a>功德、<a id="a-TB"></a>慧明二事因缘故，<a id="a-TC"></a>所愿皆满。<a id="a-TD"></a>是二事有六分修行，<a id="a-TE"></a>名为六波罗蜜：<a id="a-TF"></a>布施、<a id="a-TG"></a>持戒、<a id="a-TH"></a>忍辱，<a id="a-TI"></a>是功德分；<a id="a-TJ"></a>精进、<a id="a-TK"></a>禅定、<a id="a-TL"></a>智慧，<a id="a-TM"></a>是慧明分。<a id="a-TN"></a>修行六波罗蜜，<a id="a-TO"></a>知是诸法相甚深微妙，<a id="a-TP"></a>难解难知，<a id="a-TQ"></a>作是念：<a id="a-TR"></a>“众生著三界诸法，<a id="a-TS"></a>以何因缘令众生得是诸法相？<a id="a-TT"></a>当以具足诸功德、<a id="a-TU"></a>清净智慧，<a id="a-TV"></a>成就佛身三十二相、<a id="a-TW"></a>八十随形好，<a id="a-TX"></a>光明具足，<a id="a-TY"></a>神通无量；<a id="a-TZ"></a>以十力、<a id="a-Ta"></a>四无所畏、<a id="a-Tb"></a>十八不共法、<a id="a-Tc"></a>四无碍智，<a id="a-Td"></a>观应可度者，<a id="a-Te"></a>说法开化。<a id="a-Tf"></a>”譬如金翅鸟王，<a id="a-Tg"></a>普观诸龙命应尽者，<a id="a-Th"></a>以翅搏海，<a id="a-Ti"></a>令水两辟，<a id="a-Tj"></a>取而食之；<a id="a-Tk"></a>佛亦如是，<a id="a-Tl"></a>以佛眼观十方世界五道众生，<a id="a-Tm"></a>谁应得度，<a id="a-Tn"></a>初现神足，<a id="a-To"></a>次为示其心趣，<a id="a-Tp"></a>以此二事，<a id="a-Tq"></a>除三障碍而为说法，<a id="a-Tr"></a>拔三界众生。<a id="a-Ts"></a>得佛力无量神通，<a id="a-Tt"></a>假令虚妄犹尚可信，<a id="a-Tu"></a>何况实说！<a id="a-Tv"></a>是名方便。</p>
  <p id="aTw">复次，<a id="a-Tx"></a>菩萨以般若波罗蜜知诸法相，<a id="a-Ty"></a>念其本愿，<a id="a-Tz"></a>欲度众生，<a id="a-U0"></a>作是思惟：<a id="a-U1"></a>“诸法实相中，<a id="a-U2"></a>众生不可得，<a id="a-U3"></a>当云何度？<a id="a-U4"></a>”复作是念：<a id="a-U5"></a>“诸法实相中，<a id="a-U6"></a>众生虽不可得，<a id="a-U7"></a>而众生不知是诸法相故，<a id="a-U8"></a>欲令知是实相。<a id="a-U9"></a>”</p>
  <p id="aUA">复次，<a id="a-UB"></a>是实法相，<a id="a-UC"></a>亦不碍众生。<a id="a-UD"></a>实法相者，<a id="a-UE"></a>名为无所除坏，<a id="a-UF"></a>亦无所作，<a id="a-UG"></a>是名方便。<a id="a-UH"></a>具足是四法，<a id="a-UI"></a>得入菩萨位。</p>
  <p id="aUJ">【经】“欲过声闻、<a id="a-UK"></a>辟支佛地，<a id="a-UL"></a>住阿鞞跋致地，<a id="a-UM"></a>当学般若波罗蜜！<a id="a-UN"></a>”</p>
  <p id="aUO">【论】问曰：<a id="a-UP"></a>菩萨入法位时，<a id="a-UQ"></a>即已过声闻、<a id="a-UR"></a>辟支佛地，<a id="a-US"></a>住阿鞞跋致地，<a id="a-UT"></a>何以故复说？</p>
  <p id="aUU">答曰：<a id="a-UV"></a>虽二事一时，<a id="a-UW"></a>诸法各各相应，<a id="a-UX"></a>当次第赞。<a id="a-UY"></a>如一心中，<a id="a-UZ"></a>一时得无漏五根，<a id="a-Ua"></a>而各各分别说其相。<a id="a-Ub"></a>菩萨入法位时，<a id="a-Uc"></a>断若干结使，<a id="a-Ud"></a>得若干功德，<a id="a-Ue"></a>过是地，<a id="a-Uf"></a>住是地，<a id="a-Ug"></a>唯佛能知；<a id="a-Uh"></a>亦欲引导诸菩萨故，<a id="a-Ui"></a>佛种种赞说。<a id="a-Uj"></a>如此经始，<a id="a-Uk"></a>佛在耆阇崛山，<a id="a-Ul"></a>与五千比丘俱，<a id="a-Um"></a>皆是阿罗汉，<a id="a-Un"></a>诸漏尽，<a id="a-Uo"></a>所作已办等。<a id="a-Up"></a>阿罗汉即是漏尽，<a id="a-Uq"></a>漏尽者即是所作已办等；<a id="a-Ur"></a>亦为引导余人，<a id="a-Us"></a>令心清净故，<a id="a-Ut"></a>种种赞说无咎。<a id="a-Uu"></a>此亦如是，<a id="a-Uv"></a>入法位，<a id="a-Uw"></a>即是过阿罗汉、<a id="a-Ux"></a>辟支佛地，<a id="a-Uy"></a>住阿鞞跋致地。</p>
  <p id="aUz">复次，<a id="a-V0"></a>因入法位故，<a id="a-V1"></a>得过阿罗汉、<a id="a-V2"></a>辟支佛地，<a id="a-V3"></a>住阿鞞跋致地。</p>
  <p id="aV4">问曰：<a id="a-V5"></a>入法位中，<a id="a-V6"></a>过老病死，<a id="a-V7"></a>及断诸结使，<a id="a-V8"></a>破三恶道等，<a id="a-V9"></a>如先说。<a id="a-VA"></a>何以但说过声闻、<a id="a-VB"></a>辟支佛地？<a id="a-VC"></a>亦住种种功德，<a id="a-VD"></a>何以故但说住阿鞞跋致地？</p>
  <p id="aVE">答曰：<a id="a-VF"></a>舍诸恶事，<a id="a-VG"></a>得诸功德，<a id="a-VH"></a>后当次第说及。<a id="a-VI"></a>所住功德，<a id="a-VJ"></a>说法当须次第，<a id="a-VK"></a>不可一时顿说。</p>
  <p id="aVL">复次，<a id="a-VM"></a>菩萨初发意时，<a id="a-VN"></a>所可怖畏，<a id="a-VO"></a>无过声闻、<a id="a-VP"></a>辟支佛地。<a id="a-VQ"></a>正使堕地狱，<a id="a-VR"></a>无如是怖畏，<a id="a-VS"></a>不永破大乘道故；<a id="a-VT"></a>阿罗汉、<a id="a-VU"></a>辟支佛于此大乘，<a id="a-VV"></a>以为永灭。<a id="a-VW"></a>譬如空地有树，<a id="a-VX"></a>名舍摩梨，<a id="a-VY"></a>柧枝广大，<a id="a-VZ"></a>众鸟集宿。<a id="a-Va"></a>一鸽后至，<a id="a-Vb"></a>住一枝上，<a id="a-Vc"></a>其枝及柧，<a id="a-Vd"></a>即时压折。<a id="a-Ve"></a>泽神问树神：<a id="a-Vf"></a>“大鸟雕鹫，<a id="a-Vg"></a>皆能任持，<a id="a-Vh"></a>何至小鸟，<a id="a-Vi"></a>便不自胜？<a id="a-Vj"></a>”树神答言：<a id="a-Vk"></a>“此鸟从我怨家尼俱卢树上来，<a id="a-Vl"></a>食彼树果，<a id="a-Vm"></a>来栖我上，<a id="a-Vn"></a>必当放粪；<a id="a-Vo"></a>子堕地者，<a id="a-Vp"></a>恶树复生，<a id="a-Vq"></a>为害必大。<a id="a-Vr"></a>以是故，<a id="a-Vs"></a>于此一鸽，<a id="a-Vt"></a>大怀忧畏；<a id="a-Vu"></a>宁舍一枝，<a id="a-Vv"></a>所全者大。<a id="a-Vw"></a>”菩萨摩诃萨亦如是，<a id="a-Vx"></a>于诸外道、<a id="a-Vy"></a>魔众，<a id="a-Vz"></a>及诸结使、<a id="a-W0"></a>恶业，<a id="a-W1"></a>无如是畏如阿罗汉、<a id="a-W2"></a>辟支佛。<a id="a-W3"></a>何以故？<a id="a-W4"></a>声闻、<a id="a-W5"></a>辟支佛于菩萨边，<a id="a-W6"></a>亦如彼鸽，<a id="a-W7"></a>坏败大乘心，<a id="a-W8"></a>永灭佛业。<a id="a-W9"></a>以是故，<a id="a-WA"></a>但说过声闻、<a id="a-WB"></a>辟支佛地。</p>
  <p id="aWC">住阿鞞跋致地者，<a id="a-WD"></a>从初发意已来，<a id="a-WE"></a>常喜乐住阿鞞跋致地，<a id="a-WF"></a>闻诸菩萨多退转故，<a id="a-WG"></a>发意时作愿：<a id="a-WH"></a>“何时当得过声闻、<a id="a-WI"></a>辟支佛地，<a id="a-WJ"></a>住阿鞞跋致地？<a id="a-WK"></a>”以是故，<a id="a-WL"></a>说住阿鞞跋致地。</p>
  <p id="aWM">问曰：<a id="a-WN"></a>何等是阿鞞跋致地？</p>
  <p id="aWO">答曰：<a id="a-WP"></a>若菩萨能观一切法不生不灭，<a id="a-WQ"></a>不不生不不灭，<a id="a-WR"></a>不共非不共，<a id="a-WS"></a>如是观诸法，<a id="a-WT"></a>于三界得脱，<a id="a-WU"></a>不以空，<a id="a-WV"></a>不以非空，<a id="a-WW"></a>一心信忍十方诸佛所用实相智慧，<a id="a-WX"></a>无能坏、<a id="a-WY"></a>无能动者，<a id="a-WZ"></a>是名无生忍法。<a id="a-Wa"></a>无生忍法，<a id="a-Wb"></a>即是阿鞞跋致地。</p>
  <p id="aWc">复次，<a id="a-Wd"></a>入菩萨位，<a id="a-We"></a>是阿鞞跋致地；<a id="a-Wf"></a>过声闻、<a id="a-Wg"></a>辟支佛，<a id="a-Wh"></a>亦名阿鞞跋致地。</p>
  <p id="aWi">复次，<a id="a-Wj"></a>住阿鞞跋致地，<a id="a-Wk"></a>世世常得果报神通，<a id="a-Wl"></a>不失不退。<a id="a-Wm"></a>若菩萨得此二法，<a id="a-Wn"></a>虽得诸法实相，<a id="a-Wo"></a>而以大悲不舍一切众生。<a id="a-Wp"></a>复有二法：<a id="a-Wq"></a>一者、<a id="a-Wr"></a>清净智慧，<a id="a-Ws"></a>二者、<a id="a-Wt"></a>方便智慧。<a id="a-Wu"></a>复有二法：<a id="a-Wv"></a>一者、<a id="a-Ww"></a>深心念涅槃，<a id="a-Wx"></a>二者、<a id="a-Wy"></a>所作不离世间。<a id="a-Wz"></a>譬如大龙，<a id="a-X0"></a>尾在大海，<a id="a-X1"></a>头在虚空，<a id="a-X2"></a>震电雷霆而降大雨。</p>
  <p id="aX3">复次，<a id="a-X4"></a>阿鞞跋致菩萨，<a id="a-X5"></a>得是诸法实相智慧，<a id="a-X6"></a>世世不失，<a id="a-X7"></a>终不暂离。<a id="a-X8"></a>于诸佛深经，<a id="a-X9"></a>终不疑，<a id="a-XA"></a>亦不作碍。<a id="a-XB"></a>何以故？<a id="a-XC"></a>我未得一切智慧故，<a id="a-XD"></a>不知何方便、<a id="a-XE"></a>何因缘故如是说。<a id="a-XF"></a>阿鞞跋致菩萨常以深心，<a id="a-XG"></a>终不生恶；<a id="a-XH"></a>阿鞞跋致以深心集诸善，<a id="a-XI"></a>浅心作诸不善。</p>
  <p id="aXJ">问曰：<a id="a-XK"></a>若阿鞞跋致相，<a id="a-XL"></a>得无生法忍，<a id="a-XM"></a>云何以浅心作诸不善？</p>
  <p id="aXN">答曰：<a id="a-XO"></a>有二种阿鞞跋致：<a id="a-XP"></a>一者、<a id="a-XQ"></a>得无生忍法；<a id="a-XR"></a>二者、<a id="a-XS"></a>虽未得无生忍法，<a id="a-XT"></a>佛知其过去、<a id="a-XU"></a>未来所作因缘，<a id="a-XV"></a>必当作佛，<a id="a-XW"></a>为利益傍人故，<a id="a-XX"></a>为其受记。<a id="a-XY"></a>是菩萨生死肉身，<a id="a-XZ"></a>结使未断，<a id="a-Xa"></a>于诸凡夫中为最第一，<a id="a-Xb"></a>是亦名阿鞞跋致相。<a id="a-Xc"></a>若得无生忍法，<a id="a-Xd"></a>断诸结使，<a id="a-Xe"></a>此则清净，<a id="a-Xf"></a>末后肉身尽，<a id="a-Xg"></a>得法性生身，<a id="a-Xh"></a>结使所不碍，<a id="a-Xi"></a>不须教戒。<a id="a-Xj"></a>如大恒中船，<a id="a-Xk"></a>不须将御，<a id="a-Xl"></a>自至大海。</p>
  <p id="aXm">复次，<a id="a-Xn"></a>有初发意生大心，<a id="a-Xo"></a>断诸烦恼，<a id="a-Xp"></a>知诸法实相，<a id="a-Xq"></a>便得阿鞞跋致；<a id="a-Xr"></a>有但行檀波罗蜜，<a id="a-Xs"></a>便具足六波罗蜜，<a id="a-Xt"></a>乃至般若波罗蜜亦如是；<a id="a-Xu"></a>有行六波罗蜜，<a id="a-Xv"></a>未得阿鞞跋致，<a id="a-Xw"></a>于众生中生大悲心，<a id="a-Xx"></a>是时便得阿鞞跋致。<a id="a-Xy"></a>有得悲心而作是念：<a id="a-Xz"></a>“若诸法皆空，<a id="a-Y0"></a>则无众生，<a id="a-Y1"></a>谁可度者？<a id="a-Y2"></a>”是时悲心便弱；<a id="a-Y3"></a>或时以众生可愍，<a id="a-Y4"></a>于诸法空观弱。<a id="a-Y5"></a>若得方便力，<a id="a-Y6"></a>于此二法，<a id="a-Y7"></a>等无偏党，<a id="a-Y8"></a>大悲心不妨诸法实相，<a id="a-Y9"></a>得诸法实相不妨大悲生。<a id="a-YA"></a>如是方便，<a id="a-YB"></a>是时便得入菩萨法位，<a id="a-YC"></a>住阿鞞跋致地，<a id="a-YD"></a>如往生品中说。</p>
  <p id="aYE">复次，<a id="a-YF"></a>阿鞞跋致相，<a id="a-YG"></a>如后阿鞞跋致二品中说。</p>
 </body>
</html>