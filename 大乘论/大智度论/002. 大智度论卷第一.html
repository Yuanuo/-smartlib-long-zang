<!doctype html>
<html id="z3IBVFGtE" data-ver="1130">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第一</h1>
  <h2 id="a2">缘起论</h2>
  <p id="a3">智度大道佛善来，<a id="a-4"></a>智度大海佛穷底，<a id="a-5"></a>智度相义佛无碍，<a id="a-6"></a>稽首智度无等佛！</p>
  <p id="a7">有无二见灭无余，<a id="a-8"></a>诸法实相佛所说，<a id="a-9"></a>常住不坏净烦恼，<a id="a-A"></a>稽首佛所尊重法！</p>
  <p id="aB">圣众大海行福田，<a id="a-C"></a>学无学人以庄严，<a id="a-D"></a>后有爱种永已尽，<a id="a-E"></a>我所既灭根已除，</p>
  <p id="aF">已舍世间诸事业，<a id="a-G"></a>种种功德所住处，<a id="a-H"></a>一切众中最为上，<a id="a-I"></a>稽首真净大德僧！</p>
  <p id="aJ">一心恭敬三宝已，<a id="a-K"></a>及诸救世弥勒等，<a id="a-L"></a>智慧第一舍利弗，<a id="a-M"></a>无诤空行须菩提。</p>
  <p id="aN">我今如力欲演说，<a id="a-O"></a>大智彼岸实相义，<a id="a-P"></a>愿诸大德圣智人，<a id="a-Q"></a>一心善顺听我说！</p>
  <p id="aR">问曰：<a id="a-S"></a>佛以何因缘故，<a id="a-T"></a>说摩诃般若波罗蜜经？<a id="a-U"></a>诸佛法不以无事及小因缘而自发言，<a id="a-V"></a>譬如须弥山王，<a id="a-W"></a>不以无事及小因缘而动。<a id="a-X"></a>今有何等大因缘故，<a id="a-Y"></a>佛说摩诃般若波罗蜜经？</p>
  <p id="aZ">答曰：<a id="a-a"></a>佛于三藏中，<a id="a-b"></a>广引种种诸喻，<a id="a-c"></a>为声闻说法，<a id="a-d"></a>不说菩萨道。<a id="a-e"></a>唯中阿含本末经中，<a id="a-f"></a>佛记弥勒菩萨：<a id="a-g"></a>“汝当来世，<a id="a-h"></a>当得作佛，<a id="a-i"></a>号字弥勒。<a id="a-j"></a>”亦不说种种菩萨行。<a id="a-k"></a>佛今欲为弥勒等，<a id="a-l"></a>广说诸菩萨行，<a id="a-m"></a>是故说摩诃般若波罗蜜经。</p>
  <p id="an">复次，<a id="a-o"></a>有菩萨修念佛三昧，<a id="a-p"></a>佛为彼等欲令于此三昧得增益故，<a id="a-q"></a>说般若波罗蜜经。<a id="a-r"></a>如般若波罗蜜初品中说：<a id="a-s"></a>佛现神足，<a id="a-t"></a>放金色光明，<a id="a-u"></a>遍照十方如恒河沙等世界，<a id="a-v"></a>示现大身，<a id="a-w"></a>清净光明，<a id="a-x"></a>种种妙色满虚空中。<a id="a-y"></a>佛在众中，<a id="a-z"></a>端正殊妙，<a id="a-10"></a>无能及者，<a id="a-11"></a>譬如须弥山王处于大海。<a id="a-12"></a>诸菩萨见佛神变，<a id="a-13"></a>于念佛三昧倍复增益。<a id="a-14"></a>以是事故，<a id="a-15"></a>说摩诃般若波罗蜜经。</p>
  <p id="a16">复次，<a id="a-17"></a>菩萨初生时，<a id="a-18"></a>放大光明，<a id="a-19"></a>普遍十方，<a id="a-1A"></a>行至七步，<a id="a-1B"></a>观察四方，<a id="a-1C"></a>作师子吼而说偈言：</p>
  <p id="a1D">“我生胎分尽，<a id="a-1E"></a>是最末后身；<a id="a-1F"></a>我已得解脱，<a id="a-1G"></a>当复度众生。<a id="a-1H"></a>”</p>
  <p id="a1I">作是誓已，<a id="a-1J"></a>身渐长大，<a id="a-1K"></a>欲舍亲属，<a id="a-1L"></a>出家修道。<a id="a-1M"></a>中夜起观，<a id="a-1N"></a>见诸妓直后妃婇女，<a id="a-1O"></a>状若臭尸。<a id="a-1P"></a>即命车匿，<a id="a-1Q"></a>令鞁白马，<a id="a-1R"></a>夜半逾城，<a id="a-1S"></a>行十二由旬，<a id="a-1T"></a>到跋伽婆仙人所住林中，<a id="a-1U"></a>以刀剃发，<a id="a-1V"></a>持上妙宝衣，<a id="a-1W"></a>贸粗布僧伽梨。<a id="a-1X"></a>于尼连禅河侧，<a id="a-1Y"></a>六年苦行，<a id="a-1Z"></a>日食一麻，<a id="a-1a"></a>或食一米等，<a id="a-1b"></a>而自念言：<a id="a-1c"></a>“是处非道！<a id="a-1d"></a>”尔时，<a id="a-1e"></a>菩萨舍苦行处，<a id="a-1f"></a>到菩提树下，<a id="a-1g"></a>坐金刚处。<a id="a-1h"></a>魔王将十八亿万众来坏菩萨，<a id="a-1i"></a>菩萨以智慧功德力故，<a id="a-1j"></a>降魔众已，<a id="a-1k"></a>即得阿耨多罗三藐三菩提。<a id="a-1l"></a>是时，<a id="a-1m"></a>三千大千世界主梵天王，<a id="a-1n"></a>名式弃，<a id="a-1o"></a>及色界诸天等，<a id="a-1p"></a>释提桓因及欲界诸天等，<a id="a-1q"></a>并四天王，<a id="a-1r"></a>皆诣佛所，<a id="a-1s"></a>劝请世尊初转法轮。<a id="a-1t"></a>亦是菩萨念本所愿，<a id="a-1u"></a>及大慈大悲故，<a id="a-1v"></a>受请说法。<a id="a-1w"></a>诸法甚深者，<a id="a-1x"></a>般若波罗蜜是。<a id="a-1y"></a>是故佛说摩诃般若波罗蜜经。</p>
  <p id="a1z">复次，<a id="a-20"></a>有人疑佛不得一切智。<a id="a-21"></a>所以者何？<a id="a-22"></a>诸法无量无数，<a id="a-23"></a>云何一人能知一切法？<a id="a-24"></a>佛住实相清净如虚空、<a id="a-25"></a>无量无数般若波罗蜜法中，<a id="a-26"></a>自发诚言：<a id="a-27"></a>“我是一切智人，<a id="a-28"></a>欲断一切众生疑。<a id="a-29"></a>”以是故说摩诃般若波罗蜜经。</p>
  <p id="a2A">复次，<a id="a-2B"></a>有众生应得度者，<a id="a-2C"></a>以佛大功德、<a id="a-2D"></a>智慧无量、<a id="a-2E"></a>难知难解故，<a id="a-2F"></a>为恶师所惑，<a id="a-2G"></a>心没邪法，<a id="a-2H"></a>不入正道，<a id="a-2I"></a>为是辈人起大慈心，<a id="a-2J"></a>以大悲手拔之，<a id="a-2K"></a>令入佛道，<a id="a-2L"></a>是故自现最妙功德，<a id="a-2M"></a>出大神力。<a id="a-2N"></a>如般若波罗蜜初品中说：<a id="a-2O"></a>佛入三昧王三昧，<a id="a-2P"></a>从三昧起，<a id="a-2Q"></a>以天眼观十方世界，<a id="a-2R"></a>举身毛孔皆笑，<a id="a-2S"></a>从其足下千辐轮相，<a id="a-2T"></a>放六百千万亿种种色光明，<a id="a-2U"></a>从足指上至肉髻，<a id="a-2V"></a>处处各放六百千万亿种种色光明，<a id="a-2W"></a>普照十方无量无数如恒河沙等诸佛世界，<a id="a-2X"></a>皆令大明。<a id="a-2Y"></a>佛欲宣示一切诸法实相，<a id="a-2Z"></a>断一切众生疑结故，<a id="a-2a"></a>说摩诃般若波罗蜜经。</p>
  <p id="a2b">复次，<a id="a-2c"></a>有恶邪人，<a id="a-2d"></a>怀嫉妒意，<a id="a-2e"></a>诽谤言：<a id="a-2f"></a>“佛智慧不出于人，<a id="a-2g"></a>但以幻术惑世。<a id="a-2h"></a>”断彼贡高邪慢意故，<a id="a-2i"></a>现无量神力、<a id="a-2j"></a>无量智慧力，<a id="a-2k"></a>于般若波罗蜜中，<a id="a-2l"></a>自说我神德无量，<a id="a-2m"></a>三界特尊，<a id="a-2n"></a>为一切覆护；<a id="a-2o"></a>若一发恶念，<a id="a-2p"></a>获罪无量；<a id="a-2q"></a>发一净信，<a id="a-2r"></a>受人天乐，<a id="a-2s"></a>必得涅槃果。</p>
  <p id="a2t">复次，<a id="a-2u"></a>欲令人信受法故，<a id="a-2v"></a>言：<a id="a-2w"></a>“我是大师，<a id="a-2x"></a>有十力、<a id="a-2y"></a>四无所畏，<a id="a-2z"></a>安立圣主住处，<a id="a-30"></a>心得自在，<a id="a-31"></a>能师子吼，<a id="a-32"></a>转妙法轮，<a id="a-33"></a>于一切世界最尊最上。<a id="a-34"></a>”</p>
  <p id="a35">复次，<a id="a-36"></a>佛世尊欲令众生欢喜故，<a id="a-37"></a>说是般若波罗蜜经，<a id="a-38"></a>言：<a id="a-39"></a>“汝等应生大喜！<a id="a-3A"></a>何以故？<a id="a-3B"></a>一切众生入邪见网，<a id="a-3C"></a>为异学恶师所惑。<a id="a-3D"></a>我于一切恶师邪网中得出，<a id="a-3E"></a>十力大师，<a id="a-3F"></a>难可值见，<a id="a-3G"></a>汝今已遇。<a id="a-3H"></a>我随时开发三十七品等诸深法藏，<a id="a-3I"></a>恣汝采取。<a id="a-3J"></a>复次，<a id="a-3K"></a>一切众生为结使病所烦恼，<a id="a-3L"></a>自有生死已来，<a id="a-3M"></a>无人能治此病者，<a id="a-3N"></a>常为外道恶师所误。<a id="a-3O"></a>我今出世为大医王，<a id="a-3P"></a>集诸法药，<a id="a-3Q"></a>汝等当服。<a id="a-3R"></a>”是故佛说摩诃般若波罗蜜经。</p>
  <p id="a3S">复次，<a id="a-3T"></a>有人念言：<a id="a-3U"></a>“佛与人同，<a id="a-3V"></a>亦有生死，<a id="a-3W"></a>实受饥渴、<a id="a-3X"></a>寒热、<a id="a-3Y"></a>老病。<a id="a-3Z"></a>”佛欲断彼意故，<a id="a-3a"></a>说是摩诃般若波罗蜜经，<a id="a-3b"></a>示言：<a id="a-3c"></a>“我身不可思议。<a id="a-3d"></a>梵天王等诸天祖父，<a id="a-3e"></a>于恒河沙等劫中，<a id="a-3f"></a>欲思量我身，<a id="a-3g"></a>寻究我声，<a id="a-3h"></a>不能测度，<a id="a-3i"></a>况我智慧三昧？<a id="a-3j"></a>”如偈说：</p>
  <p id="a3k">“诸法实相中，<a id="a-3l"></a>诸梵天王等，<a id="a-3m"></a>一切天地主，<a id="a-3n"></a>迷惑不能了！</p>
  <p id="a3o">此法甚深妙，<a id="a-3p"></a>无能测量者，<a id="a-3q"></a>佛出悉开解，<a id="a-3r"></a>其明如日照。<a id="a-3s"></a>”</p>
  <p id="a3t">又如佛初转法轮时，<a id="a-3u"></a>应持菩萨从他方来，<a id="a-3v"></a>欲量佛身，<a id="a-3w"></a>上过虚空无量佛刹，<a id="a-3x"></a>到华上世界，<a id="a-3y"></a>见佛身如故，<a id="a-3z"></a>而说偈言：</p>
  <p id="a40">“虚空无有边，<a id="a-41"></a>佛功德亦尔；<a id="a-42"></a>设欲量佛身，<a id="a-43"></a>唐劳不能尽！</p>
  <p id="a44">上过虚空界，<a id="a-45"></a>无量诸佛土，<a id="a-46"></a>见释师子身，<a id="a-47"></a>如故而不异！</p>
  <p id="a48">佛身如金山，<a id="a-49"></a>演出大光明，<a id="a-4A"></a>相好自庄严，<a id="a-4B"></a>犹如春华敷。<a id="a-4C"></a>”</p>
  <p id="a4D">如佛身无量，<a id="a-4E"></a>光明、<a id="a-4F"></a>音响亦复无量，<a id="a-4G"></a>戒、<a id="a-4H"></a>定、<a id="a-4I"></a>慧等诸佛功德皆悉无量。<a id="a-4J"></a>如密迹经中三密，<a id="a-4K"></a>此中应广说。</p>
  <p id="a4L">复次，<a id="a-4M"></a>佛初生时，<a id="a-4N"></a>堕地行七步，<a id="a-4O"></a>口自发言，<a id="a-4P"></a>言竟便默，<a id="a-4Q"></a>如诸婴孩，<a id="a-4R"></a>不行不语，<a id="a-4S"></a>乳哺三年，<a id="a-4T"></a>诸母养育，<a id="a-4U"></a>渐次长大。<a id="a-4V"></a>然佛身无数，<a id="a-4W"></a>过诸世间，<a id="a-4X"></a>为众生故，<a id="a-4Y"></a>现如凡人。<a id="a-4Z"></a>凡人生时，<a id="a-4a"></a>身分诸根及其意识未成就故，<a id="a-4b"></a>身四威仪坐卧行住，<a id="a-4c"></a>言谈语默，<a id="a-4d"></a>种种人法，<a id="a-4e"></a>皆悉未了；<a id="a-4f"></a>日月岁过，<a id="a-4g"></a>渐渐习学，<a id="a-4h"></a>能具人法。<a id="a-4i"></a>今佛云何生便能语能行，<a id="a-4j"></a>后更不能？<a id="a-4k"></a>此事可怪！<a id="a-4l"></a>当知但以方便力故，<a id="a-4m"></a>现行人法，<a id="a-4n"></a>如人威仪，<a id="a-4o"></a>令诸众生信于深法。<a id="a-4p"></a>若菩萨生时，<a id="a-4q"></a>便能行能语，<a id="a-4r"></a>世人当作是念：<a id="a-4s"></a>“今见此人，<a id="a-4t"></a>世未曾有，<a id="a-4u"></a>必是天、<a id="a-4v"></a>龙、<a id="a-4w"></a>鬼、<a id="a-4x"></a>神。<a id="a-4y"></a>其所学法，<a id="a-4z"></a>必非我等所及。<a id="a-50"></a>何以故？<a id="a-51"></a>我等生死肉身，<a id="a-52"></a>为结使业所牵，<a id="a-53"></a>不得自在，<a id="a-54"></a>如此深法，<a id="a-55"></a>谁能及之？<a id="a-56"></a>”以此自绝，<a id="a-57"></a>不得成贤圣法器。<a id="a-58"></a>为是人故，<a id="a-59"></a>于岚毗尼园中生。<a id="a-5A"></a>虽即能至菩提树下成佛，<a id="a-5B"></a>以方便力故，<a id="a-5C"></a>而现作孩童、<a id="a-5D"></a>幼稚、<a id="a-5E"></a>少年、<a id="a-5F"></a>成人；<a id="a-5G"></a>于诸时中，<a id="a-5H"></a>次第而受嬉戏、<a id="a-5I"></a>术艺、<a id="a-5J"></a>服御、<a id="a-5K"></a>五欲，<a id="a-5L"></a>具足人法。<a id="a-5M"></a>渐见老病死苦，<a id="a-5N"></a>生厌患心，<a id="a-5O"></a>于夜中半，<a id="a-5P"></a>逾城出家，<a id="a-5Q"></a>到郁特伽阿罗罗仙人所，<a id="a-5R"></a>现作弟子而不行其法。<a id="a-5S"></a>虽以常用神通，<a id="a-5T"></a>自念宿命，<a id="a-5U"></a>迦葉佛时持戒行道，<a id="a-5V"></a>而今现修苦行六年求道。<a id="a-5W"></a>菩萨虽主三千大千世界，<a id="a-5X"></a>而现破魔军，<a id="a-5Y"></a>成无上道。<a id="a-5Z"></a>随顺世法故，<a id="a-5a"></a>现是众变。<a id="a-5b"></a>今于般若波罗蜜中，<a id="a-5c"></a>现大神通智慧力故。<a id="a-5d"></a>诸人当知佛身无数，<a id="a-5e"></a>过诸世间。</p>
  <p id="a5f">复次，<a id="a-5g"></a>有人应可度者，<a id="a-5h"></a>或堕二边；<a id="a-5i"></a>或以无智故，<a id="a-5j"></a>但求身乐；<a id="a-5k"></a>或有为道故，<a id="a-5l"></a>修著苦行。<a id="a-5m"></a>如是人等，<a id="a-5n"></a>于第一义中，<a id="a-5o"></a>失涅槃正道。<a id="a-5p"></a>佛欲拔此二边，<a id="a-5q"></a>令入中道，<a id="a-5r"></a>故说摩诃般若波罗蜜经。</p>
  <p id="a5s">复次，<a id="a-5t"></a>分别生身、<a id="a-5u"></a>法身、<a id="a-5v"></a>供养果报故，<a id="a-5w"></a>说摩诃般若波罗蜜经，<a id="a-5x"></a>如舍利塔品中说。</p>
  <p id="a5y">复次，<a id="a-5z"></a>欲说阿鞞跋致、<a id="a-60"></a>阿鞞跋致相故。</p>
  <p id="a61">复次，<a id="a-62"></a>欲说魔幻、<a id="a-63"></a>魔伪、<a id="a-64"></a>魔事故。</p>
  <p id="a65">复次，<a id="a-66"></a>为当来世人，<a id="a-67"></a>供养般若波罗蜜因缘故；<a id="a-68"></a>又欲授三乘记莂故，<a id="a-69"></a>说是般若波罗蜜经。<a id="a-6A"></a>如佛告阿难：<a id="a-6B"></a>“我般涅槃后，<a id="a-6C"></a>此般若波罗蜜当至南方，<a id="a-6D"></a>从南方至西方，<a id="a-6E"></a>后五百岁当至北方。<a id="a-6F"></a>是中多有信法善男子、<a id="a-6G"></a>善女人，<a id="a-6H"></a>种种华香、<a id="a-6I"></a>缨络、<a id="a-6J"></a>幢幡、<a id="a-6K"></a>伎乐、<a id="a-6L"></a>灯明、<a id="a-6M"></a>珍宝，<a id="a-6N"></a>以财物供养。<a id="a-6O"></a>若自书，<a id="a-6P"></a>若教人书，<a id="a-6Q"></a>若读诵、<a id="a-6R"></a>听说，<a id="a-6S"></a>正忆念、<a id="a-6T"></a>修行，<a id="a-6U"></a>以法供养。<a id="a-6V"></a>是人以是因缘故，<a id="a-6W"></a>受种种世间乐；<a id="a-6X"></a>末后世时，<a id="a-6Y"></a>得三乘，<a id="a-6Z"></a>入无余涅槃。<a id="a-6a"></a>”如是等观诸品中因缘事故，<a id="a-6b"></a>说般若波罗蜜经。</p>
  <p id="a6c">复次，<a id="a-6d"></a>佛欲说第一义悉檀相故，<a id="a-6e"></a>说是般若波罗蜜经。<a id="a-6f"></a>有四种悉檀：<a id="a-6g"></a>一者、<a id="a-6h"></a>世界悉檀，<a id="a-6i"></a>二者、<a id="a-6j"></a>各各为人悉檀，<a id="a-6k"></a>三者、<a id="a-6l"></a>对治悉檀，<a id="a-6m"></a>四者、<a id="a-6n"></a>第一义悉檀。<a id="a-6o"></a>四悉檀中，<a id="a-6p"></a>总摄一切十二部经、<a id="a-6q"></a>八万四千法藏，<a id="a-6r"></a>皆是实，<a id="a-6s"></a>无相违背。<a id="a-6t"></a>佛法中实，<a id="a-6u"></a>有以世界悉檀故实，<a id="a-6v"></a>有以各各为人悉檀故实，<a id="a-6w"></a>有以对治悉檀故实，<a id="a-6x"></a>有以第一义悉檀故实有。</p>
  <p id="a6y">云何名世界悉檀？<a id="a-6z"></a>有法从因缘和合故有，<a id="a-70"></a>无别性。<a id="a-71"></a>譬如车，<a id="a-72"></a>辕、<a id="a-73"></a>辐、<a id="a-74"></a>轴、<a id="a-75"></a>辋等和合故有，<a id="a-76"></a>无别车也。<a id="a-77"></a>人亦如是，<a id="a-78"></a>五众和合故有，<a id="a-79"></a>无别人也。</p>
  <p id="a7A">问曰：<a id="a-7B"></a>如佛说：<a id="a-7C"></a>“我以清净天眼，<a id="a-7D"></a>见诸众生死此生彼，<a id="a-7E"></a>随善恶业受果报：<a id="a-7F"></a>善业者生天人中，<a id="a-7G"></a>恶业者堕三恶道。<a id="a-7H"></a>”复次，<a id="a-7I"></a>经言：<a id="a-7J"></a>一人出世，<a id="a-7K"></a>多人蒙庆，<a id="a-7L"></a>福乐饶益，<a id="a-7M"></a>佛世尊也。<a id="a-7N"></a>如法句中说：<a id="a-7O"></a>神自能救神，<a id="a-7P"></a>他人安能救？<a id="a-7Q"></a>神自行善智，<a id="a-7R"></a>是最能自救。<a id="a-7S"></a>如瓶沙王迎经中，<a id="a-7T"></a>佛说：<a id="a-7U"></a>“凡人不闻法，<a id="a-7V"></a>凡人著于我。<a id="a-7W"></a>”又佛二夜经中说：<a id="a-7X"></a>佛从得道夜，<a id="a-7Y"></a>至般涅槃夜，<a id="a-7Z"></a>是二夜中间所说经教，<a id="a-7a"></a>一切皆实不颠倒。<a id="a-7b"></a>若实无人者，<a id="a-7c"></a>佛云何说人等？</p>
  <p id="a7d">答曰：<a id="a-7e"></a>人等，<a id="a-7f"></a>世界故有，<a id="a-7g"></a>第一义故无。<a id="a-7h"></a>如如、<a id="a-7i"></a>法性、<a id="a-7j"></a>实际，<a id="a-7k"></a>世界故无，<a id="a-7l"></a>第一义故有。<a id="a-7m"></a>人等亦如是，<a id="a-7n"></a>第一义故无，<a id="a-7o"></a>世界故有。<a id="a-7p"></a>所以者何？<a id="a-7q"></a>五众因缘有故有人。<a id="a-7r"></a>譬如乳，<a id="a-7s"></a>色、<a id="a-7t"></a>香、<a id="a-7u"></a>味、<a id="a-7v"></a>触因缘有故有。<a id="a-7w"></a>若乳实无，<a id="a-7x"></a>乳因缘亦应无。<a id="a-7y"></a>今乳因缘实有故，<a id="a-7z"></a>乳亦应有。<a id="a-80"></a>非如一人第二头、<a id="a-81"></a>第三手，<a id="a-82"></a>无因缘而有假名。<a id="a-83"></a>如是等相，<a id="a-84"></a>名为世界悉檀相。</p>
  <p id="a85">云何名各各为人悉檀？<a id="a-86"></a>观人心行而为说法，<a id="a-87"></a>于一事中，<a id="a-88"></a>或听或不听。<a id="a-89"></a>如经中所说：<a id="a-8A"></a>杂报业故，<a id="a-8B"></a>杂生世间，<a id="a-8C"></a>得杂触，<a id="a-8D"></a>得杂受。<a id="a-8E"></a>更有破群邪经中说：<a id="a-8F"></a>无人得触，<a id="a-8G"></a>无人得受。</p>
  <p id="a8H">问曰：<a id="a-8I"></a>此二经云何通？</p>
  <p id="a8J">答曰：<a id="a-8K"></a>以有人疑后世，<a id="a-8L"></a>不信罪福，<a id="a-8M"></a>作不善行，<a id="a-8N"></a>堕断灭见；<a id="a-8O"></a>欲断彼疑，<a id="a-8P"></a>舍彼恶行，<a id="a-8Q"></a>欲拔彼断见故，<a id="a-8R"></a>说杂生世间，<a id="a-8S"></a>得杂触，<a id="a-8T"></a>得杂受。<a id="a-8U"></a>是破群邪计有我有神，<a id="a-8V"></a>堕计常中。<a id="a-8W"></a>破群邪经问佛言：<a id="a-8X"></a>“大德，<a id="a-8Y"></a>谁受？<a id="a-8Z"></a>”若佛说某甲某甲受，<a id="a-8a"></a>便堕计常中，<a id="a-8b"></a>其人我见倍复牢固，<a id="a-8c"></a>不可移转，<a id="a-8d"></a>是以不说有受者、<a id="a-8e"></a>触者。<a id="a-8f"></a>如是等相，<a id="a-8g"></a>名为各各为人悉檀。</p>
  <p id="a8h">云何名对治悉檀？<a id="a-8i"></a>有法，<a id="a-8j"></a>对治则有，<a id="a-8k"></a>实性则无。<a id="a-8l"></a>譬如重、<a id="a-8m"></a>热、<a id="a-8n"></a>腻、<a id="a-8o"></a>酢、<a id="a-8p"></a>咸药草饮食等，<a id="a-8q"></a>于风病中名为药，<a id="a-8r"></a>于余病非药；<a id="a-8s"></a>若轻、<a id="a-8t"></a>冷、<a id="a-8u"></a>甘、<a id="a-8v"></a>苦、<a id="a-8w"></a>涩药草饮食等，<a id="a-8x"></a>于热病名为药，<a id="a-8y"></a>于余病非药；<a id="a-8z"></a>若轻、<a id="a-90"></a>辛、<a id="a-91"></a>苦、<a id="a-92"></a>涩、<a id="a-93"></a>热药草饮食等，<a id="a-94"></a>于冷病中名为药，<a id="a-95"></a>于余病非药。<a id="a-96"></a>佛法中治心病亦如是：<a id="a-97"></a>不净观思惟，<a id="a-98"></a>于贪欲病中，<a id="a-99"></a>名为善对治法；<a id="a-9A"></a>于瞋恚病中，<a id="a-9B"></a>不名为善，<a id="a-9C"></a>非对治法。<a id="a-9D"></a>所以者何？<a id="a-9E"></a>观身过失，<a id="a-9F"></a>名不净观；<a id="a-9G"></a>若瞋恚人观过失者，<a id="a-9H"></a>则增益瞋恚火故。<a id="a-9I"></a>思惟慈心，<a id="a-9J"></a>于瞋恚病中，<a id="a-9K"></a>名为善对治法；<a id="a-9L"></a>于贪欲病中，<a id="a-9M"></a>不名为善，<a id="a-9N"></a>非对治法。<a id="a-9O"></a>所以者何？<a id="a-9P"></a>慈心于众生中求好事，<a id="a-9Q"></a>观功德；<a id="a-9R"></a>若贪欲人求好事，<a id="a-9S"></a>观功德者，<a id="a-9T"></a>则增益贪欲故。<a id="a-9U"></a>因缘观法，<a id="a-9V"></a>于愚痴病中，<a id="a-9W"></a>名为善对治法；<a id="a-9X"></a>于贪欲、<a id="a-9Y"></a>瞋恚病中，<a id="a-9Z"></a>不名为善，<a id="a-9a"></a>非对治法。<a id="a-9b"></a>所以者何？<a id="a-9c"></a>先邪观故生邪见，<a id="a-9d"></a>邪见即是愚痴。</p>
  <p id="a9e">问曰：<a id="a-9f"></a>佛法中说十二因缘甚深。<a id="a-9g"></a>如说，<a id="a-9h"></a>佛告阿难：<a id="a-9i"></a>“是因缘法甚深，<a id="a-9j"></a>难见难解，<a id="a-9k"></a>难觉难观，<a id="a-9l"></a>细心巧慧人乃能解。<a id="a-9m"></a>愚痴人于浅近法，<a id="a-9n"></a>犹尚难解，<a id="a-9o"></a>何况甚深因缘？<a id="a-9p"></a>”今云何言愚痴人应观因缘法？</p>
  <p id="a9q">答曰：<a id="a-9r"></a>愚痴人者，<a id="a-9s"></a>非谓如牛羊等愚痴；<a id="a-9t"></a>是人欲求实道，<a id="a-9u"></a>邪心观故生种种邪见。<a id="a-9v"></a>如是愚痴人，<a id="a-9w"></a>当观因缘，<a id="a-9x"></a>是名为善对治法。<a id="a-9y"></a>若行瞋恚、<a id="a-9z"></a>贪欲人，<a id="a-A0"></a>欲求乐，<a id="a-A1"></a>欲恼他，<a id="a-A2"></a>于此人中，<a id="a-A3"></a>非善非对治法；<a id="a-A4"></a>不净、<a id="a-A5"></a>慈心思惟，<a id="a-A6"></a>是二人中，<a id="a-A7"></a>是善是对治法。<a id="a-A8"></a>何以故？<a id="a-A9"></a>是二观能拔瞋恚、<a id="a-AA"></a>贪欲毒刺故。</p>
  <p id="aAB">复次，<a id="a-AC"></a>著常颠倒众生，<a id="a-AD"></a>不知诸法相似相续有；<a id="a-AE"></a>如是人观无常，<a id="a-AF"></a>是对治悉檀法，<a id="a-AG"></a>非第一义。<a id="a-AH"></a>何以故？<a id="a-AI"></a>一切诸法自性空故。<a id="a-AJ"></a>如偈说言：</p>
  <p id="aAK">“无常见有常，<a id="a-AL"></a>是名为颠倒；<a id="a-AM"></a>空中无无常，<a id="a-AN"></a>何处见有常？<a id="a-AO"></a>”</p>
  <p id="aAP">问曰：<a id="a-AQ"></a>一切有为法，<a id="a-AR"></a>皆无常相应，<a id="a-AS"></a>是第一义。<a id="a-AT"></a>所以者何？<a id="a-AU"></a>一切有为法，<a id="a-AV"></a>生、<a id="a-AW"></a>住、<a id="a-AX"></a>灭相，<a id="a-AY"></a>前生、<a id="a-AZ"></a>次住、<a id="a-Aa"></a>后灭故，<a id="a-Ab"></a>云何言无常非实？</p>
  <p id="aAc">答曰：<a id="a-Ad"></a>有为法不应有三相。<a id="a-Ae"></a>何以故？<a id="a-Af"></a>三相不实故。<a id="a-Ag"></a>若诸法生、<a id="a-Ah"></a>住、<a id="a-Ai"></a>灭是有为相者，<a id="a-Aj"></a>今生中亦应有三相，<a id="a-Ak"></a>生是有为法故。<a id="a-Al"></a>如是一一处亦应有三相，<a id="a-Am"></a>是则无穷。<a id="a-An"></a>住、<a id="a-Ao"></a>灭亦如是。<a id="a-Ap"></a>若诸生、<a id="a-Aq"></a>住、<a id="a-Ar"></a>灭各更无生、<a id="a-As"></a>住、<a id="a-At"></a>灭者，<a id="a-Au"></a>不应名有为法。<a id="a-Av"></a>何以故？<a id="a-Aw"></a>有为法相无故。<a id="a-Ax"></a>以是故，<a id="a-Ay"></a>诸法无常，<a id="a-Az"></a>非第一义悉檀。</p>
  <p id="aB0">复次，<a id="a-B1"></a>若一切实性无常，<a id="a-B2"></a>则无行业报。<a id="a-B3"></a>何以故？<a id="a-B4"></a>无常名生灭失故，<a id="a-B5"></a>譬如腐种子不生果。<a id="a-B6"></a>如是则无行业，<a id="a-B7"></a>无行业云何有果报？<a id="a-B8"></a>今一切贤圣法有果报，<a id="a-B9"></a>善智之人所可信受，<a id="a-BA"></a>不应言无。<a id="a-BB"></a>以是故，<a id="a-BC"></a>诸法非无常性。<a id="a-BD"></a>如是等无量因缘说，<a id="a-BE"></a>不得言诸法无常性。<a id="a-BF"></a>一切有为法无常，<a id="a-BG"></a>苦、<a id="a-BH"></a>无我等亦如是。<a id="a-BI"></a>如是等相，<a id="a-BJ"></a>名为对治悉檀。</p>
  <p id="aBK">云何名第一义悉檀？<a id="a-BL"></a>一切法性，<a id="a-BM"></a>一切论议语言，<a id="a-BN"></a>一切是法非法，<a id="a-BO"></a>一一可分别破散；<a id="a-BP"></a>诸佛、<a id="a-BQ"></a>辟支佛、<a id="a-BR"></a>阿罗汉所行真实法，<a id="a-BS"></a>不可破，<a id="a-BT"></a>不可散。<a id="a-BU"></a>上三悉檀中所不通者，<a id="a-BV"></a>此中则通。</p>
  <p id="aBW">问曰：<a id="a-BX"></a>云何通？</p>
  <p id="aBY">答曰：<a id="a-BZ"></a>所谓通者，<a id="a-Ba"></a>离一切过失，<a id="a-Bb"></a>不可变易，<a id="a-Bc"></a>不可胜。<a id="a-Bd"></a>何以故？<a id="a-Be"></a>除第一义悉檀，<a id="a-Bf"></a>诸余论议，<a id="a-Bg"></a>诸余悉檀，<a id="a-Bh"></a>皆可破故。<a id="a-Bi"></a>如众义经中偈说：</p>
  <p id="aBj">“各各自依见，<a id="a-Bk"></a>戏论起诤竞，<a id="a-Bl"></a>知此为知实，<a id="a-Bm"></a>不知为谤法。</p>
  <p id="aBn">不受他法故，<a id="a-Bo"></a>是则无智人；<a id="a-Bp"></a>诸有戏论者，<a id="a-Bq"></a>悉皆是无智。</p>
  <p id="aBr">若依自见法，<a id="a-Bs"></a>而生诸戏论，<a id="a-Bt"></a>若是为净智，<a id="a-Bu"></a>无非净智者。<a id="a-Bv"></a>”</p>
  <p id="aBw">于此三偈中，<a id="a-Bx"></a>佛说第一义悉檀相。<a id="a-By"></a>所谓世间众生自依见，<a id="a-Bz"></a>自依法，<a id="a-C0"></a>自依论议，<a id="a-C1"></a>而生诤竞；<a id="a-C2"></a>戏论即诤竞本，<a id="a-C3"></a>戏论依诸见生。<a id="a-C4"></a>如偈说：</p>
  <p id="aC5">“有受法故有诸论，<a id="a-C6"></a>若无有受何所论？<a id="a-C7"></a>有受无受诸见等，<a id="a-C8"></a>是人于此悉已除。<a id="a-C9"></a>”</p>
  <p id="aCA">行者能如实知此者，<a id="a-CB"></a>于一切法、<a id="a-CC"></a>一切戏论，<a id="a-CD"></a>不受不著，<a id="a-CE"></a>不见是实，<a id="a-CF"></a>不共诤竞，<a id="a-CG"></a>能知佛法甘露味。<a id="a-CH"></a>若不尔者，<a id="a-CI"></a>则谤法。<a id="a-CJ"></a>若不受他法，<a id="a-CK"></a>不知不取，<a id="a-CL"></a>是无智人。<a id="a-CM"></a>如是则诸有戏论者，<a id="a-CN"></a>皆是无智。<a id="a-CO"></a>何以故？<a id="a-CP"></a>各各不相受法故，<a id="a-CQ"></a>所谓有人自谓法第一实净，<a id="a-CR"></a>余人法妄语不净。<a id="a-CS"></a>譬如世间治法，<a id="a-CT"></a>刑罚杀戮，<a id="a-CU"></a>种种不净，<a id="a-CV"></a>世间人信受行之，<a id="a-CW"></a>以为真净；<a id="a-CX"></a>于余出家善圣人中，<a id="a-CY"></a>是最为不净。<a id="a-CZ"></a>外道出家人法，<a id="a-Ca"></a>五热中一脚立、<a id="a-Cb"></a>拔发等，<a id="a-Cc"></a>尼揵子辈以为妙慧，<a id="a-Cd"></a>余人说此为痴法。<a id="a-Ce"></a>如是等种种外道出家、<a id="a-Cf"></a>白衣婆罗门法，<a id="a-Cg"></a>各各自以为好，<a id="a-Ch"></a>余皆妄语。</p>
  <p id="aCi">是佛法中，<a id="a-Cj"></a>亦有犊子比丘说：<a id="a-Ck"></a>“如四大和合有眼法，<a id="a-Cl"></a>如是五众和合有人法。<a id="a-Cm"></a>”犊子阿毗昙中说：<a id="a-Cn"></a>“五众不离人，<a id="a-Co"></a>人不离五众。<a id="a-Cp"></a>不可说五众是人，<a id="a-Cq"></a>离五众是人，<a id="a-Cr"></a>人是第五不可说法藏中所摄。<a id="a-Cs"></a>”说一切有道人辈言：<a id="a-Ct"></a>“神人、<a id="a-Cu"></a>一切种、<a id="a-Cv"></a>一切时、<a id="a-Cw"></a>一切法门中求不可得，<a id="a-Cx"></a>譬如兔角龟毛常无。<a id="a-Cy"></a>复次，<a id="a-Cz"></a>十八界、<a id="a-D0"></a>十二入、<a id="a-D1"></a>五众实有自性，<a id="a-D2"></a>而人此中不摄。<a id="a-D3"></a>”更有佛法中方广道人言：<a id="a-D4"></a>“一切法不生不灭，<a id="a-D5"></a>空无所有，<a id="a-D6"></a>譬如兔角龟毛常无。<a id="a-D7"></a>”如是等一切论议师辈，<a id="a-D8"></a>自守其法，<a id="a-D9"></a>不受余法，<a id="a-DA"></a>此是实，<a id="a-DB"></a>余者妄语。<a id="a-DC"></a>若自受其法，<a id="a-DD"></a>自法供养，<a id="a-DE"></a>自法修行，<a id="a-DF"></a>他法不受、<a id="a-DG"></a>不供养为作过失。<a id="a-DH"></a>若以是为清净得第一义利者，<a id="a-DI"></a>则一切无非清净。<a id="a-DJ"></a>何以故？<a id="a-DK"></a>彼一切自受法故。</p>
  <p id="aDL">问曰：<a id="a-DM"></a>若诸见皆有过失者，<a id="a-DN"></a>第一义悉檀何者是？</p>
  <p id="aDO">答曰：<a id="a-DP"></a>一切语言道断，<a id="a-DQ"></a>心行处灭，<a id="a-DR"></a>遍无所依，<a id="a-DS"></a>不示诸法，<a id="a-DT"></a>无初、<a id="a-DU"></a>无中、<a id="a-DV"></a>无后，<a id="a-DW"></a>不尽不坏，<a id="a-DX"></a>是名第一义悉檀。<a id="a-DY"></a>如摩诃衍义偈中说：</p>
  <p id="aDZ">“语言尽竟，<a id="a-Da"></a>心行亦讫；<a id="a-Db"></a>不生不灭，<a id="a-Dc"></a>法如涅槃。</p>
  <p id="aDd">说诸行处，<a id="a-De"></a>名世界法；<a id="a-Df"></a>说不行处，<a id="a-Dg"></a>名第一义。</p>
  <p id="aDh">一切实一切非实，<a id="a-Di"></a>及一切实亦非实，</p>
  <p id="aDj">一切非实非不实，<a id="a-Dk"></a>是名诸法之实相。<a id="a-Dl"></a>”</p>
  <p id="aDm"></p>
  <p id="aDn"></p>
  <p id="aDo"></p>
  <p id="aDp"></p>
  <p id="aDq"></p>
  <p id="aDr"></p>
  <p id="aDs"></p>
  <p id="aDt"></p>
  <p id="aDu"></p>
  <p id="aDv"></p>
  <p id="aDw"></p>
  <p id="aDx"></p>
  <p id="aDy"></p>
  <p id="aDz"></p>
  <p id="aE0"></p>
  <p id="aE1"></p>
  <p id="aE2"></p>
  <p id="aE3"></p>
  <p id="aE4"></p>
  <p data-pb></p>
  <h2 id="aE5">释序品第一</h2>
  <p id="aE6">【经】如是我闻：<a id="a-E7"></a>一时，</p>
  <p id="aE8">【论】问曰：<a id="a-E9"></a>诸佛经何以故初称如是语？</p>
  <p id="aEA">答曰：<a id="a-EB"></a>佛法大海，<a id="a-EC"></a>信为能入，<a id="a-ED"></a>智为能度。<a id="a-EE"></a>如是者，<a id="a-EF"></a>即是信也。<a id="a-EG"></a>若人心中有信清净，<a id="a-EH"></a>是人能入佛法；<a id="a-EI"></a>若无信，<a id="a-EJ"></a>是人不能入佛法。<a id="a-EK"></a>不信者言是事不如是，<a id="a-EL"></a>信者言是事如是。<a id="a-EM"></a>譬如牛皮未柔，<a id="a-EN"></a>不可屈折，<a id="a-EO"></a>无信人亦如是。<a id="a-EP"></a>譬如牛皮已柔，<a id="a-EQ"></a>随用可作，<a id="a-ER"></a>有信人亦如是。</p>
  <p id="aES">复次，<a id="a-ET"></a>经中说信为手，<a id="a-EU"></a>如人有手，<a id="a-EV"></a>入宝山中，<a id="a-EW"></a>自在能取；<a id="a-EX"></a>若无手，<a id="a-EY"></a>不能有所取。<a id="a-EZ"></a>有信人亦如是，<a id="a-Ea"></a>入佛法无漏根、<a id="a-Eb"></a>力、<a id="a-Ec"></a>觉、<a id="a-Ed"></a>道、<a id="a-Ee"></a>禅定宝山中，<a id="a-Ef"></a>自在所取。<a id="a-Eg"></a>无信如无手，<a id="a-Eh"></a>无手人入宝山中，<a id="a-Ei"></a>则不能有所取。<a id="a-Ej"></a>无信亦如是，<a id="a-Ek"></a>入佛法宝山，<a id="a-El"></a>都无所得。<a id="a-Em"></a>佛自念言：<a id="a-En"></a>“若人有信，<a id="a-Eo"></a>是人能入我大法海中，<a id="a-Ep"></a>能得沙门果，<a id="a-Eq"></a>不空剃头染衣。<a id="a-Er"></a>若无信，<a id="a-Es"></a>是人不能入我法海中。<a id="a-Et"></a>如枯树不生华实，<a id="a-Eu"></a>不得沙门果，<a id="a-Ev"></a>虽剃头染衣，<a id="a-Ew"></a>读种种经，<a id="a-Ex"></a>能难能答，<a id="a-Ey"></a>于佛法中空无所得。<a id="a-Ez"></a>”以是故，<a id="a-F0"></a>如是义在佛法初，<a id="a-F1"></a>善信相故。</p>
  <p id="aF2">复次，<a id="a-F3"></a>佛法深远，<a id="a-F4"></a>更有佛乃能知。<a id="a-F5"></a>人有信，<a id="a-F6"></a>虽未作佛，<a id="a-F7"></a>以信力故能入佛法。<a id="a-F8"></a>如梵天王请佛初转法轮，<a id="a-F9"></a>以偈请曰：</p>
  <p id="aFA">“阎浮提先出，<a id="a-FB"></a>多诸不净法；<a id="a-FC"></a>愿开甘露门，<a id="a-FD"></a>说诸清净道！<a id="a-FE"></a>”</p>
  <p id="aFF">佛以偈答：</p>
  <p id="aFG">“我法甚难得，<a id="a-FH"></a>能断诸结使；<a id="a-FI"></a>三有爱著心，<a id="a-FJ"></a>是人不能解！<a id="a-FK"></a>”</p>
  <p id="aFL"></p>
  <p id="aFM">“我今开甘露味门，<a id="a-FN"></a>若有信者得欢喜；<a id="a-FO"></a>于诸人中说妙法，<a id="a-FP"></a>非恼他故而为说。<a id="a-FQ"></a>”</p>
  <p id="aFR">佛此偈中，<a id="a-FS"></a>不说布施人得欢喜，<a id="a-FT"></a>亦不说多闻、<a id="a-FU"></a>持戒、<a id="a-FV"></a>忍辱、<a id="a-FW"></a>精进、<a id="a-FX"></a>禅定、<a id="a-FY"></a>智慧人得欢喜，<a id="a-FZ"></a>独说信人。<a id="a-Fa"></a>佛意如是法第一，<a id="a-Fb"></a>甚深微妙，<a id="a-Fc"></a>无量无数不可思议，<a id="a-Fd"></a>不动不倚不著，<a id="a-Fe"></a>无所得法，<a id="a-Ff"></a>非一切智人则不能解。<a id="a-Fg"></a>是故佛法中信力为初，<a id="a-Fh"></a>信力能入，<a id="a-Fi"></a>非布施、<a id="a-Fj"></a>持戒等能初入佛法。<a id="a-Fk"></a>如偈曰：</p>
  <p id="aFl">“世间人心动，<a id="a-Fm"></a>爱著福果报；<a id="a-Fn"></a>而不好福因，<a id="a-Fo"></a>求有不求灭。</p>
  <p id="aFp">先闻邪见法，<a id="a-Fq"></a>心著而深入；<a id="a-Fr"></a>我是甚深法，<a id="a-Fs"></a>无信云何解？<a id="a-Ft"></a>”</p>
  <p id="aFu"></p>
  <p id="aFv"></p>
  <p id="aFw"></p>
  <p id="aFx"></p>
  <p id="aFy"></p>
  <p id="aFz"></p>
  <p id="aG0"></p>
  <p id="aG1"></p>
  <p id="aG2"></p>
  <p id="aG3"></p>
  <p id="aG4"></p>
  <p id="aG5"></p>
  <p id="aG6"></p>
  <p id="aG7"></p>
  <p id="aG8"></p>
  <p id="aG9"></p>
  <p id="aGA"></p>
  <p id="aGB"></p>
  <p id="aGC"></p>
  <p id="aGD"></p>
  <p id="aGE"></p>
  <p id="aGF"></p>
  <p id="aGG"></p>
  <p id="aGH">我者，<a id="a-GI"></a>今当说。</p>
  <p id="aGJ">问曰：<a id="a-GK"></a>若佛法中言一切法空，<a id="a-GL"></a>一切无有吾我，<a id="a-GM"></a>云何佛经初言“如是我闻”？</p>
  <p id="aGN">答曰：<a id="a-GO"></a>佛弟子等虽知无我，<a id="a-GP"></a>随俗法说我，<a id="a-GQ"></a>非实我也。<a id="a-GR"></a>譬如以金钱买铜钱，<a id="a-GS"></a>人无笑者。<a id="a-GT"></a>何以故？<a id="a-GU"></a>卖买法应尔故。<a id="a-GV"></a>言我者亦如是，<a id="a-GW"></a>于无我法中而说我，<a id="a-GX"></a>随世俗故不应难。<a id="a-GY"></a>如天问经中偈说：</p>
  <p id="aGZ"></p>
  <p id="aGa"></p>
  <p id="aGb"></p>
  <p id="aGc"></p>
  <p id="aGd"></p>
  <p id="aGe"></p>
  <p id="aGf"></p>
  <p id="aGg"></p>
  <p id="aGh"></p>
  <p id="aGi"></p>
  <p id="aGj"></p>
  <p id="aGk"></p>
  <p id="aGl"></p>
  <p id="aGm"></p>
  <p id="aGn"></p>
  <p id="aGo"></p>
  <p id="aGp"></p>
  <p id="aGq"></p>
  <p id="aGr"></p>
  <p id="aGs"></p>
  <p id="aGt"></p>
  <p id="aGu"></p>
  <p id="aGv"></p>
  <p id="aGw"></p>
  <p id="aGx"></p>
  <p id="aGy"></p>
  <p id="aGz"></p>
  <p id="aH0"></p>
  <p id="aH1"></p>
  <p id="aH2"></p>
  <p id="aH3"></p>
  <p id="aH4"></p>
  <p id="aH5"></p>
  <p id="aH6"></p>
  <p id="aH7"></p>
  <p id="aH8"></p>
  <p id="aH9"></p>
  <p id="aHA"></p>
  <p id="aHB"></p>
  <p id="aHC"></p>
  <p id="aHD"></p>
  <p id="aHE"></p>
  <p id="aHF"></p>
  <p id="aHG"></p>
  <p id="aHH"></p>
  <p id="aHI"></p>
  <p id="aHJ"></p>
  <p id="aHK"></p>
  <p id="aHL"></p>
  <p id="aHM"></p>
  <p id="aHN"></p>
  <p id="aHO"></p>
  <p id="aHP">时者，<a id="a-HQ"></a>今当说。</p>
  <p id="aHR">问曰：<a id="a-HS"></a>天竺说时名有二种：<a id="a-HT"></a>一名迦罗，<a id="a-HU"></a>二名三摩耶。<a id="a-HV"></a>佛何以不言迦罗而言三摩耶？</p>
  <p id="aHW">答曰：<a id="a-HX"></a>若言迦罗，<a id="a-HY"></a>俱亦有疑。</p>
  <p id="aHZ">问曰：<a id="a-Ha"></a>轻易说故，<a id="a-Hb"></a>应言迦罗，<a id="a-Hc"></a>迦罗二字，<a id="a-Hd"></a>三摩耶三字，<a id="a-He"></a>重语难故。</p>
  <p id="aHf">答曰：<a id="a-Hg"></a>除邪见故，<a id="a-Hh"></a>说三摩耶，<a id="a-Hi"></a>不言迦罗。<a id="a-Hj"></a>有人言：<a id="a-Hk"></a>“一切天地好丑皆以时为因。<a id="a-Hl"></a>”如时经中偈说：</p>
  <p id="aHm"></p>
  <p id="aHn"></p>
  <p id="aHo"></p>
  <p id="aHp"></p>
  <p id="aHq"></p>
  <p id="aHr"></p>
  <p id="aHs"></p>
  <p id="aHt"></p>
  <p id="aHu"></p>
  <p id="aHv"></p>
  <p id="aHw"></p>
  <p id="aHx"></p>
  <p id="aHy"></p>
  <p id="aHz"></p>
  <p id="aI0"></p>
  <p id="aI1"></p>
  <p id="aI2"></p>
  <p id="aI3"></p>
  <p id="aI4"></p>
  <p id="aI5"></p>
  <p id="aI6"></p>
  <p id="aI7"></p>
  <p id="aI8"></p>
  <p id="aI9"></p>
  <p id="aIA"></p>
  <p id="aIB"></p>
  <p id="aIC"></p>
  <p id="aID"></p>
 </body>
</html>