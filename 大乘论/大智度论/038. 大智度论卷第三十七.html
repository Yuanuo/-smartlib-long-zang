<!doctype html>
<html id="z3IBVGRto" data-ver="1722">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="姚秦">
 </head>
 <body>
  <h1 id="a1">大智度论卷第三十七</h1>
  <h2 id="a2">释习相应品第三之三</h2>
  <p id="a3">【经】“复次，<a id="a-4"></a>舍利弗，<a id="a-5"></a>菩萨摩诃萨行般若波罗蜜，<a id="a-6"></a>萨婆若不与过去世合。<a id="a-7"></a>何以故？<a id="a-8"></a>过去世不可见，<a id="a-9"></a>何况萨婆若与过去世合？<a id="a-A"></a>萨婆若不与未来世合。<a id="a-B"></a>何以故？<a id="a-C"></a>未来世不可见，<a id="a-D"></a>何况萨婆若与未来世合？<a id="a-E"></a>萨婆若不与现在世合。<a id="a-F"></a>何以故？<a id="a-G"></a>现在世不可见，<a id="a-H"></a>何况萨婆若与现在世合？<a id="a-I"></a>舍利弗，<a id="a-J"></a>菩萨摩诃萨如是习应，<a id="a-K"></a>是名与般若波罗蜜相应。<a id="a-L"></a>”</p>
  <p id="aM">【论】释曰：<a id="a-N"></a>菩萨行般若波罗蜜，<a id="a-O"></a>不观萨婆若与过去世同。<a id="a-P"></a>何以故？<a id="a-Q"></a>过去世是虚妄，<a id="a-R"></a>萨婆若是实法；<a id="a-S"></a>过去世是生灭相，<a id="a-T"></a>萨婆若非生灭相。<a id="a-U"></a>过去世及法求觅不可得，<a id="a-V"></a>何况萨婆若与过去世合？</p>
  <p id="aW">复次，<a id="a-X"></a>佛自说因缘：<a id="a-Y"></a>菩萨摩诃萨行般若波罗蜜，<a id="a-Z"></a>不见过去世，<a id="a-a"></a>何况萨婆若与过去世合？<a id="a-b"></a>未来、<a id="a-c"></a>现在世亦如是。<a id="a-d"></a>未来世除生灭相，<a id="a-e"></a>其余义同。</p>
  <p id="af">复次，<a id="a-g"></a>以时故说有三世：<a id="a-h"></a>过去、<a id="a-i"></a>未来、<a id="a-j"></a>现在。<a id="a-k"></a>时义，<a id="a-l"></a>如一时中说。</p>
  <p id="am">复次，<a id="a-n"></a>萨婆若是十方三世诸佛真实智慧；<a id="a-o"></a>三世者，<a id="a-p"></a>从凡夫虚妄生，<a id="a-q"></a>云何与萨婆若合？<a id="a-r"></a>譬如真金不与弊铁同相。</p>
  <p id="as">问曰：<a id="a-t"></a>如随喜品中说：<a id="a-u"></a>菩萨摩诃萨，<a id="a-v"></a>念过去、<a id="a-w"></a>现在诸佛萨婆若智慧等诸功德，<a id="a-x"></a>回向阿耨多罗三藐三菩提。<a id="a-y"></a>云何言过去、<a id="a-z"></a>现在世，<a id="a-10"></a>不与萨婆若合？</p>
  <p id="a11">答曰：<a id="a-12"></a>若以著心取相念萨婆若者，<a id="a-13"></a>不名回向阿耨多罗三藐三菩提。<a id="a-14"></a>譬如杂毒食，<a id="a-15"></a>初虽香美，<a id="a-16"></a>后不便身。<a id="a-17"></a>若菩萨分别过去、<a id="a-18"></a>现在诸佛萨婆若者，<a id="a-19"></a>应与三世合；<a id="a-1A"></a>今不取相故，<a id="a-1B"></a>则无有合。</p>
  <p id="a1C">问曰：<a id="a-1D"></a>菩萨亦念未来世当成佛萨婆若，<a id="a-1E"></a>亦自念我当得萨婆若，<a id="a-1F"></a>是名与未来世萨婆若合，<a id="a-1G"></a>云何言不合？</p>
  <p id="a1H">答曰：<a id="a-1I"></a>萨婆若过三界，<a id="a-1J"></a>出三世，<a id="a-1K"></a>毕竟清净相；<a id="a-1L"></a>行者但以忆想分别，<a id="a-1M"></a>我当得是萨婆若。<a id="a-1N"></a>如世间法，<a id="a-1O"></a>忆想当有所得，<a id="a-1P"></a>而是事未生未有，<a id="a-1Q"></a>时节未至，<a id="a-1R"></a>因缘未会，<a id="a-1S"></a>都无处所，<a id="a-1T"></a>云何当与合？<a id="a-1U"></a>如明当服酥，<a id="a-1V"></a>今已忆臭。<a id="a-1W"></a>又如迦旃延弟子辈言：<a id="a-1X"></a>“未来世中菩提语菩萨言：<a id="a-1Y"></a>若能修相好身者，<a id="a-1Z"></a>我当来处之。<a id="a-1a"></a>”如贵家女自恣无难，<a id="a-1b"></a>遣使语贫家子言：<a id="a-1c"></a>“汝好庄严房舍帏帐，<a id="a-1d"></a>种种备具，<a id="a-1e"></a>我当来处汝家中。<a id="a-1f"></a>”如是说者，<a id="a-1g"></a>是不相应。<a id="a-1h"></a>以是故，<a id="a-1i"></a>不得以萨婆若与三世合。</p>
  <p id="a1j">问曰：<a id="a-1k"></a>余法甚多，<a id="a-1l"></a>何以但说萨婆若？</p>
  <p id="a1m">答曰：<a id="a-1n"></a>是萨婆若，<a id="a-1o"></a>菩萨所归趣，<a id="a-1p"></a>深心欲得，<a id="a-1q"></a>于三世中求索故。</p>
  <p id="a1r">问曰：<a id="a-1s"></a>何以不于有为、<a id="a-1t"></a>无为法中求？</p>
  <p id="a1u">答曰：<a id="a-1v"></a>后当说一切法中求。</p>
  <p id="a1w">【经】“复次，<a id="a-1x"></a>舍利弗，<a id="a-1y"></a>菩萨摩诃萨行般若波罗蜜，<a id="a-1z"></a>色不与萨婆若合，<a id="a-20"></a>色不可见故；<a id="a-21"></a>受、<a id="a-22"></a>想、<a id="a-23"></a>行、<a id="a-24"></a>识亦如是。<a id="a-25"></a>眼不与萨婆若合，<a id="a-26"></a>眼不可见故；<a id="a-27"></a>耳、<a id="a-28"></a>鼻、<a id="a-29"></a>舌、<a id="a-2A"></a>身、<a id="a-2B"></a>意亦如是。<a id="a-2C"></a>色不与萨婆若合，<a id="a-2D"></a>色不可见故；<a id="a-2E"></a>声、<a id="a-2F"></a>香、<a id="a-2G"></a>味、<a id="a-2H"></a>触、<a id="a-2I"></a>法亦如是。<a id="a-2J"></a>舍利弗，<a id="a-2K"></a>菩萨摩诃萨如是习应，<a id="a-2L"></a>是名与般若波罗蜜相应。<a id="a-2M"></a>”</p>
  <p id="a2N">【论】问曰：<a id="a-2O"></a>何以但说五众、<a id="a-2P"></a>十二入，<a id="a-2Q"></a>不说十八界、<a id="a-2R"></a>十二因缘？</p>
  <p id="a2S">答曰：<a id="a-2T"></a>应当说，<a id="a-2U"></a>或时诵者忘失。<a id="a-2V"></a>何以知之？<a id="a-2W"></a>佛所说五众、<a id="a-2X"></a>十二入、<a id="a-2Y"></a>十八界、<a id="a-2Z"></a>十二因缘，<a id="a-2a"></a>事、<a id="a-2b"></a>垢、<a id="a-2c"></a>净。<a id="a-2d"></a>五众、<a id="a-2e"></a>十八界、<a id="a-2f"></a>十二入、<a id="a-2g"></a>十二因缘，<a id="a-2h"></a>名为事，<a id="a-2i"></a>不定是垢，<a id="a-2j"></a>不定是净。<a id="a-2k"></a>是中或有结使生，<a id="a-2l"></a>或有善法生；<a id="a-2m"></a>如田定能生物，<a id="a-2n"></a>随种皆生。<a id="a-2o"></a>众、<a id="a-2p"></a>界、<a id="a-2q"></a>入、<a id="a-2r"></a>十二因缘，<a id="a-2s"></a>是为事，<a id="a-2t"></a>六波罗蜜乃至一切种智，<a id="a-2u"></a>是为净种。<a id="a-2v"></a>所以不说垢者，<a id="a-2w"></a>是菩萨结使已薄，<a id="a-2x"></a>不以自恼，<a id="a-2y"></a>是故不说。<a id="a-2z"></a>又菩萨智慧深入，<a id="a-30"></a>解诸法空，<a id="a-31"></a>无诸烦恼，<a id="a-32"></a>但集诸功德；<a id="a-33"></a>以是故，<a id="a-34"></a>应说十八界、<a id="a-35"></a>十二因缘，<a id="a-36"></a>如色等事中不应有萨婆若合。<a id="a-37"></a>所以者何？<a id="a-38"></a>是萨婆若，<a id="a-39"></a>三世中不可得故，<a id="a-3A"></a>色等事中亦不可得；<a id="a-3B"></a>是皆世间因缘和合，<a id="a-3C"></a>无有定性。</p>
  <p id="a3D">【经】“复次，<a id="a-3E"></a>舍利弗，<a id="a-3F"></a>菩萨摩诃萨行般若波罗蜜，<a id="a-3G"></a>檀波罗蜜不与萨婆若合，<a id="a-3H"></a>檀波罗蜜不可见故；<a id="a-3I"></a>乃至般若波罗蜜亦如是。<a id="a-3J"></a>四念处不与萨婆若合，<a id="a-3K"></a>四念处不可见故；<a id="a-3L"></a>乃至八圣道分亦如是。<a id="a-3M"></a>”</p>
  <p id="a3N">【论】问曰：<a id="a-3O"></a>五众等是世间法，<a id="a-3P"></a>可不与萨婆若合，<a id="a-3Q"></a>六波罗蜜云何不与合？</p>
  <p id="a3R">答曰：<a id="a-3S"></a>六波罗蜜有二种：<a id="a-3T"></a>一者、<a id="a-3U"></a>世间，<a id="a-3V"></a>二者、<a id="a-3W"></a>出世间。<a id="a-3X"></a>为世间檀波罗蜜故，<a id="a-3Y"></a>说不与合；<a id="a-3Z"></a>出世间波罗蜜，<a id="a-3a"></a>应与合。</p>
  <p id="a3b">复次，<a id="a-3c"></a>菩萨行六波罗蜜，<a id="a-3d"></a>漏结未尽，<a id="a-3e"></a>不得与佛萨婆若合。</p>
  <p id="a3f">复次，<a id="a-3g"></a>佛说六波罗蜜空，<a id="a-3h"></a>尚不可见，<a id="a-3i"></a>何况与萨婆若合？<a id="a-3j"></a>三十七品亦如是。</p>
  <p id="a3k">问曰：<a id="a-3l"></a>是六波罗蜜，<a id="a-3m"></a>杂有道俗故；<a id="a-3n"></a>三十七品趣涅槃道，<a id="a-3o"></a>云何不合？</p>
  <p id="a3p">答曰：<a id="a-3q"></a>三十七品是二乘法，<a id="a-3r"></a>但为涅槃；<a id="a-3s"></a>菩萨为佛道，<a id="a-3t"></a>是故不合。</p>
  <p id="a3u">问曰：<a id="a-3v"></a>摩诃衍品中，<a id="a-3w"></a>有三十七品，<a id="a-3x"></a>亦是菩萨道，<a id="a-3y"></a>云何不与萨婆若合？</p>
  <p id="a3z">答曰：<a id="a-40"></a>有菩萨以著心故，<a id="a-41"></a>行三十七品，<a id="a-42"></a>多回向涅槃，<a id="a-43"></a>以是故佛说不合。</p>
  <p id="a44">【经】“佛十力，<a id="a-45"></a>乃至十八不共法，<a id="a-46"></a>不与萨婆若合；<a id="a-47"></a>佛十力乃至十八不共法不可见故。<a id="a-48"></a>舍利弗，<a id="a-49"></a>菩萨摩诃萨如是习应，<a id="a-4A"></a>是名与般若波罗蜜相应。<a id="a-4B"></a>”</p>
  <p id="a4C">【论】释曰：<a id="a-4D"></a>是十力，<a id="a-4E"></a>乃至十八不共法，<a id="a-4F"></a>虽是妙法，<a id="a-4G"></a>为萨婆若故行；<a id="a-4H"></a>以菩萨漏结未尽，<a id="a-4I"></a>故不应与萨婆若合。</p>
  <p id="a4J">复次，<a id="a-4K"></a>佛十力等法有三种：<a id="a-4L"></a>一者、<a id="a-4M"></a>菩萨所行，<a id="a-4N"></a>虽未得佛道，<a id="a-4O"></a>渐渐修习；<a id="a-4P"></a>二者、<a id="a-4Q"></a>佛所得，<a id="a-4R"></a>而菩萨忆想分别求之；<a id="a-4S"></a>三者、<a id="a-4T"></a>佛心所得。<a id="a-4U"></a>上二种不应与合，<a id="a-4V"></a>下一种虽可合而菩萨未得，<a id="a-4W"></a>是故不合。</p>
  <p id="a4X">复次，<a id="a-4Y"></a>空故不可见，<a id="a-4Z"></a>不可见故不合；<a id="a-4a"></a>是以皆言不可见故。</p>
  <p id="a4b">【经】“复次，<a id="a-4c"></a>舍利弗，<a id="a-4d"></a>菩萨摩诃萨行般若波罗蜜，<a id="a-4e"></a>佛不与萨婆若合，<a id="a-4f"></a>萨婆若不与佛合；<a id="a-4g"></a>菩提不与萨婆若合，<a id="a-4h"></a>萨婆若不与菩提合。<a id="a-4i"></a>何以故？<a id="a-4j"></a>佛即是萨婆若，<a id="a-4k"></a>萨婆若即是佛；<a id="a-4l"></a>菩提即是萨婆若，<a id="a-4m"></a>萨婆若即是菩提。<a id="a-4n"></a>舍利弗，<a id="a-4o"></a>菩萨摩诃萨行般若波罗蜜，<a id="a-4p"></a>如是习应，<a id="a-4q"></a>是名与般若波罗蜜相应。<a id="a-4r"></a>”</p>
  <p id="a4s">【论】问曰：<a id="a-4t"></a>菩萨及菩萨法，<a id="a-4u"></a>可不与萨婆若合，<a id="a-4v"></a>云何佛及菩提复不与合？</p>
  <p id="a4w">答曰：<a id="a-4x"></a>佛是人，<a id="a-4y"></a>萨婆若是法；<a id="a-4z"></a>人是假名，<a id="a-50"></a>法是因缘。<a id="a-51"></a>众生乃至知者、<a id="a-52"></a>见者无故，<a id="a-53"></a>佛亦无；<a id="a-54"></a>众生中尊上第一，<a id="a-55"></a>是名为佛，<a id="a-56"></a>是故不合。</p>
  <p id="a57">复次，<a id="a-58"></a>得萨婆若故名为佛，<a id="a-59"></a>若佛得萨婆若，<a id="a-5A"></a>先以是佛，<a id="a-5B"></a>不须萨婆若；<a id="a-5C"></a>若非佛得萨婆若者，<a id="a-5D"></a>何以言佛得萨婆若？<a id="a-5E"></a>以是故，<a id="a-5F"></a>和合因缘生，<a id="a-5G"></a>不得言先后。</p>
  <p id="a5H">复次，<a id="a-5I"></a>离佛无萨婆若，<a id="a-5J"></a>离萨婆若无佛；<a id="a-5K"></a>得萨婆若故名佛，<a id="a-5L"></a>佛所有故名萨婆若。</p>
  <p id="a5M">问曰：<a id="a-5N"></a>佛是人故可不与合，<a id="a-5O"></a>菩提是无上道，<a id="a-5P"></a>云何不合？</p>
  <p id="a5Q">答曰：<a id="a-5R"></a>菩提名为佛智慧，<a id="a-5S"></a>萨婆若名为佛一切智慧；<a id="a-5T"></a>十智为菩提，<a id="a-5U"></a>第十一如实智名为萨婆若；<a id="a-5V"></a>二智不得一心中生。</p>
  <p id="a5W">复次，<a id="a-5X"></a>是十力等诸佛法及佛菩提，<a id="a-5Y"></a>皆是菩萨忆想分别非实，<a id="a-5Z"></a>唯佛所得萨婆若是实。<a id="a-5a"></a>今此菩提，<a id="a-5b"></a>是菩萨菩提，<a id="a-5c"></a>是心中虚妄未实，<a id="a-5d"></a>云何与萨婆若合？</p>
  <p id="a5e">复次，<a id="a-5f"></a>此经中，<a id="a-5g"></a>佛自说不合因缘。</p>
  <p id="a5h">【经】“何以故？<a id="a-5i"></a>佛即是萨婆若，<a id="a-5j"></a>萨婆若即是佛；<a id="a-5k"></a>菩提即是萨婆若，<a id="a-5l"></a>萨婆若即是菩提。<a id="a-5m"></a>舍利弗，<a id="a-5n"></a>菩萨摩诃萨行般若波罗蜜，<a id="a-5o"></a>如是习应，<a id="a-5p"></a>是名与般若波罗蜜相应。<a id="a-5q"></a>复次，<a id="a-5r"></a>舍利弗，<a id="a-5s"></a>菩萨摩诃萨行般若波罗蜜，<a id="a-5t"></a>不习色有，<a id="a-5u"></a>不习色无，<a id="a-5v"></a>受、<a id="a-5w"></a>想、<a id="a-5x"></a>行、<a id="a-5y"></a>识亦如是。<a id="a-5z"></a>不习色有常，<a id="a-60"></a>不习色无常，<a id="a-61"></a>受、<a id="a-62"></a>想、<a id="a-63"></a>行、<a id="a-64"></a>识亦如是。<a id="a-65"></a>不习色苦，<a id="a-66"></a>不习色乐，<a id="a-67"></a>受、<a id="a-68"></a>想、<a id="a-69"></a>行、<a id="a-6A"></a>识亦如是。<a id="a-6B"></a>不习色我，<a id="a-6C"></a>不习色非我，<a id="a-6D"></a>受、<a id="a-6E"></a>想、<a id="a-6F"></a>行、<a id="a-6G"></a>识亦如是。<a id="a-6H"></a>不习色寂灭，<a id="a-6I"></a>不习色不寂灭，<a id="a-6J"></a>受、<a id="a-6K"></a>想、<a id="a-6L"></a>行、<a id="a-6M"></a>识亦如是。<a id="a-6N"></a>不习色空，<a id="a-6O"></a>不习色非空，<a id="a-6P"></a>受、<a id="a-6Q"></a>想、<a id="a-6R"></a>行、<a id="a-6S"></a>识亦如是。<a id="a-6T"></a>不习色有相，<a id="a-6U"></a>不习色无相，<a id="a-6V"></a>受、<a id="a-6W"></a>想、<a id="a-6X"></a>行、<a id="a-6Y"></a>识亦如是。<a id="a-6Z"></a>不习色有作，<a id="a-6a"></a>不习色无作，<a id="a-6b"></a>受、<a id="a-6c"></a>想、<a id="a-6d"></a>行、<a id="a-6e"></a>识亦如是。<a id="a-6f"></a>是菩萨摩诃萨行般若波罗蜜时，<a id="a-6g"></a>不作是念：<a id="a-6h"></a>我行般若波罗蜜，<a id="a-6i"></a>不行般若波罗蜜，<a id="a-6j"></a>非行非不行般若波罗蜜。<a id="a-6k"></a>舍利弗，<a id="a-6l"></a>菩萨摩诃萨如是习应，<a id="a-6m"></a>是名与般若波罗蜜相应。<a id="a-6n"></a>”</p>
  <p id="a6o">【论】释曰：<a id="a-6p"></a>若菩萨观五众非有、<a id="a-6q"></a>非无，<a id="a-6r"></a>于是亦不著，<a id="a-6s"></a>尔时，<a id="a-6t"></a>与般若波罗蜜相应。<a id="a-6u"></a>所以者何？<a id="a-6v"></a>一切世间著二见：<a id="a-6w"></a>若有，<a id="a-6x"></a>若无。<a id="a-6y"></a>顺生死流者多著有，<a id="a-6z"></a>逆生死流者多著无；<a id="a-70"></a>我见多者著有，<a id="a-71"></a>邪见多者著无。</p>
  <p id="a72">复次，<a id="a-73"></a>四见多者著有，<a id="a-74"></a>邪见多者著无；<a id="a-75"></a>二毒多者著有，<a id="a-76"></a>无明多者著无；<a id="a-77"></a>不知五众因缘集生著有，<a id="a-78"></a>不知集者著无；<a id="a-79"></a>近恶知识及邪见外书故，<a id="a-7A"></a>堕断灭无罪福中；<a id="a-7B"></a>无见者著无，<a id="a-7C"></a>余者著有。<a id="a-7D"></a>或有众生谓一切皆空，<a id="a-7E"></a>心著是空，<a id="a-7F"></a>著是空故，<a id="a-7G"></a>名为无见；<a id="a-7H"></a>或有众生谓一切六根所知法皆有，<a id="a-7I"></a>是为有见。<a id="a-7J"></a>爱多者著有见，<a id="a-7K"></a>见多者著无见。<a id="a-7L"></a>如是等众生著有见、<a id="a-7M"></a>无见。<a id="a-7N"></a>是二种见，<a id="a-7O"></a>虚妄非实，<a id="a-7P"></a>破中道。<a id="a-7Q"></a>譬如人行狭道，<a id="a-7R"></a>一边深水，<a id="a-7S"></a>一边大火，<a id="a-7T"></a>二边俱死；<a id="a-7U"></a>著有、<a id="a-7V"></a>著无，<a id="a-7W"></a>二事俱失。<a id="a-7X"></a>所以者何？<a id="a-7Y"></a>若诸法实定有，<a id="a-7Z"></a>则无因缘；<a id="a-7a"></a>若从因缘和合生，<a id="a-7b"></a>是法无自性，<a id="a-7c"></a>若无自性即是空！<a id="a-7d"></a>若无法是实，<a id="a-7e"></a>则无罪福，<a id="a-7f"></a>无缚无解，<a id="a-7g"></a>亦无诸法种种之异。</p>
  <p id="a7h">复次，<a id="a-7i"></a>有见者与无见者相违，<a id="a-7j"></a>相违故有是非，<a id="a-7k"></a>是非故共诤，<a id="a-7l"></a>有诤故起诸结使，<a id="a-7m"></a>结使故生业，<a id="a-7n"></a>生业故开恶道门；<a id="a-7o"></a>实相中无有相违、<a id="a-7p"></a>是非、<a id="a-7q"></a>斗诤！</p>
  <p id="a7r">复次，<a id="a-7s"></a>著有者，<a id="a-7t"></a>事若无常，<a id="a-7u"></a>则生忧恼；<a id="a-7v"></a>若著无者，<a id="a-7w"></a>作诸罪业，<a id="a-7x"></a>死堕地狱受苦。<a id="a-7y"></a>不著有无者，<a id="a-7z"></a>无有如是等种种过失；<a id="a-80"></a>应舍是则得实。</p>
  <p id="a81">复次，<a id="a-82"></a>是五众若常、<a id="a-83"></a>若无常，<a id="a-84"></a>是事不然！<a id="a-85"></a>所以者何？<a id="a-86"></a>若五众常，<a id="a-87"></a>则无生无灭，<a id="a-88"></a>无生无灭故则无罪福，<a id="a-89"></a>无罪福故则无善恶果报，<a id="a-8A"></a>世间如涅槃不坏相。<a id="a-8B"></a>如是妄语，<a id="a-8C"></a>谁当信者？<a id="a-8D"></a>现见死亡啼哭，<a id="a-8E"></a>是则众生无常；<a id="a-8F"></a>如草木雕落，<a id="a-8G"></a>华果磨灭，<a id="a-8H"></a>是则外物无常；<a id="a-8I"></a>大劫尽时，<a id="a-8J"></a>一切都灭，<a id="a-8K"></a>是为大无常。<a id="a-8L"></a>如是等种种因缘，<a id="a-8M"></a>如是五众常不可得。</p>
  <p id="a8N">复次，<a id="a-8O"></a>无常破常，<a id="a-8P"></a>不应以无常为是。<a id="a-8Q"></a>所以者何？<a id="a-8R"></a>若诸法无常相，<a id="a-8S"></a>念念皆灭，<a id="a-8T"></a>则六情不能取六尘。<a id="a-8U"></a>所以者何？<a id="a-8V"></a>内心、<a id="a-8W"></a>外尘俱无住故，<a id="a-8X"></a>不应得缘，<a id="a-8Y"></a>不应得知，<a id="a-8Z"></a>亦无修习因缘果报！<a id="a-8a"></a>因缘多故，<a id="a-8b"></a>果报亦多。<a id="a-8c"></a>此事不应得！<a id="a-8d"></a>又以有常见与无常见共诤。<a id="a-8e"></a>如是等种种因缘，<a id="a-8f"></a>五众无常则不可得。<a id="a-8g"></a>苦乐、<a id="a-8h"></a>我非我、<a id="a-8i"></a>若空若实、<a id="a-8j"></a>有相无相、<a id="a-8k"></a>有作无作，<a id="a-8l"></a>此义如先处处说。<a id="a-8m"></a>五众寂灭者，<a id="a-8n"></a>因缘生故无性，<a id="a-8o"></a>无性故寂灭，<a id="a-8p"></a>寂灭故如涅槃。<a id="a-8q"></a>三毒炽然故不寂灭，<a id="a-8r"></a>无常火燃故不寂灭，<a id="a-8s"></a>不（不字应删）著三毒实相故不寂灭，<a id="a-8t"></a>三毒各各分别相故不寂灭。<a id="a-8u"></a>此义先未说，<a id="a-8v"></a>故今是中说。<a id="a-8w"></a>若菩萨摩诃萨，<a id="a-8x"></a>能如是离二边，<a id="a-8y"></a>行中道，<a id="a-8z"></a>行般若波罗蜜亦不著。<a id="a-90"></a>所以者何？<a id="a-91"></a>菩萨不可得，<a id="a-92"></a>般若波罗蜜亦不可得故，<a id="a-93"></a>不行般若波罗蜜亦不著。<a id="a-94"></a>所以者何？<a id="a-95"></a>余诸凡人不能如菩萨观诸法实相，<a id="a-96"></a>云何当言我不行般若波罗蜜？<a id="a-97"></a>行、<a id="a-98"></a>不行亦不著，<a id="a-99"></a>二俱过故。<a id="a-9A"></a>是名与般若波罗蜜相应。</p>
  <p id="a9B">【经】“复次，<a id="a-9C"></a>舍利弗，<a id="a-9D"></a>菩萨摩诃萨不为般若波罗蜜故行般若波罗蜜，<a id="a-9E"></a>不为檀波罗蜜、<a id="a-9F"></a>尸罗波罗蜜、<a id="a-9G"></a>羼提波罗蜜、<a id="a-9H"></a>毗梨耶波罗蜜、<a id="a-9I"></a>禅波罗蜜故行般若波罗蜜。<a id="a-9J"></a>不为阿鞞跋致地故行般若波罗蜜，<a id="a-9K"></a>不为成就众生故行般若波罗蜜，<a id="a-9L"></a>不为净佛世界故行般若波罗蜜，<a id="a-9M"></a>不为佛十力、<a id="a-9N"></a>四无所畏、<a id="a-9O"></a>四无碍智、<a id="a-9P"></a>十八不共法故行般若波罗蜜。<a id="a-9Q"></a>不为内空故行般若波罗蜜，<a id="a-9R"></a>不为外空、<a id="a-9S"></a>内外空、<a id="a-9T"></a>空空、<a id="a-9U"></a>大空、<a id="a-9V"></a>第一义空、<a id="a-9W"></a>有为空、<a id="a-9X"></a>无为空、<a id="a-9Y"></a>毕竟空、<a id="a-9Z"></a>无始空、<a id="a-9a"></a>散空、<a id="a-9b"></a>性空、<a id="a-9c"></a>诸法空、<a id="a-9d"></a>自相空、<a id="a-9e"></a>不可得空、<a id="a-9f"></a>无法空、<a id="a-9g"></a>有法空、<a id="a-9h"></a>无法有法空故行般若波罗蜜。<a id="a-9i"></a>不为如、<a id="a-9j"></a>法性、<a id="a-9k"></a>实际故行般若波罗蜜。<a id="a-9l"></a>何以故？<a id="a-9m"></a>是菩萨摩诃萨行般若波罗蜜时，<a id="a-9n"></a>不坏诸法相故。<a id="a-9o"></a>如是习应，<a id="a-9p"></a>是名与般若波罗蜜相应。<a id="a-9q"></a>”</p>
  <p id="a9r">【论】问曰：<a id="a-9s"></a>六波罗蜜乃至如、<a id="a-9t"></a>法性、<a id="a-9u"></a>实际，<a id="a-9v"></a>此是佛法。<a id="a-9w"></a>菩萨若不为是法故行般若波罗蜜，<a id="a-9x"></a>更有何法可为行般若波罗蜜？</p>
  <p id="a9y">答曰：<a id="a-9z"></a>如佛此中自说：<a id="a-A0"></a>诸法无有破坏者。<a id="a-A1"></a>不坏诸法相故，<a id="a-A2"></a>亦不分别是檀、<a id="a-A3"></a>是悭，<a id="a-A4"></a>乃至是三界、<a id="a-A5"></a>是实际。</p>
  <p id="aA6">复次，<a id="a-A7"></a>有菩萨于此善法，<a id="a-A8"></a>深心系著，<a id="a-A9"></a>以系著故能生罪；<a id="a-AA"></a>为是人故，<a id="a-AB"></a>说是六波罗蜜乃至实际皆空，<a id="a-AC"></a>无有自性，<a id="a-AD"></a>如梦如幻，<a id="a-AE"></a>汝莫生著！<a id="a-AF"></a>真菩萨不为是故行。<a id="a-AG"></a>有菩萨心无所著，<a id="a-AH"></a>行六波罗蜜乃至实际；<a id="a-AI"></a>为是人故，<a id="a-AJ"></a>说为是事故行般若波罗蜜。<a id="a-AK"></a>如后品中说：<a id="a-AL"></a>为具足六波罗蜜，<a id="a-AM"></a>乃至为教化众生，<a id="a-AN"></a>净佛世界故，<a id="a-AO"></a>行般若波罗蜜。</p>
  <p id="aAP">【经】“复次，<a id="a-AQ"></a>舍利弗，<a id="a-AR"></a>菩萨摩诃萨行般若波罗蜜，<a id="a-AS"></a>不为如意神通故行般若波罗蜜，<a id="a-AT"></a>不为天耳故、<a id="a-AU"></a>不为他心智故、<a id="a-AV"></a>不为宿命智故、<a id="a-AW"></a>不为天眼故、<a id="a-AX"></a>不为漏尽神通故行般若波罗蜜。<a id="a-AY"></a>何以故？<a id="a-AZ"></a>菩萨摩诃萨行般若波罗蜜，<a id="a-Aa"></a>尚不见般若波罗蜜，<a id="a-Ab"></a>何况见菩萨神通！<a id="a-Ac"></a>舍利弗，<a id="a-Ad"></a>菩萨摩诃萨如是行，<a id="a-Ae"></a>是名与般若波罗蜜相应。<a id="a-Af"></a>”</p>
  <p id="aAg">【论】问曰：<a id="a-Ah"></a>先说禅波罗蜜中，<a id="a-Ai"></a>已具说五神通，<a id="a-Aj"></a>今何以复重说？</p>
  <p id="aAk">答曰：<a id="a-Al"></a>彼中总相说，<a id="a-Am"></a>不别名字，<a id="a-An"></a>此中别相说。</p>
  <p id="aAo">复次，<a id="a-Ap"></a>功德果报，<a id="a-Aq"></a>所谓五神通；<a id="a-Ar"></a>菩萨得是五神通，<a id="a-As"></a>广能利益众生。</p>
  <p id="aAt">复次，<a id="a-Au"></a>虽有慈悲、<a id="a-Av"></a>般若波罗蜜，<a id="a-Aw"></a>无五神通者；<a id="a-Ax"></a>如鸟无两翼，<a id="a-Ay"></a>不能高翔；<a id="a-Az"></a>如健人无诸器仗而入敌阵；<a id="a-B0"></a>如树无华果，<a id="a-B1"></a>无所饶益；<a id="a-B2"></a>如枯渠无水，<a id="a-B3"></a>无所润及；<a id="a-B4"></a>以是故重说五神通，<a id="a-B5"></a>及余无量佛法中别说，<a id="a-B6"></a>无咎。</p>
  <p id="aB7">问曰：<a id="a-B8"></a>若尔者，<a id="a-B9"></a>佛何以言莫为五神通故行般若波罗蜜？</p>
  <p id="aBA">答曰：<a id="a-BB"></a>多有无方便菩萨，<a id="a-BC"></a>得五神通，<a id="a-BD"></a>轻余菩萨，<a id="a-BE"></a>心生憍高，<a id="a-BF"></a>为是故说。<a id="a-BG"></a>所以者何？<a id="a-BH"></a>菩萨于般若波罗蜜诸佛之母尚不著，<a id="a-BI"></a>何况五神通！</p>
  <p id="aBJ">【经】“复次，<a id="a-BK"></a>舍利弗，<a id="a-BL"></a>菩萨摩诃萨行般若波罗蜜，<a id="a-BM"></a>不作是念：<a id="a-BN"></a>‘我以如意神通，<a id="a-BO"></a>飞到东方，<a id="a-BP"></a>供养恭敬如恒河沙等诸佛；<a id="a-BQ"></a>南西北方、<a id="a-BR"></a>四维、<a id="a-BS"></a>上、<a id="a-BT"></a>下亦如是。<a id="a-BU"></a>’复次，<a id="a-BV"></a>舍利弗，<a id="a-BW"></a>菩萨摩诃萨行般若波罗蜜，<a id="a-BX"></a>不作是念：<a id="a-BY"></a>‘我以天耳，<a id="a-BZ"></a>闻十方诸佛所说法。<a id="a-Ba"></a>’不作是念：<a id="a-Bb"></a>‘我以他心智，<a id="a-Bc"></a>当知十方众生心所念。<a id="a-Bd"></a>’不作是念：<a id="a-Be"></a>‘我以宿命通，<a id="a-Bf"></a>知十方众生宿命所作。<a id="a-Bg"></a>’不作是念：<a id="a-Bh"></a>‘我以天眼，<a id="a-Bi"></a>见十方众生死此生彼。<a id="a-Bj"></a>’舍利弗，<a id="a-Bk"></a>菩萨摩诃萨如是行，<a id="a-Bl"></a>是名与般若波罗蜜相应，<a id="a-Bm"></a>亦能度无量阿僧祇众生。<a id="a-Bn"></a>”</p>
  <p id="aBo">【论】释曰：<a id="a-Bp"></a>先虽说五神通名，<a id="a-Bq"></a>今此中说其功用。</p>
  <p id="aBr">问曰：<a id="a-Bs"></a>菩萨何以故不作是念：<a id="a-Bt"></a>‘我以如意神通，<a id="a-Bu"></a>飞到十方，<a id="a-Bv"></a>供养恭敬如恒河沙等诸佛’？</p>
  <p id="aBw">答曰：<a id="a-Bx"></a>已拔我见根本故，<a id="a-By"></a>已摧破憍慢山故，<a id="a-Bz"></a>善修三解脱门、<a id="a-C0"></a>三三昧故。<a id="a-C1"></a>佛身虽妙，<a id="a-C2"></a>亦入三解脱门；<a id="a-C3"></a>如热金丸，<a id="a-C4"></a>虽见色妙，<a id="a-C5"></a>不可手触。<a id="a-C6"></a>又诸法如幻如化，<a id="a-C7"></a>无来无去，<a id="a-C8"></a>无近无远，<a id="a-C9"></a>无有定相。<a id="a-CA"></a>如幻化人谁去谁来？<a id="a-CB"></a>不取神通国土、<a id="a-CC"></a>此彼近远相，<a id="a-CD"></a>故无咎！<a id="a-CE"></a>若能在佛前住于禅定，<a id="a-CF"></a>变为无量身，<a id="a-CG"></a>至十方供养诸佛，<a id="a-CH"></a>无所分别，<a id="a-CI"></a>已断法爱故；<a id="a-CJ"></a>余通亦如是。<a id="a-CK"></a>菩萨得是五神通，<a id="a-CL"></a>为供养诸佛故，<a id="a-CM"></a>变无量身，<a id="a-CN"></a>显大神力，<a id="a-CO"></a>于十方世界三恶趣中，<a id="a-CP"></a>度无量众生，<a id="a-CQ"></a>如往生品中说。</p>
  <p id="aCR">【经】“舍利弗，<a id="a-CS"></a>菩萨摩诃萨能如是行般若波罗蜜，<a id="a-CT"></a>恶魔不能得其便；<a id="a-CU"></a>世间众事，<a id="a-CV"></a>所欲随意。<a id="a-CW"></a>十方各如恒河沙等诸佛，<a id="a-CX"></a>皆悉拥护是菩萨，<a id="a-CY"></a>令不堕声闻、<a id="a-CZ"></a>辟支佛地；<a id="a-Ca"></a>四天王天乃至阿迦腻吒天，<a id="a-Cb"></a>皆亦拥护是菩萨，<a id="a-Cc"></a>不令有碍。<a id="a-Cd"></a>是菩萨所有重罪，<a id="a-Ce"></a>现世轻受。<a id="a-Cf"></a>何以故？<a id="a-Cg"></a>是菩萨摩诃萨用普慈加众生故。<a id="a-Ch"></a>舍利弗，<a id="a-Ci"></a>菩萨摩诃萨如是行，<a id="a-Cj"></a>是名与般若波罗蜜相应。<a id="a-Ck"></a>”</p>
  <p id="aCl">【论】释曰：<a id="a-Cm"></a>今赞是菩萨，<a id="a-Cn"></a>如上行般若波罗蜜得大功德，<a id="a-Co"></a>是名菩萨智慧功力果报，<a id="a-Cp"></a>得此五利。</p>
  <p id="aCq">问曰：<a id="a-Cr"></a>魔是欲界主，<a id="a-Cs"></a>菩萨是人，<a id="a-Ct"></a>肉眼不得自在，<a id="a-Cu"></a>云何不能得其便？</p>
  <p id="aCv">答曰：<a id="a-Cw"></a>如此中佛自说：<a id="a-Cx"></a>诸佛、<a id="a-Cy"></a>诸大天拥护故。</p>
  <p id="aCz">复次，<a id="a-D0"></a>是菩萨行，<a id="a-D1"></a>毕竟不可得，<a id="a-D2"></a>自相空故。<a id="a-D3"></a>于一切法中皆不著，<a id="a-D4"></a>不著故无违错，<a id="a-D5"></a>无违错故魔不能得其便。<a id="a-D6"></a>譬如人身无疮，<a id="a-D7"></a>虽卧毒屑中，<a id="a-D8"></a>毒亦不入；<a id="a-D9"></a>若有小疮则死。<a id="a-DA"></a>又是菩萨于诸佛中心不著，<a id="a-DB"></a>于诸魔中心不瞋，<a id="a-DC"></a>是故魔不得便。</p>
  <p id="aDD">复次，<a id="a-DE"></a>菩萨深入忍波罗蜜、<a id="a-DF"></a>慈三昧故，<a id="a-DG"></a>一切外恶不能中伤，<a id="a-DH"></a>所谓水火、<a id="a-DI"></a>刀兵等。<a id="a-DJ"></a>世间众事者，<a id="a-DK"></a>资生所须，<a id="a-DL"></a>所谓治生谐偶，<a id="a-DM"></a>种莳果树，<a id="a-DN"></a>旷路作井，<a id="a-DO"></a>安立客舍，<a id="a-DP"></a>如法理事，<a id="a-DQ"></a>皆得如意。<a id="a-DR"></a>若欲造立塔寺作大福德，<a id="a-DS"></a>若作大施，<a id="a-DT"></a>若欲说法教度众生，<a id="a-DU"></a>皆得如意。<a id="a-DV"></a>如是等世间众事，<a id="a-DW"></a>若大若小，<a id="a-DX"></a>皆得如法随意。<a id="a-DY"></a>所以者何？<a id="a-DZ"></a>是菩萨世世集无量福德、<a id="a-Da"></a>智慧因缘故。</p>
  <p id="aDb">复次，<a id="a-Dc"></a>是菩萨行般若波罗蜜，<a id="a-Dd"></a>于一切法中心不著，<a id="a-De"></a>心不著故结使薄，<a id="a-Df"></a>结使薄故能生深厚善根，<a id="a-Dg"></a>深厚善根生故所愿如意。</p>
  <p id="aDh">复次，<a id="a-Di"></a>是菩萨行般若波罗蜜故，<a id="a-Dj"></a>诸大天皆敬念是菩萨，<a id="a-Dk"></a>赞叹称扬其名。<a id="a-Dl"></a>诸龙鬼等闻诸天称说，<a id="a-Dm"></a>亦来助成其事，<a id="a-Dn"></a>是故世间众事皆得如意。</p>
  <p id="aDo">复次，<a id="a-Dp"></a>菩萨为诸佛所念，<a id="a-Dq"></a>威德所加，<a id="a-Dr"></a>皆得如意。</p>
  <p id="aDs">问曰：<a id="a-Dt"></a>十方诸佛心等，<a id="a-Du"></a>何以偏念是菩萨？</p>
  <p id="aDv">答曰：<a id="a-Dw"></a>是菩萨智慧功德大故；<a id="a-Dx"></a>诸佛心虽平等，<a id="a-Dy"></a>法应念是菩萨，<a id="a-Dz"></a>以劝进余人。<a id="a-E0"></a>又是菩萨得佛智慧气分故；<a id="a-E1"></a>别知善恶，<a id="a-E2"></a>赏念好人，<a id="a-E3"></a>无过于佛，<a id="a-E4"></a>是故佛念。</p>
  <p id="aE5">复次，<a id="a-E6"></a>佛念不欲令堕声闻、<a id="a-E7"></a>辟支佛故。<a id="a-E8"></a>所以者何？<a id="a-E9"></a>入空、<a id="a-EA"></a>无相、<a id="a-EB"></a>无作，<a id="a-EC"></a>以佛念故而不堕落。<a id="a-ED"></a>譬如鱼子，<a id="a-EE"></a>母念则得生，<a id="a-EF"></a>不念则坏。</p>
  <p id="aEG">诸大天拥护者，<a id="a-EH"></a>不欲令失其所行，<a id="a-EI"></a>诸天效佛念故；<a id="a-EJ"></a>有诸天以菩萨行般若波罗蜜，<a id="a-EK"></a>都无所著，<a id="a-EL"></a>不乐世乐，<a id="a-EM"></a>但欲教化众生故，<a id="a-EN"></a>住于世间，<a id="a-EO"></a>知其尊贵故念。</p>
  <p id="aEP">所有重罪者，<a id="a-EQ"></a>先世重罪，<a id="a-ER"></a>应入地狱，<a id="a-ES"></a>以行般若波罗蜜故，<a id="a-ET"></a>现世轻受；<a id="a-EU"></a>譬如重囚应死，<a id="a-EV"></a>有势力者护，<a id="a-EW"></a>则受鞭杖而已。<a id="a-EX"></a>又如王子虽作重罪，<a id="a-EY"></a>以轻罚除之，<a id="a-EZ"></a>以是王种中生故；<a id="a-Ea"></a>菩萨亦如是，<a id="a-Eb"></a>能行般若波罗蜜得实智慧故，<a id="a-Ec"></a>即入佛种中生。<a id="a-Ed"></a>佛种中生故，<a id="a-Ee"></a>虽有重罪，<a id="a-Ef"></a>云何重受？</p>
  <p id="aEg">复次，<a id="a-Eh"></a>譬如铁器中空，<a id="a-Ei"></a>故在水能浮，<a id="a-Ej"></a>中实则没。<a id="a-Ek"></a>菩萨亦如是，<a id="a-El"></a>行般若波罗蜜智慧心虚，<a id="a-Em"></a>故不没重罪；<a id="a-En"></a>凡人无智慧故，<a id="a-Eo"></a>沉没重罪。</p>
  <p id="aEp">复次，<a id="a-Eq"></a>佛此中自说因缘：<a id="a-Er"></a>所以得五功德者，<a id="a-Es"></a>用普慈加众生故。</p>
  <p id="aEt">问曰：<a id="a-Eu"></a>先言行般若波罗蜜故，<a id="a-Ev"></a>具五功德，<a id="a-Ew"></a>今何以言用普慈加众生故？</p>
  <p id="aEx">答曰：<a id="a-Ey"></a>能生无量福，<a id="a-Ez"></a>无过于慈；<a id="a-F0"></a>是慈因般若波罗蜜生，<a id="a-F1"></a>得无量利益。</p>
  <p id="aF2">复次，<a id="a-F3"></a>恶魔不得便，<a id="a-F4"></a>诸佛所念；<a id="a-F5"></a>重罪今世轻受，<a id="a-F6"></a>是般若波罗蜜力；<a id="a-F7"></a>世间众事所欲随意，<a id="a-F8"></a>诸天拥护，<a id="a-F9"></a>是大慈力。</p>
  <p id="aFA">复次，<a id="a-FB"></a>有二种缘：<a id="a-FC"></a>一者、<a id="a-FD"></a>众生，<a id="a-FE"></a>二者、<a id="a-FF"></a>法。<a id="a-FG"></a>是菩萨若缘众生则是慈心，<a id="a-FH"></a>若缘法则是行般若波罗蜜。<a id="a-FI"></a>是慈从般若波罗蜜生，<a id="a-FJ"></a>随顺般若波罗蜜教，<a id="a-FK"></a>是故说慈无咎。</p>
  <p id="aFL">【经】“复次，<a id="a-FM"></a>舍利弗，<a id="a-FN"></a>菩萨摩诃萨行般若波罗蜜时，<a id="a-FO"></a>疾得诸陀罗尼门、<a id="a-FP"></a>诸三昧门；<a id="a-FQ"></a>所生处常值诸佛，<a id="a-FR"></a>乃至阿耨多罗三藐三菩提，<a id="a-FS"></a>终不离见佛。<a id="a-FT"></a>舍利弗，<a id="a-FU"></a>菩萨摩诃萨如是习应，<a id="a-FV"></a>是名与般若波罗蜜相应。<a id="a-FW"></a>”</p>
  <p id="aFX">【论】释曰：<a id="a-FY"></a>陀罗尼、<a id="a-FZ"></a>三昧门，<a id="a-Fa"></a>如先说。</p>
  <p id="aFb">疾得者，<a id="a-Fc"></a>福德因缘故心柔软，<a id="a-Fd"></a>行深般若波罗蜜故智慧心利，<a id="a-Fe"></a>以是故疾得。<a id="a-Ff"></a>如上说五功德故疾得。</p>
  <p id="aFg">所生处常值诸佛者，<a id="a-Fh"></a>是菩萨除诸佛母般若波罗蜜，<a id="a-Fi"></a>其余一切众事皆不爱著；<a id="a-Fj"></a>以是故在所生处，<a id="a-Fk"></a>常值诸佛。<a id="a-Fl"></a>如人常喜斗诤，<a id="a-Fm"></a>生还活地狱，<a id="a-Fn"></a>复执刀杖共相加害。<a id="a-Fo"></a>淫欲多故，<a id="a-Fp"></a>常受胞胎，<a id="a-Fq"></a>又作淫鸟。<a id="a-Fr"></a>瞋恚多故，<a id="a-Fs"></a>还生毒兽、<a id="a-Ft"></a>蛇虺之属。<a id="a-Fu"></a>愚痴多者，<a id="a-Fv"></a>如灯蛾赴火、<a id="a-Fw"></a>地中隐虫等。<a id="a-Fx"></a>是诸菩萨爱敬于佛，<a id="a-Fy"></a>及实相般若波罗蜜，<a id="a-Fz"></a>及修念佛三昧业故，<a id="a-G0"></a>所生处常值诸佛。</p>
  <p id="aG1">复次，<a id="a-G2"></a>如先菩萨愿见诸佛中说，<a id="a-G3"></a>终不离见佛者。<a id="a-G4"></a>又人虽一世见佛，<a id="a-G5"></a>更不复值。<a id="a-G6"></a>如毗婆尸佛时，<a id="a-G7"></a>王师婆罗门，<a id="a-G8"></a>虽见佛及僧，<a id="a-G9"></a>而恶口毁訾，<a id="a-GA"></a>言此人等如畜生，<a id="a-GB"></a>不别好人，<a id="a-GC"></a>见我不起；<a id="a-GD"></a>以是罪故，<a id="a-GE"></a>经九十一劫堕畜生中。</p>
  <p id="aGF">复次，<a id="a-GG"></a>深念佛故，<a id="a-GH"></a>终不离佛。<a id="a-GI"></a>世世善修念佛三昧故，<a id="a-GJ"></a>不失菩萨心故，<a id="a-GK"></a>作不离佛愿、<a id="a-GL"></a>愿生在佛世故，<a id="a-GM"></a>种值佛业因缘、<a id="a-GN"></a>常相续不断故，<a id="a-GO"></a>乃至阿耨多罗三藐三菩提，<a id="a-GP"></a>终不离见佛。</p>
  <p id="aGQ">问曰：<a id="a-GR"></a>此是果报事，<a id="a-GS"></a>云何说与般若波罗蜜相应？</p>
  <p id="aGT">答曰：<a id="a-GU"></a>般若波罗蜜相应故值佛，<a id="a-GV"></a>或时果中说因故。<a id="a-GW"></a>相应有二种：<a id="a-GX"></a>一者、<a id="a-GY"></a>心相应，<a id="a-GZ"></a>二者、<a id="a-Ga"></a>应菩萨行。<a id="a-Gb"></a>所谓生好处、<a id="a-Gc"></a>值遇诸佛、<a id="a-Gd"></a>常闻法、<a id="a-Ge"></a>正忆念，<a id="a-Gf"></a>是名相应。</p>
  <p id="aGg">【经】“复次，<a id="a-Gh"></a>舍利弗，<a id="a-Gi"></a>菩萨摩诃萨行般若波罗蜜时，<a id="a-Gj"></a>不作是念：<a id="a-Gk"></a>有法与法若合若不合，<a id="a-Gl"></a>若等若不等。<a id="a-Gm"></a>何以故？<a id="a-Gn"></a>是菩萨摩诃萨，<a id="a-Go"></a>不见法与余法若合若不合，<a id="a-Gp"></a>若等若不等。<a id="a-Gq"></a>舍利弗，<a id="a-Gr"></a>菩萨摩诃萨如是习应，<a id="a-Gs"></a>是名与般若波罗蜜相应。<a id="a-Gt"></a>”</p>
  <p id="aGu">【论】释曰：<a id="a-Gv"></a>一切法，<a id="a-Gw"></a>无有法与法共合者。<a id="a-Gx"></a>何以故？<a id="a-Gy"></a>诸法无少分合故。<a id="a-Gz"></a>譬如二指有四方，<a id="a-H0"></a>其一方合，<a id="a-H1"></a>三方不合，<a id="a-H2"></a>不合多故，<a id="a-H3"></a>何以不名为不合？</p>
  <p id="aH4">问曰：<a id="a-H5"></a>以有合处故名为合，<a id="a-H6"></a>云何言不合？</p>
  <p id="aH7">答曰：<a id="a-H8"></a>合处不为指，<a id="a-H9"></a>是指分，<a id="a-HA"></a>但是指分，<a id="a-HB"></a>更无指法。<a id="a-HC"></a>以二指相近故，<a id="a-HD"></a>假名为合，<a id="a-HE"></a>更无合法。</p>
  <p id="aHF">复次，<a id="a-HG"></a>色、<a id="a-HH"></a>香、<a id="a-HI"></a>味、<a id="a-HJ"></a>触，<a id="a-HK"></a>总名为指，<a id="a-HL"></a>但触有合力，<a id="a-HM"></a>余三无合；<a id="a-HN"></a>以是故，<a id="a-HO"></a>不得言指合。</p>
  <p id="aHP">复次，<a id="a-HQ"></a>如异类同处，<a id="a-HR"></a>不名为合，<a id="a-HS"></a>相各异故。<a id="a-HT"></a>诸法亦尔，<a id="a-HU"></a>地相地中，<a id="a-HV"></a>水相水中，<a id="a-HW"></a>火相火中，<a id="a-HX"></a>如是性异，<a id="a-HY"></a>不名为合。<a id="a-HZ"></a>以是故言，<a id="a-Ha"></a>无有法与法合，<a id="a-Hb"></a>无合故亦无不合。</p>
  <p id="aHc">等者，<a id="a-Hd"></a>一切法一相，<a id="a-He"></a>故名等。<a id="a-Hf"></a>以皆是有相，<a id="a-Hg"></a>皆是无常相，<a id="a-Hh"></a>皆是苦相，<a id="a-Hi"></a>皆是空、<a id="a-Hj"></a>无我相，<a id="a-Hk"></a>皆是不生不灭相，<a id="a-Hl"></a>事无异故名为等。<a id="a-Hm"></a>不等者，<a id="a-Hn"></a>各各别相故。<a id="a-Ho"></a>如色相，<a id="a-Hp"></a>无色相，<a id="a-Hq"></a>坚相，<a id="a-Hr"></a>湿相，<a id="a-Hs"></a>如是等各异不同，<a id="a-Ht"></a>是名不等。<a id="a-Hu"></a>菩萨不见等与不等。<a id="a-Hv"></a>何以故？<a id="a-Hw"></a>一切法无故，<a id="a-Hx"></a>自性空故无法，<a id="a-Hy"></a>无法故不可见，<a id="a-Hz"></a>不可见故无等不等。<a id="a-I0"></a>等与合是习相应；<a id="a-I1"></a>不合不等，<a id="a-I2"></a>是不相应。</p>
  <p id="aI3">问曰：<a id="a-I4"></a>何以不说相应竟，<a id="a-I5"></a>然后赞叹？</p>
  <p id="aI6">答曰：<a id="a-I7"></a>听者厌懈，<a id="a-I8"></a>是故佛赞叹果报功德，<a id="a-I9"></a>闻者心得悦乐故。</p>
  <p id="aIA">【经】“复次，<a id="a-IB"></a>舍利弗，<a id="a-IC"></a>菩萨摩诃萨行般若波罗蜜，<a id="a-ID"></a>不作是念：<a id="a-IE"></a>我当疾得法性若不得。<a id="a-IF"></a>何以故？<a id="a-IG"></a>法性非得相故。<a id="a-IH"></a>舍利弗，<a id="a-II"></a>菩萨摩诃萨如是习应，<a id="a-IJ"></a>是名与般若波罗蜜相应。<a id="a-IK"></a>”</p>
  <p id="aIL">【论】释曰：<a id="a-IM"></a>法性者，<a id="a-IN"></a>诸法实相。<a id="a-IO"></a>除心中无明诸结使，<a id="a-IP"></a>以清净实观，<a id="a-IQ"></a>得诸法本性，<a id="a-IR"></a>名为法性。<a id="a-IS"></a>性名真实，<a id="a-IT"></a>以众生邪观故缚，<a id="a-IU"></a>正观故解。<a id="a-IV"></a>菩萨不作是念：<a id="a-IW"></a>“我疾得法性。<a id="a-IX"></a>”何以故？<a id="a-IY"></a>法性无相，<a id="a-IZ"></a>无有远近；<a id="a-Ia"></a>亦不言：<a id="a-Ib"></a>“我久久当得。<a id="a-Ic"></a>”何以故？<a id="a-Id"></a>法性无迟无久。<a id="a-Ie"></a>法性义，<a id="a-If"></a>如如、<a id="a-Ig"></a>法性、<a id="a-Ih"></a>实际义中说。</p>
  <p id="aIi">【经】“复次，<a id="a-Ij"></a>舍利弗，<a id="a-Ik"></a>菩萨摩诃萨行般若波罗蜜时，<a id="a-Il"></a>不见有法出法性者。<a id="a-Im"></a>如是习应，<a id="a-In"></a>是名与般若波罗蜜相应。<a id="a-Io"></a>”</p>
  <p id="aIp">【论】释曰：<a id="a-Iq"></a>无明等诸烦恼，<a id="a-Ir"></a>入一切法中故，<a id="a-Is"></a>失诸法自性；<a id="a-It"></a>自性失故，<a id="a-Iu"></a>皆邪曲不正。<a id="a-Iv"></a>圣人除却无明等，<a id="a-Iw"></a>诸法实性还得明显。<a id="a-Ix"></a>譬如阴云覆虚空清净性，<a id="a-Iy"></a>除阴云则虚空清净性现。<a id="a-Iz"></a>若有法无明不入者，<a id="a-J0"></a>是则出于法性；<a id="a-J1"></a>但是事不然！<a id="a-J2"></a>无有法出无明者，<a id="a-J3"></a>是故菩萨不见是法出法性者。<a id="a-J4"></a>譬如众流，<a id="a-J5"></a>皆归于海；<a id="a-J6"></a>如粟散小王，<a id="a-J7"></a>皆属转轮圣王；<a id="a-J8"></a>如众小明，<a id="a-J9"></a>皆属于日。</p>
  <p id="aJA">【经】“复次，<a id="a-JB"></a>舍利弗，<a id="a-JC"></a>菩萨摩诃萨行般若波罗蜜时，<a id="a-JD"></a>不作是念：<a id="a-JE"></a>‘法性分别诸法。<a id="a-JF"></a>’如是习应，<a id="a-JG"></a>是名与般若波罗蜜相应。<a id="a-JH"></a>”</p>
  <p id="aJI">【论】问曰：<a id="a-JJ"></a>何以故不作是念：<a id="a-JK"></a>“法性分别诸法？<a id="a-JL"></a>”</p>
  <p id="aJM">答曰：<a id="a-JN"></a>为著法性，<a id="a-JO"></a>贵于法性，<a id="a-JP"></a>以是因缘生诸结使，<a id="a-JQ"></a>是故不作是念。</p>
  <p id="aJR">问曰：<a id="a-JS"></a>若法性空，<a id="a-JT"></a>一相无相，<a id="a-JU"></a>云何分别诸法？</p>
  <p id="aJV">答曰：<a id="a-JW"></a>得是法性，<a id="a-JX"></a>灭无明等诸烦恼，<a id="a-JY"></a>破诸法实相者，<a id="a-JZ"></a>然后心清净，<a id="a-Ja"></a>智慧明了，<a id="a-Jb"></a>知诸法实；<a id="a-Jc"></a>随法性者为善，<a id="a-Jd"></a>不随法性者为不善。<a id="a-Je"></a>如婆蹉梵志问佛世尊：<a id="a-Jf"></a>“天地间有善恶、<a id="a-Jg"></a>好丑不？<a id="a-Jh"></a>”佛言：<a id="a-Ji"></a>“有。<a id="a-Jj"></a>”婆蹉言：<a id="a-Jk"></a>“我久归命佛，<a id="a-Jl"></a>愿为我善说！<a id="a-Jm"></a>”佛言：<a id="a-Jn"></a>“有三种恶、<a id="a-Jo"></a>三种善，<a id="a-Jp"></a>十种恶、<a id="a-Jq"></a>十种善。<a id="a-Jr"></a>所谓贪欲是恶，<a id="a-Js"></a>除贪是善；<a id="a-Jt"></a>瞋恚、<a id="a-Ju"></a>愚痴是恶，<a id="a-Jv"></a>除恚、<a id="a-Jw"></a>痴是善；<a id="a-Jx"></a>杀生是恶，<a id="a-Jy"></a>除杀生是善；<a id="a-Jz"></a>乃至邪见是恶，<a id="a-K0"></a>除邪见是善。<a id="a-K1"></a>能如实分别善、<a id="a-K2"></a>恶，<a id="a-K3"></a>是我弟子，<a id="a-K4"></a>入于法性，<a id="a-K5"></a>名为得道。<a id="a-K6"></a>”</p>
  <p id="aK7">【经】“复次，<a id="a-K8"></a>舍利弗，<a id="a-K9"></a>菩萨摩诃萨行般若波罗蜜时，<a id="a-KA"></a>不作是念：<a id="a-KB"></a>是法能得法性若不得。<a id="a-KC"></a>何以故？<a id="a-KD"></a>是菩萨不见用是法能得法性若不得。<a id="a-KE"></a>舍利弗，<a id="a-KF"></a>菩萨摩诃萨如是习应，<a id="a-KG"></a>是名与般若波罗蜜相应。<a id="a-KH"></a>”</p>
  <p id="aKI">【论】释曰：<a id="a-KJ"></a>云何得法性？<a id="a-KK"></a>行八圣道分，<a id="a-KL"></a>得诸法实相，<a id="a-KM"></a>所谓涅槃，<a id="a-KN"></a>是名得法性。</p>
  <p id="aKO">复次，<a id="a-KP"></a>性名诸法实相，<a id="a-KQ"></a>法名般若波罗蜜。<a id="a-KR"></a>菩萨不作是念，<a id="a-KS"></a>行般若波罗蜜得是诸法性。<a id="a-KT"></a>何以故？<a id="a-KU"></a>般若波罗蜜及诸法性，<a id="a-KV"></a>是二法无有异，<a id="a-KW"></a>皆毕竟空故，<a id="a-KX"></a>云何以般若波罗蜜得达法性？</p>
  <p id="aKY">【经】“复次，<a id="a-KZ"></a>舍利弗，<a id="a-Ka"></a>菩萨摩诃萨行般若波罗蜜时，<a id="a-Kb"></a>法性不与空合，<a id="a-Kc"></a>空不与法性合。<a id="a-Kd"></a>如是习应，<a id="a-Ke"></a>是名与般若波罗蜜相应。<a id="a-Kf"></a>”</p>
  <p id="aKg">【论】释曰：<a id="a-Kh"></a>菩萨不观法性是空，<a id="a-Ki"></a>不观空是法性。<a id="a-Kj"></a>行空得法性，<a id="a-Kk"></a>缘法性得空，<a id="a-Kl"></a>以是故无异。<a id="a-Km"></a>所以者何？<a id="a-Kn"></a>是二毕竟空故。</p>
  <p id="aKo">【经】“复次，<a id="a-Kp"></a>舍利弗，<a id="a-Kq"></a>菩萨摩诃萨行般若波罗蜜时，<a id="a-Kr"></a>眼界不与空合，<a id="a-Ks"></a>空不与眼界合；<a id="a-Kt"></a>色界不与空合，<a id="a-Ku"></a>空不与色界合；<a id="a-Kv"></a>眼识界不与空合，<a id="a-Kw"></a>空不与眼识界合；<a id="a-Kx"></a>乃至意界不与空合，<a id="a-Ky"></a>空不与意界合；<a id="a-Kz"></a>法界不与空合，<a id="a-L0"></a>空不与法界合；<a id="a-L1"></a>意识界不与空合，<a id="a-L2"></a>空不与意识界合。<a id="a-L3"></a>是故，<a id="a-L4"></a>舍利弗，<a id="a-L5"></a>是空相应，<a id="a-L6"></a>名为第一相应。<a id="a-L7"></a>”</p>
  <p id="aL8">【论】释曰：<a id="a-L9"></a>眼界不与空合，<a id="a-LA"></a>空不与眼界合者，<a id="a-LB"></a>眼是有，<a id="a-LC"></a>空是无，<a id="a-LD"></a>空有云何合？</p>
  <p id="aLE">复次，<a id="a-LF"></a>菩萨种种因缘分别，<a id="a-LG"></a>散灭是眼，<a id="a-LH"></a>眼则空；<a id="a-LI"></a>空无眼名，<a id="a-LJ"></a>因本故有眼空。<a id="a-LK"></a>空亦无分别，<a id="a-LL"></a>是眼空，<a id="a-LM"></a>是非眼空，<a id="a-LN"></a>是则眼不与空合。<a id="a-LO"></a>又空不从眼因缘生。<a id="a-LP"></a>何以故？<a id="a-LQ"></a>是二法本自空故，<a id="a-LR"></a>乃至意识界亦如是。</p>
  <p id="aLS">问曰：<a id="a-LT"></a>此中何以不说五众等诸法，<a id="a-LU"></a>但说十八界？</p>
  <p id="aLV">答曰：<a id="a-LW"></a>应说，<a id="a-LX"></a>或时诵写者忘失。<a id="a-LY"></a>复有人言：<a id="a-LZ"></a>“若说十八界，<a id="a-La"></a>则摄一切法。<a id="a-Lb"></a>”有众生于心色中错，<a id="a-Lc"></a>心法中不错，<a id="a-Ld"></a>应闻十八界得度，<a id="a-Le"></a>是故但说十八界。</p>
  <p id="aLf">问曰：<a id="a-Lg"></a>何以名为第一习相应？</p>
  <p id="aLh">答曰：<a id="a-Li"></a>空是十方诸佛深奥之藏，<a id="a-Lj"></a>唯一涅槃门，<a id="a-Lk"></a>更无余门，<a id="a-Ll"></a>能破诸邪见戏论；<a id="a-Lm"></a>是相应不可坏，<a id="a-Ln"></a>不可破，<a id="a-Lo"></a>是故名为第一。</p>
  <p id="aLp">【经】复次，<a id="a-Lq"></a>佛自说第一因缘，<a id="a-Lr"></a>所谓：<a id="a-Ls"></a>“舍利弗，<a id="a-Lt"></a>空行菩萨摩诃萨不堕声闻、<a id="a-Lu"></a>辟支佛地，<a id="a-Lv"></a>能净佛土，<a id="a-Lw"></a>成就众生，<a id="a-Lx"></a>疾得阿耨多罗三藐三菩提。<a id="a-Ly"></a>舍利弗，<a id="a-Lz"></a>诸相应中，<a id="a-M0"></a>般若波罗蜜相应为最第一，<a id="a-M1"></a>最尊、<a id="a-M2"></a>最胜、<a id="a-M3"></a>最妙，<a id="a-M4"></a>为无有上！<a id="a-M5"></a>何以故？<a id="a-M6"></a>是菩萨摩诃萨行般若波罗蜜相应，<a id="a-M7"></a>所谓空、<a id="a-M8"></a>无相、<a id="a-M9"></a>无作，<a id="a-MA"></a>当知是菩萨如受记无异，<a id="a-MB"></a>若近受记。<a id="a-MC"></a>舍利弗，<a id="a-MD"></a>菩萨摩诃萨如是相应者，<a id="a-ME"></a>能为无量阿僧祇众生作益厚。<a id="a-MF"></a>是菩萨摩诃萨，<a id="a-MG"></a>亦不作是念：<a id="a-MH"></a>我与般若波罗蜜相应，<a id="a-MI"></a>诸佛当授我记，<a id="a-MJ"></a>我当近受记，<a id="a-MK"></a>我当净佛土，<a id="a-ML"></a>我得阿耨多罗三藐三菩提，<a id="a-MM"></a>当转法轮。<a id="a-MN"></a>何以故？<a id="a-MO"></a>是菩萨摩诃萨不见有法出法性，<a id="a-MP"></a>亦不见是法行般若波罗蜜，<a id="a-MQ"></a>亦不见是法诸佛授记，<a id="a-MR"></a>亦不见有法得阿耨多罗三藐三菩提。<a id="a-MS"></a>何以故？<a id="a-MT"></a>菩萨摩诃萨行般若波罗蜜时，<a id="a-MU"></a>不生我相、<a id="a-MV"></a>众生相，<a id="a-MW"></a>乃至知者、<a id="a-MX"></a>见者相。<a id="a-MY"></a>何以故？<a id="a-MZ"></a>众生毕竟不生不灭故，<a id="a-Ma"></a>众生无有生、<a id="a-Mb"></a>无有灭；<a id="a-Mc"></a>若无有法生相、<a id="a-Md"></a>灭相，<a id="a-Me"></a>云何有法当行般若波罗蜜？<a id="a-Mf"></a>如是，<a id="a-Mg"></a>舍利弗，<a id="a-Mh"></a>菩萨摩诃萨不见众生故，<a id="a-Mi"></a>为行般若波罗蜜；<a id="a-Mj"></a>众生不受故，<a id="a-Mk"></a>众生空故，<a id="a-Ml"></a>众生不可得故，<a id="a-Mm"></a>众生离故，<a id="a-Mn"></a>为行般若波罗蜜。<a id="a-Mo"></a>舍利弗，<a id="a-Mp"></a>菩萨摩诃萨，<a id="a-Mq"></a>于诸相应中为最第一相应，<a id="a-Mr"></a>所谓空相应，<a id="a-Ms"></a>是空相应胜余相应。<a id="a-Mt"></a>菩萨摩诃萨如是习空，<a id="a-Mu"></a>能生大慈大悲。<a id="a-Mv"></a>菩萨摩诃萨习是相应，<a id="a-Mw"></a>不生悭心，<a id="a-Mx"></a>不生犯戒心，<a id="a-My"></a>不生瞋心，<a id="a-Mz"></a>不生懈怠心，<a id="a-N0"></a>不生乱心，<a id="a-N1"></a>不生无智心。<a id="a-N2"></a>”</p>
  <p id="aN3">【论】释曰：<a id="a-N4"></a>不堕声闻、<a id="a-N5"></a>辟支佛地者，<a id="a-N6"></a>空相应有二种：<a id="a-N7"></a>一者、<a id="a-N8"></a>但空，<a id="a-N9"></a>二者、<a id="a-NA"></a>不可得空。<a id="a-NB"></a>但行空，<a id="a-NC"></a>堕声闻、<a id="a-ND"></a>辟支佛地；<a id="a-NE"></a>行不可得空，<a id="a-NF"></a>空亦不可得，<a id="a-NG"></a>则无处可堕。<a id="a-NH"></a>复有二种空：<a id="a-NI"></a>一者、<a id="a-NJ"></a>无方便空，<a id="a-NK"></a>堕二地；<a id="a-NL"></a>二者、<a id="a-NM"></a>有方便空，<a id="a-NN"></a>则无所堕，<a id="a-NO"></a>直至阿耨多罗三藐三菩提。</p>
  <p id="aNP">复次，<a id="a-NQ"></a>本有深悲心，<a id="a-NR"></a>入空则不堕；<a id="a-NS"></a>无大悲心则堕。<a id="a-NT"></a>如是等因缘，<a id="a-NU"></a>不堕二地。</p>
  <p id="aNV">能净佛世界、<a id="a-NW"></a>成就众生者。<a id="a-NX"></a>菩萨住是空相应中，<a id="a-NY"></a>无所复碍；<a id="a-NZ"></a>教化众生，<a id="a-Na"></a>令行十善道及诸善法。<a id="a-Nb"></a>以众生行善法因缘故，<a id="a-Nc"></a>佛土清净；<a id="a-Nd"></a>以不杀生故，<a id="a-Ne"></a>寿命长；<a id="a-Nf"></a>以不劫不盗故，<a id="a-Ng"></a>佛土丰乐，<a id="a-Nh"></a>应念则至。<a id="a-Ni"></a>如是等众生行善法，<a id="a-Nj"></a>则佛土庄严。</p>
  <p id="aNk">问曰：<a id="a-Nl"></a>教化众生则佛土净，<a id="a-Nm"></a>何以别说？</p>
  <p id="aNn">答曰：<a id="a-No"></a>众生虽行善，<a id="a-Np"></a>要须菩萨行愿，<a id="a-Nq"></a>回向方便力因缘，<a id="a-Nr"></a>故佛土清净。<a id="a-Ns"></a>如牛力挽车，<a id="a-Nt"></a>要须御者，<a id="a-Nu"></a>乃得到所至处，<a id="a-Nv"></a>以是故别说。</p>
  <p id="aNw">疾得者，<a id="a-Nx"></a>行是空相应，<a id="a-Ny"></a>无有障碍，<a id="a-Nz"></a>则能疾得阿耨多罗三藐三菩提。</p>
  <p id="aO0">问曰：<a id="a-O1"></a>先说空相应，<a id="a-O2"></a>今说般若波罗蜜相应，<a id="a-O3"></a>后说无相、<a id="a-O4"></a>无作相应，<a id="a-O5"></a>有何差别？</p>
  <p id="aO6">答曰：<a id="a-O7"></a>有二种空：<a id="a-O8"></a>一者、<a id="a-O9"></a>般若空，<a id="a-OA"></a>二者、<a id="a-OB"></a>非般若空。<a id="a-OC"></a>先言空相应，<a id="a-OD"></a>听者疑谓一切空，<a id="a-OE"></a>故说是般若波罗蜜空。<a id="a-OF"></a>复有人疑：<a id="a-OG"></a>“但言空第一，<a id="a-OH"></a>无相、<a id="a-OI"></a>无作非第一耶？<a id="a-OJ"></a>”是故说空、<a id="a-OK"></a>无相、<a id="a-OL"></a>无作相应，<a id="a-OM"></a>亦是第一。<a id="a-ON"></a>何以故？<a id="a-OO"></a>空则是无相，<a id="a-OP"></a>若无相则是无作，<a id="a-OQ"></a>如是为一，<a id="a-OR"></a>名字为别。<a id="a-OS"></a>最上故言尊；<a id="a-OT"></a>破有故言胜；<a id="a-OU"></a>得是相应不复乐余，<a id="a-OV"></a>是为最妙。<a id="a-OW"></a>如一切众生中，<a id="a-OX"></a>佛为无上；<a id="a-OY"></a>一切法中，<a id="a-OZ"></a>涅槃无上；<a id="a-Oa"></a>一切有为法中，<a id="a-Ob"></a>善法习相应为无上。<a id="a-Oc"></a>余义如赞般若品中说。</p>
  <p id="aOd">问曰：<a id="a-Oe"></a>若能行如是空相应，<a id="a-Of"></a>便应受记，<a id="a-Og"></a>云何言如受记无异，<a id="a-Oh"></a>若近受记？</p>
  <p id="aOi">答曰：<a id="a-Oj"></a>是菩萨新行道，<a id="a-Ok"></a>肉身未得无生法忍，<a id="a-Ol"></a>未得般舟三昧，<a id="a-Om"></a>但以智慧力故，<a id="a-On"></a>能如是分别深入空；<a id="a-Oo"></a>佛赞其入空功德，<a id="a-Op"></a>故言如受记无异。<a id="a-Oq"></a>有三种菩萨：<a id="a-Or"></a>得受记者，<a id="a-Os"></a>如受记者，<a id="a-Ot"></a>近受记者。<a id="a-Ou"></a>得受记者，<a id="a-Ov"></a>如阿毗跋致品中说；<a id="a-Ow"></a>二种，<a id="a-Ox"></a>如此中说。</p>
  <p id="aOy">问曰：<a id="a-Oz"></a>如此说相应，<a id="a-P0"></a>第一无上，<a id="a-P1"></a>云何不与受记？</p>
  <p id="aP2">答曰：<a id="a-P3"></a>余功德方便、<a id="a-P4"></a>禅定等未集，<a id="a-P5"></a>但有智慧，<a id="a-P6"></a>是故未与受记。</p>
  <p id="aP7">复次，<a id="a-P8"></a>是菩萨虽复利根智慧，<a id="a-P9"></a>余功德未熟故，<a id="a-PA"></a>闻现前受记，<a id="a-PB"></a>或生憍慢，<a id="a-PC"></a>是故未与受记；<a id="a-PD"></a>所以赞叹者，<a id="a-PE"></a>欲以劝进其心。<a id="a-PF"></a>利根者行是空相应，<a id="a-PG"></a>如受记无异；<a id="a-PH"></a>钝根者行是空相应，<a id="a-PI"></a>若近受记。<a id="a-PJ"></a>令众生常安隐得涅槃，<a id="a-PK"></a>是名利益。<a id="a-PL"></a>复有二种利益：<a id="a-PM"></a>一者、<a id="a-PN"></a>离苦，<a id="a-PO"></a>二者、<a id="a-PP"></a>与乐。<a id="a-PQ"></a>复有二种：<a id="a-PR"></a>灭众生身苦、<a id="a-PS"></a>心苦。<a id="a-PT"></a>复有三种：<a id="a-PU"></a>天乐、<a id="a-PV"></a>人乐、<a id="a-PW"></a>涅槃乐。<a id="a-PX"></a>复有二种：<a id="a-PY"></a>离三界，<a id="a-PZ"></a>入三乘。<a id="a-Pa"></a>如是菩萨摩诃萨，<a id="a-Pb"></a>无量阿僧祇利益众生。<a id="a-Pc"></a>众生义如先说。<a id="a-Pd"></a>世人有大功勋，<a id="a-Pe"></a>则生憍心，<a id="a-Pf"></a>求其报赏，<a id="a-Pg"></a>以求报故，<a id="a-Ph"></a>则为不净；<a id="a-Pi"></a>菩萨则不然，<a id="a-Pj"></a>虽与般若波罗蜜相应，<a id="a-Pk"></a>利益无量众生，<a id="a-Pl"></a>无我心，<a id="a-Pm"></a>无憍慢，<a id="a-Pn"></a>故不求功报。<a id="a-Po"></a>如地虽利物功重，<a id="a-Pp"></a>不求其报。<a id="a-Pq"></a>以是故，<a id="a-Pr"></a>说是菩萨不作是念：<a id="a-Ps"></a>我与般若相应，<a id="a-Pt"></a>诸佛当授我记，<a id="a-Pu"></a>若近受记；<a id="a-Pv"></a>我当净佛土，<a id="a-Pw"></a>得无上道，<a id="a-Px"></a>转法轮。<a id="a-Py"></a>法轮义，<a id="a-Pz"></a>如先说。</p>
  <p id="aQ0">问曰：<a id="a-Q1"></a>何等法出法性？</p>
  <p id="aQ2">答曰：<a id="a-Q3"></a>此中佛说，<a id="a-Q4"></a>所谓行般若波罗蜜者，<a id="a-Q5"></a>行般若波罗蜜者即是菩萨；<a id="a-Q6"></a>知者、<a id="a-Q7"></a>见者，<a id="a-Q8"></a>即是众生。<a id="a-Q9"></a>法性中众生变为法性；<a id="a-QA"></a>以是故菩萨自不生高心，<a id="a-QB"></a>不从众生求恩分，<a id="a-QC"></a>不见诸佛与受记。<a id="a-QD"></a>如菩萨空，<a id="a-QE"></a>佛亦如是；<a id="a-QF"></a>如行者空，<a id="a-QG"></a>得阿耨多罗三藐三菩提者亦空。<a id="a-QH"></a>何以故？<a id="a-QI"></a>佛自说：<a id="a-QJ"></a>“菩萨摩诃萨行般若波罗蜜，<a id="a-QK"></a>不生众生相，<a id="a-QL"></a>乃至知者、<a id="a-QM"></a>见者相。<a id="a-QN"></a>”菩萨行般若波罗蜜，<a id="a-QO"></a>尚不生法相，<a id="a-QP"></a>何况众生相？<a id="a-QQ"></a>何以故？<a id="a-QR"></a>佛自说因缘：<a id="a-QS"></a>是众生毕竟不生，<a id="a-QT"></a>不生故不灭。<a id="a-QU"></a>若法不生不灭，<a id="a-QV"></a>即是法性相，<a id="a-QW"></a>法性即是般若波罗蜜，<a id="a-QX"></a>云何般若波罗蜜行般若波罗蜜？<a id="a-QY"></a>菩萨不受众生者，<a id="a-QZ"></a>不受神，<a id="a-Qa"></a>但有虚妄计我。<a id="a-Qb"></a>众生空者，<a id="a-Qc"></a>众生法无所有故。<a id="a-Qd"></a>众生不可得者，<a id="a-Qe"></a>以实智求索不可得故。<a id="a-Qf"></a>众生离者，<a id="a-Qg"></a>一切法自相离故。<a id="a-Qh"></a>一切离自相者，<a id="a-Qi"></a>如火离热相等，<a id="a-Qj"></a>如相空中广说。<a id="a-Qk"></a>第一相应胜余相应，<a id="a-Ql"></a>如上说。</p>
  <p id="aQm">菩萨行是众生空、<a id="a-Qn"></a>法空，<a id="a-Qo"></a>深入空相应，<a id="a-Qp"></a>忆本愿度众生；<a id="a-Qq"></a>见众生狂惑颠倒，<a id="a-Qr"></a>于空事中种种生著，<a id="a-Qs"></a>即生大悲心：<a id="a-Qt"></a>“我虽知是事，<a id="a-Qu"></a>余者不知。<a id="a-Qv"></a>”以教化故，<a id="a-Qw"></a>生大慈大悲，<a id="a-Qx"></a>亦能常不生破六波罗蜜法。<a id="a-Qy"></a>所以者何？<a id="a-Qz"></a>初发心菩萨行六波罗蜜，<a id="a-R0"></a>以六恶杂行故，<a id="a-R1"></a>六波罗蜜不增长；<a id="a-R2"></a>不增长故不疾得道。<a id="a-R3"></a>今知诸法相，<a id="a-R4"></a>拔是六恶法根本。<a id="a-R5"></a>所以者何？<a id="a-R6"></a>菩萨知布施为善，<a id="a-R7"></a>悭心不善，<a id="a-R8"></a>能堕饿鬼贫穷中；<a id="a-R9"></a>知悭贪如是，<a id="a-RA"></a>自惜其身，<a id="a-RB"></a>著世间乐故还生悭心。<a id="a-RC"></a>是菩萨轻物能施，<a id="a-RD"></a>重物不能；<a id="a-RE"></a>外物能，<a id="a-RF"></a>内物不能。<a id="a-RG"></a>以著我、<a id="a-RH"></a>著受者，<a id="a-RI"></a>以取相著财物，<a id="a-RJ"></a>以是故破檀波罗蜜，<a id="a-RK"></a>虽有所施而不清净。<a id="a-RL"></a>是菩萨行空相应故，<a id="a-RM"></a>不见我，<a id="a-RN"></a>亦不见世间乐，<a id="a-RO"></a>云何生著而破檀波罗蜜？</p>
  <p id="aRP">问曰：<a id="a-RQ"></a>若不见我，<a id="a-RR"></a>不见世间乐，<a id="a-RS"></a>故不破，<a id="a-RT"></a>亦应不见檀，<a id="a-RU"></a>云何行布施？</p>
  <p id="aRV">答曰：<a id="a-RW"></a>是菩萨虽不见布施，<a id="a-RX"></a>以清净空心布施，<a id="a-RY"></a>作是念：<a id="a-RZ"></a>“是布施空无所有，<a id="a-Ra"></a>众生须故施与。<a id="a-Rb"></a>”如小儿以土为金银，<a id="a-Rc"></a>长者则不见是金银，<a id="a-Rd"></a>便随意与，<a id="a-Re"></a>竟无所与。<a id="a-Rf"></a>余五法亦如是。<a id="a-Rg"></a>以是故，<a id="a-Rh"></a>虽同空破悭而不破檀。<a id="a-Ri"></a>舍利弗，<a id="a-Rj"></a>菩萨摩诃萨，<a id="a-Rk"></a>住是空相应中，<a id="a-Rl"></a>能常不生是六恶心。</p>
 </body>
</html>