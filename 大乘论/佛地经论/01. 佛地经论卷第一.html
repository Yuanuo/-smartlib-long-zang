<!doctype html>
<html id="z3IBVVEzV" data-ver="802">
 <head>
  <meta charset="utf-8">
  <meta author="亲光菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">佛地经论卷第一</h1>
  <p id="a2">稽首无上良福田　　三身二谛一乘众</p>
  <p id="a3">我今随力造此论　　为法久住济群生</p>
  <p id="a4">览诸师意我已净　　恐余劣智未能通</p>
  <p id="a5">为令彼净生胜德　　故我略释牟尼地</p>
  <p id="a6">论曰。<a id="a-7"></a>佛地经者。<a id="a-8"></a>具一切智一切种智。<a id="a-9"></a>离烦恼障及所知障。<a id="a-A"></a>于一切法一切种相能自开觉亦能开觉一切有情。<a id="a-B"></a>如睡梦觉如莲花开。<a id="a-C"></a>故名为佛地。<a id="a-D"></a>谓所依所行所摄。<a id="a-E"></a>即当所说清净法界大圆镜智平等性智妙观察智成所作智受用和合一味事等。<a id="a-F"></a>是佛所依所行所摄故名佛地。<a id="a-G"></a>能贯能摄故名为经。<a id="a-H"></a>以佛圣教贯穿摄持。<a id="a-I"></a>所应说义所化生故。<a id="a-J"></a>应知此中宣说佛地饶益有情。<a id="a-K"></a>依所诠义名佛地经。<a id="a-L"></a>如缘起经。<a id="a-M"></a>如集宝论。</p>
  <p id="aN">略说此经所摄义者。<a id="a-O"></a>谓显世尊佛土圆满功德圆满眷属圆满安立佛地五法总别受用和合一味事智。<a id="a-P"></a>依净法界具诸功德三身差别。<a id="a-Q"></a>此则次第示现。<a id="a-R"></a>如来居如是处。<a id="a-S"></a>具如是德。<a id="a-T"></a>如是众俱安立。<a id="a-U"></a>如是地义差别。<a id="a-V"></a>如是处者。<a id="a-W"></a>谓佛净土即十八种圆满庄严广大宫殿。<a id="a-X"></a>如是德者。<a id="a-Y"></a>谓佛世尊二十一种殊胜功德。<a id="a-Z"></a>如是众者。<a id="a-a"></a>谓无数量诸大声闻摩诃萨众。<a id="a-b"></a>成就种种微妙功德。<a id="a-c"></a>地义别者。<a id="a-d"></a>谓大觉地五法总别受用和合一味事等。<a id="a-e"></a>后当广说。</p>
  <p id="af">于此经中总有三分。<a id="a-g"></a>一教起因缘分。<a id="a-h"></a>二圣教所说分。<a id="a-i"></a>三依教奉行分。<a id="a-j"></a>总显己闻及教起时。<a id="a-k"></a>别显教主及教起处。<a id="a-l"></a>教所被机即是教起所因所缘故。<a id="a-m"></a>名教起因缘分正显圣教所说法门品类差别故。<a id="a-n"></a>名圣教所说分。<a id="a-o"></a>显彼时众闻佛圣教欢喜奉行故。<a id="a-p"></a>名依教奉行分。</p>
  <p id="aq">经曰。<a id="a-r"></a>如是我闻一时薄伽梵。</p>
  <p id="as">论曰。<a id="a-t"></a>如是我闻者。<a id="a-u"></a>谓总显己闻。<a id="a-v"></a>传佛教者言。<a id="a-w"></a>如是事我昔曾闻如是。<a id="a-x"></a>总言依四义转。<a id="a-y"></a>一依譬喻。<a id="a-z"></a>二依教诲。<a id="a-10"></a>三依问答。<a id="a-11"></a>四依许可。<a id="a-12"></a>依譬喻者。<a id="a-13"></a>如有说言。<a id="a-14"></a>如是富贵如毗沙门。<a id="a-15"></a>依教诲者。<a id="a-16"></a>如有说言汝当如是读诵经论。<a id="a-17"></a>依问答者。<a id="a-18"></a>如有说言如是我闻如是宣说。<a id="a-19"></a>依许可者。<a id="a-1A"></a>如有说言我当为汝如是而思。<a id="a-1B"></a>如是而作。<a id="a-1C"></a>如是而说。<a id="a-1D"></a>或许可言。<a id="a-1E"></a>是事如是有义此中唯依许可。<a id="a-1F"></a>谓结集时诸菩萨众咸共请言。<a id="a-1G"></a>如汝所闻当如是说。<a id="a-1H"></a>传法菩萨便许彼言。<a id="a-1I"></a>如是当说如我所闻又如是言信可审定。<a id="a-1J"></a>谓如是法我昔曾闻此事如是。<a id="a-1K"></a>齐此当说定无有异。<a id="a-1L"></a>有义此中亦依问答。<a id="a-1M"></a>谓有问言汝当所说昔定闻耶故此答言如是我闻。<a id="a-1N"></a>有义此中通依四种。<a id="a-1O"></a>依譬喻者。<a id="a-1P"></a>谓当所说如是文句如我昔闻。<a id="a-1Q"></a>依教诲者。<a id="a-1R"></a>谓告时众如是当听我昔所闻。<a id="a-1S"></a>余如前说。<a id="a-1T"></a>我谓诸蕴世俗假者。<a id="a-1U"></a>闻谓耳根发识听受。<a id="a-1V"></a>废别就总故说我闻。<a id="a-1W"></a>有义如来慈悲本愿增上缘力。<a id="a-1X"></a>闻者识上文义相生。<a id="a-1Y"></a>此文义相虽亲依自善根力起。<a id="a-1Z"></a>而就强缘名为佛说。<a id="a-1a"></a>由耳根力自心变现故名我闻。<a id="a-1b"></a>有义闻者。<a id="a-1c"></a>善根本愿增上缘力如来识上文义相生。<a id="a-1d"></a>此文义相是佛利他善根所起。<a id="a-1e"></a>名为佛说。<a id="a-1f"></a>闻者识心虽不取得。<a id="a-1g"></a>然似彼相分明显现故名我闻。<a id="a-1h"></a>应知说此如是我闻。<a id="a-1i"></a>意避增减异分过失。<a id="a-1j"></a>谓如是法我从佛闻。<a id="a-1k"></a>非他展转显示。<a id="a-1l"></a>闻者有所堪能。<a id="a-1m"></a>诸有所闻皆离增减异分过失。<a id="a-1n"></a>非如愚夫无所堪能。<a id="a-1o"></a>诸有所闻或不能离增减异分。<a id="a-1p"></a>结集法时传佛教者。<a id="a-1q"></a>依如来教初说此言。<a id="a-1r"></a>为令众生恭敬信受。<a id="a-1s"></a>言如是法我从佛闻文义决定无所增减。<a id="a-1t"></a>是故闻者应正闻已如理思惟当勤修学。<a id="a-1u"></a>言一时者。<a id="a-1v"></a>谓说听时。<a id="a-1w"></a>此就刹那相续无断。<a id="a-1x"></a>说听究竟总名一时。<a id="a-1y"></a>若不尔者。<a id="a-1z"></a>字名句等说听时异。<a id="a-20"></a>云何言一。<a id="a-21"></a>或能说者得陀罗尼。<a id="a-22"></a>于一字中一刹那顷能持能说一切法门。<a id="a-23"></a>或能听者。<a id="a-24"></a>得净耳根一刹那顷闻一字时于余一切皆无障碍。<a id="a-25"></a>悉能领受故名一时。<a id="a-26"></a>或相会遇时分无别故名一时。<a id="a-27"></a>即是说听共相会遇同一时义。<a id="a-28"></a>时者。<a id="a-29"></a>即是有为法上假立分位。<a id="a-2A"></a>或是心上分位。<a id="a-2B"></a>影像依色心等总假立故。<a id="a-2C"></a>是不相应行蕴所摄。<a id="a-2D"></a>何不别显如下处等。<a id="a-2E"></a>但说一时昼夜时分诸方不定不可别说。<a id="a-2F"></a>又义不定。<a id="a-2G"></a>或一刹那或复相续不可定说。<a id="a-2H"></a>是故总相但说一时。</p>
  <p id="a2I">薄伽梵者。<a id="a-2J"></a>谓薄伽声依六义转。<a id="a-2K"></a>一自在义。<a id="a-2L"></a>二炽盛义。<a id="a-2M"></a>三端严义。<a id="a-2N"></a>四名称义。<a id="a-2O"></a>五吉祥义。<a id="a-2P"></a>六尊贵义。<a id="a-2Q"></a>如有颂言。</p>
  <p id="a2R">自在炽盛与端严　　名称吉祥及尊贵</p>
  <p id="a2S">如是六种义差别　　应知总名为薄伽</p>
  <p id="a2T">如是一切如来具有于一切种皆不相离。<a id="a-2U"></a>是故如来名薄伽梵其义云何。<a id="a-2V"></a>谓诸如来永不系属诸烦恼故。<a id="a-2W"></a>具自在义。<a id="a-2X"></a>焰猛智火所烧炼故。<a id="a-2Y"></a>具炽盛义。<a id="a-2Z"></a>妙三十二大士相等所庄饰故。<a id="a-2a"></a>具端严义。<a id="a-2b"></a>一切殊胜功德圆满无不知故。<a id="a-2c"></a>具名称义。<a id="a-2d"></a>一切世间亲近供养咸称赞故。<a id="a-2e"></a>具吉祥义。<a id="a-2f"></a>具一切德常起方便利益。<a id="a-2g"></a>安乐一切有情无懈废故。<a id="a-2h"></a>具尊贵义。<a id="a-2i"></a>或能破坏四魔怨故。<a id="a-2j"></a>名薄伽梵。<a id="a-2k"></a>四魔怨者。<a id="a-2l"></a>谓烦恼魔蕴魔死魔自在天魔。<a id="a-2m"></a>佛具十种功德名号。<a id="a-2n"></a>何故如来教传法者。<a id="a-2o"></a>一切经首但置如是薄伽梵名。<a id="a-2p"></a>谓此一名世咸尊重故。<a id="a-2q"></a>诸外道皆称本师名薄伽梵。<a id="a-2r"></a>又此一名总摄众德。<a id="a-2s"></a>余名不尔是故经首皆置此名。<a id="a-2t"></a>薄伽梵德后当广说。</p>
  <p id="a2u">经曰。<a id="a-2v"></a>住最胜光曜七宝庄严。<a id="a-2w"></a>放大光明。<a id="a-2x"></a>普照一切无边世界。<a id="a-2y"></a>无量方所妙饰间列。<a id="a-2z"></a>周圆无际其量难测。<a id="a-30"></a>超过三界所行之处。<a id="a-31"></a>胜出世间善根所起。<a id="a-32"></a>最极自在净识为相如来所都。<a id="a-33"></a>诸大菩萨众所云集。<a id="a-34"></a>无量天龙人非人等常所翼从。<a id="a-35"></a>广大法味喜乐所持。<a id="a-36"></a>作诸众生一切义利。<a id="a-37"></a>灭诸烦恼灾横缠垢。<a id="a-38"></a>远离众魔过诸庄严。<a id="a-39"></a>如来庄严之所依处。<a id="a-3A"></a>大念慧行以为游路。<a id="a-3B"></a>大止妙观以为所乘。<a id="a-3C"></a>大空无相无愿解脱为所入门。<a id="a-3D"></a>无量功德众所庄严。<a id="a-3E"></a>大宝花王众所建立大宫殿中。</p>
  <p id="a3F">论曰。<a id="a-3G"></a>此显如来住处圆满。<a id="a-3H"></a>谓佛净土如是。<a id="a-3I"></a>净土复由十八圆满事故。<a id="a-3J"></a>说名圆满。<a id="a-3K"></a>谓显色圆满形色圆满分量圆满方所圆满因圆满果圆满主圆满辅翼圆满眷属圆满住持圆满事业圆满摄益圆满无畏圆满住处圆满路圆满乘圆满门圆满依持圆满。<a id="a-3L"></a>由十九句如其次第显示如是十八圆满。<a id="a-3M"></a>即此圆满所严宫殿名佛净土。<a id="a-3N"></a>佛住如是大宫殿中说此契经。</p>
  <p id="a3O">受用变化二佛土中。<a id="a-3P"></a>今此净土何土所摄。<a id="a-3Q"></a>说此经佛为是何身。<a id="a-3R"></a>有义此土变化土摄。<a id="a-3S"></a>说此经佛是变化身。<a id="a-3T"></a>声闻等众住此土中。<a id="a-3U"></a>现对如来闻说是经。<a id="a-3V"></a>欢喜信受而奉行故。<a id="a-3W"></a>佛心所现故。<a id="a-3X"></a>出三界净识为相为说胜法。<a id="a-3Y"></a>化此地前诸有情类。<a id="a-3Z"></a>令其欣乐修行彼因故。<a id="a-3a"></a>暂化作清净佛土。<a id="a-3b"></a>殊妙化身神力加众令暂得见。<a id="a-3c"></a>若不尔者声闻等众应俱不见。<a id="a-3d"></a>有义此土受用土摄。<a id="a-3e"></a>说此经佛是受用身。<a id="a-3f"></a>此净土量无边际故。<a id="a-3g"></a>路乘门等是实德故。<a id="a-3h"></a>受用如是清净佛土。<a id="a-3i"></a>一向净妙一向安乐一向无罪一向自在余处说故。<a id="a-3j"></a>解深密说。<a id="a-3k"></a>三地已上乃得生故。<a id="a-3l"></a>说此经佛具后所说二十一种实功德故。<a id="a-3m"></a>说余经时不列如是佛功德故。<a id="a-3n"></a>若暂化作如是净土如是妙身。<a id="a-3o"></a>加众令见。<a id="a-3p"></a>应如余经分明显说。<a id="a-3q"></a>然不说故。<a id="a-3r"></a>是受用土及受用身。<a id="a-3s"></a>声闻等众是佛化作。<a id="a-3t"></a>或诸菩萨现作此身。<a id="a-3u"></a>庄严佛土说法会故。<a id="a-3v"></a>若尔此是地上菩萨所应见闻。<a id="a-3w"></a>何故于此化佛土中结集流布传法菩萨。<a id="a-3x"></a>为欲示现一切智者及所居处超过一切世间法故。<a id="a-3y"></a>如是示现欲令所化生欣乐故。<a id="a-3z"></a>为令发愿当生如是清净佛土。<a id="a-40"></a>见如是佛闻如是法。<a id="a-41"></a>修彼因故。<a id="a-42"></a>为生广大胜解有情及诸菩萨胜欢喜故。<a id="a-43"></a>欲令增上意乐胜解界坚牢故。<a id="a-44"></a>结集流布。<a id="a-45"></a>又是法胜于此宜闻。<a id="a-46"></a>然处非胜化身相粗不可宣说。<a id="a-47"></a>故受用身居受用土。<a id="a-48"></a>为初地上诸菩萨说。<a id="a-49"></a>令传法者结集流通。<a id="a-4A"></a>若尔何故不但说彼所说法耶。<a id="a-4B"></a>若不说处及能说者。<a id="a-4C"></a>不知此法何处谁说。<a id="a-4D"></a>一切生疑故须具说。<a id="a-4E"></a>如实义者。<a id="a-4F"></a>释迦牟尼说此经时。<a id="a-4G"></a>地前大众见变化身居此秽土为其说法。<a id="a-4H"></a>地上大众见受用身居佛净土为其说法。<a id="a-4I"></a>所闻虽同所见各别。<a id="a-4J"></a>虽俱欢喜信受奉行。<a id="a-4K"></a>解有浅深所行各异。<a id="a-4L"></a>而传法者为令众生闻胜悕愿勤修彼因。<a id="a-4M"></a>当生净土证佛功德。<a id="a-4N"></a>故就胜者所见结集。<a id="a-4O"></a>言薄伽梵住最胜等。<a id="a-4P"></a>乃至广说如来功德。</p>
  <p id="a4Q">最胜光曜七宝庄严者。<a id="a-4R"></a>谓大宫殿用最胜光曜七宝庄严。<a id="a-4S"></a>或大宫殿七宝庄严故最胜光曜。<a id="a-4T"></a>言七宝者。<a id="a-4U"></a>一金。<a id="a-4V"></a>二银。<a id="a-4W"></a>三吠琉璃。<a id="a-4X"></a>四牟婆洛揭婆。<a id="a-4Y"></a>五遏湿摩揭婆。<a id="a-4Z"></a>六赤真珠。<a id="a-4a"></a>谓赤虫所出名赤真珠。<a id="a-4b"></a>或珠体赤名赤真珠。<a id="a-4c"></a>七羯鸡怛诺迦。<a id="a-4d"></a>就此所重且说七宝。<a id="a-4e"></a>其实净土无量妙宝绮饰庄严。<a id="a-4f"></a>非世所识。<a id="a-4g"></a>放大光明普照一切无边世界者。<a id="a-4h"></a>谓大宫殿放大光明。<a id="a-4i"></a>普照一切无边世界。<a id="a-4j"></a>或大宫殿其体周遍无边界故。<a id="a-4k"></a>放大光明普照一切。<a id="a-4l"></a>由此二句显佛净土显色圆满。<a id="a-4m"></a>如是净土显色圆满。<a id="a-4n"></a>形量云何。<a id="a-4o"></a>无量方所妙饰间列。<a id="a-4p"></a>谓大宫殿妙饰间列无量方所。<a id="a-4q"></a>或大宫殿无量妙饰方所间列。<a id="a-4r"></a>言无量者。<a id="a-4s"></a>或数无量。<a id="a-4t"></a>或处无量。<a id="a-4u"></a>如慧为先安布间饰。<a id="a-4v"></a>是故说名妙饰间列。<a id="a-4w"></a>云何佛土净心为相。<a id="a-4x"></a>非外工具世匠所成而有。<a id="a-4y"></a>如是如慧为先安布间饰。<a id="a-4z"></a>谓佛世尊昔菩萨时发巧便慧。<a id="a-50"></a>如是如是加行誓愿庄严佛土。<a id="a-51"></a>由先加行誓愿势力。<a id="a-52"></a>于果位中虽无如昔戏论觉慧。<a id="a-53"></a>而佛净识如是变现亦令菩萨识如是变故不相违。<a id="a-54"></a>余处亦应依此理说。</p>
  <p id="a55">如是净土形色圆满。<a id="a-56"></a>分量云何。<a id="a-57"></a>周圆无际其量难测。<a id="a-58"></a>谓大宫殿其量周圆无际难测。<a id="a-59"></a>或大宫殿其量无际周圆难测。<a id="a-5A"></a>又东方等分齐无故。<a id="a-5B"></a>长短等相难可测量。<a id="a-5C"></a>有义如来受用身土随所化生所宜而现。<a id="a-5D"></a>或大或小其量无定。<a id="a-5E"></a>虽现广大亦有边际。<a id="a-5F"></a>然就地前菩萨智等。<a id="a-5G"></a>说言无际其量难测。<a id="a-5H"></a>有义如来受用身土。<a id="a-5I"></a>三无数劫所修无边善根所感周遍法界。<a id="a-5J"></a>地上菩萨及诸如来。<a id="a-5K"></a>亦不能测其量边际。<a id="a-5L"></a>以无边故。<a id="a-5M"></a>如无始时。<a id="a-5N"></a>如实义者。<a id="a-5O"></a>受用身土略有二种。<a id="a-5P"></a>一自受用。<a id="a-5Q"></a>谓诸如来三无数劫所修无边善根所感周遍法界。<a id="a-5R"></a>为自受用大法乐故。<a id="a-5S"></a>从初得佛尽未来际相续无变。<a id="a-5T"></a>如诸功德诸大菩萨亦不能见。<a id="a-5U"></a>但可得闻。<a id="a-5V"></a>如是净土以无量故。<a id="a-5W"></a>诸佛虽见亦不能测其量边际。<a id="a-5X"></a>二他受用。<a id="a-5Y"></a>谓诸如来为令地上诸菩萨众受大法乐。<a id="a-5Z"></a>进修胜行随宜而现。<a id="a-5a"></a>或胜或劣或大或小。<a id="a-5b"></a>改转不定如变化土。<a id="a-5c"></a>如是净土以有边故。<a id="a-5d"></a>地上菩萨及诸如来皆测其量。<a id="a-5e"></a>但就地前言不能测。<a id="a-5f"></a>由是二种差别故言。<a id="a-5g"></a>周圆无际其量难测。<a id="a-5h"></a>如是净土分量圆满。<a id="a-5i"></a>为三界处为不尔耶。<a id="a-5j"></a>超过三界所行之处。<a id="a-5k"></a>谓大宫殿处所方域。<a id="a-5l"></a>超过三界所行之处。<a id="a-5m"></a>非如三界自地诸爱执为己有。<a id="a-5n"></a>所缘相应二缚随增。<a id="a-5o"></a>是彼异熟及增上果。<a id="a-5p"></a>如是净土非三界爱所执受故。<a id="a-5q"></a>离二缚故。<a id="a-5r"></a>非彼异熟增上果故。<a id="a-5s"></a>如涅槃等超过三界异熟果地。<a id="a-5t"></a>若尔净土非三界摄。<a id="a-5u"></a>便是无漏。<a id="a-5v"></a>若是无漏有为所摄。<a id="a-5w"></a>即是道谛便是善性。<a id="a-5x"></a>云何得用色声香等为其体性。<a id="a-5y"></a>以十八界十五有漏八无记等余处说故。<a id="a-5z"></a>有义十八界通有漏无漏皆有善性。<a id="a-60"></a>然据二乘境界粗相相似。<a id="a-61"></a>说言十八界中十五有漏八无记等。<a id="a-62"></a>有义净土定心所变。<a id="a-63"></a>虽有色等似十界相非十界摄。<a id="a-64"></a>非诸世间五识所得。<a id="a-65"></a>如遍处等所缘青等。<a id="a-66"></a>皆是自在所生色故。<a id="a-67"></a>法界所摄。<a id="a-68"></a>是故净土虽用色等为其体性。<a id="a-69"></a>是无漏善亦不相违。<a id="a-6A"></a>若尔菩萨五识不缘受用土耶。<a id="a-6B"></a>虽依彼力自识变异。<a id="a-6C"></a>然相粗妙不相似故。<a id="a-6D"></a>非五境摄如来五识可不缘耶。<a id="a-6E"></a>佛缘事心作用相似。<a id="a-6F"></a>假名五识实非五识。<a id="a-6G"></a>恒在定故。<a id="a-6H"></a>余处宣说五识体是自性散乱。<a id="a-6I"></a>无有定故。<a id="a-6J"></a>若尔不从五根生耶。<a id="a-6K"></a>如来五根及色声等。<a id="a-6L"></a>相同根境假名五根。<a id="a-6M"></a>及色等境定心变故。<a id="a-6N"></a>实是法界自在生色。<a id="a-6O"></a>若尔四智应不同时。<a id="a-6P"></a>无有一时一类多识一身起故。<a id="a-6Q"></a>许亦何失。<a id="a-6R"></a>如实义者。<a id="a-6S"></a>如来身土甚深微妙。<a id="a-6T"></a>非有非无非是有漏亦非无漏。<a id="a-6U"></a>非善非恶亦非无记。<a id="a-6V"></a>非蕴界等法门所摄但随所宜种种异说。<a id="a-6W"></a>余处说言。<a id="a-6X"></a>十八界中十五有漏八无记等。<a id="a-6Y"></a>但就二乘异生等境粗相分别。<a id="a-6Z"></a>不就诸佛诸大菩萨甚深境界故余处说如来非实蕴界处摄。<a id="a-6a"></a>所有善等皆是示现。<a id="a-6b"></a>乃至广说。<a id="a-6c"></a>如是净土为与三界同一处所为各别耶。<a id="a-6d"></a>有义各别。<a id="a-6e"></a>有处说在净居天上。<a id="a-6f"></a>有处说在西方等故。<a id="a-6g"></a>有义同处。<a id="a-6h"></a>净土周圆无有边际遍法界故。<a id="a-6i"></a>如实义者。<a id="a-6j"></a>实受用土周遍法界无处不有。<a id="a-6k"></a>不可说言离三界处。<a id="a-6l"></a>亦不可说即三界处。<a id="a-6m"></a>若随菩萨所宜现者。<a id="a-6n"></a>或在色界净居天上。<a id="a-6o"></a>或西方等处所不定。</p>
  <p id="a6p">如是净土方所圆满。<a id="a-6q"></a>既超三界异熟果地。<a id="a-6r"></a>如涅槃等应无有因。<a id="a-6s"></a>若有因者应三界摄。<a id="a-6t"></a>若言净土超过三界。<a id="a-6u"></a>还有超过三界法因。<a id="a-6v"></a>此应当说其相。<a id="a-6w"></a>云何胜出世间善根所起。<a id="a-6x"></a>谓大宫殿用出世间无分别智后所得智善根为因而得生起。<a id="a-6y"></a>非是无因。<a id="a-6z"></a>非大自在天等为因。<a id="a-70"></a>云何净土超过三界。<a id="a-71"></a>而用出世无分别智后所得智。<a id="a-72"></a>世间净法为异熟因。<a id="a-73"></a>不说与彼为异熟因。<a id="a-74"></a>然为余因彼得生起。<a id="a-75"></a>如苦法智忍品世第一法为因。<a id="a-76"></a>此用本来无分别智后得无漏善法种子。<a id="a-77"></a>三无数劫修令增广。<a id="a-78"></a>为此净土变现生因。<a id="a-79"></a>无分别智名出世间。<a id="a-7A"></a>后得过前说名为胜用胜出世无漏善根为此生因。<a id="a-7B"></a>或诸声闻独觉圣道名出世间。<a id="a-7C"></a>如来善根过彼名胜。<a id="a-7D"></a>此佛净土如来识中无漏善根为因而生。<a id="a-7E"></a>有义但是增上缘生。<a id="a-7F"></a>以外法故。<a id="a-7G"></a>有义亦是因缘而生。<a id="a-7H"></a>亲能生故。<a id="a-7I"></a>若不尔者应无因缘。<a id="a-7J"></a>外法相望非因缘故。<a id="a-7K"></a>一切外法皆用内法熏习为因。<a id="a-7L"></a>若尔外法既是共有。<a id="a-7M"></a>云何有情各别种子。<a id="a-7N"></a>共为因缘合生一果。<a id="a-7O"></a>勿以小心测量大法。<a id="a-7P"></a>外物岂是极微合成实有体性多因共感。<a id="a-7Q"></a>但是有情异识各变。<a id="a-7R"></a>同处相似不相障碍。<a id="a-7S"></a>如众灯明。<a id="a-7T"></a>如多所梦。<a id="a-7U"></a>因类是同果相相似。<a id="a-7V"></a>处所无别假名为共实各有异。<a id="a-7W"></a>诸佛净土亦复如是。<a id="a-7X"></a>各别识变皆遍法界。<a id="a-7Y"></a>同处相似说名为共。<a id="a-7Z"></a>如是净土因相圆满。<a id="a-7a"></a>果相云何。<a id="a-7b"></a>最极自在净识为相。<a id="a-7c"></a>谓大宫殿最极自在。<a id="a-7d"></a>佛无漏心以为体相。<a id="a-7e"></a>唯有识故。<a id="a-7f"></a>非离识外别有宝等。<a id="a-7g"></a>即佛净心如是变现似众宝等。<a id="a-7h"></a>如前已说。<a id="a-7i"></a>境界相故。<a id="a-7j"></a>如入青等遍处定者。<a id="a-7k"></a>识所现相此即如来大圆镜智相应净识。<a id="a-7l"></a>由昔所修自利无漏净土种子因缘力故。<a id="a-7m"></a>于一切时遍一切处。<a id="a-7n"></a>不待作意任运变现。<a id="a-7o"></a>众宝庄严受用佛土与自受用身作所依止处。<a id="a-7p"></a>利他无漏净土种子因缘力故。<a id="a-7q"></a>随他地上菩萨所宜变现净土。<a id="a-7r"></a>或小或大或劣或胜。<a id="a-7s"></a>与他受用身作所依止处。<a id="a-7t"></a>谓随初地菩萨所宜。<a id="a-7u"></a>现小现劣。<a id="a-7v"></a>如是展转乃至十地。<a id="a-7w"></a>最大最胜于地地中。<a id="a-7x"></a>初中后等亦复如是。</p>
  <p id="a7y">如是净土果相圆满。<a id="a-7z"></a>其主云何。<a id="a-80"></a>宫殿定有主依持故。<a id="a-81"></a>如来所都谓大宫殿。<a id="a-82"></a>诸佛世尊为主。<a id="a-83"></a>非余以殊胜故。<a id="a-84"></a>唯属世尊。<a id="a-85"></a>或唯世尊住持摄受非余所能。<a id="a-86"></a>自受用土虽遍法界。<a id="a-87"></a>一一自变各自为主不相障碍。<a id="a-88"></a>他受用土虽诸佛变。<a id="a-89"></a>然一合相亦一相身。<a id="a-8A"></a>摄受为主不相障碍。</p>
  <p id="a8B">如是净土主既圆满。<a id="a-8C"></a>应有辅翼。<a id="a-8D"></a>主必摄受辅翼者故。<a id="a-8E"></a>诸大菩萨众所云集。<a id="a-8F"></a>谓大宫殿常有无量大菩萨僧共所云集。<a id="a-8G"></a>谓来朝者必为辅翼。<a id="a-8H"></a>既有无数大菩萨僧。<a id="a-8I"></a>常来辅翼故无怨敌能为违害。<a id="a-8J"></a>诸声闻等无如是事。<a id="a-8K"></a>谓初地上诸菩萨众。<a id="a-8L"></a>虽不能集诸佛自利受用净土。<a id="a-8M"></a>而能集会诸佛利他受用净土。<a id="a-8N"></a>诸佛慈悲于自识上。<a id="a-8O"></a>随菩萨宜现粗妙土。<a id="a-8P"></a>菩萨随自善根愿力。<a id="a-8Q"></a>于自识上似佛所生净土相现。<a id="a-8R"></a>虽是自心各别变现。<a id="a-8S"></a>而同一处形相相似。<a id="a-8T"></a>谓为一土共集其中。<a id="a-8U"></a>如是地上菩萨净土。<a id="a-8V"></a>为是有漏为是无漏。<a id="a-8W"></a>有义无漏。<a id="a-8X"></a>谓自心中后得无漏净土种子愿力资故。<a id="a-8Y"></a>变生净土。<a id="a-8Z"></a>于中受用大乘法乐。<a id="a-8a"></a>以初地上诸菩萨众证真如理。<a id="a-8b"></a>得真无漏处真法流。<a id="a-8c"></a>住真净土常见诸佛。<a id="a-8d"></a>故所变土是真无漏道谛所摄。<a id="a-8e"></a>有义有漏。<a id="a-8f"></a>谓自心中加行有漏净土种子愿力资故。<a id="a-8g"></a>变生净土。<a id="a-8h"></a>于中受用大乘法乐。<a id="a-8i"></a>以彼菩萨虽证真如得真无漏。<a id="a-8j"></a>而七地来烦恼现起。<a id="a-8k"></a>乃至十地犹有修断烦恼种子。<a id="a-8l"></a>及所知障。<a id="a-8m"></a>第八识体能持彼故。<a id="a-8n"></a>现受熏故。<a id="a-8o"></a>犹是有漏无记性摄。<a id="a-8p"></a>有为无漏道谛所摄。<a id="a-8q"></a>决定是善。<a id="a-8r"></a>若十地中第八识体是无漏善。<a id="a-8s"></a>应如佛地不能执持有漏种子。<a id="a-8t"></a>不应受熏。<a id="a-8u"></a>第八识体既是有漏无记性摄。<a id="a-8v"></a>所变净土云何无漏善性所摄。<a id="a-8w"></a>又一有情无二实身。<a id="a-8x"></a>其身尔时既是有漏。<a id="a-8y"></a>所依净土云何无漏。<a id="a-8z"></a>是故十地菩萨净土是妙有漏苦谛所摄。<a id="a-90"></a>如实义者。<a id="a-91"></a>十地菩萨自心所变净土有二。<a id="a-92"></a>若第八识所变净土。<a id="a-93"></a>是有漏识相分摄故。<a id="a-94"></a>是有漏身所依处故。<a id="a-95"></a>虽无漏善力所资熏其相净妙。<a id="a-96"></a>而是有漏苦谛所摄。<a id="a-97"></a>随加行等所现亦尔。<a id="a-98"></a>若随后得无漏心变净土影像。<a id="a-99"></a>是无漏识相分摄故。<a id="a-9A"></a>从无漏善种子生故。<a id="a-9B"></a>体是无漏道谛所摄。</p>
  <p id="a9C">如是净土辅翼圆满。<a id="a-9D"></a>应有眷属。<a id="a-9E"></a>故次说言。<a id="a-9F"></a>无量天龙人非人等常所翼从。<a id="a-9G"></a>谓大宫殿唯有天等眷属围绕。<a id="a-9H"></a>无有余类等者。<a id="a-9I"></a>等取药叉揵达缚阿素洛揭路荼紧捺洛莫呼洛伽等。<a id="a-9J"></a>莫呼洛伽即摄大蟒。<a id="a-9K"></a>云何净土超过三界所行之处。<a id="a-9L"></a>而有天等以为眷属。<a id="a-9M"></a>天等皆是三界摄故。<a id="a-9N"></a>净识如是摄受变现。<a id="a-9O"></a>为严净土故不相违或为成熟所化有情。<a id="a-9P"></a>示现如是变化种类。<a id="a-9Q"></a>如为调伏劫比拏王。<a id="a-9R"></a>现化无量转轮王众眷属围绕。<a id="a-9S"></a>或诸菩萨化作无量天龙等身住净土中。<a id="a-9T"></a>以供养佛。<a id="a-9U"></a>或自化身为天龙等。<a id="a-9V"></a>翼从如来故无有过。</p>
  <p id="a9W">如是净土眷属圆满。<a id="a-9X"></a>于中止住。<a id="a-9Y"></a>以何任持。<a id="a-9Z"></a>广大法味喜乐所持。<a id="a-9a"></a>谓于此中大乘法味喜乐所持食能令住。<a id="a-9b"></a>是任持义。<a id="a-9c"></a>已说净土超过三界所行之处。<a id="a-9d"></a>云何有食。<a id="a-9e"></a>又无漏法不应名食。<a id="a-9f"></a>食能长养三有众生。<a id="a-9g"></a>此断有故应不名食。<a id="a-9h"></a>是任持因故亦名食。<a id="a-9i"></a>如汝宗中生色界等入无漏定亦应名食。<a id="a-9j"></a>非过去食应名为食。<a id="a-9k"></a>过去无故。<a id="a-9l"></a>此亦应尔。<a id="a-9m"></a>是任持因故说为食。<a id="a-9n"></a>如有漏法虽障无漏。<a id="a-9o"></a>然持有漏得名为食。<a id="a-9p"></a>无漏亦尔。<a id="a-9q"></a>虽断有漏然持无漏云何非食。<a id="a-9r"></a>此净土中诸佛菩萨后得无漏。<a id="a-9s"></a>能说能受大乘法味生大喜乐。<a id="a-9t"></a>又正体智受真如味生大喜乐。<a id="a-9u"></a>能任持身令不断坏。<a id="a-9v"></a>长养善法故名为食。</p>
  <p id="a9w">如是净土任持圆满。<a id="a-9x"></a>作何事业。<a id="a-9y"></a>作诸众生一切义利。<a id="a-9z"></a>谓于此中自能现作一切有情一切义利。<a id="a-A0"></a>或令一切有情自作一切义利。<a id="a-A1"></a>现益名义当益名利。<a id="a-A2"></a>世间名义出世名利。<a id="a-A3"></a>离恶名义摄善名利。<a id="a-A4"></a>福德名义智慧名利。<a id="a-A5"></a>如是等别虽在寂定。<a id="a-A6"></a>由先所修加行愿力。<a id="a-A7"></a>任运能作一切有情一切义利。</p>
  <p id="aA8">如是净土事业圆满。<a id="a-A9"></a>有何摄益。<a id="a-AA"></a>灭诸烦恼灾横缠垢。<a id="a-AB"></a>谓于此中远离一切烦恼缠垢。<a id="a-AC"></a>及诸灾横。<a id="a-AD"></a>即诸烦恼名为缠垢。<a id="a-AE"></a>如是即名诸灾横因。<a id="a-AF"></a>烦恼缠垢此中无故。<a id="a-AG"></a>所作灾横此中亦无。<a id="a-AH"></a>又烦恼者。<a id="a-AI"></a>谓一百二十八根本烦恼。<a id="a-AJ"></a>缠者即是无惭愧等。<a id="a-AK"></a>垢者即是谄诳憍等。<a id="a-AL"></a>灾横即是彼所发业及所得果。<a id="a-AM"></a>若所知障或诸随眠名为烦恼。<a id="a-AN"></a>即彼现起说名缠垢。<a id="a-AO"></a>本惑名缠。<a id="a-AP"></a>随惑名垢。<a id="a-AQ"></a>所知障等名为灾横。<a id="a-AR"></a>此中何法名为摄益。<a id="a-AS"></a>即离烦恼灾横缠垢名为摄益。<a id="a-AT"></a>如世封主虽不摄受但不为灾。<a id="a-AU"></a>封户亦言主摄益我。<a id="a-AV"></a>此亦如是。<a id="a-AW"></a>又现证得解脱烦恼灾横缠垢。<a id="a-AX"></a>殊胜福智故名摄益。<a id="a-AY"></a>如是净土离内灾横摄益圆满。<a id="a-AZ"></a>亦应无有外怖畏因。<a id="a-Aa"></a>故次示现无畏圆满。<a id="a-Ab"></a>远离众魔。<a id="a-Ac"></a>谓于此中远离一切烦恼蕴死及以天魔。<a id="a-Ad"></a>或能令他远离四魔。<a id="a-Ae"></a>如是四种是怖畏因。<a id="a-Af"></a>由是能生诸怖畏故。<a id="a-Ag"></a>此中无彼故无怖畏。<a id="a-Ah"></a>烦恼魔者。<a id="a-Ai"></a>谓一百二十八烦恼。<a id="a-Aj"></a>并随烦恼。<a id="a-Ak"></a>蕴魔者。<a id="a-Al"></a>谓五取蕴。<a id="a-Am"></a>死魔者。<a id="a-An"></a>谓有漏内法诸无常相。<a id="a-Ao"></a>天魔者。<a id="a-Ap"></a>谓欲界第六自在天子。<a id="a-Aq"></a>如是四种皆能损害诸善法故。<a id="a-Ar"></a>说名为魔。<a id="a-As"></a>由是四魔生诸怖畏。<a id="a-At"></a>如来永离四种魔故。<a id="a-Au"></a>无诸怖畏。<a id="a-Av"></a>初地已上诸大菩萨。<a id="a-Aw"></a>在净土中离粗四魔无五怖畏。<a id="a-Ax"></a>如是净土无畏圆满。<a id="a-Ay"></a>其所住处亦应殊胜。<a id="a-Az"></a>故次复说住处圆满。<a id="a-B0"></a>过诸庄严如来庄严之所依处。<a id="a-B1"></a>谓于此中佛所住处。<a id="a-B2"></a>胜过一切菩萨及余庄严住处。<a id="a-B3"></a>唯是如来妙饰庄严为所住处。<a id="a-B4"></a>由胜一切庄严住处。<a id="a-B5"></a>是故说名住处圆满。<a id="a-B6"></a>如是净土住处圆满。<a id="a-B7"></a>有何道路于中往来。<a id="a-B8"></a>大念慧行以为游路。<a id="a-B9"></a>谓于此中大念大慧。<a id="a-BA"></a>及以大行为所行路。<a id="a-BB"></a>所游履故名为游路。<a id="a-BC"></a>是道异名。<a id="a-BD"></a>闻所成慧名为大念。<a id="a-BE"></a>闻已记持无倒义故。<a id="a-BF"></a>思所成慧名为大慧。<a id="a-BG"></a>依理审思得决定故。<a id="a-BH"></a>修所成慧名为大行。<a id="a-BI"></a>由修习力趣真理故。<a id="a-BJ"></a>大者念等缘大乘法而生起故。<a id="a-BK"></a>是彼果故。<a id="a-BL"></a>彼所摄故。<a id="a-BM"></a>履三妙慧净土往还。<a id="a-BN"></a>故名游路。<a id="a-BO"></a>此说菩萨因三妙慧。<a id="a-BP"></a>得入净土故名游路。<a id="a-BQ"></a>若诸如来大念即是无分别智。<a id="a-BR"></a>由念安住真如理故。<a id="a-BS"></a>大慧即是后所得智分别诸法真俗相故。<a id="a-BT"></a>此二皆有造作净土增上业用。<a id="a-BU"></a>故俱名行。<a id="a-BV"></a>由此二智通生净土。<a id="a-BW"></a>故名游路。<a id="a-BX"></a>或大念行是自利行。<a id="a-BY"></a>内摄记故。<a id="a-BZ"></a>大慧行者是利他行。<a id="a-Ba"></a>外分别故。<a id="a-Bb"></a>如其次第通生如来二种净土。<a id="a-Bc"></a>故名游路。<a id="a-Bd"></a>如是净土路既圆满。<a id="a-Be"></a>应有所乘御彼所乘行此道路。<a id="a-Bf"></a>故次说言。<a id="a-Bg"></a>大止妙观以为所乘。<a id="a-Bh"></a>止谓三摩地。<a id="a-Bi"></a>观谓般罗若。<a id="a-Bj"></a>大义如前。<a id="a-Bk"></a>此二等运故名所乘。<a id="a-Bl"></a>乘此止观随其所应。<a id="a-Bm"></a>行前道路。<a id="a-Bn"></a>路是总位。<a id="a-Bo"></a>位中止观别名所乘。</p>
  <p id="aBp">如是净土乘既圆满。<a id="a-Bq"></a>应有入门。<a id="a-Br"></a>从彼入门御此乘入。<a id="a-Bs"></a>故次说言。<a id="a-Bt"></a>大空无相无愿解脱为所入门。<a id="a-Bu"></a>谓大宫殿三解脱门为所入处。<a id="a-Bv"></a>解脱即是出离涅槃。<a id="a-Bw"></a>即大空等名解脱门。<a id="a-Bx"></a>依从此门而入净土。<a id="a-By"></a>遍计所执生法无我说名为空。<a id="a-Bz"></a>缘此三摩地名空解脱门。<a id="a-C0"></a>相谓十相。<a id="a-C1"></a>一色。<a id="a-C2"></a>二声。<a id="a-C3"></a>三香。<a id="a-C4"></a>四味。<a id="a-C5"></a>五触。<a id="a-C6"></a>六男。<a id="a-C7"></a>七女。<a id="a-C8"></a>八生。<a id="a-C9"></a>九老。<a id="a-CA"></a>十死。<a id="a-CB"></a>即是涅槃无此等相。<a id="a-CC"></a>故名无相。<a id="a-CD"></a>缘此三摩地名无相解脱门。<a id="a-CE"></a>愿谓求愿。<a id="a-CF"></a>观三界苦无所求愿。<a id="a-CG"></a>故名无愿。<a id="a-CH"></a>缘此三摩地名无愿解脱门。<a id="a-CI"></a>由此空等三解脱门得入净土。<a id="a-CJ"></a>故名为门。<a id="a-CK"></a>大如前说。<a id="a-CL"></a>此净土中亦应有事。<a id="a-CM"></a>路乘门等为令有情欣乐实德。<a id="a-CN"></a>故就行说。</p>
  <p id="aCO">如是净土门既圆满。<a id="a-CP"></a>如余宫殿应有所依。<a id="a-CQ"></a>故次复说依持圆满。<a id="a-CR"></a>无量功德众所庄严。<a id="a-CS"></a>大宝花王众所建立。<a id="a-CT"></a>谓如地等依风轮等。<a id="a-CU"></a>或如世间宫殿依地。<a id="a-CV"></a>如是净土无量德众所严。<a id="a-CW"></a>大宝红莲花王众所建立。<a id="a-CX"></a>谓红莲花大宝所成。<a id="a-CY"></a>如是大宝无量功德众善所起。<a id="a-CZ"></a>于众宝中胜故名大。<a id="a-Ca"></a>此宝红莲。<a id="a-Cb"></a>于诸花中最为殊胜。<a id="a-Cc"></a>故名花王。<a id="a-Cd"></a>或此宝花望诸菩萨善根所起红莲花众胜故名大。<a id="a-Ce"></a>佛是法王。<a id="a-Cf"></a>是佛最胜善根所起。<a id="a-Cg"></a>故名花王。<a id="a-Ch"></a>又此宝花极难得故名为大。<a id="a-Ci"></a>宝花中最胜故名花王。<a id="a-Cj"></a>此花非一。<a id="a-Ck"></a>或花叶多故名为众。<a id="a-Cl"></a>世尊住此花众建立大宫殿中。<a id="a-Cm"></a>说是契经。<a id="a-Cn"></a>是故说言大宫殿中。<a id="a-Co"></a>若就如来实受用身所依净土。<a id="a-Cp"></a>名大宫殿量同法界。<a id="a-Cq"></a>于中一一佛受用身是能说本名说此经。<a id="a-Cr"></a>若就如来随菩萨宜现受用身。<a id="a-Cs"></a>所依净土名大宫殿其量不定。<a id="a-Ct"></a>于中诸佛同现一身。<a id="a-Cu"></a>正说此经故。<a id="a-Cv"></a>此宫殿分量方所不可定说。</p>
 </body>
</html>