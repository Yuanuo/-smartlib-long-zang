<!doctype html>
<html id="z3IBVXV10R" data-ver="1433">
 <head>
  <meta charset="utf-8">
  <meta author="天亲菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">佛性论卷第四</h1>
  <h2 id="a2">辩相分中无变异品第九</h2>
  <p id="a3">复次无变异义应知。<a id="a-4"></a>离有六义。<a id="a-5"></a>合则成三。<a id="a-6"></a>离有六种者。<a id="a-7"></a>一无前后际变异。<a id="a-8"></a>二无染净异。<a id="a-9"></a>三无生异。<a id="a-A"></a>四无转异。<a id="a-B"></a>五无依住异。<a id="a-C"></a>六无灭异。<a id="a-D"></a>言无前后际变异者。<a id="a-E"></a>如佛为海智菩萨说。<a id="a-F"></a>解节经偈言。</p>
  <p id="aG">客尘相应故　　有自性德故</p>
  <p id="aH">如前后亦尔　　是无变异相</p>
  <p id="aI">复次释不净位中。<a id="a-J"></a>有九种客尘。<a id="a-K"></a>非所染污故不净。<a id="a-L"></a>净位中。<a id="a-M"></a>常乐我净四德。<a id="a-N"></a>及如来恒沙功德。<a id="a-O"></a>恒相应故。<a id="a-P"></a>故说如来性前后无变异。<a id="a-Q"></a>若略说一切烦恼客尘。<a id="a-R"></a>凡有九种。<a id="a-S"></a>一者随眠贪欲烦恼。<a id="a-T"></a>二随眠嗔。<a id="a-U"></a>三随眠痴。<a id="a-V"></a>四贪嗔痴等极重上心惑。<a id="a-W"></a>五无明住地。<a id="a-X"></a>六见谛所灭。<a id="a-Y"></a>七修习所灭。<a id="a-Z"></a>八不净地。<a id="a-a"></a>九净地惑。<a id="a-b"></a>若烦恼在世间离欲众生相续中。<a id="a-c"></a>为不动业增长家因。<a id="a-d"></a>能生色无色界。<a id="a-e"></a>为出世无分别智所灭。<a id="a-f"></a>是名随眠欲嗔痴等三毒。</p>
  <p id="ag">释曰。<a id="a-h"></a>言烦恼在者有二。<a id="a-i"></a>一有体说在。<a id="a-j"></a>二无体。<a id="a-k"></a>约因在故说在。<a id="a-l"></a>言体在者。<a id="a-m"></a>即见谛。<a id="a-n"></a>随眠未得治道故言在。<a id="a-o"></a>约因在者。<a id="a-p"></a>即思惟随眠。<a id="a-q"></a>已得治道故。<a id="a-r"></a>以思惟用见谛为因。<a id="a-s"></a>思惟虽灭。<a id="a-t"></a>由有见谛。<a id="a-u"></a>为思惟因故言因在。<a id="a-v"></a>思惟必由见谛而生。<a id="a-w"></a>若除思惟因。<a id="a-x"></a>有根本见谛惑在。<a id="a-y"></a>后更能生思惟之惑故。<a id="a-z"></a>言思惟因在。<a id="a-10"></a>不动业增长家因者。<a id="a-11"></a>一思惟能成业。<a id="a-12"></a>二见谛能得果。<a id="a-13"></a>何以故。<a id="a-14"></a>断思惟尽。<a id="a-15"></a>业不成故。<a id="a-16"></a>断见谛尽。<a id="a-17"></a>不感果故。<a id="a-18"></a>故说不动业。<a id="a-19"></a>为增长家因。<a id="a-1A"></a>能生色无色界故。<a id="a-1B"></a>为出世无分别智所灭者。<a id="a-1C"></a>有二种灭。<a id="a-1D"></a>一者性灭。<a id="a-1E"></a>二治道灭。<a id="a-1F"></a>一性灭者有二。<a id="a-1G"></a>谓念念灭。<a id="a-1H"></a>及相违灭。<a id="a-1I"></a>相违灭又有二种。<a id="a-1J"></a>一等类相违。<a id="a-1K"></a>如贪违嗔等。<a id="a-1L"></a>二不等类相违。<a id="a-1M"></a>如正思惟违欲嗔等。<a id="a-1N"></a>是名性灭。<a id="a-1O"></a>二治道灭者。<a id="a-1P"></a>有二种。<a id="a-1Q"></a>一通二别。<a id="a-1R"></a>通道者。<a id="a-1S"></a>谓观真如。<a id="a-1T"></a>灭三界烦恼。<a id="a-1U"></a>二别道者。<a id="a-1V"></a>如不净观等。<a id="a-1W"></a>能灭贪嗔等烦恼。<a id="a-1X"></a>如苦谛观。<a id="a-1Y"></a>灭苦谛惑。<a id="a-1Z"></a>不灭集谛惑故。<a id="a-1a"></a>名随眠欲嗔痴等。<a id="a-1b"></a>四三毒极重上心惑者。<a id="a-1c"></a>有诸烦恼在欲行众生相续中。<a id="a-1d"></a>为罪福两行增长家因。<a id="a-1e"></a>但生欲界修不净观等所破。<a id="a-1f"></a>是名贪嗔痴极重上心烦恼。<a id="a-1g"></a>五无明住地惑者。<a id="a-1h"></a>在阿罗汉相续中。<a id="a-1i"></a>为无流业生家因。<a id="a-1j"></a>能生意所生身。<a id="a-1k"></a>为如来菩提所破。<a id="a-1l"></a>是名无明住地惑故。<a id="a-1m"></a>阿罗汉约安立谛观能破诸烦恼。<a id="a-1n"></a>此无明住地。<a id="a-1o"></a>非安立谛观所能破故。<a id="a-1p"></a>犹在罗汉相续中。<a id="a-1q"></a>为无流业生家因。<a id="a-1r"></a>无流业生家因者。<a id="a-1s"></a>流有三义。<a id="a-1t"></a>一者流入三界生死。<a id="a-1u"></a>二者退失。<a id="a-1v"></a>如失欲界流往色界。<a id="a-1w"></a>或失色界流下欲界。<a id="a-1x"></a>则随生死不定一处故名为流。<a id="a-1y"></a>三者流脱功德善根失戒定慧。<a id="a-1z"></a>譬如破塘水则不住。<a id="a-20"></a>无此三流故名无流。<a id="a-21"></a>业者作意为义。<a id="a-22"></a>此意业能生四种生死。<a id="a-23"></a>如来菩提破者。<a id="a-24"></a>如来菩提非安立谛观。<a id="a-25"></a>是名如来菩提。<a id="a-26"></a>因此道故。<a id="a-27"></a>能灭此惑故。<a id="a-28"></a>名无明住地。<a id="a-29"></a>六见谛所灭惑者。<a id="a-2A"></a>有二种学人。<a id="a-2B"></a>一凡夫。<a id="a-2C"></a>二圣人。<a id="a-2D"></a>此惑在学道凡夫相续中。<a id="a-2E"></a>无始已来未曾见理。<a id="a-2F"></a>因初出世圣道所破名为见谛。</p>
  <p id="a2G">释曰。<a id="a-2H"></a>学道凡夫相续中者。<a id="a-2I"></a>若小乘则从暖顶忍世法。<a id="a-2J"></a>此四是学道凡夫位。<a id="a-2K"></a>见谛随眠其未能灭故言在中。<a id="a-2L"></a>无始时节未见者。<a id="a-2M"></a>从无始以来迄至此道所未曾见安立圣谛故言未曾得见。<a id="a-2N"></a>初出世圣道所破者。<a id="a-2O"></a>始自苦法忍初念之道。<a id="a-2P"></a>能破烦恼名为见谛。<a id="a-2Q"></a>自此后去并属思惟。<a id="a-2R"></a>平等观者。<a id="a-2S"></a>有利有钝。<a id="a-2T"></a>若利根人。<a id="a-2U"></a>于一念中则等观四谛。<a id="a-2V"></a>八十八惑一时俱断。<a id="a-2W"></a>皆名见谛。<a id="a-2X"></a>若钝根人。<a id="a-2Y"></a>于次第观者。<a id="a-2Z"></a>则初念观苦。<a id="a-2a"></a>不见余三谛。<a id="a-2b"></a>但断苦下四谛。<a id="a-2c"></a>名为见谛。<a id="a-2d"></a>余未断者。<a id="a-2e"></a>皆属思惟。<a id="a-2f"></a>是名见谛所灭惑。<a id="a-2g"></a>若大乘则十信等诸位。<a id="a-2h"></a>圣人者。<a id="a-2i"></a>初地以上。<a id="a-2j"></a>七修道所灭惑者。<a id="a-2k"></a>在学道圣人相续中。<a id="a-2l"></a>昔已曾见出世圣道所破。<a id="a-2m"></a>是名由修道所灭惑。<a id="a-2n"></a>八不净地。<a id="a-2o"></a>惑者。<a id="a-2p"></a>在未究竟行菩萨相续中。<a id="a-2q"></a>对障菩萨七地为无相无功用道所破对障故。</p>
  <p id="a2r">释曰。<a id="a-2s"></a>七地者即前七地已还故无相无功用道者。<a id="a-2t"></a>即八地以上无相者。<a id="a-2u"></a>即真如境。<a id="a-2v"></a>无功用者。<a id="a-2w"></a>即自然升进道。<a id="a-2x"></a>是名不净地惑。<a id="a-2y"></a>九净地惑者。<a id="a-2z"></a>在究竟行菩萨相续中。<a id="a-30"></a>能障八地以上三地。<a id="a-31"></a>譬金刚定慧所破。<a id="a-32"></a>言究竟者。<a id="a-33"></a>八地以上见境皆周。<a id="a-34"></a>无更别境所未见者故名究竟。<a id="a-35"></a>但方便由有浅深故。<a id="a-36"></a>诸地为别故。<a id="a-37"></a>分别烦恼有此九种。<a id="a-38"></a>约此烦恼立众生有四种。<a id="a-39"></a>一凡夫。<a id="a-3A"></a>二罗汉。<a id="a-3B"></a>三有学。<a id="a-3C"></a>四菩萨。<a id="a-3D"></a>此四种众生。<a id="a-3E"></a>依无流界。<a id="a-3F"></a>由四烦恼故不净。<a id="a-3G"></a>第一众生由四烦恼故不净。<a id="a-3H"></a>第二众生由一烦恼故不净。<a id="a-3I"></a>第三众生由两烦恼故不净。<a id="a-3J"></a>第四众生由两烦恼故不净。<a id="a-3K"></a>第一凡夫由四惑者。<a id="a-3L"></a>前三是随眠贪嗔痴等。<a id="a-3M"></a>后一即上心烦恼。<a id="a-3N"></a>由此四故不净。<a id="a-3O"></a>二由一惑者。<a id="a-3P"></a>即罗汉由无明住地故不净。<a id="a-3Q"></a>三由二惑者。<a id="a-3R"></a>谓见谛思惟。<a id="a-3S"></a>即有学圣凡夫学道。<a id="a-3T"></a>凡夫由见谛烦恼故不净。<a id="a-3U"></a>有学圣人由思惟烦恼故不净。<a id="a-3V"></a>是名由二惑。<a id="a-3W"></a>四由二惑者。<a id="a-3X"></a>谓净不净。<a id="a-3Y"></a>即是从初地已上至七地菩萨。<a id="a-3Z"></a>由不净地惑故不净。<a id="a-3a"></a>若从八地已上三地。<a id="a-3b"></a>由净地惑故不净。<a id="a-3c"></a>是名由二惑故言不净。</p>
  <p id="a3d">复次为现此九种烦恼故。<a id="a-3e"></a>立九譬者。<a id="a-3f"></a>一为显贪欲烦恼故。<a id="a-3g"></a>立莲花化佛譬。<a id="a-3h"></a>譬如莲花初开之时。<a id="a-3i"></a>甚可爱乐。<a id="a-3j"></a>后时萎悴。<a id="a-3k"></a>人厌恶之。<a id="a-3l"></a>贪欲亦尔。<a id="a-3m"></a>初依尘成。<a id="a-3n"></a>后依尘坏。<a id="a-3o"></a>故以华譬贪。<a id="a-3p"></a>而华坏时。<a id="a-3q"></a>化佛出世。<a id="a-3r"></a>如贪覆法身。<a id="a-3s"></a>二为嗔烦恼故以蜂为譬者。<a id="a-3t"></a>如蜂若为他所触。<a id="a-3u"></a>放毒螫人。<a id="a-3v"></a>嗔亦如是。<a id="a-3w"></a>若心起嗔。<a id="a-3x"></a>即能自害。<a id="a-3y"></a>复能害他。<a id="a-3z"></a>而有甘蜜。<a id="a-40"></a>即譬法身。<a id="a-41"></a>为嗔所覆故。<a id="a-42"></a>三为无明惑故。<a id="a-43"></a>立谷中粳粮譬。<a id="a-44"></a>譬如白米。<a id="a-45"></a>为糠所覆。<a id="a-46"></a>不得受用。<a id="a-47"></a>法身亦尔。<a id="a-48"></a>为无明[穀-禾+卵]所隐覆故不得现。<a id="a-49"></a>四为上心三种烦恼。<a id="a-4A"></a>立金堕不净譬。<a id="a-4B"></a>譬如净洁金宝为粪所涂。<a id="a-4C"></a>违逆人心。<a id="a-4D"></a>离欲之人亦复如是。<a id="a-4E"></a>为上心烦恼违逆其意。<a id="a-4F"></a>故说此譬。<a id="a-4G"></a>法身本净为上心惑所覆故言不净。<a id="a-4H"></a>五为显无明住地故。<a id="a-4I"></a>立贫女宝藏譬。<a id="a-4J"></a>譬如贫女宅中地下有金宝藏。<a id="a-4K"></a>为地覆故。<a id="a-4L"></a>受贫穷苦。<a id="a-4M"></a>二乘亦尔。<a id="a-4N"></a>为无明所覆不见佛果故。<a id="a-4O"></a>受四种生死之苦。<a id="a-4P"></a>六为显见谛惑。<a id="a-4Q"></a>立庵罗树子譬。<a id="a-4R"></a>譬如庵罗子生芽之时。<a id="a-4S"></a>必破其皮。<a id="a-4T"></a>然后得出。<a id="a-4U"></a>皮譬见谛。<a id="a-4V"></a>芽譬法身。<a id="a-4W"></a>见谛亦尔。<a id="a-4X"></a>初见真理。<a id="a-4Y"></a>即破此惑。<a id="a-4Z"></a>法身显现故。<a id="a-4a"></a>七为显思惟惑故。<a id="a-4b"></a>立弊帛裹金宝譬。<a id="a-4c"></a>譬如败衣不堪服用。<a id="a-4d"></a>身见真实先来已破。<a id="a-4e"></a>圣道对治数数习故。<a id="a-4f"></a>思惟烦恼无复势力。<a id="a-4g"></a>譬彼败衣金如法身。<a id="a-4h"></a>为思惑所障。<a id="a-4i"></a>八为显不净地惑。<a id="a-4j"></a>立贫女怀王子譬。<a id="a-4k"></a>譬如转轮王子在贫女腹中。<a id="a-4l"></a>胎不能污。<a id="a-4m"></a>七地以还。<a id="a-4n"></a>烦恼亦尔。<a id="a-4o"></a>虽名烦恼。<a id="a-4p"></a>而有三德。<a id="a-4q"></a>一者无染浊智慧慈悲所含养故。<a id="a-4r"></a>二者无过失以不损自他故。<a id="a-4s"></a>三者无量功德能成熟佛法及众生故。<a id="a-4t"></a>若长烦恼即成凡夫不能成熟佛法。<a id="a-4u"></a>若断烦恼。<a id="a-4v"></a>即成二乘不能成熟众生。<a id="a-4w"></a>九为显净地惑故。<a id="a-4x"></a>立摸中金像譬。<a id="a-4y"></a>譬如铸金像未开摸时像已成熟。<a id="a-4z"></a>水等诸物不能破唯斧等乃能破故。<a id="a-50"></a>八地以上惑亦如是。<a id="a-51"></a>唯金刚心能破究竟故。<a id="a-52"></a>因三种自性为显心清净界。<a id="a-53"></a>名如来藏。<a id="a-54"></a>故说九种如莲花等譬。<a id="a-55"></a>三种自性者。<a id="a-56"></a>一者法身。<a id="a-57"></a>二如如。<a id="a-58"></a>三佛性。<a id="a-59"></a>合此九譬为三。<a id="a-5A"></a>初三譬法身。<a id="a-5B"></a>次一譬如如。<a id="a-5C"></a>后五譬佛性。<a id="a-5D"></a>云何如此明。<a id="a-5E"></a>诸佛法身有二种。<a id="a-5F"></a>一正得。<a id="a-5G"></a>二正说。<a id="a-5H"></a>言正得法身者。<a id="a-5I"></a>最清净法界。<a id="a-5J"></a>是无分别智境。<a id="a-5K"></a>诸佛当体。<a id="a-5L"></a>是自所得法。<a id="a-5M"></a>二正说法身者。<a id="a-5N"></a>为得此法身清净法界正流从如所化众生识生。<a id="a-5O"></a>名为正说法身。<a id="a-5P"></a>正说法身又有二种。<a id="a-5Q"></a>一深妙。<a id="a-5R"></a>二粗浅。<a id="a-5S"></a>为安立此二道理。<a id="a-5T"></a>一深妙者。<a id="a-5U"></a>为安大乘道理。<a id="a-5V"></a>二粗浅。<a id="a-5W"></a>为二乘人说此道理。<a id="a-5X"></a>复次第一义谛为安立菩萨甚深法藏。<a id="a-5Y"></a>约真俗二谛。<a id="a-5Z"></a>安立二乘十二部等种种法藏。</p>
  <p id="a5a">释曰。<a id="a-5b"></a>一正得法身者。<a id="a-5c"></a>体是真如。<a id="a-5d"></a>世间无物可为譬者。<a id="a-5e"></a>故还取花中佛像为譬。<a id="a-5f"></a>二正说深妙法身者。<a id="a-5g"></a>以真如一味故。<a id="a-5h"></a>故取蜂家蜜为譬。<a id="a-5i"></a>三粗浅正说法身者。<a id="a-5j"></a>以显真俗种种义味故。<a id="a-5k"></a>故取糠中米为譬。<a id="a-5l"></a>由此三譬显诸佛正得法身正说法身。<a id="a-5m"></a>是三法身遍满摄藏一切众生界无余故。<a id="a-5n"></a>故经说无一众生出如来法身外者。<a id="a-5o"></a>如无一色出虚空外者故。<a id="a-5p"></a>次金堕不净一譬。<a id="a-5q"></a>譬如如者如如有三义故。<a id="a-5r"></a>取金为譬。<a id="a-5s"></a>一者性无变异。<a id="a-5t"></a>二者功德无穷。<a id="a-5u"></a>三者清净无二。<a id="a-5v"></a>自性亦如。<a id="a-5w"></a>无变异故。<a id="a-5x"></a>功德亦如。<a id="a-5y"></a>无增减故。<a id="a-5z"></a>清净亦如。<a id="a-60"></a>无染污故。<a id="a-61"></a>故曰如如是真如。<a id="a-62"></a>如在一切邪定聚及一阐提诸众生中本无差别。<a id="a-63"></a>若至客尘灭后说名如来藏。<a id="a-64"></a>故说一切众生为如来藏。<a id="a-65"></a>能藏如来不得显现。<a id="a-66"></a>为显此清净无二故。<a id="a-67"></a>佛说此经。<a id="a-68"></a>文殊师利诸佛已出离于我取根本。<a id="a-69"></a>由此自性清净。<a id="a-6A"></a>应一切众生清净。<a id="a-6B"></a>是自性清净与众生清净无有二故。<a id="a-6C"></a>为显此如故说金宝譬。<a id="a-6D"></a>后五譬佛性者。<a id="a-6E"></a>佛性有二种。<a id="a-6F"></a>一者住自性性。<a id="a-6G"></a>二者引出性。<a id="a-6H"></a>诸佛三身。<a id="a-6I"></a>因此二性故得成就。<a id="a-6J"></a>为显住自性故。<a id="a-6K"></a>说地中宝藏譬。<a id="a-6L"></a>此住自性佛性者。<a id="a-6M"></a>有六种德故如宝藏。<a id="a-6N"></a>一者最难得。<a id="a-6O"></a>佛性亦尔。<a id="a-6P"></a>于无数时节。<a id="a-6Q"></a>起正勤心。<a id="a-6R"></a>因福德智慧满足庄严。<a id="a-6S"></a>方始显现故。<a id="a-6T"></a>譬如意宝藏。<a id="a-6U"></a>由胜因乃感。<a id="a-6V"></a>二者清净无垢。<a id="a-6W"></a>由佛性与烦恼不相染故。<a id="a-6X"></a>是故譬如意宝。<a id="a-6Y"></a>不为不净所污。<a id="a-6Z"></a>三者威神无穷。<a id="a-6a"></a>明六神通等功德圆满故。<a id="a-6b"></a>如意宝亦尔。<a id="a-6c"></a>随意能办故说宝藏譬。<a id="a-6d"></a>四者能庄严一切世间功德善根。<a id="a-6e"></a>于一切处相称可故。<a id="a-6f"></a>如意宝亦尔。<a id="a-6g"></a>能为世间种种庄严具。<a id="a-6h"></a>五者最胜。<a id="a-6i"></a>于一切法中无与等故。<a id="a-6j"></a>亦如如意宝。<a id="a-6k"></a>物中最胜故。<a id="a-6l"></a>说宝藏为譬。<a id="a-6m"></a>六者八种世法中无有变异。<a id="a-6n"></a>为十种常住因故。<a id="a-6o"></a>真宝亦尔。<a id="a-6p"></a>虽烧打磨不能改其自性故。<a id="a-6q"></a>取宝藏以譬住自性佛性。<a id="a-6r"></a>二者引出佛性。<a id="a-6s"></a>从初发意。<a id="a-6t"></a>至金刚心。<a id="a-6u"></a>此中佛性名为引出。<a id="a-6v"></a>言引出者。<a id="a-6w"></a>凡有五位。<a id="a-6x"></a>一能出阐提位。<a id="a-6y"></a>二能出外道位。<a id="a-6z"></a>三出声闻位。<a id="a-70"></a>四出独觉位。<a id="a-71"></a>五出菩萨无明住地位。<a id="a-72"></a>此法身能破烦恼[穀-禾+卵]。<a id="a-73"></a>其体显现故。<a id="a-74"></a>第六说庵罗树芽为譬。<a id="a-75"></a>如彼树芽。<a id="a-76"></a>能破皮肉。<a id="a-77"></a>得出生为大树王故。<a id="a-78"></a>说引出佛性。<a id="a-79"></a>如庵罗树芽能生大树王故。<a id="a-7A"></a>为约此两因故。<a id="a-7B"></a>佛说三身果。<a id="a-7C"></a>一者因住自性佛性故说法身。<a id="a-7D"></a>法身有四种功德。<a id="a-7E"></a>是故第七说败帛裹真金譬。<a id="a-7F"></a>四功德者。<a id="a-7G"></a>一自性有。<a id="a-7H"></a>如金本有。<a id="a-7I"></a>非所造作。<a id="a-7J"></a>二清净。<a id="a-7K"></a>如金本净尘垢不能染污。<a id="a-7L"></a>三为一切功德所依处。<a id="a-7M"></a>如金能感种种贵物故。<a id="a-7N"></a>四平等所得。<a id="a-7O"></a>谓一切众生并同应得。<a id="a-7P"></a>如金无的主众人共有。<a id="a-7Q"></a>随其功力修者即得。<a id="a-7R"></a>故说法身犹如真金。<a id="a-7S"></a>二者因引出佛性故说应身。<a id="a-7T"></a>应身有四种功德。<a id="a-7U"></a>是故第八说如贫贱女人有转轮王胎。<a id="a-7V"></a>四功德者。<a id="a-7W"></a>一依止。<a id="a-7X"></a>依止者。<a id="a-7Y"></a>三十七道品。<a id="a-7Z"></a>是所依止。<a id="a-7a"></a>二者正生。<a id="a-7b"></a>谓欲得应得。<a id="a-7c"></a>即是未知欲知根。<a id="a-7d"></a>三者正住。<a id="a-7e"></a>谓正得。<a id="a-7f"></a>即是知根。<a id="a-7g"></a>四正受用。<a id="a-7h"></a>即知已根。<a id="a-7i"></a>合此四义。<a id="a-7j"></a>名为应身。<a id="a-7k"></a>如胎中转轮王子。<a id="a-7l"></a>亦有四义。<a id="a-7m"></a>一以宿业为依止。<a id="a-7n"></a>二未得王位欲得如初生。<a id="a-7o"></a>三正得王位如住。<a id="a-7p"></a>四得已不失如受用。<a id="a-7q"></a>是故应身以胎中转轮王为譬。<a id="a-7r"></a>三者因引出佛性。<a id="a-7s"></a>复出化身。<a id="a-7t"></a>化身者。<a id="a-7u"></a>有三事。<a id="a-7v"></a>一有相。<a id="a-7w"></a>如水中月。<a id="a-7x"></a>以影相为体故。<a id="a-7y"></a>二由功力。<a id="a-7z"></a>以宿愿所作故。<a id="a-80"></a>三有始有终故。<a id="a-81"></a>第九立摸中佛像为譬。</p>
  <p id="a82">释曰。<a id="a-83"></a>三义者。<a id="a-84"></a>一有相貌。<a id="a-85"></a>譬如月影。<a id="a-86"></a>但似而不真实。<a id="a-87"></a>化身亦尔。<a id="a-88"></a>非实体故。<a id="a-89"></a>二由人工造作者。<a id="a-8A"></a>譬化身宿愿所起。<a id="a-8B"></a>三明有始有终者。<a id="a-8C"></a>譬化身随缘变化故能有始有终。<a id="a-8D"></a>复次以三义故。<a id="a-8E"></a>显此三身。<a id="a-8F"></a>初甚深义。<a id="a-8G"></a>显于法身。<a id="a-8H"></a>甚深者。<a id="a-8I"></a>体微细故。<a id="a-8J"></a>故此法身具足五相五种功德。<a id="a-8K"></a>五相者。<a id="a-8L"></a>一者无为相。<a id="a-8M"></a>离生老等四相过失故。<a id="a-8N"></a>二者无一异相。<a id="a-8O"></a>真与俗谛不一不异。<a id="a-8P"></a>复有二种。<a id="a-8Q"></a>一约法辩。<a id="a-8R"></a>二就人论。<a id="a-8S"></a>约法辩不一不异者。<a id="a-8T"></a>为真通故。<a id="a-8U"></a>不可言异。<a id="a-8V"></a>以俗别故。<a id="a-8W"></a>不得言一。<a id="a-8X"></a>如螺白色。<a id="a-8Y"></a>螺之与色不一不二。<a id="a-8Z"></a>若言异者。<a id="a-8a"></a>见取螺白色时。<a id="a-8b"></a>不应得于螺解。<a id="a-8c"></a>若言一者。<a id="a-8d"></a>不应有香味触异。<a id="a-8e"></a>但应是色。<a id="a-8f"></a>二约人论真俗不一不异者。<a id="a-8g"></a>若真与俗一。<a id="a-8h"></a>凡人见俗则应通真。<a id="a-8i"></a>若通真者。<a id="a-8j"></a>应是圣人。<a id="a-8k"></a>以不见真故。<a id="a-8l"></a>故知不一。<a id="a-8m"></a>若言异者。<a id="a-8n"></a>圣人见俗不应通真。<a id="a-8o"></a>若不通真。<a id="a-8p"></a>即是凡夫。<a id="a-8q"></a>以圣人见故。<a id="a-8r"></a>不得为异。<a id="a-8s"></a>是故不一不异。<a id="a-8t"></a>三离二边相者。<a id="a-8u"></a>有六种中道故。<a id="a-8v"></a>能出离六种二边。<a id="a-8w"></a>何者为六。<a id="a-8x"></a>一者执可灭灭。<a id="a-8y"></a>二者执可畏畏。<a id="a-8z"></a>三者执可执执。<a id="a-90"></a>四者执正与邪。<a id="a-91"></a>五者执有作无作。<a id="a-92"></a>六者执不生同生一。<a id="a-93"></a>执可灭与灭者。<a id="a-94"></a>有人谓言。<a id="a-95"></a>一切诸法毕竟可灭。<a id="a-96"></a>是名一边。<a id="a-97"></a>毕竟灭尽。<a id="a-98"></a>是名为空。<a id="a-99"></a>复是一边。<a id="a-9A"></a>因此二边偏执。<a id="a-9B"></a>而生怖畏。<a id="a-9C"></a>为离此二边偏执故。<a id="a-9D"></a>佛说诸法不有故。<a id="a-9E"></a>非可灭。<a id="a-9F"></a>不无故非不灭。<a id="a-9G"></a>非灭非不灭。<a id="a-9H"></a>是名中道。<a id="a-9I"></a>故佛立虚空譬。<a id="a-9J"></a>所以宝顶经云。<a id="a-9K"></a>迦葉。<a id="a-9L"></a>譬如有人怖畏虚空。<a id="a-9M"></a>椎胸叫呼。<a id="a-9N"></a>作如是言。<a id="a-9O"></a>善友。<a id="a-9P"></a>汝等为我除此虚空。<a id="a-9Q"></a>除此虚空。<a id="a-9R"></a>迦葉。<a id="a-9S"></a>于汝意云何。<a id="a-9T"></a>此空为可除不。<a id="a-9U"></a>迦葉言。<a id="a-9V"></a>不可世尊。<a id="a-9W"></a>佛言。<a id="a-9X"></a>迦葉。<a id="a-9Y"></a>若有如是沙门婆罗门怖畏性空。<a id="a-9Z"></a>我说是人失心狂乱。<a id="a-9a"></a>所以者何。<a id="a-9b"></a>迦葉。<a id="a-9c"></a>一切诸法并是说空方便。<a id="a-9d"></a>若畏此空。<a id="a-9e"></a>云何不畏一切诸法。<a id="a-9f"></a>若惜诸法。<a id="a-9g"></a>云何不惜此空。<a id="a-9h"></a>问曰。<a id="a-9i"></a>此经为显何义。<a id="a-9j"></a>答曰。<a id="a-9k"></a>为示一切诸法本性非有故说法空非关法灭。<a id="a-9l"></a>然后得空。<a id="a-9m"></a>故于空性不应生怖。<a id="a-9n"></a>是名离可灭灭。<a id="a-9o"></a>二边显非能灭所灭中道二执可畏畏。<a id="a-9p"></a>二边者。<a id="a-9q"></a>以分别性所起色等六尘执为实苦。<a id="a-9r"></a>是为一边生怖畏心。<a id="a-9s"></a>复为一边此是因依他性执分别性于中计有实苦。<a id="a-9t"></a>而生怖畏。<a id="a-9u"></a>为离此二边偏执欲显中道故。<a id="a-9v"></a>佛以画师为譬。<a id="a-9w"></a>迦葉。<a id="a-9x"></a>譬如画师作罗刹像。<a id="a-9y"></a>像甚可畏。<a id="a-9z"></a>画师见像。<a id="a-A0"></a>自生怖畏。<a id="a-A1"></a>覆面不敢看。<a id="a-A2"></a>失心颠狂。<a id="a-A3"></a>迦葉。<a id="a-A4"></a>如是凡夫由自所作色等诸尘。<a id="a-A5"></a>流转生死。<a id="a-A6"></a>于如是法不能通达如实道理。<a id="a-A7"></a>此譬为显何义。<a id="a-A8"></a>为明色等诸尘非是实有但以妄想分别所作。<a id="a-A9"></a>如彼画师自分别作罗刹恶像。<a id="a-AA"></a>见还生怖。<a id="a-AB"></a>是人亦尔。<a id="a-AC"></a>自于空中。<a id="a-AD"></a>而生怖畏。</p>
  <p id="aAE">释曰。<a id="a-AF"></a>初一譬约声闻小乘说。<a id="a-AG"></a>此第二譬约大乘说。<a id="a-AH"></a>云何如此以小乘人。<a id="a-AI"></a>于真如中不数习故。<a id="a-AJ"></a>故生怖畏。<a id="a-AK"></a>大乘人能数数习空故不生畏。<a id="a-AL"></a>如师子子。<a id="a-AM"></a>闻师子吼。<a id="a-AN"></a>不生怖畏。<a id="a-AO"></a>若不了分别。<a id="a-AP"></a>依他二性执为实有。<a id="a-AQ"></a>故被染污。<a id="a-AR"></a>三可执执二边者。<a id="a-AS"></a>分别可执与能执以为实有。<a id="a-AT"></a>为离此二边故。<a id="a-AU"></a>经中佛以幻师为譬。<a id="a-AV"></a>迦葉。<a id="a-AW"></a>譬如幻师作诸幻像。<a id="a-AX"></a>所作虎等还食幻师。<a id="a-AY"></a>迦葉。<a id="a-AZ"></a>如是观行比丘。<a id="a-Aa"></a>随观一境。<a id="a-Ab"></a>显现唯空故。<a id="a-Ac"></a>实无所有。<a id="a-Ad"></a>虚无真实。<a id="a-Ae"></a>云何能得离此二边由依意识生唯识智。<a id="a-Af"></a>唯识智者。<a id="a-Ag"></a>即无尘体智。<a id="a-Ah"></a>是唯识智若成。<a id="a-Ai"></a>则能还灭自本意识。<a id="a-Aj"></a>何以故。<a id="a-Ak"></a>以尘无体故。<a id="a-Al"></a>意识不生。<a id="a-Am"></a>意识不生故。<a id="a-An"></a>唯识自灭故。<a id="a-Ao"></a>意识如幻师。<a id="a-Ap"></a>唯识智如幻虎。<a id="a-Aq"></a>以意识能生唯识故。<a id="a-Ar"></a>唯识观成。<a id="a-As"></a>还能灭于意识。<a id="a-At"></a>何以故。<a id="a-Au"></a>由尘等无故。<a id="a-Av"></a>意识不生。<a id="a-Aw"></a>譬如幻虎还食幻师。<a id="a-Ax"></a>如提婆法师说偈言。</p>
  <p id="aAy">意识三有本　　诸尘是其因</p>
  <p id="aAz">若见尘无体　　有种自然灭</p>
  <p id="aB0">四邪正二边者。<a id="a-B1"></a>正者通达位中真实观行分别为正。<a id="a-B2"></a>未通达前分别为邪。<a id="a-B3"></a>为离此二边故。<a id="a-B4"></a>以两木生火为譬如经中说。<a id="a-B5"></a>迦葉。<a id="a-B6"></a>譬如二木相揩即能生火。<a id="a-B7"></a>火生之时。<a id="a-B8"></a>还自烧木。<a id="a-B9"></a>如是正相真实观行。<a id="a-BA"></a>与邪相治生圣智根。<a id="a-BB"></a>智根若成还除邪正二分别故。<a id="a-BC"></a>譬如火生还烧两木。<a id="a-BD"></a>两木若尽。<a id="a-BE"></a>火亦无依。<a id="a-BF"></a>邪正不二故言中道。<a id="a-BG"></a>五有作无作二边者。<a id="a-BH"></a>有作者。<a id="a-BI"></a>有人执言。<a id="a-BJ"></a>欲修智慧。<a id="a-BK"></a>必先作意。<a id="a-BL"></a>然后事成。<a id="a-BM"></a>无作者。<a id="a-BN"></a>有人执言。<a id="a-BO"></a>智慧无事无能。<a id="a-BP"></a>何以故。<a id="a-BQ"></a>由解惑相对由解生故。<a id="a-BR"></a>惑自然灭。<a id="a-BS"></a>非解能除故。<a id="a-BT"></a>说智慧无事无能。<a id="a-BU"></a>为离此二。<a id="a-BV"></a>是故立于油灯为譬。<a id="a-BW"></a>如经迦葉。<a id="a-BX"></a>譬如燃灯。<a id="a-BY"></a>灯光既起。<a id="a-BZ"></a>黑暗即灭。<a id="a-Ba"></a>而彼灯光虽不作意。<a id="a-Bb"></a>言能灭暗。<a id="a-Bc"></a>暗由我灭。<a id="a-Bd"></a>而必因于光起。<a id="a-Be"></a>暗方得灭。<a id="a-Bf"></a>是故灯光虽不作意。<a id="a-Bg"></a>不无事能。<a id="a-Bh"></a>智慧亦尔。<a id="a-Bi"></a>不作是意我能灭惑。<a id="a-Bj"></a>而亦非不由智慧生。<a id="a-Bk"></a>惑便除灭。<a id="a-Bl"></a>故知智慧不无事能。<a id="a-Bm"></a>若说作意。<a id="a-Bn"></a>我能灭惑。<a id="a-Bo"></a>是名增益。<a id="a-Bp"></a>即有作边。<a id="a-Bq"></a>若说智慧起时。<a id="a-Br"></a>无明自灭。<a id="a-Bs"></a>不由智慧。<a id="a-Bt"></a>是名损减。<a id="a-Bu"></a>即无作边。<a id="a-Bv"></a>为离此二边故。<a id="a-Bw"></a>说智慧生不作意。<a id="a-Bx"></a>作不作意。<a id="a-By"></a>非作故不增。<a id="a-Bz"></a>非不作故不减。<a id="a-C0"></a>是名中道。<a id="a-C1"></a>六不生同生。<a id="a-C2"></a>二边者。<a id="a-C3"></a>一不生执者。<a id="a-C4"></a>譬如凡夫相续中。<a id="a-C5"></a>烦恼恒起。<a id="a-C6"></a>未曾生道。<a id="a-C7"></a>由惑碍故。<a id="a-C8"></a>未来亦尔。<a id="a-C9"></a>故知永不解脱。<a id="a-CA"></a>即是一边。<a id="a-CB"></a>二同生者。<a id="a-CC"></a>明诸惑于无始长时本有。<a id="a-CD"></a>若对治道与惑同时起者。<a id="a-CE"></a>可能灭惑。<a id="a-CF"></a>若道始生。<a id="a-CG"></a>此道力弱。<a id="a-CH"></a>不能灭惑。<a id="a-CI"></a>故知永不解脱。<a id="a-CJ"></a>为离此二边。<a id="a-CK"></a>是故佛说第二灯譬。<a id="a-CL"></a>迦葉。<a id="a-CM"></a>如崄暗山岩及庙堂房舍。<a id="a-CN"></a>无数千年暗在其中。<a id="a-CO"></a>未曾有人燃灯照了。<a id="a-CP"></a>设有人能于中燃灯得成以不。<a id="a-CQ"></a>答言。<a id="a-CR"></a>得成。<a id="a-CS"></a>迦葉。<a id="a-CT"></a>此中诸暗得作念言。<a id="a-CU"></a>我住此已久。<a id="a-CV"></a>我今不去是暗能作此意以不。<a id="a-CW"></a>不可世尊。<a id="a-CX"></a>何以故。<a id="a-CY"></a>灯光既成不得不去。<a id="a-CZ"></a>迦葉。<a id="a-Ca"></a>如是烦恼及业。<a id="a-Cb"></a>从无数劫来。<a id="a-Cc"></a>在众生相续中。<a id="a-Cd"></a>若能生一念正思惟者。<a id="a-Ce"></a>则久劫烦恼悉皆自灭。<a id="a-Cf"></a>迦葉。<a id="a-Cg"></a>是灯光者。<a id="a-Ch"></a>即譬圣无分别智。<a id="a-Ci"></a>黑暗者。<a id="a-Cj"></a>即譬众生烦恼业。<a id="a-Ck"></a>由此灯譬。<a id="a-Cl"></a>破道不生执。<a id="a-Cm"></a>何以故。<a id="a-Cn"></a>以道依因缘生故。<a id="a-Co"></a>若因缘未合。<a id="a-Cp"></a>道不得生。<a id="a-Cq"></a>因缘具者。<a id="a-Cr"></a>道即得生。<a id="a-Cs"></a>由如燃灯后方暗灭。<a id="a-Ct"></a>暗灭譬者。<a id="a-Cu"></a>破同生执。<a id="a-Cv"></a>以暗分羸弱故可灭。<a id="a-Cw"></a>是无颠倒境界故。<a id="a-Cx"></a>以白净最强有真实境无颠倒故。<a id="a-Cy"></a>是名离六种二边。<a id="a-Cz"></a>显六种中道。<a id="a-D0"></a>四离障相者。<a id="a-D1"></a>障有三种。<a id="a-D2"></a>一烦恼障。<a id="a-D3"></a>能离此障。<a id="a-D4"></a>得慧解脱阿罗汉。<a id="a-D5"></a>二禅定障。<a id="a-D6"></a>由离此障故得俱解脱阿罗汉。<a id="a-D7"></a>及独觉等。<a id="a-D8"></a>三一切智障。<a id="a-D9"></a>是菩萨道所破。<a id="a-DA"></a>离此障故。<a id="a-DB"></a>得成正觉。<a id="a-DC"></a>如来法身在三位中。<a id="a-DD"></a>虽有三障。<a id="a-DE"></a>非所染污。<a id="a-DF"></a>五法身界清净相者。<a id="a-DG"></a>凡有四譬譬各四义。<a id="a-DH"></a>初四义者。<a id="a-DI"></a>法身不改如金。<a id="a-DJ"></a>如如清净如水。<a id="a-DK"></a>第一义谛无相如空。<a id="a-DL"></a>大般涅槃显了如觉。<a id="a-DM"></a>二四义者。<a id="a-DN"></a>神通转变如金。<a id="a-DO"></a>慈悲润泽如水。<a id="a-DP"></a>自性不舍众生如空。<a id="a-DQ"></a>般若解净如觉。<a id="a-DR"></a>三四义者。<a id="a-DS"></a>因本清净无染如金。<a id="a-DT"></a>胜道洗浣如水。<a id="a-DU"></a>解脱无累如空。<a id="a-DV"></a>果体显现如觉。<a id="a-DW"></a>四四义者。<a id="a-DX"></a>乐性利益如金。<a id="a-DY"></a>净体清洁如水。<a id="a-DZ"></a>常德无坏如空。<a id="a-Da"></a>我义无著如觉。</p>
  <p id="aDb">问曰此五相各显何义。<a id="a-Dc"></a>答曰。<a id="a-Dd"></a>初无为相者为显种类义。<a id="a-De"></a>何以故。<a id="a-Df"></a>如来法身以无为为种类相故。<a id="a-Dg"></a>二无别异者。<a id="a-Dh"></a>为显相义。<a id="a-Di"></a>明如来相者应知。<a id="a-Dj"></a>不一不二为相故。<a id="a-Dk"></a>三离二边相者。<a id="a-Dl"></a>为显足趺义。<a id="a-Dm"></a>足者即菩萨一切圣道。<a id="a-Dn"></a>趺者圣道所依止处。<a id="a-Do"></a>舍离二边。<a id="a-Dp"></a>能依中道之理。<a id="a-Dq"></a>得至法身故。<a id="a-Dr"></a>四离一切障相者。<a id="a-Ds"></a>为显法身功德无诸染污智障永度故。<a id="a-Dt"></a>五清净法身相者。<a id="a-Du"></a>显法身果无垢澄寂故。<a id="a-Dv"></a>复次五相次第义应知。<a id="a-Dw"></a>初无为相者。<a id="a-Dx"></a>显常住。<a id="a-Dy"></a>二无别异相者。<a id="a-Dz"></a>显真实义。<a id="a-E0"></a>三离二边相者。<a id="a-E1"></a>显对治义。<a id="a-E2"></a>四离一切障相者。<a id="a-E3"></a>显解脱义五法界清净者。<a id="a-E4"></a>显自性清净义。<a id="a-E5"></a>如是相生亦得从前向后。<a id="a-E6"></a>从后向前故。<a id="a-E7"></a>复次五义次第者。<a id="a-E8"></a>一自性故说无为。<a id="a-E9"></a>二无分别故。<a id="a-EA"></a>说不一不二。<a id="a-EB"></a>三圣智境界故。<a id="a-EC"></a>说离二边。<a id="a-ED"></a>四自性清净故。<a id="a-EE"></a>说离一切障。<a id="a-EF"></a>五究竟成就故。<a id="a-EG"></a>说法界清净。<a id="a-EH"></a>是名五相。<a id="a-EI"></a>复次五德者。<a id="a-EJ"></a>一不可量。<a id="a-EK"></a>二不可数。<a id="a-EL"></a>三不可思。<a id="a-EM"></a>四无与等。<a id="a-EN"></a>二究竟清净。<a id="a-EO"></a>一不可量者。<a id="a-EP"></a>有四义。<a id="a-EQ"></a>一由时节久故不可量。<a id="a-ER"></a>二功用大故不可量。<a id="a-ES"></a>三无余不足故不可量。<a id="a-ET"></a>四无中间故不可量。<a id="a-EU"></a>如佛问舍利弗。<a id="a-EV"></a>汝能如量通达如来功德不。<a id="a-EW"></a>舍利弗言。<a id="a-EX"></a>不能世尊。<a id="a-EY"></a>又问。<a id="a-EZ"></a>汝云何得信如来功德。<a id="a-Ea"></a>舍利弗言。<a id="a-Eb"></a>我今依声闻能观见如来戒等功德。<a id="a-Ec"></a>无处不生希有。<a id="a-Ed"></a>譬如有人行天园。<a id="a-Ee"></a>路见宝庄严树生希有心。<a id="a-Ef"></a>我今亦尔。<a id="a-Eg"></a>世尊。<a id="a-Eh"></a>譬如有人在大城外。<a id="a-Ei"></a>见彼诸人出入。<a id="a-Ej"></a>无不可怜。<a id="a-Ek"></a>作如是计。<a id="a-El"></a>此城中人。<a id="a-Em"></a>皆应可怜。<a id="a-En"></a>我亦如是。<a id="a-Eo"></a>依声闻故。<a id="a-Ep"></a>能观如来戒等功德。<a id="a-Eq"></a>无非希有。<a id="a-Er"></a>以信知故。<a id="a-Es"></a>二不可数者。<a id="a-Et"></a>是不可量功德。<a id="a-Eu"></a>为一为多。<a id="a-Ev"></a>其数无穷。<a id="a-Ew"></a>过恒沙数。<a id="a-Ex"></a>如马先行经中说偈。</p>
  <p id="aEy">若人有千头　　头头有百口</p>
  <p id="aEz">口口百言舌　　舌舌百言声</p>
  <p id="aF0">十力等一分　　穷劫说不尽</p>
  <p id="aF1">三不可思者。<a id="a-F2"></a>非觉观境界故。<a id="a-F3"></a>四无与等者。<a id="a-F4"></a>不与声闻独觉菩萨三乘等共得故。<a id="a-F5"></a>五究竟清净者。<a id="a-F6"></a>无明住地永灭无余故。<a id="a-F7"></a>是名法身五德。<a id="a-F8"></a>复次应身者。<a id="a-F9"></a>势用广大故。<a id="a-FA"></a>此身本有三德。<a id="a-FB"></a>一大般若。<a id="a-FC"></a>二大禅定。<a id="a-FD"></a>三大慈悲。<a id="a-FE"></a>大般若者。<a id="a-FF"></a>无分别圣智是其体相。<a id="a-FG"></a>大禅定者。<a id="a-FH"></a>无作意是其体相。<a id="a-FI"></a>已离出入意故。<a id="a-FJ"></a>大慈悲者。<a id="a-FK"></a>能拔能救。<a id="a-FL"></a>是其体相。<a id="a-FM"></a>如众生意令得圆满故须此三。<a id="a-FN"></a>一为法乐。<a id="a-FO"></a>二为六通。<a id="a-FP"></a>三为拔济。<a id="a-FQ"></a>是故大悲为拔三恶道苦。<a id="a-FR"></a>安置人天大定。<a id="a-FS"></a>能显六通。<a id="a-FT"></a>令生信乐。<a id="a-FU"></a>般若为受法乐。<a id="a-FV"></a>能成熟解脱。<a id="a-FW"></a>是名应身。<a id="a-FX"></a>复次化身者。<a id="a-FY"></a>大悲为本。<a id="a-FZ"></a>禅定为变现。<a id="a-Fa"></a>般若能令有五种能。<a id="a-Fb"></a>一令生厌怖。<a id="a-Fc"></a>二令入圣道。<a id="a-Fd"></a>三令舍昔执。<a id="a-Fe"></a>四令信乐大法。<a id="a-Ff"></a>五令受大菩提记。<a id="a-Fg"></a>此三大法在因地中。<a id="a-Fh"></a>熏修如如。<a id="a-Fi"></a>安立本愿。<a id="a-Fj"></a>由此本愿。<a id="a-Fk"></a>至道后时。<a id="a-Fl"></a>随于三身。<a id="a-Fm"></a>能作利益众生之事。<a id="a-Fn"></a>是故出现五浊世中。<a id="a-Fo"></a>事有十四。<a id="a-Fp"></a>一现本生事。<a id="a-Fq"></a>二现生兜率天。<a id="a-Fr"></a>三从天下处中阴。<a id="a-Fs"></a>四入胎。<a id="a-Ft"></a>五出胎。<a id="a-Fu"></a>六学技能。<a id="a-Fv"></a>七童子游戏。<a id="a-Fw"></a>八出家。<a id="a-Fx"></a>九苦行。<a id="a-Fy"></a>十诣菩提树。<a id="a-Fz"></a>十一破魔军。<a id="a-G0"></a>十二成佛。<a id="a-G1"></a>十三转法轮。<a id="a-G2"></a>十四般涅槃。<a id="a-G3"></a>此十四事。<a id="a-G4"></a>现五浊世。<a id="a-G5"></a>至众生尽。<a id="a-G6"></a>此十四事为五因缘。<a id="a-G7"></a>一为说无常苦无我空涅槃寂静。<a id="a-G8"></a>由此正说音声。<a id="a-G9"></a>能令众生于三有中而生怖畏。<a id="a-GA"></a>二生怖畏已。<a id="a-GB"></a>令入二乘圣道。<a id="a-GC"></a>三入圣道已。<a id="a-GD"></a>生究竟涅槃心。<a id="a-GE"></a>为破如此增上慢心故。<a id="a-GF"></a>说大乘法花等真实法教。<a id="a-GG"></a>令诸众生舍本所执。<a id="a-GH"></a>摄取慈悲般若方便。<a id="a-GI"></a>四摄已。<a id="a-GJ"></a>于无上乘中而成熟之。<a id="a-GK"></a>五成熟已。<a id="a-GL"></a>授其无上菩提道记。<a id="a-GM"></a>是名化身事。<a id="a-GN"></a>复次依此三身随一。<a id="a-GO"></a>一身各有一德。<a id="a-GP"></a>法身微细故。<a id="a-GQ"></a>甚深是其德。<a id="a-GR"></a>应身威神具足故。<a id="a-GS"></a>广大是其德。<a id="a-GT"></a>化身能济度凡夫等诸众生故。<a id="a-GU"></a>和善是其德。<a id="a-GV"></a>复次此三身者。<a id="a-GW"></a>恒能生起世间利益等事故说常住。<a id="a-GX"></a>常住者。<a id="a-GY"></a>依十种因缘。<a id="a-GZ"></a>十者。<a id="a-Ga"></a>一因缘无边。<a id="a-Gb"></a>二众生界无边。<a id="a-Gc"></a>三大悲无边。<a id="a-Gd"></a>四如意足无边。<a id="a-Ge"></a>五无分别智无边。<a id="a-Gf"></a>六恒在禅定无散。<a id="a-Gg"></a>七安乐清凉。<a id="a-Gh"></a>八行于世间八法不染。<a id="a-Gi"></a>九甘露寂静远离死魔。<a id="a-Gj"></a>十本性法然无生无灭。<a id="a-Gk"></a>一因缘无边故常者。<a id="a-Gl"></a>无量劫来。<a id="a-Gm"></a>舍身命财。<a id="a-Gn"></a>为摄正法。<a id="a-Go"></a>正法既无边际无穷无尽。<a id="a-Gp"></a>还以无穷之因感无穷果。<a id="a-Gq"></a>果即三身故得是常。<a id="a-Gr"></a>二众生无边故常者。<a id="a-Gs"></a>初发心时。<a id="a-Gt"></a>结四弘誓。<a id="a-Gu"></a>起十无尽大愿。<a id="a-Gv"></a>若众生不可尽。<a id="a-Gw"></a>我愿无尽。<a id="a-Gx"></a>众生若尽。<a id="a-Gy"></a>我愿乃尽。<a id="a-Gz"></a>众生既其无尽。<a id="a-H0"></a>是故化身常在世间。<a id="a-H1"></a>教导众生无有穷尽。<a id="a-H2"></a>三大悲无边故常者。<a id="a-H3"></a>若诸菩萨分有大悲。<a id="a-H4"></a>尚能恒救众生。<a id="a-H5"></a>心无齐限。<a id="a-H6"></a>久住生死。<a id="a-H7"></a>不入涅槃。<a id="a-H8"></a>何况如来众德圆满。<a id="a-H9"></a>常在大悲。<a id="a-HA"></a>救拔恒恩。<a id="a-HB"></a>岂有边际。<a id="a-HC"></a>是故言常。<a id="a-HD"></a>四四如意无边故常者。<a id="a-HE"></a>世间有得四神足者。<a id="a-HF"></a>尚能住寿四十小劫。<a id="a-HG"></a>何况如来为大神足师而当不能住寿自在亿百千劫广化众生。<a id="a-HH"></a>是故名常五无分别慧无边故常者。<a id="a-HI"></a>远离生死涅槃二执。<a id="a-HJ"></a>一向与第一义谛相应。<a id="a-HK"></a>不动不出故知是常。<a id="a-HL"></a>六恒在禅定故常者。<a id="a-HM"></a>世间有人得禅定者。<a id="a-HN"></a>尚能不为水火烬溺刀箭所伤。<a id="a-HO"></a>何况如来。<a id="a-HP"></a>常在禅定。<a id="a-HQ"></a>而应可坏。<a id="a-HR"></a>是故名常。<a id="a-HS"></a>七安乐清凉故常者。<a id="a-HT"></a>安乐即是金刚心。<a id="a-HU"></a>能除无明住地最后念无常苦。<a id="a-HV"></a>以无苦故。<a id="a-HW"></a>故名安乐。<a id="a-HX"></a>佛果显成故名清凉。<a id="a-HY"></a>是解脱道故名为常。<a id="a-HZ"></a>八行于世间八法不染故常者。<a id="a-Ha"></a>佛身虽复在于道前。<a id="a-Hb"></a>生死相应而不为彼烦恼所染无妄想缘。<a id="a-Hc"></a>故是常住。<a id="a-Hd"></a>九甘露寂静远离死魔故常者。<a id="a-He"></a>甘露令人长仙不死。<a id="a-Hf"></a>金刚之心。<a id="a-Hg"></a>能除无明最后念惑故。<a id="a-Hh"></a>得佛果常乐。<a id="a-Hi"></a>常乐故寂静。<a id="a-Hj"></a>寂静故远离死魔。<a id="a-Hk"></a>离死魔故是常住法。<a id="a-Hl"></a>十性无生灭故是常者。<a id="a-Hm"></a>法身非本无今有。<a id="a-Hn"></a>本有今无。<a id="a-Ho"></a>虽行三世。<a id="a-Hp"></a>非三世法。<a id="a-Hq"></a>何以故此是本有非始今有。<a id="a-Hr"></a>过三世法。<a id="a-Hs"></a>是故名常。</p>
  <p id="aHt">问曰。<a id="a-Hu"></a>佛说大乘诸经。<a id="a-Hv"></a>一向皆言显诸法空如云梦幻。<a id="a-Hw"></a>烦恼能障故以云为譬。<a id="a-Hx"></a>一切诸业不真实故。<a id="a-Hy"></a>以梦为譬。<a id="a-Hz"></a>一切五阴果报烦恼业所起故。<a id="a-I0"></a>故以幻为譬。<a id="a-I1"></a>前说此经。<a id="a-I2"></a>显于此义。<a id="a-I3"></a>云何更说一切众生皆有佛性。<a id="a-I4"></a>答曰。<a id="a-I5"></a>已如初说五种功德。<a id="a-I6"></a>除五过失。<a id="a-I7"></a>明有佛性。<a id="a-I8"></a>是故言有。<a id="a-I9"></a>复次此九种譬为显佛性有五义应知。<a id="a-IA"></a>五义者。<a id="a-IB"></a>一真实有。<a id="a-IC"></a>二依方便则可得见。<a id="a-ID"></a>三得见已功德无穷。<a id="a-IE"></a>四无初不应相应[穀-禾+卵]。</p>
  <p id="aIF">释曰。<a id="a-IG"></a>无初者。<a id="a-IH"></a>谓烦恼业报并皆无始。<a id="a-II"></a>故言无初。<a id="a-IJ"></a>不应者。<a id="a-IK"></a>由此三故违逆法身。<a id="a-IL"></a>故言不应。<a id="a-IM"></a>相应者。<a id="a-IN"></a>由依法身得起此三。<a id="a-IO"></a>故说相应。<a id="a-IP"></a>[穀-禾+卵]者。<a id="a-IQ"></a>此三能藏法身。<a id="a-IR"></a>故名为[穀-禾+卵]。<a id="a-IS"></a>五无初相应善性为法者。</p>
  <p id="aIT">释曰。<a id="a-IU"></a>无初者。<a id="a-IV"></a>以性得般若大悲禅定法身并本有故。<a id="a-IW"></a>故言无初体用未曾相离。<a id="a-IX"></a>故言相应。<a id="a-IY"></a>是名无初。<a id="a-IZ"></a>相应善性为法者。<a id="a-Ia"></a>法身自性无改。<a id="a-Ib"></a>由般若故性有威德。<a id="a-Ic"></a>由禅定故性能润滑。<a id="a-Id"></a>由大悲故。<a id="a-Ie"></a>故称善性为法。<a id="a-If"></a>如是九譬。<a id="a-Ig"></a>释无前后际变异义竟。<a id="a-Ih"></a>二无染净变异者。<a id="a-Ii"></a>法身不为生死阴界入等所污故言无染。<a id="a-Ij"></a>非智数所作故言无净。<a id="a-Ik"></a>三无生变异者。<a id="a-Il"></a>法身无生故非起成。<a id="a-Im"></a>非起成故。<a id="a-In"></a>非是始有。<a id="a-Io"></a>不论变异。<a id="a-Ip"></a>四无老变异者。<a id="a-Iq"></a>法身无动转故。<a id="a-Ir"></a>无所改异故言无老。<a id="a-Is"></a>五无依住变异者。<a id="a-It"></a>若法有依有住。<a id="a-Iu"></a>即有变异。<a id="a-Iv"></a>法身不由他故。<a id="a-Iw"></a>无依无所的在故言无住。<a id="a-Ix"></a>六无灭变异者。<a id="a-Iy"></a>法身常住。<a id="a-Iz"></a>不可破坏故。<a id="a-J0"></a>言无灭变异。<a id="a-J1"></a>是名无变异。<a id="a-J2"></a>六种别义究竟。<a id="a-J3"></a>复次合六为三者。<a id="a-J4"></a>一前后寂静。<a id="a-J5"></a>谓无前后际异。<a id="a-J6"></a>二无流即无染净异。<a id="a-J7"></a>三无为谓无四相生住灭等故。<a id="a-J8"></a>无有变异。<a id="a-J9"></a>是故一切妄想诸法有三变异。<a id="a-JA"></a>一果报尽故变异。<a id="a-JB"></a>二对治所破故变异。<a id="a-JC"></a>三刹那念念灭故变异。<a id="a-JD"></a>法身不尔。<a id="a-JE"></a>离三过失故一前后寂静故。<a id="a-JF"></a>无果报尽变异。<a id="a-JG"></a>二无流故。<a id="a-JH"></a>无对治破变异三非有为法故。<a id="a-JI"></a>无念念坏变异故。<a id="a-JJ"></a>名无变异。</p>
  <p data-pb></p>
  <h2 id="aJK">辩相分中无差别品第十</h2>
  <p id="aJL">复次无差别义应知。<a id="a-JM"></a>无差别者。<a id="a-JN"></a>此如来性已至极清净位。<a id="a-JO"></a>若略说。<a id="a-JP"></a>是无流界中。<a id="a-JQ"></a>约如来性有四义。<a id="a-JR"></a>因此四义故立四名。<a id="a-JS"></a>约于四人。<a id="a-JT"></a>显以四德。<a id="a-JU"></a>四义者。<a id="a-JV"></a>一者一切佛法前后不相离。<a id="a-JW"></a>二者一切处皆如。<a id="a-JX"></a>三者非妄想倒法。<a id="a-JY"></a>四者本性寂静。</p>
  <p id="aJZ">释曰。<a id="a-Ja"></a>一切佛法前后不相离者。<a id="a-Jb"></a>如胜鬘经说。<a id="a-Jc"></a>世尊。<a id="a-Jd"></a>如来藏不空过恒沙数等不相离不舍智不可思惟诸佛功德故。<a id="a-Je"></a>知如来藏由如来功德故不空。<a id="a-Jf"></a>不空者。<a id="a-Jg"></a>即明佛具足一切功德故。<a id="a-Jh"></a>此性一切处皆如者一切诸法无自性故。<a id="a-Ji"></a>如无上依经说。<a id="a-Jj"></a>一切众生有阴界入。<a id="a-Jk"></a>胜负种类内外所现。<a id="a-Jl"></a>无始时节相续流转。<a id="a-Jm"></a>法然所得至明妙善。<a id="a-Jn"></a>以是义故。<a id="a-Jo"></a>故知一切处皆如。<a id="a-Jp"></a>非妄想颠倒法者。<a id="a-Jq"></a>如解节经中说。<a id="a-Jr"></a>佛告无尽意菩萨。<a id="a-Js"></a>善男子。<a id="a-Jt"></a>如来性者。<a id="a-Ju"></a>是真实谛。<a id="a-Jv"></a>若如来出世。<a id="a-Jw"></a>及不出世。<a id="a-Jx"></a>性相常然。<a id="a-Jy"></a>非虚妄法。<a id="a-Jz"></a>由此经故。<a id="a-K0"></a>知无妄想倒法名真实谛。<a id="a-K1"></a>本性寂静者。<a id="a-K2"></a>如文殊师利遍行经说。<a id="a-K3"></a>佛言。<a id="a-K4"></a>文殊师利诸佛如来本性。<a id="a-K5"></a>自般涅槃不生不灭。<a id="a-K6"></a>以是义故。<a id="a-K7"></a>故知本来自性寂静。<a id="a-K8"></a>复次立四名者。<a id="a-K9"></a>一由佛法不相离故。<a id="a-KA"></a>说名法身。<a id="a-KB"></a>二由性一切处如。<a id="a-KC"></a>故名如来。<a id="a-KD"></a>三由无虚妄颠倒故。<a id="a-KE"></a>名真实谛。<a id="a-KF"></a>四由本来寂静故。<a id="a-KG"></a>名般涅槃。<a id="a-KH"></a>是四义四名。<a id="a-KI"></a>于如来性。<a id="a-KJ"></a>无有差别故。<a id="a-KK"></a>说无差别相。<a id="a-KL"></a>复次约四人者。<a id="a-KM"></a>一者非身见众生境界。<a id="a-KN"></a>由此真性是邪执对治故。<a id="a-KO"></a>为身见人。<a id="a-KP"></a>说名法身。</p>
  <p id="aKQ">问曰。<a id="a-KR"></a>云何对此人以真如名法身。</p>
  <p id="aKS">答曰。<a id="a-KT"></a>是诸凡夫色等诸阴无有此性。<a id="a-KU"></a>强横执有我及有我所。<a id="a-KV"></a>由此人法二执染污其心。<a id="a-KW"></a>身见灭处是甘露界。<a id="a-KX"></a>不能信乐。<a id="a-KY"></a>何能通达如来法界。<a id="a-KZ"></a>若见此界身见执灭虽复身见已除未除此界恒尔。<a id="a-Ka"></a>是故此界乃名真身。<a id="a-Kb"></a>凡夫所执既非真实故。<a id="a-Kc"></a>不俱在不得名身。<a id="a-Kd"></a>为对如是身见凡夫立名为身。<a id="a-Ke"></a>二者对颠倒人。<a id="a-Kf"></a>说名如来。<a id="a-Kg"></a>颠倒人者。<a id="a-Kh"></a>谓二乘人。<a id="a-Ki"></a>如来常住应修应行而翻倒修无常想等。<a id="a-Kj"></a>何以故。<a id="a-Kk"></a>此修依于虚妄境起。<a id="a-Kl"></a>故名倒修。<a id="a-Km"></a>乐我净等亦复如是。<a id="a-Kn"></a>由倒行故。<a id="a-Ko"></a>一切二乘不能进修得与如来道果相称。<a id="a-Kp"></a>是故常等真如非其境界。<a id="a-Kq"></a>此真如者。<a id="a-Kr"></a>不如无常等。<a id="a-Ks"></a>世间对治故。<a id="a-Kt"></a>此真如非如中有如无非如。<a id="a-Ku"></a>亦如二乘如者。<a id="a-Kv"></a>是非如中如。<a id="a-Kw"></a>无非如中非如。<a id="a-Kx"></a>云何如此二乘之人。<a id="a-Ky"></a>约虚妄观无常等相以为真如。<a id="a-Kz"></a>此虚妄观唯因中有。<a id="a-L0"></a>果地则无。<a id="a-L1"></a>是故此如或成或坏。<a id="a-L2"></a>因中则成。<a id="a-L3"></a>果地则坏。<a id="a-L4"></a>菩萨如者离于虚妄。<a id="a-L5"></a>约真性以观真故。<a id="a-L6"></a>如此如于因果中二处无异故。<a id="a-L7"></a>唯成不坏。<a id="a-L8"></a>是故二乘人如逐其定灭去而不来。<a id="a-L9"></a>菩萨如者。<a id="a-LA"></a>因果恒有。<a id="a-LB"></a>去来不异。<a id="a-LC"></a>舍因到果。<a id="a-LD"></a>故称如去。<a id="a-LE"></a>从果出用。<a id="a-LF"></a>故曰如来。<a id="a-LG"></a>是故如来非二乘境界。<a id="a-LH"></a>故对二乘立如来名。<a id="a-LI"></a>三者对散动心人说名真谛。<a id="a-LJ"></a>真如者。<a id="a-LK"></a>是无增减法。<a id="a-LL"></a>散动心人者。<a id="a-LM"></a>始行大乘菩萨。<a id="a-LN"></a>迷如来藏有二种人。<a id="a-LO"></a>一者唯信。<a id="a-LP"></a>灭除诸法。<a id="a-LQ"></a>名之为空。<a id="a-LR"></a>一切诸法。<a id="a-LS"></a>未分析时。<a id="a-LT"></a>是名为有。<a id="a-LU"></a>若分析竟。<a id="a-LV"></a>乃名为空。<a id="a-LW"></a>二者谓有实法。<a id="a-LX"></a>名之为空。<a id="a-LY"></a>我今应修应得。<a id="a-LZ"></a>此二人者迷如来藏。<a id="a-La"></a>前则执无故迷。<a id="a-Lb"></a>后人执有故迷。<a id="a-Lc"></a>如来藏者。<a id="a-Ld"></a>道理何相。<a id="a-Le"></a>如偈说言。</p>
  <p id="aLf">无一法可损　　无一法可增</p>
  <p id="aLg">应见实如实　　见实得解脱</p>
  <p id="aLh">由客尘故空　　与法界相离</p>
  <p id="aLi">无上法不空　　与法界相随</p>
  <p id="aLj">如来性者。<a id="a-Lk"></a>自清净故。<a id="a-Ll"></a>能染客尘者。<a id="a-Lm"></a>自性空故。<a id="a-Ln"></a>故言无一法可损。<a id="a-Lo"></a>真如者。<a id="a-Lp"></a>与清净因不相离。<a id="a-Lq"></a>过恒沙数等不舍智不可思惟。<a id="a-Lr"></a>诸佛功德恒相应故。<a id="a-Ls"></a>故言无一法可增。<a id="a-Lt"></a>若法无因此无法观真如空。<a id="a-Lu"></a>以余法有故。<a id="a-Lv"></a>观如不空。<a id="a-Lw"></a>故言真如。<a id="a-Lx"></a>亦空不空。<a id="a-Ly"></a>何以故。<a id="a-Lz"></a>以离增减二边故。<a id="a-M0"></a>无一法可损故是空。<a id="a-M1"></a>无一法可增故非空。<a id="a-M2"></a>若作是观名真实观。<a id="a-M3"></a>故得远离增减二边为始行菩萨。<a id="a-M4"></a>不能得见此藏理故。<a id="a-M5"></a>为对此人说真实谛。<a id="a-M6"></a>从初地至十地是其境界观于此理。<a id="a-M7"></a>行十地行。<a id="a-M8"></a>是故非关始行境界。<a id="a-M9"></a>四者对十地菩萨。<a id="a-MA"></a>说名涅槃。<a id="a-MB"></a>唯佛一人能得涅槃。<a id="a-MC"></a>余诸菩萨不能至故。<a id="a-MD"></a>如胜鬘经说。<a id="a-ME"></a>世尊。<a id="a-MF"></a>由得涅槃故。<a id="a-MG"></a>世尊。<a id="a-MH"></a>成就如来阿罗诃三藐三佛陀。<a id="a-MI"></a>得一切无量不可思惟究竟清净诸佛功德。<a id="a-MJ"></a>是故涅槃四种功德无差别相。<a id="a-MK"></a>复次四功德者。<a id="a-ML"></a>一一切功德。<a id="a-MM"></a>二无量功德。<a id="a-MN"></a>三不可思惟功德。<a id="a-MO"></a>四究竟清净功德。<a id="a-MP"></a>由得涅槃故成如来。<a id="a-MQ"></a>是故如来与于涅槃。<a id="a-MR"></a>无有差别。<a id="a-MS"></a>何以故。<a id="a-MT"></a>若离佛者。<a id="a-MU"></a>无得涅槃。<a id="a-MV"></a>若离涅槃。<a id="a-MW"></a>无得佛故。</p>
  <p id="aMX">释曰。<a id="a-MY"></a>功德者。<a id="a-MZ"></a>初一切功德。<a id="a-Ma"></a>即是第八不动地位。<a id="a-Mb"></a>无分别。<a id="a-Mc"></a>无穿漏。<a id="a-Md"></a>无中间。<a id="a-Me"></a>自然成。<a id="a-Mf"></a>菩萨圣道恒相应故。<a id="a-Mg"></a>诸佛如来无流界中一切功德皆得成就。<a id="a-Mh"></a>二无量功德者。<a id="a-Mi"></a>是第九善慧地位。<a id="a-Mj"></a>无数禅定陀罗尼门海。<a id="a-Mk"></a>能摄无量功德智所依止故。<a id="a-Ml"></a>无量功德皆得成就。<a id="a-Mm"></a>三不可思惟功德。<a id="a-Mn"></a>是第十法云地位。<a id="a-Mo"></a>一切如来秘密法藏证见明了智慧所依故。<a id="a-Mp"></a>故不可思惟皆得成就。<a id="a-Mq"></a>四究竟清净者。<a id="a-Mr"></a>一切惑及习气一切智障已灭尽故。<a id="a-Ms"></a>由灭尽智障故究竟清净。<a id="a-Mt"></a>功德圆满。<a id="a-Mu"></a>成就涅槃。<a id="a-Mv"></a>与此四功德相摄不相离故。<a id="a-Mw"></a>唯佛得涅槃。<a id="a-Mx"></a>余人未得。<a id="a-My"></a>是故如来性于此四义四名四人四德无有差别。<a id="a-Mz"></a>故言无差别德。<a id="a-N0"></a>以是因缘。<a id="a-N1"></a>此自性等十相。<a id="a-N2"></a>为显三义。<a id="a-N3"></a>一显本有不可思议竟界。<a id="a-N4"></a>二显依道理修修行可得。<a id="a-N5"></a>三显得已能令无量功德圆满究竟。<a id="a-N6"></a>故造斯论。</p>
 </body>
</html>