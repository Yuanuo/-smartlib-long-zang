<!doctype html>
<html id="z3IBVQLxh" data-ver="831">
 <head>
  <meta charset="utf-8">
  <meta author="安慧菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">大乘阿毗达磨杂集论卷第八</h1>
  <h2 id="a2">决择分中谛品第一之三</h2>
  <p id="a3">复次业差别有三种。<a id="a-4"></a>谓律仪业。<a id="a-5"></a>不律仪业。<a id="a-6"></a>非律仪非不律仪业。<a id="a-7"></a>律仪业复有三种。<a id="a-8"></a>谓别解脱律仪所摄。<a id="a-9"></a>静虑律仪所摄。<a id="a-A"></a>无漏律仪所摄。<a id="a-B"></a>别解脱律仪所摄业者。<a id="a-C"></a>即是七众所受律仪。<a id="a-D"></a>谓比丘律仪比丘尼律仪。<a id="a-E"></a>式叉摩那律仪。<a id="a-F"></a>沙弥律仪。<a id="a-G"></a>沙弥尼律仪。<a id="a-H"></a>邬波索迦律仪。<a id="a-I"></a>邬波斯迦律仪。<a id="a-J"></a>及近住律仪。<a id="a-K"></a>依止何等补特伽罗建立出家律仪。<a id="a-L"></a>依能修行远离恶行远离欲行。<a id="a-M"></a>由比丘等出家五众。<a id="a-N"></a>乃能尽寿远离杀生等恶行。<a id="a-O"></a>及能远离非梵行故。<a id="a-P"></a>依止何等补特伽罗建立邬波索迦律仪邬波斯迦律仪。<a id="a-Q"></a>依能尽寿远离恶行不远离欲行。<a id="a-R"></a>由彼二众建立尽寿离欲邪行。<a id="a-S"></a>非离非梵行故。<a id="a-T"></a>依止何等补特伽罗建立近住律仪。<a id="a-U"></a>依止不能远离恶行。<a id="a-V"></a>及不远离欲行。<a id="a-W"></a>是故为彼但制日夜近住律仪。<a id="a-X"></a>为令渐渐俱修学故。<a id="a-Y"></a>问若唯修学邬波索迦一分学处。<a id="a-Z"></a>为说成就邬波索迦律仪。<a id="a-a"></a>为说不成就耶。<a id="a-b"></a>答应说成就而名犯戒。<a id="a-c"></a>问扇搋半择迦等为遮彼受邬波索迦律仪不耶。<a id="a-d"></a>答不遮彼受邬波索迦律仪。<a id="a-e"></a>然遮彼邬波索迦性。<a id="a-f"></a>不堪亲近承事比丘比丘尼等二出家众故。<a id="a-g"></a>如扇搋半择迦。<a id="a-h"></a>不堪亲近承事比丘比丘尼等二出家众故。<a id="a-i"></a>遮彼邬波索迦性。<a id="a-j"></a>二形亦尔。<a id="a-k"></a>男女烦恼恒俱现行。<a id="a-l"></a>不堪亲近承事二众故不别说。<a id="a-m"></a>又半择迦有五种。<a id="a-n"></a>谓生便半择迦。<a id="a-o"></a>嫉妒半择迦。<a id="a-p"></a>半月半择迦。<a id="a-q"></a>灌洒半择迦。<a id="a-r"></a>除去半择迦。</p>
  <p id="as">静虑律仪所摄业者。<a id="a-t"></a>谓能损伏发起犯戒烦恼种子。<a id="a-u"></a>离欲界欲者所有远离。<a id="a-v"></a>离初二三静虑欲者所有远离。<a id="a-w"></a>是名静虑律仪所摄身语业。<a id="a-x"></a>性发起犯戒烦恼者。<a id="a-y"></a>谓贪嗔等欲界所系烦恼随烦恼。<a id="a-z"></a>能损伏彼种子者。<a id="a-10"></a>谓由伏对治力损彼种子。<a id="a-11"></a>离欲界欲者。<a id="a-12"></a>谓由伏对治力。<a id="a-13"></a>或少分离欲或全分离欲。<a id="a-14"></a>所有远离者。<a id="a-15"></a>谓从彼犯戒所得远离性。<a id="a-16"></a>离初二三静虑欲者。<a id="a-17"></a>谓由远分对治力。<a id="a-18"></a>令彼发起犯戒烦恼所有种子转更衰损。<a id="a-19"></a>所以不说离第四静虑欲者。<a id="a-1A"></a>由无色界粗色无故。<a id="a-1B"></a>略不建立色戒律仪。</p>
  <p id="a1C">无漏律仪所摄业者。<a id="a-1D"></a>谓已见谛者由无漏作意力所得无漏远离戒性。</p>
  <p id="a1E">不律仪业者。<a id="a-1F"></a>谓诸不律仪者。<a id="a-1G"></a>或由生彼种姓中故。<a id="a-1H"></a>或由受持彼事业故。<a id="a-1I"></a>所期现行彼业决定。<a id="a-1J"></a>何等名为不律仪者。<a id="a-1K"></a>所谓屠羊养鸡养猪捕鸟捕鱼猎鹿罝兔。<a id="a-1L"></a>劫盗魁脍害牛缚象。<a id="a-1M"></a>立坛咒龙守狱谗构好为损等。<a id="a-1N"></a>屠羊者。<a id="a-1O"></a>为欲活命屠养买卖。<a id="a-1P"></a>如是养鸡猪等随其所应。<a id="a-1Q"></a>缚象者恒处山林调执野象。<a id="a-1R"></a>立坛咒龙者。<a id="a-1S"></a>习咒龙蛇戏乐自活。<a id="a-1T"></a>谗构者。<a id="a-1U"></a>以离间语毁坏他亲持用活命。<a id="a-1V"></a>或由生彼种姓中或由受持彼事业者。<a id="a-1W"></a>谓即生彼家若生余家。<a id="a-1X"></a>如其次第。<a id="a-1Y"></a>所期现行彼业决定者。<a id="a-1Z"></a>谓身语方便为先决定要期现行。<a id="a-1a"></a>彼业是名不律仪业。</p>
  <p id="a1b">非律仪非不律仪业者。<a id="a-1c"></a>谓住非律仪非不律仪者所有善不善业。<a id="a-1d"></a>若布施爱语等业。<a id="a-1e"></a>若殴击等业。<a id="a-1f"></a>律仪不律仪所不摄故。<a id="a-1g"></a>名非律仪非不律仪。</p>
  <p id="a1h">又业差别有三种。<a id="a-1i"></a>谓顺乐受业。<a id="a-1j"></a>顺苦受业。<a id="a-1k"></a>顺不苦不乐受业。<a id="a-1l"></a>顺乐受业者。<a id="a-1m"></a>谓从欲界乃至第三静虑所有善业。<a id="a-1n"></a>顺苦受业者。<a id="a-1o"></a>谓不善业。<a id="a-1p"></a>顺不苦不乐受业者。<a id="a-1q"></a>谓第四静虑已上所有善业等。</p>
  <p id="a1r">复次业差别有三种。<a id="a-1s"></a>谓顺现法受业。<a id="a-1t"></a>顺生受业。<a id="a-1u"></a>顺后受业。<a id="a-1v"></a>顺现法受业者。<a id="a-1w"></a>若业于现法中异熟成熟。<a id="a-1x"></a>谓从慈定起已。<a id="a-1y"></a>于彼造作若损若益必得现异熟。<a id="a-1z"></a>如从慈定起。<a id="a-20"></a>从无诤定灭尽定预流果阿罗汉果起亦尔。<a id="a-21"></a>又于佛为上首僧中。<a id="a-22"></a>造善恶业必得现异熟又有余猛利意乐方便。<a id="a-23"></a>所行善不善业亦得现异熟所以名为现法受业。<a id="a-24"></a>若业于此生作即于此生熟故。<a id="a-25"></a>顺生受业者。<a id="a-26"></a>若业于无间生中异熟成熟。<a id="a-27"></a>无间生者即次此生。<a id="a-28"></a>谓五无间业等能得生异熟问若造一无间者。<a id="a-29"></a>于无间生中可受其异熟若造多无间业者。<a id="a-2A"></a>于无间生中云何得受其异熟。<a id="a-2B"></a>答于一生中顿受一切所得异熟无有过失。<a id="a-2C"></a>所以者何。<a id="a-2D"></a>若造众多无间业者。<a id="a-2E"></a>所感身形最极柔软。<a id="a-2F"></a>所感苦具众多猛利。<a id="a-2G"></a>由此顿受种种大苦。<a id="a-2H"></a>复有所余善不善业。<a id="a-2I"></a>于无间生异熟熟者。<a id="a-2J"></a>一切皆名顺生受业。<a id="a-2K"></a>顺后受业者。<a id="a-2L"></a>若业于无间生后异熟成熟。<a id="a-2M"></a>于此业中从初熟位建立顺现法受等名。<a id="a-2N"></a>不唯受此一位异熟。<a id="a-2O"></a>若业于此生造即从此生已去异熟成熟。<a id="a-2P"></a>说名顺现法受业。<a id="a-2Q"></a>若业于此生造从无间生已去异熟成熟。<a id="a-2R"></a>说名顺生受业若业于此生造度无间生已去异熟成熟。<a id="a-2S"></a>说名顺后受业若作是说即为善顺诃怨心经。<a id="a-2T"></a>如彼经言。<a id="a-2U"></a>由无间业于那落迦中数数死生受大苦异熟。<a id="a-2V"></a>复次有四种诸业差别。<a id="a-2W"></a>谓黑黑异熟业。<a id="a-2X"></a>白白异熟业。<a id="a-2Y"></a>黑白黑白异熟业。<a id="a-2Z"></a>非黑白无异熟业能尽诸业。<a id="a-2a"></a>黑黑异熟业者。<a id="a-2b"></a>谓不善业。<a id="a-2c"></a>由染污故。<a id="a-2d"></a>不可爱异熟故。<a id="a-2e"></a>白白异熟业者。<a id="a-2f"></a>谓三界善业。<a id="a-2g"></a>不染污故。<a id="a-2h"></a>可爱异熟故。<a id="a-2i"></a>黑白黑白异熟业者。<a id="a-2j"></a>谓欲界系杂业。<a id="a-2k"></a>善不善杂故。<a id="a-2l"></a>云何一业亦善不善。<a id="a-2m"></a>此中不约生刹那相说一种业亦善不善。<a id="a-2n"></a>然约意乐及方便总说一业。<a id="a-2o"></a>是此经意约此二种。<a id="a-2p"></a>若黑若白互不相似。<a id="a-2q"></a>建立一种黑白业故。<a id="a-2r"></a>或有业意乐故黑。<a id="a-2s"></a>方便故白。<a id="a-2t"></a>或有业方便故黑。<a id="a-2u"></a>意乐故白。<a id="a-2v"></a>意乐故黑。<a id="a-2w"></a>方便故白者。<a id="a-2x"></a>犹如有一。<a id="a-2y"></a>为欲诳他先现其相。<a id="a-2z"></a>令信己故行于惠施。<a id="a-30"></a>乃至出家方便故黑。<a id="a-31"></a>意乐故白者。<a id="a-32"></a>犹如有一。<a id="a-33"></a>欲令子及门徒远危处安。<a id="a-34"></a>由怜愍心现发种种身语粗恶。<a id="a-35"></a>遂于此时发生杂染非黑白无异熟业。<a id="a-36"></a>能尽诸业者。<a id="a-37"></a>谓于方便无间道中诸无漏业。<a id="a-38"></a>以方便无间道是彼诸业断对治故。<a id="a-39"></a>非黑者离烦恼垢故。<a id="a-3A"></a>白者一向清净故。<a id="a-3B"></a>无异熟者生死相违故。<a id="a-3C"></a>能尽诸业者。<a id="a-3D"></a>由无漏业力永拔黑等三有漏业与异熟习气故。</p>
  <p id="a3E">复次总约一切无漏业无有差别所有障碍随顺体性。<a id="a-3F"></a>如其次第建立曲秽浊等诸染污业。<a id="a-3G"></a>净牟尼等诸清净业。<a id="a-3H"></a>曲业者。<a id="a-3I"></a>若身语意业能障正直八圣道支令不生长。<a id="a-3J"></a>秽业者。<a id="a-3K"></a>若身等业能污相续。<a id="a-3L"></a>依此发生如是障业。<a id="a-3M"></a>浊业者。<a id="a-3N"></a>若身等业依止外道颠倒见生。<a id="a-3O"></a>一切如来清净圣教之所对治不信。<a id="a-3P"></a>混浊之所摄故。<a id="a-3Q"></a>复有差别堕在断常。<a id="a-3R"></a>边违处中行义名曲。<a id="a-3S"></a>损减见所摄增恶清净所立法义名秽。<a id="a-3T"></a>萨迦耶见所摄。<a id="a-3U"></a>障真无我见义名浊。<a id="a-3V"></a>净业者。<a id="a-3W"></a>与如是等诸杂染业相违类解。<a id="a-3X"></a>三净业者。<a id="a-3Y"></a>谓善净尸罗。<a id="a-3Z"></a>正直见所摄。<a id="a-3a"></a>身语意业远离毁犯戒见垢故。<a id="a-3b"></a>三牟尼业者。<a id="a-3c"></a>谓学无学所有无漏身语意业。<a id="a-3d"></a>唯诸牟尼有此业故。<a id="a-3e"></a>又有施等诸清净业。<a id="a-3f"></a>施业云何。<a id="a-3g"></a>谓因缘故等起故处所故自体故。<a id="a-3h"></a>分别施业因缘者。<a id="a-3i"></a>谓无贪无嗔无痴善根。<a id="a-3j"></a>等起者。<a id="a-3k"></a>谓彼俱行思。<a id="a-3l"></a>处所者。<a id="a-3m"></a>谓所施物。<a id="a-3n"></a>自体者。<a id="a-3o"></a>谓正行施时身语意业。<a id="a-3p"></a>云何施圆满。<a id="a-3q"></a>谓数数施故无偏党施故。<a id="a-3r"></a>随其所欲圆满施故。<a id="a-3s"></a>施得圆满。<a id="a-3t"></a>依此义故经作是说。<a id="a-3u"></a>为大施主者。<a id="a-3v"></a>此显数数施义。<a id="a-3w"></a>由彼串习成性数数能施故。<a id="a-3x"></a>一切沙门婆罗门等者。<a id="a-3y"></a>此显无偏党施义。<a id="a-3z"></a>无有差别一切施故。<a id="a-40"></a>若食若饮等者。<a id="a-41"></a>此显随其所欲圆满施义如所意愿一切资财皆施与故复次无所依施故。<a id="a-42"></a>广清净施故极欢喜施故。<a id="a-43"></a>数数施故。<a id="a-44"></a>田器施故。<a id="a-45"></a>善分布新旧施故施。<a id="a-46"></a>得圆满。<a id="a-47"></a>依此义故经作是说。<a id="a-48"></a>解脱舍舒手施乐。<a id="a-49"></a>远离常祠祀舍具足。<a id="a-4A"></a>于正施时乐等分布。<a id="a-4B"></a>如是诸句随其次第。<a id="a-4C"></a>显示无所依施等。<a id="a-4D"></a>无所依施者。<a id="a-4E"></a>谓不回向有及资财而行惠施。<a id="a-4F"></a>田器者。<a id="a-4G"></a>谓贫苦田功德田。<a id="a-4H"></a>舒手者。<a id="a-4I"></a>广行惠施手不潜缩故。<a id="a-4J"></a>常祠祀者。<a id="a-4K"></a>串习祠祀以成性故。<a id="a-4L"></a>舍具足者。<a id="a-4M"></a>慧为先故。<a id="a-4N"></a>于正施时乐等分布者。<a id="a-4O"></a>于来求者以所施物等分布故。<a id="a-4P"></a>云何应知施物圆满。<a id="a-4Q"></a>谓所施财物非诳诈得故。<a id="a-4R"></a>所施财物非侵他得故。<a id="a-4S"></a>所施财物非秽离垢故。<a id="a-4T"></a>所施财物清净故。<a id="a-4U"></a>所施财物如法所引故。<a id="a-4V"></a>是名施物圆满。<a id="a-4W"></a>依此义故经作是说发起正勤所得。<a id="a-4X"></a>财物者此显施物非。<a id="a-4Y"></a>诳诈得诳诈得者谓不起正勤。<a id="a-4Z"></a>而得财物于自住处他所寄物。<a id="a-4a"></a>谋诈得故运手臂力所得财物者。<a id="a-4b"></a>此显施物非侵他得。<a id="a-4c"></a>侵他得者。<a id="a-4d"></a>非自运动手力而得。<a id="a-4e"></a>他所勤。<a id="a-4f"></a>苦种种方便获得财物。<a id="a-4g"></a>侵陵取故离污垢物者。<a id="a-4h"></a>此显施物非秽离垢。<a id="a-4i"></a>由所施物远离污垢染污故。<a id="a-4j"></a>如法财者。<a id="a-4k"></a>此显施物清净。<a id="a-4l"></a>远离刀毒酒等非净施物。<a id="a-4m"></a>故如法所得者。<a id="a-4n"></a>此显施物如法所引。<a id="a-4o"></a>远离伪斗称等邪命财故。</p>
  <p id="a4p">复次如经中说。<a id="a-4q"></a>成就尸罗善能防护别解脱律仪。<a id="a-4r"></a>轨则所行皆悉圆满。<a id="a-4s"></a>见微细罪生大怖畏。<a id="a-4t"></a>于诸学处善能受学。<a id="a-4u"></a>云何成就尸罗。<a id="a-4v"></a>能受能护净尸罗故。<a id="a-4w"></a>谓受持净戒相应无缺。<a id="a-4x"></a>故名成就尸罗。<a id="a-4y"></a>云何善能防护别解脱律仪。<a id="a-4z"></a>能善护持出离尸罗故。<a id="a-50"></a>谓为求解脱别别防护所有律仪。<a id="a-51"></a>故名别解脱律仪。<a id="a-52"></a>由此律仪能速出离生死苦故。<a id="a-53"></a>云何轨则所行皆悉圆满。<a id="a-54"></a>具净尸罗难为毁责故。<a id="a-55"></a>轨则圆满者。<a id="a-56"></a>诸威仪等。<a id="a-57"></a>非聪慧人所呵责故。<a id="a-58"></a>所行圆满者。<a id="a-59"></a>远离五种诸比丘众所不行处故。<a id="a-5A"></a>何等为五。<a id="a-5B"></a>谓唱令家。<a id="a-5C"></a>淫女家。<a id="a-5D"></a>酤酒家。<a id="a-5E"></a>王家。<a id="a-5F"></a>旃荼罗羯耻那家。<a id="a-5G"></a>云何见微细罪生大怖畏。<a id="a-5H"></a>勇猛恭敬所学尸罗故。<a id="a-5I"></a>于遮罪中勇猛恭敬。<a id="a-5J"></a>修学护持犹如性罪。<a id="a-5K"></a>是故名为见微细罪生大怖畏。<a id="a-5L"></a>云何于诸学处善能受学。<a id="a-5M"></a>圆满受学所学尸罗故。<a id="a-5N"></a>谓具足圆满受学学处。<a id="a-5O"></a>是故名为于诸学处善能受学。<a id="a-5P"></a>从是已后依止尸罗。<a id="a-5Q"></a>释佛经中护身等义。<a id="a-5R"></a>云何名为防护身语。<a id="a-5S"></a>由彼正解所摄持故。<a id="a-5T"></a>谓如佛所听。<a id="a-5U"></a>往来等事必先觉察方正行故。<a id="a-5V"></a>云何身语具足圆满。<a id="a-5W"></a>终不毁犯所毁犯故。<a id="a-5X"></a>谓不违损清净尸罗。<a id="a-5Y"></a>云何身语清净现行。<a id="a-5Z"></a>由无悔等渐次修行久至得定为依止故。<a id="a-5a"></a>谓依定力令犯戒垢极远离故。<a id="a-5b"></a>云何身语极善现行。<a id="a-5c"></a>染污寻思所不杂故。<a id="a-5d"></a>谓染污寻思所不能杂。<a id="a-5e"></a>一向净故。<a id="a-5f"></a>云何身语无罪现行。<a id="a-5g"></a>远离邪愿修梵行故。<a id="a-5h"></a>谓不回向有及资财修行梵行。<a id="a-5i"></a>为诸圣贤所称赞故。<a id="a-5j"></a>云何身语无害现行。<a id="a-5k"></a>不轻陵他易共住故。<a id="a-5l"></a>谓不由自高陵蔑于人。<a id="a-5m"></a>难共住等为损害故。<a id="a-5n"></a>云何身语随顺现行。<a id="a-5o"></a>由能随顺涅槃得故。<a id="a-5p"></a>谓能随顺得涅槃得能引圣道故。<a id="a-5q"></a>云何身语随隐显现行。<a id="a-5r"></a>隐善显恶故。<a id="a-5s"></a>谓隐自功德显自过失。<a id="a-5t"></a>云何身语亲善现行。<a id="a-5u"></a>同梵行者摄受尸罗故谓同梵行摄受尸罗应归趣故。<a id="a-5v"></a>云何身语应仪现行。<a id="a-5w"></a>于尊尊位离憍慢故。<a id="a-5x"></a>谓于尊长及等尊长所。<a id="a-5y"></a>摧伏憍慢如应供事故。<a id="a-5z"></a>云何身语敬顺现行。<a id="a-60"></a>于尊教诲敬顺受故。<a id="a-61"></a>谓于尊语言敬顺而受。<a id="a-62"></a>离自见取故。<a id="a-63"></a>云何身语无热现行。<a id="a-64"></a>远离苦行热恼下劣欲解故。<a id="a-65"></a>谓离外道下劣欲解行诸苦行。<a id="a-66"></a>不自烧然故。<a id="a-67"></a>云何身语不恼现行。<a id="a-68"></a>弃舍财业无悔恼故。<a id="a-69"></a>谓由弃舍财业无有追悔。<a id="a-6A"></a>彼于后时无热恼故。<a id="a-6B"></a>云何身语无悔现行。<a id="a-6C"></a>虽得少分不以为喜。<a id="a-6D"></a>无悔恨故。<a id="a-6E"></a>谓修善品虽获少分不生喜足。<a id="a-6F"></a>离诸悔恨尽其所能而修习故。<a id="a-6G"></a>如世尊说。<a id="a-6H"></a>如是有情皆由自业。<a id="a-6I"></a>业所乖诤。<a id="a-6J"></a>从业所生。<a id="a-6K"></a>依业出离。<a id="a-6L"></a>业能分判一切有情高下胜劣。<a id="a-6M"></a>云何有情皆由自业。<a id="a-6N"></a>由自造业而受异熟故。<a id="a-6O"></a>谓诸有情由其自业故名自业。<a id="a-6P"></a>自者不与他共。<a id="a-6Q"></a>受自业异熟故名自业。<a id="a-6R"></a>云何业所乖诤于受自业所得异熟时。<a id="a-6S"></a>善不善业互违诤故。<a id="a-6T"></a>谓诸有情由业乖诤故。<a id="a-6U"></a>名业所乖诤。<a id="a-6V"></a>随善恶业力自所受异熟爱不爱别故。<a id="a-6W"></a>问是诸有情受自作业爱不爱异熟时。<a id="a-6X"></a>初从何生。<a id="a-6Y"></a>为无因耶。<a id="a-6Z"></a>为因世性自在等耶。<a id="a-6a"></a>答从业所生。<a id="a-6b"></a>云何从业所生。<a id="a-6c"></a>是诸有情远离无因恶因。<a id="a-6d"></a>唯从业所生故。<a id="a-6e"></a>谓诸有情远离无因恶因。<a id="a-6f"></a>唯由业等因缘所生。<a id="a-6g"></a>如是已说依业流转。<a id="a-6h"></a>为明归灭亦依诸业。<a id="a-6i"></a>是故经言。<a id="a-6j"></a>依业出离。<a id="a-6k"></a>云何依业出离。<a id="a-6l"></a>依对治业解业缚故。<a id="a-6m"></a>谓依无漏业能断有漏业故。<a id="a-6n"></a>唯依业而得出离。<a id="a-6o"></a>云何有情高下。<a id="a-6p"></a>谓由业故。<a id="a-6q"></a>于善恶趣得自体差别。<a id="a-6r"></a>云何胜劣。<a id="a-6s"></a>谓诸有情成就功德过失差别。<a id="a-6t"></a>如世尊说。<a id="a-6u"></a>有情业异熟不可思议。<a id="a-6v"></a>如是经意非一切种皆不可思议。<a id="a-6w"></a>云何业异熟不可思议。<a id="a-6x"></a>云何可思议。<a id="a-6y"></a>谓诸善业于人天趣得可爱异熟。<a id="a-6z"></a>是可思议。<a id="a-70"></a>诸不善业堕三恶趣得不爱异熟。<a id="a-71"></a>是可思议。<a id="a-72"></a>由善恶业往善恶趣。<a id="a-73"></a>感得可爱不可爱异熟。<a id="a-74"></a>世间智者能思议故。<a id="a-75"></a>由此能引发正见等功德故。<a id="a-76"></a>即由此业感诸有情自身异熟等种种差别不可思议。<a id="a-77"></a>谓内身等异熟有形色等。<a id="a-78"></a>无量差别难可思议。<a id="a-79"></a>除一切智不能思议。<a id="a-7A"></a>强思议者发狂等过故。</p>
  <p id="a7B">复次即善不善业处差别。<a id="a-7C"></a>事差别。<a id="a-7D"></a>因差别。<a id="a-7E"></a>异熟差别品类差别等。<a id="a-7F"></a>皆不可思议。<a id="a-7G"></a>由即此业处差别等。<a id="a-7H"></a>无量无边难可思议故处者。<a id="a-7I"></a>谓住如是处造如是业。<a id="a-7J"></a>或于城邑或于村落如是等。<a id="a-7K"></a>事者。<a id="a-7L"></a>谓所依事。<a id="a-7M"></a>或有情数或非有情数。<a id="a-7N"></a>因者。<a id="a-7O"></a>谓善不善根如其所应。<a id="a-7P"></a>异熟者。<a id="a-7Q"></a>谓异熟内身。<a id="a-7R"></a>品类者。<a id="a-7S"></a>谓种种差别无量品类。<a id="a-7T"></a>又有种种外事差别。<a id="a-7U"></a>能感业用不可思议。<a id="a-7V"></a>由何等业感棘刺等锋铓铦利。<a id="a-7W"></a>如是等类。<a id="a-7X"></a>堕在世间。<a id="a-7Y"></a>不思议摄。<a id="a-7Z"></a>思议世间佛所制故。<a id="a-7a"></a>又末尼珠药草咒术相应业用不可思议。<a id="a-7b"></a>末尼相应业者。<a id="a-7c"></a>谓月爱珠等能出水等业用难思。<a id="a-7d"></a>药相应业者。<a id="a-7e"></a>谓执持此药藏隐形等。<a id="a-7f"></a>咒相应业者。<a id="a-7g"></a>谓诵此咒便不烧等。<a id="a-7h"></a>术相应业者。<a id="a-7i"></a>谓由彼彼术故治热病等。<a id="a-7j"></a>又诸观行者威德业用不可思议。<a id="a-7k"></a>云何彼心威德力故。<a id="a-7l"></a>能动大地升虚空等。<a id="a-7m"></a>又诸菩萨自在业用不可思议。<a id="a-7n"></a>所谓命自在故。<a id="a-7o"></a>心自在故。<a id="a-7p"></a>财自在故。<a id="a-7q"></a>业自在故生自在故。<a id="a-7r"></a>胜解自在故。<a id="a-7s"></a>愿自在故。<a id="a-7t"></a>神通自在故。<a id="a-7u"></a>智自在故。<a id="a-7v"></a>法自在故。<a id="a-7w"></a>诸大菩萨由如是等自在。<a id="a-7x"></a>力故所作业用不可思议。<a id="a-7y"></a>谓诸菩萨。<a id="a-7z"></a>由命自在力持诸寿行。<a id="a-80"></a>随所欲乐尔所时住。<a id="a-81"></a>由心自在力随其所乐。<a id="a-82"></a>于三摩地入出自在。<a id="a-83"></a>由胜解自在力转大地等为水火等。<a id="a-84"></a>胜解自在。<a id="a-85"></a>由愿自在力随其所乐。<a id="a-86"></a>能引无数自利利他圆满大愿。<a id="a-87"></a>由神通自在力为欲摄化无量有情。<a id="a-88"></a>显示种种神通变现。<a id="a-89"></a>由智自在力于诸法义训释言词。<a id="a-8A"></a>无滞辩说圆满究竟。<a id="a-8B"></a>由法自在力以无量种名句文身。<a id="a-8C"></a>建立素怛缆等无上教法随其所应。<a id="a-8D"></a>乃至一切有情于一时间能令彼心皆大欢喜。<a id="a-8E"></a>又一切佛所作诸佛应所作事。<a id="a-8F"></a>业用不可思议。<a id="a-8G"></a>云何如来到于究竟无功用处。<a id="a-8H"></a>证得清净一味法界。<a id="a-8I"></a>诸佛世尊之所应作。<a id="a-8J"></a>利益安乐诸有情事。<a id="a-8K"></a>随时如应皆能成立。<a id="a-8L"></a>如是诸佛及佛境界不可思议。</p>
  <p id="a8M">复次如是集谛总有四种行相。<a id="a-8N"></a>所谓因相集相生相缘相。<a id="a-8O"></a>因相云何。<a id="a-8P"></a>谓能引发后有习气因。<a id="a-8Q"></a>是名因相。<a id="a-8R"></a>由业烦恼是能引发后有习气因故。<a id="a-8S"></a>集相云何。<a id="a-8T"></a>谓彼彼有情所集习气。<a id="a-8U"></a>于彼彼有情类为等起因。<a id="a-8V"></a>是名集相。<a id="a-8W"></a>由诸有情所集习气。<a id="a-8X"></a>于人天等有情类中。<a id="a-8Y"></a>能为相似形貌种类。<a id="a-8Z"></a>平等起因故。<a id="a-8a"></a>生相云何。<a id="a-8b"></a>谓各别内身无量品类差别生因。<a id="a-8c"></a>是名生相。<a id="a-8d"></a>是诸有情各别内身。<a id="a-8e"></a>相续决定趣生地等。<a id="a-8f"></a>所有一切品类差别。<a id="a-8g"></a>乃至有顶生因故。<a id="a-8h"></a>缘相云何。<a id="a-8i"></a>谓诸有情别别得舍因。<a id="a-8j"></a>是名缘相。<a id="a-8k"></a>能令有情得未曾得。<a id="a-8l"></a>自体舍已。<a id="a-8m"></a>曾得自体故。<a id="a-8n"></a>如是名为集谛体相。</p>
  <p id="a8o">云何灭谛。<a id="a-8p"></a>谓由相故甚深故世俗故胜义故不圆满故圆满故无庄严故有庄严故有余故无余故最胜故差别故。<a id="a-8q"></a>分别灭谛。</p>
  <p id="a8r">相者。<a id="a-8s"></a>谓真如圣道烦恼不生。<a id="a-8t"></a>若灭依若能灭若灭性。<a id="a-8u"></a>是灭谛相。<a id="a-8v"></a>如世尊说。<a id="a-8w"></a>眼耳及与鼻舌身及与意。<a id="a-8x"></a>于此处名色究竟灭无余。<a id="a-8y"></a>又说是故汝今当观是处。<a id="a-8z"></a>所谓此处眼究竟灭远离色想。<a id="a-90"></a>乃至意究竟灭远离法想。<a id="a-91"></a>由此道理显示所缘。<a id="a-92"></a>真如境上有漏法灭。<a id="a-93"></a>是灭谛相。</p>
  <p id="a94">甚深者。<a id="a-95"></a>谓彼诸行究竟寂灭。<a id="a-96"></a>如是寂灭望彼诸行。<a id="a-97"></a>不可说异不异亦异亦不异非异非不异。<a id="a-98"></a>所以者何。<a id="a-99"></a>若彼诸行究竟寂灭。<a id="a-9A"></a>如是寂灭与彼诸行可说异者。<a id="a-9B"></a>应与诸行不相系属条然异体。<a id="a-9C"></a>若不异者应是染相。<a id="a-9D"></a>由此道理非俱非不俱。<a id="a-9E"></a>何以故。<a id="a-9F"></a>无戏论故。<a id="a-9G"></a>于此义中若生戏论非正思议。<a id="a-9H"></a>非道非如亦非善巧方便思故。<a id="a-9I"></a>如世尊说。<a id="a-9J"></a>此六触处尽离欲灭寂静没等。<a id="a-9K"></a>若谓有异无异亦有异亦无异非有异非无异者。<a id="a-9L"></a>于无戏论便生戏论。<a id="a-9M"></a>乃至有六处可有诸戏论。<a id="a-9N"></a>六处既灭绝诸戏论。<a id="a-9O"></a>即是涅槃。<a id="a-9P"></a>若于如是绝诸戏论寂灭涅槃。<a id="a-9Q"></a>不正思议是名戏论。<a id="a-9R"></a>于应异思议乃异思议故。<a id="a-9S"></a>云何应异思议。<a id="a-9T"></a>谓正妙离等种种思议。</p>
  <p id="a9U">世俗者。<a id="a-9V"></a>谓以世间道摧伏种子所得灭。<a id="a-9W"></a>是故世尊别名说为彼分涅槃。</p>
  <p id="a9X">胜义者。<a id="a-9Y"></a>谓以圣慧永拔种子所得灭。</p>
  <p id="a9Z">不圆满者。<a id="a-9a"></a>谓诸有学或预流果摄。<a id="a-9b"></a>或一来果摄。<a id="a-9c"></a>或不还果摄等所有灭。</p>
  <p id="a9d">圆满者。<a id="a-9e"></a>谓诸无学阿罗汉果摄等所有灭。<a id="a-9f"></a>无庄严者。<a id="a-9g"></a>谓慧解脱阿罗汉所有灭。<a id="a-9h"></a>无三明等最胜功德所庄严故。</p>
  <p id="a9i">有庄严者。<a id="a-9j"></a>谓俱分解脱三明六通阿罗汉等所有灭。<a id="a-9k"></a>有无量种种量胜功德所庄严故。</p>
  <p id="a9l">有余者。<a id="a-9m"></a>谓有余事灭。</p>
  <p id="a9n">无余者。<a id="a-9o"></a>谓无余事灭。</p>
  <p id="a9p">最胜者。<a id="a-9q"></a>谓佛菩萨无住涅槃摄所有灭。<a id="a-9r"></a>以常安住一切有情利乐事故。</p>
  <p id="a9s">差别者。<a id="a-9t"></a>谓无余永断永出永吐尽离欲灭寂静没等。<a id="a-9u"></a>何故名无余永断。<a id="a-9v"></a>由余句故。<a id="a-9w"></a>谓无余永断是标句。<a id="a-9x"></a>余是释句。<a id="a-9y"></a>是故说言。<a id="a-9z"></a>由余句故。<a id="a-A0"></a>由后别句释此总故。<a id="a-A1"></a>缠及随眠皆悉永断故。<a id="a-A2"></a>名无余永断。<a id="a-A3"></a>何故名永出。<a id="a-A4"></a>永出诸缠故。<a id="a-A5"></a>此依断诸缠说。<a id="a-A6"></a>谓已生者皆远离故。<a id="a-A7"></a>何故名永吐。<a id="a-A8"></a>永吐随眠故。<a id="a-A9"></a>此依断随眠说。<a id="a-AA"></a>谓除根本永不生故。<a id="a-AB"></a>如是诸灭由见修道对治别故。<a id="a-AC"></a>建立二种。<a id="a-AD"></a>尽及离欲故。<a id="a-AE"></a>次问言。<a id="a-AF"></a>何故名尽。<a id="a-AG"></a>见道对治得离系故。<a id="a-AH"></a>烦恼聚中余少分故。<a id="a-AI"></a>亦名为尽。<a id="a-AJ"></a>何故名离欲。<a id="a-AK"></a>修道对治得离系故。<a id="a-AL"></a>由彼修道离诸地欲渐次所显。<a id="a-AM"></a>故名离欲。<a id="a-AN"></a>由有如是俱离系故。<a id="a-AO"></a>当来苦灭故。<a id="a-AP"></a>次问言。<a id="a-AQ"></a>何故名灭。<a id="a-AR"></a>当来彼果苦不生故。<a id="a-AS"></a>能成未来苦不生法。<a id="a-AT"></a>故名为灭。<a id="a-AU"></a>又于现法忧恼寂静故。<a id="a-AV"></a>次问言。<a id="a-AW"></a>何故名寂静。<a id="a-AX"></a>于现法中彼果心苦永不行故。<a id="a-AY"></a>何故名没。<a id="a-AZ"></a>余所有事永灭没故。<a id="a-Aa"></a>宿业烦恼所感诸蕴自然灭尽。<a id="a-Ab"></a>故名为没。<a id="a-Ac"></a>由如是等别句释前无余永灭总句。<a id="a-Ad"></a>何故此灭复名无为。<a id="a-Ae"></a>离三相故。<a id="a-Af"></a>生灭住异三有为相究竟相违。<a id="a-Ag"></a>故名无为。<a id="a-Ah"></a>何故此灭复名难见。<a id="a-Ai"></a>超过肉眼天眼境故。<a id="a-Aj"></a>唯圣慧眼所行境界。<a id="a-Ak"></a>故名难见。<a id="a-Al"></a>何故此灭复名不转。<a id="a-Am"></a>永离诸趣差别转故。<a id="a-An"></a>离地狱等往来流转恒常安住。<a id="a-Ao"></a>故名不转。<a id="a-Ap"></a>何故此灭名不卑屈。<a id="a-Aq"></a>离三爱故。<a id="a-Ar"></a>永离欲色无色三爱。<a id="a-As"></a>于诸有中无所卑屈。<a id="a-At"></a>故名不卑屈。<a id="a-Au"></a>何故此灭复名甘露。<a id="a-Av"></a>离蕴魔故。<a id="a-Aw"></a>永离一切死所依蕴。<a id="a-Ax"></a>故名甘露。<a id="a-Ay"></a>何故此灭复名无漏。<a id="a-Az"></a>永离一切烦恼魔故。<a id="a-B0"></a>何故此灭复名舍宅。<a id="a-B1"></a>无罪喜乐所依事故。<a id="a-B2"></a>解脱喜乐所依止故名舍宅。<a id="a-B3"></a>何故此灭复名洲渚。<a id="a-B4"></a>三界隔绝故。<a id="a-B5"></a>于生死大海挺出高原。<a id="a-B6"></a>故譬洲渚。<a id="a-B7"></a>何故此灭复名弘济。<a id="a-B8"></a>能遮一切大苦灾横故。<a id="a-B9"></a>证得此灭生老病等诸苦灾横永远离故。<a id="a-BA"></a>何故此灭复名归依。<a id="a-BB"></a>无有虚妄意乐方便所依处故。<a id="a-BC"></a>由于彼灭所发意乐及正方便无虚妄性所依处故。<a id="a-BD"></a>所依止义是归依义。<a id="a-BE"></a>何故此灭名胜归趣。<a id="a-BF"></a>能为归趣一切最胜圣性所依处。<a id="a-BG"></a>故由此寂灭能为归趣最胜圣性所依止处。<a id="a-BH"></a>是阿罗汉证得方便所缘境故。<a id="a-BI"></a>何故此灭复名不死。<a id="a-BJ"></a>永离生故。<a id="a-BK"></a>诸无生者必不死故。<a id="a-BL"></a>何故此灭名无热恼。<a id="a-BM"></a>永离一切烦恼热故。<a id="a-BN"></a>永离一切求不得苦大热恼故。<a id="a-BO"></a>何故此灭名无炽然。<a id="a-BP"></a>永离一切愁叹忧苦诸恼乱故。<a id="a-BQ"></a>一切愁等炽然永息极清凉故。<a id="a-BR"></a>名无炽然。<a id="a-BS"></a>何故此灭复名安隐。<a id="a-BT"></a>离怖畏住所依处故。<a id="a-BU"></a>无老病死等一切怖畏。<a id="a-BV"></a>圣住所依故名安隐。<a id="a-BW"></a>何故此灭复名清凉。<a id="a-BX"></a>诸利益事所依处故。<a id="a-BY"></a>一切清凉善法所依。<a id="a-BZ"></a>故名清凉。<a id="a-Ba"></a>何故此灭复名乐事。<a id="a-Bb"></a>第一义乐事故。<a id="a-Bc"></a>出世间乐所依事故名乐事。<a id="a-Bd"></a>何故此灭名趣吉祥。<a id="a-Be"></a>为证得彼易修方便所依处故。<a id="a-Bf"></a>为证涅槃易修方便所缘境故。<a id="a-Bg"></a>何故此灭复名无病。<a id="a-Bh"></a>永离一切障碍病故。<a id="a-Bi"></a>离烦恼等诸障碍病故名无病。<a id="a-Bj"></a>何故此灭复名不动。<a id="a-Bk"></a>永离一切散动故。<a id="a-Bl"></a>离诸境界戏论散动故名不动。<a id="a-Bm"></a>何故此灭复名涅槃无相。<a id="a-Bn"></a>寂灭大安乐住所依处故。<a id="a-Bo"></a>永离一切色等诸想。<a id="a-Bp"></a>究竟寂灭大安乐住所缘境故。<a id="a-Bq"></a>名为涅槃。</p>
  <p id="aBr">复次依灭谛辩无生等名义差别。<a id="a-Bs"></a>与苦谛相义相违故。<a id="a-Bt"></a>苦谛相者于彼彼处有情类中相续而生。<a id="a-Bu"></a>为翻彼相。<a id="a-Bv"></a>是故问言。<a id="a-Bw"></a>何故此灭复名无生。<a id="a-Bx"></a>离相续故。<a id="a-By"></a>苦谛相者续生已后自身众分渐次圆满。<a id="a-Bz"></a>为翻彼相。<a id="a-C0"></a>是故问言。<a id="a-C1"></a>何故此灭复名无起。<a id="a-C2"></a>永离此后渐生起故。<a id="a-C3"></a>苦谛相者宿业烦恼势力所造。<a id="a-C4"></a>为翻彼相。<a id="a-C5"></a>是故问言。<a id="a-C6"></a>何故此灭复名无造永离前际诸业烦恼势力所引故。<a id="a-C7"></a>又现在苦是能造作。<a id="a-C8"></a>余有异熟诸业烦恼所依止处。<a id="a-C9"></a>为翻彼相。<a id="a-CA"></a>是故问言。<a id="a-CB"></a>何故此灭复名无作。<a id="a-CC"></a>不作现在诸业烦恼所依处故。<a id="a-CD"></a>又苦相者后有异熟相续生起无有间断。<a id="a-CE"></a>为翻彼相。<a id="a-CF"></a>是故问言。<a id="a-CG"></a>何故此灭复名不生。<a id="a-CH"></a>永离未来相续生故。</p>
  <p id="aCI">复次灭谛有四种相。<a id="a-CJ"></a>谓灭相静相妙相离相。<a id="a-CK"></a>何故名灭相。<a id="a-CL"></a>烦恼离系故。<a id="a-CM"></a>谓流转因烦恼离系故名灭。<a id="a-CN"></a>何故名静相。<a id="a-CO"></a>苦离系故。<a id="a-CP"></a>行苦所摄。<a id="a-CQ"></a>不寂静相取蕴离系故名静。<a id="a-CR"></a>何故名妙相。<a id="a-CS"></a>乐净事故。<a id="a-CT"></a>诸烦恼苦究竟离系。<a id="a-CU"></a>自然乐净以为自体故名妙。<a id="a-CV"></a>何故名离相。<a id="a-CW"></a>常利益事故。<a id="a-CX"></a>不复退还最极安隐。<a id="a-CY"></a>如其次第名常利益安隐利益。<a id="a-CZ"></a>最胜善性是灭谛相。</p>
  <p id="aCa">云何道谛。<a id="a-Cb"></a>谓由此道故知苦断集证灭修道。<a id="a-Cc"></a>是略说道谛相。<a id="a-Cd"></a>今于此中依四圣谛以其作用显道体相。</p>
  <p id="aCe">又道有五种。<a id="a-Cf"></a>谓资粮道方便道见道修道究竟道。<a id="a-Cg"></a>如是五种依道自性及眷属。<a id="a-Ch"></a>以显道谛差别。</p>
  <p id="aCi">资粮道者。<a id="a-Cj"></a>谓诸异生所有尸罗。<a id="a-Ck"></a>守护。<a id="a-Cl"></a>根门饮食知量初夜后夜常不睡眠勤修止观正知而住。<a id="a-Cm"></a>复有所余进习诸善。<a id="a-Cn"></a>闻思修所生慧修习此故。<a id="a-Co"></a>得成现观解脱所依器性。<a id="a-Cp"></a>谓诸异生所有尸罗。<a id="a-Cq"></a>乃至正知而住等。<a id="a-Cr"></a>是资粮道体。<a id="a-Cs"></a>由彼修习净尸罗等极圆满故。<a id="a-Ct"></a>复有所余进习诸善者。<a id="a-Cu"></a>谓无悔等由闻思等所生诸慧得成暖等。<a id="a-Cv"></a>次第见谛永断诸障。<a id="a-Cw"></a>相续堪任性。</p>
  <p id="aCx">方便道者。<a id="a-Cy"></a>谓所有资粮皆是方便。<a id="a-Cz"></a>或有方便非资粮。<a id="a-D0"></a>谓已积集资粮道者。<a id="a-D1"></a>所有顺决择分善根。<a id="a-D2"></a>谓暖法顶法顺谛忍法世第一法。<a id="a-D3"></a>暖法者。<a id="a-D4"></a>谓各别内证于诸谛中明得三摩地钵罗若。<a id="a-D5"></a>及彼相应等法。<a id="a-D6"></a>由净定心依谛增上契经等法。<a id="a-D7"></a>于意言门诸义显现。<a id="a-D8"></a>缘彼所生奢摩他毗钵舍那等。<a id="a-D9"></a>是名暖法顶法者。<a id="a-DA"></a>谓各别内证于诸谛中明增三摩地钵罗若。<a id="a-DB"></a>及如相应等法。<a id="a-DC"></a>由彼顶法展转增进居上位故。<a id="a-DD"></a>顺谛忍法者。<a id="a-DE"></a>谓各别内证于诸谛中一分已入随顺三摩地钵罗若。<a id="a-DF"></a>及彼相应等法。<a id="a-DG"></a>一分已入者。<a id="a-DH"></a>于无所取一向忍解故。<a id="a-DI"></a>一分随顺者。<a id="a-DJ"></a>于无能取随顺通达。<a id="a-DK"></a>所依处故。<a id="a-DL"></a>世第一法者。<a id="a-DM"></a>谓各别内证于诸谛中无间心三摩地钵罗若。<a id="a-DN"></a>及彼相应等法。<a id="a-DO"></a>从此无间必起最初出世道故。</p>
 </body>
</html>