<!doctype html>
<html id="z3IBVR5xt" data-ver="2334">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">中论卷第三</h1>
  <h2 id="a2">破合品第十四</h2>
  <p id="a3">说曰，<a id="a-4"></a>上破根品中，<a id="a-5"></a>说见、<a id="a-6"></a>所见、<a id="a-7"></a>见者皆不成。<a id="a-8"></a>此三事无异法故则无合，<a id="a-9"></a>无合义今当说。</p>
  <p id="aA">问曰：<a id="a-B"></a>何故眼等三事无合？</p>
  <p id="aC">答曰：</p>
  <p id="aD">见、<a id="a-E"></a>可见、<a id="a-F"></a>见者，<a id="a-G"></a> 是三各异方，</p>
  <p id="aH">如是三法异，<a id="a-I"></a> 终无有合时。</p>
  <p id="aJ">见是眼根，<a id="a-K"></a>可见是色尘，<a id="a-L"></a>见者是我，<a id="a-M"></a>是三事各在异处，<a id="a-N"></a>终无合时。<a id="a-O"></a>异处者，<a id="a-P"></a>眼在身内，<a id="a-Q"></a>色在外，<a id="a-R"></a>我者或言在身内，<a id="a-S"></a>或言遍一切处，<a id="a-T"></a>是故无合。</p>
  <p id="aU">复次，<a id="a-V"></a>若谓有见法，<a id="a-W"></a>为合而见？<a id="a-X"></a>不合而见？<a id="a-Y"></a>二俱不然。<a id="a-Z"></a>何以故？<a id="a-a"></a>若合而见者，<a id="a-b"></a>随有尘处应有根有我，<a id="a-c"></a>但是事不然，<a id="a-d"></a>是故不合。<a id="a-e"></a>若不合而见者，<a id="a-f"></a>根、<a id="a-g"></a>我、<a id="a-h"></a>尘各在异处亦应有见，<a id="a-i"></a>而不见。<a id="a-j"></a>何以故？<a id="a-k"></a>如眼根在此，<a id="a-l"></a>不见远处瓶，<a id="a-m"></a>是故二俱不见。</p>
  <p id="an">问曰：<a id="a-o"></a>我、<a id="a-p"></a>意、<a id="a-q"></a>根、<a id="a-r"></a>尘，<a id="a-s"></a>四事合故有知生，<a id="a-t"></a>能知瓶衣等万物，<a id="a-u"></a>是故有见、<a id="a-v"></a>可见、<a id="a-w"></a>见者。</p>
  <p id="ax">答曰：<a id="a-y"></a>是事根品中已破，<a id="a-z"></a>今当更说。<a id="a-10"></a>汝说四事合故知生，<a id="a-11"></a>是知为见瓶衣等物已生？<a id="a-12"></a>为未见而生？<a id="a-13"></a>若见已生者，<a id="a-14"></a>知则无用；<a id="a-15"></a>若未见而生者，<a id="a-16"></a>是则未合，<a id="a-17"></a>云何有知生？<a id="a-18"></a>若谓四事一时合而知生，<a id="a-19"></a>是亦不然。<a id="a-1A"></a>若一时生则无相待。<a id="a-1B"></a>何以故？<a id="a-1C"></a>先有瓶，<a id="a-1D"></a>次见，<a id="a-1E"></a>后知生，<a id="a-1F"></a>一时则无先后。<a id="a-1G"></a>知无故，<a id="a-1H"></a>见、<a id="a-1I"></a>可见、<a id="a-1J"></a>见者亦无。<a id="a-1K"></a>如是诸法如幻如梦无有定相，<a id="a-1L"></a>何得有合？<a id="a-1M"></a>无合故空。</p>
  <p id="a1N">复次，</p>
  <p id="a1O">染与于可染，<a id="a-1P"></a> 染者亦复然，</p>
  <p id="a1Q">余入余烦恼，<a id="a-1R"></a> 皆亦复如是。</p>
  <p id="a1S">如见、<a id="a-1T"></a>可见、<a id="a-1U"></a>见者无合故，<a id="a-1V"></a>染、<a id="a-1W"></a>可染、<a id="a-1X"></a>染者亦应无合。<a id="a-1Y"></a>如说见、<a id="a-1Z"></a>可见、<a id="a-1a"></a>见者三法，<a id="a-1b"></a>则说闻、<a id="a-1c"></a>可闻、<a id="a-1d"></a>闻者余入等。<a id="a-1e"></a>如说染、<a id="a-1f"></a>可染、<a id="a-1g"></a>染者，<a id="a-1h"></a>则说瞋、<a id="a-1i"></a>可瞋、<a id="a-1j"></a>瞋者余烦恼等。</p>
  <p id="a1k">复次，</p>
  <p id="a1l">异法当有合，<a id="a-1m"></a> 见等无有异，</p>
  <p id="a1n">异相不成故，<a id="a-1o"></a> 见等云何合？</p>
  <p id="a1p">凡物皆以异故有合，<a id="a-1q"></a>而见等异相不可得，<a id="a-1r"></a>是故无合。</p>
  <p id="a1s">复次，</p>
  <p id="a1t">非但见等法，<a id="a-1u"></a> 异相不可得；</p>
  <p id="a1v">所有一切法，<a id="a-1w"></a> 皆亦无异相。</p>
  <p id="a1x">非但见、<a id="a-1y"></a>可见、<a id="a-1z"></a>见者等三事异相不可得，<a id="a-20"></a>一切法皆无异相。</p>
  <p id="a21">问曰：<a id="a-22"></a>何故无有异相？</p>
  <p id="a23">答曰：</p>
  <p id="a24">异因异有异，<a id="a-25"></a> 异离异无异，</p>
  <p id="a26">若法从因出，<a id="a-27"></a> 是法不异因。</p>
  <p id="a28">汝所谓异，<a id="a-29"></a>是异因异法故名为异，<a id="a-2A"></a>离异法不名为异。<a id="a-2B"></a>何以故？<a id="a-2C"></a>若法从众缘生，<a id="a-2D"></a>是法不异因，<a id="a-2E"></a>因坏果亦坏故。<a id="a-2F"></a>如因梁椽等有舍，<a id="a-2G"></a>舍不异梁椽，<a id="a-2H"></a>梁椽等坏舍亦坏故。</p>
  <p id="a2I">问曰：<a id="a-2J"></a>若有定异法，<a id="a-2K"></a>有何咎？</p>
  <p id="a2L">答曰：</p>
  <p id="a2M">若离从异异，<a id="a-2N"></a> 应余异有异；</p>
  <p id="a2O">离从异无异，<a id="a-2P"></a> 是故无有异。</p>
  <p id="a2Q">若离从异有异法者，<a id="a-2R"></a>则应离异有异法，<a id="a-2S"></a>而实离从异无有异法，<a id="a-2T"></a>是故无余异。<a id="a-2U"></a>如离五指异有拳异者，<a id="a-2V"></a>拳异应于瓶等异物有异，<a id="a-2W"></a>今离五指异，<a id="a-2X"></a>拳异不可得，<a id="a-2Y"></a>是故拳异于瓶等无有异法。</p>
  <p id="a2Z">问曰：<a id="a-2a"></a>我经说，<a id="a-2b"></a>异相不从众缘生，<a id="a-2c"></a>分别总相故有异相，<a id="a-2d"></a>因异相故有异法。</p>
  <p id="a2e">答曰：</p>
  <p id="a2f">异中无异相，<a id="a-2g"></a> 不异中亦无，</p>
  <p id="a2h">无有异相故，<a id="a-2i"></a> 则无此彼异。</p>
  <p id="a2j">汝言分别总相故有异相，<a id="a-2k"></a>因异相故有异法。<a id="a-2l"></a>若尔者，<a id="a-2m"></a>异相从众缘生，<a id="a-2n"></a>如是即说众缘法。<a id="a-2o"></a>是异相离异法不可得故，<a id="a-2p"></a>异相因异法而有，<a id="a-2q"></a>不能独成。<a id="a-2r"></a>今异法中无异相。<a id="a-2s"></a>何以故？<a id="a-2t"></a>先有异法故，<a id="a-2u"></a>何用异相？<a id="a-2v"></a>不异法中亦无异相。<a id="a-2w"></a>何以故？<a id="a-2x"></a>若异相在不异法中，<a id="a-2y"></a>不名不异法。<a id="a-2z"></a>若二处俱无，<a id="a-30"></a>即无异相；<a id="a-31"></a>异相无故，<a id="a-32"></a>此彼法亦无。</p>
  <p id="a33">复次，<a id="a-34"></a>异法无故亦无合。</p>
  <p id="a35">是法不自合，<a id="a-36"></a> 异法亦不合，</p>
  <p id="a37">合者及合时，<a id="a-38"></a> 合法亦皆无。</p>
  <p id="a39">是法自体不合，<a id="a-3A"></a>以一故，<a id="a-3B"></a>如一指不自合。<a id="a-3C"></a>异法亦不合，<a id="a-3D"></a>以异故，<a id="a-3E"></a>异事已成不须合故。<a id="a-3F"></a>如是思惟，<a id="a-3G"></a>合法不可得。<a id="a-3H"></a>是故说合者、<a id="a-3I"></a>合时、<a id="a-3J"></a>合法，<a id="a-3K"></a>皆不可得。</p>
  <p data-pb></p>
  <h2 id="a3L">观有无品第十五(有十一偈)</h2>
  <p id="a3M">问曰：<a id="a-3N"></a>诸法各有性，<a id="a-3O"></a>以有力用故。<a id="a-3P"></a>如瓶有瓶性、<a id="a-3Q"></a>布有布性，<a id="a-3R"></a>是性众缘合时则出。</p>
  <p id="a3S">答曰：</p>
  <p id="a3T">众缘中有性，<a id="a-3U"></a> 是事则不然；</p>
  <p id="a3V">性从众缘出，<a id="a-3W"></a> 即名为作法。</p>
  <p id="a3X">若诸法有性，<a id="a-3Y"></a>不应从众缘出。<a id="a-3Z"></a>何以故？<a id="a-3a"></a>若从众缘出，<a id="a-3b"></a>即是作法无有定性。</p>
  <p id="a3c">问曰：<a id="a-3d"></a>若诸法性从众缘作，<a id="a-3e"></a>有何咎？</p>
  <p id="a3f">答曰：</p>
  <p id="a3g">性若是作者，<a id="a-3h"></a> 云何有此义？</p>
  <p id="a3i">性名为无作，<a id="a-3j"></a> 不待异法成。</p>
  <p id="a3k">如金杂铜则非真金，<a id="a-3l"></a>如是若有性则不须众缘，<a id="a-3m"></a>若从众缘出当知无真性。<a id="a-3n"></a>又性若决定，<a id="a-3o"></a>不应待他出，<a id="a-3p"></a>非如长短彼此无定性故待他而有。</p>
  <p id="a3q">问曰：<a id="a-3r"></a>诸法若无自性，<a id="a-3s"></a>应有他性。</p>
  <p id="a3t">答曰：</p>
  <p id="a3u">法若无自性，<a id="a-3v"></a> 云何有他性？</p>
  <p id="a3w">自性于他性，<a id="a-3x"></a> 亦名为他性。</p>
  <p id="a3y">诸法性众缘作故，<a id="a-3z"></a>亦因待成故无自性。<a id="a-40"></a>若尔者，<a id="a-41"></a>他性于他亦是自性，<a id="a-42"></a>亦从众缘生相待故亦无，<a id="a-43"></a>无故云何言诸法从他性生？<a id="a-44"></a>他性亦是自性故。</p>
  <p id="a45">问曰：<a id="a-46"></a>若离自性、<a id="a-47"></a>他性有诸法，<a id="a-48"></a>有何咎？</p>
  <p id="a49">答曰：</p>
  <p id="a4A">离自性、<a id="a-4B"></a>他性，<a id="a-4C"></a> 何得更有法？</p>
  <p id="a4D">若有自他性，<a id="a-4E"></a> 诸法则得成。</p>
  <p id="a4F">汝说离自性、<a id="a-4G"></a>他性有法者，<a id="a-4H"></a>是事不然。<a id="a-4I"></a>若离自性、<a id="a-4J"></a>他性则无有法。<a id="a-4K"></a>何以故？<a id="a-4L"></a>有自性、<a id="a-4M"></a>他性法则成，<a id="a-4N"></a>如瓶体是自性，<a id="a-4O"></a>衣物是他性。</p>
  <p id="a4P">问曰：<a id="a-4Q"></a>若以自性、<a id="a-4R"></a>他性破有者，<a id="a-4S"></a>今应有无。</p>
  <p id="a4T">答曰：</p>
  <p id="a4U">有若不成者，<a id="a-4V"></a> 无云何可成？</p>
  <p id="a4W">因有有法故，<a id="a-4X"></a> 有坏名为无。</p>
  <p id="a4Y">若汝已受有不成者，<a id="a-4Z"></a>亦应受无亦无。<a id="a-4a"></a>何以故？<a id="a-4b"></a>有法坏败故名无，<a id="a-4c"></a>是无因有坏而有。</p>
  <p id="a4d">复次，</p>
  <p id="a4e">若人见有、<a id="a-4f"></a>无，<a id="a-4g"></a> 见自性、<a id="a-4h"></a>他性；</p>
  <p id="a4i">如是则不见，<a id="a-4j"></a> 佛法真实义。</p>
  <p id="a4k">若人深著诸法，<a id="a-4l"></a>必求有见，<a id="a-4m"></a>若破自性则见他性，<a id="a-4n"></a>若破他性则见有，<a id="a-4o"></a>若破有则见无，<a id="a-4p"></a>若破无则迷惑。<a id="a-4q"></a>若利根著心薄者，<a id="a-4r"></a>知灭诸见安隐故，<a id="a-4s"></a>更不生四种戏论，<a id="a-4t"></a>是人则见佛法真实义，<a id="a-4u"></a>是故说上偈。</p>
  <p id="a4v">复次，</p>
  <p id="a4w">佛能灭有无，<a id="a-4x"></a> 如化迦旃延，</p>
  <p id="a4y">经中之所说，<a id="a-4z"></a> 离有亦离无。</p>
  <p id="a50">删陀迦旃延经中，<a id="a-51"></a>佛为说正见义离有离无。<a id="a-52"></a>若诸法中少决定有者，<a id="a-53"></a>佛不应破有无。<a id="a-54"></a>若破有则人谓为无，<a id="a-55"></a>佛通达诸法相故，<a id="a-56"></a>说二俱无，<a id="a-57"></a>是故汝应舍有无见。</p>
  <p id="a58">复次，</p>
  <p id="a59">若法实有性，<a id="a-5A"></a> 后则不应异；</p>
  <p id="a5B">性若有异相，<a id="a-5C"></a> 是事终不然。</p>
  <p id="a5D">若诸法决定有性，<a id="a-5E"></a>终不应变异。<a id="a-5F"></a>何以故？<a id="a-5G"></a>若定在自性，<a id="a-5H"></a>不应有异相，<a id="a-5I"></a>如上真金喻。<a id="a-5J"></a>今现见诸法有异相故，<a id="a-5K"></a>当知无有定相。</p>
  <p id="a5L">复次，</p>
  <p id="a5M">若法实有性，<a id="a-5N"></a> 云何而可异？</p>
  <p id="a5O">若法实无性，<a id="a-5P"></a> 云何而可异？</p>
  <p id="a5Q">若法定有性，<a id="a-5R"></a>云何可变异？<a id="a-5S"></a>若无性则无自体，<a id="a-5T"></a>云何可变异？</p>
  <p id="a5U">复次，</p>
  <p id="a5V">定有则著常，<a id="a-5W"></a> 定无则著断，</p>
  <p id="a5X">是故有智者，<a id="a-5Y"></a> 不应著有无。</p>
  <p id="a5Z">若法定有有相，<a id="a-5a"></a>则终无无相，<a id="a-5b"></a>是即为常。<a id="a-5c"></a>何以故？<a id="a-5d"></a>如说三世者，<a id="a-5e"></a>未来中有法相，<a id="a-5f"></a>是法来至现在，<a id="a-5g"></a>转入过去，<a id="a-5h"></a>不舍本相，<a id="a-5i"></a>是则为常。<a id="a-5j"></a>又说因中先有果，<a id="a-5k"></a>是亦为常。<a id="a-5l"></a>若说定有无，<a id="a-5m"></a>是无必先有今无，<a id="a-5n"></a>是则为断灭，<a id="a-5o"></a>断灭名无相续。<a id="a-5p"></a>因由是二见，<a id="a-5q"></a>即远离佛法。</p>
  <p id="a5r">问曰：<a id="a-5s"></a>何故因有生常见？<a id="a-5t"></a>因无生断见？</p>
  <p id="a5u">答曰：</p>
  <p id="a5v">若法有定性，<a id="a-5w"></a> 非无则是常；</p>
  <p id="a5x">先有而今无，<a id="a-5y"></a> 是则为断灭。</p>
  <p id="a5z">若法性定有，<a id="a-60"></a>则是有相非无相，<a id="a-61"></a>终不应无；<a id="a-62"></a>若无则非有，<a id="a-63"></a>即为无法，<a id="a-64"></a>先已说过故，<a id="a-65"></a>如是则堕常见。</p>
  <p id="a66">若法先有，<a id="a-67"></a>败坏而无者，<a id="a-68"></a>是名断灭。<a id="a-69"></a>何以故？<a id="a-6A"></a>有不应无故，<a id="a-6B"></a>汝谓有无各有定相故。</p>
  <p id="a6C">若有断常见者，<a id="a-6D"></a>则无罪福等破世间事，<a id="a-6E"></a>是故应舍。</p>
  <p data-pb></p>
  <h2 id="a6F">观缚解品第十六(十偈)</h2>
  <p id="a6G">问曰：<a id="a-6H"></a>生死非都无根本，<a id="a-6I"></a>于中应有众生往来、<a id="a-6J"></a>若诸行往来，<a id="a-6K"></a>汝以何因缘故，<a id="a-6L"></a>说众生及诸行尽空，<a id="a-6M"></a>无有往来？</p>
  <p id="a6N">答曰：</p>
  <p id="a6O">诸行往来者，<a id="a-6P"></a> 常不应往来，</p>
  <p id="a6Q">无常亦不应，<a id="a-6R"></a> 众生亦复然。</p>
  <p id="a6S">诸行往来六道生死中者，<a id="a-6T"></a>为常相往来？<a id="a-6U"></a>为无常相往来？<a id="a-6V"></a>二俱不然。<a id="a-6W"></a>若常相往来者，<a id="a-6X"></a>则无生死相续，<a id="a-6Y"></a>以决定故，<a id="a-6Z"></a>自性住故。<a id="a-6a"></a>若以无常往来者，<a id="a-6b"></a>亦无往来生死相续，<a id="a-6c"></a>以不决定故，<a id="a-6d"></a>无自性故。<a id="a-6e"></a>若众生往来者，<a id="a-6f"></a>亦有如是过。</p>
  <p id="a6g">复次，</p>
  <p id="a6h">若众生往来，<a id="a-6i"></a> 阴界诸入中，</p>
  <p id="a6j">五种求尽无，<a id="a-6k"></a> 谁有往来者？</p>
  <p id="a6l">生死阴界入即是一义。<a id="a-6m"></a>若众生于此阴界入中往来者，<a id="a-6n"></a>是众生于然可然品中、<a id="a-6o"></a>五种品中五种求不可得，<a id="a-6p"></a>谁于阴界入中而有往来者？</p>
  <p id="a6q">复次，</p>
  <p id="a6r">若从身至身，<a id="a-6s"></a> 往来即无身；</p>
  <p id="a6t">若其无有身，<a id="a-6u"></a> 则无有往来。</p>
  <p id="a6v">若众生往来，<a id="a-6w"></a>为有身往来？<a id="a-6x"></a>为无身往来？<a id="a-6y"></a>二俱不然。<a id="a-6z"></a>何以故？<a id="a-70"></a>若有身往来，<a id="a-71"></a>从一身至一身，<a id="a-72"></a>如是则往来者无身。<a id="a-73"></a>又若先已有身，<a id="a-74"></a>不应复从身至身。<a id="a-75"></a>若先无身则无有，<a id="a-76"></a>若无有，<a id="a-77"></a>云何有生死往来？</p>
  <p id="a78">问曰：<a id="a-79"></a>经说有涅槃灭一切苦，<a id="a-7A"></a>是灭应诸行灭、<a id="a-7B"></a>若众生灭。</p>
  <p id="a7C">答曰：<a id="a-7D"></a>二俱不然。<a id="a-7E"></a>何以故？</p>
  <p id="a7F">诸行若灭者，<a id="a-7G"></a> 是事终不然；</p>
  <p id="a7H">众生若灭者，<a id="a-7I"></a> 是事亦不然。</p>
  <p id="a7J">汝说若诸行灭、<a id="a-7K"></a>若众生灭，<a id="a-7L"></a>是事先已答。<a id="a-7M"></a>诸行无有性，<a id="a-7N"></a>众生亦种种推求生死往来不可得，<a id="a-7O"></a>是故诸行不灭，<a id="a-7P"></a>众生亦不灭。</p>
  <p id="a7Q">问曰：<a id="a-7R"></a>若尔者则无缚无解，<a id="a-7S"></a>根本不可得故。</p>
  <p id="a7T">答曰：</p>
  <p id="a7U">诸行生灭相，<a id="a-7V"></a> 不缚亦不解；</p>
  <p id="a7W">众生如先说，<a id="a-7X"></a> 不缚亦不解。</p>
  <p id="a7Y">汝谓诸行及众生有缚解者，<a id="a-7Z"></a>是事不然。<a id="a-7a"></a>诸行念念生灭故，<a id="a-7b"></a>不应有缚解。<a id="a-7c"></a>众生先说五种推求不可得，<a id="a-7d"></a>云何有缚解？</p>
  <p id="a7e">复次，</p>
  <p id="a7f">若身名为缚，<a id="a-7g"></a> 有身则不缚，</p>
  <p id="a7h">无身亦不缚，<a id="a-7i"></a> 于何而有缚？</p>
  <p id="a7j">若谓五阴身名为缚，<a id="a-7k"></a>若众生先有五阴，<a id="a-7l"></a>则不应缚。<a id="a-7m"></a>何以故？<a id="a-7n"></a>一人有二身故。<a id="a-7o"></a>无身亦不应缚。<a id="a-7p"></a>何以故？<a id="a-7q"></a>若无身则无五阴，<a id="a-7r"></a>无五阴则空，<a id="a-7s"></a>云何可缚？<a id="a-7t"></a>如是第三更无所缚。</p>
  <p id="a7u">复次，</p>
  <p id="a7v">若可缚先缚，<a id="a-7w"></a> 则应缚可缚，</p>
  <p id="a7x">而先实无缚，<a id="a-7y"></a> 余如去来答。</p>
  <p id="a7z">若谓可缚先有缚，<a id="a-80"></a>则应缚可缚，<a id="a-81"></a>而实离可缚先无缚，<a id="a-82"></a>是故不得言众生有缚。<a id="a-83"></a>或言：<a id="a-84"></a>“众生是可缚，<a id="a-85"></a>五阴是缚。<a id="a-86"></a>”或言：<a id="a-87"></a>“五阴中诸烦恼是缚，<a id="a-88"></a>余五阴是可缚。<a id="a-89"></a>”是事不然。<a id="a-8A"></a>何以故？<a id="a-8B"></a>若离五阴先有众生者，<a id="a-8C"></a>则应以五阴缚众生，<a id="a-8D"></a>而实离五阴无别众生。<a id="a-8E"></a>若离五阴别有烦恼者，<a id="a-8F"></a>则应以烦恼缚五阴，<a id="a-8G"></a>而实离五阴无别烦恼。<a id="a-8H"></a>复次，<a id="a-8I"></a>如去来品中说：<a id="a-8J"></a>已去不去，<a id="a-8K"></a>未去不去，<a id="a-8L"></a>去时不去。<a id="a-8M"></a>如是未缚不缚，<a id="a-8N"></a>缚已不缚，<a id="a-8O"></a>缚时不缚。</p>
  <p id="a8P">复次，<a id="a-8Q"></a>亦无有解。<a id="a-8R"></a>何以故？</p>
  <p id="a8S">缚者无有解，<a id="a-8T"></a> 无缚亦无解，</p>
  <p id="a8U">缚时有解者，<a id="a-8V"></a> 缚解则一时。</p>
  <p id="a8W">缚者无有解。<a id="a-8X"></a>何以故？<a id="a-8Y"></a>已缚故。<a id="a-8Z"></a>无缚亦无解。<a id="a-8a"></a>何以故？<a id="a-8b"></a>无缚故。<a id="a-8c"></a>若谓缚时有解，<a id="a-8d"></a>则缚解一时，<a id="a-8e"></a>是事不然，<a id="a-8f"></a>又缚解相违故。</p>
  <p id="a8g">问曰：<a id="a-8h"></a>有人修道现入涅槃得解脱，<a id="a-8i"></a>云何言无？</p>
  <p id="a8j">答曰：</p>
  <p id="a8k">若不受诸法，<a id="a-8l"></a> 我当得涅槃；</p>
  <p id="a8m">若人如是者，<a id="a-8n"></a> 还为受所缚。</p>
  <p id="a8o">若人作是念：<a id="a-8p"></a>“我离受得涅槃。<a id="a-8q"></a>”是人即为受所缚。</p>
  <p id="a8r">复次，</p>
  <p id="a8s">不离于生死，<a id="a-8t"></a> 而别有涅槃，</p>
  <p id="a8u">实相义如是，<a id="a-8v"></a> 云何有分别？</p>
  <p id="a8w">诸法实相第一义中，<a id="a-8x"></a>不说离生死别有涅槃。<a id="a-8y"></a>如经说：<a id="a-8z"></a>“涅槃即生死，<a id="a-90"></a>生死即涅槃。<a id="a-91"></a>”如是诸法实相中，<a id="a-92"></a>云何言是生死、<a id="a-93"></a>是涅槃？</p>
  <p data-pb></p>
  <h2 id="a94">观业品第十七(三十三偈)</h2>
  <p id="a95">问曰：<a id="a-96"></a>汝虽种种破诸法，<a id="a-97"></a>而业决定有，<a id="a-98"></a>能令一切众生受果报。<a id="a-99"></a>如经说：<a id="a-9A"></a>“一切众生皆随业而生，<a id="a-9B"></a>恶者入地狱，<a id="a-9C"></a>修福者生天，<a id="a-9D"></a>行道者得涅槃。<a id="a-9E"></a>”是故一切法不应空，<a id="a-9F"></a>所谓业者。</p>
  <p id="a9G">人能降伏心，<a id="a-9H"></a> 利益于众生，</p>
  <p id="a9I">是名为慈善，<a id="a-9J"></a> 二世果报种。</p>
  <p id="a9K">人有三毒，<a id="a-9L"></a>为恼他故生行，<a id="a-9M"></a>善者先自灭恶，<a id="a-9N"></a>是故说降伏其心利益他人。<a id="a-9O"></a>利益他者，<a id="a-9P"></a>行布施、<a id="a-9Q"></a>持戒、<a id="a-9R"></a>忍辱等不恼众生，<a id="a-9S"></a>是名利益他，<a id="a-9T"></a>亦名慈善福德，<a id="a-9U"></a>亦名今世后世乐果种子。</p>
  <p id="a9V">复次，</p>
  <p id="a9W">大圣说二业，<a id="a-9X"></a> 思与从思生，</p>
  <p id="a9Y">是业别相中，<a id="a-9Z"></a> 种种分别说。</p>
  <p id="a9a">大圣略说业有二种：<a id="a-9b"></a>一者、<a id="a-9c"></a>思，<a id="a-9d"></a>二者、<a id="a-9e"></a>从思生。<a id="a-9f"></a>是二业如阿毗昙中广说。</p>
  <p id="a9g">佛所说思者，<a id="a-9h"></a> 所谓意业是；</p>
  <p id="a9i">所从思生者，<a id="a-9j"></a> 即是身口业。</p>
  <p id="a9k">思是心数法，<a id="a-9l"></a>诸心数法中能发起有所作故名业，<a id="a-9m"></a>因是思故起外身口业。<a id="a-9n"></a>虽因余心心数法有所作，<a id="a-9o"></a>但思为所作本，<a id="a-9p"></a>故说思为业。<a id="a-9q"></a>是业今当说相：</p>
  <p id="a9r">身业及口业，<a id="a-9s"></a> 作与无作业，</p>
  <p id="a9t">如是四事中，<a id="a-9u"></a> 亦善亦不善。</p>
  <p id="a9v">从用生福德，<a id="a-9w"></a> 罪生亦如是，</p>
  <p id="a9x">及思为七法，<a id="a-9y"></a> 能了诸业相。</p>
  <p id="a9z">口业者，<a id="a-A0"></a>四种口业；<a id="a-A1"></a>身业者，<a id="a-A2"></a>三种身业。<a id="a-A3"></a>是七种业有二种差别，<a id="a-A4"></a>有作、<a id="a-A5"></a>有无作：<a id="a-A6"></a>作时名作业，<a id="a-A7"></a>作已常随逐生名无作业。<a id="a-A8"></a>是二种有善不善：<a id="a-A9"></a>不善名不止恶，<a id="a-AA"></a>善名止恶。<a id="a-AB"></a>复有从用生福德，<a id="a-AC"></a>如施主施受者，<a id="a-AD"></a>若受者受用。<a id="a-AE"></a>施主得二种福：<a id="a-AF"></a>一从施生，<a id="a-AG"></a>二从用生。<a id="a-AH"></a>如人以箭射人，<a id="a-AI"></a>若箭杀人有二种罪：<a id="a-AJ"></a>一者、<a id="a-AK"></a>从射生，<a id="a-AL"></a>二者、<a id="a-AM"></a>从杀生。<a id="a-AN"></a>若射不杀，<a id="a-AO"></a>射者但得射罪，<a id="a-AP"></a>无杀罪。<a id="a-AQ"></a>是故偈中说：<a id="a-AR"></a>罪福从用生。<a id="a-AS"></a>如是名为六种业，<a id="a-AT"></a>第七名思。<a id="a-AU"></a>是七种即是分别业相，<a id="a-AV"></a>是业有今世后世果报。<a id="a-AW"></a>是故决定有业有果报故，<a id="a-AX"></a>诸法不应空。</p>
  <p id="aAY">答曰：</p>
  <p id="aAZ">业住至受报，<a id="a-Aa"></a> 是业即为常；</p>
  <p id="aAb">若灭即无业，<a id="a-Ac"></a> 云何生果报？</p>
  <p id="aAd">业若住至受果报，<a id="a-Ae"></a>即为是常，<a id="a-Af"></a>是事不然。<a id="a-Ag"></a>何以故？<a id="a-Ah"></a>业是生灭相，<a id="a-Ai"></a>一念尚不住，<a id="a-Aj"></a>何况至果报？<a id="a-Ak"></a>若谓业灭，<a id="a-Al"></a>灭则无，<a id="a-Am"></a>云何能生果报？</p>
  <p id="aAn">问曰：</p>
  <p id="aAo">如芽等相续，<a id="a-Ap"></a> 皆从种子生，</p>
  <p id="aAq">从是而生果，<a id="a-Ar"></a> 离种无相续。</p>
  <p id="aAs">从种有相续，<a id="a-At"></a> 从相续有果，</p>
  <p id="aAu">先种后有果，<a id="a-Av"></a> 不断亦不常。</p>
  <p id="aAw">如是从初心，<a id="a-Ax"></a> 心法相续生，</p>
  <p id="aAy">从是而有果，<a id="a-Az"></a> 离心无相续。</p>
  <p id="aB0">从心有相续，<a id="a-B1"></a> 从相续有果，</p>
  <p id="aB2">先业后有果，<a id="a-B3"></a> 不断亦不常。</p>
  <p id="aB4">如从谷有芽，<a id="a-B5"></a>从芽有茎叶等相续，<a id="a-B6"></a>从是相续而有果生。<a id="a-B7"></a>离种无相续生，<a id="a-B8"></a>是故从谷子有相续，<a id="a-B9"></a>从相续有果，<a id="a-BA"></a>先种后有果，<a id="a-BB"></a>故不断亦不常。</p>
  <p id="aBC">如谷种喻，<a id="a-BD"></a>业果亦如是。<a id="a-BE"></a>初心起罪福，<a id="a-BF"></a>犹如谷种，<a id="a-BG"></a>因是心余心心数法相续生，<a id="a-BH"></a>乃至果报，<a id="a-BI"></a>先业后果故不断亦不常。<a id="a-BJ"></a>若离业有果报，<a id="a-BK"></a>则有断常。</p>
  <p id="aBL">是善业因缘果报者，<a id="a-BM"></a>所谓：</p>
  <p id="aBN">能成福德者，<a id="a-BO"></a> 是十白业道，</p>
  <p id="aBP">二世五欲乐，<a id="a-BQ"></a> 即是白业报。</p>
  <p id="aBR">白名善净，<a id="a-BS"></a>成福德因缘者。<a id="a-BT"></a>从是十白业道，<a id="a-BU"></a>生不杀、<a id="a-BV"></a>不盗、<a id="a-BW"></a>不邪淫、<a id="a-BX"></a>不妄语、<a id="a-BY"></a>不两舌、<a id="a-BZ"></a>不恶口、<a id="a-Ba"></a>不无益语、<a id="a-Bb"></a>不嫉、<a id="a-Bc"></a>不恚、<a id="a-Bd"></a>不邪见，<a id="a-Be"></a>是名为善。<a id="a-Bf"></a>从身口意生是果报者，<a id="a-Bg"></a>得今世名利，<a id="a-Bh"></a>后世天人中贵处生。<a id="a-Bi"></a>布施恭敬等虽有种种福德，<a id="a-Bj"></a>略说则摄在十善道中。</p>
  <p id="aBk">答曰：</p>
  <p id="aBl">若如汝分别，<a id="a-Bm"></a> 其过则甚多，</p>
  <p id="aBn">是故汝所说，<a id="a-Bo"></a> 于义则不然。</p>
  <p id="aBp">若以业果报相续故，<a id="a-Bq"></a>以谷子为喻者，<a id="a-Br"></a>其过甚多，<a id="a-Bs"></a>但此中不广说。<a id="a-Bt"></a>汝说谷子喻者，<a id="a-Bu"></a>是喻不然。<a id="a-Bv"></a>何以故？<a id="a-Bw"></a>谷子有触有形，<a id="a-Bx"></a>可见有相续；<a id="a-By"></a>我思惟是事，<a id="a-Bz"></a>尚未受此言，<a id="a-C0"></a>况心及业，<a id="a-C1"></a>无触无形不可见，<a id="a-C2"></a>生灭不住欲以相续？<a id="a-C3"></a>是事不然。</p>
  <p id="aC4">复次，<a id="a-C5"></a>从谷子有芽等相续者，<a id="a-C6"></a>为灭已相续？<a id="a-C7"></a>为不灭相续？<a id="a-C8"></a>若谷子灭已相续者，<a id="a-C9"></a>则为无因。<a id="a-CA"></a>若谷子不灭而相续者，<a id="a-CB"></a>从是谷子常生诸谷。<a id="a-CC"></a>若如是者，<a id="a-CD"></a>一谷子则生一切世间谷，<a id="a-CE"></a>是事不然。<a id="a-CF"></a>是故业果报相续则不然。</p>
  <p id="aCG">问曰：</p>
  <p id="aCH">今当复更说，<a id="a-CI"></a> 顺业果报义，</p>
  <p id="aCJ">诸佛辟支佛，<a id="a-CK"></a> 贤圣所称叹。</p>
  <p id="aCL">所谓：</p>
  <p id="aCM">不失法如券，<a id="a-CN"></a> 业如负财物，</p>
  <p id="aCO">此性则无记，<a id="a-CP"></a> 分别有四种。</p>
  <p id="aCQ">见谛所不断，<a id="a-CR"></a> 但思惟所断，</p>
  <p id="aCS">以是不失法，<a id="a-CT"></a> 诸业有果报。</p>
  <p id="aCU">若见谛所断，<a id="a-CV"></a> 而业至相似，</p>
  <p id="aCW">则得破业等，<a id="a-CX"></a> 如是之过咎。</p>
  <p id="aCY">一切诸行业，<a id="a-CZ"></a> 相似不相似，</p>
  <p id="aCa">一界初受身，<a id="a-Cb"></a> 尔时报独生。</p>
  <p id="aCc">如是二种业，<a id="a-Cd"></a> 现世受果报；</p>
  <p id="aCe">或言受报已，<a id="a-Cf"></a> 而业犹故在。</p>
  <p id="aCg">若度果已灭，<a id="a-Ch"></a> 若死已而灭，</p>
  <p id="aCi">于是中分别，<a id="a-Cj"></a> 有漏及无漏。</p>
  <p id="aCk">不失法者，<a id="a-Cl"></a>当知如券；<a id="a-Cm"></a>业者，<a id="a-Cn"></a>如取物。<a id="a-Co"></a>是不失法，<a id="a-Cp"></a>欲界系，<a id="a-Cq"></a>色界系，<a id="a-Cr"></a>无色界系亦不系。<a id="a-Cs"></a>若分别善、<a id="a-Ct"></a>不善、<a id="a-Cu"></a>无记，<a id="a-Cv"></a>无记中但是无记。</p>
  <p id="aCw">是无记义阿毗昙中广说，<a id="a-Cx"></a>见谛所不断，<a id="a-Cy"></a>从一果至一果，<a id="a-Cz"></a>于中思惟所断。<a id="a-D0"></a>是以诸业，<a id="a-D1"></a>以不失法故果生。</p>
  <p id="aD2">若见谛所断，<a id="a-D3"></a>而业至相似，<a id="a-D4"></a>则得破业过，<a id="a-D5"></a>是事阿毗昙中广说。</p>
  <p id="aD6">复次，<a id="a-D7"></a>不失法者，<a id="a-D8"></a>于一界诸业相似不相似，<a id="a-D9"></a>初受身时果报独生，<a id="a-DA"></a>于现在身从业更生业。</p>
  <p id="aDB">是业有二种，<a id="a-DC"></a>随重而受报。<a id="a-DD"></a>或有言，<a id="a-DE"></a>是业受报已业犹在，<a id="a-DF"></a>以不念念灭故。</p>
  <p id="aDG">若度果已灭，<a id="a-DH"></a>若死已而灭者，<a id="a-DI"></a>须陀洹等度果已而灭，<a id="a-DJ"></a>诸凡夫及阿罗汉死已而灭。<a id="a-DK"></a>于此中分别有漏及无漏者，<a id="a-DL"></a>从须陀洹等诸贤圣，<a id="a-DM"></a>有漏、<a id="a-DN"></a>无漏等应分别。</p>
  <p id="aDO">答曰：<a id="a-DP"></a>是义俱不离断常过，<a id="a-DQ"></a>是故亦不应受。</p>
  <p id="aDR">问曰：<a id="a-DS"></a>若尔者，<a id="a-DT"></a>则无业果报。</p>
  <p id="aDU">答曰：</p>
  <p id="aDV">虽空亦不断，<a id="a-DW"></a> 虽有亦不常，</p>
  <p id="aDX">业果报不失，<a id="a-DY"></a> 是名佛所说。</p>
  <p id="aDZ">此论所说义，<a id="a-Da"></a>离于断常。<a id="a-Db"></a>何以故？<a id="a-Dc"></a>业毕竟空寂灭相，<a id="a-Dd"></a>自性离，<a id="a-De"></a>有何法可断？<a id="a-Df"></a>何法可失？<a id="a-Dg"></a>颠倒因缘故往来生死，<a id="a-Dh"></a>亦不常。<a id="a-Di"></a>何以故？<a id="a-Dj"></a>若法从颠倒起，<a id="a-Dk"></a>则是虚妄无实，<a id="a-Dl"></a>无实故非常。</p>
  <p id="aDm">复次，<a id="a-Dn"></a>贪著颠倒不知实相故，<a id="a-Do"></a>言业不失，<a id="a-Dp"></a>此是佛所说。</p>
  <p id="aDq">复次，</p>
  <p id="aDr">诸业本不生，<a id="a-Ds"></a> 以无定性故；</p>
  <p id="aDt">诸业亦不灭，<a id="a-Du"></a> 以其不生故。</p>
  <p id="aDv">若业有性者，<a id="a-Dw"></a> 是则名为常；</p>
  <p id="aDx">不作亦名业，<a id="a-Dy"></a> 常则不可作。</p>
  <p id="aDz">若有不作业，<a id="a-E0"></a> 不作而有罪，</p>
  <p id="aE1">不断于梵行，<a id="a-E2"></a> 而有不净过。</p>
  <p id="aE3">是则破一切，<a id="a-E4"></a> 世间语言法，</p>
  <p id="aE5">作罪及作福，<a id="a-E6"></a> 亦无有差别。</p>
  <p id="aE7">若言业决定，<a id="a-E8"></a> 而自有性者，</p>
  <p id="aE9">受于果报已，<a id="a-EA"></a> 而应更复受。</p>
  <p id="aEB">若诸世间业，<a id="a-EC"></a> 从于烦恼生，</p>
  <p id="aED">是烦恼非实，<a id="a-EE"></a> 业当何有实？</p>
  <p id="aEF">第一义中诸业不生。<a id="a-EG"></a>何以故？<a id="a-EH"></a>无性故。<a id="a-EI"></a>以不生因缘故则不灭，<a id="a-EJ"></a>非以常故不灭。<a id="a-EK"></a>若不尔者，<a id="a-EL"></a>业性应决定有。<a id="a-EM"></a>若业决定有性，<a id="a-EN"></a>则为是常，<a id="a-EO"></a>若常则是不作业。<a id="a-EP"></a>何以故？<a id="a-EQ"></a>常法不可作故。</p>
  <p id="aER">复次，<a id="a-ES"></a>若有不作业者，<a id="a-ET"></a>则他人作罪此人受报，<a id="a-EU"></a>又他人断梵行而此人有罪，<a id="a-EV"></a>则破世俗法。<a id="a-EW"></a>若先有者，<a id="a-EX"></a>冬不应思为春事，<a id="a-EY"></a>春不应思为夏事，<a id="a-EZ"></a>有如是等过。</p>
  <p id="aEa">复次，<a id="a-Eb"></a>作福及作罪者，<a id="a-Ec"></a>则无有别异。<a id="a-Ed"></a>起布施、<a id="a-Ee"></a>持戒等业，<a id="a-Ef"></a>名为作福；<a id="a-Eg"></a>起杀盗等业，<a id="a-Eh"></a>名为作罪。<a id="a-Ei"></a>若不作而有业，<a id="a-Ej"></a>则无分别。</p>
  <p id="aEk">复次，<a id="a-El"></a>是业若决定有性，<a id="a-Em"></a>则一时受果报已，<a id="a-En"></a>复应更受，<a id="a-Eo"></a>是故汝说以不失法故有业报，<a id="a-Ep"></a>则有如是等过。</p>
  <p id="aEq">复次，<a id="a-Er"></a>若业从烦恼起，<a id="a-Es"></a>是烦恼无有决定，<a id="a-Et"></a>但从忆想分别有。<a id="a-Eu"></a>若诸烦恼无实，<a id="a-Ev"></a>业云何有实？<a id="a-Ew"></a>何以故？<a id="a-Ex"></a>因无性故，<a id="a-Ey"></a>业亦无性。</p>
  <p id="aEz">问曰：<a id="a-F0"></a>若诸烦恼及业无性不实，<a id="a-F1"></a>今果报身现有，<a id="a-F2"></a>应是实。</p>
  <p id="aF3">答曰：</p>
  <p id="aF4">诸烦恼及业，<a id="a-F5"></a> 是说身因缘，</p>
  <p id="aF6">烦恼诸业空，<a id="a-F7"></a> 何况于诸身！</p>
  <p id="aF8">诸贤圣说，<a id="a-F9"></a>烦恼及业是身因缘，<a id="a-FA"></a>是中爱能润生，<a id="a-FB"></a>业能生上中下、<a id="a-FC"></a>好丑贵贱等果报。<a id="a-FD"></a>今诸烦恼及业，<a id="a-FE"></a>种种推求无有决定，<a id="a-FF"></a>何况诸身有决定果？<a id="a-FG"></a>随因缘故。</p>
  <p id="aFH">问曰：<a id="a-FI"></a>汝虽种种因缘破业及果报，<a id="a-FJ"></a>而经说有起业者，<a id="a-FK"></a>起业者有故，<a id="a-FL"></a>有业有果报。<a id="a-FM"></a>如说，</p>
  <p id="aFN">无明之所蔽，<a id="a-FO"></a> 爱结之所缚，</p>
  <p id="aFP">而于本作者，<a id="a-FQ"></a> 不异亦不一。</p>
  <p id="aFR">无始经中说：<a id="a-FS"></a>众生为无明所覆，<a id="a-FT"></a>爱结所缚，<a id="a-FU"></a>于无始生死中，<a id="a-FV"></a>往来受种种苦乐。<a id="a-FW"></a>今受者于先作者，<a id="a-FX"></a>不即是亦不异。<a id="a-FY"></a>若即是，<a id="a-FZ"></a>人作罪受牛形，<a id="a-Fa"></a>则人不作牛，<a id="a-Fb"></a>牛不作人。<a id="a-Fc"></a>若异，<a id="a-Fd"></a>则失业果报堕于断灭。<a id="a-Fe"></a>是故受者于先作者，<a id="a-Ff"></a>不即是亦不异。</p>
  <p id="aFg">答曰：</p>
  <p id="aFh">业不从缘生，<a id="a-Fi"></a> 不从非缘生，</p>
  <p id="aFj">是故则无有，<a id="a-Fk"></a> 能起于业者。</p>
  <p id="aFl">无业无作者，<a id="a-Fm"></a> 何有业生果？</p>
  <p id="aFn">若其无有果，<a id="a-Fo"></a> 何有受果者？</p>
  <p id="aFp">若无业、<a id="a-Fq"></a>无作业者，<a id="a-Fr"></a>何有从业生果报？<a id="a-Fs"></a>若无果报，<a id="a-Ft"></a>云何有受果报者？<a id="a-Fu"></a>业有三种，<a id="a-Fv"></a>五阴中假名人是作者，<a id="a-Fw"></a>是业于善恶处生，<a id="a-Fx"></a>名为果报。<a id="a-Fy"></a>若起业者尚无，<a id="a-Fz"></a>何况有业、<a id="a-G0"></a>有果报及受果报者？</p>
  <p id="aG1">问曰：<a id="a-G2"></a>汝虽种种破业果报及起业者，<a id="a-G3"></a>而今现见众生作业受果报，<a id="a-G4"></a>是事云何？</p>
  <p id="aG5">答曰：</p>
  <p id="aG6">如世尊神通，<a id="a-G7"></a> 所作变化人；</p>
  <p id="aG8">如是变化人，<a id="a-G9"></a> 复变作化人。</p>
  <p id="aGA">如初变化人，<a id="a-GB"></a> 是名为作者；</p>
  <p id="aGC">变化人所作，<a id="a-GD"></a> 是则名为业。</p>
  <p id="aGE">诸烦恼及业，<a id="a-GF"></a> 作者及果报，</p>
  <p id="aGG">皆如幻与梦，<a id="a-GH"></a> 如焰亦如响。</p>
  <p id="aGI">如佛神通力所作化人，<a id="a-GJ"></a>是化人复化作化人。<a id="a-GK"></a>如化人无有实事，<a id="a-GL"></a>但可眼见；<a id="a-GM"></a>又化人口业说法、<a id="a-GN"></a>身业布施等，<a id="a-GO"></a>是业虽无实而可眼见；<a id="a-GP"></a>如是生死身、<a id="a-GQ"></a>作者及业，<a id="a-GR"></a>亦应如是知。</p>
  <p id="aGS">烦恼者，<a id="a-GT"></a>名为三毒，<a id="a-GU"></a>分别有九十八使、<a id="a-GV"></a>九结、<a id="a-GW"></a>十缠、<a id="a-GX"></a>六垢等无量诸烦恼。<a id="a-GY"></a>业名为身口意业，<a id="a-GZ"></a>今世后世分别有善、<a id="a-Ga"></a>不善、<a id="a-Gb"></a>无记，<a id="a-Gc"></a>苦报、<a id="a-Gd"></a>乐报、<a id="a-Ge"></a>不苦不乐报，<a id="a-Gf"></a>现报、<a id="a-Gg"></a>业生报、<a id="a-Gh"></a>业后报业。<a id="a-Gi"></a>如是等无量作者，<a id="a-Gj"></a>名为能起诸烦恼业、<a id="a-Gk"></a>能受果报者。<a id="a-Gl"></a>果报名从善恶业生无记五阴。<a id="a-Gm"></a>如是等诸业皆空无性，<a id="a-Gn"></a>如幻如梦，<a id="a-Go"></a>如响如焰。</p>
  <p data-pb></p>
  <h2 id="aGp">观法品第十八(十二偈)</h2>
  <p id="aGq">问曰：<a id="a-Gr"></a>若诸法尽毕竟空无生无灭，<a id="a-Gs"></a>是名诸法实相者，<a id="a-Gt"></a>云何入？</p>
  <p id="aGu">答曰：<a id="a-Gv"></a>灭我、<a id="a-Gw"></a>我所著故，<a id="a-Gx"></a>得一切法空，<a id="a-Gy"></a>无我慧名为入。</p>
  <p id="aGz">问曰：<a id="a-H0"></a>云何知诸法无我？</p>
  <p id="aH1">答曰：</p>
  <p id="aH2">若我是五阴，<a id="a-H3"></a> 我即为生灭；</p>
  <p id="aH4">若我异五阴，<a id="a-H5"></a> 则非五阴相。</p>
  <p id="aH6">若无有我者，<a id="a-H7"></a> 何得有我所？</p>
  <p id="aH8">灭我我所故，<a id="a-H9"></a> 名得无我智。</p>
  <p id="aHA">得无我智者，<a id="a-HB"></a> 是则名实观；</p>
  <p id="aHC">得无我智者，<a id="a-HD"></a> 是人为希有！</p>
  <p id="aHE">内外我我所，<a id="a-HF"></a> 尽灭无有故，</p>
  <p id="aHG">诸受即为灭，<a id="a-HH"></a> 受灭则身灭。</p>
  <p id="aHI">业烦恼灭故，<a id="a-HJ"></a> 名之为解脱；</p>
  <p id="aHK">业烦恼非实，<a id="a-HL"></a> 入空戏论灭。</p>
  <p id="aHM">诸佛或说我，<a id="a-HN"></a> 或说于无我；</p>
  <p id="aHO">诸法实相中，<a id="a-HP"></a> 无我无非我。</p>
  <p id="aHQ">诸法实相者，<a id="a-HR"></a> 心行言语断，</p>
  <p id="aHS">无生亦无灭，<a id="a-HT"></a> 寂灭如涅槃。</p>
  <p id="aHU">一切实非实，<a id="a-HV"></a> 亦实亦非实，</p>
  <p id="aHW">非实非非实，<a id="a-HX"></a> 是名诸佛法。</p>
  <p id="aHY">自知不随他，<a id="a-HZ"></a> 寂灭无戏论，</p>
  <p id="aHa">无异无分别，<a id="a-Hb"></a> 是则名实相。</p>
  <p id="aHc">若法从缘生，<a id="a-Hd"></a> 不即不异因，</p>
  <p id="aHe">是故名实相，<a id="a-Hf"></a> 不断亦不常。</p>
  <p id="aHg">不一亦不异，<a id="a-Hh"></a> 不常亦不断，</p>
  <p id="aHi">是名诸世尊，<a id="a-Hj"></a> 教化甘露味。</p>
  <p id="aHk">若佛不出世，<a id="a-Hl"></a> 佛法已灭尽，</p>
  <p id="aHm">诸辟支佛智，<a id="a-Hn"></a> 从于远离生。</p>
  <p id="aHo">有人说神，<a id="a-Hp"></a>应有二种：<a id="a-Hq"></a>若五阴即是神，<a id="a-Hr"></a>若离五阴有神。</p>
  <p id="aHs">若五阴是神者，<a id="a-Ht"></a>神则生灭相。<a id="a-Hu"></a>如偈中说：<a id="a-Hv"></a>若神是五阴，<a id="a-Hw"></a>即是生灭相。<a id="a-Hx"></a>何以故？<a id="a-Hy"></a>生已坏败故，<a id="a-Hz"></a>以生灭相故，<a id="a-I0"></a>五阴是无常。<a id="a-I1"></a>如五阴无常，<a id="a-I2"></a>生灭二法亦是无常。<a id="a-I3"></a>何以故？<a id="a-I4"></a>生灭亦生已坏败故无常。<a id="a-I5"></a>神若是五阴，<a id="a-I6"></a>五阴无常故，<a id="a-I7"></a>神亦应无常生灭相，<a id="a-I8"></a>但是事不然。</p>
  <p id="aI9">若离五阴有神，<a id="a-IA"></a>神即无五阴相。<a id="a-IB"></a>如偈中说：<a id="a-IC"></a>若神异五阴，<a id="a-ID"></a>则非五阴相。<a id="a-IE"></a>而离五阴更无有法，<a id="a-IF"></a>若离五阴有法者，<a id="a-IG"></a>以何相何法而有？<a id="a-IH"></a>若谓神如虚空离五阴而有者，<a id="a-II"></a>是亦不然。<a id="a-IJ"></a>何以故？<a id="a-IK"></a>破六种品中已破虚空，<a id="a-IL"></a>无有法名为虚空。<a id="a-IM"></a>若谓以有信故有神，<a id="a-IN"></a>是事不然。<a id="a-IO"></a>何以故？<a id="a-IP"></a>信有四种：<a id="a-IQ"></a>一现事可信；<a id="a-IR"></a>二名比知可信，<a id="a-IS"></a>如见烟知有火；<a id="a-IT"></a>三名譬喻可信，<a id="a-IU"></a>如国无鍮石喻之如金；<a id="a-IV"></a>四名贤圣所说故可信，<a id="a-IW"></a>如说有地狱、<a id="a-IX"></a>有天、<a id="a-IY"></a>有郁单曰，<a id="a-IZ"></a>无有见者，<a id="a-Ia"></a>信圣人语故知。<a id="a-Ib"></a>是神于一切信中不可得，<a id="a-Ic"></a>现事中亦无，<a id="a-Id"></a>比知中亦无。<a id="a-Ie"></a>何以故？<a id="a-If"></a>比知，<a id="a-Ig"></a>名先见故后比类而知，<a id="a-Ih"></a>如人先见火有烟，<a id="a-Ii"></a>后但见烟则知有火；<a id="a-Ij"></a>神义不然，<a id="a-Ik"></a>谁能先见神与五阴合，<a id="a-Il"></a>后见五阴知有神？<a id="a-Im"></a>若谓有三种比知：<a id="a-In"></a>一者、<a id="a-Io"></a>如本，<a id="a-Ip"></a>二者、<a id="a-Iq"></a>如残，<a id="a-Ir"></a>三者、<a id="a-Is"></a>共见。<a id="a-It"></a>如本，<a id="a-Iu"></a>名先见火有烟，<a id="a-Iv"></a>今见烟知如本有火。<a id="a-Iw"></a>如残，<a id="a-Ix"></a>名如炊饭一粒熟知余者皆熟。<a id="a-Iy"></a>共见，<a id="a-Iz"></a>名如眼见人从此去到彼亦见其去，<a id="a-J0"></a>日亦如是从东方出至西方，<a id="a-J1"></a>虽不见去以人有去相故，<a id="a-J2"></a>知日亦有去。<a id="a-J3"></a>如是苦乐憎爱觉知等，<a id="a-J4"></a>亦应有所依，<a id="a-J5"></a>如见人民知必依王，<a id="a-J6"></a>是事皆不然。<a id="a-J7"></a>何以故？<a id="a-J8"></a>共相信先见人与去法合而至余方，<a id="a-J9"></a>后见日到余方故知有去法。<a id="a-JA"></a>无有先见五阴与神合，<a id="a-JB"></a>后见五阴知有神，<a id="a-JC"></a>是故共相比知中亦无神。<a id="a-JD"></a>圣人所说中亦无神。<a id="a-JE"></a>何以故？<a id="a-JF"></a>圣人所说，<a id="a-JG"></a>皆先眼见而后说。<a id="a-JH"></a>又诸圣人说余事可信故，<a id="a-JI"></a>当知说地狱等亦可信，<a id="a-JJ"></a>而神不尔，<a id="a-JK"></a>无有先见神而后说者。<a id="a-JL"></a>是故于四信等诸信中，<a id="a-JM"></a>求神不可得。<a id="a-JN"></a>求神不可得故无，<a id="a-JO"></a>是故离五阴无别神。</p>
  <p id="aJP">复次，<a id="a-JQ"></a>破根品中，<a id="a-JR"></a>见、<a id="a-JS"></a>见者、<a id="a-JT"></a>可见破故，<a id="a-JU"></a>神亦同破。<a id="a-JV"></a>又眼见粗法尚不可得，<a id="a-JW"></a>何况虚妄忆想等而有神？<a id="a-JX"></a>是故知无我。<a id="a-JY"></a>因有我故有我所，<a id="a-JZ"></a>若无我则无我所。<a id="a-Ja"></a>修习八圣道分，<a id="a-Jb"></a>灭我、<a id="a-Jc"></a>我所因缘故，<a id="a-Jd"></a>得无我、<a id="a-Je"></a>无我所决定智慧。<a id="a-Jf"></a>又无我、<a id="a-Jg"></a>无我所者，<a id="a-Jh"></a>于第一义中亦不可得。<a id="a-Ji"></a>无我、<a id="a-Jj"></a>无我所者，<a id="a-Jk"></a>能真见诸法。<a id="a-Jl"></a>凡夫人以我、<a id="a-Jm"></a>我所障慧眼故，<a id="a-Jn"></a>不能见实。<a id="a-Jo"></a>今圣人无我、<a id="a-Jp"></a>我所故，<a id="a-Jq"></a>诸烦恼亦灭；<a id="a-Jr"></a>诸烦恼灭故，<a id="a-Js"></a>能见诸法实相。<a id="a-Jt"></a>内外我、<a id="a-Ju"></a>我所灭故，<a id="a-Jv"></a>诸受亦灭；<a id="a-Jw"></a>诸受灭故，<a id="a-Jx"></a>无量后身皆灭，<a id="a-Jy"></a>是名说无余涅槃。</p>
  <p id="aJz">问曰：<a id="a-K0"></a>有余涅槃云何？</p>
  <p id="aK1">答曰：<a id="a-K2"></a>诸烦恼及业灭故，<a id="a-K3"></a>名心得解脱。<a id="a-K4"></a>是诸烦恼业，<a id="a-K5"></a>皆从忆想分别生无有实。<a id="a-K6"></a>诸忆想分别皆从戏论生，<a id="a-K7"></a>得诸法实相毕竟空，<a id="a-K8"></a>诸戏论则灭，<a id="a-K9"></a>是名说有余涅槃。<a id="a-KA"></a>实相法如是，<a id="a-KB"></a>诸佛以一切智观众生故，<a id="a-KC"></a>种种为说，<a id="a-KD"></a>亦说有我，<a id="a-KE"></a>亦说无我。<a id="a-KF"></a>若心未熟者，<a id="a-KG"></a>未有涅槃分，<a id="a-KH"></a>不知畏罪，<a id="a-KI"></a>为是等故说有我。<a id="a-KJ"></a>又有得道者，<a id="a-KK"></a>知诸法空但假名有我，<a id="a-KL"></a>为是等故说我无咎。<a id="a-KM"></a>又有布施、<a id="a-KN"></a>持戒等福德，<a id="a-KO"></a>厌离生死苦恼，<a id="a-KP"></a>畏涅槃永灭，<a id="a-KQ"></a>是故佛为是等说无我，<a id="a-KR"></a>诸法但因缘和合，<a id="a-KS"></a>生时空生，<a id="a-KT"></a>灭时空灭，<a id="a-KU"></a>是故说无我，<a id="a-KV"></a>但假名说有我。<a id="a-KW"></a>又得道者，<a id="a-KX"></a>知无我不堕断灭故说无我无咎。<a id="a-KY"></a>是故偈中说：<a id="a-KZ"></a>诸佛说有我，<a id="a-Ka"></a>亦说于无我；<a id="a-Kb"></a>若于真实中，<a id="a-Kc"></a>不说我非我。</p>
  <p id="aKd">问曰：<a id="a-Ke"></a>若无我是实，<a id="a-Kf"></a>但以世俗故说有我，<a id="a-Kg"></a>有何咎？</p>
  <p id="aKh">答曰：<a id="a-Ki"></a>因破我法有无我，<a id="a-Kj"></a>我决定不可得，<a id="a-Kk"></a>何有无我？<a id="a-Kl"></a>若决定有无我，<a id="a-Km"></a>则是断灭生于贪著。<a id="a-Kn"></a>如般若中说：<a id="a-Ko"></a>菩萨有我亦非行，<a id="a-Kp"></a>无我亦非行。</p>
  <p id="aKq">问曰：<a id="a-Kr"></a>若不说我非我、<a id="a-Ks"></a>空不空，<a id="a-Kt"></a>佛法为何所说？</p>
  <p id="aKu">答曰：<a id="a-Kv"></a>佛说诸法实相，<a id="a-Kw"></a>实相中无语言道，<a id="a-Kx"></a>灭诸心行。<a id="a-Ky"></a>心以取相缘生，<a id="a-Kz"></a>以先世业果报故有，<a id="a-L0"></a>不能实见诸法，<a id="a-L1"></a>是故说心行灭。</p>
  <p id="aL2">问曰：<a id="a-L3"></a>若诸凡夫心不能见实，<a id="a-L4"></a>圣人心应能见实，<a id="a-L5"></a>何以故说一切心行灭？</p>
  <p id="aL6">答曰：<a id="a-L7"></a>诸法实相即是涅槃，<a id="a-L8"></a>涅槃名灭，<a id="a-L9"></a>是灭为向涅槃故亦名为灭。<a id="a-LA"></a>若心是实，<a id="a-LB"></a>何用空等解脱门？<a id="a-LC"></a>诸禅定中，<a id="a-LD"></a>何故以灭尽定为第一，<a id="a-LE"></a>又亦终归无余涅槃？<a id="a-LF"></a>是故当知，<a id="a-LG"></a>一切心行皆是虚妄，<a id="a-LH"></a>虚妄故应灭。<a id="a-LI"></a>诸法实相者，<a id="a-LJ"></a>出诸心数法，<a id="a-LK"></a>无生无灭寂灭相，<a id="a-LL"></a>如涅槃。</p>
  <p id="aLM">问曰：<a id="a-LN"></a>经中说，<a id="a-LO"></a>诸法先来寂灭相即是涅槃，<a id="a-LP"></a>何以言如涅槃？</p>
  <p id="aLQ">答曰：<a id="a-LR"></a>著法者，<a id="a-LS"></a>分别法有二种，<a id="a-LT"></a>是世间、<a id="a-LU"></a>是涅槃，<a id="a-LV"></a>说涅槃是寂灭，<a id="a-LW"></a>不说世间是寂灭。<a id="a-LX"></a>此论中说一切法性空寂灭相，<a id="a-LY"></a>为著法者不解故，<a id="a-LZ"></a>以涅槃为喻。<a id="a-La"></a>如汝说涅槃相，<a id="a-Lb"></a>空、<a id="a-Lc"></a>无相、<a id="a-Ld"></a>寂灭、<a id="a-Le"></a>无戏论，<a id="a-Lf"></a>一切世间法亦如是。</p>
  <p id="aLg">问曰：<a id="a-Lh"></a>若佛不说我非我，<a id="a-Li"></a>诸心行灭，<a id="a-Lj"></a>言语道断者，<a id="a-Lk"></a>云何令人知诸法实相？</p>
  <p id="aLl">答曰：<a id="a-Lm"></a>诸佛无量方便力，<a id="a-Ln"></a>诸法无决定相，<a id="a-Lo"></a>为度众生或说一切实，<a id="a-Lp"></a>或说一切不实，<a id="a-Lq"></a>或说一切实不实，<a id="a-Lr"></a>或说一切非实非不实。<a id="a-Ls"></a>一切实者，<a id="a-Lt"></a>推求诸法实性，<a id="a-Lu"></a>皆入第一义平等一相，<a id="a-Lv"></a>所谓无相，<a id="a-Lw"></a>如诸流异色异味入于大海则一色一味。<a id="a-Lx"></a>一切不实者，<a id="a-Ly"></a>诸法未入实相时，<a id="a-Lz"></a>各各分别观皆无有实，<a id="a-M0"></a>但众缘合故有。<a id="a-M1"></a>一切实不实者，<a id="a-M2"></a>众生有三品，<a id="a-M3"></a>有上中下：<a id="a-M4"></a>上者，<a id="a-M5"></a>观诸法相非实非不实；<a id="a-M6"></a>中者，<a id="a-M7"></a>观诸法相一切实一切不实；<a id="a-M8"></a>下者智力浅故，<a id="a-M9"></a>观诸法相少实少不实。<a id="a-MA"></a>观涅槃无为法不坏故实，<a id="a-MB"></a>观生死有为法虚伪故不实。<a id="a-MC"></a>非实非不实者，<a id="a-MD"></a>为破实不实故，<a id="a-ME"></a>说非实非不实。</p>
  <p id="aMF">问曰：<a id="a-MG"></a>佛于余处，<a id="a-MH"></a>说离非有非无，<a id="a-MI"></a>此中何以言非有非无是佛所说？</p>
  <p id="aMJ">答曰：<a id="a-MK"></a>余处为破四种贪著故说，<a id="a-ML"></a>而此中于四句无戏论，<a id="a-MM"></a>闻佛说则得道，<a id="a-MN"></a>是故言非实非不实。</p>
  <p id="aMO">问曰：<a id="a-MP"></a>知佛以是四句因缘说，<a id="a-MQ"></a>又得诸法实相者以何相可知？<a id="a-MR"></a>又实相云何？</p>
  <p id="aMS">答曰：<a id="a-MT"></a>若能不随他、<a id="a-MU"></a>不随他者，<a id="a-MV"></a>若外道虽现神力说是道、<a id="a-MW"></a>是非道，<a id="a-MX"></a>自信其心而不随之，<a id="a-MY"></a>乃至变身虽不知非佛，<a id="a-MZ"></a>善解实相故心不可回。<a id="a-Ma"></a>此中无法可取可舍故，<a id="a-Mb"></a>名寂灭相；<a id="a-Mc"></a>寂灭相故，<a id="a-Md"></a>不为戏论所戏论。<a id="a-Me"></a>戏论有二种：<a id="a-Mf"></a>一者、<a id="a-Mg"></a>爱论，<a id="a-Mh"></a>二者、<a id="a-Mi"></a>见论。<a id="a-Mj"></a>是中无此二戏论，<a id="a-Mk"></a>二戏论无故，<a id="a-Ml"></a>无忆想分别，<a id="a-Mm"></a>无分别异相，<a id="a-Mn"></a>是名实相。</p>
  <p id="aMo">问曰：<a id="a-Mp"></a>若诸法尽空，<a id="a-Mq"></a>将不堕断灭耶？<a id="a-Mr"></a>又不生不灭，<a id="a-Ms"></a>或堕常耶？</p>
  <p id="aMt">答曰：<a id="a-Mu"></a>不然。<a id="a-Mv"></a>先说实相无戏论，<a id="a-Mw"></a>心相寂灭，<a id="a-Mx"></a>言语道断，<a id="a-My"></a>汝今贪著取相，<a id="a-Mz"></a>于实法中见断常过。<a id="a-N0"></a>得实相者，<a id="a-N1"></a>说诸法从众缘生，<a id="a-N2"></a>不即是因亦不异因，<a id="a-N3"></a>是故不断不常。<a id="a-N4"></a>若果异因则是断，<a id="a-N5"></a>若不异因则是常。</p>
  <p id="aN6">问曰：<a id="a-N7"></a>若如是解，<a id="a-N8"></a>有何等利？</p>
  <p id="aN9">答曰：<a id="a-NA"></a>若行道者，<a id="a-NB"></a>能通达如是义，<a id="a-NC"></a>则于一切法，<a id="a-ND"></a>不一不异，<a id="a-NE"></a>不断不常。<a id="a-NF"></a>若能如是，<a id="a-NG"></a>即得灭诸烦恼戏论，<a id="a-NH"></a>得常乐涅槃。<a id="a-NI"></a>是故说诸佛以甘露味教化，<a id="a-NJ"></a>如世间言得天甘露浆，<a id="a-NK"></a>则无老病死，<a id="a-NL"></a>无诸衰恼。<a id="a-NM"></a>此实相法是真甘露味。</p>
  <p id="aNN">佛说实相有三种：<a id="a-NO"></a>若得诸法实相，<a id="a-NP"></a>灭诸烦恼，<a id="a-NQ"></a>名为声闻法；<a id="a-NR"></a>若生大悲发无上心，<a id="a-NS"></a>名为大乘；<a id="a-NT"></a>若佛不出世，<a id="a-NU"></a>无有佛法时，<a id="a-NV"></a>辟支佛因远离生智，<a id="a-NW"></a>若佛度众生已入无余涅槃，<a id="a-NX"></a>遗法灭尽，<a id="a-NY"></a>先世若有应得道，<a id="a-NZ"></a>少观厌离因缘，<a id="a-Na"></a>独入山林远离愦闹得道，<a id="a-Nb"></a>名辟支佛。</p>
  <p data-pb></p>
  <h2 id="aNc">观时品第十九(六偈)</h2>
  <p id="aNd">问曰：<a id="a-Ne"></a>应有时以因待故成：<a id="a-Nf"></a>因有过去时，<a id="a-Ng"></a>则有未来、<a id="a-Nh"></a>现在时；<a id="a-Ni"></a>因现在时，<a id="a-Nj"></a>有过去、<a id="a-Nk"></a>未来时；<a id="a-Nl"></a>因未来时，<a id="a-Nm"></a>有过去、<a id="a-Nn"></a>现在时。<a id="a-No"></a>上中下、<a id="a-Np"></a>一异等法，<a id="a-Nq"></a>亦相因待故有。</p>
  <p id="aNr">答曰：</p>
  <p id="aNs">若因过去时，<a id="a-Nt"></a> 有未来、<a id="a-Nu"></a>现在，</p>
  <p id="aNv">未来及现在，<a id="a-Nw"></a> 应在过去时。</p>
  <p id="aNx">若因过去时，<a id="a-Ny"></a>有未来、<a id="a-Nz"></a>现在时者，<a id="a-O0"></a>则过去时中，<a id="a-O1"></a>应有未来、<a id="a-O2"></a>现在时。<a id="a-O3"></a>何以故？<a id="a-O4"></a>随所因处有法成，<a id="a-O5"></a>是处应有是法。<a id="a-O6"></a>如因灯有明成，<a id="a-O7"></a>随有灯处应有明；<a id="a-O8"></a>如是因过去时，<a id="a-O9"></a>成未来、<a id="a-OA"></a>现在时者，<a id="a-OB"></a>则过去时中，<a id="a-OC"></a>应有未来、<a id="a-OD"></a>现在时。<a id="a-OE"></a>若过去时中，<a id="a-OF"></a>有未来、<a id="a-OG"></a>现在时者，<a id="a-OH"></a>则三时尽名过去时。<a id="a-OI"></a>何以故？<a id="a-OJ"></a>未来、<a id="a-OK"></a>现在时，<a id="a-OL"></a>在过去时中故。<a id="a-OM"></a>若一切时尽过去者，<a id="a-ON"></a>则无未来、<a id="a-OO"></a>现在时，<a id="a-OP"></a>尽过去故。<a id="a-OQ"></a>若无未来、<a id="a-OR"></a>现在时，<a id="a-OS"></a>亦应无过去时。<a id="a-OT"></a>何以故？<a id="a-OU"></a>过去时因未来、<a id="a-OV"></a>现在时故，<a id="a-OW"></a>名过去时。<a id="a-OX"></a>如因过去时成未来、<a id="a-OY"></a>现在时，<a id="a-OZ"></a>如是亦应因未来、<a id="a-Oa"></a>现在时成过去时，<a id="a-Ob"></a>今无未来、<a id="a-Oc"></a>现在时故，<a id="a-Od"></a>过去时亦应无。<a id="a-Oe"></a>是故先说，<a id="a-Of"></a>因过去时成未来、<a id="a-Og"></a>现在时，<a id="a-Oh"></a>是事不然。<a id="a-Oi"></a>若谓过去时中无未来、<a id="a-Oj"></a>现在时，<a id="a-Ok"></a>而因过去时成未来、<a id="a-Ol"></a>现在时，<a id="a-Om"></a>是事不然。<a id="a-On"></a>何以故？</p>
  <p id="aOo">若过去时中，<a id="a-Op"></a> 无未来、<a id="a-Oq"></a>现在；</p>
  <p id="aOr">未来、<a id="a-Os"></a>现在时，<a id="a-Ot"></a> 云何因过去？</p>
  <p id="aOu">若未来、<a id="a-Ov"></a>现在时，<a id="a-Ow"></a>不在过去时中者，<a id="a-Ox"></a>云何因过去时，<a id="a-Oy"></a>成未来、<a id="a-Oz"></a>现在时？<a id="a-P0"></a>何以故？<a id="a-P1"></a>若三时各异相，<a id="a-P2"></a>不应相因待成，<a id="a-P3"></a>如瓶衣等物各自别成不相因待。<a id="a-P4"></a>而今不因过去时，<a id="a-P5"></a>则未来、<a id="a-P6"></a>现在时不成；<a id="a-P7"></a>不因现在时，<a id="a-P8"></a>则过去、<a id="a-P9"></a>未来时不成；<a id="a-PA"></a>不因未来时，<a id="a-PB"></a>则过去、<a id="a-PC"></a>现在时不成。<a id="a-PD"></a>汝先说过去时中，<a id="a-PE"></a>虽无未来、<a id="a-PF"></a>现在时，<a id="a-PG"></a>而因过去时，<a id="a-PH"></a>成未来、<a id="a-PI"></a>现在时者，<a id="a-PJ"></a>是事不然。</p>
  <p id="aPK">问曰：<a id="a-PL"></a>若不因过去时，<a id="a-PM"></a>成未来、<a id="a-PN"></a>现在时，<a id="a-PO"></a>而有何咎？</p>
  <p id="aPP">答曰：</p>
  <p id="aPQ">不因过去时，<a id="a-PR"></a> 则无未来时，</p>
  <p id="aPS">亦无现在时，<a id="a-PT"></a> 是故无二时。</p>
  <p id="aPU">不因过去时，<a id="a-PV"></a>则不成未来、<a id="a-PW"></a>现在时。<a id="a-PX"></a>何以故？<a id="a-PY"></a>若不因过去时，<a id="a-PZ"></a>有现在时者，<a id="a-Pa"></a>于何处有现在时？<a id="a-Pb"></a>未来亦如是，<a id="a-Pc"></a>于何处有未来时？<a id="a-Pd"></a>是故不因过去时，<a id="a-Pe"></a>则无未来、<a id="a-Pf"></a>现在时。<a id="a-Pg"></a>如是相待有故，<a id="a-Ph"></a>实无有时。</p>
  <p id="aPi">以如是义故，<a id="a-Pj"></a> 则知余二时，</p>
  <p id="aPk">上中下一异，<a id="a-Pl"></a> 是等法皆无。</p>
  <p id="aPm">以如是义故，<a id="a-Pn"></a>当知余未来、<a id="a-Po"></a>现在亦应无，<a id="a-Pp"></a>及上中下、<a id="a-Pq"></a>一异等诸法亦皆无。<a id="a-Pr"></a>如因上有中下，<a id="a-Ps"></a>离上则无中下；<a id="a-Pt"></a>若离上有中下，<a id="a-Pu"></a>则不应相因待。<a id="a-Pv"></a>因一故有异，<a id="a-Pw"></a>因异故有一；<a id="a-Px"></a>若一实有，<a id="a-Py"></a>不应因异而有；<a id="a-Pz"></a>若异实有，<a id="a-Q0"></a>不应因一而有。<a id="a-Q1"></a>如是等诸法，<a id="a-Q2"></a>亦应如是破。</p>
  <p id="aQ3">问曰：<a id="a-Q4"></a>如有岁、<a id="a-Q5"></a>月、<a id="a-Q6"></a>日、<a id="a-Q7"></a>须臾等差别故知有时。</p>
  <p id="aQ8">答曰：</p>
  <p id="aQ9">时住不可得，<a id="a-QA"></a> 时去亦叵得；</p>
  <p id="aQB">时若不可得，<a id="a-QC"></a> 云何说时相？</p>
  <p id="aQD">因物故有时，<a id="a-QE"></a> 离物何有时？</p>
  <p id="aQF">物尚无所有，<a id="a-QG"></a> 何况当有时？</p>
  <p id="aQH">时若不住不应可得，<a id="a-QI"></a>时住亦无。<a id="a-QJ"></a>若时不可得，<a id="a-QK"></a>云何说时相？<a id="a-QL"></a>若无时相则无时。<a id="a-QM"></a>因物生故则名时，<a id="a-QN"></a>若离物则无时。<a id="a-QO"></a>上来种种因缘破诸物无故何有时？</p>
  <p data-pb></p>
  <h2 id="aQP">观因果品第二十(二十四偈)</h2>
  <p id="aQQ">问曰：<a id="a-QR"></a>众因缘和合现有果生，<a id="a-QS"></a>当知是果从众缘和合有。</p>
  <p id="aQT">答曰：</p>
  <p id="aQU">若众缘和合，<a id="a-QV"></a> 而有果生者，</p>
  <p id="aQW">和合中已有，<a id="a-QX"></a> 何须和合生？</p>
  <p id="aQY">若谓众因缘和合有果生者，<a id="a-QZ"></a>是果则和合中已有，<a id="a-Qa"></a>而从和合生者，<a id="a-Qb"></a>是事不然。<a id="a-Qc"></a>何以故？<a id="a-Qd"></a>果若先有定体，<a id="a-Qe"></a>则不应从和合生。</p>
  <p id="aQf">问曰：<a id="a-Qg"></a>众缘和合中虽无果，<a id="a-Qh"></a>而果从众缘生者，<a id="a-Qi"></a>有何咎？</p>
  <p id="aQj">答曰：</p>
  <p id="aQk">若众缘和合，<a id="a-Ql"></a> 是中无果者，</p>
  <p id="aQm">云何从众缘，<a id="a-Qn"></a> 和合而果生？</p>
  <p id="aQo">若从众缘和合则果生者，<a id="a-Qp"></a>是和合中无果，<a id="a-Qq"></a>而从和合生，<a id="a-Qr"></a>是事不然。<a id="a-Qs"></a>何以故？<a id="a-Qt"></a>若物无自性，<a id="a-Qu"></a>是物终不生。</p>
  <p id="aQv">复次，</p>
  <p id="aQw">若众缘和合，<a id="a-Qx"></a> 是中有果者，</p>
  <p id="aQy">和合中应有，<a id="a-Qz"></a> 而实不可得。</p>
  <p id="aR0">若从众缘和合中有果者，<a id="a-R1"></a>若色应可眼见，<a id="a-R2"></a>若非色应可意知，<a id="a-R3"></a>而实和合中果不可得，<a id="a-R4"></a>是故和合中有果，<a id="a-R5"></a>是事不然。</p>
  <p id="aR6">复次，</p>
  <p id="aR7">若众缘和合，<a id="a-R8"></a> 是中无果者，</p>
  <p id="aR9">是则众因缘，<a id="a-RA"></a> 与非因缘同。</p>
  <p id="aRB">若众缘和合中无果者，<a id="a-RC"></a>则众因缘即同非因缘。<a id="a-RD"></a>如乳是酪因缘，<a id="a-RE"></a>若乳中无酪，<a id="a-RF"></a>水中亦无酪，<a id="a-RG"></a>若乳中无酪则与水同，<a id="a-RH"></a>不应言但从乳出。<a id="a-RI"></a>是故众缘和合中无果者，<a id="a-RJ"></a>是事不然。</p>
  <p id="aRK">问曰：<a id="a-RL"></a>因为果作因已灭，<a id="a-RM"></a>而有因果生，<a id="a-RN"></a>无如是咎。</p>
  <p id="aRO">答曰：</p>
  <p id="aRP">若因与果因，<a id="a-RQ"></a> 作因已而灭，</p>
  <p id="aRR">是因有二体，<a id="a-RS"></a> 一与一则灭。</p>
  <p id="aRT">若因与果作因已而灭者，<a id="a-RU"></a>是因则有二体：<a id="a-RV"></a>一谓与因，<a id="a-RW"></a>二谓灭因。<a id="a-RX"></a>是事不然，<a id="a-RY"></a>一法有二体故。<a id="a-RZ"></a>是故因与果作因已而灭，<a id="a-Ra"></a>是事不然。</p>
  <p id="aRb">问曰：<a id="a-Rc"></a>若谓因不与果作因已而灭，<a id="a-Rd"></a>亦有果生，<a id="a-Re"></a>有何咎？</p>
  <p id="aRf">答曰：</p>
  <p id="aRg">若因不与果，<a id="a-Rh"></a> 作因已而灭，</p>
  <p id="aRi">因灭而果生，<a id="a-Rj"></a> 是果则无因。</p>
  <p id="aRk">若是因不与果，<a id="a-Rl"></a>作因已而灭者，<a id="a-Rm"></a>则因灭已而果生，<a id="a-Rn"></a>是果则无因，<a id="a-Ro"></a>是事不然。<a id="a-Rp"></a>何以故？<a id="a-Rq"></a>现见一切果，<a id="a-Rr"></a>无有无因者。<a id="a-Rs"></a>是故汝说因不与果作因已而灭，<a id="a-Rt"></a>亦有果生者，<a id="a-Ru"></a>是事不然。</p>
  <p id="aRv">问曰：<a id="a-Rw"></a>众缘合时而有果生者，<a id="a-Rx"></a>有何咎？</p>
  <p id="aRy">答曰：</p>
  <p id="aRz">若众缘合时，<a id="a-S0"></a> 而有果生者，</p>
  <p id="aS1">生者及可生，<a id="a-S2"></a> 则为一时俱。</p>
  <p id="aS3">若众缘合时有果生者，<a id="a-S4"></a>则生者、<a id="a-S5"></a>可生即一时俱，<a id="a-S6"></a>但是事不尔。<a id="a-S7"></a>何以故？<a id="a-S8"></a>如父子不得一时生。<a id="a-S9"></a>是故汝说众缘合时有果生者，<a id="a-SA"></a>是事不然。</p>
  <p id="aSB">问曰：<a id="a-SC"></a>若先有果生，<a id="a-SD"></a>而后众缘合，<a id="a-SE"></a>有何咎？</p>
  <p id="aSF">答曰：</p>
  <p id="aSG">若先有果生，<a id="a-SH"></a> 而后众缘合，</p>
  <p id="aSI">此即离因缘，<a id="a-SJ"></a> 名为无因果。</p>
  <p id="aSK">若众缘未合，<a id="a-SL"></a>而先有果生者，<a id="a-SM"></a>是事不然。<a id="a-SN"></a>是果离因缘故，<a id="a-SO"></a>则名无因果。<a id="a-SP"></a>是故汝说众缘未合时先有果生者，<a id="a-SQ"></a>是事则不然。</p>
  <p id="aSR">问曰：<a id="a-SS"></a>因灭变为果者，<a id="a-ST"></a>有何咎？</p>
  <p id="aSU">答曰：</p>
  <p id="aSV">若因变为果，<a id="a-SW"></a> 因即至于果，</p>
  <p id="aSX">是则前生因，<a id="a-SY"></a> 生已而复生。</p>
  <p id="aSZ">因有二种：<a id="a-Sa"></a>一者、<a id="a-Sb"></a>前生，<a id="a-Sc"></a>二者、<a id="a-Sd"></a>共生。<a id="a-Se"></a>若因灭变为果，<a id="a-Sf"></a>果是前生因应还更生，<a id="a-Sg"></a>但是事不然。<a id="a-Sh"></a>何以故？<a id="a-Si"></a>已生物不应更生。<a id="a-Sj"></a>若谓是因即变为果，<a id="a-Sk"></a>是亦不然。<a id="a-Sl"></a>何以故？<a id="a-Sm"></a>若即是不名为变，<a id="a-Sn"></a>若变不名即是。</p>
  <p id="aSo">问曰：<a id="a-Sp"></a>因不尽灭但名字灭，<a id="a-Sq"></a>而因体变为果；<a id="a-Sr"></a>如泥团变为瓶，<a id="a-Ss"></a>失泥团名而瓶名生。</p>
  <p id="aSt">答曰：<a id="a-Su"></a>泥团先灭而有瓶生，<a id="a-Sv"></a>不名为变。<a id="a-Sw"></a>又泥团体不独生，<a id="a-Sx"></a>瓶盆瓮等皆从泥中出。<a id="a-Sy"></a>若泥团但有名，<a id="a-Sz"></a>不应变为瓶，<a id="a-T0"></a>变名如乳变为酪。<a id="a-T1"></a>是故汝说因名虽灭而变为果，<a id="a-T2"></a>是事不然。</p>
  <p id="aT3">问曰：<a id="a-T4"></a>因虽灭失而能生果，<a id="a-T5"></a>是故有果，<a id="a-T6"></a>无如是咎。</p>
  <p id="aT7">答曰：</p>
  <p id="aT8">云何因灭失，<a id="a-T9"></a> 而能生于果？</p>
  <p id="aTA">又若因在果，<a id="a-TB"></a> 云何因生果？</p>
  <p id="aTC">若因灭失已，<a id="a-TD"></a>云何能生果？<a id="a-TE"></a>若因不灭而与果合，<a id="a-TF"></a>何能更生果？</p>
  <p id="aTG">问曰：<a id="a-TH"></a>是因遍有果而果生。</p>
  <p id="aTI">答曰：</p>
  <p id="aTJ">若因遍有果，<a id="a-TK"></a> 更生何等果？</p>
  <p id="aTL">因见不见果，<a id="a-TM"></a> 是二俱不生。</p>
  <p id="aTN">是因若不见果，<a id="a-TO"></a>尚不应生果，<a id="a-TP"></a>何况见？<a id="a-TQ"></a>若因自不见果，<a id="a-TR"></a>则不应生果。<a id="a-TS"></a>何以故？<a id="a-TT"></a>若不见果，<a id="a-TU"></a>果则不随因；<a id="a-TV"></a>又未有果，<a id="a-TW"></a>云何生果？<a id="a-TX"></a>若因先见果，<a id="a-TY"></a>不应复生，<a id="a-TZ"></a>果已有故。</p>
  <p id="aTa">复次，</p>
  <p id="aTb">若言过去因，<a id="a-Tc"></a> 而于过去果，</p>
  <p id="aTd">未来、<a id="a-Te"></a>现在果，<a id="a-Tf"></a> 是则终不合。</p>
  <p id="aTg">若言未来因，<a id="a-Th"></a> 而于未来果，</p>
  <p id="aTi">现在、<a id="a-Tj"></a>过去果，<a id="a-Tk"></a> 是则终不合。</p>
  <p id="aTl">若言现在因，<a id="a-Tm"></a> 而于现在果，</p>
  <p id="aTn">未来、<a id="a-To"></a>过去果，<a id="a-Tp"></a> 是则终不合。</p>
  <p id="aTq">过去果不与过去、<a id="a-Tr"></a>未来、<a id="a-Ts"></a>现在因合，<a id="a-Tt"></a>未来果不与未来、<a id="a-Tu"></a>现在、<a id="a-Tv"></a>过去因合，<a id="a-Tw"></a>现在果不与现在、<a id="a-Tx"></a>未来、<a id="a-Ty"></a>过去因合。<a id="a-Tz"></a>如是三种果，<a id="a-U0"></a>终不与过去、<a id="a-U1"></a>未来、<a id="a-U2"></a>现在因合。</p>
  <p id="aU3">复次，</p>
  <p id="aU4">若不和合者，<a id="a-U5"></a> 因何能生果？</p>
  <p id="aU6">若有和合者，<a id="a-U7"></a> 因何能生果？</p>
  <p id="aU8">若因果不和合则无果，<a id="a-U9"></a>若无果云何因能生果？<a id="a-UA"></a>若谓因果和合时因能生果者，<a id="a-UB"></a>是亦不然。<a id="a-UC"></a>何以故？<a id="a-UD"></a>若果在因中，<a id="a-UE"></a>则因中已有果，<a id="a-UF"></a>云何而复生？</p>
  <p id="aUG">复次，</p>
  <p id="aUH">若因空无果，<a id="a-UI"></a> 因何能生果？</p>
  <p id="aUJ">若因不空果，<a id="a-UK"></a> 因何能生果？</p>
  <p id="aUL">若因无果者，<a id="a-UM"></a>以无果故因空，<a id="a-UN"></a>云何因生果？<a id="a-UO"></a>如人不怀妊，<a id="a-UP"></a>云何能生子？<a id="a-UQ"></a>若因先有果，<a id="a-UR"></a>已有果故不应复生。</p>
  <p id="aUS">复次，<a id="a-UT"></a>今当说果，</p>
  <p id="aUU">果不空不生，<a id="a-UV"></a> 果不空不灭，</p>
  <p id="aUW">以果不空故，<a id="a-UX"></a> 不生亦不灭。</p>
  <p id="aUY">果空故不生，<a id="a-UZ"></a> 果空故不灭，</p>
  <p id="aUa">以果是空故，<a id="a-Ub"></a> 不生亦不灭。</p>
  <p id="aUc">果若不空，<a id="a-Ud"></a>不应生，<a id="a-Ue"></a>不应灭。<a id="a-Uf"></a>何以故？<a id="a-Ug"></a>果若因中先决定有，<a id="a-Uh"></a>更不须复生，<a id="a-Ui"></a>生无故无灭。<a id="a-Uj"></a>是故果不空故，<a id="a-Uk"></a>不生不灭。</p>
  <p id="aUl">若谓果空故有生灭，<a id="a-Um"></a>是亦不然。<a id="a-Un"></a>何以故？<a id="a-Uo"></a>果若空，<a id="a-Up"></a>空名无所有，<a id="a-Uq"></a>云何当有生灭？<a id="a-Ur"></a>是故说果空故，<a id="a-Us"></a>不生不灭。</p>
  <p id="aUt">复次，<a id="a-Uu"></a>今以一异破因果，</p>
  <p id="aUv">因果是一者，<a id="a-Uw"></a> 是事终不然；</p>
  <p id="aUx">因果若异者，<a id="a-Uy"></a> 是事亦不然。</p>
  <p id="aUz">若因果是一，<a id="a-V0"></a> 生及所生一；</p>
  <p id="aV1">若因果是异，<a id="a-V2"></a> 因则同非因。</p>
  <p id="aV3">若果定有性，<a id="a-V4"></a> 因为何所生？</p>
  <p id="aV5">若果定无性，<a id="a-V6"></a> 因为何所生？</p>
  <p id="aV7">因不生果者，<a id="a-V8"></a> 则无有因相；</p>
  <p id="aV9">若无有因相，<a id="a-VA"></a> 谁能有是果？</p>
  <p id="aVB">若从众因缘，<a id="a-VC"></a> 而有和合生；</p>
  <p id="aVD">和合自不生，<a id="a-VE"></a> 云何能生果？</p>
  <p id="aVF">是故果不从，<a id="a-VG"></a> 缘合不合生；</p>
  <p id="aVH">若无有果者，<a id="a-VI"></a> 何处有合法？</p>
  <p id="aVJ">是众缘和合法，<a id="a-VK"></a>不能生自体，<a id="a-VL"></a>自体无故，<a id="a-VM"></a>云何能生果？<a id="a-VN"></a>是故果不从缘合生，<a id="a-VO"></a>亦不从不合生。<a id="a-VP"></a>若无有果者，<a id="a-VQ"></a>何处有合法？</p>
  <p data-pb></p>
  <h2 id="aVR">观成坏品第二十一(二十偈)</h2>
  <p id="aVS">问曰：<a id="a-VT"></a>一切世间事现是坏败相，<a id="a-VU"></a>是故有坏。</p>
  <p id="aVV">答曰：</p>
  <p id="aVW">离成及共成，<a id="a-VX"></a> 是中无有坏；</p>
  <p id="aVY">离坏及共坏，<a id="a-VZ"></a> 是中亦无成。</p>
  <p id="aVa">若有成、<a id="a-Vb"></a>若无成俱无坏，<a id="a-Vc"></a>若有坏、<a id="a-Vd"></a>若无坏俱无成。<a id="a-Ve"></a>何以故？</p>
  <p id="aVf">若离于成者，<a id="a-Vg"></a> 云何而有坏？</p>
  <p id="aVh">如离生有死，<a id="a-Vi"></a> 是事则不然。</p>
  <p id="aVj">成坏共有者，<a id="a-Vk"></a> 云何有成坏？</p>
  <p id="aVl">如世间生死，<a id="a-Vm"></a> 一时俱不然。</p>
  <p id="aVn">若离于坏者，<a id="a-Vo"></a> 云何当有成？</p>
  <p id="aVp">无常未曾有，<a id="a-Vq"></a> 不在诸法时。</p>
  <p id="aVr">若离成，<a id="a-Vs"></a>坏不可得。<a id="a-Vt"></a>何以故？<a id="a-Vu"></a>若离成有坏，<a id="a-Vv"></a>则不因成有坏，<a id="a-Vw"></a>坏则无因。<a id="a-Vx"></a>又无成法而可坏，<a id="a-Vy"></a>成名众缘合，<a id="a-Vz"></a>坏名众缘散，<a id="a-W0"></a>若离成有坏者，<a id="a-W1"></a>无成谁当坏？<a id="a-W2"></a>如无瓶不得言瓶坏，<a id="a-W3"></a>是故离成无坏。</p>
  <p id="aW4">若谓共成有坏者，<a id="a-W5"></a>是亦不然。<a id="a-W6"></a>何以故？<a id="a-W7"></a>法先别成而后有合，<a id="a-W8"></a>合法不离异；<a id="a-W9"></a>若坏离异，<a id="a-WA"></a>坏则无因，<a id="a-WB"></a>是故共成亦无坏。</p>
  <p id="aWC">若离坏、<a id="a-WD"></a>共坏，<a id="a-WE"></a>无有成者。<a id="a-WF"></a>若离坏有成，<a id="a-WG"></a>成则为常。<a id="a-WH"></a>常是不坏相，<a id="a-WI"></a>而实不见有法常不坏相，<a id="a-WJ"></a>是故离坏无成。<a id="a-WK"></a>若谓共坏有成者，<a id="a-WL"></a>是亦不然。<a id="a-WM"></a>成坏相违，<a id="a-WN"></a>云何一时有？<a id="a-WO"></a>如人有发、<a id="a-WP"></a>无发不得一时俱，<a id="a-WQ"></a>成坏亦尔。<a id="a-WR"></a>是故共坏有成，<a id="a-WS"></a>是事不然。<a id="a-WT"></a>何以故？<a id="a-WU"></a>若谓分别法者，<a id="a-WV"></a>说成中常有坏，<a id="a-WW"></a>是事不然。<a id="a-WX"></a>何以故？<a id="a-WY"></a>若成中常有坏，<a id="a-WZ"></a>则不应有住法，<a id="a-Wa"></a>而实有住，<a id="a-Wb"></a>是故若离坏、<a id="a-Wc"></a>共坏不应有成。</p>
  <p id="aWd">复次，</p>
  <p id="aWe">成坏共无成，<a id="a-Wf"></a> 离亦无有成，</p>
  <p id="aWg">是二俱不可，<a id="a-Wh"></a> 云何当有成？</p>
  <p id="aWi">若成坏共亦无成，<a id="a-Wj"></a>离亦无成。<a id="a-Wk"></a>若共成则二法相违，<a id="a-Wl"></a>云何一时？<a id="a-Wm"></a>若离则无因，<a id="a-Wn"></a>二门俱不成，<a id="a-Wo"></a>云何当有成？<a id="a-Wp"></a>若有应说。</p>
  <p id="aWq">问曰：<a id="a-Wr"></a>现有尽灭相法。<a id="a-Ws"></a>是尽灭相法，<a id="a-Wt"></a>亦说尽亦说不尽，<a id="a-Wu"></a>如是则有成坏。</p>
  <p id="aWv">答曰：</p>
  <p id="aWw">尽则无有成，<a id="a-Wx"></a> 不尽亦无成；</p>
  <p id="aWy">尽则无有坏，<a id="a-Wz"></a> 不尽亦不坏。</p>
  <p id="aX0">诸法日夜中念念常灭尽过去，<a id="a-X1"></a>如水流不住，<a id="a-X2"></a>是则名尽，<a id="a-X3"></a>是事不可取、<a id="a-X4"></a>不可说。<a id="a-X5"></a>如野马无决定不可得，<a id="a-X6"></a>如是灭尽无决定性可得，<a id="a-X7"></a>云何可得分别说有成？<a id="a-X8"></a>是故言尽亦不成。<a id="a-X9"></a>成无故亦不应有坏，<a id="a-XA"></a>是故说尽亦无有坏。<a id="a-XB"></a>又念念生灭常相续不断故名不尽，<a id="a-XC"></a>如是法决定常住不断，<a id="a-XD"></a>云何可得分别说言今是成时？<a id="a-XE"></a>是故说无尽亦无成。<a id="a-XF"></a>成无故无坏，<a id="a-XG"></a>是故说不尽亦无坏。<a id="a-XH"></a>如是推求，<a id="a-XI"></a>实事不可得故，<a id="a-XJ"></a>无成无坏。</p>
  <p id="aXK">问曰：<a id="a-XL"></a>且置成坏，<a id="a-XM"></a>但令有法，<a id="a-XN"></a>有何咎？</p>
  <p id="aXO">答曰：</p>
  <p id="aXP">若离于成坏，<a id="a-XQ"></a> 是亦无有法；</p>
  <p id="aXR">若当离于法，<a id="a-XS"></a> 亦无有成坏。</p>
  <p id="aXT">离成坏无法者，<a id="a-XU"></a>若法无成无坏，<a id="a-XV"></a>是法应或无或常，<a id="a-XW"></a>而世间无有常法。<a id="a-XX"></a>汝说离成坏有法，<a id="a-XY"></a>是事不然。</p>
  <p id="aXZ">问曰：<a id="a-Xa"></a>若离法但有成坏，<a id="a-Xb"></a>有何咎？</p>
  <p id="aXc">答曰：<a id="a-Xd"></a>离法有成坏，<a id="a-Xe"></a>是亦不然。<a id="a-Xf"></a>何以故？<a id="a-Xg"></a>若离法，<a id="a-Xh"></a>谁成谁坏？<a id="a-Xi"></a>是故离法有成坏，<a id="a-Xj"></a>是事不然。</p>
  <p id="aXk">复次，</p>
  <p id="aXl">若法性空者，<a id="a-Xm"></a> 谁当有成坏？</p>
  <p id="aXn">若性不空者，<a id="a-Xo"></a> 亦无有成坏。</p>
  <p id="aXp">若诸法性空，<a id="a-Xq"></a>空何有成有坏？<a id="a-Xr"></a>若诸法性不空，<a id="a-Xs"></a>不空则决定有，<a id="a-Xt"></a>亦不应有成坏。</p>
  <p id="aXu">复次，</p>
  <p id="aXv">成坏若一者，<a id="a-Xw"></a> 是事则不然；</p>
  <p id="aXx">成坏若异者，<a id="a-Xy"></a> 是事亦不然。</p>
  <p id="aXz">推求成坏一则不可得。<a id="a-Y0"></a>何以故？<a id="a-Y1"></a>异相故，<a id="a-Y2"></a>种种分别故。<a id="a-Y3"></a>又成坏异亦不可得。<a id="a-Y4"></a>何以故？<a id="a-Y5"></a>无有别故，<a id="a-Y6"></a>亦无因故。</p>
  <p id="aY7">复次，</p>
  <p id="aY8">若谓以眼见，<a id="a-Y9"></a> 而有生灭者，</p>
  <p id="aYA">则为是痴妄，<a id="a-YB"></a> 而见有生灭。</p>
  <p id="aYC">若谓以眼见有生灭者，<a id="a-YD"></a>云何以言说破？<a id="a-YE"></a>是事不然。<a id="a-YF"></a>何以故？<a id="a-YG"></a>眼见生灭者，<a id="a-YH"></a>则是愚痴颠倒故见。<a id="a-YI"></a>诸法性空无决定如幻如梦，<a id="a-YJ"></a>但凡夫先世颠倒因缘得此眼，<a id="a-YK"></a>今世忆想分别因缘故，<a id="a-YL"></a>言眼见生灭。<a id="a-YM"></a>第一义中实无生灭，<a id="a-YN"></a>是事已于破相品中广说。</p>
  <p id="aYO">复次，</p>
  <p id="aYP">从法不生法，<a id="a-YQ"></a> 亦不生非法；</p>
  <p id="aYR">从非法不生，<a id="a-YS"></a> 法及于非法。</p>
  <p id="aYT">从法不生法者，<a id="a-YU"></a>若失若至二俱不然。<a id="a-YV"></a>从法生法，<a id="a-YW"></a>若至若失是则无因，<a id="a-YX"></a>无因则堕断常。<a id="a-YY"></a>若已至从法生法，<a id="a-YZ"></a>是法至已而名为生，<a id="a-Ya"></a>则为是常。<a id="a-Yb"></a>又生已更生，<a id="a-Yc"></a>又亦无因生，<a id="a-Yd"></a>是事不然。<a id="a-Ye"></a>若已失从法生法者，<a id="a-Yf"></a>是则失因。<a id="a-Yg"></a>生者无因，<a id="a-Yh"></a>是故从失亦不生法。</p>
  <p id="aYi">从法不生非法者，<a id="a-Yj"></a>非法名无所有，<a id="a-Yk"></a>法名有，<a id="a-Yl"></a>云何从有相生无相？<a id="a-Ym"></a>是故从法不生非法。</p>
  <p id="aYn">从非法不生法者，<a id="a-Yo"></a>非法名为无，<a id="a-Yp"></a>无云何生有？<a id="a-Yq"></a>若从无生有者，<a id="a-Yr"></a>是则无因，<a id="a-Ys"></a>无因则有大过，<a id="a-Yt"></a>是故不从非法生法。</p>
  <p id="aYu">不从非法生非法者，<a id="a-Yv"></a>非法名无所有，<a id="a-Yw"></a>云何从无所有生无所有？<a id="a-Yx"></a>如兔角不生龟毛，<a id="a-Yy"></a>是故不从非法生非法。</p>
  <p id="aYz">问曰：<a id="a-Z0"></a>法非法虽种种分别故无生，<a id="a-Z1"></a>但法应生法。</p>
  <p id="aZ2">答曰：</p>
  <p id="aZ3">法不从自生，<a id="a-Z4"></a> 亦不从他生；</p>
  <p id="aZ5">不从自他生，<a id="a-Z6"></a> 云何而有生？</p>
  <p id="aZ7">法未生时无所有故，<a id="a-Z8"></a>又即自不生故，<a id="a-Z9"></a>是故法不自生。<a id="a-ZA"></a>若法未生则亦无他，<a id="a-ZB"></a>无他故不得言从他生。<a id="a-ZC"></a>又未生则无自，<a id="a-ZD"></a>无自亦无他，<a id="a-ZE"></a>不共亦不生。<a id="a-ZF"></a>若三种不生，<a id="a-ZG"></a>云何从法有法生？</p>
  <p id="aZH">复次，</p>
  <p id="aZI">若有所受法，<a id="a-ZJ"></a> 即堕于断常；</p>
  <p id="aZK">当知所受法，<a id="a-ZL"></a> 为常为无常。</p>
  <p id="aZM">受法者，<a id="a-ZN"></a>分别是善是不善、<a id="a-ZO"></a>常无常等，<a id="a-ZP"></a>是人必堕若常见、<a id="a-ZQ"></a>若断见。<a id="a-ZR"></a>何以故？<a id="a-ZS"></a>所受法应有二种，<a id="a-ZT"></a>若常、<a id="a-ZU"></a>若无常，<a id="a-ZV"></a>二俱不然。<a id="a-ZW"></a>何以故？<a id="a-ZX"></a>若常即堕常边，<a id="a-ZY"></a>若无常即堕断边。</p>
  <p id="aZZ">问曰：</p>
  <p id="aZa">所有受法者，<a id="a-Zb"></a> 不堕于断常；</p>
  <p id="aZc">因果相续故，<a id="a-Zd"></a> 不断亦不常。</p>
  <p id="aZe">有人虽信受分别说诸法，<a id="a-Zf"></a>而不堕断常。<a id="a-Zg"></a>如经说：<a id="a-Zh"></a>五阴无常、<a id="a-Zi"></a>苦、<a id="a-Zj"></a>空、<a id="a-Zk"></a>无我，<a id="a-Zl"></a>而不断灭。<a id="a-Zm"></a>虽说罪福无量劫数不失，<a id="a-Zn"></a>而不是常。<a id="a-Zo"></a>何以故？<a id="a-Zp"></a>是法因果常生灭相续故往来不绝，<a id="a-Zq"></a>生灭故不常，<a id="a-Zr"></a>相续故不断。</p>
  <p id="aZs">答曰：</p>
  <p id="aZt">若因果生灭，<a id="a-Zu"></a> 相续而不断，</p>
  <p id="aZv">灭更不生故，<a id="a-Zw"></a> 因即为断灭。</p>
  <p id="aZx">若汝说诸法因果相续故不断不常，<a id="a-Zy"></a>若灭法已灭更不复生，<a id="a-Zz"></a>是则因断；<a id="a-a0"></a>若因断，<a id="a-a1"></a>云何有相续？<a id="a-a2"></a>已灭不生故。</p>
  <p id="aa3">复次，</p>
  <p id="aa4">法住于自性，<a id="a-a5"></a> 不应有有无；</p>
  <p id="aa6">涅槃灭相续，<a id="a-a7"></a> 则堕于断灭。</p>
  <p id="aa8">法决定在有相中，<a id="a-a9"></a>尔时无无相；<a id="a-aA"></a>如瓶定在瓶相，<a id="a-aB"></a>尔时无失坏相，<a id="a-aC"></a>随有瓶时无失坏相，<a id="a-aD"></a>无瓶时亦无失坏相。<a id="a-aE"></a>何以故？<a id="a-aF"></a>若无瓶则无所破。<a id="a-aG"></a>以是义故灭不可得，<a id="a-aH"></a>离灭故亦无生。<a id="a-aI"></a>何以故？<a id="a-aJ"></a>生灭相因待故，<a id="a-aK"></a>又有常等过故，<a id="a-aL"></a>是故不应于一法而有有无。</p>
  <p id="aaM">又汝先说因果生灭相续故，<a id="a-aN"></a>虽受诸法不堕断常，<a id="a-aO"></a>是事不然。<a id="a-aP"></a>何以故？<a id="a-aQ"></a>汝说因果相续故有三有相续，<a id="a-aR"></a>灭相续名涅槃。<a id="a-aS"></a>若尔者，<a id="a-aT"></a>涅槃时应堕断灭，<a id="a-aU"></a>以灭三有相续故。</p>
  <p id="aaV">复次，</p>
  <p id="aaW">若初有灭者，<a id="a-aX"></a> 则无有后有；</p>
  <p id="aaY">初有若不灭，<a id="a-aZ"></a> 亦无有后有。</p>
  <p id="aaa">初有名今世有，<a id="a-ab"></a>后有名未来世有。<a id="a-ac"></a>若初有灭，<a id="a-ad"></a>次有后有，<a id="a-ae"></a>是即无因，<a id="a-af"></a>是事不然，<a id="a-ag"></a>是故不得言初有灭有后有。</p>
  <p id="aah">若初有不灭，<a id="a-ai"></a>亦不应有后有。<a id="a-aj"></a>何以故？<a id="a-ak"></a>若初有未灭而有后有者，<a id="a-al"></a>是则一时有二有，<a id="a-am"></a>是事不然，<a id="a-an"></a>是故初有不灭无有后有。</p>
  <p id="aao">问曰：<a id="a-ap"></a>后有不以初有灭生，<a id="a-aq"></a>不以不灭生，<a id="a-ar"></a>但灭时生。</p>
  <p id="aas">答曰：</p>
  <p id="aat">若初有灭时，<a id="a-au"></a> 而后有生者，</p>
  <p id="aav">灭时是一有，<a id="a-aw"></a> 生时是一有。</p>
  <p id="aax">若初有灭时，<a id="a-ay"></a>后有生者，<a id="a-az"></a>即二有一时俱：<a id="a-b0"></a>一有是灭时，<a id="a-b1"></a>一有是生时。</p>
  <p id="ab2">问曰：<a id="a-b3"></a>灭时、<a id="a-b4"></a>生时二有俱者则不然，<a id="a-b5"></a>但现见初有灭后有生。</p>
  <p id="ab6">答曰：</p>
  <p id="ab7">若言于生灭，<a id="a-b8"></a> 而谓一时者，</p>
  <p id="ab9">则于此阴死，<a id="a-bA"></a> 即于此阴生。</p>
  <p id="abB">若生时、<a id="a-bC"></a>灭时一时无二有，<a id="a-bD"></a>而谓初有灭时后有生者，<a id="a-bE"></a>今应随在何阴中死，<a id="a-bF"></a>即于此阴生，<a id="a-bG"></a>不应余阴中生。<a id="a-bH"></a>何以故？<a id="a-bI"></a>死者即是生者故。<a id="a-bJ"></a>如是死生相违法不应一时一处，<a id="a-bK"></a>是故汝先说灭时、<a id="a-bL"></a>生时一时无二有，<a id="a-bM"></a>但现见初有灭时后有生，<a id="a-bN"></a>是事不然。</p>
  <p id="abO">复次，</p>
  <p id="abP">三世中求有，<a id="a-bQ"></a> 相续不可得；</p>
  <p id="abR">若三世中无，<a id="a-bS"></a> 何有有相续？</p>
  <p id="abT">三有名欲有、<a id="a-bU"></a>色有、<a id="a-bV"></a>无色有。<a id="a-bW"></a>无始生死中不得实智故，<a id="a-bX"></a>常有三有相续，<a id="a-bY"></a>今于三世中谛求不可得。<a id="a-bZ"></a>若三世中无有，<a id="a-ba"></a>当于何处有有相续？<a id="a-bb"></a>当知有有相续，<a id="a-bc"></a>皆从愚痴颠倒故有，<a id="a-bd"></a>实中则无。</p>
 </body>
</html>