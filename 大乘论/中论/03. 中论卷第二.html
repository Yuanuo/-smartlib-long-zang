<!doctype html>
<html id="z3IBVR2xs" data-ver="2311">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">中论卷第二</h1>
  <h2 id="a2">破三相品第七</h2>
  <p id="a3">问曰：<a id="a-4"></a>经说有为法，<a id="a-5"></a>有三相生、<a id="a-6"></a>住、<a id="a-7"></a>灭。<a id="a-8"></a>万物以生法生，<a id="a-9"></a>以住法住，<a id="a-A"></a>以灭法灭，<a id="a-B"></a>是故有诸法。</p>
  <p id="aC">答曰：<a id="a-D"></a>不尔。<a id="a-E"></a>何以故？<a id="a-F"></a>三相无决定故。<a id="a-G"></a>是三相，<a id="a-H"></a>为是有为能作有为相？<a id="a-I"></a>为是无为能作有为相？<a id="a-J"></a>二俱不然。<a id="a-K"></a>何以故？</p>
  <p id="aL">若生是有为，<a id="a-M"></a> 则应有三相；</p>
  <p id="aN">若生是无为，<a id="a-O"></a> 何名有为相？</p>
  <p id="aP">若生是有为，<a id="a-Q"></a>应有三相生、<a id="a-R"></a>住、<a id="a-S"></a>灭，<a id="a-T"></a>是事不然。<a id="a-U"></a>何以故？<a id="a-V"></a>共相违故。<a id="a-W"></a>相违者，<a id="a-X"></a>生相应生法，<a id="a-Y"></a>住相应住法，<a id="a-Z"></a>灭相应灭法。<a id="a-a"></a>若法生时，<a id="a-b"></a>不应有住、<a id="a-c"></a>灭相违法；<a id="a-d"></a>一时则不然，<a id="a-e"></a>如明闇不俱。<a id="a-f"></a>以是故，<a id="a-g"></a>生不应是有为法，<a id="a-h"></a>住、<a id="a-i"></a>灭相亦应如是。</p>
  <p id="aj">问曰：<a id="a-k"></a>若生非有为，<a id="a-l"></a>若是无为，<a id="a-m"></a>有何咎？</p>
  <p id="an">答曰：<a id="a-o"></a>若生是无为，<a id="a-p"></a>云何能为有为法作相？<a id="a-q"></a>何以故？<a id="a-r"></a>无为法无性故。<a id="a-s"></a>因灭有为名无为，<a id="a-t"></a>是故说不生不灭名无为相，<a id="a-u"></a>更无自相。<a id="a-v"></a>是故无法不能为法作相，<a id="a-w"></a>如兔角龟毛等不能为法作相。<a id="a-x"></a>是故生非无为，<a id="a-y"></a>住、<a id="a-z"></a>灭亦如是。</p>
  <p id="a10">复次，</p>
  <p id="a11">三相若聚散，<a id="a-12"></a> 不能有所相，</p>
  <p id="a13">云何于一处，<a id="a-14"></a> 一时有三相？</p>
  <p id="a15">是生、<a id="a-16"></a>住、<a id="a-17"></a>灭相，<a id="a-18"></a>若一一能为有为法作相，<a id="a-19"></a>若和合能与有为法作相，<a id="a-1A"></a>二俱不然。<a id="a-1B"></a>何以故？<a id="a-1C"></a>若谓一一者，<a id="a-1D"></a>于一处中或有有相、<a id="a-1E"></a>或有无相。<a id="a-1F"></a>生时无住、<a id="a-1G"></a>灭，<a id="a-1H"></a>住时无生、<a id="a-1I"></a>灭，<a id="a-1J"></a>灭时无生、<a id="a-1K"></a>住，<a id="a-1L"></a>若和合者，<a id="a-1M"></a>共相违法，<a id="a-1N"></a>云何一时俱？<a id="a-1O"></a>若谓三相更有三相者，<a id="a-1P"></a>是亦不然。<a id="a-1Q"></a>何以故？</p>
  <p id="a1R">若谓生住灭，<a id="a-1S"></a> 更有有为相，</p>
  <p id="a1T">是即为无穷，<a id="a-1U"></a> 无即非有为。</p>
  <p id="a1V">若谓生、<a id="a-1W"></a>住、<a id="a-1X"></a>灭更有有为相，<a id="a-1Y"></a>生更有生、<a id="a-1Z"></a>有住、<a id="a-1a"></a>有灭，<a id="a-1b"></a>如是三相复应更有相，<a id="a-1c"></a>若尔则无穷。<a id="a-1d"></a>若更无相，<a id="a-1e"></a>是三相则不名有为法，<a id="a-1f"></a>亦不能为有为法作相。</p>
  <p id="a1g">问曰：<a id="a-1h"></a>汝说三相为无穷，<a id="a-1i"></a>是事不然。<a id="a-1j"></a>生、<a id="a-1k"></a>住、<a id="a-1l"></a>灭虽是有为，<a id="a-1m"></a>而非无穷。<a id="a-1n"></a>何以故？</p>
  <p id="a1o">生生之所生，<a id="a-1p"></a> 生于彼本生，</p>
  <p id="a1q">本生之所生，<a id="a-1r"></a> 还生于生生。</p>
  <p id="a1s">法生时通自体七法共生，<a id="a-1t"></a>一法、<a id="a-1u"></a>二生、<a id="a-1v"></a>三住、<a id="a-1w"></a>四灭、<a id="a-1x"></a>五生生、<a id="a-1y"></a>六住住、<a id="a-1z"></a>七灭灭。<a id="a-20"></a>是七法中，<a id="a-21"></a>本生除自体，<a id="a-22"></a>能生六法，<a id="a-23"></a>生生能生本生，<a id="a-24"></a>本生能生生生。<a id="a-25"></a>是故三相虽是有为，<a id="a-26"></a>而非无穷。</p>
  <p id="a27">答曰：</p>
  <p id="a28">若谓是生生，<a id="a-29"></a> 能生于本生，</p>
  <p id="a2A">生生从本生，<a id="a-2B"></a> 何能生本生？</p>
  <p id="a2C">若是生生能生本生者，<a id="a-2D"></a>是生生则不名从本生生。<a id="a-2E"></a>何以故？<a id="a-2F"></a>是生生从本生生，<a id="a-2G"></a>云何能生本生？</p>
  <p id="a2H">复次，</p>
  <p id="a2I">若谓是本生，<a id="a-2J"></a> 能生于生生，</p>
  <p id="a2K">本生从彼生，<a id="a-2L"></a> 何能生生生？</p>
  <p id="a2M">若谓本生能生生生者，<a id="a-2N"></a>是本生不名从生生生。<a id="a-2O"></a>何以故？<a id="a-2P"></a>是本生从生生生，<a id="a-2Q"></a>云何能生生生？<a id="a-2R"></a>生生法应生本生，<a id="a-2S"></a>而今生生不能生本生，<a id="a-2T"></a>生生未有自体，<a id="a-2U"></a>何能生本生？<a id="a-2V"></a>是故本生不能生生生。</p>
  <p id="a2W">问曰：<a id="a-2X"></a>是生生生时，<a id="a-2Y"></a>非先非后能生本生，<a id="a-2Z"></a>但生生生时能生本生。</p>
  <p id="a2a">答曰：<a id="a-2b"></a>不然。<a id="a-2c"></a>何以故？</p>
  <p id="a2d">若生生生时，<a id="a-2e"></a> 能生于本生，</p>
  <p id="a2f">生生尚未有，<a id="a-2g"></a> 何能生本生？</p>
  <p id="a2h">若谓生生生时，<a id="a-2i"></a>能生本生可尔，<a id="a-2j"></a>而实未有，<a id="a-2k"></a>是故生生生时，<a id="a-2l"></a>不能生本生。</p>
  <p id="a2m">复次，</p>
  <p id="a2n">若本生生时，<a id="a-2o"></a> 能生于生生，</p>
  <p id="a2p">本生尚未有，<a id="a-2q"></a> 何能生生生？</p>
  <p id="a2r">若谓是本生生时，<a id="a-2s"></a>能生生生可尔，<a id="a-2t"></a>而实未有，<a id="a-2u"></a>是故本生生时，<a id="a-2v"></a>不能生生生。</p>
  <p id="a2w">问曰：</p>
  <p id="a2x">如灯能自照，<a id="a-2y"></a> 亦能照于彼；</p>
  <p id="a2z">生法亦如是，<a id="a-30"></a> 自生亦生彼。</p>
  <p id="a31">如灯入于闇室照了诸物，<a id="a-32"></a>亦能自照；<a id="a-33"></a>生亦如是，<a id="a-34"></a>能生于彼，<a id="a-35"></a>亦能自生。</p>
  <p id="a36">答曰：<a id="a-37"></a>不然。<a id="a-38"></a>何以故？</p>
  <p id="a39">灯中自无闇，<a id="a-3A"></a> 住处亦无闇，</p>
  <p id="a3B">破闇乃名照，<a id="a-3C"></a> 无闇则无照。</p>
  <p id="a3D">灯体自无闇，<a id="a-3E"></a>明所及处亦无闇，<a id="a-3F"></a>明闇相违故。<a id="a-3G"></a>破闇故名照，<a id="a-3H"></a>无闇则无照，<a id="a-3I"></a>何得言灯自照亦照彼？</p>
  <p id="a3J">问曰：<a id="a-3K"></a>是灯非未生有照，<a id="a-3L"></a>亦非生已有照；<a id="a-3M"></a>但灯生时，<a id="a-3N"></a>能自照亦照彼。</p>
  <p id="a3O">答曰：</p>
  <p id="a3P">云何灯生时，<a id="a-3Q"></a> 而能破于闇？</p>
  <p id="a3R">此灯初生时，<a id="a-3S"></a> 不能及于闇。</p>
  <p id="a3T">灯生时名半生半未生，<a id="a-3U"></a>灯体未成就，<a id="a-3V"></a>云何能破闇？<a id="a-3W"></a>又灯不能及闇，<a id="a-3X"></a>如人得贼乃名为破，<a id="a-3Y"></a>若谓灯虽不到闇而能破闇者，<a id="a-3Z"></a>是亦不然。<a id="a-3a"></a>何以故？</p>
  <p id="a3b">灯若未及闇，<a id="a-3c"></a> 而能破闇者，</p>
  <p id="a3d">灯在于此间，<a id="a-3e"></a> 则破一切闇。</p>
  <p id="a3f">若灯有力，<a id="a-3g"></a>不到闇而能破闇者，<a id="a-3h"></a>此处然灯，<a id="a-3i"></a>应破一切处闇，<a id="a-3j"></a>俱不及故。</p>
  <p id="a3k">复次，<a id="a-3l"></a>灯不应自照照彼。<a id="a-3m"></a>何以故？</p>
  <p id="a3n">若灯能自照，<a id="a-3o"></a> 亦能照于彼；</p>
  <p id="a3p">闇亦应自闇，<a id="a-3q"></a> 亦能闇于彼。</p>
  <p id="a3r">若灯与闇相违故，<a id="a-3s"></a>能自照亦照于彼；<a id="a-3t"></a>闇与灯相违故，<a id="a-3u"></a>亦应自蔽蔽彼。<a id="a-3v"></a>若闇与灯相违，<a id="a-3w"></a>不能自蔽蔽彼；<a id="a-3x"></a>灯与闇相违，<a id="a-3y"></a>亦不应自照亦照彼。<a id="a-3z"></a>是故灯喻非也！<a id="a-40"></a>破生因缘未尽故，<a id="a-41"></a>今当更说。</p>
  <p id="a42">此生若未生，<a id="a-43"></a> 云何能自生？</p>
  <p id="a44">若生已自生，<a id="a-45"></a> 生已何用生？</p>
  <p id="a46">是生自生时，<a id="a-47"></a>为生已生？<a id="a-48"></a>为未生生？<a id="a-49"></a>若未生生则是无法，<a id="a-4A"></a>无法何能自生？<a id="a-4B"></a>若谓生已生，<a id="a-4C"></a>则为已成，<a id="a-4D"></a>不须复生，<a id="a-4E"></a>如已作不应更作。<a id="a-4F"></a>若已生、<a id="a-4G"></a>若未生，<a id="a-4H"></a>是二俱不生故无生。<a id="a-4I"></a>汝先说生如灯能自生亦生彼，<a id="a-4J"></a>是事不然，<a id="a-4K"></a>住、<a id="a-4L"></a>灭亦如是。</p>
  <p id="a4M">复次，</p>
  <p id="a4N">生非生已生，<a id="a-4O"></a> 亦非未生生，</p>
  <p id="a4P">生时亦不生，<a id="a-4Q"></a> 去来中已答。</p>
  <p id="a4R">生名众缘和合有生，<a id="a-4S"></a>已生中无作故无生，<a id="a-4T"></a>未生中无作故无生。<a id="a-4U"></a>生时亦不然，<a id="a-4V"></a>离生法，<a id="a-4W"></a>生时不可得；<a id="a-4X"></a>离生时，<a id="a-4Y"></a>生法不可得，<a id="a-4Z"></a>云何生时生？<a id="a-4a"></a>是事去来中已答。</p>
  <p id="a4b">已生法不生。<a id="a-4c"></a>何以故？<a id="a-4d"></a>生已复生，<a id="a-4e"></a>如是展转则为无穷，<a id="a-4f"></a>如作已复作。<a id="a-4g"></a>复次，<a id="a-4h"></a>若生已更生者，<a id="a-4i"></a>以何生法生？<a id="a-4j"></a>若是生相未生，<a id="a-4k"></a>而言生已生者，<a id="a-4l"></a>则自违所说。<a id="a-4m"></a>何以故？<a id="a-4n"></a>生相未生而汝谓生。<a id="a-4o"></a>若未生谓生者，<a id="a-4p"></a>法或可生已而生，<a id="a-4q"></a>或可未生而生，<a id="a-4r"></a>汝先说生已生，<a id="a-4s"></a>是则不定。<a id="a-4t"></a>复次，<a id="a-4u"></a>如烧已不应复烧，<a id="a-4v"></a>去已不应复去，<a id="a-4w"></a>如是等因缘故，<a id="a-4x"></a>生已不应生。</p>
  <p id="a4y">未生法亦不生。<a id="a-4z"></a>何以故？<a id="a-50"></a>法若未生，<a id="a-51"></a>则不与生缘和合；<a id="a-52"></a>若不与生缘和合，<a id="a-53"></a>则无法生。<a id="a-54"></a>若法未与生缘和合而生者，<a id="a-55"></a>应无作法而作，<a id="a-56"></a>无去法而去，<a id="a-57"></a>无染法而染，<a id="a-58"></a>无恚法而恚，<a id="a-59"></a>无痴法而痴，<a id="a-5A"></a>如是则破世间法，<a id="a-5B"></a>是故未生法不生。<a id="a-5C"></a>复次，<a id="a-5D"></a>若未生法生者，<a id="a-5E"></a>世间未生法皆应生，<a id="a-5F"></a>一切凡夫未生菩提今应生菩提不坏法，<a id="a-5G"></a>阿罗汉无有烦恼今应生烦恼，<a id="a-5H"></a>兔等无角今皆应生；<a id="a-5I"></a>但是事不然，<a id="a-5J"></a>是故未生法亦不生。</p>
  <p id="a5K">问曰：<a id="a-5L"></a>未生法不生者，<a id="a-5M"></a>以未有缘、<a id="a-5N"></a>无作、<a id="a-5O"></a>无作者、<a id="a-5P"></a>无时、<a id="a-5Q"></a>无方等故不生。<a id="a-5R"></a>若有缘、<a id="a-5S"></a>有作、<a id="a-5T"></a>有作者、<a id="a-5U"></a>有时、<a id="a-5V"></a>有方等和合故未生法生，<a id="a-5W"></a>是故若说一切未生法皆不生，<a id="a-5X"></a>是事不尔。</p>
  <p id="a5Y">答曰：<a id="a-5Z"></a>若法有缘、<a id="a-5a"></a>有时、<a id="a-5b"></a>有方等和合则生者，<a id="a-5c"></a>先有亦不生，<a id="a-5d"></a>先无亦不生，<a id="a-5e"></a>有无亦不生，<a id="a-5f"></a>三种先已破，<a id="a-5g"></a>是故生已不生，<a id="a-5h"></a>未生亦不生，<a id="a-5i"></a>生时亦不生。<a id="a-5j"></a>何以故？<a id="a-5k"></a>已生分不生，<a id="a-5l"></a>未生分亦不生，<a id="a-5m"></a>如先答。<a id="a-5n"></a>复次，<a id="a-5o"></a>若离生有生时者，<a id="a-5p"></a>应生时生，<a id="a-5q"></a>但离生无生时，<a id="a-5r"></a>是故生时亦不生。<a id="a-5s"></a>复次，<a id="a-5t"></a>若言生时生者，<a id="a-5u"></a>则有二生过：<a id="a-5v"></a>一以生故名生时，<a id="a-5w"></a>二以生时中生。<a id="a-5x"></a>二皆不然，<a id="a-5y"></a>无有二法，<a id="a-5z"></a>云何有二生？<a id="a-60"></a>是故生时亦不生。<a id="a-61"></a>复次，<a id="a-62"></a>生法未发则无生时，<a id="a-63"></a>生时无故生何所依？<a id="a-64"></a>是故不得言生时生。<a id="a-65"></a>如是推求，<a id="a-66"></a>生已无生，<a id="a-67"></a>未生无生，<a id="a-68"></a>生时无生，<a id="a-69"></a>无生生故，<a id="a-6A"></a>生不成；<a id="a-6B"></a>生不成故，<a id="a-6C"></a>住、<a id="a-6D"></a>灭亦不成；<a id="a-6E"></a>生、<a id="a-6F"></a>住、<a id="a-6G"></a>灭不成故，<a id="a-6H"></a>有为法不成。<a id="a-6I"></a>是故偈中说去、<a id="a-6J"></a>未去、<a id="a-6K"></a>去时中已答。</p>
  <p id="a6L">问曰：<a id="a-6M"></a>我不定言生已生、<a id="a-6N"></a>未生生、<a id="a-6O"></a>生时生，<a id="a-6P"></a>但众缘和合故有生。</p>
  <p id="a6Q">答曰：<a id="a-6R"></a>汝虽有是说，<a id="a-6S"></a>此则不然。<a id="a-6T"></a>何以故？</p>
  <p id="a6U">若谓生时生，<a id="a-6V"></a> 是事已不成，</p>
  <p id="a6W">云何众缘合，<a id="a-6X"></a> 尔时而得生？</p>
  <p id="a6Y">生时生已种种因缘破，<a id="a-6Z"></a>汝今何以更说众缘和合故有生？<a id="a-6a"></a>若众缘具足、<a id="a-6b"></a>不具足，<a id="a-6c"></a>皆与生同破。</p>
  <p id="a6d">复次，</p>
  <p id="a6e">若法众缘生，<a id="a-6f"></a> 即是寂灭性，</p>
  <p id="a6g">是故生、<a id="a-6h"></a>生时，<a id="a-6i"></a> 是二俱寂灭。</p>
  <p id="a6j">众缘所生法，<a id="a-6k"></a>无自性故寂灭，<a id="a-6l"></a>寂灭名为无，<a id="a-6m"></a>此无彼无相，<a id="a-6n"></a>断言语道灭诸戏论。<a id="a-6o"></a>众缘名，<a id="a-6p"></a>如因缕有布，<a id="a-6q"></a>因蒲有席。<a id="a-6r"></a>若缕自有定相，<a id="a-6s"></a>不应从麻出。<a id="a-6t"></a>若布自有定相，<a id="a-6u"></a>不应从缕出。<a id="a-6v"></a>而实从缕有布，<a id="a-6w"></a>从麻有缕，<a id="a-6x"></a>是故缕亦无定性，<a id="a-6y"></a>布亦无定性。<a id="a-6z"></a>如然、<a id="a-70"></a>可然因缘和合成，<a id="a-71"></a>无有自性，<a id="a-72"></a>可然无故然亦无，<a id="a-73"></a>然无故可然亦无；<a id="a-74"></a>一切法亦如是，<a id="a-75"></a>是故从众缘生法无自性，<a id="a-76"></a>无自性故空如野马无实。<a id="a-77"></a>是故偈中说，<a id="a-78"></a>生与生时二俱寂灭，<a id="a-79"></a>不应说生时生。<a id="a-7A"></a>汝虽种种因缘欲成生相，<a id="a-7B"></a>皆是戏论，<a id="a-7C"></a>非寂灭相。</p>
  <p id="a7D">问曰：<a id="a-7E"></a>定有三世别异，<a id="a-7F"></a>未来世法得生，<a id="a-7G"></a>因缘即生，<a id="a-7H"></a>何故言无生？</p>
  <p id="a7I">答曰：</p>
  <p id="a7J">若有未生法，<a id="a-7K"></a> 说言有生者，</p>
  <p id="a7L">此法先已有，<a id="a-7M"></a> 更复何用生？</p>
  <p id="a7N">若未来世中，<a id="a-7O"></a>有未生法而生，<a id="a-7P"></a>是法先已有，<a id="a-7Q"></a>何用更生？<a id="a-7R"></a>有法不应更生。</p>
  <p id="a7S">问曰：<a id="a-7T"></a>未来虽有，<a id="a-7U"></a>非如现在相，<a id="a-7V"></a>以现在相故说生。</p>
  <p id="a7W">答曰：<a id="a-7X"></a>现在相未来中无，<a id="a-7Y"></a>若无，<a id="a-7Z"></a>云何言未来生法生？<a id="a-7a"></a>若有，<a id="a-7b"></a>不名未来，<a id="a-7c"></a>应名现在，<a id="a-7d"></a>现在不应更生。<a id="a-7e"></a>二俱无生故不生。</p>
  <p id="a7f">复次，<a id="a-7g"></a>汝谓生时生亦能生彼，<a id="a-7h"></a>今当更说。</p>
  <p id="a7i">若言生时生，<a id="a-7j"></a> 是能有所生，</p>
  <p id="a7k">何得更有生，<a id="a-7l"></a> 而能生是生？</p>
  <p id="a7m">若生生时能生彼，<a id="a-7n"></a>是生谁复能生？</p>
  <p id="a7o">若谓更有生，<a id="a-7p"></a> 生生则无穷，</p>
  <p id="a7q">离生生有生，<a id="a-7r"></a> 法皆能自生。</p>
  <p id="a7s">若生更有生，<a id="a-7t"></a>生则无穷。<a id="a-7u"></a>若是生更无生而自生者，<a id="a-7v"></a>一切法亦皆能自生，<a id="a-7w"></a>而实不尔。</p>
  <p id="a7x">复次，</p>
  <p id="a7y">有法不应生，<a id="a-7z"></a> 无亦不应生，</p>
  <p id="a80">有无亦不生，<a id="a-81"></a> 此义先已说。</p>
  <p id="a82">凡所有生，<a id="a-83"></a>为有法有生，<a id="a-84"></a>为无法有生，<a id="a-85"></a>为有无法有生，<a id="a-86"></a>是皆不然，<a id="a-87"></a>是事先已说。<a id="a-88"></a>离此三事更无有生，<a id="a-89"></a>是故无生。</p>
  <p id="a8A">复次，</p>
  <p id="a8B">若诸法灭时，<a id="a-8C"></a> 是时不应生；</p>
  <p id="a8D">法若不灭者，<a id="a-8E"></a> 终无有是事。</p>
  <p id="a8F">若法灭相，<a id="a-8G"></a>是法不应生。<a id="a-8H"></a>何以故？<a id="a-8I"></a>二相相违故。<a id="a-8J"></a>一是灭相，<a id="a-8K"></a>知法是灭；<a id="a-8L"></a>一是生相，<a id="a-8M"></a>知法是生。<a id="a-8N"></a>二相相违法，<a id="a-8O"></a>一时则不然，<a id="a-8P"></a>是故灭相法不应生。</p>
  <p id="a8Q">问曰：<a id="a-8R"></a>若灭相法不应生，<a id="a-8S"></a>不灭相法应生。</p>
  <p id="a8T">答曰：<a id="a-8U"></a>一切有为法念念灭故，<a id="a-8V"></a>无不灭法。<a id="a-8W"></a>离有为，<a id="a-8X"></a>无有决定无为法，<a id="a-8Y"></a>无为法但有名字，<a id="a-8Z"></a>是故说不灭法终无有是事。</p>
  <p id="a8a">问曰：<a id="a-8b"></a>若法无生，<a id="a-8c"></a>应有住。</p>
  <p id="a8d">答曰：</p>
  <p id="a8e">不住法不住，<a id="a-8f"></a> 住法亦不住，</p>
  <p id="a8g">住时亦不住，<a id="a-8h"></a> 无生云何住？</p>
  <p id="a8i">住法亦不住。<a id="a-8j"></a>何以故？<a id="a-8k"></a>已有住故。<a id="a-8l"></a>因去故有住，<a id="a-8m"></a>若住法先有，<a id="a-8n"></a>不应更住。<a id="a-8o"></a>不住法亦不住，<a id="a-8p"></a>无住相故。<a id="a-8q"></a>住时亦不住，<a id="a-8r"></a>离住、<a id="a-8s"></a>不住更无住时，<a id="a-8t"></a>是故住时亦不住。<a id="a-8u"></a>如是一切处求住不可得故，<a id="a-8v"></a>即是无生。<a id="a-8w"></a>若无生，<a id="a-8x"></a>云何有住？</p>
  <p id="a8y">复次，</p>
  <p id="a8z">若诸法灭时，<a id="a-90"></a> 是则不应住；</p>
  <p id="a91">法若不灭者，<a id="a-92"></a> 终无有是事。</p>
  <p id="a93">若法灭相欲灭，<a id="a-94"></a>是法无有住相。<a id="a-95"></a>何以故？<a id="a-96"></a>一法中有二相相违故，<a id="a-97"></a>一是灭相，<a id="a-98"></a>二是住相。<a id="a-99"></a>一时一处有住、<a id="a-9A"></a>灭相，<a id="a-9B"></a>是事不然，<a id="a-9C"></a>是故不得言灭相法有住。</p>
  <p id="a9D">问曰：<a id="a-9E"></a>若法不灭，<a id="a-9F"></a>应有住。</p>
  <p id="a9G">答曰：<a id="a-9H"></a>无有不灭法。<a id="a-9I"></a>何以故？</p>
  <p id="a9J">所有一切法，<a id="a-9K"></a> 皆是老死相；</p>
  <p id="a9L">终不见有法，<a id="a-9M"></a> 离老死有住。</p>
  <p id="a9N">一切法生时无常，<a id="a-9O"></a>常随逐无常有二，<a id="a-9P"></a>名老及死。<a id="a-9Q"></a>如是一切法，<a id="a-9R"></a>常有老死故无住时。</p>
  <p id="a9S">复次，</p>
  <p id="a9T">住不自相住，<a id="a-9U"></a> 亦不异相住；</p>
  <p id="a9V">如生不自生，<a id="a-9W"></a> 亦不异相生。</p>
  <p id="a9X">若有住法，<a id="a-9Y"></a>为自相住？<a id="a-9Z"></a>为他相住？<a id="a-9a"></a>二俱不然。<a id="a-9b"></a>若自相住则为是常，<a id="a-9c"></a>一切有为法从众缘生，<a id="a-9d"></a>若住法自住，<a id="a-9e"></a>则不名有为。<a id="a-9f"></a>住若自相住，<a id="a-9g"></a>法亦应自相住，<a id="a-9h"></a>如眼不能自见，<a id="a-9i"></a>住亦如是。<a id="a-9j"></a>若异相住，<a id="a-9k"></a>则住更有住，<a id="a-9l"></a>是则无穷。<a id="a-9m"></a>复次，<a id="a-9n"></a>见异法生异相，<a id="a-9o"></a>不得不因异法而有异相；<a id="a-9p"></a>异相不定故，<a id="a-9q"></a>因异相而住者，<a id="a-9r"></a>是事不然。</p>
  <p id="a9s">问曰：<a id="a-9t"></a>若无住，<a id="a-9u"></a>应有灭。</p>
  <p id="a9v">答曰：<a id="a-9w"></a>无。<a id="a-9x"></a>何以故？</p>
  <p id="a9y">法已灭不灭，<a id="a-9z"></a> 未灭亦不灭，</p>
  <p id="aA0">灭时亦不灭，<a id="a-A1"></a> 无生何有灭？</p>
  <p id="aA2">若法已灭则不灭，<a id="a-A3"></a>以先灭故。<a id="a-A4"></a>未灭亦不灭，<a id="a-A5"></a>离灭相故。<a id="a-A6"></a>灭时亦不灭，<a id="a-A7"></a>离二更无灭时。<a id="a-A8"></a>如是推求，<a id="a-A9"></a>灭法即是无生，<a id="a-AA"></a>无生何有灭？</p>
  <p id="aAB">复次，</p>
  <p id="aAC">法若有住者，<a id="a-AD"></a> 是则不应灭；</p>
  <p id="aAE">法若不住者，<a id="a-AF"></a> 是亦不应灭。</p>
  <p id="aAG">若法定住，<a id="a-AH"></a>则无有灭。<a id="a-AI"></a>何以故？<a id="a-AJ"></a>由有住相故。<a id="a-AK"></a>若住法灭则有二相，<a id="a-AL"></a>住相、<a id="a-AM"></a>灭相，<a id="a-AN"></a>是故不得言住中有灭，<a id="a-AO"></a>如生死不得一时有。<a id="a-AP"></a>若法不住，<a id="a-AQ"></a>亦无有灭。<a id="a-AR"></a>何以故？<a id="a-AS"></a>离住相故。<a id="a-AT"></a>若离住相则无法，<a id="a-AU"></a>无法云何灭？</p>
  <p id="aAV">复次，</p>
  <p id="aAW">是法于是时，<a id="a-AX"></a> 不于是时灭；</p>
  <p id="aAY">是法于异时，<a id="a-AZ"></a> 不于异时灭。</p>
  <p id="aAa">若法有灭相，<a id="a-Ab"></a>是法为自相灭？<a id="a-Ac"></a>为异相灭？<a id="a-Ad"></a>二俱不然。<a id="a-Ae"></a>何以故？<a id="a-Af"></a>如乳不于乳时灭，<a id="a-Ag"></a>随有乳时，<a id="a-Ah"></a>乳相定住故；<a id="a-Ai"></a>非乳时亦不灭，<a id="a-Aj"></a>若非乳不得言乳灭。</p>
  <p id="aAk">复次，</p>
  <p id="aAl">如一切诸法，<a id="a-Am"></a> 生相不可得；</p>
  <p id="aAn">以无生相故，<a id="a-Ao"></a> 即亦无灭相。</p>
  <p id="aAp">如先推求，<a id="a-Aq"></a>一切法生相不可得，<a id="a-Ar"></a>尔时即无灭相。<a id="a-As"></a>破生故无生，<a id="a-At"></a>无生云何有灭？<a id="a-Au"></a>若汝意犹未已，<a id="a-Av"></a>今当更说破灭因缘。</p>
  <p id="aAw">若法是有者，<a id="a-Ax"></a> 是即无有灭，</p>
  <p id="aAy">不应于一法，<a id="a-Az"></a> 而有有无相。</p>
  <p id="aB0">诸法有时推求灭相不可得。<a id="a-B1"></a>何以故？<a id="a-B2"></a>云何一法中，<a id="a-B3"></a>亦有亦无相？<a id="a-B4"></a>如光影不同处。</p>
  <p id="aB5">复次，</p>
  <p id="aB6">若法是无者，<a id="a-B7"></a> 是即无有灭；</p>
  <p id="aB8">譬如第二头，<a id="a-B9"></a> 无故不可断。</p>
  <p id="aBA">法若无者则无灭相，<a id="a-BB"></a>如第二头、<a id="a-BC"></a>第三手无故不可断。</p>
  <p id="aBD">复次，</p>
  <p id="aBE">法不自相灭，<a id="a-BF"></a> 他相亦不灭；</p>
  <p id="aBG">如自相不生，<a id="a-BH"></a> 他相亦不生。</p>
  <p id="aBI">如先说生相，<a id="a-BJ"></a>生不自生，<a id="a-BK"></a>亦不从他生。<a id="a-BL"></a>若以自体生，<a id="a-BM"></a>是则不然。<a id="a-BN"></a>一切物皆从众缘生，<a id="a-BO"></a>如指端不能自触，<a id="a-BP"></a>如是生不能自生。<a id="a-BQ"></a>从他生亦不然。<a id="a-BR"></a>何以故？<a id="a-BS"></a>生未有故，<a id="a-BT"></a>不应从他生。<a id="a-BU"></a>是生无生故无自体，<a id="a-BV"></a>自体无故他亦无，<a id="a-BW"></a>是故从他生亦不然。<a id="a-BX"></a>灭法亦如是，<a id="a-BY"></a>不自相灭，<a id="a-BZ"></a>不他相灭。</p>
  <p id="aBa">复次，</p>
  <p id="aBb">生住灭不成，<a id="a-Bc"></a> 故无有有为；</p>
  <p id="aBd">有为法无故，<a id="a-Be"></a> 何得有无为？</p>
  <p id="aBf">汝先说有生、<a id="a-Bg"></a>住、<a id="a-Bh"></a>灭相故有有为，<a id="a-Bi"></a>以有有为故有无为。<a id="a-Bj"></a>今以理推求，<a id="a-Bk"></a>三相不可得，<a id="a-Bl"></a>云何得有有为？<a id="a-Bm"></a>如先说，<a id="a-Bn"></a>无有无相法，<a id="a-Bo"></a>有为法无故，<a id="a-Bp"></a>何得有无为？<a id="a-Bq"></a>无为相名不生、<a id="a-Br"></a>不住、<a id="a-Bs"></a>不灭，<a id="a-Bt"></a>止有为相故名无为相，<a id="a-Bu"></a>无为自无别相，<a id="a-Bv"></a>因是三相有无为相。<a id="a-Bw"></a>如火为热相、<a id="a-Bx"></a>地为坚相、<a id="a-By"></a>水为冷相，<a id="a-Bz"></a>无为则不然。</p>
  <p id="aC0">问曰：<a id="a-C1"></a>若是生、<a id="a-C2"></a>住、<a id="a-C3"></a>灭毕竟无者，<a id="a-C4"></a>云何论中得说名字？</p>
  <p id="aC5">答曰：</p>
  <p id="aC6">如幻亦如梦，<a id="a-C7"></a> 如乾闼婆城，</p>
  <p id="aC8">所说生住灭，<a id="a-C9"></a> 其相亦如是。</p>
  <p id="aCA">生、<a id="a-CB"></a>住、<a id="a-CC"></a>灭相无有决定，<a id="a-CD"></a>凡人贪著谓有决定，<a id="a-CE"></a>诸贤圣怜愍欲止其颠倒，<a id="a-CF"></a>还以其所著名字为说。<a id="a-CG"></a>语言虽同，<a id="a-CH"></a>其心则异，<a id="a-CI"></a>如是说生、<a id="a-CJ"></a>住、<a id="a-CK"></a>灭相，<a id="a-CL"></a>不应有难。<a id="a-CM"></a>如幻如化所作，<a id="a-CN"></a>不应责其所由，<a id="a-CO"></a>不应于中有忧喜想，<a id="a-CP"></a>但应眼见而已。<a id="a-CQ"></a>如梦中所见不应求实，<a id="a-CR"></a>如乾闼婆城日出时现而无有实，<a id="a-CS"></a>但假为名字不久则灭；<a id="a-CT"></a>生、<a id="a-CU"></a>住、<a id="a-CV"></a>灭亦如是，<a id="a-CW"></a>凡夫分别为有，<a id="a-CX"></a>智者推求则不可得。</p>
  <p data-pb></p>
  <h2 id="aCY">观破作作者品第八</h2>
  <p id="aCZ">问曰：<a id="a-Ca"></a>现有作、<a id="a-Cb"></a>有作者、<a id="a-Cc"></a>有所用作法，<a id="a-Cd"></a>三事和合故有果报，<a id="a-Ce"></a>是故应有作者、<a id="a-Cf"></a>作业。</p>
  <p id="aCg">答曰：<a id="a-Ch"></a>上来品品中，<a id="a-Ci"></a>破一切法皆无有余。<a id="a-Cj"></a>如破三相，<a id="a-Ck"></a>三相无故无有有为，<a id="a-Cl"></a>有为无故无无为；<a id="a-Cm"></a>有为、<a id="a-Cn"></a>无为无故，<a id="a-Co"></a>一切法尽无作、<a id="a-Cp"></a>作者。<a id="a-Cq"></a>若是有为，<a id="a-Cr"></a>有为中已破；<a id="a-Cs"></a>若是无为，<a id="a-Ct"></a>无为中已破，<a id="a-Cu"></a>不应复问。<a id="a-Cv"></a>汝著心深故，<a id="a-Cw"></a>而复更问，<a id="a-Cx"></a>今当复答。</p>
  <p id="aCy">决定有作者，<a id="a-Cz"></a> 不作决定业；</p>
  <p id="aD0">决定无作者，<a id="a-D1"></a> 不作无定业。</p>
  <p id="aD2">若先定有作者、<a id="a-D3"></a>定有作业，<a id="a-D4"></a>则不应作。<a id="a-D5"></a>若先定无作者、<a id="a-D6"></a>定无作业，<a id="a-D7"></a>亦不应作。<a id="a-D8"></a>何以故？</p>
  <p id="aD9">决定业无作，<a id="a-DA"></a> 是业无作者；</p>
  <p id="aDB">定作者无作，<a id="a-DC"></a> 作者亦无业。</p>
  <p id="aDD">若先决定有作业，<a id="a-DE"></a>不应更有作者，<a id="a-DF"></a>又离作者应有作业，<a id="a-DG"></a>但是事不然。<a id="a-DH"></a>若先定有作者，<a id="a-DI"></a>不应更有作业，<a id="a-DJ"></a>又离作业应有作者，<a id="a-DK"></a>但是事不然。<a id="a-DL"></a>是故决定作者、<a id="a-DM"></a>决定作业，<a id="a-DN"></a>不应有作业；<a id="a-DO"></a>不决定作者、<a id="a-DP"></a>不决定作业，<a id="a-DQ"></a>亦不应有作。<a id="a-DR"></a>何以故？<a id="a-DS"></a>本来无故。<a id="a-DT"></a>有作者、<a id="a-DU"></a>有作业，<a id="a-DV"></a>尚不能作，<a id="a-DW"></a>何况无作者、<a id="a-DX"></a>无作业？</p>
  <p id="aDY">复次，</p>
  <p id="aDZ">若定有作者，<a id="a-Da"></a> 亦定有作业，</p>
  <p id="aDb">作者及作业，<a id="a-Dc"></a> 即堕于无因。</p>
  <p id="aDd">若先定有作者、<a id="a-De"></a>定有作业，<a id="a-Df"></a>汝谓作者有作，<a id="a-Dg"></a>即为无因：<a id="a-Dh"></a>离作业有作者、<a id="a-Di"></a>离作者有作业，<a id="a-Dj"></a>则不从因缘有。</p>
  <p id="aDk">问曰：<a id="a-Dl"></a>若不从因缘有作者、<a id="a-Dm"></a>有作业，<a id="a-Dn"></a>有何咎？</p>
  <p id="aDo">答曰：</p>
  <p id="aDp">若堕于无因，<a id="a-Dq"></a> 则无因无果，</p>
  <p id="aDr">无作无作者，<a id="a-Ds"></a> 无所用作法。</p>
  <p id="aDt">若无作等法，<a id="a-Du"></a> 则无有罪福，</p>
  <p id="aDv">罪福等无故，<a id="a-Dw"></a> 罪福报亦无。</p>
  <p id="aDx">若无罪福报，<a id="a-Dy"></a> 亦无有涅槃，</p>
  <p id="aDz">诸可有所作，<a id="a-E0"></a> 皆空无有果。</p>
  <p id="aE1">若堕于无因，<a id="a-E2"></a>一切法则无因无果。<a id="a-E3"></a>能生法名为因，<a id="a-E4"></a>所生法名为果，<a id="a-E5"></a>是二即无。<a id="a-E6"></a>是二无故无作、<a id="a-E7"></a>无作者，<a id="a-E8"></a>亦无所用作法，<a id="a-E9"></a>亦无罪福。<a id="a-EA"></a>罪福无故，<a id="a-EB"></a>亦无罪福果报及大涅槃道，<a id="a-EC"></a>是故不得从无因生。</p>
  <p id="aED">问曰：<a id="a-EE"></a>若作者不定，<a id="a-EF"></a>而作不定业，<a id="a-EG"></a>有何咎？</p>
  <p id="aEH">答曰：<a id="a-EI"></a>一事无，<a id="a-EJ"></a>尚不能起作业，<a id="a-EK"></a>何况二事都无！<a id="a-EL"></a>譬如化人以虚空为舍，<a id="a-EM"></a>但有言说，<a id="a-EN"></a>而无作者、<a id="a-EO"></a>无作业。</p>
  <p id="aEP">问曰：<a id="a-EQ"></a>若无作者、<a id="a-ER"></a>无作业，<a id="a-ES"></a>不能有所作。<a id="a-ET"></a>今有作者、<a id="a-EU"></a>有作业，<a id="a-EV"></a>应有作。</p>
  <p id="aEW">答曰：</p>
  <p id="aEX">作者定不定，<a id="a-EY"></a> 不能作二业，</p>
  <p id="aEZ">有无相违故，<a id="a-Ea"></a> 一处则无二。</p>
  <p id="aEb">作者定不定，<a id="a-Ec"></a>不能作定不定业。<a id="a-Ed"></a>何以故？<a id="a-Ee"></a>有无相违故，<a id="a-Ef"></a>一处不应有二。<a id="a-Eg"></a>有是决定，<a id="a-Eh"></a>无是不决定。<a id="a-Ei"></a>一人一事，<a id="a-Ej"></a>云何有有无？</p>
  <p id="aEk">复次，</p>
  <p id="aEl">有不能作无，<a id="a-Em"></a> 无不能作有，</p>
  <p id="aEn">若有作、<a id="a-Eo"></a>作者，<a id="a-Ep"></a> 其过如先说。</p>
  <p id="aEq">若有作者而无业，<a id="a-Er"></a>何能有所作？<a id="a-Es"></a>若无作者而有业，<a id="a-Et"></a>亦不能有所作。<a id="a-Eu"></a>何以故？<a id="a-Ev"></a>如先说，<a id="a-Ew"></a>有中若先有业，<a id="a-Ex"></a>作者复何所作？<a id="a-Ey"></a>若无业，<a id="a-Ez"></a>云何可得作？<a id="a-F0"></a>如是则破罪福等因缘果报。<a id="a-F1"></a>是故偈中说：<a id="a-F2"></a>有不能作无，<a id="a-F3"></a>无不能作有，<a id="a-F4"></a>若有作、<a id="a-F5"></a>作者，<a id="a-F6"></a>其过如先说。</p>
  <p id="aF7">复次，</p>
  <p id="aF8">作者不作定，<a id="a-F9"></a> 亦不作不定，</p>
  <p id="aFA">及定不定业，<a id="a-FB"></a> 其过如先说。</p>
  <p id="aFC">定业已破，<a id="a-FD"></a>不定业亦破，<a id="a-FE"></a>定不定业亦破。<a id="a-FF"></a>今欲一时总破，<a id="a-FG"></a>故说是偈。<a id="a-FH"></a>是故作者不能作三种业，<a id="a-FI"></a>今三种作者亦不能作业。<a id="a-FJ"></a>何以故？</p>
  <p id="aFK">作者定不定，<a id="a-FL"></a> 亦定亦不定，</p>
  <p id="aFM">不能作于业，<a id="a-FN"></a> 其过如先说。</p>
  <p id="aFO">作者定不定，<a id="a-FP"></a>亦定亦不定，<a id="a-FQ"></a>不能作业。<a id="a-FR"></a>何以故？<a id="a-FS"></a>如先三种过因缘，<a id="a-FT"></a>此中应广说。<a id="a-FU"></a>如是一切处求作者、<a id="a-FV"></a>作业，<a id="a-FW"></a>皆不可得。</p>
  <p id="aFX">问曰：<a id="a-FY"></a>若言无作、<a id="a-FZ"></a>无作者，<a id="a-Fa"></a>则复堕无因。</p>
  <p id="aFb">答曰：<a id="a-Fc"></a>是业从众缘生假名为有，<a id="a-Fd"></a>无有决定，<a id="a-Fe"></a>如汝所说。<a id="a-Ff"></a>何以故？</p>
  <p id="aFg">因业有作者，<a id="a-Fh"></a> 因作者有业，</p>
  <p id="aFi">成业义如是，<a id="a-Fj"></a> 更无有余事。</p>
  <p id="aFk">业先无决定无因人起业中；<a id="a-Fl"></a>业有作者，<a id="a-Fm"></a>作者亦无决定，<a id="a-Fn"></a>因有作业名为作者，<a id="a-Fo"></a>二事和合故得成作、<a id="a-Fp"></a>作者。<a id="a-Fq"></a>若从和合生则无自性，<a id="a-Fr"></a>无自性故空，<a id="a-Fs"></a>空则无所生，<a id="a-Ft"></a>但随凡夫忆想分别故，<a id="a-Fu"></a>说有作业、<a id="a-Fv"></a>有作者，<a id="a-Fw"></a>第一义中无作业、<a id="a-Fx"></a>无作者。</p>
  <p id="aFy">复次，</p>
  <p id="aFz">如破作、<a id="a-G0"></a>作者，<a id="a-G1"></a> 受、<a id="a-G2"></a>受者亦尔，</p>
  <p id="aG3">及一切诸法，<a id="a-G4"></a> 亦应如是破。</p>
  <p id="aG5">如作、<a id="a-G6"></a>作者不得相离，<a id="a-G7"></a>不相离故不决定，<a id="a-G8"></a>无决定故无自性。<a id="a-G9"></a>受、<a id="a-GA"></a>受者亦如是，<a id="a-GB"></a>受名五阴身，<a id="a-GC"></a>受者是人，<a id="a-GD"></a>如是离人无五阴，<a id="a-GE"></a>离五阴无人，<a id="a-GF"></a>但从众缘生。<a id="a-GG"></a>如受、<a id="a-GH"></a>受者，<a id="a-GI"></a>余一切法，<a id="a-GJ"></a>亦应如是破。</p>
  <p data-pb></p>
  <h2 id="aGK">破本住品第九</h2>
  <p id="aGL">问曰：<a id="a-GM"></a>有人言，</p>
  <p id="aGN">眼耳等诸根，<a id="a-GO"></a> 苦乐等诸法，</p>
  <p id="aGP">谁有如是事？<a id="a-GQ"></a> 是则名本住。</p>
  <p id="aGR">若无有本住，<a id="a-GS"></a> 谁有眼等法？</p>
  <p id="aGT">以是故当知，<a id="a-GU"></a> 先已有本住。</p>
  <p id="aGV">眼、<a id="a-GW"></a>耳、<a id="a-GX"></a>鼻、<a id="a-GY"></a>舌、<a id="a-GZ"></a>身、<a id="a-Ga"></a>命等诸根，<a id="a-Gb"></a>名为眼耳等根。<a id="a-Gc"></a>苦受、<a id="a-Gd"></a>乐受、<a id="a-Ge"></a>不苦不乐受，<a id="a-Gf"></a>想思忆念等心心数法，<a id="a-Gg"></a>名为苦乐等法。<a id="a-Gh"></a>有论师言：<a id="a-Gi"></a>“先未有眼等法，<a id="a-Gj"></a>应有本住。<a id="a-Gk"></a>因是本住，<a id="a-Gl"></a>眼等诸根得增长。<a id="a-Gm"></a>若无本住，<a id="a-Gn"></a>身及眼等诸根，<a id="a-Go"></a>为因何生而得增长？<a id="a-Gp"></a>”</p>
  <p id="aGq">答曰：</p>
  <p id="aGr">若离眼等根，<a id="a-Gs"></a> 及苦乐等法，</p>
  <p id="aGt">先有本住者，<a id="a-Gu"></a> 以何而可知？</p>
  <p id="aGv">若离眼耳等根、<a id="a-Gw"></a>苦乐等法，<a id="a-Gx"></a>先有本住者，<a id="a-Gy"></a>以何可说？<a id="a-Gz"></a>以何可知？<a id="a-H0"></a>如外法瓶衣等，<a id="a-H1"></a>以眼等根得知，<a id="a-H2"></a>内法以苦乐等根得知。<a id="a-H3"></a>如经中说：<a id="a-H4"></a>“可坏是色相，<a id="a-H5"></a>能受是受相，<a id="a-H6"></a>能识是识相。<a id="a-H7"></a>”汝说离眼耳、<a id="a-H8"></a>苦乐等先有本住者，<a id="a-H9"></a>以何可知说有是法？</p>
  <p id="aHA">问曰：<a id="a-HB"></a>有论师言：<a id="a-HC"></a>“出入息、<a id="a-HD"></a>视眴、<a id="a-HE"></a>寿命、<a id="a-HF"></a>思惟、<a id="a-HG"></a>苦乐、<a id="a-HH"></a>憎爱、<a id="a-HI"></a>动发等是神相。<a id="a-HJ"></a>若无有神，<a id="a-HK"></a>云何有出入息等相？<a id="a-HL"></a>是故当知，<a id="a-HM"></a>离眼耳等根、<a id="a-HN"></a>苦乐等法，<a id="a-HO"></a>先有本住。<a id="a-HP"></a>”</p>
  <p id="aHQ">答曰：<a id="a-HR"></a>是神若有，<a id="a-HS"></a>应在身内，<a id="a-HT"></a>如壁中有柱。<a id="a-HU"></a>若在身外，<a id="a-HV"></a>如人被铠。<a id="a-HW"></a>若在身内，<a id="a-HX"></a>身则不可破坏，<a id="a-HY"></a>神常在内故。<a id="a-HZ"></a>是故言神在身内，<a id="a-Ha"></a>但有言说，<a id="a-Hb"></a>虚妄无实。<a id="a-Hc"></a>若在身外覆身如铠者，<a id="a-Hd"></a>身应不可见，<a id="a-He"></a>神细密覆故，<a id="a-Hf"></a>亦应不可破坏，<a id="a-Hg"></a>而今实见身坏。<a id="a-Hh"></a>是故当知，<a id="a-Hi"></a>离苦乐等先无余法。<a id="a-Hj"></a>若谓断臂时神缩在内不可断者，<a id="a-Hk"></a>断头时亦应缩在内不应死，<a id="a-Hl"></a>而实有死，<a id="a-Hm"></a>是故知离苦乐等先有神者，<a id="a-Hn"></a>但有言说，<a id="a-Ho"></a>虚妄无实。</p>
  <p id="aHp">复次，<a id="a-Hq"></a>若言身大则神大、<a id="a-Hr"></a>身小则神小，<a id="a-Hs"></a>如灯大则明大、<a id="a-Ht"></a>灯小则明小者，<a id="a-Hu"></a>如是神则随身不应常。<a id="a-Hv"></a>若随身者，<a id="a-Hw"></a>身无则神亦无，<a id="a-Hx"></a>如灯灭则明灭。<a id="a-Hy"></a>若神无常，<a id="a-Hz"></a>则与眼耳、<a id="a-I0"></a>苦乐等同。<a id="a-I1"></a>是故当知，<a id="a-I2"></a>离眼耳等先无别神。</p>
  <p id="aI3">复次，<a id="a-I4"></a>如风狂病人不得自在，<a id="a-I5"></a>不应作而作。<a id="a-I6"></a>若有神是诸作主者，<a id="a-I7"></a>云何言不得自在？<a id="a-I8"></a>若风狂病不恼神者，<a id="a-I9"></a>应离神别有所作。<a id="a-IA"></a>如是种种推求离眼耳等根、<a id="a-IB"></a>苦乐等法，<a id="a-IC"></a>先无本住。<a id="a-ID"></a>若必谓离眼耳等根、<a id="a-IE"></a>苦乐等法有本住者，<a id="a-IF"></a>无有是事。<a id="a-IG"></a>何以故？</p>
  <p id="aIH">若离眼耳等，<a id="a-II"></a> 而有本住者，</p>
  <p id="aIJ">亦应离本住，<a id="a-IK"></a> 而有眼耳等。</p>
  <p id="aIL">若本住离眼耳等根、<a id="a-IM"></a>苦乐等法先有者，<a id="a-IN"></a>今眼耳等根、<a id="a-IO"></a>苦乐等法，<a id="a-IP"></a>亦应离本住而有。</p>
  <p id="aIQ">问曰：<a id="a-IR"></a>二事相离可尔，<a id="a-IS"></a>但使有本住。</p>
  <p id="aIT">答曰：</p>
  <p id="aIU">以法知有人，<a id="a-IV"></a> 以人知有法，</p>
  <p id="aIW">离法何有人？<a id="a-IX"></a> 离人何有法？</p>
  <p id="aIY">法者，<a id="a-IZ"></a>眼耳、<a id="a-Ia"></a>苦乐等；<a id="a-Ib"></a>人者，<a id="a-Ic"></a>是本住。<a id="a-Id"></a>汝谓以有法故知有人，<a id="a-Ie"></a>以有人故知有法，<a id="a-If"></a>今离眼耳等法何有人？<a id="a-Ig"></a>离人何有眼耳等法？</p>
  <p id="aIh">复次，</p>
  <p id="aIi">一切眼等根，<a id="a-Ij"></a> 实无有本住，</p>
  <p id="aIk">眼耳等诸根，<a id="a-Il"></a> 异相而分别。</p>
  <p id="aIm">若眼耳等诸根、<a id="a-In"></a>苦乐等诸法，<a id="a-Io"></a>实无有本住。<a id="a-Ip"></a>因眼缘色生眼识，<a id="a-Iq"></a>以和合因缘，<a id="a-Ir"></a>知有眼耳等诸根，<a id="a-Is"></a>不以本住故知。<a id="a-It"></a>是故偈中说：<a id="a-Iu"></a>一切眼耳等根，<a id="a-Iv"></a>实无有本住，<a id="a-Iw"></a>眼耳等诸根，<a id="a-Ix"></a>各自能分别。</p>
  <p id="aIy">问曰：</p>
  <p id="aIz">若眼等诸根，<a id="a-J0"></a> 无有本住者，</p>
  <p id="aJ1">眼等一一根，<a id="a-J2"></a> 云何能知尘？</p>
  <p id="aJ3">若一切眼耳等诸根、<a id="a-J4"></a>苦乐等诸法，<a id="a-J5"></a>无本住者，<a id="a-J6"></a>今一一根，<a id="a-J7"></a>云何能知尘？<a id="a-J8"></a>眼耳等诸根无思惟，<a id="a-J9"></a>不应有知；<a id="a-JA"></a>而实知尘，<a id="a-JB"></a>当知离眼耳等诸根，<a id="a-JC"></a>更有能知尘者。</p>
  <p id="aJD">答曰：<a id="a-JE"></a>若尔者，<a id="a-JF"></a>为一一根中各有知者？<a id="a-JG"></a>为一知者在诸根中？<a id="a-JH"></a>二俱有过。<a id="a-JI"></a>何以故？</p>
  <p id="aJJ">见者即闻者，<a id="a-JK"></a> 闻者即受者，</p>
  <p id="aJL">如是等诸根，<a id="a-JM"></a> 则应有本住。</p>
  <p id="aJN">若见者即是闻者，<a id="a-JO"></a>见闻者即是受者，<a id="a-JP"></a>则是一神。<a id="a-JQ"></a>如是眼等诸根，<a id="a-JR"></a>应先有本住，<a id="a-JS"></a>色声香等无有定知者，<a id="a-JT"></a>或可以眼闻声，<a id="a-JU"></a>如人有六向随意见闻。<a id="a-JV"></a>若闻者、<a id="a-JW"></a>见者是一，<a id="a-JX"></a>于眼等根随意见闻，<a id="a-JY"></a>但是事不然。</p>
  <p id="aJZ">若见、<a id="a-Ja"></a>闻各异，<a id="a-Jb"></a> 受者亦各异，</p>
  <p id="aJc">见时亦应闻，<a id="a-Jd"></a> 如是则神多。</p>
  <p id="aJe">若见者、<a id="a-Jf"></a>闻者、<a id="a-Jg"></a>受者各异，<a id="a-Jh"></a>若见者时亦应闻。<a id="a-Ji"></a>何以故？<a id="a-Jj"></a>离见者有闻者故。<a id="a-Jk"></a>如是鼻舌身中，<a id="a-Jl"></a>神应一时行。<a id="a-Jm"></a>若尔者，<a id="a-Jn"></a>人一而神多，<a id="a-Jo"></a>以一切根一时知诸尘故，<a id="a-Jp"></a>而实不尔。<a id="a-Jq"></a>是故见者、<a id="a-Jr"></a>闻者、<a id="a-Js"></a>受者，<a id="a-Jt"></a>不应俱用。</p>
  <p id="aJu">复次，</p>
  <p id="aJv">眼耳等诸根，<a id="a-Jw"></a> 苦乐等诸法，</p>
  <p id="aJx">所从生诸大，<a id="a-Jy"></a> 彼大亦无神。</p>
  <p id="aJz">若人言离眼耳等诸根、<a id="a-K0"></a>苦乐等诸法别有本住，<a id="a-K1"></a>是事已破。<a id="a-K2"></a>今于眼耳等所因四大，<a id="a-K3"></a>是四大中亦无本住。</p>
  <p id="aK4">问曰：<a id="a-K5"></a>若眼耳等诸根、<a id="a-K6"></a>苦乐等诸法，<a id="a-K7"></a>无有本住可尔；<a id="a-K8"></a>眼耳等诸根、<a id="a-K9"></a>苦乐等诸法应有。</p>
  <p id="aKA">答曰：</p>
  <p id="aKB">若眼耳等根，<a id="a-KC"></a> 苦乐等诸法，</p>
  <p id="aKD">无有本住者，<a id="a-KE"></a> 眼等亦应无。</p>
  <p id="aKF">若眼耳、<a id="a-KG"></a>苦乐等诸法，<a id="a-KH"></a>无有本住者，<a id="a-KI"></a>谁有此眼耳等？<a id="a-KJ"></a>何缘而有？<a id="a-KK"></a>是故眼耳等亦无。</p>
  <p id="aKL">复次，</p>
  <p id="aKM">眼等无本住，<a id="a-KN"></a> 今后亦复无，</p>
  <p id="aKO">以三世无故，<a id="a-KP"></a> 无有无分别。</p>
  <p id="aKQ">思惟推求本住，<a id="a-KR"></a>于眼等先无，<a id="a-KS"></a>今后亦无。<a id="a-KT"></a>若三世无，<a id="a-KU"></a>即是无生寂灭不应有难。<a id="a-KV"></a>若无本住，<a id="a-KW"></a>云何有眼耳等？<a id="a-KX"></a>如是问答，<a id="a-KY"></a>戏论则灭；<a id="a-KZ"></a>戏论灭故，<a id="a-Ka"></a>诸法则空。</p>
  <p data-pb></p>
  <h2 id="aKb">破然可然品第十</h2>
  <p id="aKc">问曰：<a id="a-Kd"></a>应有受、<a id="a-Ke"></a>受者，<a id="a-Kf"></a>如然、<a id="a-Kg"></a>可然。<a id="a-Kh"></a>然是受者，<a id="a-Ki"></a>可然是受，<a id="a-Kj"></a>所谓五阴。</p>
  <p id="aKk">答曰：<a id="a-Kl"></a>是事不尔。<a id="a-Km"></a>何以故？<a id="a-Kn"></a>然、<a id="a-Ko"></a>可然俱不成故。<a id="a-Kp"></a>然、<a id="a-Kq"></a>可然，<a id="a-Kr"></a>若以一法成，<a id="a-Ks"></a>若以二法成，<a id="a-Kt"></a>二俱不成。</p>
  <p id="aKu">问曰：<a id="a-Kv"></a>且置一异法。<a id="a-Kw"></a>若言无然、<a id="a-Kx"></a>可然，<a id="a-Ky"></a>今云何以一异相破？<a id="a-Kz"></a>如兔角龟毛无故不可破。<a id="a-L0"></a>世间眼见实有事而后可思惟，<a id="a-L1"></a>如有金，<a id="a-L2"></a>然后可烧可锻；<a id="a-L3"></a>若无然、<a id="a-L4"></a>可然，<a id="a-L5"></a>不应以一异法思惟。<a id="a-L6"></a>若汝许有一异法，<a id="a-L7"></a>当知有然、<a id="a-L8"></a>可然。<a id="a-L9"></a>若许有者，<a id="a-LA"></a>则为已有。</p>
  <p id="aLB">答曰：<a id="a-LC"></a>随世俗法言说，<a id="a-LD"></a>不应有过。<a id="a-LE"></a>然、<a id="a-LF"></a>可然若说一、<a id="a-LG"></a>若说异，<a id="a-LH"></a>不名为受。<a id="a-LI"></a>若离世俗言说，<a id="a-LJ"></a>则无所论。<a id="a-LK"></a>若不说然、<a id="a-LL"></a>可然，<a id="a-LM"></a>云何能有所破？<a id="a-LN"></a>若无所说，<a id="a-LO"></a>则义不可明。<a id="a-LP"></a>如有论者欲破有无，<a id="a-LQ"></a>必应言有无，<a id="a-LR"></a>不以称有无故而受有无，<a id="a-LS"></a>是以随世间言说无咎。<a id="a-LT"></a>若口有言便是受者，<a id="a-LU"></a>汝言破即为自破；<a id="a-LV"></a>然、<a id="a-LW"></a>可然亦如是，<a id="a-LX"></a>虽有言说亦复不受。<a id="a-LY"></a>是故以一异法，<a id="a-LZ"></a>思惟然、<a id="a-La"></a>可然，<a id="a-Lb"></a>二俱不成。<a id="a-Lc"></a>何以故？</p>
  <p id="aLd">若然是可然，<a id="a-Le"></a> 作、<a id="a-Lf"></a>作者则一；</p>
  <p id="aLg">若然异可然，<a id="a-Lh"></a> 离可然有然。</p>
  <p id="aLi">然是火，<a id="a-Lj"></a>可然是薪。<a id="a-Lk"></a>作者是人，<a id="a-Ll"></a>作是业。<a id="a-Lm"></a>若然、<a id="a-Ln"></a>可然一，<a id="a-Lo"></a>则作、<a id="a-Lp"></a>作者亦应一。<a id="a-Lq"></a>若作、<a id="a-Lr"></a>作者一，<a id="a-Ls"></a>则陶师与瓶一，<a id="a-Lt"></a>作者是陶师，<a id="a-Lu"></a>作是瓶。<a id="a-Lv"></a>陶师非瓶，<a id="a-Lw"></a>瓶非陶师，<a id="a-Lx"></a>云何为一？<a id="a-Ly"></a>是以作、<a id="a-Lz"></a>作者不一故，<a id="a-M0"></a>然、<a id="a-M1"></a>可然亦不一。<a id="a-M2"></a>若谓一不可则应异，<a id="a-M3"></a>是亦不然。<a id="a-M4"></a>何以故？<a id="a-M5"></a>若然与可然异，<a id="a-M6"></a>应离可然，<a id="a-M7"></a>然别有然，<a id="a-M8"></a>分别是可然、<a id="a-M9"></a>是然，<a id="a-MA"></a>处处离可然应有然，<a id="a-MB"></a>而实不尔，<a id="a-MC"></a>是故异而不可得。</p>
  <p id="aMD">复次，</p>
  <p id="aME">如是常应然，<a id="a-MF"></a> 不因可然生，</p>
  <p id="aMG">则无然火功，<a id="a-MH"></a> 亦名无作火。</p>
  <p id="aMI">若然、<a id="a-MJ"></a>可然异，<a id="a-MK"></a>则然不待可然而常然。<a id="a-ML"></a>若常然者，<a id="a-MM"></a>则自住其体，<a id="a-MN"></a>不待因缘，<a id="a-MO"></a>人功则空。<a id="a-MP"></a>人功者，<a id="a-MQ"></a>将护火令然；<a id="a-MR"></a>是功现有，<a id="a-MS"></a>是故知火不异可然。</p>
  <p id="aMT">复次，<a id="a-MU"></a>若然异可然，<a id="a-MV"></a>然即无作。<a id="a-MW"></a>离可然，<a id="a-MX"></a>火何所然？<a id="a-MY"></a>若尔者，<a id="a-MZ"></a>火则无作，<a id="a-Ma"></a>无作火无有是事。</p>
  <p id="aMb">问曰：<a id="a-Mc"></a>云何火不从因缘生，<a id="a-Md"></a>人功亦空？</p>
  <p id="aMe">答曰：</p>
  <p id="aMf">然不待可然，<a id="a-Mg"></a> 则不从缘生；</p>
  <p id="aMh">火若常然者，<a id="a-Mi"></a> 人功则应空。</p>
  <p id="aMj">然、<a id="a-Mk"></a>可然若异，<a id="a-Ml"></a>则不待可然有然。<a id="a-Mm"></a>若不待可然，<a id="a-Mn"></a>则无相因法，<a id="a-Mo"></a>是故不从因缘生。</p>
  <p id="aMp">复次，<a id="a-Mq"></a>若然异可然，<a id="a-Mr"></a>则应常然。<a id="a-Ms"></a>若常然者，<a id="a-Mt"></a>应离可然别见有然，<a id="a-Mu"></a>更不须人功。<a id="a-Mv"></a>何以故？</p>
  <p id="aMw">若汝谓然时，<a id="a-Mx"></a> 名为可然者，</p>
  <p id="aMy">尔时但有薪，<a id="a-Mz"></a> 何物然可然？</p>
  <p id="aN0">若谓先有薪烧时名可然者，<a id="a-N1"></a>是事不尔。<a id="a-N2"></a>若离然别有可然者，<a id="a-N3"></a>云何言然时名可然？</p>
  <p id="aN4">复次，</p>
  <p id="aN5">若异则不至，<a id="a-N6"></a> 不至则不烧，</p>
  <p id="aN7">不烧则不灭，<a id="a-N8"></a> 不灭则常住。</p>
  <p id="aN9">若然异可然，<a id="a-NA"></a>则然不应至可然。<a id="a-NB"></a>何以故？<a id="a-NC"></a>不相待成故。<a id="a-ND"></a>若然不相待成，<a id="a-NE"></a>则自住其体，<a id="a-NF"></a>何用可然？<a id="a-NG"></a>是故不至。<a id="a-NH"></a>若不至则不然、<a id="a-NI"></a>可然。<a id="a-NJ"></a>何以故？<a id="a-NK"></a>无有不至而能烧故。<a id="a-NL"></a>若不烧则无灭，<a id="a-NM"></a>应常住自相，<a id="a-NN"></a>是事不尔。</p>
  <p id="aNO">问曰：</p>
  <p id="aNP">然与可然异，<a id="a-NQ"></a> 而能至可然，</p>
  <p id="aNR">如此至彼人，<a id="a-NS"></a> 彼人至此人。</p>
  <p id="aNT">然与可然异，<a id="a-NU"></a>而能至可然。<a id="a-NV"></a>如男至于女，<a id="a-NW"></a>如女至于男。</p>
  <p id="aNX">答曰：</p>
  <p id="aNY">若谓然、<a id="a-NZ"></a>可然，<a id="a-Na"></a> 二俱相离者，</p>
  <p id="aNb">如是然则能，<a id="a-Nc"></a> 至于彼可然。</p>
  <p id="aNd">若离然有可然，<a id="a-Ne"></a>若离可然有然，<a id="a-Nf"></a>各自成者，<a id="a-Ng"></a>如是则应然至可然，<a id="a-Nh"></a>而实不尔。<a id="a-Ni"></a>何以故？<a id="a-Nj"></a>离然无可然，<a id="a-Nk"></a>离可然无然故。<a id="a-Nl"></a>今离男有女，<a id="a-Nm"></a>离女有男，<a id="a-Nn"></a>是故汝喻非也。<a id="a-No"></a>喻不成故，<a id="a-Np"></a>然不至可然。</p>
  <p id="aNq">问曰：<a id="a-Nr"></a>然、<a id="a-Ns"></a>可然相待而有，<a id="a-Nt"></a>因可然有然，<a id="a-Nu"></a>因然有可然，<a id="a-Nv"></a>二法相待成。</p>
  <p id="aNw">答曰：</p>
  <p id="aNx">若因可然然，<a id="a-Ny"></a> 因然有可然，</p>
  <p id="aNz">先定有何法，<a id="a-O0"></a> 而有然可然？</p>
  <p id="aO1">若因可然而然成，<a id="a-O2"></a>亦应因然，<a id="a-O3"></a>可然成。<a id="a-O4"></a>是中若先定有可然，<a id="a-O5"></a>则因可然而然成；<a id="a-O6"></a>若先定有然，<a id="a-O7"></a>则因然，<a id="a-O8"></a>可然成。<a id="a-O9"></a>今若因可然而然成者，<a id="a-OA"></a>则先有可然而后有然，<a id="a-OB"></a>不应待然而有可然。<a id="a-OC"></a>何以故？<a id="a-OD"></a>可然在先，<a id="a-OE"></a>然在后故。<a id="a-OF"></a>若然不然可然，<a id="a-OG"></a>是则可然不成。<a id="a-OH"></a>又可然不在余处，<a id="a-OI"></a>离于然故若可然不成，<a id="a-OJ"></a>然亦不成。<a id="a-OK"></a>若先然后有可然，<a id="a-OL"></a>然亦有如是过。<a id="a-OM"></a>是故然、<a id="a-ON"></a>可然，<a id="a-OO"></a>二俱不成。</p>
  <p id="aOP">复次，</p>
  <p id="aOQ">若因可然然，<a id="a-OR"></a> 则然成复成，</p>
  <p id="aOS">是为可然中，<a id="a-OT"></a> 则为无有然。</p>
  <p id="aOU">若欲因可然而成然，<a id="a-OV"></a>则然成已复成。<a id="a-OW"></a>何以故？<a id="a-OX"></a>然自住于然中。<a id="a-OY"></a>若然不自住其体，<a id="a-OZ"></a>从可然成者，<a id="a-Oa"></a>无有是事。<a id="a-Ob"></a>是故有是然从可然成，<a id="a-Oc"></a>今则然成复成，<a id="a-Od"></a>有如是过。<a id="a-Oe"></a>复有可然无然过。<a id="a-Of"></a>何以故？<a id="a-Og"></a>可然离然自住其体故，<a id="a-Oh"></a>是故然、<a id="a-Oi"></a>可然相因待，<a id="a-Oj"></a>无有是事。</p>
  <p id="aOk">复次，</p>
  <p id="aOl">若法因待成，<a id="a-Om"></a> 是法还成待，</p>
  <p id="aOn">今则无因待，<a id="a-Oo"></a> 亦无所成法。</p>
  <p id="aOp">若法因待成，<a id="a-Oq"></a>是法还成本因待，<a id="a-Or"></a>如是决定则无本因二事。<a id="a-Os"></a>如因可然而成然，<a id="a-Ot"></a>还因于然而成可然，<a id="a-Ou"></a>是则二俱无定，<a id="a-Ov"></a>无定故不可得。<a id="a-Ow"></a>何以故？</p>
  <p id="aOx">若法有待成，<a id="a-Oy"></a> 未成云何待？</p>
  <p id="aOz">若成已有待，<a id="a-P0"></a> 成已何用待？</p>
  <p id="aP1">若法因待成，<a id="a-P2"></a>是法先未成，<a id="a-P3"></a>未成则无，<a id="a-P4"></a>无则云何有因待？<a id="a-P5"></a>若是法先已成，<a id="a-P6"></a>已成何用因待？<a id="a-P7"></a>是二俱不相因待，<a id="a-P8"></a>是故汝先说然、<a id="a-P9"></a>可然相因待成，<a id="a-PA"></a>无有是事。<a id="a-PB"></a>是故，</p>
  <p id="aPC">因可然无然，<a id="a-PD"></a> 不因亦无然；</p>
  <p id="aPE">因然无可然，<a id="a-PF"></a> 不因无可然。</p>
  <p id="aPG">今因待可然，<a id="a-PH"></a>然不成；<a id="a-PI"></a>不因待可然，<a id="a-PJ"></a>然亦不成。<a id="a-PK"></a>可然亦如是，<a id="a-PL"></a>因然、<a id="a-PM"></a>不因然，<a id="a-PN"></a>二俱不成，<a id="a-PO"></a>是过先已说。</p>
  <p id="aPP">复次，</p>
  <p id="aPQ">然不余处来，<a id="a-PR"></a> 然处亦无然；</p>
  <p id="aPS">可然亦如是，<a id="a-PT"></a> 余如去来说。</p>
  <p id="aPU">然不于余方来入可然中，<a id="a-PV"></a>可然中亦无然，<a id="a-PW"></a>㭊薪求然不可得故。<a id="a-PX"></a>可然亦如是，<a id="a-PY"></a>不从余处来入然中，<a id="a-PZ"></a>然中亦无可然。<a id="a-Pa"></a>如然已不然、<a id="a-Pb"></a>未然不然、<a id="a-Pc"></a>然时不然，<a id="a-Pd"></a>是义如去来中说。<a id="a-Pe"></a>是故，</p>
  <p id="aPf">可然即非然，<a id="a-Pg"></a> 离可然无然，</p>
  <p id="aPh">然无有可然，<a id="a-Pi"></a> 然中无可然，</p>
  <p id="aPj">可然中无然，<a id="a-Pk"></a>可然不然。<a id="a-Pl"></a>何以故？<a id="a-Pm"></a>先已说作、<a id="a-Pn"></a>作者一过故。<a id="a-Po"></a>离可然无然，<a id="a-Pp"></a>有常然等过故。<a id="a-Pq"></a>然无有可然，<a id="a-Pr"></a>然中无可然，<a id="a-Ps"></a>可然中无然，<a id="a-Pt"></a>以有异过故，<a id="a-Pu"></a>三皆不成。</p>
  <p id="aPv">问曰：<a id="a-Pw"></a>何故说然、<a id="a-Px"></a>可然？</p>
  <p id="aPy">答曰：<a id="a-Pz"></a>如因可然有然，<a id="a-Q0"></a>如是因受有受者。<a id="a-Q1"></a>受名五阴，<a id="a-Q2"></a>受者名人。<a id="a-Q3"></a>然、<a id="a-Q4"></a>可然不成故，<a id="a-Q5"></a>受、<a id="a-Q6"></a>受者亦不成。<a id="a-Q7"></a>何以故？</p>
  <p id="aQ8">以然、<a id="a-Q9"></a>可然法，<a id="a-QA"></a> 说受、<a id="a-QB"></a>受者法，</p>
  <p id="aQC">及以说瓶衣，<a id="a-QD"></a> 一切等诸法。</p>
  <p id="aQE">如可然非然，<a id="a-QF"></a>如是受非受者，<a id="a-QG"></a>作、<a id="a-QH"></a>作者一过故。<a id="a-QI"></a>又离受无受者，<a id="a-QJ"></a>异不可得故，<a id="a-QK"></a>以异过故，<a id="a-QL"></a>三皆不成。<a id="a-QM"></a>如受、<a id="a-QN"></a>受者，<a id="a-QO"></a>外瓶衣等一切法皆同上说，<a id="a-QP"></a>无生毕竟空。<a id="a-QQ"></a>是故，</p>
  <p id="aQR">若人说有我，<a id="a-QS"></a> 诸法各异相，</p>
  <p id="aQT">当知如是人，<a id="a-QU"></a> 不得佛法味。</p>
  <p id="aQV">诸法从本已来无生，<a id="a-QW"></a>毕竟寂灭相，<a id="a-QX"></a>是故品末说是偈。<a id="a-QY"></a>若人说我相，<a id="a-QZ"></a>如犊子部众说，<a id="a-Qa"></a>不得言色即是我，<a id="a-Qb"></a>不得言离色是我，<a id="a-Qc"></a>在第五不可说藏中。<a id="a-Qd"></a>如萨婆多部众说，<a id="a-Qe"></a>诸法各各相，<a id="a-Qf"></a>是善、<a id="a-Qg"></a>是不善、<a id="a-Qh"></a>是无记，<a id="a-Qi"></a>是有漏无漏、<a id="a-Qj"></a>有为无为等别异。<a id="a-Qk"></a>如是等人，<a id="a-Ql"></a>不得诸法寂灭相，<a id="a-Qm"></a>以佛语作种种戏论。</p>
  <p data-pb></p>
  <h2 id="aQn">破本际品第十一</h2>
  <p id="aQo">问曰：<a id="a-Qp"></a>无本际经说：<a id="a-Qq"></a>“众生往来生死，<a id="a-Qr"></a>本际不可得。<a id="a-Qs"></a>”是中说有众生、<a id="a-Qt"></a>有生死，<a id="a-Qu"></a>以何因缘故而作是说？</p>
  <p id="aQv">答曰：</p>
  <p id="aQw">大圣之所说，<a id="a-Qx"></a> 本际不可得，</p>
  <p id="aQy">生死无有始，<a id="a-Qz"></a> 亦复无有终。</p>
  <p id="aR0">圣人有三种：<a id="a-R1"></a>一者、<a id="a-R2"></a>外道五神通，<a id="a-R3"></a>二者、<a id="a-R4"></a>阿罗汉、<a id="a-R5"></a>辟支佛，<a id="a-R6"></a>三者、<a id="a-R7"></a>得神通大菩萨。<a id="a-R8"></a>佛于三种中最上故言大圣，<a id="a-R9"></a>佛所言说无不是实说。</p>
  <p id="aRA">生死无始。<a id="a-RB"></a>何以故？<a id="a-RC"></a>生死初后不可得，<a id="a-RD"></a>是故言无始。<a id="a-RE"></a>汝谓若无初后，<a id="a-RF"></a>应有中者，<a id="a-RG"></a>是亦不然。<a id="a-RH"></a>何以故？</p>
  <p id="aRI">若无有始终，<a id="a-RJ"></a> 中当云何有？</p>
  <p id="aRK">是故于此中，<a id="a-RL"></a> 先后共亦无。</p>
  <p id="aRM">因中后故有初，<a id="a-RN"></a>因初中故有后。<a id="a-RO"></a>若无初无后，<a id="a-RP"></a>云何有中？<a id="a-RQ"></a>生死中无初、<a id="a-RR"></a>中、<a id="a-RS"></a>后，<a id="a-RT"></a>是故说先后共不可得。<a id="a-RU"></a>何以故？</p>
  <p id="aRV">若使先有生，<a id="a-RW"></a> 后有老死者，</p>
  <p id="aRX">不老死有生，<a id="a-RY"></a> 不生有老死。</p>
  <p id="aRZ">若先有老死，<a id="a-Ra"></a> 而后有生者，</p>
  <p id="aRb">是则为无因，<a id="a-Rc"></a> 不生有老死。</p>
  <p id="aRd">生死众生，<a id="a-Re"></a>若先生渐有老，<a id="a-Rf"></a>而后有死者，<a id="a-Rg"></a>则生无老死。<a id="a-Rh"></a>法应生有老死，<a id="a-Ri"></a>老死有生。<a id="a-Rj"></a>又不老死而生，<a id="a-Rk"></a>是亦不然。<a id="a-Rl"></a>又因生有老死。</p>
  <p id="aRm">若先老死后生，<a id="a-Rn"></a>老死则无因，<a id="a-Ro"></a>生在后故。<a id="a-Rp"></a>又不生，<a id="a-Rq"></a>何有老死？</p>
  <p id="aRr">若谓生、<a id="a-Rs"></a>老死先后不可，<a id="a-Rt"></a>谓一时成者，<a id="a-Ru"></a>是亦有过。<a id="a-Rv"></a>何以故？</p>
  <p id="aRw">生及于老死，<a id="a-Rx"></a> 不得一时共，</p>
  <p id="aRy">生时则有死，<a id="a-Rz"></a> 是二俱无因。</p>
  <p id="aS0">若生、<a id="a-S1"></a>老死一时则不然。<a id="a-S2"></a>何以故？<a id="a-S3"></a>生时即有死故。<a id="a-S4"></a>法应生时有、<a id="a-S5"></a>死时无，<a id="a-S6"></a>若生时有死，<a id="a-S7"></a>是事不然。<a id="a-S8"></a>若一时生，<a id="a-S9"></a>则无有相因；<a id="a-SA"></a>如牛、<a id="a-SB"></a>角一时出，<a id="a-SC"></a>则不相因。<a id="a-SD"></a>是故，</p>
  <p id="aSE">若使初后共，<a id="a-SF"></a> 是皆不然者，</p>
  <p id="aSG">何故而戏论，<a id="a-SH"></a> 谓有生、<a id="a-SI"></a>老死？</p>
  <p id="aSJ">思惟生、<a id="a-SK"></a>老死三皆有过故，<a id="a-SL"></a>即无生毕竟空，<a id="a-SM"></a>汝今何故贪著，<a id="a-SN"></a>戏论生老死，<a id="a-SO"></a>谓有决定相？</p>
  <p id="aSP">复次，</p>
  <p id="aSQ">诸所有因果，<a id="a-SR"></a> 相及可相法，</p>
  <p id="aSS">受及受者等，<a id="a-ST"></a> 所有一切法，</p>
  <p id="aSU">非但于生死，<a id="a-SV"></a> 本际不可得，</p>
  <p id="aSW">如是一切法，<a id="a-SX"></a> 本际皆亦无。</p>
  <p id="aSY">一切法者，<a id="a-SZ"></a>所谓因果相、<a id="a-Sa"></a>可相，<a id="a-Sb"></a>受及受者等，<a id="a-Sc"></a>皆无本际；<a id="a-Sd"></a>非但生死无本际，<a id="a-Se"></a>以略开示故，<a id="a-Sf"></a>说生死无本际。</p>
  <p data-pb></p>
  <h2 id="aSg">破苦品第十二</h2>
  <p id="aSh">有说曰：</p>
  <p id="aSi">自作及他作，<a id="a-Sj"></a> 共作无因作，</p>
  <p id="aSk">如是说诸苦，<a id="a-Sl"></a> 于果则不然。</p>
  <p id="aSm">有人言，<a id="a-Sn"></a>苦恼自作，<a id="a-So"></a>或言他作，<a id="a-Sp"></a>或言亦自作亦他作，<a id="a-Sq"></a>或言无因作，<a id="a-Sr"></a>于果皆不然。<a id="a-Ss"></a>于果皆不然者，<a id="a-St"></a>众生以众缘致苦，<a id="a-Su"></a>厌苦欲求灭，<a id="a-Sv"></a>不知苦恼实因缘有四种谬，<a id="a-Sw"></a>是故说于果皆不然。<a id="a-Sx"></a>何以故？</p>
  <p id="aSy">苦若自作者，<a id="a-Sz"></a> 则不从缘生，</p>
  <p id="aT0">因有此阴故，<a id="a-T1"></a> 而有彼阴生。</p>
  <p id="aT2">若苦自作，<a id="a-T3"></a>则不从众缘生，<a id="a-T4"></a>自名从自性生，<a id="a-T5"></a>是事不然。<a id="a-T6"></a>何以故？<a id="a-T7"></a>因前五阴有后五阴生，<a id="a-T8"></a>是故苦不得自作。</p>
  <p id="aT9">问曰：<a id="a-TA"></a>若言此五阴作彼五阴者，<a id="a-TB"></a>则是他作。</p>
  <p id="aTC">答曰：<a id="a-TD"></a>是事不然。<a id="a-TE"></a>何以故？</p>
  <p id="aTF">若谓此五阴，<a id="a-TG"></a> 异彼五阴者，</p>
  <p id="aTH">如是则应言，<a id="a-TI"></a> 从他而作苦。</p>
  <p id="aTJ">若此五阴与彼五阴异，<a id="a-TK"></a>彼五阴与此五阴异者，<a id="a-TL"></a>应从他作。<a id="a-TM"></a>如缕与布异者，<a id="a-TN"></a>应离缕有布；<a id="a-TO"></a>若离缕无布者，<a id="a-TP"></a>则布不异缕。<a id="a-TQ"></a>如是彼五阴异此五阴者，<a id="a-TR"></a>则应离此五阴有彼五阴；<a id="a-TS"></a>若离此五阴无彼五阴者，<a id="a-TT"></a>则此五阴不异彼五阴，<a id="a-TU"></a>是故不应言苦从他作。</p>
  <p id="aTV">问曰：<a id="a-TW"></a>自作者，<a id="a-TX"></a>是人人自作苦，<a id="a-TY"></a>自受苦。</p>
  <p id="aTZ">答曰：</p>
  <p id="aTa">若人自作苦，<a id="a-Tb"></a> 离苦何有人？</p>
  <p id="aTc">而谓于彼人，<a id="a-Td"></a> 而能自作苦。</p>
  <p id="aTe">若谓人自作苦者，<a id="a-Tf"></a>离五阴苦，<a id="a-Tg"></a>何处别有人，<a id="a-Th"></a>而能自作苦？<a id="a-Ti"></a>应说是人而不可说，<a id="a-Tj"></a>是故苦非人自作。</p>
  <p id="aTk">若谓人不自作苦，<a id="a-Tl"></a>他人作苦与此人者，<a id="a-Tm"></a>是亦不然。<a id="a-Tn"></a>何以故？</p>
  <p id="aTo">若苦他人作，<a id="a-Tp"></a> 而与此人者；</p>
  <p id="aTq">若当离于苦，<a id="a-Tr"></a> 何有此人受？</p>
  <p id="aTs">若他人作苦与此人者，<a id="a-Tt"></a>离五阴无有此人受。</p>
  <p id="aTu">复次，</p>
  <p id="aTv">苦若彼人作，<a id="a-Tw"></a> 持与此人者，</p>
  <p id="aTx">离苦何有人，<a id="a-Ty"></a> 而能授于此？</p>
  <p id="aTz">若谓彼人作苦授与此人者，<a id="a-U0"></a>离五阴苦，<a id="a-U1"></a>何有彼人作苦持与此人？<a id="a-U2"></a>若有者，<a id="a-U3"></a>应说其相。</p>
  <p id="aU4">复次，</p>
  <p id="aU5">自作若不成，<a id="a-U6"></a> 云何彼作苦？</p>
  <p id="aU7">若彼人作苦，<a id="a-U8"></a> 即亦名自作。</p>
  <p id="aU9">种种因缘，<a id="a-UA"></a>彼自作苦不成，<a id="a-UB"></a>而言他作苦，<a id="a-UC"></a>是亦不然。<a id="a-UD"></a>何以故？<a id="a-UE"></a>此彼相待故。<a id="a-UF"></a>若彼作苦，<a id="a-UG"></a>于彼亦名自作苦，<a id="a-UH"></a>自作苦先已破。<a id="a-UI"></a>汝受自作苦不成故，<a id="a-UJ"></a>他作亦不成。</p>
  <p id="aUK">复次，</p>
  <p id="aUL">苦不名自作，<a id="a-UM"></a> 法不自作法，</p>
  <p id="aUN">彼无有自体，<a id="a-UO"></a> 何有彼作苦？</p>
  <p id="aUP">自作苦不然。<a id="a-UQ"></a>何以故？<a id="a-UR"></a>如刀不能自割，<a id="a-US"></a>如是法不能自作法，<a id="a-UT"></a>是故不能自作。</p>
  <p id="aUU">他作亦不然。<a id="a-UV"></a>何以故？<a id="a-UW"></a>离苦无彼自性。<a id="a-UX"></a>若离苦有彼自性者，<a id="a-UY"></a>应言彼作苦，<a id="a-UZ"></a>彼亦即是苦，<a id="a-Ua"></a>云何苦自作苦？</p>
  <p id="aUb">问曰：<a id="a-Uc"></a>若自作、<a id="a-Ud"></a>他作不然，<a id="a-Ue"></a>应有共作。</p>
  <p id="aUf">答曰：</p>
  <p id="aUg">若此彼苦成，<a id="a-Uh"></a> 应有共作苦；</p>
  <p id="aUi">此彼尚无作，<a id="a-Uj"></a> 何况无因作？</p>
  <p id="aUk">自作、<a id="a-Ul"></a>他作犹尚有过，<a id="a-Um"></a>何况无因作！<a id="a-Un"></a>无因多过，<a id="a-Uo"></a>如破作作者品中说。</p>
  <p id="aUp">复次，</p>
  <p id="aUq">非但说于苦，<a id="a-Ur"></a> 四种义不成；</p>
  <p id="aUs">一切外万物，<a id="a-Ut"></a> 四义亦不成。</p>
  <p id="aUu">佛法中虽说五受阴为苦，<a id="a-Uv"></a>有外道人谓苦受为苦，<a id="a-Uw"></a>是故说。<a id="a-Ux"></a>不但说于苦四种义不成，<a id="a-Uy"></a>外万物，<a id="a-Uz"></a>地水山木等，<a id="a-V0"></a>一切法皆不成。</p>
  <p data-pb></p>
  <h2 id="aV1">破行品第十三</h2>
  <p id="aV2">问曰：</p>
  <p id="aV3">如佛经所说，<a id="a-V4"></a> 虚诳妄取相，</p>
  <p id="aV5">诸行妄取故，<a id="a-V6"></a> 是名为虚诳。</p>
  <p id="aV7">佛经中说：<a id="a-V8"></a>虚诳者，<a id="a-V9"></a>即是妄取相。<a id="a-VA"></a>第一实者，<a id="a-VB"></a>所谓涅槃非妄取相。<a id="a-VC"></a>以是经说故，<a id="a-VD"></a>当知有诸行虚诳妄取相。</p>
  <p id="aVE">答曰：</p>
  <p id="aVF">虚诳妄取者，<a id="a-VG"></a> 是中何所取？</p>
  <p id="aVH">佛说如是事，<a id="a-VI"></a> 欲以示空义。</p>
  <p id="aVJ">若妄取相法即是虚诳者，<a id="a-VK"></a>是诸行中为何所取？<a id="a-VL"></a>佛如是说，<a id="a-VM"></a>当知说空义。</p>
  <p id="aVN">问曰：<a id="a-VO"></a>云何知一切诸行皆是空义？</p>
  <p id="aVP">答曰：<a id="a-VQ"></a>一切诸行，<a id="a-VR"></a>虚妄相故空；<a id="a-VS"></a>诸行生灭不住，<a id="a-VT"></a>无自性故空。<a id="a-VU"></a>诸行名五阴，<a id="a-VV"></a>从行生故。<a id="a-VW"></a>是五阴皆虚妄，<a id="a-VX"></a>无有定相。<a id="a-VY"></a>何以故？<a id="a-VZ"></a>如婴儿时色非匍匐时色，<a id="a-Va"></a>匍匐时色非行时色，<a id="a-Vb"></a>行时色非童子时色，<a id="a-Vc"></a>童子时色非壮年时色，<a id="a-Vd"></a>壮年时色非老年时色。<a id="a-Ve"></a>如色念念不住故，<a id="a-Vf"></a>分别决定性不可得。<a id="a-Vg"></a>婴儿色为即是匍匐色乃至老年色为异，<a id="a-Vh"></a>二俱有过。<a id="a-Vi"></a>何以故？<a id="a-Vj"></a>若婴儿色即是匍匐色乃至老年色者，<a id="a-Vk"></a>如是则是一色皆为婴儿，<a id="a-Vl"></a>无有匍匐乃至老年，<a id="a-Vm"></a>又如泥团常是泥团终不作瓶。<a id="a-Vn"></a>何以故？<a id="a-Vo"></a>色常定故。<a id="a-Vp"></a>若婴儿色异匍匐色者，<a id="a-Vq"></a>则婴儿不作匍匐，<a id="a-Vr"></a>匍匐不作婴儿。<a id="a-Vs"></a>何以故？<a id="a-Vt"></a>二色异故。<a id="a-Vu"></a>如是童子、<a id="a-Vv"></a>少年、<a id="a-Vw"></a>壮年、<a id="a-Vx"></a>老年色不应相续，<a id="a-Vy"></a>有失亲属法无父无子。<a id="a-Vz"></a>若尔者，<a id="a-W0"></a>唯有婴儿应得父，<a id="a-W1"></a>余则匍匐乃至老年不应有分。<a id="a-W2"></a>是故二俱有过。</p>
  <p id="aW3">问曰：<a id="a-W4"></a>色虽不定，<a id="a-W5"></a>婴儿色灭已，<a id="a-W6"></a>相续更生乃至老年色，<a id="a-W7"></a>无有如上过。</p>
  <p id="aW8">答曰：<a id="a-W9"></a>婴儿色相续生者，<a id="a-WA"></a>为灭已相续生？<a id="a-WB"></a>为不灭相续生？<a id="a-WC"></a>若婴儿色灭，<a id="a-WD"></a>云何有相续？<a id="a-WE"></a>以无因故。<a id="a-WF"></a>如虽有薪可然，<a id="a-WG"></a>火灭故无有相续。<a id="a-WH"></a>若婴儿色不灭而相续者，<a id="a-WI"></a>则婴儿色不灭，<a id="a-WJ"></a>常住本相亦无相续。</p>
  <p id="aWK">问曰：<a id="a-WL"></a>我不说灭不灭故相续生，<a id="a-WM"></a>但说不住相似生故言相续生。</p>
  <p id="aWN">答曰：<a id="a-WO"></a>若尔者，<a id="a-WP"></a>则有定色而更生，<a id="a-WQ"></a>如是应有千万种色，<a id="a-WR"></a>但是事不然，<a id="a-WS"></a>如是亦无相续。<a id="a-WT"></a>如是一切处求色无有定相，<a id="a-WU"></a>但以世俗言说故有。<a id="a-WV"></a>如芭蕉树求实不可得，<a id="a-WW"></a>但有皮叶；<a id="a-WX"></a>如是智者求色相，<a id="a-WY"></a>念念灭更无实色可得，<a id="a-WZ"></a>不住色形色相，<a id="a-Wa"></a>相似次第生难可分别。<a id="a-Wb"></a>如灯焰分别定色不可得，<a id="a-Wc"></a>从是定色更有色生不可得，<a id="a-Wd"></a>是故色无性故空，<a id="a-We"></a>但以世俗言说故有。</p>
  <p id="aWf">受亦如是，<a id="a-Wg"></a>智者种种观察，<a id="a-Wh"></a>次第相似故生灭难可别知。<a id="a-Wi"></a>如水流相续，<a id="a-Wj"></a>但以觉故说三受在身。<a id="a-Wk"></a>是故当知，<a id="a-Wl"></a>受同色说。</p>
  <p id="aWm">想因名相生，<a id="a-Wn"></a>若离名相则不生。<a id="a-Wo"></a>是故佛说，<a id="a-Wp"></a>分别知名字相故名为想，<a id="a-Wq"></a>非决定先有，<a id="a-Wr"></a>从众缘生无定性，<a id="a-Ws"></a>无定性故如影随形。<a id="a-Wt"></a>因形有影，<a id="a-Wu"></a>无形则无影，<a id="a-Wv"></a>影无决定。<a id="a-Ww"></a>若定有者，<a id="a-Wx"></a>离形应有影，<a id="a-Wy"></a>而实不尔，<a id="a-Wz"></a>是故从众缘生，<a id="a-X0"></a>无自性故不可得。<a id="a-X1"></a>想亦如是，<a id="a-X2"></a>但因外名相，<a id="a-X3"></a>以世俗言说故有。</p>
  <p id="aX4">识因色声香味触等眼耳鼻舌身等生，<a id="a-X5"></a>以眼等诸根别异故，<a id="a-X6"></a>识有别异。<a id="a-X7"></a>是识为在色、<a id="a-X8"></a>为在眼、<a id="a-X9"></a>为在中间，<a id="a-XA"></a>无有决定，<a id="a-XB"></a>但生已识尘、<a id="a-XC"></a>识此人、<a id="a-XD"></a>识彼人。<a id="a-XE"></a>知此人识为即是知彼人识？<a id="a-XF"></a>为异？<a id="a-XG"></a>是二难可分别。<a id="a-XH"></a>如眼识，<a id="a-XI"></a>耳识亦难分别；<a id="a-XJ"></a>以难分别故，<a id="a-XK"></a>或言一，<a id="a-XL"></a>或言异，<a id="a-XM"></a>无有决定分别。<a id="a-XN"></a>从众缘生故，<a id="a-XO"></a>眼等分别故空无自性。<a id="a-XP"></a>如伎人含一珠出已复示，<a id="a-XQ"></a>人则生疑，<a id="a-XR"></a>为是本珠？<a id="a-XS"></a>为更有异？<a id="a-XT"></a>识亦如是，<a id="a-XU"></a>生已更生，<a id="a-XV"></a>为是本识？<a id="a-XW"></a>为是异识？<a id="a-XX"></a>是故当知，<a id="a-XY"></a>识不住故无自性，<a id="a-XZ"></a>虚诳如幻。</p>
  <p id="aXa">诸行亦如是。<a id="a-Xb"></a>诸行者，<a id="a-Xc"></a>身、<a id="a-Xd"></a>口、<a id="a-Xe"></a>意；<a id="a-Xf"></a>行有二种，<a id="a-Xg"></a>净、<a id="a-Xh"></a>不净。<a id="a-Xi"></a>何等为不净？<a id="a-Xj"></a>恼众生贪著等名不净，<a id="a-Xk"></a>不恼众生实语不贪著等名净。<a id="a-Xl"></a>或增或减，<a id="a-Xm"></a>净行者，<a id="a-Xn"></a>在人中、<a id="a-Xo"></a>欲天、<a id="a-Xp"></a>色天、<a id="a-Xq"></a>无色天受果报已则减，<a id="a-Xr"></a>还作故名增；<a id="a-Xs"></a>不净行者亦如是，<a id="a-Xt"></a>在地狱、<a id="a-Xu"></a>畜生、<a id="a-Xv"></a>饿鬼、<a id="a-Xw"></a>阿修罗中受果报已则减，<a id="a-Xx"></a>还作故名增。<a id="a-Xy"></a>是故诸行有增有减故不住。<a id="a-Xz"></a>如人有病，<a id="a-Y0"></a>随宜将适，<a id="a-Y1"></a>病则除愈，<a id="a-Y2"></a>若不将适，<a id="a-Y3"></a>病则还集；<a id="a-Y4"></a>诸行亦如是，<a id="a-Y5"></a>有增有减故不决定，<a id="a-Y6"></a>但以世谛俗言说故有。<a id="a-Y7"></a>因世谛故得见第一义谛，<a id="a-Y8"></a>所谓无明缘诸行，<a id="a-Y9"></a>从诸行有识著，<a id="a-YA"></a>识著故有名色，<a id="a-YB"></a>从名色有六入，<a id="a-YC"></a>从六入有触，<a id="a-YD"></a>从触有受，<a id="a-YE"></a>从受有爱，<a id="a-YF"></a>从爱有取，<a id="a-YG"></a>从取有有，<a id="a-YH"></a>从有有生，<a id="a-YI"></a>从生有老死忧悲苦恼恩爱别苦怨憎会苦等，<a id="a-YJ"></a>如是诸苦皆以行为本，<a id="a-YK"></a>佛以世谛故说。<a id="a-YL"></a>若得第一义谛生真智慧者则无明息，<a id="a-YM"></a>无明息故诸行亦不集，<a id="a-YN"></a>诸行不集故见谛所断，<a id="a-YO"></a>身见、<a id="a-YP"></a>疑、<a id="a-YQ"></a>戒取等断，<a id="a-YR"></a>及思惟所断，<a id="a-YS"></a>贪恚、<a id="a-YT"></a>色染、<a id="a-YU"></a>无色染、<a id="a-YV"></a>调戏无明亦断；<a id="a-YW"></a>以是断故一一分灭，<a id="a-YX"></a>所谓无明、<a id="a-YY"></a>诸行、<a id="a-YZ"></a>识、<a id="a-Ya"></a>名色、<a id="a-Yb"></a>六入、<a id="a-Yc"></a>触、<a id="a-Yd"></a>受、<a id="a-Ye"></a>爱、<a id="a-Yf"></a>取、<a id="a-Yg"></a>有、<a id="a-Yh"></a>生老死忧悲苦恼恩爱别苦怨憎会苦等皆灭；<a id="a-Yi"></a>以是灭故，<a id="a-Yj"></a>五阴身毕竟灭更无有余，<a id="a-Yk"></a>唯但有空。<a id="a-Yl"></a>是故佛欲示空义故，<a id="a-Ym"></a>说诸行虚诳。</p>
  <p id="aYn">复次，<a id="a-Yo"></a>诸法无性故虚诳，<a id="a-Yp"></a>虚诳故空。<a id="a-Yq"></a>如偈说：</p>
  <p id="aYr">诸法有异故，<a id="a-Ys"></a> 知皆是无性；</p>
  <p id="aYt">无性法亦无，<a id="a-Yu"></a> 一切法空故。</p>
  <p id="aYv">诸法无有性。<a id="a-Yw"></a>何以故？<a id="a-Yx"></a>诸法虽生不住自性，<a id="a-Yy"></a>是故无性。<a id="a-Yz"></a>如婴儿定住自性者，<a id="a-Z0"></a>终不作匍匐乃至老年；<a id="a-Z1"></a>而婴儿次第相续有异相现匍匐乃至老年，<a id="a-Z2"></a>是故说见诸法异相故知无性。</p>
  <p id="aZ3">问曰：<a id="a-Z4"></a>若诸法无性即有无性法，<a id="a-Z5"></a>有何咎？</p>
  <p id="aZ6">答曰：<a id="a-Z7"></a>若无性，<a id="a-Z8"></a>云何有法？<a id="a-Z9"></a>云何有相？<a id="a-ZA"></a>何以故？<a id="a-ZB"></a>无有根本故，<a id="a-ZC"></a>但为破性故说无性。<a id="a-ZD"></a>是无性法若有者，<a id="a-ZE"></a>不名一切法空。<a id="a-ZF"></a>若一切法空，<a id="a-ZG"></a>云何有无性法？</p>
  <p id="aZH">问曰：</p>
  <p id="aZI">诸法若无性，<a id="a-ZJ"></a> 云何说婴儿，</p>
  <p id="aZK">乃至于老年，<a id="a-ZL"></a> 而有种种异？</p>
  <p id="aZM">诸法若无性，<a id="a-ZN"></a>则无有异相，<a id="a-ZO"></a>而汝说有异相，<a id="a-ZP"></a>是故有诸法性。<a id="a-ZQ"></a>若无诸法性，<a id="a-ZR"></a>云何有异相？</p>
  <p id="aZS">答曰：</p>
  <p id="aZT">若诸法有性，<a id="a-ZU"></a> 云何而得异？</p>
  <p id="aZV">若诸法无性，<a id="a-ZW"></a> 云何而有异？</p>
  <p id="aZX">若诸法决定有性，<a id="a-ZY"></a>云何可得异性？<a id="a-ZZ"></a>名决定有，<a id="a-Za"></a>不可变异，<a id="a-Zb"></a>如真金不可变，<a id="a-Zc"></a>又如暗性不变为明，<a id="a-Zd"></a>明性不变为暗。</p>
  <p id="aZe">复次，</p>
  <p id="aZf">是法则无异，<a id="a-Zg"></a> 异法亦无异，</p>
  <p id="aZh">如壮不作老，<a id="a-Zi"></a> 老亦不作壮。</p>
  <p id="aZj">若法有异者，<a id="a-Zk"></a>则应有异相，<a id="a-Zl"></a>为即是法异？<a id="a-Zm"></a>为异法异？<a id="a-Zn"></a>是二不然。<a id="a-Zo"></a>若是法异，<a id="a-Zp"></a>则老应作老，<a id="a-Zq"></a>而老实不作老。<a id="a-Zr"></a>若异法异者，<a id="a-Zs"></a>老与壮异，<a id="a-Zt"></a>壮应作老，<a id="a-Zu"></a>而壮实不作老。<a id="a-Zv"></a>二俱有过。</p>
  <p id="aZw">问曰：<a id="a-Zx"></a>若是法即异，<a id="a-Zy"></a>有何咎？<a id="a-Zz"></a>如今眼见，<a id="a-a0"></a>年少经日月岁数则老。</p>
  <p id="aa1">答曰：</p>
  <p id="aa2">若是法即异，<a id="a-a3"></a> 乳应即是酪；</p>
  <p id="aa4">离乳有何法，<a id="a-a5"></a> 而能作于酪？</p>
  <p id="aa6">若是法即异者，<a id="a-a7"></a>乳应即是酪，<a id="a-a8"></a>更不须因缘，<a id="a-a9"></a>是事不然。<a id="a-aA"></a>何以故？<a id="a-aB"></a>乳与酪有种种异故，<a id="a-aC"></a>乳不即是酪，<a id="a-aD"></a>是故法不即异。<a id="a-aE"></a>若谓异法为异者，<a id="a-aF"></a>是亦不然，<a id="a-aG"></a>离乳更有何物为酪？<a id="a-aH"></a>如是思惟，<a id="a-aI"></a>是法不异，<a id="a-aJ"></a>异法亦不异，<a id="a-aK"></a>是故不应偏有所执。</p>
  <p id="aaL">问曰：<a id="a-aM"></a>破是、<a id="a-aN"></a>破异，<a id="a-aO"></a>犹有空在，<a id="a-aP"></a>空即是法。</p>
  <p id="aaQ">答曰：</p>
  <p id="aaR">若有不空法，<a id="a-aS"></a> 则应有空法；</p>
  <p id="aaT">实无不空法，<a id="a-aU"></a> 何得有空法？</p>
  <p id="aaV">若有不空法，<a id="a-aW"></a>相因故应有空法，<a id="a-aX"></a>而上来种种因缘破不空法。<a id="a-aY"></a>不空法无故则无相待，<a id="a-aZ"></a>无相待故何有空法？</p>
  <p id="aaa">问曰：<a id="a-ab"></a>汝说不空法无故，<a id="a-ac"></a>空法亦无。<a id="a-ad"></a>若尔者，<a id="a-ae"></a>即是说空，<a id="a-af"></a>但无相待故不应有执。<a id="a-ag"></a>若有对应有相待，<a id="a-ah"></a>若无对则无相待，<a id="a-ai"></a>相待无故则无相，<a id="a-aj"></a>无相故则无执，<a id="a-ak"></a>如是即为说空。</p>
  <p id="aal">答曰：</p>
  <p id="aam">大圣说空法，<a id="a-an"></a> 为离诸见故；</p>
  <p id="aao">若复见有空，<a id="a-ap"></a> 诸佛所不化。</p>
  <p id="aaq">大圣为破六十二诸见，<a id="a-ar"></a>及无明爱等诸烦恼故说空。<a id="a-as"></a>若人于空复生见者，<a id="a-at"></a>是人不可化。<a id="a-au"></a>譬如有病，<a id="a-av"></a>须服药可治，<a id="a-aw"></a>若药复为病则不可治。<a id="a-ax"></a>如火从薪出，<a id="a-ay"></a>以水可灭，<a id="a-az"></a>若从水生，<a id="a-b0"></a>为用何灭？<a id="a-b1"></a>如空是水，<a id="a-b2"></a>能灭诸烦恼火。<a id="a-b3"></a>有人罪重，<a id="a-b4"></a>贪著心深，<a id="a-b5"></a>智慧钝故，<a id="a-b6"></a>于空生见，<a id="a-b7"></a>或谓有空，<a id="a-b8"></a>或谓无空，<a id="a-b9"></a>因有无还起烦恼。<a id="a-bA"></a>若以空化此人者，<a id="a-bB"></a>则言我久知是空。<a id="a-bC"></a>若离是空则无涅槃道，<a id="a-bD"></a>如经说：<a id="a-bE"></a>“离空无相无作门得解脱者，<a id="a-bF"></a>但有言说。<a id="a-bG"></a>”</p>
 </body>
</html>