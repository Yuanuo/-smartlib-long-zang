<!doctype html>
<html id="z3IBVSzyc" data-ver="1098">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">般若灯论卷第一</h1>
  <h2 id="a2">释观缘品第一</h2>
  <p id="a3">普断诸分别　　灭一切戏论</p>
  <p id="a4">能拔除有根　　巧说真实法</p>
  <p id="a5">于非言语境　　善安立文字</p>
  <p id="a6">破恶慧妄心　　是故稽首礼</p>
  <p id="a7">释曰。<a id="a-8"></a>如是等偈。<a id="a-9"></a>其义云何。<a id="a-A"></a>我师圣者。<a id="a-B"></a>如自所证。<a id="a-C"></a>于深般若波罗蜜中。<a id="a-D"></a>审验真理。<a id="a-E"></a>开显实义。<a id="a-F"></a>为断诸恶邪慧网故。<a id="a-G"></a>彼恶见者。<a id="a-H"></a>虽修梵行。<a id="a-I"></a>以迷惑故。<a id="a-J"></a>皆成不善。<a id="a-K"></a>今欲令彼悟解正道。<a id="a-L"></a>依净阿含。<a id="a-M"></a>作此中论。<a id="a-N"></a>宣通佛语。<a id="a-O"></a>论所为者。<a id="a-P"></a>其相云何。<a id="a-Q"></a>谓婆伽婆见彼无明众生。<a id="a-R"></a>世间起灭断常一异来去等诸戏论网稠林所坏。<a id="a-S"></a>起第一悲。<a id="a-T"></a>发勇猛慧。<a id="a-U"></a>于无量亿百千俱胝那由他劫。<a id="a-V"></a>为利益他。<a id="a-W"></a>捐舍身命。<a id="a-X"></a>无厌倦心。<a id="a-Y"></a>能担无量福慧聚担。<a id="a-Z"></a>钻般若境界海。<a id="a-a"></a>断一切戏论网。<a id="a-b"></a>非他缘无分别。<a id="a-c"></a>得一切法真实甘露。<a id="a-d"></a>于彼趣寿分齐。<a id="a-e"></a>性处时等。<a id="a-f"></a>摄受利益。<a id="a-g"></a>不共一切声闻缘觉。<a id="a-h"></a>及诸外道唯为进趣第一乘者。<a id="a-i"></a>依彼世谛。<a id="a-j"></a>第一义谛。<a id="a-k"></a>施设不起等诸名字句。<a id="a-l"></a>此缘起实说中最胜。<a id="a-m"></a>我阿阇梨亦于不起等文句。<a id="a-n"></a>开示如来如实道理。<a id="a-o"></a>得如实解。<a id="a-p"></a>生极勇猛。<a id="a-q"></a>如所通达。<a id="a-r"></a>赞叹婆伽婆。<a id="a-s"></a>故造此论。<a id="a-t"></a>又悲水适心。<a id="a-u"></a>验已所解。<a id="a-v"></a>令彼世间同已得解故出此言。<a id="a-w"></a>如偈曰。</p>
  <p id="ax">不灭亦不起　　不断亦不常</p>
  <p id="ay">非一非种种　　不来亦不去</p>
  <p id="az">缘起戏论息　　说者善灭故</p>
  <p id="a10">礼彼婆伽婆　　诸说中最上</p>
  <p id="a11">释曰。<a id="a-12"></a>彼句义次第。<a id="a-13"></a>解无间故解此论义。<a id="a-14"></a>是故初说。<a id="a-15"></a>如是句义。<a id="a-16"></a>破坏故灭。<a id="a-17"></a>出生故起。<a id="a-18"></a>相续死故断。<a id="a-19"></a>一切时住故常。<a id="a-1A"></a>无别不异义故一。<a id="a-1B"></a>差别异义故种种。<a id="a-1C"></a>向此义故来。<a id="a-1D"></a>向彼义故去。<a id="a-1E"></a>无此灭故不灭。<a id="a-1F"></a>乃至无此去故不去。<a id="a-1G"></a>彼起灭一异。<a id="a-1H"></a>第一义遮。<a id="a-1I"></a>彼断常者。<a id="a-1J"></a>世俗中遮。<a id="a-1K"></a>彼来去者。<a id="a-1L"></a>或言俱遮。<a id="a-1M"></a>或有说言。<a id="a-1N"></a>如是一切第一义遮。<a id="a-1O"></a>以彼为故。<a id="a-1P"></a>彼者佛婆伽婆。<a id="a-1Q"></a>缘起者。<a id="a-1R"></a>种种因缘和合得起。<a id="a-1S"></a>故名缘起。<a id="a-1T"></a>语自性执。<a id="a-1U"></a>永不行故。<a id="a-1V"></a>名戏论息。<a id="a-1W"></a>一切灾障无故。<a id="a-1X"></a>或时自性空。<a id="a-1Y"></a>故名善灭。<a id="a-1Z"></a>说者开演义故。<a id="a-1a"></a>正不颠倒。<a id="a-1b"></a>通达人法二种无我。<a id="a-1c"></a>是故名为佛婆伽婆。<a id="a-1d"></a>由如此义故我作礼。<a id="a-1e"></a>诸说中最上者。<a id="a-1f"></a>此言何谓。<a id="a-1g"></a>彼不颠倒缘起。<a id="a-1h"></a>开示天人涅槃信乐道故。<a id="a-1i"></a>教授声闻独觉菩萨最胜故。<a id="a-1j"></a>如所演说。<a id="a-1k"></a>正不颠倒。<a id="a-1l"></a>缘起胜故。<a id="a-1m"></a>问曰。<a id="a-1n"></a>汝向自言。<a id="a-1o"></a>说缘起法。<a id="a-1p"></a>若言缘起。<a id="a-1q"></a>云何不起。<a id="a-1r"></a>若言不起。<a id="a-1s"></a>云何缘起此语自相违。<a id="a-1t"></a>又生解退故。<a id="a-1u"></a>语义俱坏。<a id="a-1v"></a>如云一切言语皆是妄者。<a id="a-1w"></a>答曰。<a id="a-1x"></a>若一切缘起。<a id="a-1y"></a>皆不起者。<a id="a-1z"></a>彼当作解。<a id="a-20"></a>我得此过。<a id="a-21"></a>我未曾说一切缘起。<a id="a-22"></a>皆不起故。<a id="a-23"></a>无如上过。<a id="a-24"></a>此义云何。<a id="a-25"></a>彼世谛中。<a id="a-26"></a>有缘起故。<a id="a-27"></a>非第一义亦有缘起。<a id="a-28"></a>彼说因者。<a id="a-29"></a>此义不成。<a id="a-2A"></a>犹如檀等。<a id="a-2B"></a>第一义中。<a id="a-2C"></a>不说为善。<a id="a-2D"></a>摄生死故。<a id="a-2E"></a>说之为善。<a id="a-2F"></a>又如说识为我。<a id="a-2G"></a>第一义中。<a id="a-2H"></a>识实非我。<a id="a-2I"></a>如此解知。<a id="a-2J"></a>是故无过。<a id="a-2K"></a>又如化丈夫起。<a id="a-2L"></a>丈夫自性。<a id="a-2M"></a>实无所起。<a id="a-2N"></a>亦如幻焰内入起等。<a id="a-2O"></a>世俗故说。<a id="a-2P"></a>非第一义。<a id="a-2Q"></a>是故无咎。<a id="a-2R"></a>问曰。<a id="a-2S"></a>起后遮灭。<a id="a-2T"></a>法相应尔。<a id="a-2U"></a>以彼先故。<a id="a-2V"></a>如不断者。<a id="a-2W"></a>答曰。<a id="a-2X"></a>生死无始故。<a id="a-2Y"></a>先灭后起。<a id="a-2Z"></a>此亦同遮。<a id="a-2a"></a>非一向因过。<a id="a-2b"></a>观义次第不观异。<a id="a-2c"></a>文若先遮。<a id="a-2d"></a>起与灭同过。<a id="a-2e"></a>复次昙无德人言。<a id="a-2f"></a>汝论初言。<a id="a-2g"></a>不起灭等。<a id="a-2h"></a>此无为法。<a id="a-2i"></a>别缘起者。<a id="a-2j"></a>是义不然。<a id="a-2k"></a>何以故。<a id="a-2l"></a>我法中有故。<a id="a-2m"></a>汝论初言。<a id="a-2n"></a>非声闻等共缘起者。<a id="a-2o"></a>义不相应。<a id="a-2p"></a>论者言。<a id="a-2q"></a>遮自性故。<a id="a-2r"></a>说不起等。<a id="a-2s"></a>别缘起法。<a id="a-2t"></a>令汝得解。<a id="a-2u"></a>若言有彼无为缘起。<a id="a-2v"></a>令他信者。<a id="a-2w"></a>是义不然。<a id="a-2x"></a>验无体故。<a id="a-2y"></a>若汝意谓。<a id="a-2z"></a>缘起决定。<a id="a-30"></a>名缘起无为者。<a id="a-31"></a>此解有过。<a id="a-32"></a>何以故。<a id="a-33"></a>由遮起故。<a id="a-34"></a>彼起无体。<a id="a-35"></a>不应名共。<a id="a-36"></a>以无为无起有因故。<a id="a-37"></a>譬如住。</p>
  <p id="a38">复次经部师言不起等义。<a id="a-39"></a>非声闻不共。<a id="a-3A"></a>此义云何。<a id="a-3B"></a>彼异起无体。<a id="a-3C"></a>名为不起。<a id="a-3D"></a>如不自在。<a id="a-3E"></a>彼外道解灭。<a id="a-3F"></a>此灭无体。<a id="a-3G"></a>名为不灭。<a id="a-3H"></a>譬如无我。<a id="a-3I"></a>藉因果起故不断。<a id="a-3J"></a>果起因坏故不常。<a id="a-3K"></a>彼摩尼珠。<a id="a-3L"></a>干牛粪末。<a id="a-3M"></a>日光和合。<a id="a-3N"></a>如是起火。<a id="a-3O"></a>不可说彼体故不一。<a id="a-3P"></a>不可说异体故不种种。<a id="a-3Q"></a>如是起时坏故。<a id="a-3R"></a>不来不去义正如此。<a id="a-3S"></a>汝论初言。<a id="a-3T"></a>不共声闻。<a id="a-3U"></a>别缘起者。<a id="a-3V"></a>是义不然。<a id="a-3W"></a>论者言。<a id="a-3X"></a>汝虽有此语。<a id="a-3Y"></a>违正道理。<a id="a-3Z"></a>此义云何。<a id="a-3a"></a>彼起者不起故。<a id="a-3b"></a>我欲令人解不起等。<a id="a-3c"></a>别缘起义。<a id="a-3d"></a>以是不共别缘起故。<a id="a-3e"></a>在初赞叹佛婆伽婆。<a id="a-3f"></a>方作此论。<a id="a-3g"></a>先令了知起者不起。<a id="a-3h"></a>余不灭等。<a id="a-3i"></a>则易可思。<a id="a-3j"></a>云何令解彼不起等。<a id="a-3k"></a>谓诸分别起者。<a id="a-3l"></a>现前知故。<a id="a-3m"></a>诸如是说。<a id="a-3n"></a>或言自起体。<a id="a-3o"></a>或言他起体。<a id="a-3p"></a>或言共起体。<a id="a-3q"></a>或言无因起体。<a id="a-3r"></a>此诸说皆不然。<a id="a-3s"></a>由依阿含及正道理。<a id="a-3t"></a>如实谛观。<a id="a-3u"></a>起即无义。<a id="a-3v"></a>故造论者。<a id="a-3w"></a>自在决定。<a id="a-3x"></a>说此偈曰。</p>
  <p id="a3y">无时亦无处　　随有一物体</p>
  <p id="a3z">从自他及共　　无因而起者</p>
  <p id="a40">释曰。<a id="a-41"></a>非自者。<a id="a-42"></a>彼聚安立诸起法者。<a id="a-43"></a>竟无体故。<a id="a-44"></a>如一一次第。<a id="a-45"></a>应知自者我义故。<a id="a-46"></a>彼一切体。<a id="a-47"></a>何义故遮。<a id="a-48"></a>所谓遮者最胜义故。<a id="a-49"></a>又无余分别网遮故。<a id="a-4A"></a>无余分别网者。<a id="a-4B"></a>谓无余所识境界故。<a id="a-4C"></a>无境界者。<a id="a-4D"></a>欲成立无分别智故。<a id="a-4E"></a>复次遮者遮有余受故。<a id="a-4F"></a>彼异方便说诸法不起。<a id="a-4G"></a>方便不起。<a id="a-4H"></a>令他解故。<a id="a-4I"></a>此非大乘悉檀。<a id="a-4J"></a>云何知耶。<a id="a-4K"></a>如阿含说。<a id="a-4L"></a>色不起行。<a id="a-4M"></a>不行般若波罗蜜故。<a id="a-4N"></a>复次不自起者。<a id="a-4O"></a>谓不自起如是体故。<a id="a-4P"></a>此正领解。<a id="a-4Q"></a>若异此领解。<a id="a-4R"></a>而言不从自体起者。<a id="a-4S"></a>此义有过。<a id="a-4T"></a>有何等过。<a id="a-4U"></a>谓他起过故。<a id="a-4V"></a>复次汝言不从自体起者。<a id="a-4W"></a>非唯有他起过。<a id="a-4X"></a>及有自他共起过故。<a id="a-4Y"></a>此非我欲。<a id="a-4Z"></a>以违悉檀多故。<a id="a-4a"></a>此方便语。<a id="a-4b"></a>第一义中。<a id="a-4c"></a>诸内入等。<a id="a-4d"></a>无自起义。<a id="a-4e"></a>世所不行以有故。<a id="a-4f"></a>譬如思异部回转。<a id="a-4g"></a>不令解故。<a id="a-4h"></a>有故因者。<a id="a-4i"></a>同非因那。<a id="a-4j"></a>以譬喻无体。<a id="a-4k"></a>如是彼因回转非一切处。<a id="a-4l"></a>无譬过故。</p>
  <p id="a4m">复次僧佉人言。<a id="a-4n"></a>汝所立者。<a id="a-4o"></a>立何等义。<a id="a-4p"></a>为果名自耶。<a id="a-4q"></a>为因名自耶。<a id="a-4r"></a>此有何过。<a id="a-4s"></a>若立果体为自者。<a id="a-4t"></a>我悉檀成。<a id="a-4u"></a>若立因体为自者。<a id="a-4v"></a>与义相违。<a id="a-4w"></a>以因中体有故。<a id="a-4x"></a>如是一切有起。<a id="a-4y"></a>应名为起。<a id="a-4z"></a>汝言不起者。<a id="a-50"></a>义岂然耶。<a id="a-51"></a>论者言。<a id="a-52"></a>此语无义。<a id="a-53"></a>汝不知耶。<a id="a-54"></a>起分遮故。<a id="a-55"></a>谓因自性起。<a id="a-56"></a>及他性起。<a id="a-57"></a>此等悉遮。<a id="a-58"></a>汝不正思惟。<a id="a-59"></a>出此言者惑故。<a id="a-5A"></a>无过有异。<a id="a-5B"></a>释曰。<a id="a-5C"></a>诸法无有从自体起。<a id="a-5D"></a>彼起无义故。<a id="a-5E"></a>又生无穷故。<a id="a-5F"></a>彼不相应。<a id="a-5G"></a>此义云何。<a id="a-5H"></a>以不说因及譬喻故。<a id="a-5I"></a>又不能避他说过故。<a id="a-5J"></a>此破显示颠倒成就过。<a id="a-5K"></a>云何颠倒。<a id="a-5L"></a>谓从他起体过。<a id="a-5M"></a>及生有果过。<a id="a-5N"></a>又生有穷过故。<a id="a-5O"></a>违悉檀多故。<a id="a-5P"></a>复次有异僧佉。<a id="a-5Q"></a>作如是言诸体不自起者。<a id="a-5R"></a>此不应尔。<a id="a-5S"></a>何以故。<a id="a-5T"></a>自欲作起还自除故。<a id="a-5U"></a>如说三界有兔角起。<a id="a-5V"></a>复欲屏除汝义如此我所成立因果能了无异体故。<a id="a-5W"></a>犹如自我从彼因体果法自起。<a id="a-5X"></a>是故义成。<a id="a-5Y"></a>论者言。<a id="a-5Z"></a>邪分别说。<a id="a-5a"></a>不应道理。<a id="a-5b"></a>先遮彼义。<a id="a-5c"></a>是故无过。<a id="a-5d"></a>如是诸法。<a id="a-5e"></a>体不自起。<a id="a-5f"></a>从他起者。<a id="a-5g"></a>义亦不然。<a id="a-5h"></a>何以故。<a id="a-5i"></a>无时无处。<a id="a-5j"></a>随有一体。<a id="a-5k"></a>从他起故。<a id="a-5l"></a>此义云何。<a id="a-5m"></a>他者异义。<a id="a-5n"></a>此方便语。<a id="a-5o"></a>第一义中。<a id="a-5p"></a>内入不从彼诸缘生。<a id="a-5q"></a>何以故。<a id="a-5r"></a>以他故。<a id="a-5s"></a>譬如瓶等。<a id="a-5t"></a>复次第一义中。<a id="a-5u"></a>他缘不能起眼等入。<a id="a-5v"></a>何以故。<a id="a-5w"></a>以他故。<a id="a-5x"></a>譬如经等。<a id="a-5y"></a>问曰。<a id="a-5z"></a>汝言他者。<a id="a-60"></a>因义不成。<a id="a-61"></a>何以故。<a id="a-62"></a>立义一分故。<a id="a-63"></a>譬如无常声。<a id="a-64"></a>声故。<a id="a-65"></a>答曰。<a id="a-66"></a>汝不善说。<a id="a-67"></a>无常声者。<a id="a-68"></a>是韦陀声。<a id="a-69"></a>声故者。<a id="a-6A"></a>如鼓声故。<a id="a-6B"></a>以见立义一分出因成故。<a id="a-6C"></a>非谓一边。</p>
  <p id="a6D">复次鞞世师人言。<a id="a-6E"></a>微尘为因。<a id="a-6F"></a>生诸法果。<a id="a-6G"></a>彼二微尘为初。<a id="a-6H"></a>次第如是地水火风聚实起成。<a id="a-6I"></a>汝言他者。<a id="a-6J"></a>为分别我求那因义耶。<a id="a-6K"></a>为分别异义耶。<a id="a-6L"></a>若分别我求那为因者。<a id="a-6M"></a>则因义不成。<a id="a-6N"></a>何以故。<a id="a-6O"></a>若离我体无别求那故。<a id="a-6P"></a>若彼异义分别者。<a id="a-6Q"></a>即为世间解所破故。<a id="a-6R"></a>论者言。<a id="a-6S"></a>彼说不善总说因故。<a id="a-6T"></a>以彼法聚集能生他觉。<a id="a-6U"></a>如是觉因。<a id="a-6V"></a>总说为他非彼我及求那。<a id="a-6W"></a>异思惟故。<a id="a-6X"></a>世间所解。<a id="a-6Y"></a>亦不破坏。<a id="a-6Z"></a>立义别故。<a id="a-6a"></a>第一义中。<a id="a-6b"></a>地微尘初起。<a id="a-6c"></a>不名地实。<a id="a-6d"></a>以微尘故。<a id="a-6e"></a>譬如火尘。<a id="a-6f"></a>如是第一义中。<a id="a-6g"></a>火微尘初起。<a id="a-6h"></a>不名火实。<a id="a-6i"></a>以微尘故。<a id="a-6j"></a>譬如水尘。<a id="a-6k"></a>如是等次第应说。</p>
  <p id="a6l">复次阿毗昙人言。<a id="a-6m"></a>汝言他者。<a id="a-6n"></a>为以果功能空。<a id="a-6o"></a>说为他耶。<a id="a-6p"></a>为当彼能不空说为他耶。<a id="a-6q"></a>二俱有过。<a id="a-6r"></a>何以故。<a id="a-6s"></a>若以果功能空。<a id="a-6t"></a>说为他者。<a id="a-6u"></a>因义不成故。<a id="a-6v"></a>若彼能不空者。<a id="a-6w"></a>彼能成法空。<a id="a-6x"></a>譬喻坏故。<a id="a-6y"></a>论者言。<a id="a-6z"></a>总说聚法故。<a id="a-70"></a>物边观故。<a id="a-71"></a>生他觉故。<a id="a-72"></a>汝言因义不成。<a id="a-73"></a>及能成法空。<a id="a-74"></a>譬喻坏者。<a id="a-75"></a>无此过失。<a id="a-76"></a>似光影耳复次有自部言。<a id="a-77"></a>若第一义中。<a id="a-78"></a>彼内外入皆不起者。<a id="a-79"></a>法体不成。<a id="a-7A"></a>能依止坏。<a id="a-7B"></a>汝得因义不成过故。<a id="a-7C"></a>论者言。<a id="a-7D"></a>世俗言说实故。<a id="a-7E"></a>瓶眼入等内外可得故。<a id="a-7F"></a>汝说过者。<a id="a-7G"></a>此不相应。<a id="a-7H"></a>复次佛护论师释曰。<a id="a-7I"></a>他作。<a id="a-7J"></a>亦不然。<a id="a-7K"></a>何以故。<a id="a-7L"></a>遍一切处。<a id="a-7M"></a>一切起过故。<a id="a-7N"></a>论者言。<a id="a-7O"></a>彼若如此说过。<a id="a-7P"></a>即所成能成颠倒故。<a id="a-7Q"></a>谓自俱因起体过故。<a id="a-7R"></a>或时有处随一物起故先语相违。<a id="a-7S"></a>又若异此。<a id="a-7T"></a>遍一切处。<a id="a-7U"></a>一切起过。<a id="a-7V"></a>此语能成他起过者。<a id="a-7W"></a>此不相应。<a id="a-7X"></a>如偈曰。</p>
  <p id="a7Y">香附子苦蔘　　庵摩罗除热</p>
  <p id="a7Z">石女无有儿　　竹笋重有苦</p>
  <p id="a7a">兔印记月光　　阳春时作乐</p>
  <p id="a7b">复次异僧佉人言。<a id="a-7c"></a>彼别不别。<a id="a-7d"></a>地等种子。<a id="a-7e"></a>生芽等果。<a id="a-7f"></a>由如此义。<a id="a-7g"></a>说俱起体。<a id="a-7h"></a>彼说不然。<a id="a-7i"></a>何以故。<a id="a-7j"></a>不共者。<a id="a-7k"></a>非自他义。<a id="a-7l"></a>无时无处有一物体。<a id="a-7m"></a>从共起故。<a id="a-7n"></a>彼说有过。<a id="a-7o"></a>此复云何。<a id="a-7p"></a>若谓俱起。<a id="a-7q"></a>令他信者。<a id="a-7r"></a>验无体故。<a id="a-7s"></a>此义不成。<a id="a-7t"></a>复次此中又遮裸形部义。<a id="a-7u"></a>说不共起。<a id="a-7v"></a>此义云何。<a id="a-7w"></a>彼谓金与非金。<a id="a-7x"></a>人功火等。<a id="a-7y"></a>自他力故。<a id="a-7z"></a>环钏等起。<a id="a-80"></a>彼如是说。<a id="a-81"></a>为遮彼故。<a id="a-82"></a>说不共起。<a id="a-83"></a>应如此知。<a id="a-84"></a>复次不无因者。<a id="a-85"></a>此义云何。<a id="a-86"></a>无时无处。<a id="a-87"></a>有一物体。<a id="a-88"></a>无因起故。<a id="a-89"></a>何故无因。<a id="a-8A"></a>验无体故。<a id="a-8B"></a>若说有验。<a id="a-8C"></a>即为世间。<a id="a-8D"></a>所验解破。<a id="a-8E"></a>有此过故。<a id="a-8F"></a>世间验者。<a id="a-8G"></a>其相云何。<a id="a-8H"></a>世俗欲令内入体生。<a id="a-8I"></a>何以故。<a id="a-8J"></a>总别有故。<a id="a-8K"></a>譬如芽等。<a id="a-8L"></a>复次世间所解过者。<a id="a-8M"></a>于彼世间。<a id="a-8N"></a>若有此物。<a id="a-8O"></a>知从因生。<a id="a-8P"></a>如丝成绢。<a id="a-8Q"></a>如篾成筐。<a id="a-8R"></a>如泥成瓶等。<a id="a-8S"></a>为彼过故。<a id="a-8T"></a>复次彼恶因者。<a id="a-8U"></a>亦名无因。<a id="a-8V"></a>如无妇等。<a id="a-8W"></a>何等恶因。<a id="a-8X"></a>所谓自性及自在天。<a id="a-8Y"></a>丈夫藏时。<a id="a-8Z"></a>那罗延等不真实故。<a id="a-8a"></a>是故此等无因。<a id="a-8b"></a>不能起体。<a id="a-8c"></a>若谓从彼自性等起。<a id="a-8d"></a>令人解者。<a id="a-8e"></a>验不尔故。<a id="a-8f"></a>若说有验。<a id="a-8g"></a>此亦有过。<a id="a-8h"></a>复次执自性者。<a id="a-8i"></a>说如是言。<a id="a-8j"></a>我立此义。<a id="a-8k"></a>自性有彼。<a id="a-8l"></a>内入等生。<a id="a-8m"></a>何以故。<a id="a-8n"></a>庄严我体故。<a id="a-8o"></a>如水生花根须茎叶好色形相。<a id="a-8p"></a>如大青珠因陀罗尼罗阿毗尼罗宝等。<a id="a-8q"></a>又如孔雀项边种种缬目光明可爱。<a id="a-8r"></a>皆自性尔。<a id="a-8s"></a>论者言。<a id="a-8t"></a>彼立此义。<a id="a-8u"></a>自性作者。<a id="a-8v"></a>不观业因。<a id="a-8w"></a>无有作者。<a id="a-8x"></a>若尔彼内入生因缘决定世智所行等。<a id="a-8y"></a>共言说成。<a id="a-8z"></a>已复成过。<a id="a-90"></a>若第一义。<a id="a-91"></a>譬喻无体。<a id="a-92"></a>何以故。<a id="a-93"></a>第一义中。<a id="a-94"></a>莲花宝等。<a id="a-95"></a>本无生故。<a id="a-96"></a>复次汝欲共。<a id="a-97"></a>我立无因义。<a id="a-98"></a>一切法成。<a id="a-99"></a>我今示汝以无因故。<a id="a-9A"></a>一切不成。<a id="a-9B"></a>又彼立无因。<a id="a-9C"></a>若说因者。<a id="a-9D"></a>先执破故。<a id="a-9E"></a>复次若谓我立无因。<a id="a-9F"></a>不能令彼说因者解故。<a id="a-9G"></a>须出因今解无因。<a id="a-9H"></a>譬如共夷狄人。<a id="a-9I"></a>还行彼语。<a id="a-9J"></a>为此义故。<a id="a-9K"></a>方便说因。<a id="a-9L"></a>亦非先语破者。<a id="a-9M"></a>是义不然。<a id="a-9N"></a>何以故。<a id="a-9O"></a>语边转者。<a id="a-9P"></a>亦如所得相。<a id="a-9Q"></a>以此相义。<a id="a-9R"></a>令彼得解。<a id="a-9S"></a>如语夷狄。<a id="a-9T"></a>彼处有烟。<a id="a-9U"></a>则知有火。<a id="a-9V"></a>令彼了知相觉起故。<a id="a-9W"></a>此彼语异。<a id="a-9X"></a>是故不成。<a id="a-9Y"></a>复次有异僧佉。<a id="a-9Z"></a>婆胄罗人言。<a id="a-9a"></a>彼歌罗罗。<a id="a-9b"></a>及以芽等。<a id="a-9c"></a>无缘故起。<a id="a-9d"></a>若瓶衣等。<a id="a-9e"></a>有缘故起。<a id="a-9f"></a>非一切体。<a id="a-9g"></a>自性起故。<a id="a-9h"></a>成我所成。<a id="a-9i"></a>论者言。<a id="a-9j"></a>彼一切时。<a id="a-9k"></a>一切物起。<a id="a-9l"></a>皆悉遮故。<a id="a-9m"></a>汝所说者。<a id="a-9n"></a>此不相应。<a id="a-9o"></a>由如是义。<a id="a-9p"></a>无自性起。<a id="a-9q"></a>复次外人有执自在为因者。<a id="a-9r"></a>说如是言。<a id="a-9s"></a>众生无智。<a id="a-9t"></a>于苦乐中。<a id="a-9u"></a>不得自在。<a id="a-9v"></a>善道恶道。<a id="a-9w"></a>皆是自在之所使故。<a id="a-9x"></a>论者言。<a id="a-9y"></a>彼立是义。<a id="a-9z"></a>自在令为世间起因。<a id="a-A0"></a>于世俗中。<a id="a-A1"></a>亦不应尔。<a id="a-A2"></a>何以故。<a id="a-A3"></a>或有忧喜因故。<a id="a-A4"></a>如牧牛者。<a id="a-A5"></a>若执自在名一切因作世间者。<a id="a-A6"></a>此义不然。<a id="a-A7"></a>当如是知。<a id="a-A8"></a>由所量故譬如自在。<a id="a-A9"></a>是故当知。<a id="a-AA"></a>于彼世俗。<a id="a-AB"></a>亦非自在。<a id="a-AC"></a>能起诸法。<a id="a-AD"></a>若汝定谓自在为因。<a id="a-AE"></a>生诸法者。<a id="a-AF"></a>是因与果。<a id="a-AG"></a>为自性。<a id="a-AH"></a>为他性。<a id="a-AI"></a>为俱性。<a id="a-AJ"></a>此异分别。<a id="a-AK"></a>先已遮故。<a id="a-AL"></a>有起无起。<a id="a-AM"></a>后当广破。<a id="a-AN"></a>第一义中。<a id="a-AO"></a>自在不能起诸法故。<a id="a-AP"></a>或有说言。<a id="a-AQ"></a>众生世间。<a id="a-AR"></a>及器世间。<a id="a-AS"></a>种种业因。<a id="a-AT"></a>为自在故。<a id="a-AU"></a>彼住起坏。<a id="a-AV"></a>苦乐增减。<a id="a-AW"></a>通为依止。<a id="a-AX"></a>作是说者。<a id="a-AY"></a>成我所成。<a id="a-AZ"></a>世俗言说。<a id="a-Aa"></a>非第一义。<a id="a-Ab"></a>以第一义中业不起故。</p>
  <p id="aAc">复次彼执丈夫为生因者。<a id="a-Ad"></a>说如是言。<a id="a-Ae"></a>一切世间丈夫为因故。<a id="a-Af"></a>是义云何。<a id="a-Ag"></a>如糸齐织网。<a id="a-Ah"></a>如月珠出水。<a id="a-Ai"></a>如树生枝叶等。<a id="a-Aj"></a>一切众生。<a id="a-Ak"></a>以彼为因。<a id="a-Al"></a>亦复如是。<a id="a-Am"></a>所谓彼过去未来。<a id="a-An"></a>动不动等。<a id="a-Ao"></a>远近内外。<a id="a-Ap"></a>如是一切。<a id="a-Aq"></a>皆丈夫为因。<a id="a-Ar"></a>论者言。<a id="a-As"></a>前执自在为因。<a id="a-At"></a>中已遮此计。<a id="a-Au"></a>今当复说。<a id="a-Av"></a>如调达我。<a id="a-Aw"></a>不作调达身根聚因。<a id="a-Ax"></a>何以故。<a id="a-Ay"></a>由我故。<a id="a-Az"></a>譬如耶若达多自我。<a id="a-B0"></a>复次耶若达多身根等聚。<a id="a-B1"></a>非耶若达多我之所作。<a id="a-B2"></a>何以故。<a id="a-B3"></a>由彼乐苦智起因故。<a id="a-B4"></a>譬如提婆达多身根等聚。<a id="a-B5"></a>若谓彼系缚我为三界因非一切者。<a id="a-B6"></a>此义不然。<a id="a-B7"></a>何以故。<a id="a-B8"></a>由我故如解脱我。<a id="a-B9"></a>彼执不成。<a id="a-BA"></a>立义过故。<a id="a-BB"></a>问曰。<a id="a-BC"></a>汝言我故因者。<a id="a-BD"></a>此自立义中。<a id="a-BE"></a>是一分故。<a id="a-BF"></a>汝出因者。<a id="a-BG"></a>是义不成。<a id="a-BH"></a>有过失故。<a id="a-BI"></a>答曰。<a id="a-BJ"></a>无过失义。<a id="a-BK"></a>先已说故。<a id="a-BL"></a>何故无过。<a id="a-BM"></a>如上云。<a id="a-BN"></a>无常声声故。<a id="a-BO"></a>譬如鼓声。<a id="a-BP"></a>若有说言。<a id="a-BQ"></a>我所立义。<a id="a-BR"></a>唯是一我。<a id="a-BS"></a>如一虚空瓶等分别。<a id="a-BT"></a>皆是其假假故无量。<a id="a-BU"></a>为此义故。<a id="a-BV"></a>譬喻无体。<a id="a-BW"></a>验破不成。<a id="a-BX"></a>立义无过故。<a id="a-BY"></a>论者言。<a id="a-BZ"></a>彼不善说。<a id="a-Ba"></a>此义云何。<a id="a-Bb"></a>以虚空无生故。<a id="a-Bc"></a>如虚空花。<a id="a-Bd"></a>体不可得。<a id="a-Be"></a>如是而言。<a id="a-Bf"></a>一虚空者。<a id="a-Bg"></a>此义不成。<a id="a-Bh"></a>但有言说。<a id="a-Bi"></a>世俗法中。<a id="a-Bj"></a>总说我者。<a id="a-Bk"></a>示假令识故。<a id="a-Bl"></a>汝立一我。<a id="a-Bm"></a>令他信者。<a id="a-Bn"></a>验无体故。<a id="a-Bo"></a>此义不成。<a id="a-Bp"></a>问曰。<a id="a-Bq"></a>缚我脱我。<a id="a-Br"></a>更无异体。<a id="a-Bs"></a>何以故。<a id="a-Bt"></a>由我故如解脱我。<a id="a-Bu"></a>答曰。<a id="a-Bv"></a>无余涅槃界中。<a id="a-Bw"></a>一解脱我。<a id="a-Bx"></a>此有不成。<a id="a-By"></a>如先说过。<a id="a-Bz"></a>不能避故。<a id="a-C0"></a>如观我品。<a id="a-C1"></a>当广解说。</p>
  <p id="aC2">复次僧佉人言。<a id="a-C3"></a>如我立义。<a id="a-C4"></a>彼自性为因。<a id="a-C5"></a>谓梵摩为初。<a id="a-C6"></a>下至住持际。<a id="a-C7"></a>诸法果生。<a id="a-C8"></a>皆因自性。<a id="a-C9"></a>如彼内入。<a id="a-CA"></a>为苦乐痴因。<a id="a-CB"></a>决定作因。<a id="a-CC"></a>彼具有故。<a id="a-CD"></a>若世间物。<a id="a-CE"></a>彼具有者。<a id="a-CF"></a>我知为因。<a id="a-CG"></a>如栴檀札。<a id="a-CH"></a>如瓦器片。<a id="a-CI"></a>金庄严具。<a id="a-CJ"></a>如是等总别因故。<a id="a-CK"></a>由彼内入具有乐苦痴等故。<a id="a-CL"></a>说内入为彼乐苦痴因。<a id="a-CM"></a>如是应知。<a id="a-CN"></a>色想行识诸阴。<a id="a-CO"></a>皆是乐苦痴等自性。<a id="a-CP"></a>何以故。<a id="a-CQ"></a>由阴故。<a id="a-CR"></a>譬如受阴。<a id="a-CS"></a>是故因及譬喻义皆得成。<a id="a-CT"></a>论者言。<a id="a-CU"></a>为此故。<a id="a-CV"></a>第一义中。<a id="a-CW"></a>栴檀等譬不成。<a id="a-CX"></a>以无体故。<a id="a-CY"></a>于世俗中。<a id="a-CZ"></a>痴者行阴摄故。<a id="a-Ca"></a>譬喻不成。<a id="a-Cb"></a>彼乐苦等二。<a id="a-Cc"></a>异外诸法。<a id="a-Cd"></a>非乐苦自性。<a id="a-Ce"></a>应如是知。<a id="a-Cf"></a>何以故。<a id="a-Cg"></a>所量故。<a id="a-Ch"></a>譬如觉验不相应。<a id="a-Ci"></a>问曰。<a id="a-Cj"></a>汝第一义中。<a id="a-Ck"></a>无譬喻故。<a id="a-Cl"></a>答曰。<a id="a-Cm"></a>总说觉故。<a id="a-Cn"></a>世间共解。<a id="a-Co"></a>取为譬喻。<a id="a-Cp"></a>亦非譬喻无体。<a id="a-Cq"></a>以是义故。<a id="a-Cr"></a>彼藏不为大等谛因。<a id="a-Cs"></a>由不了故。<a id="a-Ct"></a>譬如丈夫。<a id="a-Cu"></a>汝若欲说自性为因者。<a id="a-Cv"></a>自验破故。<a id="a-Cw"></a>外人言。<a id="a-Cx"></a>我立丈夫。<a id="a-Cy"></a>与思相应。<a id="a-Cz"></a>则得明了而言由不了故者。<a id="a-D0"></a>此因不成。<a id="a-D1"></a>又能成法。<a id="a-D2"></a>不具故。<a id="a-D3"></a>亦譬喻过故。<a id="a-D4"></a>论者言。<a id="a-D5"></a>彼语无义。<a id="a-D6"></a>此复云何。<a id="a-D7"></a>总说因故。<a id="a-D8"></a>立别义故。<a id="a-D9"></a>处处不了。<a id="a-DA"></a>总一不成。<a id="a-DB"></a>或有说言。<a id="a-DC"></a>亦不无因。<a id="a-DD"></a>能起诸法。<a id="a-DE"></a>彼性时那罗延等为因故者。<a id="a-DF"></a>如遮自在中说。<a id="a-DG"></a>应知。</p>
  <p id="aDH">复次僧佉人言。<a id="a-DI"></a>汝说不自。<a id="a-DJ"></a>不他。<a id="a-DK"></a>不共。<a id="a-DL"></a>不无因。<a id="a-DM"></a>有处有体。<a id="a-DN"></a>能起一物者。<a id="a-DO"></a>诚如所言。<a id="a-DP"></a>彼实不起。<a id="a-DQ"></a>虽实无起。<a id="a-DR"></a>以了作故。<a id="a-DS"></a>论者问言。<a id="a-DT"></a>是何等物。<a id="a-DU"></a>云何了作。<a id="a-DV"></a>僧佉人言。<a id="a-DW"></a>如灯瓶等。<a id="a-DX"></a>论者言。<a id="a-DY"></a>灯瓶二物。<a id="a-DZ"></a>本自不生。<a id="a-Da"></a>云何以不生灯。<a id="a-Db"></a>欲了作。<a id="a-Dc"></a>彼不生瓶等。<a id="a-Dd"></a>如无马角。<a id="a-De"></a>岂能了耶。<a id="a-Df"></a>以第一义中诸法不生故。<a id="a-Dg"></a>依于世谛。<a id="a-Dh"></a>作如是问。<a id="a-Di"></a>彼灯于瓶。<a id="a-Dj"></a>何所作用。<a id="a-Dk"></a>外人言。<a id="a-Dl"></a>受作故。<a id="a-Dm"></a>论者言。<a id="a-Dn"></a>受本先无。<a id="a-Do"></a>于后始有。<a id="a-Dp"></a>先无后有。<a id="a-Dq"></a>受即是作。<a id="a-Dr"></a>若言暗中眼识尔时无受。<a id="a-Ds"></a>由有灯明暗障等破者。<a id="a-Dt"></a>如前已遮。<a id="a-Du"></a>是作法故。<a id="a-Dv"></a>又暗障破者。<a id="a-Dw"></a>岂非作耶。<a id="a-Dx"></a>若汝执言。<a id="a-Dy"></a>受见先有。<a id="a-Dz"></a>若先有者。<a id="a-E0"></a>灯复何用。<a id="a-E1"></a>复次云何名瓶。<a id="a-E2"></a>如我法中。<a id="a-E3"></a>四大及所造和合故名瓶。<a id="a-E4"></a>彼灯在时。<a id="a-E5"></a>与明俱起。<a id="a-E6"></a>以是义故。<a id="a-E7"></a>世谛法中。<a id="a-E8"></a>有所作因。<a id="a-E9"></a>一一物体。<a id="a-EA"></a>各从自因相续而起。<a id="a-EB"></a>所以者何。<a id="a-EC"></a>如明与物体俱起。<a id="a-ED"></a>是为了因。<a id="a-EE"></a>第一义中起法皆无。<a id="a-EF"></a>亦无有了。<a id="a-EG"></a>非大等诸谛。<a id="a-EH"></a>不了之物。<a id="a-EI"></a>能令其了。<a id="a-EJ"></a>何以故。<a id="a-EK"></a>由不了故。<a id="a-EL"></a>譬如空花。<a id="a-EM"></a>是故汝言未了者了。<a id="a-EN"></a>此语非也。<a id="a-EO"></a>复次佛护论师释此句云。<a id="a-EP"></a>亦非无因起彼物体。<a id="a-EQ"></a>何以故。<a id="a-ER"></a>若无因者。<a id="a-ES"></a>应于一切处一切物常起。<a id="a-ET"></a>有如是过。<a id="a-EU"></a>此义不然。<a id="a-EV"></a>何以故。<a id="a-EW"></a>汝此语义。<a id="a-EX"></a>能成所成。<a id="a-EY"></a>分明颠倒。<a id="a-EZ"></a>是义云何。<a id="a-Ea"></a>谓彼物体从因起故。<a id="a-Eb"></a>或有时有体起。<a id="a-Ec"></a>或有处一物起有初起故。<a id="a-Ed"></a>与先语相违。<a id="a-Ee"></a>如是不相应者。<a id="a-Ef"></a>先已说过故。<a id="a-Eg"></a>若彼有异不相应义者。<a id="a-Eh"></a>亦如先说。<a id="a-Ei"></a>复次此中亦不无因起者。<a id="a-Ej"></a>一切诸论。<a id="a-Ek"></a>无如是说。<a id="a-El"></a>有时有处。<a id="a-Em"></a>若自宗。<a id="a-En"></a>若他宗。<a id="a-Eo"></a>无有一物。<a id="a-Ep"></a>若染若净。<a id="a-Eq"></a>从无因起者。<a id="a-Er"></a>一一应如是说。<a id="a-Es"></a>以是故不共外道等。<a id="a-Et"></a>别缘起不起等义得成。<a id="a-Eu"></a>复次阿毗昙人言。<a id="a-Ev"></a>有四种缘。<a id="a-Ew"></a>能生诸法。<a id="a-Ex"></a>云何而言缘起不起如我。<a id="a-Ey"></a>偈曰。</p>
  <p id="aEz">因缘及缘缘　　次第增上缘</p>
  <p id="aF0">四缘生诸法　　更无第五缘</p>
  <p id="aF1">释曰。<a id="a-F2"></a>因缘者。<a id="a-F3"></a>谓共有自分相应遍报等。<a id="a-F4"></a>五因缘缘者。<a id="a-F5"></a>谓一切法。<a id="a-F6"></a>次第缘者。<a id="a-F7"></a>除阿罗汉最后所起心心数法。<a id="a-F8"></a>增上缘者。<a id="a-F9"></a>谓所作因。<a id="a-FA"></a>无第五者。<a id="a-FB"></a>若自宗他宗。<a id="a-FC"></a>若天上人间。<a id="a-FD"></a>若修多罗。<a id="a-FE"></a>若阿毗昙。<a id="a-FF"></a>及余诸论。<a id="a-FG"></a>佛未曾说有第五缘。<a id="a-FH"></a>复次如大众部。<a id="a-FI"></a>亦作是言。<a id="a-FJ"></a>先生无有等诸缘。<a id="a-FK"></a>皆于四缘中摄。<a id="a-FL"></a>以是义故。<a id="a-FM"></a>此四种缘。<a id="a-FN"></a>能生诸法。<a id="a-FO"></a>汝言物体不从他起者。<a id="a-FP"></a>是义不然。<a id="a-FQ"></a>论者偈曰。</p>
  <p id="aFR">所有诸物体　　及以外众缘</p>
  <p id="aFS">言说音声等　　是皆无自性</p>
  <p id="aFT">释曰。<a id="a-FU"></a>诸物体者。<a id="a-FV"></a>谓彼眼等。<a id="a-FW"></a>外众缘者。<a id="a-FX"></a>谓歌罗逻等。<a id="a-FY"></a>言说声者。<a id="a-FZ"></a>谓和合时。<a id="a-Fa"></a>无自性者遮彼自体。<a id="a-Fb"></a>是义云何。<a id="a-Fc"></a>彼诸体等。<a id="a-Fd"></a>皆无自性。<a id="a-Fe"></a>亦非异处。<a id="a-Ff"></a>及自在等有也。<a id="a-Fg"></a>是故说言。<a id="a-Fh"></a>彼他无体。<a id="a-Fi"></a>复次何等为自体而言众缘为他体彼有者。<a id="a-Fj"></a>如先不起义中已说验破。<a id="a-Fk"></a>以是故汝于此中。<a id="a-Fl"></a>不能破我。<a id="a-Fm"></a>复次或有自心虚妄分别者。<a id="a-Fn"></a>作是说言。<a id="a-Fo"></a>若有能起诸法体者。<a id="a-Fp"></a>说为他起。<a id="a-Fq"></a>非是自体。<a id="a-Fr"></a>若无他缘。<a id="a-Fs"></a>则不能生。<a id="a-Ft"></a>有他缘故。<a id="a-Fu"></a>诸法得起。<a id="a-Fv"></a>缘决定故。<a id="a-Fw"></a>我作是解者。<a id="a-Fx"></a>是义不然。<a id="a-Fy"></a>何以故。<a id="a-Fz"></a>若作是语。<a id="a-G0"></a>遮自起者。<a id="a-G1"></a>助成我义。<a id="a-G2"></a>若诸体未起。<a id="a-G3"></a>他能令起。<a id="a-G4"></a>是语不善。<a id="a-G5"></a>同前遮故。<a id="a-G6"></a>复次若言体不从他起。<a id="a-G7"></a>遮彼体外有异起者。<a id="a-G8"></a>助成我喻。<a id="a-G9"></a>以是义故。<a id="a-GA"></a>赤白缘中。<a id="a-GB"></a>无有眼等。<a id="a-GC"></a>以众缘中眼法空故。<a id="a-GD"></a>所以者何。<a id="a-GE"></a>众缘无自体。<a id="a-GF"></a>以无他故。<a id="a-GG"></a>复次是中有二种语。<a id="a-GH"></a>第一义中。<a id="a-GI"></a>彼眼入等。<a id="a-GJ"></a>不从赤白众缘而起。<a id="a-GK"></a>何以故。<a id="a-GL"></a>眼等无故。<a id="a-GM"></a>如瓶。<a id="a-GN"></a>第一义中。<a id="a-GO"></a>赤白众缘。<a id="a-GP"></a>无其功能。<a id="a-GQ"></a>生眼入等。<a id="a-GR"></a>何以故。<a id="a-GS"></a>彼眼空故。<a id="a-GT"></a>譬如织刀。<a id="a-GU"></a>是故佛说。<a id="a-GV"></a>第一义中。<a id="a-GW"></a>因及众缘不能生眼。<a id="a-GX"></a>如是应知。<a id="a-GY"></a>佛为怜愍世间住于乱慧无因恶因诸诤论者。<a id="a-GZ"></a>于世谛中。<a id="a-Ga"></a>说有因缘。<a id="a-Gb"></a>次第缘。<a id="a-Gc"></a>缘缘增上缘。<a id="a-Gd"></a>以是缘故。<a id="a-Ge"></a>我义不破。<a id="a-Gf"></a>应如是知。<a id="a-Gg"></a>复有异分别者。<a id="a-Gh"></a>言体从他起。<a id="a-Gi"></a>论者言。<a id="a-Gj"></a>彼共于此。<a id="a-Gk"></a>复应思量。<a id="a-Gl"></a>是四缘中。<a id="a-Gm"></a>云何能生眼等诸体。<a id="a-Gn"></a>复有异名差别。<a id="a-Go"></a>如大众部。<a id="a-Gp"></a>及鞞世师等。<a id="a-Gq"></a>所分别者。<a id="a-Gr"></a>彼亦随相。<a id="a-Gs"></a>于此中摄。<a id="a-Gt"></a>是故决定无第五缘如是。<a id="a-Gu"></a>第一义中眼等及他。<a id="a-Gv"></a>皆不应尔。<a id="a-Gw"></a>云何不然。<a id="a-Gx"></a>如偈曰。</p>
  <p id="aGy">自我等诸体　　内入等众缘</p>
  <p id="aGz">一一皆不有　　以无自性故</p>
  <p id="aH0">释曰。<a id="a-H1"></a>诸缘中。<a id="a-H2"></a>若总若别。<a id="a-H3"></a>彼眼等体。<a id="a-H4"></a>皆不可得。<a id="a-H5"></a>此等声者。<a id="a-H6"></a>别因中无。<a id="a-H7"></a>和合中亦无。<a id="a-H8"></a>异中亦无。<a id="a-H9"></a>若世谛。<a id="a-HA"></a>若第一义谛。<a id="a-HB"></a>未曾有时。<a id="a-HC"></a>有无自性。<a id="a-HD"></a>物体先起。<a id="a-HE"></a>亦未曾有无自性物。<a id="a-HF"></a>诸缘他体。<a id="a-HG"></a>未来欲起。<a id="a-HH"></a>诸他义者。<a id="a-HI"></a>云何得成。<a id="a-HJ"></a>一向无他。<a id="a-HK"></a>以他因无体故。</p>
  <p id="aHL">复次若汝自心妄置诸法有体未来当起待此体故。<a id="a-HM"></a>彼缘为他相待力故说缘为他者。<a id="a-HN"></a>但有是语。<a id="a-HO"></a>何以故。<a id="a-HP"></a>彼等众缘无他性故。<a id="a-HQ"></a>是故不应于此生着。<a id="a-HR"></a>于世谛中假说有他。<a id="a-HS"></a>第一义中。<a id="a-HT"></a>彼他不起。<a id="a-HU"></a>先已说故。<a id="a-HV"></a>僧佉人言。<a id="a-HW"></a>如我意谓有微细我体。<a id="a-HX"></a>彼于后时作令明了。<a id="a-HY"></a>即以不了果缘而为他义。<a id="a-HZ"></a>是故得成。<a id="a-Ha"></a>汝何能破。<a id="a-Hb"></a>论者言。<a id="a-Hc"></a>汝语非也。<a id="a-Hd"></a>世间愚人不作此解。<a id="a-He"></a>瓶等细我。<a id="a-Hf"></a>其义难成。<a id="a-Hg"></a>汝言了者。<a id="a-Hh"></a>先已破故。</p>
 </body>
</html>