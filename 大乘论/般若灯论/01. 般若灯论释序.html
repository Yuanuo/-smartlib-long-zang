<!doctype html>
<html id="z3IBVSxyb" data-ver="223">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">般若灯论释序</h1>
  <p id="a2">般若灯论者。<a id="a-3"></a>一名中论。<a id="a-4"></a>本有五百偈。<a id="a-5"></a>龙树菩萨之所作也。<a id="a-6"></a>借灯为名者。<a id="a-7"></a>无分别智。<a id="a-8"></a>有寂照之功也。<a id="a-9"></a>举中标目者。<a id="a-A"></a>鉴亡缘观。<a id="a-B"></a>等离二边也。<a id="a-C"></a>然则灯本无心。<a id="a-D"></a>智也亡照。<a id="a-E"></a>法性平等。<a id="a-F"></a>中义在斯。<a id="a-G"></a>故寄论以明之也。<a id="a-H"></a>若夫寻诠滞旨。<a id="a-I"></a>执俗迷真。<a id="a-J"></a>颠沛断常之间。<a id="a-K"></a>造次有无之内。<a id="a-L"></a>守名丧实。<a id="a-M"></a>攀叶亡根者。<a id="a-N"></a>岂欲尔哉。<a id="a-O"></a>盖有由矣。<a id="a-P"></a>请试陈之。<a id="a-Q"></a>若乃构分别之因。<a id="a-R"></a>招虚妄之果。<a id="a-S"></a>惑业熏其内识。<a id="a-T"></a>恶友结其外缘。<a id="a-U"></a>致令慢耸崇山。<a id="a-V"></a>见深沧海。<a id="a-W"></a>恚火难触。<a id="a-X"></a>词锋罕当。<a id="a-Y"></a>闻说有而快心。<a id="a-Z"></a>听谈空而起谤。<a id="a-a"></a>六种偏执。<a id="a-b"></a>各谓非偏五百论师。<a id="a-c"></a>争兴异论。<a id="a-d"></a>或将邪乱正。<a id="a-e"></a>或以伪齐真。<a id="a-f"></a>识似悟而翻迷。<a id="a-g"></a>教虽通而更壅。<a id="a-h"></a>可谓捐珠玩石。<a id="a-i"></a>弃宝负薪。<a id="a-j"></a>观画怖龙。<a id="a-k"></a>寻迹怯象。<a id="a-l"></a>爱好如此。<a id="a-m"></a>良可悲夫。<a id="a-n"></a>龙树菩萨救世挺生。<a id="a-o"></a>呵嗜欲而发心。<a id="a-p"></a>阅深经而自鄙。<a id="a-q"></a>蒙独尊之悬记。<a id="a-r"></a>燃法炬于阎浮。<a id="a-s"></a>且其地越初依。<a id="a-t"></a>功超伏位。<a id="a-u"></a>既穷一实。<a id="a-v"></a>且究二能。<a id="a-w"></a>佩两印而定百家。<a id="a-x"></a>混三空而齐万物。<a id="a-y"></a>点尘劫数。<a id="a-z"></a>历试诸难。<a id="a-10"></a>悼彼群迷。<a id="a-11"></a>故作斯论。<a id="a-12"></a>文玄旨妙。<a id="a-13"></a>破巧申工。<a id="a-14"></a>被之钝根。<a id="a-15"></a>多生怯退。<a id="a-16"></a>有分别明菩萨者。<a id="a-17"></a>大乘法将。<a id="a-18"></a>体道居衷。<a id="a-19"></a>遐览真言。<a id="a-1A"></a>为其释论。<a id="a-1B"></a>开秘密藏。<a id="a-1C"></a>赐如意珠。<a id="a-1D"></a>略广相成。<a id="a-1E"></a>师资互显。<a id="a-1F"></a>至若自乘异执。<a id="a-1G"></a>郁起千端。<a id="a-1H"></a>外道殊计。<a id="a-1I"></a>纷然万绪。<a id="a-1J"></a>驴乘竞驰于驾驷。<a id="a-1K"></a>萤火争耀于龙烛。<a id="a-1L"></a>莫不标其品类。<a id="a-1M"></a>显厥师宗。<a id="a-1N"></a>玉石既分。<a id="a-1O"></a>玄黄已判。<a id="a-1P"></a>西域染翰。<a id="a-1Q"></a>乃有数家。<a id="a-1R"></a>考实析微。<a id="a-1S"></a>此为精诣。<a id="a-1T"></a>若含通本末。<a id="a-1U"></a>有六千偈。<a id="a-1V"></a>梵文如此。<a id="a-1W"></a>翻则减之。<a id="a-1X"></a>我。</p>
  <p id="a1Y">皇帝神道迈于羲农。<a id="a-1Z"></a>陶铸侔于造化。<a id="a-1a"></a>一六合而贯三才。<a id="a-1b"></a>摄四生而弘十善。<a id="a-1c"></a>崇本息末。<a id="a-1d"></a>无为太平。<a id="a-1e"></a>守母存子。<a id="a-1f"></a>不言而治。<a id="a-1g"></a>偏复留心释典。<a id="a-1h"></a>遐想至真。<a id="a-1i"></a>以为圣教东流。<a id="a-1j"></a>年淹数百。<a id="a-1k"></a>而亿象所负。<a id="a-1l"></a>阙者犹多。<a id="a-1m"></a>希闻未闻劳于寤寐。<a id="a-1n"></a>中天竺国三藏法师波罗颇蜜多罗。<a id="a-1o"></a>唐言明友。<a id="a-1p"></a>学兼半满。<a id="a-1q"></a>博综群诠。<a id="a-1r"></a>丧我怡神。<a id="a-1s"></a>搜玄养性。<a id="a-1t"></a>游方在念。<a id="a-1u"></a>利物为怀。<a id="a-1v"></a>故能附杙传身。<a id="a-1w"></a>举烟召伴。<a id="a-1x"></a>冒冰霜而越葱岭。<a id="a-1y"></a>犯风热而渡沙河。<a id="a-1z"></a>时积五年。<a id="a-20"></a>涂经四万以大唐贞观元年岁次娵觜十一月二十日。<a id="a-21"></a>顶戴梵文。<a id="a-22"></a>至止京辇。<a id="a-23"></a>昔秦征童寿。<a id="a-24"></a>苦用戎兵。<a id="a-25"></a>汉请摩腾。<a id="a-26"></a>远劳蕃使。<a id="a-27"></a>讵可方兹感应。<a id="a-28"></a>道契冥符。<a id="a-29"></a>家国休祥。<a id="a-2A"></a>德人爰降。<a id="a-2B"></a>有司奏见。<a id="a-2C"></a>殊悦帝心。<a id="a-2D"></a>其年有敕安置大兴善寺。<a id="a-2E"></a>仍请译出宝星经一部。<a id="a-2F"></a>四年六月。<a id="a-2G"></a>移住胜光。<a id="a-2H"></a>乃召义学沙门慧乘。<a id="a-2I"></a>慧朗。<a id="a-2J"></a>法常。<a id="a-2K"></a>昙藏。<a id="a-2L"></a>智首。<a id="a-2M"></a>慧明。<a id="a-2N"></a>道岳。<a id="a-2O"></a>僧辩。<a id="a-2P"></a>僧珍。<a id="a-2Q"></a>智解。<a id="a-2R"></a>文顺。<a id="a-2S"></a>法琳。<a id="a-2T"></a>灵佳。<a id="a-2U"></a>慧赜。<a id="a-2V"></a>慧净等传译。<a id="a-2W"></a>沙门玄谟。<a id="a-2X"></a>僧伽。<a id="a-2Y"></a>及三藏同学崛多律师等。<a id="a-2Z"></a>同作证明。<a id="a-2a"></a>对翻此论。<a id="a-2b"></a>尚书左仆射邠国公房玄龄。<a id="a-2c"></a>太子詹事杜正伦。<a id="a-2d"></a>礼部尚书赵郡王李孝恭等。<a id="a-2e"></a>并是翊圣贤臣。<a id="a-2f"></a>佐时匡济。<a id="a-2g"></a>尽忠贞而事主。<a id="a-2h"></a>外形骸以求法。<a id="a-2i"></a>自圣君肇虑。<a id="a-2j"></a>竟此弘宣。<a id="a-2k"></a>利深益厚。<a id="a-2l"></a>寔资开发。<a id="a-2m"></a>监译。</p>
  <p id="a2n">敕使右光禄大夫太府卿兰陵箫璟。<a id="a-2o"></a>信根笃始。<a id="a-2p"></a>慧力要终。<a id="a-2q"></a>寂虑寻真。<a id="a-2r"></a>虚心慕道。<a id="a-2s"></a>赞扬影响。<a id="a-2t"></a>劝助无辍。<a id="a-2u"></a>其诸德僧。<a id="a-2v"></a>夙兴匪懈。<a id="a-2w"></a>研核幽旨。<a id="a-2x"></a>去华存实。<a id="a-2y"></a>目击则欣其会理。<a id="a-2z"></a>函丈则究其是非。<a id="a-30"></a>文虽定而覆详。<a id="a-31"></a>义乃明而重审。<a id="a-32"></a>岁次寿星十月十七日。<a id="a-33"></a>捡勘毕了。<a id="a-34"></a>其为论也。<a id="a-35"></a>观明中道而存中失观。<a id="a-36"></a>空显第一。<a id="a-37"></a>而得一乖空。<a id="a-38"></a>然则司南之车。<a id="a-39"></a>本示迷者。<a id="a-3A"></a>照胆之镜。<a id="a-3B"></a>为鉴邪人。<a id="a-3C"></a>无邪则镜无所施。<a id="a-3D"></a>不迷则车不为用。<a id="a-3E"></a>斯论破申。<a id="a-3F"></a>其由此矣。<a id="a-3G"></a>虽复斥内遮外。<a id="a-3H"></a>尽妄穷真。<a id="a-3I"></a>而存乎妙存。<a id="a-3J"></a>破如可破。<a id="a-3K"></a>荡荡焉。<a id="a-3L"></a>恢恢焉。<a id="a-3M"></a>迎之靡测其源。<a id="a-3N"></a>顺之罔知其末。<a id="a-3O"></a>信是莹心神之砥砺。<a id="a-3P"></a>越溟崄之舟舆。<a id="a-3Q"></a>骇昏识之雷霆。<a id="a-3R"></a>照幽涂之日月者矣。<a id="a-3S"></a>此土先有中论四卷。<a id="a-3T"></a>本偈大同。<a id="a-3U"></a>宾头卢伽为其注解。<a id="a-3V"></a>晦其部执。<a id="a-3W"></a>学者昧焉。<a id="a-3X"></a>此论既兴。<a id="a-3Y"></a>可为明镜。<a id="a-3Z"></a>庶悟玄君子。<a id="a-3a"></a>详而味之也。</p>
 </body>
</html>