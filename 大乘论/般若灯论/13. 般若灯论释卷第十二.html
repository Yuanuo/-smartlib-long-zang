<!doctype html>
<html id="z3IBVTFyn" data-ver="1188">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">般若灯论释卷第十二</h1>
  <h2 id="a2">释观因果和合品第二十</h2>
  <p id="a3">释曰。<a id="a-4"></a>今此品者。<a id="a-5"></a>亦为遮空所对治。<a id="a-6"></a>以鞞世师等于前品中立时不成故说。<a id="a-7"></a>鞞婆沙人及僧佉人等言。<a id="a-8"></a>第一义中有如是时。<a id="a-9"></a>果有生灭故。<a id="a-A"></a>如种子与水土和合。<a id="a-B"></a>以时节有体故而芽得生。<a id="a-C"></a>若无因者。<a id="a-D"></a>果则不生。<a id="a-E"></a>以是故如前所说。<a id="a-F"></a>因有力故。<a id="a-G"></a>当知有时。<a id="a-H"></a>论者言。<a id="a-I"></a>若有说言因缘和合有果生者。<a id="a-J"></a>今当答之。<a id="a-K"></a>如论偈说。</p>
  <p id="aL">若谓众因缘　　和合而果生</p>
  <p id="aM">是果先已有　　何须和合生</p>
  <p id="aN">释曰。<a id="a-O"></a>和合中若有果者。<a id="a-P"></a>得如是过。<a id="a-Q"></a>何以故。<a id="a-R"></a>有不生故。<a id="a-S"></a>若有而从和合中生者。<a id="a-T"></a>有云何生。<a id="a-U"></a>若言生者。<a id="a-V"></a>和合中则无。<a id="a-W"></a>何以故。<a id="a-X"></a>有之与生二法相违。<a id="a-Y"></a>复次若有果则不生。<a id="a-Z"></a>已有故。<a id="a-a"></a>果若已有不须更生。<a id="a-b"></a>何以故。<a id="a-c"></a>生与不生此二相违。<a id="a-d"></a>若有言因缘和合中无果而能生果者。<a id="a-e"></a>今当答之。<a id="a-f"></a>如论偈说。</p>
  <p id="ag">若谓众因缘　　和合而果生</p>
  <p id="ah">和合中无果　　何须和合生</p>
  <p id="ai">释曰。<a id="a-j"></a>此谓果不生。<a id="a-k"></a>无有生故。<a id="a-l"></a>譬如兔角。<a id="a-m"></a>若无生者。<a id="a-n"></a>生法体坏。<a id="a-o"></a>是汝立义等过。<a id="a-p"></a>若立因缘和合中有果者。<a id="a-q"></a>今当重破。<a id="a-r"></a>如论偈说。</p>
  <p id="as">若谓众因缘　　和合而有果</p>
  <p id="at">是果应可取　　而实不可取</p>
  <p id="au">释曰。<a id="a-v"></a>此谓果不可取。<a id="a-w"></a>何以故。<a id="a-x"></a>一心欲取而不能取。<a id="a-y"></a>以果无故。<a id="a-z"></a>此下作验和合中有芽名果亦不可取。<a id="a-10"></a>何以故。<a id="a-11"></a>和合中无果故不可取。<a id="a-12"></a>若不可取者。<a id="a-13"></a>是中则无。<a id="a-14"></a>譬如种中无有瓶绢。<a id="a-15"></a>如是于和合中无芽名果故不可取。<a id="a-16"></a>僧佉人言。<a id="a-17"></a>彼说和合中不可取者。<a id="a-18"></a>亦有是义。<a id="a-19"></a>所谓极远极近及诸根损患。<a id="a-1A"></a>心迷闷时。<a id="a-1B"></a>有隔障等。<a id="a-1C"></a>能障于取。<a id="a-1D"></a>虽有物体而不可取。<a id="a-1E"></a>非一向无故不可取。<a id="a-1F"></a>若言无者。<a id="a-1G"></a>是彼出因立义之过。<a id="a-1H"></a>复次更有异僧佉人言。<a id="a-1I"></a>如前所说过者。<a id="a-1J"></a>今当更说。<a id="a-1K"></a>彼上出因言不可取者。<a id="a-1L"></a>此因有何等义。<a id="a-1M"></a>为是现量不可取耶。<a id="a-1N"></a>如诸根识而实是有。<a id="a-1O"></a>亦不为现量所取故。<a id="a-1P"></a>彼立因者。<a id="a-1Q"></a>非是一向。<a id="a-1R"></a>若以验量不可取者。<a id="a-1S"></a>因义不成。<a id="a-1T"></a>犹如验因中果。<a id="a-1U"></a>有取可量故。<a id="a-1V"></a>若可量者。<a id="a-1W"></a>因则不空。<a id="a-1X"></a>譬如有果体。<a id="a-1Y"></a>如是苦乐二种能为贪嗔诸见三烦恼因。<a id="a-1Z"></a>色声五种亦能为贪嗔等三烦恼因。<a id="a-1a"></a>以是因等有验量故。<a id="a-1b"></a>因中果有取。<a id="a-1c"></a>汝虽言现量不可取。<a id="a-1d"></a>然今验量。<a id="a-1e"></a>有可取故。<a id="a-1f"></a>彼出因义不成。<a id="a-1g"></a>若现量及验量俱不可取者。<a id="a-1h"></a>此违我义。<a id="a-1i"></a>及因不成。<a id="a-1j"></a>论者言。<a id="a-1k"></a>我道不可取者。<a id="a-1l"></a>谓于因缘和合中毕竟无果故不可取。<a id="a-1m"></a>汝言极远等亦不可取。<a id="a-1n"></a>非一向无者。<a id="a-1o"></a>世谛之中亦无此理。<a id="a-1p"></a>何况第一义耶。<a id="a-1q"></a>于第一义中亦无极远等物。<a id="a-1r"></a>如上苦乐色声等于第一义中亦无。<a id="a-1s"></a>是则因义不成。<a id="a-1t"></a>所言果者。<a id="a-1u"></a>果亦自体空故。<a id="a-1v"></a>若因中无果者。<a id="a-1w"></a>世谛中果亦不生。<a id="a-1x"></a>譬如拒不能生拒因亦不能生因。<a id="a-1y"></a>汝言因能生果者。<a id="a-1z"></a>于世谛中亦已被破。<a id="a-20"></a>复有异僧佉人言。<a id="a-21"></a>若因未生时先无因体。<a id="a-22"></a>果亦先无。<a id="a-23"></a>而后方生。<a id="a-24"></a>论者言。<a id="a-25"></a>今当说验。<a id="a-26"></a>若先无因后亦不生无有故。<a id="a-27"></a>譬如空华石女等。<a id="a-28"></a>广如前说验。<a id="a-29"></a>今更总答修多罗人及鞞世师等计因中无果者。<a id="a-2A"></a>如论偈说。</p>
  <p id="a2B">若谓众因缘　　和合无果者</p>
  <p id="a2C">是则众因缘　　与非因缘同</p>
  <p id="a2D">释曰。<a id="a-2E"></a>此言无果者谓果空故。<a id="a-2F"></a>因之与果云何差别。<a id="a-2G"></a>因相者谓自果生无间生自分生等差别。<a id="a-2H"></a>是为因相。<a id="a-2I"></a>缘相者。<a id="a-2J"></a>谓通生种种果能长养他令他相续。<a id="a-2K"></a>乃至远处通生诸果。<a id="a-2L"></a>非自分生能广饶益。<a id="a-2M"></a>如是等名为因缘差别相。<a id="a-2N"></a>与非因缘同者。<a id="a-2O"></a>谓非因缘不生于果。<a id="a-2P"></a>何以故。<a id="a-2Q"></a>果空故。<a id="a-2R"></a>以是故因缘与非因缘同。<a id="a-2S"></a>复次今为执因中无果者。<a id="a-2T"></a>出验第一义中种子等诸因缘不能生果。<a id="a-2U"></a>何以故。<a id="a-2V"></a>果空故。<a id="a-2W"></a>譬如非因缘。<a id="a-2X"></a>复次修多罗人言。<a id="a-2Y"></a>缘能生果。<a id="a-2Z"></a>何以故。<a id="a-2a"></a>有决定缘能生果故。<a id="a-2b"></a>若果空者。<a id="a-2c"></a>义不相应。<a id="a-2d"></a>论者言。<a id="a-2e"></a>第一义中无如是验。<a id="a-2f"></a>还同上非因缘过。<a id="a-2g"></a>欲令他信解者。<a id="a-2h"></a>汝验无力。<a id="a-2i"></a>修多罗人复言。<a id="a-2j"></a>见麦种子能生麦芽以是故。<a id="a-2k"></a>彼出因者无有义理。<a id="a-2l"></a>论者言。<a id="a-2m"></a>世谛之中实见麦种能生麦芽。<a id="a-2n"></a>非第一义。<a id="a-2o"></a>若于第一义中麦生芽者。<a id="a-2p"></a>是义不然。<a id="a-2q"></a>如是观察有果生者。<a id="a-2r"></a>不然。<a id="a-2s"></a>如先答。<a id="a-2t"></a>汝立果生灭。<a id="a-2u"></a>以为因者。<a id="a-2v"></a>果有生义。<a id="a-2w"></a>不然。<a id="a-2x"></a>复次今问。<a id="a-2y"></a>执因中无果者。<a id="a-2z"></a>因为生果已而灭。<a id="a-30"></a>为未生果而先灭耶。<a id="a-31"></a>执者答言。<a id="a-32"></a>我有何过为此二问。<a id="a-33"></a>论者言。<a id="a-34"></a>义不相应。<a id="a-35"></a>如论偈说。</p>
  <p id="a36">与果作能已　　而因方灭者</p>
  <p id="a37">与因及灭因　　则便有二体</p>
  <p id="a38">释曰。<a id="a-39"></a>此谓于世谛中亦不欲令与者灭者一法有二体过。<a id="a-3A"></a>复次若未与果作能而先灭者。<a id="a-3B"></a>今当欲答。<a id="a-3C"></a>如论偈说。</p>
  <p id="a3D">若因未与能　　而因先灭者</p>
  <p id="a3E">因灭而果起　　此果则无因</p>
  <p id="a3F">释曰。<a id="a-3G"></a>此谓不欲无因而有果。<a id="a-3H"></a>以是故非因灭已而果方生。<a id="a-3I"></a>何以故。<a id="a-3J"></a>已灭故。<a id="a-3K"></a>譬如久已灭者。<a id="a-3L"></a>此义一切世间之所共解。<a id="a-3M"></a>亦复不须更令物解。<a id="a-3N"></a>修多罗人复言。<a id="a-3O"></a>和合法起有同时能生果。<a id="a-3P"></a>如灯与光同时而起。<a id="a-3Q"></a>是义应尔。<a id="a-3R"></a>论者言。<a id="a-3S"></a>若谓同时而生果者。<a id="a-3T"></a>是亦不然。<a id="a-3U"></a>如论偈说。</p>
  <p id="a3V">若同时和合　　而能生果者</p>
  <p id="a3W">能生及所生　　堕在一时中</p>
  <p id="a3X">释曰。<a id="a-3Y"></a>此谓有同时过而不欲令能生所生二法。<a id="a-3Z"></a>如父子二同时而起。<a id="a-3a"></a>有如上过。<a id="a-3b"></a>复次云何别时起。<a id="a-3c"></a>谓所生及能生因果为二。<a id="a-3d"></a>今次作验。<a id="a-3e"></a>非果与因和合同时俱起。<a id="a-3f"></a>何以故。<a id="a-3g"></a>所生及能生二故。<a id="a-3h"></a>譬如父子二。<a id="a-3i"></a>如先所说有器炷油等和合有力故。<a id="a-3j"></a>世谛中灯共光同时起。<a id="a-3k"></a>非灯与光相望为因果。<a id="a-3l"></a>是故汝说不善。<a id="a-3m"></a>复更有异僧佉人言。<a id="a-3n"></a>未和合前果已先起。<a id="a-3o"></a>后和合时方乃显了。<a id="a-3p"></a>论者答言。<a id="a-3q"></a>无有是义。<a id="a-3r"></a>如论偈说。</p>
  <p id="a3s">若未和合前　　已有果起者</p>
  <p id="a3t">离彼因缘已　　果起则无因</p>
  <p id="a3u">释曰。<a id="a-3v"></a>此谓离和合因缘而先有果者。<a id="a-3w"></a>世谛之中实亦不见有如此事。<a id="a-3x"></a>以是故。<a id="a-3y"></a>我佛法中无果先起。<a id="a-3z"></a>汝言后显了者。<a id="a-40"></a>先已答讫。<a id="a-41"></a>更有异僧佉人言。<a id="a-42"></a>因法虽已灭至果起时犹有因体住。<a id="a-43"></a>论者言。<a id="a-44"></a>若因灭已而体不舍。<a id="a-45"></a>即住为果体者。<a id="a-46"></a>无如是义。<a id="a-47"></a>何以故。<a id="a-48"></a>如论偈说。</p>
  <p id="a49">若因变为果　　因即有向去</p>
  <p id="a4A">先有而复生　　则堕重生过</p>
  <p id="a4B">释曰。<a id="a-4C"></a>此谓因体为果而体不舍。<a id="a-4D"></a>如提婆达多。<a id="a-4E"></a>不舍此宅而至彼宅。<a id="a-4F"></a>何以故。<a id="a-4G"></a>因体已有。<a id="a-4H"></a>而复更起则为重生。<a id="a-4I"></a>既不生果。<a id="a-4J"></a>全无所作。<a id="a-4K"></a>复次若谓即因变为果者。<a id="a-4L"></a>即是不名变。<a id="a-4M"></a>变不名即是如泥团。<a id="a-4N"></a>不即是瓶。<a id="a-4O"></a>泥团灭已而有瓶生。<a id="a-4P"></a>不得称变。<a id="a-4Q"></a>不变故。<a id="a-4R"></a>譬如泥自体。<a id="a-4S"></a>僧佉人复言。<a id="a-4T"></a>因能生果。<a id="a-4U"></a>我义如是。<a id="a-4V"></a>无如上过。<a id="a-4W"></a>论者言。<a id="a-4X"></a>若不舍因体而名果者。<a id="a-4Y"></a>但名字有差别而无果体。<a id="a-4Z"></a>如上说过。<a id="a-4a"></a>汝不能免若舍因体果体起时而因还住果体中者。<a id="a-4b"></a>是义不然。<a id="a-4c"></a>汝不思量。<a id="a-4d"></a>作如是说。<a id="a-4e"></a>复次今问。<a id="a-4f"></a>执有异僧佉汝言。<a id="a-4g"></a>因能起者。<a id="a-4h"></a>为因已灭能起果耶。<a id="a-4i"></a>为未灭能起果耶。<a id="a-4j"></a>二俱不然。<a id="a-4k"></a>如论偈说。</p>
  <p id="a4l">为已灭生果　　为未灭生果</p>
  <p id="a4m">因灭者已坏　　云何能生果</p>
  <p id="a4n">释曰。<a id="a-4o"></a>此谓已灭者。<a id="a-4p"></a>不复是因。<a id="a-4q"></a>何能生果。<a id="a-4r"></a>若因起已。<a id="a-4s"></a>而体不灭。<a id="a-4t"></a>何能生果。<a id="a-4u"></a>汝之所说。<a id="a-4v"></a>义不相应。<a id="a-4w"></a>复有异僧佉人言。<a id="a-4x"></a>实法恒住。<a id="a-4y"></a>而前物体灭。<a id="a-4z"></a>后物体起。<a id="a-50"></a>有此变异。<a id="a-51"></a>以是义故。<a id="a-52"></a>因体不灭。<a id="a-53"></a>而能生果论者言是。<a id="a-54"></a>亦有过。<a id="a-55"></a>前体灭时。<a id="a-56"></a>实法亦灭何以故。<a id="a-57"></a>实法与物体不异故。<a id="a-58"></a>譬如已灭法体。<a id="a-59"></a>后法体起时实法亦起。<a id="a-5A"></a>何以故。<a id="a-5B"></a>实法与物体不异故。<a id="a-5C"></a>譬如已起法体。<a id="a-5D"></a>如汝所说。<a id="a-5E"></a>与世谛道理相违。<a id="a-5F"></a>若依第一义道理。<a id="a-5G"></a>有何法体灭。<a id="a-5H"></a>有何法体生。<a id="a-5I"></a>而言有变异耶。<a id="a-5J"></a>何以故。<a id="a-5K"></a>一切时无有譬喻。<a id="a-5L"></a>汝所说者。<a id="a-5M"></a>是义不然。<a id="a-5N"></a>复次汝言前法体灭者。<a id="a-5O"></a>此体为是因体。<a id="a-5P"></a>为非因体。<a id="a-5Q"></a>若是因体者。<a id="a-5R"></a>前法体灭。<a id="a-5S"></a>因体亦灭。<a id="a-5T"></a>偈言因灭者。<a id="a-5U"></a>谓非是已灭因有能起果力。<a id="a-5V"></a>复次若前法灭非因体者。<a id="a-5W"></a>如论偈说。</p>
  <p id="a5X">因果和合住　　云何得生果</p>
  <p id="a5Y">不与果和合　　何物能生果</p>
  <p id="a5Z">释曰。<a id="a-5a"></a>此谓因不生果。<a id="a-5b"></a>何以故。<a id="a-5c"></a>因果体不异故。<a id="a-5d"></a>如因自体不自生因。<a id="a-5e"></a>若因与果和合共住。<a id="a-5f"></a>既不生果。<a id="a-5g"></a>因则无用。<a id="a-5h"></a>法体有颠倒故。<a id="a-5i"></a>是汝立义之过。<a id="a-5j"></a>若有人言。<a id="a-5k"></a>因不与果和合者。<a id="a-5l"></a>亦如上答。<a id="a-5m"></a>物不生果。<a id="a-5n"></a>何以故。<a id="a-5o"></a>果空故。<a id="a-5p"></a>譬如余果且已总遮。<a id="a-5q"></a>因能生果。<a id="a-5r"></a>今当别说。<a id="a-5s"></a>遮彼眼识等果若此眼识以眼为因者。<a id="a-5t"></a>此眼为见已取境。<a id="a-5u"></a>为不见而取境。<a id="a-5v"></a>二俱不然。<a id="a-5w"></a>若眼见而取。<a id="a-5x"></a>然后识起者。<a id="a-5y"></a>识则无用。<a id="a-5z"></a>若眼不见而取者。<a id="a-60"></a>色之境界则为无用。<a id="a-61"></a>复有人言。<a id="a-62"></a>第一义中因能生果。<a id="a-63"></a>何以故。<a id="a-64"></a>因与果作因故。<a id="a-65"></a>若因不生果者。<a id="a-66"></a>是则乳非酪因。<a id="a-67"></a>譬如乳与瓶。<a id="a-68"></a>论者言。<a id="a-69"></a>汝说不善。<a id="a-6A"></a>何以故。<a id="a-6B"></a>如论偈说。</p>
  <p id="a6C">无有过去果　　与过去因合</p>
  <p id="a6D">亦无未来果　　与已生因合</p>
  <p id="a6E">释曰。<a id="a-6F"></a>此谓因果俱无故。<a id="a-6G"></a>譬如兔角。<a id="a-6H"></a>复次过去因。<a id="a-6I"></a>以时别故则不与果和合。<a id="a-6J"></a>复次已生未生果与已生未生因不和合者。<a id="a-6K"></a>如论偈说。</p>
  <p id="a6L">已果及未因　　毕竟无和合</p>
  <p id="a6M">未果及已因　　亦复无和合</p>
  <p id="a6N">释曰。<a id="a-6O"></a>此谓时别。<a id="a-6P"></a>因果二故。<a id="a-6Q"></a>已生果与已生。<a id="a-6R"></a>未生因已坏。<a id="a-6S"></a>果与已坏。<a id="a-6T"></a>未坏因不和合者。<a id="a-6U"></a>如论偈说。</p>
  <p id="a6V">无有已生果　　与已未因合</p>
  <p id="a6W">亦无已坏果　　与已未因合</p>
  <p id="a6X">释曰。<a id="a-6Y"></a>此谓因果二得同时者。<a id="a-6Z"></a>先已遮故由时有别。<a id="a-6a"></a>汝义不成。<a id="a-6b"></a>作是观察。<a id="a-6c"></a>因之与果。<a id="a-6d"></a>永无和合。<a id="a-6e"></a>如论偈说。</p>
  <p id="a6f">因若不和合　　云何能生果</p>
  <p id="a6g">因若有和合　　云何能生果</p>
  <p id="a6h">释曰。<a id="a-6i"></a>此下作验。<a id="a-6j"></a>第一义中因不生果。<a id="a-6k"></a>不和合故。<a id="a-6l"></a>譬如种子在地芽不出高山。<a id="a-6m"></a>复次今有道理与彼执稻种中无果及有果者过。<a id="a-6n"></a>如论偈说。</p>
  <p id="a6o">因中果若空　　云何能生果</p>
  <p id="a6p">因中果不空　　云何能生果</p>
  <p id="a6q">释曰。<a id="a-6r"></a>此谓种不生果。<a id="a-6s"></a>以果空故。<a id="a-6t"></a>如先所答。<a id="a-6u"></a>譬如余果。<a id="a-6v"></a>因中果不空者。<a id="a-6w"></a>谓果已有故。<a id="a-6x"></a>因不生果。<a id="a-6y"></a>譬如因不生。<a id="a-6z"></a>因先已答故。<a id="a-70"></a>鞞婆沙人言。<a id="a-71"></a>果未起前。<a id="a-72"></a>此果先有。<a id="a-73"></a>论者言。<a id="a-74"></a>无如是义。<a id="a-75"></a>今为遮此过故。<a id="a-76"></a>如论偈说。</p>
  <p id="a77">未起果不空　　不空则无灭</p>
  <p id="a78">以无起灭故　　果得不空过</p>
  <p id="a79">释曰。<a id="a-7A"></a>此谓果不从缘起。<a id="a-7B"></a>以果有自体故。<a id="a-7C"></a>若有而起者。<a id="a-7D"></a>无如是义。<a id="a-7E"></a>已有故不须更起。<a id="a-7F"></a>若谓不起而有果者。<a id="a-7G"></a>是则果体。<a id="a-7H"></a>应常不灭。<a id="a-7I"></a>以是故。<a id="a-7J"></a>果得不空。<a id="a-7K"></a>过而执者。<a id="a-7L"></a>不欲令果有不空过。<a id="a-7M"></a>如论偈说。</p>
  <p id="a7N">果不空不起　　果不空不灭</p>
  <p id="a7O">以果不空故　　无起亦无灭</p>
  <p id="a7P">释曰。<a id="a-7Q"></a>果若空则无起灭。<a id="a-7R"></a>若定有者不须复起。<a id="a-7S"></a>无起故无灭。<a id="a-7T"></a>以是故果若不空。<a id="a-7U"></a>云何起灭。<a id="a-7V"></a>复次云何欲得如此果者。<a id="a-7W"></a>是起灭法故。<a id="a-7X"></a>果若已有。<a id="a-7Y"></a>则不见有起灭法。<a id="a-7Z"></a>譬如现在相。<a id="a-7a"></a>复有路伽耶言。<a id="a-7b"></a>果未起前。<a id="a-7c"></a>果无自体。<a id="a-7d"></a>何以故。<a id="a-7e"></a>果体空故。<a id="a-7f"></a>果已起者。<a id="a-7g"></a>亦无他法体。<a id="a-7h"></a>论者言。<a id="a-7i"></a>是说虚妄无有义理。<a id="a-7j"></a>我今答汝。<a id="a-7k"></a>何以故。<a id="a-7l"></a>如论偈说。</p>
  <p id="a7m">果空云何起　　果空云何灭</p>
  <p id="a7n">以果是空故　　无起亦无灭</p>
  <p id="a7o">释曰。<a id="a-7p"></a>此谓第一义中果空而有起者不然。<a id="a-7q"></a>何以故。<a id="a-7r"></a>果无体故。<a id="a-7s"></a>譬如空华。<a id="a-7t"></a>第一义中于稻芽上有麦芽无体。<a id="a-7u"></a>体灭者是亦不然。<a id="a-7v"></a>无体故。<a id="a-7w"></a>譬如非稻芽灭。<a id="a-7x"></a>复次从缘起者自体皆空。<a id="a-7y"></a>是我法中第一义观故。<a id="a-7z"></a>若谓有少许物而不空者。<a id="a-80"></a>此等之物则不从因缘生。<a id="a-81"></a>世谛之中亦无是事。<a id="a-82"></a>譬如空华。<a id="a-83"></a>如上偈说未起果不空果得不空过。<a id="a-84"></a>此谓果不空者。<a id="a-85"></a>得无起灭过。<a id="a-86"></a>今令汝解第一义中果空而有起故。<a id="a-87"></a>譬如幻等。<a id="a-88"></a>第一义中果空。<a id="a-89"></a>以有灭故。<a id="a-8A"></a>亦如幻等。<a id="a-8B"></a>果亦如是。<a id="a-8C"></a>若果以无他体为体者。<a id="a-8D"></a>此果则无起无灭。<a id="a-8E"></a>世谛之中亦无果故。<a id="a-8F"></a>譬如空华。<a id="a-8G"></a>亦如上说。<a id="a-8H"></a>果空云何起。<a id="a-8I"></a>果空云何灭。<a id="a-8J"></a>此谓起灭。<a id="a-8K"></a>俱无体故。<a id="a-8L"></a>此果既空则无起灭。<a id="a-8M"></a>然外人不欲令果无起灭故。<a id="a-8N"></a>此中立验。<a id="a-8O"></a>内入等果非无自体。<a id="a-8P"></a>而有起故。<a id="a-8Q"></a>譬如幻等。<a id="a-8R"></a>以此无起。<a id="a-8S"></a>无灭之验。<a id="a-8T"></a>即破汝果。<a id="a-8U"></a>有起有灭。<a id="a-8V"></a>汝差别法破故。<a id="a-8W"></a>是汝立义之过。<a id="a-8X"></a>复次能生之因。<a id="a-8Y"></a>此因与果。<a id="a-8Z"></a>为一耶。<a id="a-8a"></a>为异耶。<a id="a-8b"></a>其过如论偈说。</p>
  <p id="a8c">因与果一者　　终无有是义</p>
  <p id="a8d">因与果异者　　亦无有是义</p>
  <p id="a8e">释曰。<a id="a-8f"></a>何故因果不得一异耶。<a id="a-8g"></a>是中过咎。<a id="a-8h"></a>如论偈说。</p>
  <p id="a8i">因果若一者　　能所则为一</p>
  <p id="a8j">因果若异者　　因则同非因</p>
  <p id="a8k">释曰。<a id="a-8l"></a>此谓汝不欲得能生所生二如父与子。<a id="a-8m"></a>云何为一。<a id="a-8n"></a>亦如火与薪。<a id="a-8o"></a>云何得一。<a id="a-8p"></a>此之二喻。<a id="a-8q"></a>世间共见。<a id="a-8r"></a>以是故我今说验。<a id="a-8s"></a>因之与果不得为一。<a id="a-8t"></a>何以故。<a id="a-8u"></a>能生所生有异故。<a id="a-8v"></a>譬如父子二。<a id="a-8w"></a>此谓计一者过。<a id="a-8x"></a>复次执异者云何。<a id="a-8y"></a>谓因与果异故。<a id="a-8z"></a>譬如一切非因法。<a id="a-90"></a>而汝不欲因同非因。<a id="a-91"></a>汝意欲得因果二法相续不异。<a id="a-92"></a>复次今问。<a id="a-93"></a>执因中先有果者。<a id="a-94"></a>此果为先有已生。<a id="a-95"></a>为未有而生。<a id="a-96"></a>是皆不然。<a id="a-97"></a>其过如论偈说。</p>
  <p id="a98">果若已有者　　何用从因生</p>
  <p id="a99">果若未有者　　因复何能生</p>
  <p id="a9A">释曰。<a id="a-9B"></a>此谓果若有自体者。<a id="a-9C"></a>何假因生。<a id="a-9D"></a>世谛之中亦复不能令人信解。<a id="a-9E"></a>果若无自体者。<a id="a-9F"></a>如虚空华。<a id="a-9G"></a>于世谛中而亦不能令人解也。<a id="a-9H"></a>如上偈说。<a id="a-9I"></a>果空云何生。<a id="a-9J"></a>以此观察。<a id="a-9K"></a>第一义中因能生果者不然。<a id="a-9L"></a>若因不生果者则不是因。<a id="a-9M"></a>如前外人所立。<a id="a-9N"></a>能生果者。<a id="a-9O"></a>因应处处为因故。<a id="a-9P"></a>今为破此因义不成。<a id="a-9Q"></a>汝亦违先所说。<a id="a-9R"></a>于第一义中成立因生果义。<a id="a-9S"></a>复次今言违者。<a id="a-9T"></a>谓于第一义中因不生果。<a id="a-9U"></a>世谛之中有如幻化等生故。<a id="a-9V"></a>鞞世师人复言。<a id="a-9W"></a>第一义中因能生果。<a id="a-9X"></a>何以故。<a id="a-9Y"></a>世人咸言。<a id="a-9Z"></a>此果之因故。<a id="a-9a"></a>当知因能生果。<a id="a-9b"></a>若因不生果者。<a id="a-9c"></a>终不指示言。<a id="a-9d"></a>此是果之因。<a id="a-9e"></a>譬如驼角弓。<a id="a-9f"></a>无故不说。<a id="a-9g"></a>今以有故说。<a id="a-9h"></a>如说眼是因识是果。<a id="a-9i"></a>稻是因芽是果。<a id="a-9j"></a>以有故说。<a id="a-9k"></a>若说识与芽喻得成者。<a id="a-9l"></a>即是我所立义得成。<a id="a-9m"></a>其验如是。<a id="a-9n"></a>论者言。<a id="a-9o"></a>若曾有少许果生是第一义者。<a id="a-9p"></a>可得言此是因此是果。<a id="a-9q"></a>可作如是指示。<a id="a-9r"></a>今能生因无故。<a id="a-9s"></a>汝上所引世人咸说是果之因者。<a id="a-9t"></a>所立不成。<a id="a-9u"></a>亦违汝义。<a id="a-9v"></a>复有僧佉人言。<a id="a-9w"></a>得和合法故果生。<a id="a-9x"></a>此和合法由得时节故能生于果。<a id="a-9y"></a>而此品初彼遮我言。<a id="a-9z"></a>果有生灭为因故。<a id="a-A0"></a>因不成者。<a id="a-A1"></a>非是不成。<a id="a-A2"></a>亦非独因能生果。<a id="a-A3"></a>复由和合及得时节而能生果。<a id="a-A4"></a>如彼所言。<a id="a-A5"></a>因不生果者。<a id="a-A6"></a>正成我义。<a id="a-A7"></a>论者言。<a id="a-A8"></a>因缘和合者。<a id="a-A9"></a>非是实法自体能生。<a id="a-AA"></a>若自体生已可能生果。<a id="a-AB"></a>今则不然。<a id="a-AC"></a>何以故。<a id="a-AD"></a>其过如论偈说。</p>
  <p id="aAE">自体及众缘　　和合不能生</p>
  <p id="aAF">自体既不生　　云何能生果</p>
  <p id="aAG">释曰。<a id="a-AH"></a>此谓和合不生于果。<a id="a-AI"></a>何以故。<a id="a-AJ"></a>非实法故。<a id="a-AK"></a>譬如幻等。<a id="a-AL"></a>亦如提婆百论遮和合偈中说。<a id="a-AM"></a>一和合者无。<a id="a-AN"></a>诸和合亦无。<a id="a-AO"></a>若言是一者。<a id="a-AP"></a>应离因缘有。<a id="a-AQ"></a>今当为汝分别正义。<a id="a-AR"></a>如论偈说。</p>
  <p id="aAS">是故果不从　　缘合不合生</p>
  <p id="aAT">以果无有故　　和合法亦无</p>
  <p id="aAU">释曰。<a id="a-AV"></a>此谓离诸缘无和合法。<a id="a-AW"></a>复次如先已遮因不生果。<a id="a-AX"></a>今遮和合亦不生果。<a id="a-AY"></a>云何不生。<a id="a-AZ"></a>谓此和合非是近生亦非远生。<a id="a-Aa"></a>第一义中不生者。<a id="a-Ab"></a>如先遮因缘中已令信解。<a id="a-Ac"></a>如是和合法不生果非和合法亦不生果。<a id="a-Ad"></a>又如百论中说。<a id="a-Ae"></a>世间名字由和合有。<a id="a-Af"></a>法体非有。<a id="a-Ag"></a>体非有故。<a id="a-Ah"></a>亦无和合。<a id="a-Ai"></a>以是故。<a id="a-Aj"></a>品初外人所说因者。<a id="a-Ak"></a>与出因过。<a id="a-Al"></a>遮彼时法。<a id="a-Am"></a>为令信解因果无自性故。<a id="a-An"></a>是此品义意。<a id="a-Ao"></a>以是故我义得成。<a id="a-Ap"></a>如般若经中说。<a id="a-Aq"></a>极勇猛色非因非果。<a id="a-Ar"></a>若色非因非果。<a id="a-As"></a>乃至受想行识非因非果。<a id="a-At"></a>何以故。<a id="a-Au"></a>色无和合故。<a id="a-Av"></a>若色无和合。<a id="a-Aw"></a>乃至受想行识亦无和合。<a id="a-Ax"></a>不见色。<a id="a-Ay"></a>不见受想行识。<a id="a-Az"></a>无所行者。<a id="a-B0"></a>是名般若波罗蜜。<a id="a-B1"></a>如佛于识趣后世经中说偈言。<a id="a-B2"></a>若说和合处。<a id="a-B3"></a>是说方便门。<a id="a-B4"></a>为趣第一义。<a id="a-B5"></a>智者如是解。</p>
  <p id="aB6">释观因果品竟。</p>
  <p data-pb></p>
  <h2 id="aB7">释观成坏品第二十一</h2>
  <p id="aB8">释曰。<a id="a-B9"></a>今此品者。<a id="a-BA"></a>亦为遮空所对治。<a id="a-BB"></a>如前品。<a id="a-BC"></a>以因果无自性故。<a id="a-BD"></a>已令信解。<a id="a-BE"></a>今为显示诸法无成坏故说。</p>
  <p id="aBF">僧佉人言。<a id="a-BG"></a>第一义中有时。<a id="a-BH"></a>何以故。<a id="a-BI"></a>时是成坏因故。<a id="a-BJ"></a>若无时者。<a id="a-BK"></a>则不是因。<a id="a-BL"></a>譬如蛇足。<a id="a-BM"></a>由有时故。<a id="a-BN"></a>成坏二法随时而转。<a id="a-BO"></a>是故说时为因。<a id="a-BP"></a>因得成故。<a id="a-BQ"></a>即是我所立义得成。<a id="a-BR"></a>论者言。<a id="a-BS"></a>成坏二法。<a id="a-BT"></a>为离成有坏。<a id="a-BU"></a>为不离成有坏。<a id="a-BV"></a>为与俱有坏。<a id="a-BW"></a>是皆不然。<a id="a-BX"></a>如论偈说。</p>
  <p id="aBY">离成无有坏　　与俱亦无坏</p>
  <p id="aBZ">离坏无有成　　与俱亦无成</p>
  <p id="aBa">释曰。<a id="a-Bb"></a>我佛法义如是如是。<a id="a-Bc"></a>如汝所说。<a id="a-Bd"></a>时为因者。<a id="a-Be"></a>其义不成。<a id="a-Bf"></a>何以故。<a id="a-Bg"></a>若离成有坏者。<a id="a-Bh"></a>则不因成有坏。<a id="a-Bi"></a>坏则无因。<a id="a-Bj"></a>又无成法可坏故。<a id="a-Bk"></a>云何为成。<a id="a-Bl"></a>谓众缘合。<a id="a-Bm"></a>云何为坏。<a id="a-Bn"></a>谓众缘散。<a id="a-Bo"></a>复次若离成有坏者无成。<a id="a-Bp"></a>谁当坏故。<a id="a-Bq"></a>譬如无瓶。<a id="a-Br"></a>是故离成无坏。<a id="a-Bs"></a>若谓与俱而有坏者。<a id="a-Bt"></a>是亦不然。<a id="a-Bu"></a>何以故。<a id="a-Bv"></a>法先别成。<a id="a-Bw"></a>然后有合。<a id="a-Bx"></a>是合法不离于异。<a id="a-By"></a>若离异者。<a id="a-Bz"></a>坏则无因。<a id="a-C0"></a>是故与俱亦无坏。<a id="a-C1"></a>如是若离坏共坏无有成者。<a id="a-C2"></a>何以故。<a id="a-C3"></a>若离坏有成。<a id="a-C4"></a>成则为常。<a id="a-C5"></a>常是不坏相。<a id="a-C6"></a>而实不见有法是常。<a id="a-C7"></a>以是故离坏亦无成。<a id="a-C8"></a>若谓与俱有成者。<a id="a-C9"></a>是亦不然。<a id="a-CA"></a>成坏相违。<a id="a-CB"></a>云何得一时俱。<a id="a-CC"></a>僧佉人言。<a id="a-CD"></a>何有与他立过。<a id="a-CE"></a>自义得成。<a id="a-CF"></a>自若成者。<a id="a-CG"></a>应说道理。<a id="a-CH"></a>论者答言。<a id="a-CI"></a>汝义非也。<a id="a-CJ"></a>其过如论偈说。</p>
  <p id="aCK">离成则无坏　　云何得有坏</p>
  <p id="aCL">离死则无生　　无坏何有成</p>
  <p id="aCM">释曰。<a id="a-CN"></a>此谓离成无有坏法。<a id="a-CO"></a>世间之人皆共解故。<a id="a-CP"></a>不须广说。<a id="a-CQ"></a>释离成无坏已。<a id="a-CR"></a>复次与俱亦无坏者。<a id="a-CS"></a>如论偈说。</p>
  <p id="aCT">若成与坏俱　　云何当可得</p>
  <p id="aCU">亦如生与死　　不可得同时</p>
  <p id="aCV">释曰。<a id="a-CW"></a>此中说验坏之与成非同时有。<a id="a-CX"></a>何以故。<a id="a-CY"></a>成是坏缘故。<a id="a-CZ"></a>譬如死与生不可得俱。<a id="a-Ca"></a>释不俱已。<a id="a-Cb"></a>复次第二分别离坏无成者。<a id="a-Cc"></a>如论偈说。</p>
  <p id="aCd">若离坏有成　　云何当可得</p>
  <p id="aCe">诸体上无常　　一切时中有</p>
  <p id="aCf">释曰。<a id="a-Cg"></a>此谓离坏无成。<a id="a-Ch"></a>何以故。<a id="a-Ci"></a>如立义中诸体无常者。<a id="a-Cj"></a>谓色法等自体无常故。<a id="a-Ck"></a>譬如无常。<a id="a-Cl"></a>自体复有。<a id="a-Cm"></a>正量部人言。<a id="a-Cn"></a>法虽无常得坏因来法体即坏。<a id="a-Co"></a>非一切时皆有无常。<a id="a-Cp"></a>论者言。<a id="a-Cq"></a>若尔者。<a id="a-Cr"></a>譬如有人服泻药已便泻。<a id="a-Cs"></a>乃语他言。<a id="a-Ct"></a>是天泻我不言药泻。<a id="a-Cu"></a>汝亦如是。<a id="a-Cv"></a>无常之法。<a id="a-Cw"></a>一切时中能坏法体。<a id="a-Cx"></a>而言待坏因来者。<a id="a-Cy"></a>是事不然。<a id="a-Cz"></a>若得坏因无常始能坏法体者。<a id="a-D0"></a>但是坏因能坏法体。<a id="a-D1"></a>何得复言无常能坏。<a id="a-D2"></a>今问外人法体。<a id="a-D3"></a>为是坏性得坏因来坏耶。<a id="a-D4"></a>为非坏性得坏因来坏耶。<a id="a-D5"></a>此法体若是坏性。<a id="a-D6"></a>得坏因来坏者不然。<a id="a-D7"></a>何故不然。<a id="a-D8"></a>法体起时无间即坏。<a id="a-D9"></a>亦起便灭不到第二刹那。<a id="a-DA"></a>云何得待坏因来坏。<a id="a-DB"></a>若法自体非坏者。<a id="a-DC"></a>譬如涅槃。<a id="a-DD"></a>亦不待彼坏因来坏。<a id="a-DE"></a>复次坏无有因坏无因故。<a id="a-DF"></a>法则不坏。<a id="a-DG"></a>譬如无为。<a id="a-DH"></a>以此验故。<a id="a-DI"></a>破彼坏因。<a id="a-DJ"></a>彼因既破。<a id="a-DK"></a>即破法体。<a id="a-DL"></a>是汝立义之过。<a id="a-DM"></a>且成坏二法前后而有者不然。<a id="a-DN"></a>释离坏无成已。<a id="a-DO"></a>复次同时有成坏者。<a id="a-DP"></a>义亦不然。<a id="a-DQ"></a>何以故。<a id="a-DR"></a>如论偈说。</p>
  <p id="aDS">成与坏同时　　云何而可得</p>
  <p id="aDT">亦如生与死　　同时者不然</p>
  <p id="aDU">释曰。<a id="a-DV"></a>此谓作是观时。<a id="a-DW"></a>义同前解。<a id="a-DX"></a>复次互不成者。<a id="a-DY"></a>如论偈说。</p>
  <p id="aDZ">成坏互共成　　此二无有成</p>
  <p id="aDa">离此二互成　　二法云何成</p>
  <p id="aDb">释曰。<a id="a-Dc"></a>此谓成坏二法不可得成。<a id="a-Dd"></a>如外人先说有时而为成坏因者。<a id="a-De"></a>因则不成。<a id="a-Df"></a>萨婆多鞞婆沙人复言。<a id="a-Dg"></a>此自性坏法非起而即灭。<a id="a-Dh"></a>由起无间有住故。<a id="a-Di"></a>此住无间而有灭。<a id="a-Dj"></a>论者言。<a id="a-Dk"></a>是事不然其义如论偈说。</p>
  <p id="aDl">尽者无有起　　无尽亦无起</p>
  <p id="aDm">有尽者无坏　　无尽亦无坏</p>
  <p id="aDn">释曰。<a id="a-Do"></a>此谓若法有无常者名为尽。<a id="a-Dp"></a>有尽者则无起。<a id="a-Dq"></a>起尽二法相违故。<a id="a-Dr"></a>譬如生与死。<a id="a-Ds"></a>若言起已而无间不灭者。<a id="a-Dt"></a>此非尽法。<a id="a-Du"></a>以是故。<a id="a-Dv"></a>如向所说起尽法者。<a id="a-Dw"></a>于世谛中不成故。<a id="a-Dx"></a>有尽法者不须思惟分别。<a id="a-Dy"></a>无尽者非坏自体故。<a id="a-Dz"></a>譬如解脱。<a id="a-E0"></a>鞞世师人言。<a id="a-E1"></a>应有成坏。<a id="a-E2"></a>体法有故。<a id="a-E3"></a>若无成坏。<a id="a-E4"></a>亦无体法。<a id="a-E5"></a>譬如蟾蜍毛而成坏。<a id="a-E6"></a>是物体法故。<a id="a-E7"></a>必有成坏故。<a id="a-E8"></a>论者言。<a id="a-E9"></a>第一义中若有。<a id="a-EA"></a>一物实有成坏者应说成坏法。<a id="a-EB"></a>然无成坏可说故。<a id="a-EC"></a>其义如论偈说。</p>
  <p id="aED">若离彼成坏　　则无有物体</p>
  <p id="aEE">是成坏二法　　离物体亦无</p>
  <p id="aEF">释曰。<a id="a-EG"></a>物体者。<a id="a-EH"></a>以成为体故。<a id="a-EI"></a>成既无体。<a id="a-EJ"></a>汝向说体法有故为因者不成。<a id="a-EK"></a>何以故。<a id="a-EL"></a>所依无体故。<a id="a-EM"></a>能依亦不成。<a id="a-EN"></a>复次汝以物体为因者。<a id="a-EO"></a>今说其过。<a id="a-EP"></a>修多罗人言。<a id="a-EQ"></a>物体无实。<a id="a-ER"></a>自性是空。<a id="a-ES"></a>然于物上有成坏法。<a id="a-ET"></a>萨婆多人复说言。<a id="a-EU"></a>物有实体。<a id="a-EV"></a>自性不空。<a id="a-EW"></a>于此物上而有成坏。<a id="a-EX"></a>今总答彼二部成坏。<a id="a-EY"></a>如论偈说。</p>
  <p id="aEZ">有成坏二法　　物体空不然</p>
  <p id="aEa">有成坏二法　　体不空不然</p>
  <p id="aEb">释曰。<a id="a-Ec"></a>此中立验如上。<a id="a-Ed"></a>体法有故。<a id="a-Ee"></a>若言自体有者。<a id="a-Ef"></a>则应不坏。<a id="a-Eg"></a>以是故汝等立因不成。<a id="a-Eh"></a>复次更有与过道理。<a id="a-Ei"></a>此成坏法为一耶为异耶。<a id="a-Ej"></a>二俱不然。<a id="a-Ek"></a>是义云何。<a id="a-El"></a>如论偈说。</p>
  <p id="aEm">是成坏二法　　一体者不然</p>
  <p id="aEn">是成坏二法　　异体者不然</p>
  <p id="aEo">释曰。<a id="a-Ep"></a>此谓相违故。<a id="a-Eq"></a>譬如愚与智。<a id="a-Er"></a>然此二法同依一物。<a id="a-Es"></a>譬如余物体。<a id="a-Et"></a>此亦因义有不成过。<a id="a-Eu"></a>鞞世师人说偈言。</p>
  <p id="aEv">我常见物体　　有成亦有坏</p>
  <p id="aEw">是故知体法　　定有而不空</p>
  <p id="aEx">论者言。<a id="a-Ey"></a>汝实见者。<a id="a-Ez"></a>但是同凡夫智非第一义。<a id="a-F0"></a>今当为汝分别其意。<a id="a-F1"></a>如论偈说。</p>
  <p id="aF2">起者先已遮　　无起法亦遮</p>
  <p id="aF3">见成者愚痴　　见坏者亦尔</p>
  <p id="aF4">释曰。<a id="a-F5"></a>此谓无成坏体。<a id="a-F6"></a>外人若言见成坏者。<a id="a-F7"></a>云何知是愚痴非第一义耶。<a id="a-F8"></a>论者言。<a id="a-F9"></a>此先已答。<a id="a-FA"></a>汝若意由不足。<a id="a-FB"></a>今更为说。<a id="a-FC"></a>于第一义中若见有物体者。<a id="a-FD"></a>此成与坏可依彼体。<a id="a-FE"></a>然此物者。<a id="a-FF"></a>为有体能生体。<a id="a-FG"></a>为无体能生体。<a id="a-FH"></a>是皆不然。<a id="a-FI"></a>何以故。<a id="a-FJ"></a>其义如论偈说。</p>
  <p id="aFK">有体不生体　　亦不生无体</p>
  <p id="aFL">无体不生体　　亦不生无体</p>
  <p id="aFM">释曰。<a id="a-FN"></a>有体不生体者。<a id="a-FO"></a>第一义中无体故。<a id="a-FP"></a>譬如已生体。<a id="a-FQ"></a>若外人言。<a id="a-FR"></a>如种子体。<a id="a-FS"></a>后时能生芽故。<a id="a-FT"></a>谓是体能生体者。<a id="a-FU"></a>是亦有过。<a id="a-FV"></a>何以故。<a id="a-FW"></a>芽未生时亦无芽体。<a id="a-FX"></a>以稻体不生故。<a id="a-FY"></a>芽未生时无有名字。<a id="a-FZ"></a>此谓未有言说故。<a id="a-Fa"></a>譬如余未生物体。<a id="a-Fb"></a>不生无体者。<a id="a-Fc"></a>体无故。<a id="a-Fd"></a>譬如兔角无体。<a id="a-Fe"></a>不生体者。<a id="a-Ff"></a>谓无因体。<a id="a-Fg"></a>体无生故。<a id="a-Fh"></a>亦如兔角无体。<a id="a-Fi"></a>不生无体者。<a id="a-Fj"></a>先已说验破故。<a id="a-Fk"></a>今问体等。<a id="a-Fl"></a>为自生耶。<a id="a-Fm"></a>为他生耶。<a id="a-Fn"></a>并有过故。<a id="a-Fo"></a>其义如论偈说。</p>
  <p id="aFp">法体不自生　　亦不从他生</p>
  <p id="aFq">亦无自他生　　今说何处生</p>
  <p id="aFr">释曰。<a id="a-Fs"></a>如是不生前已广说故。<a id="a-Ft"></a>此谓毕竟无生。<a id="a-Fu"></a>以成坏无有体故。<a id="a-Fv"></a>汝根本因义不成。<a id="a-Fw"></a>若第一义中欲得有体者。<a id="a-Fx"></a>今当说过。<a id="a-Fy"></a>如论偈说。</p>
  <p id="aFz">诸法有体者　　即堕断常见</p>
  <p id="aG0">当知所受法　　若常若无常</p>
  <p id="aG1">释曰。<a id="a-G2"></a>何故尔耶。<a id="a-G3"></a>谓此法若常若无常故。<a id="a-G4"></a>何以故。<a id="a-G5"></a>常者不坏故。<a id="a-G6"></a>是常见过。<a id="a-G7"></a>无常者坏故。<a id="a-G8"></a>是断见过。<a id="a-G9"></a>有外人言。<a id="a-GA"></a>我无是过。<a id="a-GB"></a>其义云何。<a id="a-GC"></a>引上偈本云。<a id="a-GD"></a>诸法有体者。<a id="a-GE"></a>非常亦非断。<a id="a-GF"></a>论者问言。<a id="a-GG"></a>何故尔耶。<a id="a-GH"></a>外人复引论偈答曰。</p>
  <p id="aGI">起尽相续者　　由果及与因</p>
  <p id="aGJ">因灭而果起　　不断亦不常</p>
  <p id="aGK">释曰。<a id="a-GL"></a>外人意谓。<a id="a-GM"></a>因始灭时有果起故不断。<a id="a-GN"></a>果始起时有因灭故不常。<a id="a-GO"></a>亦如经说。<a id="a-GP"></a>五阴无常苦空无我。<a id="a-GQ"></a>而不断灭。<a id="a-GR"></a>以是义故。<a id="a-GS"></a>因之与果非断非常。<a id="a-GT"></a>论者言。<a id="a-GU"></a>若如是者。<a id="a-GV"></a>义不相应。<a id="a-GW"></a>前灭后起。<a id="a-GX"></a>今说其过。<a id="a-GY"></a>如论偈说。</p>
  <p id="aGZ">是起尽相续　　由因及果者</p>
  <p id="aGa">因灭而果起　　若断及若常</p>
  <p id="aGb">释曰。<a id="a-Gc"></a>此谓因灭更不生故。<a id="a-Gd"></a>则堕断过。<a id="a-Ge"></a>已灭者不起故。<a id="a-Gf"></a>譬如燋种。<a id="a-Gg"></a>鞞世师等谓论者言。<a id="a-Gh"></a>如彼论中偈说。<a id="a-Gi"></a>若物从缘起。<a id="a-Gj"></a>此果不即缘亦不离彼缘。<a id="a-Gk"></a>非断亦非常。<a id="a-Gl"></a>此谓论者先所欲得。<a id="a-Gm"></a>今复说为过者不然。<a id="a-Gn"></a>论者言。<a id="a-Go"></a>此语不善。<a id="a-Gp"></a>何以故。<a id="a-Gq"></a>此偈于世谛中说不断不常。<a id="a-Gr"></a>非第一义。<a id="a-Gs"></a>何以故。<a id="a-Gt"></a>第一义中一切法无断常过。<a id="a-Gu"></a>僧佉人言。<a id="a-Gv"></a>因变为果。<a id="a-Gw"></a>住果故得说有体无断常过。<a id="a-Gx"></a>论者言。<a id="a-Gy"></a>是义不然。<a id="a-Gz"></a>汝转变无验。<a id="a-H0"></a>不令人解。<a id="a-H1"></a>转变义者。<a id="a-H2"></a>先已遮故。<a id="a-H3"></a>汝今复起转变分别者。<a id="a-H4"></a>今更说验。<a id="a-H5"></a>若物不可变者。<a id="a-H6"></a>终无有变。<a id="a-H7"></a>何以故。<a id="a-H8"></a>不可变故。<a id="a-H9"></a>譬如兔角。<a id="a-HA"></a>复次若诸体有自体者。<a id="a-HB"></a>义不应尔。<a id="a-HC"></a>其过如论偈说。</p>
  <p id="aHD">先有自体者　　后无则不然</p>
  <p id="aHE">涅槃时便断　　即有断灭过</p>
  <p id="aHF">释曰。<a id="a-HG"></a>今现见此体有起有灭。<a id="a-HH"></a>是故诸体无自体。<a id="a-HI"></a>所以者何。<a id="a-HJ"></a>起灭法故。<a id="a-HK"></a>此义先已说。<a id="a-HL"></a>复次若诸体先有自体者。<a id="a-HM"></a>阿罗汉心心数法。<a id="a-HN"></a>后时更不生故。<a id="a-HO"></a>即断灭过。<a id="a-HP"></a>此过汝不能避。<a id="a-HQ"></a>若汝意言涅槃时是断者。<a id="a-HR"></a>亦从是断未涅槃前诸有相续时。<a id="a-HS"></a>我何有断灭过。<a id="a-HT"></a>而谓相续无断过者。<a id="a-HU"></a>汝不善说。<a id="a-HV"></a>我前说涅槃时断者。<a id="a-HW"></a>正遮汝言。<a id="a-HX"></a>未入涅槃前诸有相续。<a id="a-HY"></a>如前言涅槃时便断者。<a id="a-HZ"></a>此已令解是断见过故。<a id="a-Ha"></a>若后时是断者。<a id="a-Hb"></a>障于解脱。<a id="a-Hc"></a>何故尔耶。<a id="a-Hd"></a>由此断见不得解脱故。<a id="a-He"></a>如是答汝。<a id="a-Hf"></a>汝心犹不足者。<a id="a-Hg"></a>今当复听。<a id="a-Hh"></a>此现在有末后命终时。<a id="a-Hi"></a>是名死有。<a id="a-Hj"></a>未来有中初受生心者。<a id="a-Hk"></a>是名初有。<a id="a-Hl"></a>此中义意。<a id="a-Hm"></a>如论偈说。</p>
  <p id="aHn">死有者是灭　　取初有不然</p>
  <p id="aHo">死有未灭时　　取初有不然</p>
  <p id="aHp">释曰。<a id="a-Hq"></a>此中说验。<a id="a-Hr"></a>第一义中死有是灭者。<a id="a-Hs"></a>不取未来有。<a id="a-Ht"></a>是灭故是死有故。<a id="a-Hu"></a>譬如阿罗汉死有。<a id="a-Hv"></a>复次死有名过去有。<a id="a-Hw"></a>初有名现在有。<a id="a-Hx"></a>若死有灭次起初有者。<a id="a-Hy"></a>是则无因。<a id="a-Hz"></a>若言此死有未灭时能取初有。<a id="a-I0"></a>是有故。<a id="a-I1"></a>得无过者。<a id="a-I2"></a>此中说验。<a id="a-I3"></a>死有未灭者不能取。<a id="a-I4"></a>初有未灭故。<a id="a-I5"></a>譬如现在有。<a id="a-I6"></a>外人复言死有欲灭。<a id="a-I7"></a>能取初有。<a id="a-I8"></a>论者言。<a id="a-I9"></a>亦不善说其过如论偈说。</p>
  <p id="aIA">是死有灭时　　能生初有者</p>
  <p id="aIB">灭时是一有　　生时是异有</p>
  <p id="aIC">释曰。<a id="a-ID"></a>此谓灭时生时。<a id="a-IE"></a>二有各异故。<a id="a-IF"></a>云何能取耶。<a id="a-IG"></a>外人答言。<a id="a-IH"></a>如彼所说。<a id="a-II"></a>有相续而体异者。<a id="a-IJ"></a>我亦如是。<a id="a-IK"></a>论者言。<a id="a-IL"></a>提婆达多死有不取。<a id="a-IM"></a>提婆达多初有有异故。<a id="a-IN"></a>譬如耶若达多死有。<a id="a-IO"></a>又复汝谓已灭未灭灭时取初有者不然。<a id="a-IP"></a>如上二有过。<a id="a-IQ"></a>又复汝谓若灭未现前能取初有者。<a id="a-IR"></a>同前二有过。<a id="a-IS"></a>如是生时及已生取初有者。<a id="a-IT"></a>亦不然。<a id="a-IU"></a>还如前过。<a id="a-IV"></a>以是故。<a id="a-IW"></a>如论偈说。</p>
  <p id="aIX">灭时及生时　　取初有不然</p>
  <p id="aIY">而此灭阴者　　后复还生耶</p>
  <p id="aIZ">释曰。<a id="a-Ia"></a>此谓外人不欲得已灭之阴还复重生。<a id="a-Ib"></a>如一人一时有二自体者无也。<a id="a-Ic"></a>若谓初有灭时即后有生者。<a id="a-Id"></a>今应随在何阴中死。<a id="a-Ie"></a>即于此阴中生。<a id="a-If"></a>不应余阴中生。<a id="a-Ig"></a>如是死有灭已。<a id="a-Ih"></a>能取初有者不成。<a id="a-Ii"></a>已令信解死有灭时能取初有者亦不成。<a id="a-Ij"></a>以是故。<a id="a-Ik"></a>已灭及灭时俱不成如我所说道理。<a id="a-Il"></a>死时诸阴灭已。<a id="a-Im"></a>还用此阴相续生者。<a id="a-In"></a>亦不然。<a id="a-Io"></a>其过如论偈说。</p>
  <p id="aIp">如是三时中　　有相续不然</p>
  <p id="aIq">若无三时者　　何有有相续</p>
  <p id="aIr">释曰。<a id="a-Is"></a>此谓死有续生初有者不然。<a id="a-It"></a>相续不断不常。<a id="a-Iu"></a>语者是世谛非第一义谛。<a id="a-Iv"></a>是故我所立者不破。<a id="a-Iw"></a>以是故。<a id="a-Ix"></a>如品初外人说有如是时为成坏因者。<a id="a-Iy"></a>今广说此因过故。<a id="a-Iz"></a>立时不成。<a id="a-J0"></a>以成坏无自性。<a id="a-J1"></a>令物信解是品义意。<a id="a-J2"></a>是故此下引经显成。<a id="a-J3"></a>如般若中说。<a id="a-J4"></a>佛告极勇猛。<a id="a-J5"></a>色不死不生。<a id="a-J6"></a>受想行识不死不生。<a id="a-J7"></a>若色受想行识无死无生。<a id="a-J8"></a>是名般若波罗蜜。</p>
  <p id="aJ9">释观成坏品竟。</p>
 </body>
</html>