<!doctype html>
<html id="z3IBVT9yj" data-ver="1067">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">般若灯论释卷第八</h1>
  <h2 id="a2">释观苦品第十二</h2>
  <p id="a3">复次苦无自性。<a id="a-4"></a>所对治空。<a id="a-5"></a>遮定执故。<a id="a-6"></a>有此品起。<a id="a-7"></a>外人言。<a id="a-8"></a>第一义中有是诸阴。<a id="a-9"></a>何以故。<a id="a-A"></a>由苦故。<a id="a-B"></a>此若无者。<a id="a-C"></a>则无彼苦。<a id="a-D"></a>如第二头。<a id="a-E"></a>阴是苦者。<a id="a-F"></a>如经偈曰。</p>
  <p id="aG">苦集亦世间　　见处及彼有</p>
  <p id="aH">以是义故。<a id="a-I"></a>第一义中有是诸阴。<a id="a-J"></a>论者言。<a id="a-K"></a>虚妄分别于苦不然。<a id="a-L"></a>如偈曰。</p>
  <p id="aM">有人欲得苦　　自作及他作</p>
  <p id="aN">共作无因作　　彼果皆不然</p>
  <p id="aO">释曰。<a id="a-P"></a>第一义中种种无量如理观察。<a id="a-Q"></a>彼皆不然。<a id="a-R"></a>云何观察。<a id="a-S"></a>苦非自作。<a id="a-T"></a>如偈曰。</p>
  <p id="aU">苦若自作者　　则不从缘生</p>
  <p id="aV">释曰。<a id="a-W"></a>由自作故。<a id="a-X"></a>则不藉因缘。<a id="a-Y"></a>是故苦从缘起。<a id="a-Z"></a>即无此义。<a id="a-a"></a>而彼不然。<a id="a-b"></a>复欲得故。<a id="a-c"></a>此义云何。<a id="a-d"></a>谓从缘起。<a id="a-e"></a>如偈曰。</p>
  <p id="af">由现阴为因　　未来阴得起</p>
  <p id="ag">释曰。<a id="a-h"></a>第一义中诸阴相续名调达者非调达作。<a id="a-i"></a>何以故。<a id="a-j"></a>藉缘起故。<a id="a-k"></a>譬如一有由现阴为因牵后阴起义正如此。<a id="a-l"></a>复次鞞世师言。<a id="a-m"></a>身等诸根觉聚虽别而我无异。<a id="a-n"></a>彼一遍住亦是作者彼作此苦故。<a id="a-o"></a>是自作。<a id="a-p"></a>若言诸行刹那刹那生灭。<a id="a-q"></a>无常者。<a id="a-r"></a>此说有过。<a id="a-s"></a>得何等过。<a id="a-t"></a>此心刹那俱生之苦。<a id="a-u"></a>不即此苦刹那心作故。<a id="a-v"></a>非自作亦非他作。<a id="a-w"></a>何以故。<a id="a-x"></a>他所作业自受果者。<a id="a-y"></a>此义不然。<a id="a-z"></a>汝意若欲令他作者则违自悉檀。<a id="a-10"></a>论者言。<a id="a-11"></a>此中立验。<a id="a-12"></a>汝言丈夫即是作者。<a id="a-13"></a>是义不然。<a id="a-14"></a>何以故。<a id="a-15"></a>以其常故。<a id="a-16"></a>譬如虚空。<a id="a-17"></a>以常验故。<a id="a-18"></a>知非作者。<a id="a-19"></a>丈夫作者法自体破立义过故。<a id="a-1A"></a>复次若汝定谓我作此苦即不从缘起有如是过。<a id="a-1B"></a>此义云何。<a id="a-1C"></a>以我法中名苦为我。<a id="a-1D"></a>义意如是。<a id="a-1E"></a>复次若言丈夫作业即是自作非不藉余因缘共作后得起者。<a id="a-1F"></a>是义不然。<a id="a-1G"></a>何以故。<a id="a-1H"></a>由无量因共我作苦应如是知。<a id="a-1I"></a>如彼干草及牛粪等为火作缘。<a id="a-1J"></a>义意正尔。<a id="a-1K"></a>复次调达之苦非调达我作。<a id="a-1L"></a>何以故。<a id="a-1M"></a>由苦故如耶若苦。<a id="a-1N"></a>汝前说言。<a id="a-1O"></a>若刹那诸行等无别作者。<a id="a-1P"></a>彼业所作即是自作者。<a id="a-1Q"></a>今当答汝。<a id="a-1R"></a>第一义中苦不可说故我无过。<a id="a-1S"></a>彼世谛中相以相续因果不别。<a id="a-1T"></a>世间咸见作如是说。<a id="a-1U"></a>如言彼处灯来此庵罗树是我所种。<a id="a-1V"></a>此亦如是。<a id="a-1W"></a>后时有相与彼前思相续。<a id="a-1X"></a>因果不别前有相思。<a id="a-1Y"></a>此刹那作名为自作。<a id="a-1Z"></a>由前刹那思所积集善不善业。<a id="a-1a"></a>彼业灭时与后为因。<a id="a-1b"></a>如彼灯焰前为后因。<a id="a-1c"></a>如是展转相续乃至得果。<a id="a-1d"></a>故非不作而得。<a id="a-1e"></a>亦非作已失灭。<a id="a-1f"></a>若汝意谓诸行刹那先所集业不受后果。<a id="a-1g"></a>何以故。<a id="a-1h"></a>以其异故。<a id="a-1i"></a>如别相续者。<a id="a-1j"></a>是义不然。<a id="a-1k"></a>如偈曰。</p>
  <p id="a1l">处处缘起法　　不即是彼缘</p>
  <p id="a1m">亦不异彼缘　　不常亦不断</p>
  <p id="a1n">释曰。<a id="a-1o"></a>我悉檀如是。<a id="a-1p"></a>汝立异故为因者。<a id="a-1q"></a>此义不成。<a id="a-1r"></a>何以故。<a id="a-1s"></a>由先心刹那所传来业。<a id="a-1t"></a>对治未生。<a id="a-1u"></a>相续与果。<a id="a-1v"></a>以功能胜异故。<a id="a-1w"></a>譬如以紫矿汁浸摩多弄伽子种之。<a id="a-1x"></a>后时花中有紫矿色不违世谛。<a id="a-1y"></a>复次说有丈夫者言。<a id="a-1z"></a>一边作业。<a id="a-20"></a>一边受果。<a id="a-21"></a>无如上过。<a id="a-22"></a>论者言。<a id="a-23"></a>彼一边者不作而得。<a id="a-24"></a>此一边者已作失坏。<a id="a-25"></a>以作业边永不得果。<a id="a-26"></a>有此过失。<a id="a-27"></a>外人言。<a id="a-28"></a>我是一故无过。<a id="a-29"></a>云何知一。<a id="a-2A"></a>与一数相应故。<a id="a-2B"></a>论者言。<a id="a-2C"></a>我与一数相应无如此义。<a id="a-2D"></a>何以故。<a id="a-2E"></a>由有故。<a id="a-2F"></a>譬如一数。<a id="a-2G"></a>以是义故。<a id="a-2H"></a>苦非自作。<a id="a-2I"></a>亦不他作。<a id="a-2J"></a>此义云何。<a id="a-2K"></a>如偈曰。</p>
  <p id="a2L">若前阴异后　　后阴异前者</p>
  <p id="a2M">此阴从彼生　　可言他作苦</p>
  <p id="a2N">释曰。<a id="a-2O"></a>若人欲得他作苦者。<a id="a-2P"></a>法体不成。<a id="a-2Q"></a>立义有过。<a id="a-2R"></a>而实不然。<a id="a-2S"></a>云何不然。<a id="a-2T"></a>此中立验。<a id="a-2U"></a>第一义中调达后阴于先阴非他。<a id="a-2V"></a>何以故。<a id="a-2W"></a>调达阴故。<a id="a-2X"></a>譬如后自阴体。<a id="a-2Y"></a>又彼苦体。<a id="a-2Z"></a>相续不别故。<a id="a-2a"></a>立义譬喻如前应知。<a id="a-2b"></a>复次执有人者说如是言。<a id="a-2c"></a>他所造业自受果者。<a id="a-2d"></a>是义不然。<a id="a-2e"></a>何以故。<a id="a-2f"></a>诸位差别皆人作故。<a id="a-2g"></a>名自作苦。<a id="a-2h"></a>亦名他作。<a id="a-2i"></a>二家所立者。<a id="a-2j"></a>我无此过。<a id="a-2k"></a>论者言。<a id="a-2l"></a>汝但有此语。<a id="a-2m"></a>是亦不然。<a id="a-2n"></a>如偈曰。</p>
  <p id="a2o">若人自作苦　　离苦无别人</p>
  <p id="a2p">何等是彼人　　言人自作苦</p>
  <p id="a2q">释曰。<a id="a-2r"></a>何等是苦。<a id="a-2s"></a>谓五阴相。<a id="a-2t"></a>离彼苦阴无别有人。<a id="a-2u"></a>云何而言。<a id="a-2v"></a>人作于苦。<a id="a-2w"></a>复次若汝执。<a id="a-2x"></a>言人与五阴不一不异者。<a id="a-2y"></a>是义不然。<a id="a-2z"></a>何以故。<a id="a-30"></a>但于五阴施调达名。<a id="a-31"></a>无人可得。<a id="a-32"></a>以缘起故。<a id="a-33"></a>譬如瓶等。<a id="a-34"></a>如是第一义中彼人不成。<a id="a-35"></a>人既不成。<a id="a-36"></a>无作苦者。<a id="a-37"></a>复次他人作苦。<a id="a-38"></a>是义不然。<a id="a-39"></a>如偈曰。</p>
  <p id="a3A">若他人作苦　　持与此人者</p>
  <p id="a3B">离苦何有他　　而言他作苦</p>
  <p id="a3C">释曰。<a id="a-3D"></a>离苦无人。<a id="a-3E"></a>前已遮故。<a id="a-3F"></a>人有别体令证知者。<a id="a-3G"></a>以无验故。<a id="a-3H"></a>如是自作苦不可得。<a id="a-3I"></a>先已立验晓诸未解。<a id="a-3J"></a>是故偈曰。</p>
  <p id="a3K">自作若不成　　何处有他作</p>
  <p id="a3L">若他人作苦　　彼还是自作</p>
  <p id="a3M">释曰。<a id="a-3N"></a>无自作苦而指示言他作苦者。<a id="a-3O"></a>此语不然。<a id="a-3P"></a>如别相续决定报业。<a id="a-3Q"></a>言他作者。<a id="a-3R"></a>无如此义。<a id="a-3S"></a>是故偈言。<a id="a-3T"></a>何处有他作。<a id="a-3U"></a>语意如是。<a id="a-3V"></a>汝言位有差别人无异者。<a id="a-3W"></a>此为妄语。<a id="a-3X"></a>以是义故。<a id="a-3Y"></a>若自作苦。<a id="a-3Z"></a>若他作者。<a id="a-3a"></a>此皆不然。<a id="a-3b"></a>复次异尼犍子作如是言。<a id="a-3c"></a>人自作苦故苦是自作。<a id="a-3d"></a>而苦不即人名为他作。<a id="a-3e"></a>是故自作他作二门得成。<a id="a-3f"></a>论者偈曰。</p>
  <p id="a3g">自作苦不然</p>
  <p id="a3h">释曰。<a id="a-3i"></a>无人作苦。<a id="a-3j"></a>此义如是。<a id="a-3k"></a>由苦无自体人无体故。<a id="a-3l"></a>若谓苦体是人者。<a id="a-3m"></a>义亦不然。<a id="a-3n"></a>何以故。<a id="a-3o"></a>偈曰。</p>
  <p id="a3p">苦不还作苦</p>
  <p id="a3q">释曰。<a id="a-3r"></a>如先偈言。<a id="a-3s"></a>苦若自作者。<a id="a-3t"></a>则不从缘起。<a id="a-3u"></a>此之二句。<a id="a-3v"></a>如彼已遮语意如是。<a id="a-3w"></a>复次若苦还作苦者。<a id="a-3x"></a>即是果还作果。<a id="a-3y"></a>又苦自起不待因缘。<a id="a-3z"></a>此之二种世所不见。<a id="a-40"></a>汝前说言。<a id="a-41"></a>苦不即人此人作苦名他作者。<a id="a-42"></a>此说不善。<a id="a-43"></a>如偈曰。</p>
  <p id="a44">若他作苦者</p>
  <p id="a45">释曰。<a id="a-46"></a>外人意欲以人为他。<a id="a-47"></a>此人无体不能作苦。<a id="a-48"></a>何故不作。<a id="a-49"></a>以其空故。<a id="a-4A"></a>空则无物。<a id="a-4B"></a>云何起作。<a id="a-4C"></a>无起有体者。<a id="a-4D"></a>智人所不欲。<a id="a-4E"></a>是故偈曰。</p>
  <p id="a4F">无他谁作苦</p>
  <p id="a4G">释曰。<a id="a-4H"></a>无此他义。<a id="a-4I"></a>语意如是。<a id="a-4J"></a>以是义故。<a id="a-4K"></a>自作他作此皆不然。<a id="a-4L"></a>俱作者言二作苦故无过。<a id="a-4M"></a>为遮此故。<a id="a-4N"></a>阿阇梨偈曰。</p>
  <p id="a4O">若一一作成　　可言二作苦</p>
  <p id="a4P">释曰。<a id="a-4Q"></a>一一不作如先已遮。<a id="a-4R"></a>苦非自作亦非他作。<a id="a-4S"></a>是故汝言二作苦者。<a id="a-4T"></a>此义不然。<a id="a-4U"></a>亦不无因。<a id="a-4V"></a>何以故。<a id="a-4W"></a>此无因执。<a id="a-4X"></a>如无起品已遮。<a id="a-4Y"></a>此中偈曰。</p>
  <p id="a4Z">自他二不作　　无因何有苦</p>
  <p id="a4a">释曰。<a id="a-4b"></a>此品前来所说遮苦若无因者。<a id="a-4c"></a>则亦无苦。<a id="a-4d"></a>无因有苦。<a id="a-4e"></a>无如是义。<a id="a-4f"></a>由第一义中苦不可得。<a id="a-4g"></a>语意如此。<a id="a-4h"></a>如是种种观察彼苦无体。<a id="a-4i"></a>外人品初言。<a id="a-4j"></a>有诸阴以苦故为因者。<a id="a-4k"></a>第一义中此执不成。<a id="a-4l"></a>如偈曰。</p>
  <p id="a4m">不独观于苦　　四种义不成</p>
  <p id="a4n">外所有诸法　　四种亦皆无</p>
  <p id="a4o">释曰。<a id="a-4p"></a>如前所说道理。<a id="a-4q"></a>彼外色等观察亦无此义。<a id="a-4r"></a>云何色不自作。<a id="a-4s"></a>何以故。<a id="a-4t"></a>若有若无。<a id="a-4u"></a>因不然故。<a id="a-4v"></a>如前已说。<a id="a-4w"></a>又从缘起故。<a id="a-4x"></a>如芽自体不名自作。<a id="a-4y"></a>若言从诸大作名他作者。<a id="a-4z"></a>是义不然。<a id="a-50"></a>云何不然。<a id="a-51"></a>诸大于色不名为他。<a id="a-52"></a>何以故。<a id="a-53"></a>以其外故。<a id="a-54"></a>如色自体。<a id="a-55"></a>又遮实有故。<a id="a-56"></a>色无自体。<a id="a-57"></a>他义不成。<a id="a-58"></a>亦非共作。<a id="a-59"></a>以一一不成故。<a id="a-5A"></a>亦不无因。<a id="a-5B"></a>何以故。<a id="a-5C"></a>此无因执前已遮故。<a id="a-5D"></a>如是声等亦应类破。<a id="a-5E"></a>是故品初说因由苦故者。<a id="a-5F"></a>有过失故。<a id="a-5G"></a>此义不成。<a id="a-5H"></a>今此品中为欲显示苦是空义。<a id="a-5I"></a>是故得成。<a id="a-5J"></a>如般若波罗蜜经中说。<a id="a-5K"></a>佛告极勇猛菩萨言。<a id="a-5L"></a>善男子。<a id="a-5M"></a>色非苦非乐。<a id="a-5N"></a>如是受想行识非苦非乐。<a id="a-5O"></a>若色受想行识非苦非乐。<a id="a-5P"></a>是名般若波罗蜜。<a id="a-5Q"></a>又如梵王问经中说。<a id="a-5R"></a>云何名圣谛。<a id="a-5S"></a>若苦若集。<a id="a-5T"></a>若灭若道。<a id="a-5U"></a>不名圣谛。<a id="a-5V"></a>彼苦等不起。<a id="a-5W"></a>乃名圣谛。<a id="a-5X"></a>如是等。<a id="a-5Y"></a>复次声闻乘中婆伽婆说。<a id="a-5Z"></a>有比丘问佛言。<a id="a-5a"></a>瞿昙。<a id="a-5b"></a>苦自作耶。<a id="a-5c"></a>佛言不。<a id="a-5d"></a>他作耶。<a id="a-5e"></a>佛言不。<a id="a-5f"></a>俱作耶。<a id="a-5g"></a>佛言不。<a id="a-5h"></a>无因作耶。<a id="a-5i"></a>佛言不。<a id="a-5j"></a>如是等诸修多罗。<a id="a-5k"></a>此中应广说。</p>
  <p id="a5l">释观苦品竟。</p>
  <p data-pb></p>
  <h2 id="a5m">释观行品第十三</h2>
  <p id="a5n">复次为令他解一切诸行种种差别皆无自性。<a id="a-5o"></a>有此品起。<a id="a-5p"></a>此中外人引经立义。<a id="a-5q"></a>如偈曰。</p>
  <p id="a5r">婆伽婆说彼　　虚妄劫夺法</p>
  <p id="a5s">释曰。<a id="a-5t"></a>云何知彼诸行等法是虚妄耶。<a id="a-5u"></a>彼诸行等自体无故。<a id="a-5v"></a>诳凡夫故。<a id="a-5w"></a>邪智分别。<a id="a-5x"></a>谓为可得。<a id="a-5y"></a>故是虚妄。<a id="a-5z"></a>又能为彼第一义谛境界念等。<a id="a-60"></a>妄失因故是虚妄法。<a id="a-61"></a>婆伽婆说者。<a id="a-62"></a>谓于诸经中。<a id="a-63"></a>告诸比丘作如是说。<a id="a-64"></a>彼虚妄劫夺法者。<a id="a-65"></a>谓一切有为法最上实者。<a id="a-66"></a>谓涅槃真法。<a id="a-67"></a>如是诸行是劫夺法。<a id="a-68"></a>是灭坏法。<a id="a-69"></a>声闻法中作如是说。<a id="a-6A"></a>大乘经中亦作是说。<a id="a-6B"></a>诸有为法皆是虚妄。<a id="a-6C"></a>诸无为法皆非虚妄。<a id="a-6D"></a>此二阿含皆明诸行是虚妄法。<a id="a-6E"></a>此义得成。<a id="a-6F"></a>论者言。<a id="a-6G"></a>此中立验。<a id="a-6H"></a>第一义中内诸法空。<a id="a-6I"></a>何以故。<a id="a-6J"></a>劫夺法故。<a id="a-6K"></a>如幻化人。<a id="a-6L"></a>外人言。<a id="a-6M"></a>立义出因无差别故。<a id="a-6N"></a>汝言第一义中诸法空者。<a id="a-6O"></a>是无所有劫夺法者。<a id="a-6P"></a>亦无所有。<a id="a-6Q"></a>出因阙故。<a id="a-6R"></a>立义不成。<a id="a-6S"></a>有过失故。<a id="a-6T"></a>论者偈曰。</p>
  <p id="a6U">若妄夺法无　　有何名劫夺</p>
  <p id="a6V">释曰。<a id="a-6W"></a>汝谓立义出因皆无所有。<a id="a-6X"></a>若尔此既是无。<a id="a-6Y"></a>竟有何物可名劫夺。<a id="a-6Z"></a>以无体故。<a id="a-6a"></a>譬如兔角。<a id="a-6b"></a>是故虚妄劫夺。<a id="a-6c"></a>此之二语。<a id="a-6d"></a>非是无义。<a id="a-6e"></a>复有何义分别境界。<a id="a-6f"></a>彼自体空是虚妄义。<a id="a-6g"></a>不如实有。<a id="a-6h"></a>喻若光影。<a id="a-6i"></a>是劫夺义。<a id="a-6j"></a>因与立义此二不同。<a id="a-6k"></a>是故我无立义阙因过失。<a id="a-6l"></a>无二过故。<a id="a-6m"></a>所欲义成。<a id="a-6n"></a>复次劫夺语者。<a id="a-6o"></a>佛婆伽婆拔烦恼障。<a id="a-6p"></a>及智障根。<a id="a-6q"></a>永尽无余。<a id="a-6r"></a>故作此说。<a id="a-6s"></a>如偈曰。</p>
  <p id="a6t">婆伽婆说此　　为显示空义</p>
  <p id="a6u">释曰。<a id="a-6v"></a>劫夺语者。<a id="a-6w"></a>与空无别体。<a id="a-6x"></a>如言彼处有烟此说彼处有火。<a id="a-6y"></a>外人言。<a id="a-6z"></a>虚妄语者非是无义。<a id="a-70"></a>此有何义。<a id="a-71"></a>谓如来不说诸法无我。<a id="a-72"></a>若尔云何。<a id="a-73"></a>说虚妄语。<a id="a-74"></a>如偈曰。</p>
  <p id="a75">见法变异故　　诸法无自体</p>
  <p id="a76">释曰。<a id="a-77"></a>此偈说何义。<a id="a-78"></a>谓见诸法变异故知诸法无体。<a id="a-79"></a>云何无体。<a id="a-7A"></a>以非常住故。<a id="a-7B"></a>婆伽婆说虚妄语者。<a id="a-7C"></a>道理如是。<a id="a-7D"></a>又如偈曰。</p>
  <p id="a7E">有体非无体</p>
  <p id="a7F">释曰。<a id="a-7G"></a>云何名有。<a id="a-7H"></a>自体有故。<a id="a-7I"></a>如汝道理者。<a id="a-7J"></a>诸法则无体。<a id="a-7K"></a>而此不然。<a id="a-7L"></a>偈曰。</p>
  <p id="a7M">由诸法空故</p>
  <p id="a7N">释曰。<a id="a-7O"></a>诸法无我我所故。<a id="a-7P"></a>汝义如是。<a id="a-7Q"></a>是故应信诸法有体。<a id="a-7R"></a>若不如此者。<a id="a-7S"></a>偈曰。</p>
  <p id="a7T">自体若非有　　何法为变异</p>
  <p id="a7U">释曰。<a id="a-7V"></a>现见此体有变异故。<a id="a-7W"></a>是故定知有变异法。<a id="a-7X"></a>此中立验。<a id="a-7Y"></a>第一义中诸法有体。<a id="a-7Z"></a>何以故。<a id="a-7a"></a>体变异故。<a id="a-7b"></a>此若无体。<a id="a-7c"></a>则无变异。<a id="a-7d"></a>如石女儿。<a id="a-7e"></a>由有体变异。<a id="a-7f"></a>谓内入等。<a id="a-7g"></a>是故第一义中法有自体。<a id="a-7h"></a>论者偈曰。</p>
  <p id="a7i">若法有自体　　云何有变异</p>
  <p id="a7j">释曰。<a id="a-7k"></a>法有自体而变异者。<a id="a-7l"></a>是义不然。<a id="a-7m"></a>何以故。<a id="a-7n"></a>以自体者不可坏故。<a id="a-7o"></a>而今现见彼体变异。<a id="a-7p"></a>是故当知。<a id="a-7q"></a>彼变异体与无自体不得相离。<a id="a-7r"></a>汝所立因则自相违。<a id="a-7s"></a>有人言虚妄法义者。<a id="a-7t"></a>谓不如实见法无自体者。<a id="a-7u"></a>此谓说无我义。<a id="a-7v"></a>何以故。<a id="a-7w"></a>言自体者。<a id="a-7x"></a>即是我名。<a id="a-7y"></a>见法变异者。<a id="a-7z"></a>此谓诸法转变灭坏。<a id="a-80"></a>是故虚妄语者。<a id="a-81"></a>与其无我不得相离。<a id="a-82"></a>此虚妄语即说无我。<a id="a-83"></a>非谓说空。<a id="a-84"></a>是故圣道未起。<a id="a-85"></a>我见山未崩。<a id="a-86"></a>内外诸法我及我所光影显现圣道起时。<a id="a-87"></a>于此诸法不复分别我及我所。<a id="a-88"></a>若言诸法无自体者。<a id="a-89"></a>如外道所执我。<a id="a-8A"></a>此我无体成立此义者。<a id="a-8B"></a>则成我所成。<a id="a-8C"></a>如是因者。<a id="a-8D"></a>成立无我。<a id="a-8E"></a>不成立空及无自体。<a id="a-8F"></a>论者言。<a id="a-8G"></a>汝等分别法无体者。<a id="a-8H"></a>谓如兔角。<a id="a-8I"></a>无体如是。<a id="a-8J"></a>故生怖畏。<a id="a-8K"></a>譬如小儿夜见自影。<a id="a-8L"></a>谓是非人失声惊怖。<a id="a-8M"></a>汝亦如是。<a id="a-8N"></a>如汝所言外道执我立此无我则成我所成者。<a id="a-8O"></a>汝今谛听。<a id="a-8P"></a>若以虚妄之言。<a id="a-8Q"></a>为成立无我及外道执。<a id="a-8R"></a>我亦无自体。<a id="a-8S"></a>作此解者。<a id="a-8T"></a>如是如是。<a id="a-8U"></a>我今成立法空为因开示汝者。<a id="a-8V"></a>此亦成立人无我义。<a id="a-8W"></a>何以故。<a id="a-8X"></a>此人无我。<a id="a-8Y"></a>与彼法空不相离故。<a id="a-8Z"></a>如是此因令人信解。<a id="a-8a"></a>如立义者。<a id="a-8b"></a>声是无常。<a id="a-8c"></a>云何出因。<a id="a-8d"></a>谓彼作故。<a id="a-8e"></a>言作故者。<a id="a-8f"></a>苦空无我亦得成立。<a id="a-8g"></a>如是成立虚妄法者。<a id="a-8h"></a>无其自体。<a id="a-8i"></a>即亦成立。<a id="a-8j"></a>人无我义。<a id="a-8k"></a>以不相离故。<a id="a-8l"></a>如外人言。<a id="a-8m"></a>虚妄义者。<a id="a-8n"></a>此明诸法自体不住。<a id="a-8o"></a>今答此义。<a id="a-8p"></a>若法可取者。<a id="a-8q"></a>偈曰。</p>
  <p id="a8r">彼体不变异　　余亦不变异</p>
  <p id="a8s">如少不作老　　老亦不作少</p>
  <p id="a8t">释曰。<a id="a-8u"></a>此二譬喻如数次第相似相对。<a id="a-8v"></a>此中立验。<a id="a-8w"></a>法住自体变异者不然。<a id="a-8x"></a>何以故。<a id="a-8y"></a>不舍自体故。<a id="a-8z"></a>譬如少老。<a id="a-90"></a>若言彼前刹那异相老住名变异者。<a id="a-91"></a>此亦不然。<a id="a-92"></a>何以故。<a id="a-93"></a>异相已去故。<a id="a-94"></a>譬如老若。<a id="a-95"></a>外人言。<a id="a-96"></a>如乳不舍自体而转成酪。<a id="a-97"></a>以是义故。<a id="a-98"></a>因非一向者。<a id="a-99"></a>是义不然。<a id="a-9A"></a>今当问汝。<a id="a-9B"></a>何者是酪。<a id="a-9C"></a>彼言乳是。<a id="a-9D"></a>若乳是酪。<a id="a-9E"></a>不舍自体。<a id="a-9F"></a>云何分别。<a id="a-9G"></a>此名为酪。<a id="a-9H"></a>若定分者。<a id="a-9I"></a>偈曰。</p>
  <p id="a9J">若此体即异　　乳应即是酪</p>
  <p id="a9K">释曰。<a id="a-9L"></a>由乳不舍色。<a id="a-9M"></a>味力用利益等故。<a id="a-9N"></a>乳不为酪。<a id="a-9O"></a>异亦不然。<a id="a-9P"></a>何以故。<a id="a-9Q"></a>如偈曰。</p>
  <p id="a9R">异乳有何物　　能生于彼酪</p>
  <p id="a9S">释曰。<a id="a-9T"></a>无酪可起故。<a id="a-9U"></a>余体亦无变异。<a id="a-9V"></a>汝言因非一向者。<a id="a-9W"></a>是义不然。<a id="a-9X"></a>有异人言。<a id="a-9Y"></a>我亦不说乳不生酪。<a id="a-9Z"></a>酪相异乳。<a id="a-9a"></a>然以和合自在力故乳生于酪。<a id="a-9b"></a>论者言。<a id="a-9c"></a>汝言和合自在力者。<a id="a-9d"></a>此乳为舍自体能生于酪。<a id="a-9e"></a>为不舍自体而生酪耶。<a id="a-9f"></a>若尔有何过。<a id="a-9g"></a>若舍自体则不得言乳生于酪。<a id="a-9h"></a>若不舍自体此则相违。<a id="a-9i"></a>云何相违。<a id="a-9j"></a>若是乳者。<a id="a-9k"></a>云何名酪。<a id="a-9l"></a>若是酪者。<a id="a-9m"></a>云何是乳。<a id="a-9n"></a>于彼世间悉如是解。<a id="a-9o"></a>若有人言。<a id="a-9p"></a>乳不生酪但变为酪。<a id="a-9q"></a>如此义者亦同前遮。<a id="a-9r"></a>如是观察。<a id="a-9s"></a>第一义中诸法异者此皆不成。<a id="a-9t"></a>汝言诸法有体以此为因者。<a id="a-9u"></a>此因不成。<a id="a-9v"></a>外人言。<a id="a-9w"></a>第一义中诸法不空。<a id="a-9x"></a>何以故。<a id="a-9y"></a>此相违法有故。<a id="a-9z"></a>如颠倒智及不颠倒智。<a id="a-A0"></a>此若无者则无违法。<a id="a-A1"></a>如虚空花由违不空故有空法。<a id="a-A2"></a>以是义故。<a id="a-A3"></a>如所说因诸法不空。<a id="a-A4"></a>论者言。<a id="a-A5"></a>若第一义中有阴等者。<a id="a-A6"></a>除此有物立于空法。<a id="a-A7"></a>而第一义中实无一法是不空者。<a id="a-A8"></a>如偈曰。</p>
  <p id="aA9">若一法不空　　观此故有空</p>
  <p id="aAA">无一法不空　　何处空可得</p>
  <p id="aAB">释曰。<a id="a-AC"></a>空不空者。<a id="a-AD"></a>于世谛中依止法体。<a id="a-AE"></a>如是分别。<a id="a-AF"></a>此义云何。<a id="a-AG"></a>如有舍宅。<a id="a-AH"></a>有人住故名舍不空。<a id="a-AI"></a>人不住故则名舍空。<a id="a-AJ"></a>今第一义中无一法不空。<a id="a-AK"></a>何处得有空法可得。<a id="a-AL"></a>如汝向言有相违法分别为因者。<a id="a-AM"></a>此因不成。<a id="a-AN"></a>但为遮执着故假言空耳。<a id="a-AO"></a>复次十七。<a id="a-AP"></a>地论者言。<a id="a-AQ"></a>如所分别。<a id="a-AR"></a>自体无故。<a id="a-AS"></a>分别体空。<a id="a-AT"></a>此诸法空。<a id="a-AU"></a>真实是有。<a id="a-AV"></a>云何真实。<a id="a-AW"></a>不观作者故。<a id="a-AX"></a>论者言。<a id="a-AY"></a>汝此见者名著空见。<a id="a-AZ"></a>外人言。<a id="a-Aa"></a>何故名我以为着空。<a id="a-Ab"></a>论者言。<a id="a-Ac"></a>由一切法无体故空。<a id="a-Ad"></a>空非实法。<a id="a-Ae"></a>不应执着。<a id="a-Af"></a>为遮此故。<a id="a-Ag"></a>如前偈中。<a id="a-Ah"></a>若有一法是不空者。<a id="a-Ai"></a>此是有分别智境界。<a id="a-Aj"></a>此是无分别智境界。<a id="a-Ak"></a>若有一物是空此名。<a id="a-Al"></a>空智境界而无此物。<a id="a-Am"></a>以无一物是不空者。<a id="a-An"></a>此谓一切法皆空。<a id="a-Ao"></a>是故偈言。<a id="a-Ap"></a>何处空可得。<a id="a-Aq"></a>复次无一法不空者。<a id="a-Ar"></a>此言何谓。<a id="a-As"></a>不空见者。<a id="a-At"></a>空火所烧。<a id="a-Au"></a>分别空者。<a id="a-Av"></a>此亦烧故。<a id="a-Aw"></a>是故偈言。<a id="a-Ax"></a>何处空可得。<a id="a-Ay"></a>复次行二行者。<a id="a-Az"></a>作此分别。<a id="a-B0"></a>如幻马等无体故空。<a id="a-B1"></a>如实马等有体不空。<a id="a-B2"></a>此觉差别无二行者。<a id="a-B3"></a>以无分别行般若波罗蜜时。<a id="a-B4"></a>第一义谛境界。<a id="a-B5"></a>真实观一切法。<a id="a-B6"></a>犹如虚空。<a id="a-B7"></a>一相无相。<a id="a-B8"></a>见无所见。<a id="a-B9"></a>偈言。<a id="a-BA"></a>无一法不空。<a id="a-BB"></a>何处空可得。<a id="a-BC"></a>以是义故。<a id="a-BD"></a>彼因不成。<a id="a-BE"></a>外人言。<a id="a-BF"></a>纵令不成及与相违。<a id="a-BG"></a>汝一切时恒遮于空。<a id="a-BH"></a>我意亦尔。<a id="a-BI"></a>以是义故。<a id="a-BJ"></a>所欲得成。<a id="a-BK"></a>论者言。<a id="a-BL"></a>非空智起。<a id="a-BM"></a>诸法乃空。<a id="a-BN"></a>法体自空。<a id="a-BO"></a>智了空故。<a id="a-BP"></a>如灯照知。<a id="a-BQ"></a>无瓶非作。<a id="a-BR"></a>何以故。<a id="a-BS"></a>彼瓶无体。<a id="a-BT"></a>不可令有故。<a id="a-BU"></a>是故汝说不善思量。<a id="a-BV"></a>复有人言。<a id="a-BW"></a>汝说空者。<a id="a-BX"></a>与他作过。<a id="a-BY"></a>而依止空。<a id="a-BZ"></a>见空无力。<a id="a-Ba"></a>复言无空。<a id="a-Bb"></a>是故汝等所欲义破。<a id="a-Bc"></a>亦违自悉檀。<a id="a-Bd"></a>云何自违。<a id="a-Be"></a>如梵天王问经偈曰。</p>
  <p id="aBf">若有解空者　　皆是见法性</p>
  <p id="aBg">又如楞伽经偈曰。</p>
  <p id="aBh">若离于和合　　无有如是体</p>
  <p id="aBi">是故空无起　　我说无自性</p>
  <p id="aBj">如是违汝阿含。<a id="a-Bk"></a>论者言。<a id="a-Bl"></a>汝不闻耶。<a id="a-Bm"></a>如金刚般若波罗蜜经中说。<a id="a-Bn"></a>解我法门如筏喻者。<a id="a-Bo"></a>是法尚应舍。<a id="a-Bp"></a>何况于非法。<a id="a-Bq"></a>又如摩诃般若波罗蜜经中说。<a id="a-Br"></a>不观色空。<a id="a-Bs"></a>不观色不空。<a id="a-Bt"></a>此谓空见亦是执着故须遮止。<a id="a-Bu"></a>若复有作不空分别者。<a id="a-Bv"></a>此亦应舍。<a id="a-Bw"></a>以此二执大过失故。<a id="a-Bx"></a>非舍空者有过如是种种诸见过患坏乱于心。<a id="a-By"></a>如来为彼未离苦众生。<a id="a-Bz"></a>断苦种子故。<a id="a-C0"></a>起第一大悲。<a id="a-C1"></a>如偈曰。</p>
  <p id="aC2">如来说空法　　为出离诸见</p>
  <p id="aC3">释曰。<a id="a-C4"></a>见谓身见等。<a id="a-C5"></a>空谓对治内入空等。<a id="a-C6"></a>若有众生善根未熟。<a id="a-C7"></a>未得无生深法忍者。<a id="a-C8"></a>不解正道。<a id="a-C9"></a>如偈曰。</p>
  <p id="aCA">诸有见空者</p>
  <p id="aCB">释曰。<a id="a-CC"></a>云何名见空者。<a id="a-CD"></a>谓执着于空言有此空。<a id="a-CE"></a>此执着空有何过失。<a id="a-CF"></a>如偈曰。</p>
  <p id="aCG">说彼不可治。</p>
  <p id="aCH">释曰。<a id="a-CI"></a>如来说彼空见众生不可疗治。<a id="a-CJ"></a>此义云何。<a id="a-CK"></a>如服下药。<a id="a-CL"></a>动作诸病。<a id="a-CM"></a>而复不泄。<a id="a-CN"></a>反成重病。<a id="a-CO"></a>如是说空法。<a id="a-CP"></a>为舍诸恶见。<a id="a-CQ"></a>若还执空者。<a id="a-CR"></a>说彼不可治。<a id="a-CS"></a>以是义故。<a id="a-CT"></a>舍空无过。<a id="a-CU"></a>又如有人车没泥中。<a id="a-CV"></a>为出车故语异人言。<a id="a-CW"></a>与无所有为我出车。<a id="a-CX"></a>而彼异人为出车已。<a id="a-CY"></a>从其车主索无所有。<a id="a-CZ"></a>由彼不解此语意故。<a id="a-Ca"></a>为诸智人之所轻笑。<a id="a-Cb"></a>是故汝等不应执空以之为有。<a id="a-Cc"></a>以是义故。<a id="a-Cd"></a>彼因不成。<a id="a-Ce"></a>过不离汝。<a id="a-Cf"></a>由汝所说因义不成。<a id="a-Cg"></a>我立自因无前过失。<a id="a-Ch"></a>及有力故。<a id="a-Ci"></a>云何有力。<a id="a-Cj"></a>说诸行空令人信解。<a id="a-Ck"></a>品义如此。<a id="a-Cl"></a>是故得成。<a id="a-Cm"></a>如般若波罗蜜经中。<a id="a-Cn"></a>佛告极勇猛菩萨言。<a id="a-Co"></a>善男子。<a id="a-Cp"></a>彼一切法从颠倒起。<a id="a-Cq"></a>不实无所有。<a id="a-Cr"></a>虚妄不如实极勇猛。<a id="a-Cs"></a>若有人行一法者。<a id="a-Ct"></a>此颠倒行不如实行。<a id="a-Cu"></a>又如梵王所问经说。<a id="a-Cv"></a>世间愚人执着诸谛。<a id="a-Cw"></a>此法非实亦非虚妄。<a id="a-Cx"></a>如是等诸修多罗此中应广说。</p>
  <p id="aCy">释观行品竟。</p>
  <p data-pb></p>
  <h2 id="aCz">释观合品第十四</h2>
  <p id="aD0">复次。<a id="a-D1"></a>为令信解空所对治诸有合法。<a id="a-D2"></a>皆无自性。<a id="a-D3"></a>有此品起。<a id="a-D4"></a>外人言。<a id="a-D5"></a>汝说一切法自性皆空。<a id="a-D6"></a>如是说者。<a id="a-D7"></a>违正道理。<a id="a-D8"></a>何等道理。<a id="a-D9"></a>如佛所说。<a id="a-DA"></a>有根尘识三种和合。<a id="a-DB"></a>名之为触。<a id="a-DC"></a>以是义故。<a id="a-DD"></a>汝先所说则为相违。<a id="a-DE"></a>如我所立第一义中诸法有体。<a id="a-DF"></a>何以故。<a id="a-DG"></a>以此为因。<a id="a-DH"></a>说名为合故。<a id="a-DI"></a>此若无者。<a id="a-DJ"></a>如来不说此因名合。<a id="a-DK"></a>譬如不因龟毛说为衣服。<a id="a-DL"></a>由佛说有贪嗔痴等。<a id="a-DM"></a>如是三结。<a id="a-DN"></a>名之为合。<a id="a-DO"></a>由我说因符正道理。<a id="a-DP"></a>是故诸法非无自体论者言。<a id="a-DQ"></a>汝虽有此说。<a id="a-DR"></a>义则不然。<a id="a-DS"></a>如偈曰。</p>
  <p id="aDT">见可见见者　　此三各异方</p>
  <p id="aDU">二二互相望　　一切皆不合</p>
  <p id="aDV">释曰。<a id="a-DW"></a>见与可见及彼见者。<a id="a-DX"></a>二二相望更互不合。<a id="a-DY"></a>又一切不合。<a id="a-DZ"></a>由如是故。<a id="a-Da"></a>偈曰。</p>
  <p id="aDb">应知染染者　　及彼所染法</p>
  <p id="aDc">余烦恼余入　　三种皆无合</p>
  <p id="aDd">释曰。<a id="a-De"></a>染谓欲相。<a id="a-Df"></a>烦恼者。<a id="a-Dg"></a>谓能染污众生相续故。<a id="a-Dh"></a>说染等为烦恼。<a id="a-Di"></a>余谓嗔等。<a id="a-Dj"></a>此亦三种。<a id="a-Dk"></a>谓嗔嗔者及所嗔等。<a id="a-Dl"></a>余入者。<a id="a-Dm"></a>眼前已说。<a id="a-Dn"></a>此中余者。<a id="a-Do"></a>谓耳鼻舌身意。<a id="a-Dp"></a>云何名入。<a id="a-Dq"></a>谓心心数法所起处门。<a id="a-Dr"></a>故名为入。<a id="a-Ds"></a>此亦三种。<a id="a-Dt"></a>谓闻可闻闻者。<a id="a-Du"></a>乃至知可知知者。<a id="a-Dv"></a>彼染烦恼等及以余入。<a id="a-Dw"></a>二二相望更互不合。<a id="a-Dx"></a>又一切不合。<a id="a-Dy"></a>如可见等无合应知。<a id="a-Dz"></a>今为令他解无疑故。<a id="a-E0"></a>偈曰。</p>
  <p id="aE1">异共异有合　　此异不可得</p>
  <p id="aE2">及诸可见等　　异相皆不合</p>
  <p id="aE3">释曰。<a id="a-E4"></a>可见等者。<a id="a-E5"></a>谓见可见见者。<a id="a-E6"></a>如是染染者可染。<a id="a-E7"></a>皆不相合。<a id="a-E8"></a>此中说验。<a id="a-E9"></a>第一义中见者不与可见及见相合。<a id="a-EA"></a>何以故。<a id="a-EB"></a>彼不异故。<a id="a-EC"></a>若物不异者。<a id="a-ED"></a>终不相合。<a id="a-EE"></a>譬如自体。<a id="a-EF"></a>有人言异。<a id="a-EG"></a>共异合者。<a id="a-EH"></a>此中染等相续。<a id="a-EI"></a>若在别处则不相合。<a id="a-EJ"></a>由彼别处及别相续无间随转故。<a id="a-EK"></a>名为和合。<a id="a-EL"></a>此因得成。<a id="a-EM"></a>论者言。<a id="a-EN"></a>若可见等。<a id="a-EO"></a>先在别处。<a id="a-EP"></a>后在一处。<a id="a-EQ"></a>名为合者。<a id="a-ER"></a>此因不成。<a id="a-ES"></a>亦无验故。<a id="a-ET"></a>汝语不善。<a id="a-EU"></a>彼如是故。<a id="a-EV"></a>偈曰。</p>
  <p id="aEW">非独可见等　　异相不可得</p>
  <p id="aEX">及余一切法　　异亦不可得</p>
  <p id="aEY">释曰。<a id="a-EZ"></a>如前所说道理。<a id="a-Ea"></a>彼闻可闻闻者。<a id="a-Eb"></a>嗔可嗔嗔者等。<a id="a-Ec"></a>皆无合义。<a id="a-Ed"></a>外人言。<a id="a-Ee"></a>汝言我及可见眼等无异者。<a id="a-Ef"></a>此义不成。<a id="a-Eg"></a>因不成故。<a id="a-Eh"></a>论者言。<a id="a-Ei"></a>非因不成。<a id="a-Ej"></a>何以故。<a id="a-Ek"></a>如偈曰。</p>
  <p id="aEl">异与异为缘</p>
  <p id="aEm">释曰。<a id="a-En"></a>待异故名为异。<a id="a-Eo"></a>偈曰。</p>
  <p id="aEp">离异无有异</p>
  <p id="aEq">释曰。<a id="a-Er"></a>以种为缘起者。<a id="a-Es"></a>待此种子故。<a id="a-Et"></a>名芽为异。<a id="a-Eu"></a>偈曰。</p>
  <p id="aEv">若从缘起者　　此不异彼缘</p>
  <p id="aEw">释曰。<a id="a-Ex"></a>非第一义中可见异眼。<a id="a-Ey"></a>何以故。<a id="a-Ez"></a>差别语有观故。<a id="a-F0"></a>譬如可见自体。<a id="a-F1"></a>若法从缘起者。<a id="a-F2"></a>不异彼缘。<a id="a-F3"></a>若言异者。<a id="a-F4"></a>应离此种芽从余出。<a id="a-F5"></a>如火不观异体自性是暖。<a id="a-F6"></a>如是见者不观可见。<a id="a-F7"></a>闻者不观可闻。<a id="a-F8"></a>染者不观染等。<a id="a-F9"></a>如火不待于冷而自体是暖者。<a id="a-FA"></a>此异不成。<a id="a-FB"></a>何以故。<a id="a-FC"></a>于世谛中无此义故。<a id="a-FD"></a>外人言。<a id="a-FE"></a>见者与眼等异不须相观。<a id="a-FF"></a>何以故。<a id="a-FG"></a>以相别故。<a id="a-FH"></a>譬如牛马。<a id="a-FI"></a>此中境界显现者。<a id="a-FJ"></a>名为识相此是见者。<a id="a-FK"></a>此见者所有行聚眼识所依清净色以为境。<a id="a-FL"></a>此名为眼。<a id="a-FM"></a>形色及显色此名可见。<a id="a-FN"></a>如我所说因有力故。<a id="a-FO"></a>见者眼等异义得成。<a id="a-FP"></a>论者言。<a id="a-FQ"></a>此语不然。<a id="a-FR"></a>第一义中牛马二体不可得故。<a id="a-FS"></a>复有人言。<a id="a-FT"></a>想差别故。<a id="a-FU"></a>果因别故。<a id="a-FV"></a>见者眼等异义成者。<a id="a-FW"></a>还同前答。<a id="a-FX"></a>复次鞞世师人言。<a id="a-FY"></a>有异法体。<a id="a-FZ"></a>与物和合故。<a id="a-Fa"></a>论者言。<a id="a-Fb"></a>若汝欲令有异法体与物合者。<a id="a-Fc"></a>亦应无第二物。<a id="a-Fd"></a>自然有异。<a id="a-Fe"></a>以彼立异有别体故。<a id="a-Ff"></a>此中作验。<a id="a-Fg"></a>无有异法与物和合。<a id="a-Fh"></a>何以故。<a id="a-Fi"></a>物体故。<a id="a-Fj"></a>譬如未有言说已前物体。<a id="a-Fk"></a>复次第一义中异无自体。<a id="a-Fl"></a>何以故。<a id="a-Fm"></a>由总别故。<a id="a-Fn"></a>譬如色体。<a id="a-Fo"></a>复次第一义中异非起说及觉智因。<a id="a-Fp"></a>何以故。<a id="a-Fq"></a>由是差别觉智言说因故。<a id="a-Fr"></a>譬如色体。<a id="a-Fs"></a>复次此异。<a id="a-Ft"></a>为在异中。<a id="a-Fu"></a>为在不异中。<a id="a-Fv"></a>此有何过。<a id="a-Fw"></a>若在异中者。<a id="a-Fx"></a>如偈曰。</p>
  <p id="aFy">异中无有异</p>
  <p id="aFz">释曰。<a id="a-G0"></a>若彼异法先已是异。<a id="a-G1"></a>而言此异。<a id="a-G2"></a>向彼异中是则无义。<a id="a-G3"></a>异法空故。<a id="a-G4"></a>鞞世师所立异义不成。<a id="a-G5"></a>若于不异中有者。<a id="a-G6"></a>此亦不然。<a id="a-G7"></a>如偈曰。</p>
  <p id="aG8">不异中亦无</p>
  <p id="aG9">释曰。<a id="a-GA"></a>此谓自体而有异过。<a id="a-GB"></a>如彼所说。<a id="a-GC"></a>因义破故。<a id="a-GD"></a>异法不成。<a id="a-GE"></a>外人言。<a id="a-GF"></a>一异者是二边。<a id="a-GG"></a>汝今遮异。<a id="a-GH"></a>异法则无。<a id="a-GI"></a>此异若无。<a id="a-GJ"></a>应受不异。<a id="a-GK"></a>是故汝得违悉檀过。<a id="a-GL"></a>论者言。<a id="a-GM"></a>如异法无。<a id="a-GN"></a>已令他解。<a id="a-GO"></a>不异无者。<a id="a-GP"></a>如偈曰。</p>
  <p id="aGQ">由无异法故　　不异法亦无</p>
  <p id="aGR">释曰。<a id="a-GS"></a>观异故有不异。<a id="a-GT"></a>已遮异故。<a id="a-GU"></a>不异亦无。<a id="a-GV"></a>云何遮。<a id="a-GW"></a>今说验。<a id="a-GX"></a>第一义中见者可见不得为异。<a id="a-GY"></a>何以故。<a id="a-GZ"></a>差别言语观故。<a id="a-Ga"></a>譬如可见自体。<a id="a-Gb"></a>如是有故。<a id="a-Gc"></a>果故。<a id="a-Gd"></a>因故。<a id="a-Ge"></a>疑智境界故。<a id="a-Gf"></a>是等诸因。<a id="a-Gg"></a>此应广说。<a id="a-Gh"></a>彼如是一异俱遮。<a id="a-Gi"></a>由一等不成故。<a id="a-Gj"></a>此如偈曰。</p>
  <p id="aGk">一法则不合　　异法亦不合</p>
  <p id="aGl">若有人言。<a id="a-Gm"></a>有如是染与染者合。<a id="a-Gn"></a>何以故。<a id="a-Go"></a>由合时故。<a id="a-Gp"></a>如水乳二。<a id="a-Gq"></a>复次第一义中有染者合。<a id="a-Gr"></a>何以故。<a id="a-Gs"></a>差别言说观故。<a id="a-Gt"></a>譬如食者与食相合。<a id="a-Gu"></a>论者偈曰。</p>
  <p id="aGv">合时及已合　　合者亦皆无</p>
  <p id="aGw">释曰。<a id="a-Gx"></a>如前所说方便异法相合无如是义。<a id="a-Gy"></a>由彼外人品初说因。<a id="a-Gz"></a>已与其过。<a id="a-H0"></a>为令他解。<a id="a-H1"></a>合无自体。<a id="a-H2"></a>是品中义。<a id="a-H3"></a>是故得成。<a id="a-H4"></a>如般若波罗蜜经中说。<a id="a-H5"></a>佛告极勇猛菩萨言。<a id="a-H6"></a>善男子。<a id="a-H7"></a>色不合不散。<a id="a-H8"></a>如是受想行识不合不散。<a id="a-H9"></a>若色至识不合不散。<a id="a-HA"></a>此是般若波罗蜜。<a id="a-HB"></a>如是等诸修多罗此中应广说。</p>
  <p id="aHC">释观合品竟。</p>
 </body>
</html>