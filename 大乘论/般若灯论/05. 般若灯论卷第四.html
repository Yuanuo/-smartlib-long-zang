<!doctype html>
<html id="z3IBVT3yf" data-ver="1729">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">般若灯论卷第四</h1>
  <h2 id="a2">释观六根品第三</h2>
  <p id="a3">复次。<a id="a-4"></a>成立此品。<a id="a-5"></a>其相云何。<a id="a-6"></a>为遮起故。<a id="a-7"></a>令人识知内六入等无自性义。<a id="a-8"></a>故说此品。<a id="a-9"></a>又遮去执。<a id="a-A"></a>欲令通达入等空义。<a id="a-B"></a>此品次生。<a id="a-C"></a>初分别者。<a id="a-D"></a>外人言。<a id="a-E"></a>有内入起。<a id="a-F"></a>第一义中。<a id="a-G"></a>如是应受。<a id="a-H"></a>何以故。<a id="a-I"></a>境界定故。<a id="a-J"></a>此起若无。<a id="a-K"></a>彼定境界。<a id="a-L"></a>则不得有。<a id="a-M"></a>如石女儿。<a id="a-N"></a>以是故知。<a id="a-O"></a>有内入起。<a id="a-P"></a>彼境定故。<a id="a-Q"></a>如偈曰。</p>
  <p id="aR">眼耳及鼻舌　　身意等六根</p>
  <p id="aS">彼色等六尘　　如其数境界</p>
  <p id="aT">释曰。<a id="a-U"></a>以是义故。<a id="a-V"></a>所说因成。<a id="a-W"></a>入起义立。<a id="a-X"></a>次分别者。<a id="a-Y"></a>外人定说。<a id="a-Z"></a>有如是去。<a id="a-a"></a>何以故。<a id="a-b"></a>以作果故。<a id="a-c"></a>如见色等。<a id="a-d"></a>论者言。<a id="a-e"></a>此二分别。<a id="a-f"></a>今次第遮。<a id="a-g"></a>彼眼等根。<a id="a-h"></a>各各增上。<a id="a-i"></a>聚集有作。<a id="a-j"></a>能取色等。<a id="a-k"></a>是故名根。<a id="a-l"></a>于世谛中。<a id="a-m"></a>根外亦有色等可得。<a id="a-n"></a>以作者自体可显示故。<a id="a-o"></a>谓见故名眼。<a id="a-p"></a>乃至知故名意。<a id="a-q"></a>复次此诸根等。<a id="a-r"></a>显示可见可闻嗅尝触知诸境界故。<a id="a-s"></a>境界义云何。<a id="a-t"></a>谓根于尘。<a id="a-u"></a>有能取力。<a id="a-v"></a>故名境界。<a id="a-w"></a>有境及境。<a id="a-x"></a>世谛中有。<a id="a-y"></a>第一义中根尘定有者。<a id="a-z"></a>此执不然。<a id="a-10"></a>以违义故。<a id="a-11"></a>云何开示。<a id="a-12"></a>令彼解耶。<a id="a-13"></a>如观眼根。<a id="a-14"></a>偈曰。</p>
  <p id="a15">如是彼眼根　　不能见自体</p>
  <p id="a16">自体既不见　　云何得见他</p>
  <p id="a17">释曰。<a id="a-18"></a>何故不见。<a id="a-19"></a>如是眼根。<a id="a-1A"></a>第一义中。<a id="a-1B"></a>能取不成。<a id="a-1C"></a>何以故。<a id="a-1D"></a>偈言不见自体故。<a id="a-1E"></a>又有碍故。<a id="a-1F"></a>亦造色故。<a id="a-1G"></a>譬如耳等。<a id="a-1H"></a>又第一义中眼不见色。<a id="a-1I"></a>何以故。<a id="a-1J"></a>以彼色法从因起故。<a id="a-1K"></a>譬如鼻等。<a id="a-1L"></a>又色阴所摄故。<a id="a-1M"></a>譬如舌等。<a id="a-1N"></a>如是第一义中。<a id="a-1O"></a>色非眼境。<a id="a-1P"></a>何以故。<a id="a-1Q"></a>以积聚故。<a id="a-1R"></a>如眼自体。<a id="a-1S"></a>又第一义中色非眼境。<a id="a-1T"></a>何以故。<a id="a-1U"></a>以有碍故。<a id="a-1V"></a>亦造色故。<a id="a-1W"></a>譬如耳等。<a id="a-1X"></a>又第一义中色非眼境。<a id="a-1Y"></a>何以故。<a id="a-1Z"></a>从因起故。<a id="a-1a"></a>譬如鼻等。<a id="a-1b"></a>又色阴所摄故。<a id="a-1c"></a>譬如舌等。<a id="a-1d"></a>复有人言。<a id="a-1e"></a>眼不见者。<a id="a-1f"></a>谓不见自体。<a id="a-1g"></a>以色可见。<a id="a-1h"></a>是故眼能见色。<a id="a-1i"></a>论者言。<a id="a-1j"></a>如汝所说。<a id="a-1k"></a>眼不见者。<a id="a-1l"></a>助我出因。<a id="a-1m"></a>及譬喻力。<a id="a-1n"></a>岂能破我所立义耶。<a id="a-1o"></a>复次阿毗昙人言。<a id="a-1p"></a>若无简别。<a id="a-1q"></a>如是说言眼不见色者。<a id="a-1r"></a>此成我义。<a id="a-1s"></a>何以故。<a id="a-1t"></a>得一门故。<a id="a-1u"></a>我立义中。<a id="a-1v"></a>彼无分眼不见色故。<a id="a-1w"></a>若有分眼不见色者。<a id="a-1x"></a>汝之所受阿含义破。<a id="a-1y"></a>如我俱舍论。<a id="a-1z"></a>偈曰。</p>
  <p id="a20">有分眼见色　　非彼能依识</p>
  <p id="a21">阿毗昙中。<a id="a-22"></a>作如此说。<a id="a-23"></a>岂非所受阿含义破耶。<a id="a-24"></a>论者言。<a id="a-25"></a>如汝立义。<a id="a-26"></a>此有分眼欲令见色者。<a id="a-27"></a>是义不然。<a id="a-28"></a>何以故。<a id="a-29"></a>无二过故。<a id="a-2A"></a>谓非成已。<a id="a-2B"></a>复成及非所欲义破。<a id="a-2C"></a>云何不破。<a id="a-2D"></a>如经偈曰。</p>
  <p id="a2E">眼不见色尘　　意不知诸法</p>
  <p id="a2F">此名最上实　　世人不能度</p>
  <p id="a2G">释曰。<a id="a-2H"></a>第一义中不欲令彼眼见色故。<a id="a-2I"></a>如先广破。<a id="a-2J"></a>此义得成。<a id="a-2K"></a>又第一义中彼有分眼不能见色。<a id="a-2L"></a>何以故。<a id="a-2M"></a>以眼根故。<a id="a-2N"></a>如无分眼。<a id="a-2O"></a>又第一义中彼有分眼不能见色。<a id="a-2P"></a>何以故。<a id="a-2Q"></a>以色根故。<a id="a-2R"></a>譬如耳等。<a id="a-2S"></a>又亦不破世间所解。<a id="a-2T"></a>何以故。<a id="a-2U"></a>立义别故。<a id="a-2V"></a>谓第一义中无与过者。<a id="a-2W"></a>复次迦葉弥罗毗婆沙中如是立义。<a id="a-2X"></a>谓彼眼见诸色。<a id="a-2Y"></a>以能作见业故。<a id="a-2Z"></a>论者言。<a id="a-2a"></a>汝出因者。<a id="a-2b"></a>立义一分故。<a id="a-2c"></a>验无体故。<a id="a-2d"></a>已说遮故。<a id="a-2e"></a>此义不成。<a id="a-2f"></a>复次若有作者。<a id="a-2g"></a>则与立刹那者。<a id="a-2h"></a>义相违故。<a id="a-2i"></a>又与无刹那者异故。<a id="a-2j"></a>此皆不然。<a id="a-2k"></a>是故迦葉弥所执义不相应。<a id="a-2l"></a>复次经部师言。<a id="a-2m"></a>诸行无作故。<a id="a-2n"></a>眼不能见。<a id="a-2o"></a>异亦不见。<a id="a-2p"></a>而彼眼色为缘。<a id="a-2q"></a>眼识得起。<a id="a-2r"></a>修多罗中。<a id="a-2s"></a>作如此说。<a id="a-2t"></a>汝言眼不见者是为成已复成过。<a id="a-2u"></a>论者言。<a id="a-2v"></a>先已遮起故。<a id="a-2w"></a>眼识不可得无成已复成过。<a id="a-2x"></a>又所受义亦不破故。<a id="a-2y"></a>谓如是领受修多罗义。<a id="a-2z"></a>随顺世谛故。<a id="a-30"></a>第一义中验则无体。<a id="a-31"></a>已遮眼色二见可见等。<a id="a-32"></a>彼差别者。<a id="a-33"></a>义皆不然。<a id="a-34"></a>如是欲令学人生诸觉意。<a id="a-35"></a>作少分说。<a id="a-36"></a>如先偈言。<a id="a-37"></a>如是彼眼根。<a id="a-38"></a>不能见自体。<a id="a-39"></a>若不见自体。<a id="a-3A"></a>云何得见他。<a id="a-3B"></a>以第一义中眼不见色。<a id="a-3C"></a>何以故。<a id="a-3D"></a>不见自体故。<a id="a-3E"></a>譬如耳等。<a id="a-3F"></a>或有人言。<a id="a-3G"></a>眼不到境。<a id="a-3H"></a>而能取色。<a id="a-3I"></a>何以故。<a id="a-3J"></a>以彼眼根可得义故。<a id="a-3K"></a>譬如使人见事。<a id="a-3L"></a>名为王见。<a id="a-3M"></a>论者言。<a id="a-3N"></a>第一义中眼不到境。<a id="a-3O"></a>能取色尘。<a id="a-3P"></a>无如此义。<a id="a-3Q"></a>何以故。<a id="a-3R"></a>以眼不能取自体故。<a id="a-3S"></a>譬如耳等。<a id="a-3T"></a>如是第一义中。<a id="a-3U"></a>所取色尘。<a id="a-3V"></a>非彼不到眼根境界。<a id="a-3W"></a>何以故。<a id="a-3X"></a>以所造色故。<a id="a-3Y"></a>譬如香等。<a id="a-3Z"></a>如是有碍故。<a id="a-3a"></a>从因起故。<a id="a-3b"></a>色阴所摄故。<a id="a-3c"></a>又积聚故。<a id="a-3d"></a>此等诸因。<a id="a-3e"></a>并遮眼。<a id="a-3f"></a>不到境。<a id="a-3g"></a>色非所取。<a id="a-3h"></a>立义举喻。<a id="a-3i"></a>如前广说。<a id="a-3j"></a>二门僻执应当验知。<a id="a-3k"></a>复次第一义中。<a id="a-3l"></a>眼非不到境界。<a id="a-3m"></a>何以故。<a id="a-3n"></a>现在境界故。<a id="a-3o"></a>譬如鼻等。<a id="a-3p"></a>或有人言。<a id="a-3q"></a>眼不到境。<a id="a-3r"></a>何以故。<a id="a-3s"></a>有间取色故。<a id="a-3t"></a>譬如意也。<a id="a-3u"></a>又无功用。<a id="a-3v"></a>时节差别。<a id="a-3w"></a>能取色故。<a id="a-3x"></a>又过量取故。<a id="a-3y"></a>立义譬喻。<a id="a-3z"></a>如前应知。<a id="a-40"></a>论者言。<a id="a-41"></a>此说不尔。<a id="a-42"></a>汝言不到境者。<a id="a-43"></a>即是有间取色。<a id="a-44"></a>有间取色者。<a id="a-45"></a>即是立义一分。<a id="a-46"></a>更无别义故。<a id="a-47"></a>此说不然。<a id="a-48"></a>又时无差别。<a id="a-49"></a>取者义坏。<a id="a-4A"></a>纵实因成。<a id="a-4B"></a>验无体故。<a id="a-4C"></a>彼第一义中意亦不到。<a id="a-4D"></a>而能取者。<a id="a-4E"></a>此执不成。<a id="a-4F"></a>以违义故。<a id="a-4G"></a>复次僧佉人言。<a id="a-4H"></a>汝言眼非不到境取者。<a id="a-4I"></a>此成我所成。<a id="a-4J"></a>何以故。<a id="a-4K"></a>我欲令眼到境取故。<a id="a-4L"></a>论者言。<a id="a-4M"></a>不到取者。<a id="a-4N"></a>欲令信知眼法空故。<a id="a-4O"></a>眼法既空。<a id="a-4P"></a>岂复成立到境取耶。<a id="a-4Q"></a>汝于非处。<a id="a-4R"></a>妄生欢喜。<a id="a-4S"></a>复次眼到境取。<a id="a-4T"></a>云何不然。<a id="a-4U"></a>以根故。<a id="a-4V"></a>譬如意。<a id="a-4W"></a>亦不取鼻等诸根。<a id="a-4X"></a>非一向过。<a id="a-4Y"></a>何故不非一向过耶。<a id="a-4Z"></a>彼鼻根等。<a id="a-4a"></a>亦如是故。<a id="a-4b"></a>如后当说。<a id="a-4c"></a>复次眼到境者。<a id="a-4d"></a>此有何义。<a id="a-4e"></a>为当依止所取境界如是意耶。<a id="a-4f"></a>是义不然。<a id="a-4g"></a>何以故。<a id="a-4h"></a>彼眼识依止实不外去。<a id="a-4i"></a>何以故。<a id="a-4j"></a>以识故。<a id="a-4k"></a>如鼻等识。<a id="a-4l"></a>第一义中眼识不能取彼境界。<a id="a-4m"></a>何以故。<a id="a-4n"></a>以因有故。<a id="a-4o"></a>譬如声等。<a id="a-4p"></a>外人言。<a id="a-4q"></a>汝依二门。<a id="a-4r"></a>更互相破。<a id="a-4s"></a>依此遮彼。<a id="a-4t"></a>二俱不成。<a id="a-4u"></a>论者言。<a id="a-4v"></a>二俱无体故。<a id="a-4w"></a>我不取。<a id="a-4x"></a>以不取故。<a id="a-4y"></a>所欲义成。<a id="a-4z"></a>复次僧佉人言。<a id="a-50"></a>眼光到境。<a id="a-51"></a>故能取色。<a id="a-52"></a>如是意者。<a id="a-53"></a>此亦不然。<a id="a-54"></a>彼眼根光。<a id="a-55"></a>于世谛中。<a id="a-56"></a>亦不得有。<a id="a-57"></a>何以故。<a id="a-58"></a>色识因故。<a id="a-59"></a>譬如彼色。<a id="a-5A"></a>复次僧佉人言。<a id="a-5B"></a>眼根有光。<a id="a-5C"></a>以眼根故。<a id="a-5D"></a>譬如伏翼猫狸等眼。<a id="a-5E"></a>论者言。<a id="a-5F"></a>眼根色者。<a id="a-5G"></a>不可见故。<a id="a-5H"></a>纵彼依止。<a id="a-5I"></a>实有光者。<a id="a-5J"></a>则譬喻不成。<a id="a-5K"></a>复有人言。<a id="a-5L"></a>如前所说。<a id="a-5M"></a>如是彼眼根。<a id="a-5N"></a>不能见自体者。<a id="a-5O"></a>此有何义。<a id="a-5P"></a>诸法若有自体可见。<a id="a-5Q"></a>彼和合时。<a id="a-5R"></a>他亦可见。<a id="a-5S"></a>譬如花香。<a id="a-5T"></a>由如此义。<a id="a-5U"></a>眼不自见。<a id="a-5V"></a>亦不见他。<a id="a-5W"></a>如提婆菩萨百论偈曰。</p>
  <p id="a5X">彼一切诸法　　若先有自体</p>
  <p id="a5Y">如是有眼根　　云何不自见</p>
  <p id="a5Z">论者言。<a id="a-5a"></a>见者何义。<a id="a-5b"></a>谓色可得。<a id="a-5c"></a>彼色可得。<a id="a-5d"></a>若如眼不有色亦无者成已复成过。<a id="a-5e"></a>如偈曰。</p>
  <p id="a5f">识不在眼色　　不住二中间</p>
  <p id="a5g">非有亦非无　　彼识住何处</p>
  <p id="a5h">复次若言彼眼根中。<a id="a-5i"></a>无见种子。<a id="a-5j"></a>是故不见者。<a id="a-5k"></a>须曼那花譬喻不然。<a id="a-5l"></a>何故不然。<a id="a-5m"></a>彼花因缘和合自在。<a id="a-5n"></a>故有香起。<a id="a-5o"></a>如俱苏摩和合麻故。<a id="a-5p"></a>油则有香。<a id="a-5q"></a>无人立色。<a id="a-5r"></a>有见作义。<a id="a-5s"></a>彼遮不成。<a id="a-5t"></a>复次若谓自不见故。<a id="a-5u"></a>亦不见他者。<a id="a-5v"></a>火花譬喻二皆无力。<a id="a-5w"></a>以火花等自他不取故。<a id="a-5x"></a>此不相应。<a id="a-5y"></a>如是眼见义不成故。<a id="a-5z"></a>彼起及去亦皆不成。<a id="a-60"></a>以譬喻无体故。<a id="a-61"></a>亦违因义故。<a id="a-62"></a>外人言。<a id="a-63"></a>汝言眼不见色者。<a id="a-64"></a>由不见自体故。<a id="a-65"></a>此义所明。<a id="a-66"></a>若于自体无力。<a id="a-67"></a>于他亦然。<a id="a-68"></a>如是义者非一向故。<a id="a-69"></a>如火自体。<a id="a-6A"></a>无其烧力。<a id="a-6B"></a>于他则能。<a id="a-6C"></a>眼亦如是。<a id="a-6D"></a>论者偈曰。</p>
  <p id="a6E">火喻则不能　　成彼眼见义</p>
  <p id="a6F">释曰。<a id="a-6G"></a>第一义中。<a id="a-6H"></a>烧者不成。<a id="a-6I"></a>于世谛中。<a id="a-6J"></a>火非见性。<a id="a-6K"></a>又彼火自体。<a id="a-6L"></a>于世谛中。<a id="a-6M"></a>烧义不成。<a id="a-6N"></a>云何名烧。<a id="a-6O"></a>谓薪火变异。<a id="a-6P"></a>是故知火自体非烧。<a id="a-6Q"></a>复次火喻不成。<a id="a-6R"></a>眼见义者。<a id="a-6S"></a>彼眼见火喻。<a id="a-6T"></a>如前已说。<a id="a-6U"></a>云何已说。<a id="a-6V"></a>偈曰。</p>
  <p id="a6W">去未去去时　　已总说遮故</p>
  <p id="a6X">释曰。<a id="a-6Y"></a>第一义中。<a id="a-6Z"></a>已去未去。<a id="a-6a"></a>去时无去。<a id="a-6b"></a>如先已说。<a id="a-6c"></a>如是第一义中。<a id="a-6d"></a>已烧未烧烧时无烧。<a id="a-6e"></a>何以故。<a id="a-6f"></a>烧时故。<a id="a-6g"></a>已烧故。<a id="a-6h"></a>未烧故。<a id="a-6i"></a>譬如烧时。<a id="a-6j"></a>已烧未烧彼烧时者。<a id="a-6k"></a>有二过故。<a id="a-6l"></a>彼已烧者。<a id="a-6m"></a>如久已烧讫。<a id="a-6n"></a>彼未烧者。<a id="a-6o"></a>本无烧故。<a id="a-6p"></a>如是已见未见见时不见。<a id="a-6q"></a>何以故。<a id="a-6r"></a>已见故。<a id="a-6s"></a>未见故。<a id="a-6t"></a>见时故。<a id="a-6u"></a>譬如已见未见见时。<a id="a-6v"></a>随其次第。<a id="a-6w"></a>应当验破。<a id="a-6x"></a>有人言。<a id="a-6y"></a>眼有见作。<a id="a-6z"></a>何以故。<a id="a-70"></a>诸部论中。<a id="a-71"></a>皆作此说故。<a id="a-72"></a>譬如眼见诸色。<a id="a-73"></a>论者言。<a id="a-74"></a>此眼见者。<a id="a-75"></a>于世谛中。<a id="a-76"></a>以方便说。<a id="a-77"></a>非第一义。<a id="a-78"></a>云何知耶。<a id="a-79"></a>今此论中遮眼见故。<a id="a-7A"></a>亦遮起故。<a id="a-7B"></a>彼眼则空。<a id="a-7C"></a>如偈曰。</p>
  <p id="a7D">眼若未见时　　不得说为见</p>
  <p id="a7E">而言眼能见　　是义则不然</p>
  <p id="a7F">释曰。<a id="a-7G"></a>见义不然。<a id="a-7H"></a>偈意如此。<a id="a-7I"></a>以是义故。<a id="a-7J"></a>如偈曰。</p>
  <p id="a7K">见则无彼见　　非见亦无见</p>
  <p id="a7L">释曰。<a id="a-7M"></a>能见空故。<a id="a-7N"></a>如土石等。<a id="a-7O"></a>偈意如此。<a id="a-7P"></a>如是二种。<a id="a-7Q"></a>有见作者。<a id="a-7R"></a>此义不然是故偈言。<a id="a-7S"></a>见则无彼见。<a id="a-7T"></a>非见亦无见。<a id="a-7U"></a>二种俱遮。<a id="a-7V"></a>譬如若有非有。<a id="a-7W"></a>缘皆无用。<a id="a-7X"></a>如是若有非有。<a id="a-7Y"></a>因亦类遮。<a id="a-7Z"></a>复次僧佉鞞世师等言。<a id="a-7a"></a>以此眼见所作具故。<a id="a-7b"></a>彼所有眼彼名见者。<a id="a-7c"></a>以彼见者。<a id="a-7d"></a>自眼见故。<a id="a-7e"></a>如所斫木。<a id="a-7f"></a>斫者能斫。<a id="a-7g"></a>非斧能斫。<a id="a-7h"></a>是故非眼见者。<a id="a-7i"></a>此则成我所成。<a id="a-7j"></a>谓彼作者。<a id="a-7k"></a>有诸作具。<a id="a-7l"></a>以作具故。<a id="a-7m"></a>譬如斧等。<a id="a-7n"></a>必有斫者。<a id="a-7o"></a>论者言。<a id="a-7p"></a>彼邪分别。<a id="a-7q"></a>谓有见者。<a id="a-7r"></a>此执不然。<a id="a-7s"></a>如偈曰。</p>
  <p id="a7t">若已遮于见　　应知遮见者</p>
  <p id="a7u">释曰。<a id="a-7v"></a>如眼不自见。<a id="a-7w"></a>彼亦复尔。<a id="a-7x"></a>丈夫自体。<a id="a-7y"></a>见丈夫者。<a id="a-7z"></a>此义不然。<a id="a-80"></a>以与世间所作相违故。<a id="a-81"></a>如刀不自割等。<a id="a-82"></a>云何验知。<a id="a-83"></a>谓第一义中。<a id="a-84"></a>彼丈夫者。<a id="a-85"></a>无能见义。<a id="a-86"></a>何以故。<a id="a-87"></a>不见自体故。<a id="a-88"></a>譬如耳等。<a id="a-89"></a>亦非因义不成。<a id="a-8A"></a>彼经中说。<a id="a-8B"></a>我还见我者。<a id="a-8C"></a>但于心上。<a id="a-8D"></a>施设我名世谛故说。<a id="a-8E"></a>非第一义。<a id="a-8F"></a>如是物故。<a id="a-8G"></a>所识境故。<a id="a-8H"></a>量故。<a id="a-8I"></a>如声及耳。<a id="a-8J"></a>是等诸因。<a id="a-8K"></a>及彼譬喻。<a id="a-8L"></a>应当广说。<a id="a-8M"></a>复次第一义中。<a id="a-8N"></a>色非我见。<a id="a-8O"></a>何以故。<a id="a-8P"></a>以物故。<a id="a-8Q"></a>如我自体。<a id="a-8R"></a>不能自见。<a id="a-8S"></a>如是所识境等。<a id="a-8T"></a>应当广说。</p>
  <p id="a8U">外人言。<a id="a-8V"></a>佛法无我。<a id="a-8W"></a>汝言。<a id="a-8X"></a>如我自体。<a id="a-8Y"></a>不能见者。<a id="a-8Z"></a>与教相违。<a id="a-8a"></a>论者言。<a id="a-8b"></a>于世谛中。<a id="a-8c"></a>假说我喻。<a id="a-8d"></a>不违于教。<a id="a-8e"></a>第一义中。<a id="a-8f"></a>斧等及譬。<a id="a-8g"></a>皆无体故。<a id="a-8h"></a>非成已复成。<a id="a-8i"></a>有人言。<a id="a-8j"></a>汝说见者不见。<a id="a-8k"></a>语自相违。<a id="a-8l"></a>何以故。<a id="a-8m"></a>若言见者。<a id="a-8n"></a>云何言不见。<a id="a-8o"></a>若言不见。<a id="a-8p"></a>云何名见者。<a id="a-8q"></a>此是立义过。<a id="a-8r"></a>论者言。<a id="a-8s"></a>缘起法不起。<a id="a-8t"></a>如先已答。<a id="a-8u"></a>不复更说。<a id="a-8v"></a>复次汝言见者。<a id="a-8w"></a>为是见自体耶。<a id="a-8x"></a>为不见耶。<a id="a-8y"></a>若见自体者。<a id="a-8z"></a>如僧佉言。<a id="a-90"></a>思是丈夫自体。<a id="a-91"></a>若彼见者。<a id="a-92"></a>是见自体。<a id="a-93"></a>自体非作离。<a id="a-94"></a>彼眼根亦应得见。<a id="a-95"></a>复次斫者离斧。<a id="a-96"></a>则不能斫。<a id="a-97"></a>丈夫离眼。<a id="a-98"></a>岂能见耶。<a id="a-99"></a>我为见者。<a id="a-9A"></a>及彼斫者。<a id="a-9B"></a>世谛中说。<a id="a-9C"></a>非第一义。<a id="a-9D"></a>为此分别故。<a id="a-9E"></a>偈曰。</p>
  <p id="a9F">离眼不离眼　　见者不可得</p>
  <p id="a9G">释曰。<a id="a-9H"></a>眼等诸具。<a id="a-9I"></a>先未有时。<a id="a-9J"></a>及彼舍时。<a id="a-9K"></a>即是无眼。<a id="a-9L"></a>若无眼者。<a id="a-9M"></a>则能所见空。<a id="a-9N"></a>离能所见。<a id="a-9O"></a>执有见者。<a id="a-9P"></a>此则不然。<a id="a-9Q"></a>见无自体。<a id="a-9R"></a>见者亦无。<a id="a-9S"></a>义意如此。<a id="a-9T"></a>复次若言如火自性。<a id="a-9U"></a>见者亦尔。<a id="a-9V"></a>此义不然。<a id="a-9W"></a>何以故。<a id="a-9X"></a>若无薪时。<a id="a-9Y"></a>火无体故。<a id="a-9Z"></a>复次僧佉人言。<a id="a-9a"></a>若不离眼此色可得验知有彼见者能见。<a id="a-9b"></a>此执不然。<a id="a-9c"></a>何以故。<a id="a-9d"></a>无见者故彼色可得者。<a id="a-9e"></a>谓眼色空明及以作意此等有故有色可得。<a id="a-9f"></a>又此等诸缘具足聚集说彼调达名为见者无。<a id="a-9g"></a>如僧佉所计。<a id="a-9h"></a>丈夫名为见者。<a id="a-9i"></a>何以故。<a id="a-9j"></a>无有盲人能见色故。<a id="a-9k"></a>彼眼能见说为见者。<a id="a-9l"></a>如灯无思。<a id="a-9m"></a>亦为明因。<a id="a-9n"></a>眼见亦尔。<a id="a-9o"></a>以是义故。<a id="a-9p"></a>于世谛中。<a id="a-9q"></a>亦无见者。<a id="a-9r"></a>复次鞞世师言。<a id="a-9s"></a>见者无体。<a id="a-9t"></a>由四种和合色识起故。<a id="a-9u"></a>名见者见。<a id="a-9v"></a>论者言。<a id="a-9w"></a>彼同前过四种和合别有见者世皆不知而言有者。<a id="a-9x"></a>此义不然。<a id="a-9y"></a>是故偈言。<a id="a-9z"></a>离眼无见者。<a id="a-A0"></a>无彼自体故。<a id="a-A1"></a>以离眼见则无见能总名见者。<a id="a-A2"></a>此是随汝意说。<a id="a-A3"></a>复次鞞世师所立。<a id="a-A4"></a>第一义中。<a id="a-A5"></a>见者见色。<a id="a-A6"></a>是义不然。<a id="a-A7"></a>何以故。<a id="a-A8"></a>异眼故。<a id="a-A9"></a>如瓶等。<a id="a-AA"></a>以前二门。<a id="a-AB"></a>见者不成故。<a id="a-AC"></a>复次分别丈夫以为见者。<a id="a-AD"></a>无自体故。<a id="a-AE"></a>如偈言。<a id="a-AF"></a>离眼不离眼见者。<a id="a-AG"></a>不可得彼见者。<a id="a-AH"></a>自体有眼无眼不可见故。<a id="a-AI"></a>若谓见者有眼能见。<a id="a-AJ"></a>此亦不然。<a id="a-AK"></a>何以故。<a id="a-AL"></a>由眼有体。<a id="a-AM"></a>见色得成。<a id="a-AN"></a>如火能烧。<a id="a-AO"></a>眼见亦尔。<a id="a-AP"></a>世谛中说。<a id="a-AQ"></a>如此应知。<a id="a-AR"></a>若离彼眼。<a id="a-AS"></a>别有见者。<a id="a-AT"></a>盲人无眼。<a id="a-AU"></a>亦应能见。<a id="a-AV"></a>此义不然。<a id="a-AW"></a>复次鞞世师云。<a id="a-AX"></a>见者合作。<a id="a-AY"></a>能见于色。<a id="a-AZ"></a>如是应知。<a id="a-Aa"></a>彼具业有故。<a id="a-Ab"></a>此若无作。<a id="a-Ac"></a>彼业具则无。<a id="a-Ad"></a>譬如虚空。<a id="a-Ae"></a>由有眼具见色为业。<a id="a-Af"></a>知有见者。<a id="a-Ag"></a>及彼见作。<a id="a-Ah"></a>论者言。<a id="a-Ai"></a>第一义中。<a id="a-Aj"></a>于一切时。<a id="a-Ak"></a>眼无有故。<a id="a-Al"></a>而立见者。<a id="a-Am"></a>是则不然。<a id="a-An"></a>如偈曰。</p>
  <p id="aAo">见者无有故　　能所二皆空</p>
  <p id="aAp">释曰。<a id="a-Aq"></a>见者无体。<a id="a-Ar"></a>则无所取。<a id="a-As"></a>而言眼为彼具。<a id="a-At"></a>以此眼见者。<a id="a-Au"></a>是义不然。<a id="a-Av"></a>是故汝言具业有故者。<a id="a-Aw"></a>彼因不成。<a id="a-Ax"></a>亦违义故。<a id="a-Ay"></a>过失如是。<a id="a-Az"></a>复次自乘人言。<a id="a-B0"></a>诸行因缘。<a id="a-B1"></a>依他故空。<a id="a-B2"></a>眼及彼我。<a id="a-B3"></a>俱不能见。<a id="a-B4"></a>是义应尔。<a id="a-B5"></a>而言所见能见都无体者。<a id="a-B6"></a>此义不然。<a id="a-B7"></a>何以故。<a id="a-B8"></a>彼识等果。<a id="a-B9"></a>四种有故。<a id="a-BA"></a>此若无者。<a id="a-BB"></a>彼识触受爱。<a id="a-BC"></a>不名为果。<a id="a-BD"></a>如生盲人。<a id="a-BE"></a>论者言。<a id="a-BF"></a>所见及见。<a id="a-BG"></a>此义不成。<a id="a-BH"></a>如先已破。<a id="a-BI"></a>今所谓者。<a id="a-BJ"></a>如偈曰。</p>
  <p id="aBK">见所见无故　　识等四种无</p>
  <p id="aBL">释曰。<a id="a-BM"></a>何故无。<a id="a-BN"></a>缘无故。<a id="a-BO"></a>以是义故。<a id="a-BP"></a>识等不成。<a id="a-BQ"></a>能所既不成。<a id="a-BR"></a>譬喻亦无体。<a id="a-BS"></a>有人言。<a id="a-BT"></a>第一义中。<a id="a-BU"></a>有是识等。<a id="a-BV"></a>以彼取等果有体故。<a id="a-BW"></a>论者言。<a id="a-BX"></a>此应如是答。<a id="a-BY"></a>偈曰。</p>
  <p id="aBZ">彼取缘等果　　何处当可得</p>
  <p id="aBa">释曰。<a id="a-Bb"></a>识等无故。<a id="a-Bc"></a>取亦不成。<a id="a-Bd"></a>偈义如此。<a id="a-Be"></a>摄受是取义。<a id="a-Bf"></a>彼有几种。<a id="a-Bg"></a>谓欲取戒取我语取见取彼取缘有及生老死。<a id="a-Bh"></a>如是过失。<a id="a-Bi"></a>常随逐汝。<a id="a-Bj"></a>外人品初。<a id="a-Bk"></a>举譬喻等。<a id="a-Bl"></a>成立眼见。<a id="a-Bm"></a>如先已遮。<a id="a-Bn"></a>彼耳声等。<a id="a-Bo"></a>例同前破。<a id="a-Bp"></a>如偈曰。</p>
  <p id="aBq">耳鼻舌身意　　闻者所闻等</p>
  <p id="aBr">应知如是义　　皆同眼见遮</p>
  <p id="aBs">复次外人品初。<a id="a-Bt"></a>说有是去。<a id="a-Bu"></a>以作果者。<a id="a-Bv"></a>是亦不然。<a id="a-Bw"></a>如先偈说。<a id="a-Bx"></a>是故去无性。<a id="a-By"></a>去者亦复然。<a id="a-Bz"></a>去时及诸法。<a id="a-C0"></a>一切无所有。<a id="a-C1"></a>以是义故。<a id="a-C2"></a>外人分别。<a id="a-C3"></a>有彼入起及去义者。<a id="a-C4"></a>此皆不成。<a id="a-C5"></a>如先说过。<a id="a-C6"></a>以入等体空令生信解。<a id="a-C7"></a>品义如此。<a id="a-C8"></a>是故得成。<a id="a-C9"></a>如无言说经。<a id="a-CA"></a>偈曰。</p>
  <p id="aCB">内外地界无二义　　如来智慧能觉了</p>
  <p id="aCC">彼无二相及不二　　一相无相如是知</p>
  <p id="aCD">又如金光女经言。<a id="a-CE"></a>文殊师利语彼童女。<a id="a-CF"></a>应观诸界。<a id="a-CG"></a>童女答言。<a id="a-CH"></a>文殊师利。<a id="a-CI"></a>譬如劫烧时。<a id="a-CJ"></a>三界等亦尔。<a id="a-CK"></a>又说偈曰。</p>
  <p id="aCL">眼不能见色　　意不知诸法</p>
  <p id="aCM">此是无上谛　　世间不能了</p>
  <p id="aCN">又如般若波罗蜜经说。<a id="a-CO"></a>彼一切法。<a id="a-CP"></a>无知者。<a id="a-CQ"></a>无见者。<a id="a-CR"></a>彼说法师。<a id="a-CS"></a>亦不可得。<a id="a-CT"></a>不可以心分别。<a id="a-CU"></a>不可以意能知。<a id="a-CV"></a>又如佛母经说。<a id="a-CW"></a>阿姊。<a id="a-CX"></a>眼不见色。<a id="a-CY"></a>乃至意不知法。<a id="a-CZ"></a>如是菩提离故。<a id="a-Ca"></a>眼色离。<a id="a-Cb"></a>乃至菩提离故。<a id="a-Cc"></a>意法离等。<a id="a-Cd"></a>又如佛告极勇猛菩萨言。<a id="a-Ce"></a>善男子。<a id="a-Cf"></a>色不为色境界。<a id="a-Cg"></a>受想行识不为识等境。<a id="a-Ch"></a>以境界无故。<a id="a-Ci"></a>极勇猛。<a id="a-Cj"></a>色不知色。<a id="a-Ck"></a>色不见色。<a id="a-Cl"></a>若色不知不见。<a id="a-Cm"></a>是为般若波罗蜜。<a id="a-Cn"></a>乃至受想行识不知不见亦复如是。</p>
  <p id="aCo">释观根品竟。</p>
  <p data-pb></p>
  <h2 id="aCp">释观五阴品第四</h2>
  <p id="aCq">复次欲令识知阴无性义。<a id="a-Cr"></a>故有此品。<a id="a-Cs"></a>有人言。<a id="a-Ct"></a>第一义中。<a id="a-Cu"></a>有诸入等。<a id="a-Cv"></a>何以故。<a id="a-Cw"></a>以阴摄故。<a id="a-Cx"></a>若其无者。<a id="a-Cy"></a>彼色入等。<a id="a-Cz"></a>则非阴摄。<a id="a-D0"></a>如处空花。<a id="a-D1"></a>由有诸入彼阴摄故。<a id="a-D2"></a>如十种色入。<a id="a-D3"></a>一色阴摄。<a id="a-D4"></a>法入三阴。<a id="a-D5"></a>谓受想行。<a id="a-D6"></a>及彼一分色阴所摄。<a id="a-D7"></a>彼意入识阴摄。<a id="a-D8"></a>以是因故。<a id="a-D9"></a>第一义中。<a id="a-DA"></a>有诸入等。<a id="a-DB"></a>论者言谓色阴者。<a id="a-DC"></a>略说二种。<a id="a-DD"></a>四大及所造。<a id="a-DE"></a>若三世等一切差别总说色阴。<a id="a-DF"></a>彼眼等阴摄。<a id="a-DG"></a>外人欲为因者。<a id="a-DH"></a>色粗易解。<a id="a-DI"></a>先分别说。<a id="a-DJ"></a>如偈曰。</p>
  <p id="aDK">若离于色因　　色则不可得</p>
  <p id="aDL">释曰。<a id="a-DM"></a>何等是彼色因。<a id="a-DN"></a>谓地等四种大。<a id="a-DO"></a>第一义中。<a id="a-DP"></a>若离此等。<a id="a-DQ"></a>色不可得。<a id="a-DR"></a>而于世谛。<a id="a-DS"></a>依四大因。<a id="a-DT"></a>假施设色。<a id="a-DU"></a>第一义中。<a id="a-DV"></a>验色无实。<a id="a-DW"></a>自因不受故。<a id="a-DX"></a>彼觉无体故。<a id="a-DY"></a>若自因不受。<a id="a-DZ"></a>觉无体者。<a id="a-Da"></a>彼实非有。<a id="a-Db"></a>如军众等。<a id="a-Dc"></a>色因不可取。<a id="a-Dd"></a>色觉无自体。<a id="a-De"></a>亦复如是。<a id="a-Df"></a>复次第一义中。<a id="a-Dg"></a>色觉境界。<a id="a-Dh"></a>体非实有。<a id="a-Di"></a>何以故。<a id="a-Dj"></a>以觉故。<a id="a-Dk"></a>譬如林等觉。<a id="a-Dl"></a>复次第一义中。<a id="a-Dm"></a>色声句义。<a id="a-Dn"></a>境界无实。<a id="a-Do"></a>何以故。<a id="a-Dp"></a>以闻故。<a id="a-Dq"></a>譬如军等声。<a id="a-Dr"></a>若言受等诸阴非一向者。<a id="a-Ds"></a>此义不然。<a id="a-Dt"></a>何以故。<a id="a-Du"></a>识等心数。<a id="a-Dv"></a>亦同遮故。<a id="a-Dw"></a>非非一向。<a id="a-Dx"></a>或谓第一义中。<a id="a-Dy"></a>有彼实色。<a id="a-Dz"></a>何以故。<a id="a-E0"></a>彼色变异。<a id="a-E1"></a>觉无别故。<a id="a-E2"></a>若物变异。<a id="a-E3"></a>觉亦别者。<a id="a-E4"></a>此世俗有。<a id="a-E5"></a>譬如瓶等。<a id="a-E6"></a>如青色别时。<a id="a-E7"></a>彼觉无异。<a id="a-E8"></a>以是义故。<a id="a-E9"></a>知有实色。<a id="a-EA"></a>论者言。<a id="a-EB"></a>第一义中。<a id="a-EC"></a>验无体故。<a id="a-ED"></a>已观因色。<a id="a-EE"></a>次遮四大。<a id="a-EF"></a>如偈曰。</p>
  <p id="aEG">若当离于色　　色因亦不见</p>
  <p id="aEH">释曰。<a id="a-EI"></a>色声香味触等。<a id="a-EJ"></a>此诸因色皆相离故。<a id="a-EK"></a>彼色因地等。<a id="a-EL"></a>不可见取。<a id="a-EM"></a>为此义故。<a id="a-EN"></a>今造论者。<a id="a-EO"></a>初遮彼地。<a id="a-EP"></a>遮彼地等。<a id="a-EQ"></a>有何所以。<a id="a-ER"></a>有大义故。<a id="a-ES"></a>云何大义。<a id="a-ET"></a>如世谛中。<a id="a-EU"></a>从因起者。<a id="a-EV"></a>第一义中。<a id="a-EW"></a>体实无生。<a id="a-EX"></a>此无自体。<a id="a-EY"></a>如楞伽经偈曰。</p>
  <p id="aEZ">离积聚无体　　彼觉无可取</p>
  <p id="aEa">故知缘起空　　我说无自性</p>
  <p id="aEb">无物从缘起　　无物从缘灭</p>
  <p id="aEc">起唯诸缘起　　灭唯诸缘灭</p>
  <p id="aEd">释曰。<a id="a-Ee"></a>以此方便。<a id="a-Ef"></a>第一义中。<a id="a-Eg"></a>地非实有。<a id="a-Eh"></a>如是决定。<a id="a-Ei"></a>彼因不可见。<a id="a-Ej"></a>不见彼故。<a id="a-Ek"></a>若不可见故。<a id="a-El"></a>不见彼者。<a id="a-Em"></a>第一义中。<a id="a-En"></a>彼不实有。<a id="a-Eo"></a>如军众等。<a id="a-Ep"></a>复次第一义中。<a id="a-Eq"></a>地觉境界。<a id="a-Er"></a>体非实有。<a id="a-Es"></a>何以故。<a id="a-Et"></a>以觉故。<a id="a-Eu"></a>如林等觉。<a id="a-Ev"></a>复次第一义中。<a id="a-Ew"></a>地声句义境界无实。<a id="a-Ex"></a>何以故。<a id="a-Ey"></a>以闻故。<a id="a-Ez"></a>譬如军众等声。<a id="a-F0"></a>复次第一义中。<a id="a-F1"></a>自和合分。<a id="a-F2"></a>无彼异色。<a id="a-F3"></a>何以故。<a id="a-F4"></a>彼不可取。<a id="a-F5"></a>彼觉无体故。<a id="a-F6"></a>譬如地等自体。<a id="a-F7"></a>复次僧佉人言。<a id="a-F8"></a>汝言色等不异地等者。<a id="a-F9"></a>此成我所成。<a id="a-FA"></a>论者言。<a id="a-FB"></a>遮异故。<a id="a-FC"></a>非以不异令汝得解。<a id="a-FD"></a>汝邪分别言不异者我不受故。<a id="a-FE"></a>复次鞞世师言。<a id="a-FF"></a>汝出因者。<a id="a-FG"></a>非一向过。<a id="a-FH"></a>何以故。<a id="a-FI"></a>如不取灯。<a id="a-FJ"></a>则无瓶觉。<a id="a-FK"></a>彼亦异故。<a id="a-FL"></a>论者言。<a id="a-FM"></a>汝不善说。<a id="a-FN"></a>我但遮彼。<a id="a-FO"></a>自和合支。<a id="a-FP"></a>不可取故。<a id="a-FQ"></a>彼觉无体。<a id="a-FR"></a>不论余事。<a id="a-FS"></a>灯虽无体。<a id="a-FT"></a>而有宝珠药草日月等光。<a id="a-FU"></a>彼瓶觉起。<a id="a-FV"></a>自和合支已外。<a id="a-FW"></a>更无异色可得。<a id="a-FX"></a>以是义故。<a id="a-FY"></a>汝喻非也。<a id="a-FZ"></a>灯非彼瓶自和合支故。<a id="a-Fa"></a>异门无体。<a id="a-Fb"></a>非非一向过。<a id="a-Fc"></a>如偈曰。</p>
  <p id="aFd">此物与彼物　　异者则不然</p>
  <p id="aFe">释曰。<a id="a-Ff"></a>此义如后当说。<a id="a-Fg"></a>复次第一义中。<a id="a-Fh"></a>灯与瓶异。<a id="a-Fi"></a>此亦不成。<a id="a-Fj"></a>以是义故。<a id="a-Fk"></a>非非一向过。<a id="a-Fl"></a>复次鞞世师言。<a id="a-Fm"></a>彼军众等总实。<a id="a-Fn"></a>以初起有故。<a id="a-Fo"></a>汝言地等无实。<a id="a-Fp"></a>立验令解者。<a id="a-Fq"></a>譬喻不成。<a id="a-Fr"></a>论者言。<a id="a-Fs"></a>军众诸枝。<a id="a-Ft"></a>非彼军众总实初起之因。<a id="a-Fu"></a>何以故。<a id="a-Fv"></a>以总故。<a id="a-Fw"></a>如树根茎枝叶等诸分。<a id="a-Fx"></a>彼军众象等诸分。<a id="a-Fy"></a>非彼军众初起之因。<a id="a-Fz"></a>何以故。<a id="a-G0"></a>彼非分故。<a id="a-G1"></a>譬如经等。<a id="a-G2"></a>亦非譬喻无体。<a id="a-G3"></a>如偈言。<a id="a-G4"></a>若当离于色。<a id="a-G5"></a>色因亦不见。<a id="a-G6"></a>如前立义出因譬喻。<a id="a-G7"></a>验彼色等。<a id="a-G8"></a>无异地等。<a id="a-G9"></a>及彼地等。<a id="a-GA"></a>无异色等。<a id="a-GB"></a>异如前遮。<a id="a-GC"></a>不异后破。<a id="a-GD"></a>若不异者。<a id="a-GE"></a>乳即是酪。<a id="a-GF"></a>酪亦为乳。<a id="a-GG"></a>以不异故。<a id="a-GH"></a>以是义故。<a id="a-GI"></a>此证得成。<a id="a-GJ"></a>如楞伽经偈曰。</p>
  <p id="aGK">不异无有体　　束芦及别处</p>
  <p id="aGL">若一若异等　　凡夫妄分别</p>
  <p id="aGM">释曰。<a id="a-GN"></a>如色入等。<a id="a-GO"></a>彼欲成立。<a id="a-GP"></a>说因有故。<a id="a-GQ"></a>以为因者。<a id="a-GR"></a>此因不成。<a id="a-GS"></a>亦违义故。<a id="a-GT"></a>复次若汝分别离彼色因而有色者。<a id="a-GU"></a>此亦不然。<a id="a-GV"></a>何以故。<a id="a-GW"></a>有过失故。<a id="a-GX"></a>如偈曰。</p>
  <p id="aGY">离色因有色　　色则堕无因</p>
  <p id="aGZ">释曰。<a id="a-Ga"></a>诸说无因者。<a id="a-Gb"></a>言欲令无因有色彼应如是问纵令汝说与理相应。<a id="a-Gc"></a>随何等物。<a id="a-Gd"></a>是汝所说无因种耶。<a id="a-Ge"></a>不欲令尔。<a id="a-Gf"></a>如偈曰。</p>
  <p id="aGg">无因而有物　　终无有是处</p>
  <p id="aGh">释曰。<a id="a-Gi"></a>此义云何。<a id="a-Gj"></a>以无譬喻。<a id="a-Gk"></a>显彼体故。<a id="a-Gl"></a>若拨无因。<a id="a-Gm"></a>有大过失。<a id="a-Gn"></a>此执不成。<a id="a-Go"></a>如观缘品中已破。<a id="a-Gp"></a>僧佉言。<a id="a-Gq"></a>第一义中。<a id="a-Gr"></a>实有地等。<a id="a-Gs"></a>色等无异故。<a id="a-Gt"></a>如色自体。<a id="a-Gu"></a>论者言。<a id="a-Gv"></a>汝因不成。<a id="a-Gw"></a>喻亦无体。<a id="a-Gx"></a>色等无异。<a id="a-Gy"></a>及色自体。<a id="a-Gz"></a>前已遮故。<a id="a-H0"></a>复有人言。<a id="a-H1"></a>第一义中。<a id="a-H2"></a>有彼地等。<a id="a-H3"></a>何以故。<a id="a-H4"></a>彼果有故。<a id="a-H5"></a>此若无者。<a id="a-H6"></a>彼果不有。<a id="a-H7"></a>如虚空花。<a id="a-H8"></a>今有果色故。<a id="a-H9"></a>地等不无。<a id="a-HA"></a>此执不然。<a id="a-HB"></a>如偈曰。</p>
  <p id="aHC">若离色有因　　此因则无果</p>
  <p id="aHD">无果而有因　　云何有是义</p>
  <p id="aHE">释曰。<a id="a-HF"></a>若离色等果。<a id="a-HG"></a>有色因者。<a id="a-HH"></a>即是无果有因。<a id="a-HI"></a>何以故。<a id="a-HJ"></a>以其异故。<a id="a-HK"></a>如竹篾等。<a id="a-HL"></a>又彼因者。<a id="a-HM"></a>亦色等聚故。<a id="a-HN"></a>由如此义。<a id="a-HO"></a>因果不成。<a id="a-HP"></a>如汝所说果有故。<a id="a-HQ"></a>为因违于义故。<a id="a-HR"></a>此执不成。<a id="a-HS"></a>复次分别此色。<a id="a-HT"></a>若有若无。<a id="a-HU"></a>二俱不然。<a id="a-HV"></a>因无用故。<a id="a-HW"></a>如偈曰。</p>
  <p id="aHX">色若已有者　　则不待色因</p>
  <p id="aHY">色若先无者　　亦不待色因</p>
  <p id="aHZ">释曰。<a id="a-Ha"></a>色若先有。<a id="a-Hb"></a>则不须因。<a id="a-Hc"></a>何以故。<a id="a-Hd"></a>以其有故。<a id="a-He"></a>如彼瓶衣。<a id="a-Hf"></a>色若先无。<a id="a-Hg"></a>即是未有。<a id="a-Hh"></a>如彼余物。<a id="a-Hi"></a>义意如是。<a id="a-Hj"></a>复次执无因者。<a id="a-Hk"></a>谓因无体。<a id="a-Hl"></a>是义不然。<a id="a-Hm"></a>如偈曰。</p>
  <p id="aHn">无因而有色　　是义则不然</p>
  <p id="aHo">释曰。<a id="a-Hp"></a>于世谛中。<a id="a-Hq"></a>色无因者。<a id="a-Hr"></a>义亦不尔。<a id="a-Hs"></a>复次毗婆沙师言。<a id="a-Ht"></a>未来色有者。<a id="a-Hu"></a>同前偈答。<a id="a-Hv"></a>复次于世谛中因未取果。<a id="a-Hw"></a>色则无体。<a id="a-Hx"></a>而言有者。<a id="a-Hy"></a>是义不然。<a id="a-Hz"></a>以是因故。<a id="a-I0"></a>于一切时。<a id="a-I1"></a>执有四大及造色者。<a id="a-I2"></a>与义相违。<a id="a-I3"></a>如偈曰。</p>
  <p id="aI4">是故于色境　　不应生分别</p>
  <p id="aI5">释曰。<a id="a-I6"></a>云何分别。<a id="a-I7"></a>谓有实色。<a id="a-I8"></a>或因不异。<a id="a-I9"></a>及果不异地等色因如是色等形相差别。<a id="a-IA"></a>于此境界。<a id="a-IB"></a>不应分别。<a id="a-IC"></a>以不免前所说过故。<a id="a-ID"></a>欲得真实无分别智。<a id="a-IE"></a>聪慧眼者应善谛观。<a id="a-IF"></a>如梦所见觉则不然。<a id="a-IG"></a>彼智亦尔。<a id="a-IH"></a>复有人言。<a id="a-II"></a>先因功能次第相续后果起时。<a id="a-IJ"></a>彼因功力相亦可见。<a id="a-IK"></a>如紫矿汁染白叠子。<a id="a-IL"></a>以熏习故次第相续。<a id="a-IM"></a>至后果时彼色可得。<a id="a-IN"></a>为遮此执。<a id="a-IO"></a>故如偈曰。</p>
  <p id="aIP">若果似因者　　此义则不然</p>
  <p id="aIQ">释曰。<a id="a-IR"></a>此验彼非果因。<a id="a-IS"></a>语义如是。<a id="a-IT"></a>何以故。<a id="a-IU"></a>第一义中。<a id="a-IV"></a>不欲令彼青等色经为青等叠因以相似故。<a id="a-IW"></a>如余青叠等。<a id="a-IX"></a>僧佉人言。<a id="a-IY"></a>汝说彼余青叠因亦无者不然。<a id="a-IZ"></a>何以故。<a id="a-Ia"></a>汝立譬喻以无体故。<a id="a-Ib"></a>论者言。<a id="a-Ic"></a>汝不善说。<a id="a-Id"></a>彼叠起时。<a id="a-Ie"></a>此因非分。<a id="a-If"></a>以不成彼叠故。<a id="a-Ig"></a>如是譬喻得成。<a id="a-Ih"></a>复次自部人言。<a id="a-Ii"></a>有相似因果。<a id="a-Ij"></a>不相似因果。<a id="a-Ik"></a>彼前后刹那。<a id="a-Il"></a>世虽有异。<a id="a-Im"></a>于物类中。<a id="a-In"></a>如风灯焰。<a id="a-Io"></a>刹那起灭。<a id="a-Ip"></a>此名相似因果。<a id="a-Iq"></a>如烧木成灰。<a id="a-Ir"></a>变乳为酪等。<a id="a-Is"></a>此名不相似因果。<a id="a-It"></a>论者言。<a id="a-Iu"></a>彼相似因果。<a id="a-Iv"></a>如先已遮。<a id="a-Iw"></a>不相似者。<a id="a-Ix"></a>此如今破。<a id="a-Iy"></a>偈曰。</p>
  <p id="aIz">若果不似因　　义亦不应尔</p>
  <p id="aJ0">释曰。<a id="a-J1"></a>第一义中。<a id="a-J2"></a>验此谷子。<a id="a-J3"></a>不为芽因。<a id="a-J4"></a>何以故。<a id="a-J5"></a>不相似故。<a id="a-J6"></a>譬如碎瓦。<a id="a-J7"></a>或谓稻谷。<a id="a-J8"></a>是彼芽因。<a id="a-J9"></a>以谷有体。<a id="a-JA"></a>彼芽得有。<a id="a-JB"></a>可指示故。<a id="a-JC"></a>如大鼓声。<a id="a-JD"></a>及麦芽等。<a id="a-JE"></a>论者言。<a id="a-JF"></a>汝不善说。<a id="a-JG"></a>诸有起者。<a id="a-JH"></a>一切遮故。<a id="a-JI"></a>以譬喻无体能成不足。<a id="a-JJ"></a>有此过故。<a id="a-JK"></a>若谓彼眼等根生识等果。<a id="a-JL"></a>此不相似。<a id="a-JM"></a>非一向故者。<a id="a-JN"></a>是亦不然。<a id="a-JO"></a>何以故。<a id="a-JP"></a>如破诸法。<a id="a-JQ"></a>彼眼识等亦如是遮。<a id="a-JR"></a>更无异门故。<a id="a-JS"></a>非非一向过。<a id="a-JT"></a>如前所说有实地等彼果有故者。<a id="a-JU"></a>二皆不成。<a id="a-JV"></a>以违义故。<a id="a-JW"></a>复次毗婆沙者言。<a id="a-JX"></a>所作因有故。<a id="a-JY"></a>谓有为法起时。<a id="a-JZ"></a>一切相似不相似法。<a id="a-Ja"></a>为彼因故。<a id="a-Jb"></a>譬喻无体。<a id="a-Jc"></a>论者言。<a id="a-Jd"></a>汝不善说。<a id="a-Je"></a>有简别故。<a id="a-Jf"></a>彼自分生不共等所作因能起者已遮故。<a id="a-Jg"></a>品初已来此诸文句已遮四大及彼因色。<a id="a-Jh"></a>令他解知色阴无体。<a id="a-Ji"></a>余受阴等者。<a id="a-Jj"></a>如偈曰。</p>
  <p id="aJk">受阴及心阴　　想行一切种</p>
  <p id="aJl">如是等诸法　　皆同色阴遮</p>
  <p id="aJm">释曰。<a id="a-Jn"></a>如遮色阴。<a id="a-Jo"></a>受等亦尔。<a id="a-Jp"></a>已说第一义中色非实有。<a id="a-Jq"></a>自因不取故。<a id="a-Jr"></a>彼觉无体故。<a id="a-Js"></a>如军众等。<a id="a-Jt"></a>如是第一义中受心想触。<a id="a-Ju"></a>及作意等皆非实有。<a id="a-Jv"></a>自因不取故。<a id="a-Jw"></a>彼亦不取。<a id="a-Jx"></a>如军众等。<a id="a-Jy"></a>一切亦应如此类知。<a id="a-Jz"></a>复次受等诸因所谓触也及色明虚空作意等如其所应。<a id="a-K0"></a>当如是遮。<a id="a-K1"></a>复次如色等诸因不别。<a id="a-K2"></a>已令他解如是第一义中受等诸因亦无别异。<a id="a-K3"></a>自和合支不可取故。<a id="a-K4"></a>彼不应取如自因自体此亦与过应如先说。<a id="a-K5"></a>若外人与过者。<a id="a-K6"></a>应如先避。<a id="a-K7"></a>复次如是等诸法者。<a id="a-K8"></a>谓彼阴外有为诸法所有分别如瓶衣等。<a id="a-K9"></a>实有故异故者。<a id="a-KA"></a>如其所应同彼色遮如色等阴摄故为因者。<a id="a-KB"></a>此因不成。<a id="a-KC"></a>譬亦无体。<a id="a-KD"></a>阴义坏故。<a id="a-KE"></a>彼阴摄者。<a id="a-KF"></a>世谛中摄非第一义。<a id="a-KG"></a>以违因义故。<a id="a-KH"></a>此诸道理应如是知。<a id="a-KI"></a>或复有人妄想分别第一义中随何等物自体不空及起灭等。<a id="a-KJ"></a>此诸诤论义皆不然。<a id="a-KK"></a>何以故。<a id="a-KL"></a>如实谛观彼相空故。<a id="a-KM"></a>以第一义中诸入不起体非实有如是观察令人识知。<a id="a-KN"></a>若执不空与空作过者。<a id="a-KO"></a>此亦不然。<a id="a-KP"></a>何以故。<a id="a-KQ"></a>同前遮故。<a id="a-KR"></a>一切不能与空作过。<a id="a-KS"></a>如偈曰。</p>
  <p id="aKT">若观一物体　　则见一切体</p>
  <p id="aKU">如是一物空　　一切皆空故</p>
  <p id="aKV">释曰。<a id="a-KW"></a>自前文句遮诸入起。<a id="a-KX"></a>以阴无自性。<a id="a-KY"></a>晓示行人。<a id="a-KZ"></a>品义如此。<a id="a-Ka"></a>是故得成。<a id="a-Kb"></a>如佛告极勇猛菩萨言。<a id="a-Kc"></a>善男子。<a id="a-Kd"></a>色无起灭故。<a id="a-Ke"></a>受想行识亦无起灭。<a id="a-Kf"></a>若彼五阴无起无灭。<a id="a-Kg"></a>此是般若波罗蜜。<a id="a-Kh"></a>善男子。<a id="a-Ki"></a>色离色自性。<a id="a-Kj"></a>如是受想行识离识自性。<a id="a-Kk"></a>若色至识诸性离者。<a id="a-Kl"></a>此是般若波罗蜜。<a id="a-Km"></a>善男子。<a id="a-Kn"></a>色无自性故。<a id="a-Ko"></a>受想行识亦无自性。<a id="a-Kp"></a>若色至识无自性者。<a id="a-Kq"></a>是为般若波罗蜜。<a id="a-Kr"></a>又如胜思惟梵天所问经偈曰。</p>
  <p id="aKs">我为世间说诸阴　　彼阴为彼世间依</p>
  <p id="aKt">能于彼阴不作依　　世间诸法得解脱</p>
  <p id="aKu">世间如彼虚空相　　彼虚空相亦自无</p>
  <p id="aKv">由如是解无所依　　世间八法不能染</p>
  <p id="aKw">又如金刚般若经中说。<a id="a-Kx"></a>须菩提。<a id="a-Ky"></a>菩萨不住色布施。<a id="a-Kz"></a>不住声香味触法而行布施。<a id="a-L0"></a>又如楞伽经偈曰。</p>
  <p id="aL1">三有假施设　　物无自体故</p>
  <p id="aL2">但于假设中　　妄想作分别</p>
  <p id="aL3">以觉分别时　　自体不可得</p>
  <p id="aL4">以无自体故　　彼言说亦无</p>
  <p id="aL5">如是等诸修多罗。<a id="a-L6"></a>此中应广说。</p>
  <p id="aL7">释观五阴品竟。</p>
  <p data-pb></p>
  <h2 id="aL8">释观六界品第五</h2>
  <p id="aL9">复次诸法无体。<a id="a-LA"></a>由空所对治故。<a id="a-LB"></a>今复欲明地等诸界无自性义。<a id="a-LC"></a>有此品起。<a id="a-LD"></a>此义云何。<a id="a-LE"></a>观阴中说。<a id="a-LF"></a>若离于色则无色因。<a id="a-LG"></a>此中自部复引佛语为证。<a id="a-LH"></a>如经言。<a id="a-LI"></a>佛告大王。<a id="a-LJ"></a>界有六种。<a id="a-LK"></a>地水火风及空识等彼各有相。<a id="a-LL"></a>谓坚湿暖动容受了别。<a id="a-LM"></a>此六种界说名丈夫。<a id="a-LN"></a>如无空花施设为有取名丈夫者。<a id="a-LO"></a>此义不然。<a id="a-LP"></a>是故论者先所立义地等色因体非有者。<a id="a-LQ"></a>彼所立义则为破坏。<a id="a-LR"></a>亦与阿含相违故。<a id="a-LS"></a>论者言。<a id="a-LT"></a>为世谛故。<a id="a-LU"></a>如来说此地等六界以为丈夫。<a id="a-LV"></a>非第一义。<a id="a-LW"></a>复次毗婆沙师言。<a id="a-LX"></a>第一义中有地等界。<a id="a-LY"></a>何以故。<a id="a-LZ"></a>彼相有故。<a id="a-La"></a>此地等界若实无者。<a id="a-Lb"></a>如来不应说有彼相。<a id="a-Lc"></a>如虚空花。<a id="a-Ld"></a>今有坚等为地等相。<a id="a-Le"></a>以相有故。<a id="a-Lf"></a>地等非无。<a id="a-Lg"></a>论者言。<a id="a-Lh"></a>虚空无自体少功用生他解彼无物故。<a id="a-Li"></a>解空界已。<a id="a-Lj"></a>自余诸界即易可遮。<a id="a-Lk"></a>如偈曰。</p>
  <p id="aLl">先虚空无有　　毫末虚空相</p>
  <p id="aLm">释曰。<a id="a-Ln"></a>虚空与彼无障碍相此二无别偈意如是。<a id="a-Lo"></a>复次毗婆沙师言。<a id="a-Lp"></a>我立此义。<a id="a-Lq"></a>无障碍者。<a id="a-Lr"></a>是虚空相。<a id="a-Ls"></a>彼相有故。<a id="a-Lt"></a>论者言。<a id="a-Lu"></a>此无障碍立为有者。<a id="a-Lv"></a>他不能解。<a id="a-Lw"></a>此义云何。<a id="a-Lx"></a>如无常声是其立义。<a id="a-Ly"></a>以无常故将为出因。<a id="a-Lz"></a>如是有此虚空。<a id="a-M0"></a>以虚空有故。<a id="a-M1"></a>此则唯有立义。<a id="a-M2"></a>无因及喻义则不成。<a id="a-M3"></a>若汝意谓无障碍相为虚空者。<a id="a-M4"></a>于世谛中随人悉解不须说彼令他解因者。<a id="a-M5"></a>以于第一义中此不成故。<a id="a-M6"></a>决须说彼令他解因。<a id="a-M7"></a>彼若说者。<a id="a-M8"></a>则有因及譬喻过失。<a id="a-M9"></a>以唯有立义故。<a id="a-MA"></a>复次毗婆沙师言。<a id="a-MB"></a>实有虚空。<a id="a-MC"></a>是无为法。<a id="a-MD"></a>为答彼故。<a id="a-ME"></a>如偈曰。</p>
  <p id="aMF">此中验虚空　　无毫厘实体</p>
  <p id="aMG">释曰。<a id="a-MH"></a>第一义中虚空无实。<a id="a-MI"></a>何以故。<a id="a-MJ"></a>以无生故。<a id="a-MK"></a>譬如兔角。<a id="a-ML"></a>如是因无体故。<a id="a-MM"></a>无果故。<a id="a-MN"></a>无有故等诸因。<a id="a-MO"></a>应如是广说。<a id="a-MP"></a>复次鞞世师言。<a id="a-MQ"></a>所相能相二法异故。<a id="a-MR"></a>论者言。<a id="a-MS"></a>若尔彼等则有先后。<a id="a-MT"></a>如瓶衣等。<a id="a-MU"></a>为答彼故。<a id="a-MV"></a>如偈曰。</p>
  <p id="aMW">若先有虚空　　空则是无相</p>
  <p id="aMX">释曰。<a id="a-MY"></a>虚空无相。<a id="a-MZ"></a>偈意如是。<a id="a-Ma"></a>此中说验。<a id="a-Mb"></a>虚空非彼相之所相。<a id="a-Mc"></a>何以故。<a id="a-Md"></a>先已有故。<a id="a-Me"></a>如随一物。<a id="a-Mf"></a>复次无障碍者。<a id="a-Mg"></a>非虚空相。<a id="a-Mh"></a>何以故。<a id="a-Mi"></a>以彼异故。<a id="a-Mj"></a>如随一物。<a id="a-Mk"></a>复次若谓所相能相无相者。<a id="a-Ml"></a>是亦不然。<a id="a-Mm"></a>何以故。<a id="a-Mn"></a>异分别者。<a id="a-Mo"></a>我亦舍故。<a id="a-Mp"></a>复次若汝言世谛说因非因不成者违义过失汝不能避。<a id="a-Mq"></a>是故别不别相二皆不成故。<a id="a-Mr"></a>知虚空定是无相。<a id="a-Ms"></a>若言无相有体者。<a id="a-Mt"></a>人不能知。<a id="a-Mu"></a>为是故如偈曰。</p>
  <p id="aMv">无处有一物　　无相而有体</p>
  <p id="aMw">释曰。<a id="a-Mx"></a>第一义中若自分若他分此体成者。<a id="a-My"></a>义则不然。<a id="a-Mz"></a>或有人言。<a id="a-N0"></a>所相虚空如是有体。<a id="a-N1"></a>于彼有能相转者。<a id="a-N2"></a>此亦不然。<a id="a-N3"></a>如偈曰。</p>
  <p id="aN4">无相体既无　　相于何处转</p>
  <p id="aN5">释曰。<a id="a-N6"></a>所依无体故。<a id="a-N7"></a>能依亦无体。<a id="a-N8"></a>义不成故。<a id="a-N9"></a>复是因过。<a id="a-NA"></a>复次所相能相若不异者。<a id="a-NB"></a>岂以所相还相所相彼异相无体故。<a id="a-NC"></a>以是义故。<a id="a-ND"></a>无异门中虚空无相。<a id="a-NE"></a>若异门说相者。<a id="a-NF"></a>彼亦非相。<a id="a-NG"></a>所相异故。<a id="a-NH"></a>譬如随一物等。<a id="a-NI"></a>如是相既无体。<a id="a-NJ"></a>空亦无相故。<a id="a-NK"></a>偈言无有无相体者。<a id="a-NL"></a>谓虚空也。<a id="a-NM"></a>相于何处转者。<a id="a-NN"></a>以不于彼转故。<a id="a-NO"></a>此义应知。<a id="a-NP"></a>复次偈曰。</p>
  <p id="aNQ">无相相不转　　有相相不转</p>
  <p id="aNR">释曰。<a id="a-NS"></a>如汝所说。<a id="a-NT"></a>能相所相义皆不然。<a id="a-NU"></a>何以故。<a id="a-NV"></a>无彼物体而有相者。<a id="a-NW"></a>此则不成。<a id="a-NX"></a>有体亦尔。<a id="a-NY"></a>偈曰。</p>
  <p id="aNZ">离有相无相　　异处亦不转</p>
  <p id="aNa">释曰。<a id="a-Nb"></a>第一义中有一物体相于中转。<a id="a-Nc"></a>此皆不然。<a id="a-Nd"></a>何以故。<a id="a-Ne"></a>以譬喻无体。<a id="a-Nf"></a>外人所欲义不成故。<a id="a-Ng"></a>复次如虚空花等。<a id="a-Nh"></a>以无相故。<a id="a-Ni"></a>彼相亦尔。<a id="a-Nj"></a>以无体故。<a id="a-Nk"></a>不可说转世间悉解。<a id="a-Nl"></a>是故偈言有相相不转。<a id="a-Nm"></a>以第一义中如实验。<a id="a-Nn"></a>彼无障碍者。<a id="a-No"></a>非虚空相。<a id="a-Np"></a>何以故。<a id="a-Nq"></a>以相故如坚等相。<a id="a-Nr"></a>复次有人言。<a id="a-Ns"></a>有相无相物相于中转。<a id="a-Nt"></a>此无过咎。<a id="a-Nu"></a>为遮彼故。<a id="a-Nv"></a>如偈言离有相无相。<a id="a-Nw"></a>异处亦不转。<a id="a-Nx"></a>此二俱不然。<a id="a-Ny"></a>彼定观者然可然品后当广遮先令他解二分过者。<a id="a-Nz"></a>今还属汝此不相应。<a id="a-O0"></a>以有二过故。<a id="a-O1"></a>复次有人言。<a id="a-O2"></a>第一义中虚空是有。<a id="a-O3"></a>以彼相故。<a id="a-O4"></a>此若无者。<a id="a-O5"></a>不说彼相。<a id="a-O6"></a>如虚空花。<a id="a-O7"></a>如经言。<a id="a-O8"></a>佛告大王。<a id="a-O9"></a>此六种界名为丈夫。<a id="a-OA"></a>是故彼有及为相故。<a id="a-OB"></a>论者言。<a id="a-OC"></a>所相不成。<a id="a-OD"></a>我先已破。<a id="a-OE"></a>如偈曰。</p>
  <p id="aOF">所相不成故　　能相亦不成</p>
  <p id="aOG">释曰。<a id="a-OH"></a>能相亦堕所相中故。<a id="a-OI"></a>相亦不成。<a id="a-OJ"></a>譬喻无体。<a id="a-OK"></a>为是义故。<a id="a-OL"></a>以慧谛观所相能相二皆不立。<a id="a-OM"></a>如偈曰。</p>
  <p id="aON">是故无所相　　亦无有能相</p>
  <p id="aOO">释曰。<a id="a-OP"></a>彼令他解。<a id="a-OQ"></a>无体可验故。<a id="a-OR"></a>以是验知。<a id="a-OS"></a>彼实无体。<a id="a-OT"></a>此义得成。<a id="a-OU"></a>复次毗婆沙师言。<a id="a-OV"></a>如我立义。<a id="a-OW"></a>虚空有体。<a id="a-OX"></a>何以故。<a id="a-OY"></a>彼为境界欲染断故。<a id="a-OZ"></a>譬如色。<a id="a-Oa"></a>又三摩钵提所缘故。<a id="a-Ob"></a>譬如识。<a id="a-Oc"></a>亦无为故。<a id="a-Od"></a>譬如涅槃。<a id="a-Oe"></a>论者言。<a id="a-Of"></a>汝若欲令第一义中有此虚空者。<a id="a-Og"></a>为是所相。<a id="a-Oh"></a>为是能相。<a id="a-Oi"></a>二皆不然。<a id="a-Oj"></a>如先已说。<a id="a-Ok"></a>令人得解。<a id="a-Ol"></a>是故偈曰。</p>
  <p id="aOm">离所相能相　　是体亦不有</p>
  <p id="aOn">释曰。<a id="a-Oo"></a>自部义如是。<a id="a-Op"></a>余涅槃等随一物体能成。<a id="a-Oq"></a>譬喻皆不成故。<a id="a-Or"></a>复次别部人言。<a id="a-Os"></a>虚空是有。<a id="a-Ot"></a>领受自体故。<a id="a-Ou"></a>亦有为故。<a id="a-Ov"></a>此义及因二皆不成。<a id="a-Ow"></a>如前验过。<a id="a-Ox"></a>应如是说。<a id="a-Oy"></a>复次经部人言。<a id="a-Oz"></a>如我立义。<a id="a-P0"></a>实碍无处说为虚空。<a id="a-P1"></a>虚空无体。<a id="a-P2"></a>唯是假名。<a id="a-P3"></a>我义如此。<a id="a-P4"></a>论者言。<a id="a-P5"></a>如毗婆沙师所说。<a id="a-P6"></a>三摩钵提所缘故。<a id="a-P7"></a>彼为境界欲染断故。<a id="a-P8"></a>立空有体。<a id="a-P9"></a>欲令人解。<a id="a-PA"></a>今经部执言。<a id="a-PB"></a>实碍无处说为虚空。<a id="a-PC"></a>唯是假名。<a id="a-PD"></a>遮前有体。<a id="a-PE"></a>如是计者。<a id="a-PF"></a>令我譬喻转更明显。<a id="a-PG"></a>今说此义。<a id="a-PH"></a>如偈曰。</p>
  <p id="aPI">离色因有色　　是义则不然</p>
  <p id="aPJ">色本无体故　　无体云何成</p>
  <p id="aPK">释曰。<a id="a-PL"></a>如先观阴品说。<a id="a-PM"></a>第一义中有碍名色者。<a id="a-PN"></a>无此道理。<a id="a-PO"></a>如经部分别虚空无体验令解者。<a id="a-PP"></a>此义不成。<a id="a-PQ"></a>有人言。<a id="a-PR"></a>虚空有体。<a id="a-PS"></a>不令人解。<a id="a-PT"></a>无譬喻者。<a id="a-PU"></a>我今立义。<a id="a-PV"></a>令人易解。<a id="a-PW"></a>应如是说。<a id="a-PX"></a>色等有体。<a id="a-PY"></a>观彼无体有故。<a id="a-PZ"></a>此若是有。<a id="a-Pa"></a>观彼体无。<a id="a-Pb"></a>譬如色味二无体故。<a id="a-Pc"></a>法若无体。<a id="a-Pd"></a>无则不观。<a id="a-Pe"></a>譬如马角。<a id="a-Pf"></a>论者言。<a id="a-Pg"></a>色法有体。<a id="a-Ph"></a>我先已遮。<a id="a-Pi"></a>不欲令汝受彼无体。<a id="a-Pj"></a>如偈曰。</p>
  <p id="aPk">无有体</p>
  <p id="aPl">释曰。<a id="a-Pm"></a>色名。<a id="a-Pn"></a>偈曰。</p>
  <p id="aPo">何处</p>
  <p id="aPp">释曰。<a id="a-Pq"></a>味故。<a id="a-Pr"></a>偈曰。</p>
  <p id="aPs">无体当可得</p>
  <p id="aPt">释曰。<a id="a-Pu"></a>彼色无故。<a id="a-Pv"></a>譬喻无体。<a id="a-Pw"></a>所欲义坏。<a id="a-Px"></a>应知。<a id="a-Py"></a>外人言。<a id="a-Pz"></a>有体无体二皆是有彼解者有故。<a id="a-Q0"></a>若解者有彼物则有。<a id="a-Q1"></a>论者言。<a id="a-Q2"></a>汝谓解者解体无体。<a id="a-Q3"></a>此之解者为是有体为是无体。<a id="a-Q4"></a>俱亦已遮解者有体此义不成。<a id="a-Q5"></a>又与有体无体不相似故。<a id="a-Q6"></a>异此之外分别解者。<a id="a-Q7"></a>此义不然。<a id="a-Q8"></a>如偈曰。</p>
  <p id="aQ9">与体无体异　　何处有解者</p>
  <p id="aQA">释曰。<a id="a-QB"></a>解者无体。<a id="a-QC"></a>偈义如是。<a id="a-QD"></a>外人复言。<a id="a-QE"></a>我有异门作此分别如是解者。<a id="a-QF"></a>与彼有体无体不相似故。<a id="a-QG"></a>论者言。<a id="a-QH"></a>彼不相似体是一物有二分者。<a id="a-QI"></a>是义不然。<a id="a-QJ"></a>以相违故。<a id="a-QK"></a>观亦不立。<a id="a-QL"></a>彼无可验令人信知。<a id="a-QM"></a>如是虚空谛观察时不应道理。<a id="a-QN"></a>如偈曰。</p>
  <p id="aQO">是故知虚空　　非体非无体</p>
  <p id="aQP">非所相能相　　余五同虚空</p>
  <p id="aQQ">释曰。<a id="a-QR"></a>如遮虚空无有毫末令人信受。<a id="a-QS"></a>余五亦然。<a id="a-QT"></a>如偈曰。</p>
  <p id="aQU">先地等无有　　微毫相可得</p>
  <p id="aQV">释曰。<a id="a-QW"></a>彼地水等亦应如是广分别说。<a id="a-QX"></a>乃至偈言非体非无体非所相能相应当同作如虚空遮。<a id="a-QY"></a>云何名界。<a id="a-QZ"></a>藏义是界义。<a id="a-Qa"></a>如彼金界。<a id="a-Qb"></a>彼虚空等能为忧苦等藏义故。<a id="a-Qc"></a>复次无功用自相持义是界义。<a id="a-Qd"></a>说彼界者。<a id="a-Qe"></a>为教化众生怜愍故。<a id="a-Qf"></a>说彼佛语者。<a id="a-Qg"></a>世谛所摄。<a id="a-Qh"></a>第一义中界无体也。<a id="a-Qi"></a>入亦不成。<a id="a-Qj"></a>以界有故。<a id="a-Qk"></a>所欲不破。<a id="a-Ql"></a>复有人言。<a id="a-Qm"></a>若第一义中一切句义皆拨无者。<a id="a-Qn"></a>此是路伽耶陀法邪见所说。<a id="a-Qo"></a>与佛语相似。<a id="a-Qp"></a>此应弃舍。<a id="a-Qq"></a>以非佛语故。<a id="a-Qr"></a>论者言。<a id="a-Qs"></a>汝起过增翳不真发毛蚊蚋蝇等妄作遮故。<a id="a-Qt"></a>是义云何。<a id="a-Qu"></a>我说遮入有者。<a id="a-Qv"></a>遮有自体。<a id="a-Qw"></a>不说无体。<a id="a-Qx"></a>如楞伽经中偈曰。</p>
  <p id="aQy">有无俱是边　　乃至心所行</p>
  <p id="aQz">彼心行灭已　　名为正心灭</p>
  <p id="aR0">释曰。<a id="a-R1"></a>如是不著有体。<a id="a-R2"></a>不着无体。<a id="a-R3"></a>若法无体。<a id="a-R4"></a>则无一可作故。<a id="a-R5"></a>又如偈曰。</p>
  <p id="aR6">遮有言非有　　不取非有故</p>
  <p id="aR7">如遮青非青　　不欲说为白</p>
  <p id="aR8">释曰。<a id="a-R9"></a>此二种见名为不善。<a id="a-RA"></a>是故有智慧者。<a id="a-RB"></a>欲息戏论得无余乐者。<a id="a-RC"></a>应须遮此二种恶见。<a id="a-RD"></a>此复云何。<a id="a-RE"></a>若三界所摄。<a id="a-RF"></a>若出世间。<a id="a-RG"></a>若善不善及无记等。<a id="a-RH"></a>如世谛种诸所营作。<a id="a-RI"></a>彼于第一义中。<a id="a-RJ"></a>若有自体者。<a id="a-RK"></a>起勤方便作善不善此诸作业应空无果。<a id="a-RL"></a>何以故。<a id="a-RM"></a>以先有故。<a id="a-RN"></a>譬如先有。<a id="a-RO"></a>若瓶衣等如是乐者常乐。<a id="a-RP"></a>苦者常苦。<a id="a-RQ"></a>如壁上彩画形量威仪相貌不变。<a id="a-RR"></a>一切众生亦应如是。<a id="a-RS"></a>复次若无自体者。<a id="a-RT"></a>彼三界所摄。<a id="a-RU"></a>若出世间善不善法起勤方便则空无果以无有故。<a id="a-RV"></a>如是世间则堕断灭。<a id="a-RW"></a>譬如磨莹兔角。<a id="a-RX"></a>令其铦利终不可得。<a id="a-RY"></a>是故偈曰。</p>
  <p id="aRZ">少慧见诸法　　若有若无等</p>
  <p id="aRa">彼人则不见　　灭见第一义</p>
  <p id="aRb">复次如宝聚经中。<a id="a-Rc"></a>佛告迦葉。<a id="a-Rd"></a>有者是一边。<a id="a-Re"></a>无者是一边。<a id="a-Rf"></a>如是等。<a id="a-Rg"></a>彼内地界及外地界皆无二义。<a id="a-Rh"></a>诸佛如来实慧证知得成正觉无二一相。<a id="a-Ri"></a>所谓无相。<a id="a-Rj"></a>又如上金光明女经。<a id="a-Rk"></a>文殊师利问善女人言。<a id="a-Rl"></a>姊云何观界。<a id="a-Rm"></a>女人答言。<a id="a-Rn"></a>文殊师利如劫烧时世界空虚无一可见。<a id="a-Ro"></a>又如偈曰。</p>
  <p id="aRp">世间如空相　　虚空亦无相</p>
  <p id="aRq">若能如是知　　于世得解脱</p>
  <p id="aRr">如是等诸修多罗此中应广说。</p>
  <p id="aRs">释观六界品竟。</p>
 </body>
</html>