<!doctype html>
<html id="z3IBVT7yi" data-ver="962">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">般若灯论释卷第七</h1>
  <h2 id="a2">释观薪火品第十</h2>
  <p id="a3">复次前品已遮取及取者。<a id="a-4"></a>除其执见。<a id="a-5"></a>今复令解不一不异缘起法故。<a id="a-6"></a>有此品起。<a id="a-7"></a>外人言。<a id="a-8"></a>第一义中有取取者。<a id="a-9"></a>何以故。<a id="a-A"></a>由此二法互相观故。<a id="a-B"></a>譬如火薪。<a id="a-C"></a>云何知耶。<a id="a-D"></a>如佛所说。<a id="a-E"></a>第一义中有阴等取及以取者。<a id="a-F"></a>此因成故。<a id="a-G"></a>我义得立。<a id="a-H"></a>论者言。<a id="a-I"></a>总遮起故。<a id="a-J"></a>薪火亦遮。<a id="a-K"></a>汝今未悟犹言有实。<a id="a-L"></a>如观阴品说。<a id="a-M"></a>若离色因。<a id="a-N"></a>色不可得。<a id="a-O"></a>因亦如此。<a id="a-P"></a>虽先已破。<a id="a-Q"></a>今当复遮。<a id="a-R"></a>汝应谛听。<a id="a-S"></a>此遮方便火薪二种欲令有者。<a id="a-T"></a>为是一耶。<a id="a-U"></a>为是异耶。<a id="a-V"></a>若尔有何过。<a id="a-W"></a>薪火一者。<a id="a-X"></a>是义不然。<a id="a-Y"></a>何以故。<a id="a-Z"></a>如偈曰。</p>
  <p id="aa">若火即是薪　　作者作业一</p>
  <p id="ab">释曰。<a id="a-c"></a>由彼地等譬喻无故。<a id="a-d"></a>此不相应。<a id="a-e"></a>有人言。<a id="a-f"></a>四大是薪。<a id="a-g"></a>暖界是火。<a id="a-h"></a>复有人言。<a id="a-i"></a>彼诸大中暖界增起故名为火。<a id="a-j"></a>论者此中更方便说。<a id="a-k"></a>第一义中薪火二事不为一体。<a id="a-l"></a>何以故。<a id="a-m"></a>作者作业故。<a id="a-n"></a>譬如斫者所斫有异。<a id="a-o"></a>火为作者。<a id="a-p"></a>燃为作业。<a id="a-q"></a>以作者业异故。<a id="a-r"></a>薪火不为一。<a id="a-s"></a>复次若火即是薪作者作业一。<a id="a-t"></a>若定尔者。<a id="a-u"></a>汝不应言是薪是火。<a id="a-v"></a>薪外有火者。<a id="a-w"></a>一体义坏。<a id="a-x"></a>以不暖不烧火即无用。<a id="a-y"></a>法体无别故。<a id="a-z"></a>立义有过。<a id="a-10"></a>汝言薪火一者。<a id="a-11"></a>是义不然。<a id="a-12"></a>复次薪火异者。<a id="a-13"></a>是亦不然。<a id="a-14"></a>何以故。<a id="a-15"></a>如偈曰。</p>
  <p id="a16">若火异于薪　　离薪应有火</p>
  <p id="a17">释曰。<a id="a-18"></a>以其异故。<a id="a-19"></a>譬如余物。<a id="a-1A"></a>而不欲尔。<a id="a-1B"></a>此中说验。<a id="a-1C"></a>第一义中火薪不异。<a id="a-1D"></a>何以故。<a id="a-1E"></a>以有观故。<a id="a-1F"></a>如薪自体。<a id="a-1G"></a>如是第一义中火薪不异。<a id="a-1H"></a>何以故。<a id="a-1I"></a>以有观故。<a id="a-1J"></a>如火自体。<a id="a-1K"></a>若言火薪别物。<a id="a-1L"></a>皆有相观。<a id="a-1M"></a>一切有观故。<a id="a-1N"></a>因非一向者。<a id="a-1O"></a>是义不然。<a id="a-1P"></a>何以故。<a id="a-1Q"></a>彼一切等观义相似亦同遮故无过。<a id="a-1R"></a>若定欲得火薪异者。<a id="a-1S"></a>有过失故。<a id="a-1T"></a>如偈曰。</p>
  <p id="a1U">如是常应燃　　以不因薪故</p>
  <p id="a1V">释曰。<a id="a-1W"></a>不观薪故。<a id="a-1X"></a>彼应常燃。<a id="a-1Y"></a>纵无薪时。<a id="a-1Z"></a>火亦不灭。<a id="a-1a"></a>以其异故。<a id="a-1b"></a>又干薪投火亦无焰起。<a id="a-1c"></a>义皆不然。<a id="a-1d"></a>如偈曰。</p>
  <p id="a1e">复无燃火功　　火亦无烧业</p>
  <p id="a1f">释曰。<a id="a-1g"></a>无可烧相业无体故而不欲尔。<a id="a-1h"></a>何以故。<a id="a-1i"></a>幼男小女尽知有因。<a id="a-1j"></a>皆欲有业故。<a id="a-1k"></a>此中立验。<a id="a-1l"></a>第一义中火薪不异。<a id="a-1m"></a>何以故。<a id="a-1n"></a>以有因故。<a id="a-1o"></a>有起作故。<a id="a-1p"></a>有业故。<a id="a-1q"></a>如薪自体广如前说。<a id="a-1r"></a>薪门亦尔。<a id="a-1s"></a>以薪为燃因。<a id="a-1t"></a>有起有业。<a id="a-1u"></a>皆同火说。<a id="a-1v"></a>是故非因。<a id="a-1w"></a>譬喻不成。<a id="a-1x"></a>若汝意谓火正燃时名为薪者。<a id="a-1y"></a>是亦不然。<a id="a-1z"></a>如偈曰。</p>
  <p id="a20">若火正燃时　　汝谓为薪者</p>
  <p id="a21">彼时唯有火　　谁是可燃薪</p>
  <p id="a22">释曰。<a id="a-23"></a>于世谛中。<a id="a-24"></a>未燃时名薪。<a id="a-25"></a>正燃时名火。<a id="a-26"></a>以薪是火缘。<a id="a-27"></a>于正燃时唯说火故此起亦唯聚。<a id="a-28"></a>唯是独自故能为烧煮照明果因故说为火。<a id="a-29"></a>第一义中起不可得。<a id="a-2A"></a>先已遮故。<a id="a-2B"></a>复次若汝意谓四大齐等。<a id="a-2C"></a>火界不增。<a id="a-2D"></a>说名为薪。<a id="a-2E"></a>或说三大名之为薪。<a id="a-2F"></a>彼三或四是其所烧。<a id="a-2G"></a>火亦如是。<a id="a-2H"></a>大聚和合故说为火。<a id="a-2I"></a>如是说者。<a id="a-2J"></a>今当立验。<a id="a-2K"></a>第一义中火不烧薪。<a id="a-2L"></a>何以故。<a id="a-2M"></a>以其大故。<a id="a-2N"></a>譬如水大。<a id="a-2O"></a>如是色故。<a id="a-2P"></a>有故。<a id="a-2Q"></a>粗故。<a id="a-2R"></a>色阴所摄故。<a id="a-2S"></a>外故。<a id="a-2T"></a>有生故有因故。<a id="a-2U"></a>如是因验此应广说。<a id="a-2V"></a>如彼意谓第一义中火能烧者。<a id="a-2W"></a>是则不然。<a id="a-2X"></a>复次如前偈说。<a id="a-2Y"></a>彼时唯有火。<a id="a-2Z"></a>谁是可燃。<a id="a-2a"></a>薪者唯是何义。<a id="a-2b"></a>谓唯大积聚故。<a id="a-2c"></a>起别观故。<a id="a-2d"></a>于世谛中说为薪火。<a id="a-2e"></a>汝谓于正燃时说为薪等者。<a id="a-2f"></a>是义不然。<a id="a-2g"></a>问曰地等和合中。<a id="a-2h"></a>有火能烧故。<a id="a-2i"></a>汝立喻者。<a id="a-2j"></a>此喻不成。<a id="a-2k"></a>答曰。<a id="a-2l"></a>成立相似者彼亦同破地等自相我引为喻。<a id="a-2m"></a>汝言喻不成者。<a id="a-2n"></a>我无此过。<a id="a-2o"></a>以第一义中遮故。<a id="a-2p"></a>不坏世间所解故。<a id="a-2q"></a>复次鞞世师言火薪微尘我之一分。<a id="a-2r"></a>此一分尘与后尘合。<a id="a-2s"></a>此业作和合依止二尘。<a id="a-2t"></a>彼二微尘和合起作名陀腊脾(毗佉反唐言实)。<a id="a-2u"></a>如是三尘已去渐次起已作光明故。<a id="a-2v"></a>名为火陀腊脾。<a id="a-2w"></a>如是薪尘与薪尘合。<a id="a-2x"></a>彼薪火二更互相观。<a id="a-2y"></a>以相观故。<a id="a-2z"></a>得成因果。<a id="a-30"></a>论者言。<a id="a-31"></a>彼亦如前偈说。<a id="a-32"></a>若火异于薪。<a id="a-33"></a>离薪应有火。<a id="a-34"></a>如是等执。<a id="a-35"></a>前已广遮。<a id="a-36"></a>此中应说。<a id="a-37"></a>复次非第一义中火作光明。<a id="a-38"></a>何以故。<a id="a-39"></a>以其大故。<a id="a-3A"></a>譬如余大及遮彼起第一义中火大微尘不能起作火陀腊脾。<a id="a-3B"></a>何以故。<a id="a-3C"></a>以微尘故。<a id="a-3D"></a>如余微尘。<a id="a-3E"></a>问曰。<a id="a-3F"></a>汝前立义有何所以。<a id="a-3G"></a>为起余尘。<a id="a-3H"></a>为都无起。<a id="a-3I"></a>若起余尘立义则坏若都不起。<a id="a-3J"></a>则譬喻无体。<a id="a-3K"></a>答曰。<a id="a-3L"></a>汝语不善。<a id="a-3M"></a>如先分别。<a id="a-3N"></a>非我所欲。<a id="a-3O"></a>后分别者。<a id="a-3P"></a>譬喻亦成。<a id="a-3Q"></a>何以故。<a id="a-3R"></a>如火微尘不能起火。<a id="a-3S"></a>地等诸尘一一皆尔。<a id="a-3T"></a>复次第一义中彼火微尘不能起火。<a id="a-3U"></a>何以故。<a id="a-3V"></a>以异故。<a id="a-3W"></a>譬如水。<a id="a-3X"></a>如是作故。<a id="a-3Y"></a>坏故。<a id="a-3Z"></a>起故等诸因。<a id="a-3a"></a>此应广说。<a id="a-3b"></a>复次僧佉人言。<a id="a-3c"></a>如我立义彼萨埵(唐言明相)遏逻阇(唐言尘)诸触色增时说名为火若多摸(唐言暗)增时说名为薪是故定以薪为火因。<a id="a-3d"></a>以薪为因故。<a id="a-3e"></a>观薪说火。<a id="a-3f"></a>论者言。<a id="a-3g"></a>彼亦有过。<a id="a-3h"></a>以第一义中暖非火体。<a id="a-3i"></a>何以故。<a id="a-3j"></a>以大故。<a id="a-3k"></a>如前譬遮。<a id="a-3l"></a>复次偈曰。</p>
  <p id="a3m">若异则不到</p>
  <p id="a3n">释曰。<a id="a-3o"></a>若火异薪者异故则不到。<a id="a-3p"></a>譬如未到火薪。<a id="a-3q"></a>由作者喻火。<a id="a-3r"></a>作业喻薪。<a id="a-3s"></a>此二和合名为作相。<a id="a-3t"></a>义正如是。<a id="a-3u"></a>复次偈曰。</p>
  <p id="a3v">不到故不烧　　不烧故不灭</p>
  <p id="a3w">不灭住自相</p>
  <p id="a3x">释曰。<a id="a-3y"></a>由此火无因离薪得成故。<a id="a-3z"></a>则住自相。<a id="a-40"></a>住自相故名之为常。<a id="a-41"></a>既无此义故。<a id="a-42"></a>知火薪不异。<a id="a-43"></a>若立异者。<a id="a-44"></a>如先已遮。<a id="a-45"></a>此应广说。<a id="a-46"></a>如后偈曰。</p>
  <p id="a47">此物共彼物　　异者则不然</p>
  <p id="a48">外人言。<a id="a-49"></a>若异不到者得如是过。<a id="a-4A"></a>如前偈言。<a id="a-4B"></a>异则不到。<a id="a-4C"></a>不到不烧等由异有到无如上过。<a id="a-4D"></a>云何验耶。<a id="a-4E"></a>如女人丈夫异故。<a id="a-4F"></a>相到世间所解无能破者。<a id="a-4G"></a>如偈曰。</p>
  <p id="a4H">然异于可燃　　此二能相至</p>
  <p id="a4I">如女至丈夫　　如丈夫至女</p>
  <p id="a4J">论者偈曰。</p>
  <p id="a4K">若然异可然　　此二相到者</p>
  <p id="a4L">释曰。<a id="a-4M"></a>汝意立异譬。<a id="a-4N"></a>彼男女纵如是者。<a id="a-4O"></a>则互不相观。<a id="a-4P"></a>以薪火处同而起。<a id="a-4Q"></a>到相复是异故。<a id="a-4R"></a>不相观者可言我得因非一向。<a id="a-4S"></a>如偈曰。</p>
  <p id="a4T">火薪既有异　　则不互相观</p>
  <p id="a4U">释曰。<a id="a-4V"></a>互不相观者。<a id="a-4W"></a>此义云何。<a id="a-4X"></a>谓作者作业和合则空。<a id="a-4Y"></a>如薪火异。<a id="a-4Z"></a>意不欲尔。<a id="a-4a"></a>何以故。<a id="a-4b"></a>彼二无到故。<a id="a-4c"></a>汝说作者作业和合相异者。<a id="a-4d"></a>是义不然。<a id="a-4e"></a>执法别故。<a id="a-4f"></a>立义有过。<a id="a-4g"></a>何等过耶。<a id="a-4h"></a>汝说异故。<a id="a-4i"></a>而能相到。<a id="a-4j"></a>如男女者。<a id="a-4k"></a>二不可得。<a id="a-4l"></a>以异门不成故。<a id="a-4m"></a>非非一向因过。<a id="a-4n"></a>但彼外人自迷于义。<a id="a-4o"></a>智慧轻薄。<a id="a-4p"></a>作如是说。<a id="a-4q"></a>品初成立薪火一异。<a id="a-4r"></a>譬喻无故。<a id="a-4s"></a>二皆不成。<a id="a-4t"></a>外人言。<a id="a-4u"></a>第一义中有薪有火。<a id="a-4v"></a>何以故。<a id="a-4w"></a>互相观故。<a id="a-4x"></a>此若无者。<a id="a-4y"></a>彼二相观则不得有。<a id="a-4z"></a>譬如兔角。<a id="a-50"></a>由有薪火更互相观故。<a id="a-51"></a>得说言此是火薪。<a id="a-52"></a>此是薪火。<a id="a-53"></a>以是义故譬喻得成。<a id="a-54"></a>论者偈曰。</p>
  <p id="a55">若火观于薪　　若薪观于火</p>
  <p id="a56">何等体先成　　而说相观有</p>
  <p id="a57">释曰。<a id="a-58"></a>若相观者。<a id="a-59"></a>为薪先成。<a id="a-5A"></a>为火先成。<a id="a-5B"></a>汝应分别。<a id="a-5C"></a>如是此二。<a id="a-5D"></a>无一先成。<a id="a-5E"></a>别相观者。<a id="a-5F"></a>以第一义中观不成故。<a id="a-5G"></a>因义不成。<a id="a-5H"></a>亦譬喻过。<a id="a-5I"></a>若汝言于世谛中立此因者。<a id="a-5J"></a>与义相违。<a id="a-5K"></a>又无譬喻。<a id="a-5L"></a>成立有过。<a id="a-5M"></a>若汝意谓彼薪先成故无过者。<a id="a-5N"></a>是义不然。<a id="a-5O"></a>如偈曰。</p>
  <p id="a5P">若火观薪者　　火成已复成</p>
  <p id="a5Q">薪亦当如是　　无火可得故</p>
  <p id="a5R">释曰。<a id="a-5S"></a>汝若定作如此分别者。<a id="a-5T"></a>火已先成。<a id="a-5U"></a>后观薪故。<a id="a-5V"></a>此义云何。<a id="a-5W"></a>由薪不观火薪先成故。<a id="a-5X"></a>语意如是。<a id="a-5Y"></a>而不欲然。<a id="a-5Z"></a>此中说验。<a id="a-5a"></a>第一义中薪在火先。<a id="a-5b"></a>无如此义。<a id="a-5c"></a>何以故。<a id="a-5d"></a>以有观故。<a id="a-5e"></a>如火自体前已广说。<a id="a-5f"></a>外人言。<a id="a-5g"></a>若薪与火无一先成者。<a id="a-5h"></a>今薪火相观一时而有。<a id="a-5i"></a>如牛左右角同时起故。<a id="a-5j"></a>此义得成。<a id="a-5k"></a>论者偈曰。</p>
  <p id="a5l">若此待得成　　彼亦如是待</p>
  <p id="a5m">今无一物待　　云何二体成</p>
  <p id="a5n">释曰。<a id="a-5o"></a>此谓火体相。<a id="a-5p"></a>彼谓薪体相。<a id="a-5q"></a>外人意欲薪火俱成。<a id="a-5r"></a>一一有故。<a id="a-5s"></a>此义不然。<a id="a-5t"></a>何以故。<a id="a-5u"></a>由彼自因更互相观生不成故。<a id="a-5v"></a>语义如此。<a id="a-5w"></a>复次牛角喻者。<a id="a-5x"></a>亦如是问。<a id="a-5y"></a>彼二角中何等是左何等是右。<a id="a-5z"></a>世人所解由相观故。<a id="a-60"></a>第二得成。<a id="a-61"></a>无如此义。<a id="a-62"></a>复次如偈曰。</p>
  <p id="a63">若体待得成　　不成云何待</p>
  <p id="a64">不成而有待　　此待则不然</p>
  <p id="a65">释曰。<a id="a-66"></a>谓彼物。<a id="a-67"></a>不成此无所待。<a id="a-68"></a>语义如是。<a id="a-69"></a>此中说验。<a id="a-6A"></a>第一义中薪不观火。<a id="a-6B"></a>何以故。<a id="a-6C"></a>火体不成故。<a id="a-6D"></a>如地水等。<a id="a-6E"></a>复次偈言不成而有待者。<a id="a-6F"></a>外人若作如此说者有过失故。<a id="a-6G"></a>云何过失。<a id="a-6H"></a>偈言此待则不然。<a id="a-6I"></a>以无待故。<a id="a-6J"></a>如虚空华。<a id="a-6K"></a>复次此待不然。<a id="a-6L"></a>何以故。<a id="a-6M"></a>薪体无故。<a id="a-6N"></a>譬如余物火门。<a id="a-6O"></a>亦应作如是说。<a id="a-6P"></a>复次观察彼者。<a id="a-6Q"></a>如偈曰。</p>
  <p id="a6R">无火可观薪　　薪非不观火</p>
  <p id="a6S">释曰。<a id="a-6T"></a>薪不观火薪体不成。<a id="a-6U"></a>如此道理如先已说。<a id="a-6V"></a>亦遮异体。<a id="a-6W"></a>彼别相续。<a id="a-6X"></a>异不成故偈曰。</p>
  <p id="a6Y">无薪可观火　　火非不观薪</p>
  <p id="a6Z">释曰。<a id="a-6a"></a>遮相待故及遮异体应知。<a id="a-6b"></a>复次偈曰。</p>
  <p id="a6c">火不余处来　　薪中亦无火</p>
  <p id="a6d">释曰。<a id="a-6e"></a>遮异体故。<a id="a-6f"></a>及遮去实并薪火故。<a id="a-6g"></a>或有人言。<a id="a-6h"></a>无薪有火。<a id="a-6i"></a>或言有待。<a id="a-6j"></a>或言无待。<a id="a-6k"></a>二俱不成。<a id="a-6l"></a>何以故。<a id="a-6m"></a>若无薪体火无所依。<a id="a-6n"></a>依止无故。<a id="a-6o"></a>去则不成。<a id="a-6p"></a>薪中亦无火者。<a id="a-6q"></a>是义云何。<a id="a-6r"></a>由有起故。<a id="a-6s"></a>譬如识。<a id="a-6t"></a>复次已破薪火。<a id="a-6u"></a>余亦同遮。<a id="a-6v"></a>偈曰。</p>
  <p id="a6w">如薪余亦遮　　去来中已说</p>
  <p id="a6x">释曰。<a id="a-6y"></a>如第一义中已去未去。<a id="a-6z"></a>去时无去。<a id="a-70"></a>已烧未烧。<a id="a-71"></a>烧时无烧。<a id="a-72"></a>义亦如是。<a id="a-73"></a>何以故。<a id="a-74"></a>以烧故。<a id="a-75"></a>如火自体。<a id="a-76"></a>诸如是等此中应说。<a id="a-77"></a>复次如去者不去。<a id="a-78"></a>未去者不去。<a id="a-79"></a>离亦无去。<a id="a-7A"></a>今亦第一义中烧者不烧。<a id="a-7B"></a>未烧者不烧。<a id="a-7C"></a>离亦无烧。<a id="a-7D"></a>如是等验。<a id="a-7E"></a>先已广说。<a id="a-7F"></a>何以故。<a id="a-7G"></a>二作空故。<a id="a-7H"></a>无烧者故。<a id="a-7I"></a>二俱过故。<a id="a-7J"></a>譬如土块。<a id="a-7K"></a>应如是说。<a id="a-7L"></a>复次如偈曰。</p>
  <p id="a7M">即薪非是火　　异薪亦无火</p>
  <p id="a7N">释曰。<a id="a-7O"></a>遮一体故。<a id="a-7P"></a>遮异体故。<a id="a-7Q"></a>如其次第。<a id="a-7R"></a>先已解说。<a id="a-7S"></a>偈曰。</p>
  <p id="a7T">火亦不有薪　　火中亦无薪</p>
  <p id="a7U">薪中亦无火</p>
  <p id="a7V">释曰。<a id="a-7W"></a>如有牛者。<a id="a-7X"></a>如水中华。<a id="a-7Y"></a>如器中果。<a id="a-7Z"></a>彼如是故火薪不成。<a id="a-7a"></a>譬喻无体。<a id="a-7b"></a>如品初立义。<a id="a-7c"></a>有取取者互相观故。<a id="a-7d"></a>如火薪者。<a id="a-7e"></a>此譬无故。<a id="a-7f"></a>不免过失。<a id="a-7g"></a>薪火一异。<a id="a-7h"></a>遮无体故。<a id="a-7i"></a>由如此义根本不成。<a id="a-7j"></a>如偈曰。</p>
  <p id="a7k">已遮火及薪　　自取如次第</p>
  <p id="a7l">一切净无余　　瓶衣等亦尔</p>
  <p id="a7m">释曰。<a id="a-7n"></a>云何方便遮自取耶。<a id="a-7o"></a>此中立验。<a id="a-7p"></a>第一义中彼自取二。<a id="a-7q"></a>不得一体。<a id="a-7r"></a>何以故。<a id="a-7s"></a>作者作业故。<a id="a-7t"></a>如斫者所斫。<a id="a-7u"></a>彼自及取亦不异体。<a id="a-7v"></a>何以故。<a id="a-7w"></a>以有观故。<a id="a-7x"></a>亦余物故。<a id="a-7y"></a>如取自体。<a id="a-7z"></a>取门亦应如是广说。<a id="a-80"></a>此复云何。<a id="a-81"></a>第一义中取与自我不得异体。<a id="a-82"></a>何以故。<a id="a-83"></a>以有观故。<a id="a-84"></a>亦余物故。<a id="a-85"></a>譬如自我。<a id="a-86"></a>如是第一义中调达之取。<a id="a-87"></a>若成不成。<a id="a-88"></a>不为调达我之所取。<a id="a-89"></a>何以故。<a id="a-8A"></a>以有观故。<a id="a-8B"></a>亦以我故。<a id="a-8C"></a>譬如余调达我。<a id="a-8D"></a>复次第一义中调达之我。<a id="a-8E"></a>不取调达之取。<a id="a-8F"></a>何以故。<a id="a-8G"></a>以取故。<a id="a-8H"></a>如耶若取。<a id="a-8I"></a>如是调达之取。<a id="a-8J"></a>若成不成。<a id="a-8K"></a>不观调达我。<a id="a-8L"></a>何以故。<a id="a-8M"></a>以取故。<a id="a-8N"></a>如耶若取。<a id="a-8O"></a>如是火薪我取次第已说。<a id="a-8P"></a>一切无余者。<a id="a-8Q"></a>法喻不成故。<a id="a-8R"></a>瓶衣等者。<a id="a-8S"></a>彼瓶等物。<a id="a-8T"></a>若果若因。<a id="a-8U"></a>总实别实。<a id="a-8V"></a>应如是知。<a id="a-8W"></a>云何验耶。<a id="a-8X"></a>如瓶土二。<a id="a-8Y"></a>第一义中不得一体。<a id="a-8Z"></a>何以故。<a id="a-8a"></a>作者及业故。<a id="a-8b"></a>如斫者所斫。<a id="a-8c"></a>亦不异体。<a id="a-8d"></a>何以故。<a id="a-8e"></a>有观故亦果故。<a id="a-8f"></a>如土自体。<a id="a-8g"></a>如遮薪火。<a id="a-8h"></a>色非色法。<a id="a-8i"></a>亦应类遮。<a id="a-8j"></a>此复云何。<a id="a-8k"></a>如佉陀罗树。<a id="a-8l"></a>根茎枝叶与佉陀罗树不得一体。<a id="a-8m"></a>何以故。<a id="a-8n"></a>斫一枝时。<a id="a-8o"></a>非斫一切故。<a id="a-8p"></a>譬如枣树。<a id="a-8q"></a>复次第一义中佉陀罗树与佉陀罗根茎枝叶不得异体。<a id="a-8r"></a>何以故。<a id="a-8s"></a>根等坏时。<a id="a-8t"></a>树亦坏故。<a id="a-8u"></a>如根等自体。<a id="a-8v"></a>复次第一义中彼经纬等与绢体不异。<a id="a-8w"></a>何以故。<a id="a-8x"></a>以有观故。<a id="a-8y"></a>此等坏时。<a id="a-8z"></a>彼亦坏故。<a id="a-90"></a>如经自体。<a id="a-91"></a>如一体异体及一异。<a id="a-92"></a>俱如前过失。<a id="a-93"></a>此应广说。<a id="a-94"></a>由如是故。<a id="a-95"></a>第一义中如理谛观。<a id="a-96"></a>若一若异。<a id="a-97"></a>此体不成。<a id="a-98"></a>于世谛中自在说者。<a id="a-99"></a>不违世所解。<a id="a-9A"></a>随顺戒定慧世谛中说。<a id="a-9B"></a>世人执为第一义谛。<a id="a-9C"></a>为遮此故。<a id="a-9D"></a>如偈曰。</p>
  <p id="a9E">若计我真实　　诸法各各异</p>
  <p id="a9F">应知彼说人　　不解圣教义</p>
  <p id="a9G">释曰。<a id="a-9H"></a>云何不解圣教义耶。<a id="a-9I"></a>现见及验义皆不成。<a id="a-9J"></a>而执为实故名不解。<a id="a-9K"></a>此意如是。<a id="a-9L"></a>以是义故。<a id="a-9M"></a>此品中明不一不异。<a id="a-9N"></a>别缘起义。<a id="a-9O"></a>开示行者。<a id="a-9P"></a>是故得成。<a id="a-9Q"></a>如梵天王问经中偈曰。</p>
  <p id="a9R">离身不见法　　离法不见身</p>
  <p id="a9S">不一亦不异　　应当如是见</p>
  <p id="a9T">释曰。<a id="a-9U"></a>如是见者。<a id="a-9V"></a>谓不见彼见。<a id="a-9W"></a>如是等诸修多罗。<a id="a-9X"></a>此中应广说。</p>
  <p id="a9Y">释观薪火品竟。</p>
  <p data-pb></p>
  <h2 id="a9Z">释观生死品第十一</h2>
  <p id="a9a">复次前品已遮诸法无性空所对治。<a id="a-9b"></a>自性无故。<a id="a-9c"></a>今欲令他解悟生死无自体性。<a id="a-9d"></a>有此品起。<a id="a-9e"></a>外人言。<a id="a-9f"></a>第一义中有是五阴。<a id="a-9g"></a>何以故。<a id="a-9h"></a>由婆伽婆作别名说。<a id="a-9i"></a>及为尽彼故。<a id="a-9j"></a>勤方便说。<a id="a-9k"></a>此若无者。<a id="a-9l"></a>如来不应作别名说。<a id="a-9m"></a>亦不为尽彼故。<a id="a-9n"></a>作如是说。<a id="a-9o"></a>如无第二头。<a id="a-9p"></a>不可言眼病。<a id="a-9q"></a>由此有故。<a id="a-9r"></a>作别名说。<a id="a-9s"></a>及为尽彼故。<a id="a-9t"></a>说如是言。<a id="a-9u"></a>诸比丘生死长远。<a id="a-9v"></a>有来无际。<a id="a-9w"></a>诸凡夫人不解正法。<a id="a-9x"></a>不知出要。<a id="a-9y"></a>是故汝等为尽生死故。<a id="a-9z"></a>应随顺行。<a id="a-A0"></a>应如是学。<a id="a-A1"></a>由如是义说因有力。<a id="a-A2"></a>是故当知有彼阴等。<a id="a-A3"></a>论者言。<a id="a-A4"></a>汝虽引圣言而未详圣旨。<a id="a-A5"></a>是义云何。<a id="a-A6"></a>由佛世尊见诸凡夫。<a id="a-A7"></a>无始已来。<a id="a-A8"></a>于生死中未起对治。<a id="a-A9"></a>无对治故流转不息。<a id="a-AA"></a>从烦恼生业。<a id="a-AB"></a>从业生生。<a id="a-AC"></a>由生相续盛受诸苦。<a id="a-AD"></a>如世库藏。<a id="a-AE"></a>佛见此已故说是言。<a id="a-AF"></a>生死长远犹如幻焰。<a id="a-AG"></a>又生死苦种种无量。<a id="a-AH"></a>如来为欲尽生死故。<a id="a-AI"></a>建立众生于勤精进。<a id="a-AJ"></a>若谛观察生死涅槃于第一义中无毫厘差别。<a id="a-AK"></a>若汝欲令第一义中生死涅槃有差别者。<a id="a-AL"></a>因义不成。<a id="a-AM"></a>若世谛中分别因者。<a id="a-AN"></a>譬喻无体。<a id="a-AO"></a>如佛先说生死无际者。<a id="a-AP"></a>为对破彼说无因辈明。<a id="a-AQ"></a>有因为初。<a id="a-AR"></a>能生诸法。<a id="a-AS"></a>言有起者。<a id="a-AT"></a>如来为彼一分众生作如是说。<a id="a-AU"></a>有诸外道。<a id="a-AV"></a>欲求过失。<a id="a-AW"></a>问佛世尊。<a id="a-AX"></a>如偈曰。</p>
  <p id="aAY">生死有际不　　佛言毕竟无</p>
  <p id="aAZ">此生死无际　　前后不可得</p>
  <p id="aAa">释曰。<a id="a-Ab"></a>未起圣道对治已来。<a id="a-Ac"></a>由生老死相续不息。<a id="a-Ad"></a>展转为因。<a id="a-Ae"></a>初起无定。<a id="a-Af"></a>是故无际无边成立世谛中说。<a id="a-Ag"></a>非第一义。<a id="a-Ah"></a>有信心人。<a id="a-Ai"></a>信婆伽婆不颠倒语。<a id="a-Aj"></a>非不信者。<a id="a-Ak"></a>何以故。<a id="a-Al"></a>颠倒心人说相似验。<a id="a-Am"></a>为对彼故。<a id="a-An"></a>作如是说。<a id="a-Ao"></a>彼劫初众生。<a id="a-Ap"></a>身根觉聚皆由前世善不善业集因所成。<a id="a-Aq"></a>何以故。<a id="a-Ar"></a>能为苦乐法等起因故。<a id="a-As"></a>如今现在身根聚等如是不共取境因故。<a id="a-At"></a>可饶益长养故。<a id="a-Au"></a>能为他作饶益故。<a id="a-Av"></a>作他嗔喜因故。<a id="a-Aw"></a>可散坏法故。<a id="a-Ax"></a>为共取境界因故。<a id="a-Ay"></a>如此等因立义譬喻如前广说。<a id="a-Az"></a>应如此知。<a id="a-B0"></a>外人言。<a id="a-B1"></a>生死有初。<a id="a-B2"></a>何以故。<a id="a-B3"></a>以有边故。<a id="a-B4"></a>法若有边非谓无始。<a id="a-B5"></a>譬如瓶等。<a id="a-B6"></a>由正智起时见生死边。<a id="a-B7"></a>如我所说因有力故。<a id="a-B8"></a>是故定知生死有初。<a id="a-B9"></a>论者偈曰。</p>
  <p id="aBA">非独于生死　　初际不可得</p>
  <p id="aBB">一切法亦然　　悉无有初际</p>
  <p id="aBC">释曰。<a id="a-BD"></a>瓶等无初。<a id="a-BE"></a>何以故。<a id="a-BF"></a>展转因起故。<a id="a-BG"></a>初既不成。<a id="a-BH"></a>譬喻则坏。<a id="a-BI"></a>立义过故。<a id="a-BJ"></a>汝言有边为因者。<a id="a-BK"></a>义亦不然。<a id="a-BL"></a>何以故。<a id="a-BM"></a>虚妄分别生死有因佛不记故。<a id="a-BN"></a>此义如后当说。<a id="a-BO"></a>外人言。<a id="a-BP"></a>若汝欲得生死无始者。<a id="a-BQ"></a>如是生死亦应无终。<a id="a-BR"></a>何以故。<a id="a-BS"></a>以无始故。<a id="a-BT"></a>譬如丈夫。<a id="a-BU"></a>及彼虚空。<a id="a-BV"></a>论者言。<a id="a-BW"></a>汝言丈夫及余法无起者。<a id="a-BX"></a>于世谛中亦不应尔。<a id="a-BY"></a>何以故。<a id="a-BZ"></a>法体不成。<a id="a-Ba"></a>譬喻无故。<a id="a-Bb"></a>彼稻谷等。<a id="a-Bc"></a>世谛门中虽复无始。<a id="a-Bd"></a>而见灭坏。<a id="a-Be"></a>汝立难者与义相违。<a id="a-Bf"></a>复次有异聪慢者言。<a id="a-Bg"></a>汝婆伽婆无一切智。<a id="a-Bh"></a>何以故。<a id="a-Bi"></a>彼说生死无初际。<a id="a-Bj"></a>自欲显己无智故。<a id="a-Bk"></a>譬如死尸无所觉了。<a id="a-Bl"></a>论者言。<a id="a-Bm"></a>遣执着故。<a id="a-Bn"></a>作如是说。<a id="a-Bo"></a>此义云何。<a id="a-Bp"></a>诸外道等分别生死谓有初际。<a id="a-Bq"></a>是故佛言无有初际。<a id="a-Br"></a>无初际者。<a id="a-Bs"></a>即说生死无始。<a id="a-Bt"></a>云何无始。<a id="a-Bu"></a>以其无故。<a id="a-Bv"></a>如是生死无始故。<a id="a-Bw"></a>初际不可见。<a id="a-Bx"></a>非婆伽婆于彼无智。<a id="a-By"></a>复次生死无际者。<a id="a-Bz"></a>此中立验。<a id="a-C0"></a>第一义中诸阴似先不如是有。<a id="a-C1"></a>何以故。<a id="a-C2"></a>无前际故。<a id="a-C3"></a>譬如幻主作幻丈夫。<a id="a-C4"></a>外人言。<a id="a-C5"></a>由无分别识取彼幻主所作幻人色等为境。<a id="a-C6"></a>彼诸色等于后时中亦如是有故。<a id="a-C7"></a>譬喻无体。<a id="a-C8"></a>论者言。<a id="a-C9"></a>幻主所作幻丈夫者。<a id="a-CA"></a>自无实体。<a id="a-CB"></a>见亦如是。<a id="a-CC"></a>由无分别识色境界中幻作丈夫自体空故。<a id="a-CD"></a>譬喻得成。<a id="a-CE"></a>无无体过。<a id="a-CF"></a>是故汝言生死是有及为尽彼故。<a id="a-CG"></a>引佛说为因者。<a id="a-CH"></a>此皆不成。<a id="a-CI"></a>外人言。<a id="a-CJ"></a>第一义中有阴相续。<a id="a-CK"></a>是名生死。<a id="a-CL"></a>何以故。<a id="a-CM"></a>彼中有故。<a id="a-CN"></a>此若无者。<a id="a-CO"></a>彼中亦无。<a id="a-CP"></a>譬如兔角。<a id="a-CQ"></a>由生死中有染有净故。<a id="a-CR"></a>生死是有。<a id="a-CS"></a>我所欲义既成立故。<a id="a-CT"></a>汝言为因不成及违义者。<a id="a-CU"></a>是则不然。<a id="a-CV"></a>论者偈曰。</p>
  <p id="aCW">此既无前后　　彼中何可得</p>
  <p id="aCX">释曰。<a id="a-CY"></a>如彼中体不可得故。<a id="a-CZ"></a>语义如是。<a id="a-Ca"></a>譬如幻师幻作丈夫。<a id="a-Cb"></a>于彼相续求中体者。<a id="a-Cc"></a>无如此义。<a id="a-Cd"></a>何以故。<a id="a-Ce"></a>以前后不成中无体故。<a id="a-Cf"></a>汝喻非也。<a id="a-Cg"></a>如所说过。<a id="a-Ch"></a>今还在汝如是谛观生死无体。<a id="a-Ci"></a>偈曰。</p>
  <p id="aCj">是故前后中　　次第此不然</p>
  <p id="aCk">释曰。<a id="a-Cl"></a>前中后者。<a id="a-Cm"></a>谓生老死。<a id="a-Cn"></a>外人若言生死有自体。<a id="a-Co"></a>何以故。<a id="a-Cp"></a>生老死有故。<a id="a-Cq"></a>如石女无儿。<a id="a-Cr"></a>不可说有生老死者。<a id="a-Cs"></a>此执不然何以故。<a id="a-Ct"></a>彼石女儿生老死初中后不成故。<a id="a-Cu"></a>因义不成。<a id="a-Cv"></a>譬喻无体。<a id="a-Cw"></a>以第一义中一物生等自体不成故。<a id="a-Cx"></a>复次云何生等初中后次第不成。<a id="a-Cy"></a>应审观察。<a id="a-Cz"></a>如偈曰。</p>
  <p id="aD0">若谓生是先　　老死是其后</p>
  <p id="aD1">生则无老死　　不死而有生</p>
  <p id="aD2">释曰。<a id="a-D3"></a>若汝意谓生为先者。<a id="a-D4"></a>应离老死独自而生。<a id="a-D5"></a>若定有物离彼生者。<a id="a-D6"></a>如此物体。<a id="a-D7"></a>终不可得。<a id="a-D8"></a>譬如火马。<a id="a-D9"></a>自体无起。<a id="a-DA"></a>何以故马非火故。<a id="a-DB"></a>语意如此。<a id="a-DC"></a>先无今起名生。<a id="a-DD"></a>新新变异名老。<a id="a-DE"></a>命根断坏名死。<a id="a-DF"></a>复次不死而有生者。<a id="a-DG"></a>谓前世不死如是而生故。<a id="a-DH"></a>然非所欲。<a id="a-DI"></a>复次此中立验。<a id="a-DJ"></a>老死之先不得有生。<a id="a-DK"></a>何以故。<a id="a-DL"></a>彼自体故。<a id="a-DM"></a>譬如火在暖先。<a id="a-DN"></a>复次若汝欲避如此过失。<a id="a-DO"></a>作如是言。<a id="a-DP"></a>先有老死。<a id="a-DQ"></a>后有生者。<a id="a-DR"></a>是亦不然。<a id="a-DS"></a>如偈曰。</p>
  <p id="aDT">若先有老死　　而后有生者</p>
  <p id="aDU">未生则无因　　云何有老死</p>
  <p id="aDV">释曰。<a id="a-DW"></a>无法未生而有老死。<a id="a-DX"></a>以依止无体故。<a id="a-DY"></a>语意如是。<a id="a-DZ"></a>复次此中立验。<a id="a-Da"></a>先生老死。<a id="a-Db"></a>是则不然。<a id="a-Dc"></a>何以故。<a id="a-Dd"></a>以彼为体故。<a id="a-De"></a>譬如住外人言。<a id="a-Df"></a>老死随着生故。<a id="a-Dg"></a>无如是过。<a id="a-Dh"></a>论者偈曰。</p>
  <p id="aDi">生及于老死　　俱时则不然</p>
  <p id="aDj">生时即死故　　二俱得无因</p>
  <p id="aDk">释曰。<a id="a-Dl"></a>何故不然。<a id="a-Dm"></a>生时即死无如此义。<a id="a-Dn"></a>何以故。<a id="a-Do"></a>生无体故。<a id="a-Dp"></a>此义世间所无。<a id="a-Dq"></a>生无体者。<a id="a-Dr"></a>得何过失。<a id="a-Ds"></a>二俱得无因过二谓老死同时故。<a id="a-Dt"></a>以共生故。<a id="a-Du"></a>如老死非生因今生亦非老死因。<a id="a-Dv"></a>是故老死同时起者。<a id="a-Dw"></a>此义不然。<a id="a-Dx"></a>由此观察故。<a id="a-Dy"></a>偈曰。</p>
  <p id="aDz">若彼先后共　　次第皆不然</p>
  <p id="aE0">何故生戏论　　谓有生老死</p>
  <p id="aE1">释曰。<a id="a-E2"></a>以是义故。<a id="a-E3"></a>第一义中不应起戏论。<a id="a-E4"></a>如品初所说。<a id="a-E5"></a>以生老死为因。<a id="a-E6"></a>成立生死者。<a id="a-E7"></a>此义不成。<a id="a-E8"></a>以不免前所说过失。<a id="a-E9"></a>如生老等。<a id="a-EA"></a>约前后中观察不成。<a id="a-EB"></a>自余诸法皆亦类破。<a id="a-EC"></a>此复云何。<a id="a-ED"></a>今当显示。<a id="a-EE"></a>如偈曰。</p>
  <p id="aEF">如是诸因果　　及与彼体相</p>
  <p id="aEG">受及受者等　　所有一切法</p>
  <p id="aEH">不但于生死　　前际不可得</p>
  <p id="aEI">如是一切法　　悉亦无前际</p>
  <p id="aEJ">释曰。<a id="a-EK"></a>一切法者。<a id="a-EL"></a>谓能量所量知及所知。<a id="a-EM"></a>得解脱者。<a id="a-EN"></a>解脱行等。<a id="a-EO"></a>如彼所立因果体相。<a id="a-EP"></a>是皆不然。<a id="a-EQ"></a>其义云何。<a id="a-ER"></a>今说少分。<a id="a-ES"></a>谓第一义中彼稻谷等芽先不有。<a id="a-ET"></a>何以故。<a id="a-EU"></a>以其果故。<a id="a-EV"></a>如芽自体。<a id="a-EW"></a>若汝欲得因先果者。<a id="a-EX"></a>是亦不然。<a id="a-EY"></a>何以故。<a id="a-EZ"></a>第一义中因先无果。<a id="a-Ea"></a>以无因故。<a id="a-Eb"></a>僧佉人言。<a id="a-Ec"></a>有如是因。<a id="a-Ed"></a>能了彼果。<a id="a-Ee"></a>论者言。<a id="a-Ef"></a>汝谓有因能了果者。<a id="a-Eg"></a>是亦不然。<a id="a-Eh"></a>何以故。<a id="a-Ei"></a>彼因种种果亦别故。<a id="a-Ej"></a>譬如泥团作彼瓶等。<a id="a-Ek"></a>复次能了之物。<a id="a-El"></a>及所了物。<a id="a-Em"></a>彼有别异。<a id="a-En"></a>此无别异。<a id="a-Eo"></a>如日宝珠灯及药草光有差别。<a id="a-Ep"></a>瓶等无别故。<a id="a-Eq"></a>若谓因果同时者。<a id="a-Er"></a>是亦不然。<a id="a-Es"></a>以第一义中稻芽二种不得同时。<a id="a-Et"></a>何以故。<a id="a-Eu"></a>一时起故。<a id="a-Ev"></a>如牛二角。<a id="a-Ew"></a>复次垂[古*頁]等相在牛体先。<a id="a-Ex"></a>无如此义。<a id="a-Ey"></a>何以故。<a id="a-Ez"></a>依止无体故。<a id="a-F0"></a>如壁与画。<a id="a-F1"></a>如是相先有体。<a id="a-F2"></a>是亦不然。<a id="a-F3"></a>何以故。<a id="a-F4"></a>以其体故。<a id="a-F5"></a>譬如大丈夫体不在丈夫相先。<a id="a-F6"></a>又如地不先坚。<a id="a-F7"></a>复次体相二法同时起者。<a id="a-F8"></a>是亦不然。<a id="a-F9"></a>何以故。<a id="a-FA"></a>同时起故。<a id="a-FB"></a>譬如香味。<a id="a-FC"></a>如前广破。<a id="a-FD"></a>如品初成立。<a id="a-FE"></a>及与彼过所说苦空。<a id="a-FF"></a>令人了达。<a id="a-FG"></a>是品所明。<a id="a-FH"></a>以是义故。<a id="a-FI"></a>此证得成。<a id="a-FJ"></a>如般若波罗蜜经中说。<a id="a-FK"></a>佛告极勇猛菩萨言。<a id="a-FL"></a>善男子。<a id="a-FM"></a>色不生不死。<a id="a-FN"></a>如是受想行识不生不死。<a id="a-FO"></a>若色受想行识无生无死。<a id="a-FP"></a>是名般若波罗蜜。<a id="a-FQ"></a>复次极勇猛。<a id="a-FR"></a>如涅槃无际。<a id="a-FS"></a>一切法亦无际。<a id="a-FT"></a>如是等诸修多罗。<a id="a-FU"></a>此中应广说。</p>
  <p id="aFV">释观生死品竟。</p>
 </body>
</html>