<!doctype html>
<html id="z3IBVTDym" data-ver="1423">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">般若灯论释卷第十一</h1>
  <h2 id="a2">释观法品第十八</h2>
  <p id="a3">释曰。<a id="a-4"></a>今此品者。<a id="a-5"></a>亦为遮空所对治令解诸行我我所空故说。</p>
  <p id="a6">诸外道等虽说我见有无量种。<a id="a-7"></a>亦以五受阴为所缘。<a id="a-8"></a>是故今当次观诸阴。<a id="a-9"></a>如佛所说。<a id="a-A"></a>若有沙门婆罗门等言见我者。<a id="a-B"></a>但见五阴。<a id="a-C"></a>实无有我。<a id="a-D"></a>有异僧佉人作是说言。<a id="a-E"></a>身相形色及四大聚诸根。<a id="a-F"></a>诸根聚诸识等为我。<a id="a-G"></a>论者言。<a id="a-H"></a>汝于四大诸根阴相。<a id="a-I"></a>若总若别。<a id="a-J"></a>起我分别者。<a id="a-K"></a>是事不然。<a id="a-L"></a>如论偈说。</p>
  <p id="aM">若我是阴相　　即是起尽法</p>
  <p id="aN">我若异诸阴　　是则非阴相</p>
  <p id="aO">释曰。<a id="a-P"></a>我者是世谛义。<a id="a-Q"></a>起于言说称云我者以阴为境。<a id="a-R"></a>僧佉人复言。<a id="a-S"></a>随有阴处我义得成。<a id="a-T"></a>即是我所立义得成。<a id="a-U"></a>论者言。<a id="a-V"></a>如汝意者。<a id="a-W"></a>我是诸阴。<a id="a-X"></a>若我是阴。<a id="a-Y"></a>即起尽法。<a id="a-Z"></a>此中说验。<a id="a-a"></a>第一义中四大及造色聚诸根。<a id="a-b"></a>诸根聚诸识。<a id="a-c"></a>及识身等。<a id="a-d"></a>非我是起尽法故。<a id="a-e"></a>譬如外四大等。<a id="a-f"></a>果故因故。<a id="a-g"></a>可识境界故。<a id="a-h"></a>亦果报故。<a id="a-i"></a>以是等因广为作验。<a id="a-j"></a>有自部论师言。<a id="a-k"></a>我若是阴。<a id="a-l"></a>一一身中有多阴故。<a id="a-m"></a>亦有多我。<a id="a-n"></a>复次我若是阴。<a id="a-o"></a>即起尽法。<a id="a-p"></a>以彼诸阴起尽法故。<a id="a-q"></a>即自破汝无起无尽差别我也。<a id="a-r"></a>差别法体破故。<a id="a-s"></a>汝立义有过。<a id="a-t"></a>复次我若是阴。<a id="a-u"></a>即起尽法。<a id="a-v"></a>然外人不欲令我是起尽故。<a id="a-w"></a>其所计我无起无尽者。<a id="a-x"></a>亦复不能令我信解。<a id="a-y"></a>以是故我今说验。<a id="a-z"></a>第一义中毕竟无我。<a id="a-10"></a>何以故。<a id="a-11"></a>无起无尽法故。<a id="a-12"></a>譬如兔角。<a id="a-13"></a>复次我者若是阴。<a id="a-14"></a>即起尽法。<a id="a-15"></a>以是故我今说验。<a id="a-16"></a>第一义中色等五阴决定非我。<a id="a-17"></a>何以故。<a id="a-18"></a>起尽法故。<a id="a-19"></a>譬如瓶。<a id="a-1A"></a>如是阴者果故因故。<a id="a-1B"></a>暂有故。<a id="a-1C"></a>忧喜因故。<a id="a-1D"></a>邪智正智疑智因故。<a id="a-1E"></a>非我是诸因。<a id="a-1F"></a>义广如前验。<a id="a-1G"></a>释即阴已。<a id="a-1H"></a>我异阴者。<a id="a-1I"></a>鞞世师人言。<a id="a-1J"></a>身及诸根觉等之外。<a id="a-1K"></a>而别有我。<a id="a-1L"></a>能与苦乐等作依止。<a id="a-1M"></a>是作者。<a id="a-1N"></a>是无心。<a id="a-1O"></a>是常是遍。<a id="a-1P"></a>作如是说。<a id="a-1Q"></a>复有僧佉人言。<a id="a-1R"></a>有如是我。<a id="a-1S"></a>云何有耶。<a id="a-1T"></a>因果之外别有于我。<a id="a-1U"></a>然非作者。<a id="a-1V"></a>是受食者。<a id="a-1W"></a>是净是遍。<a id="a-1X"></a>无听闻等具。<a id="a-1Y"></a>僧佉鞞世师等谓论者言。<a id="a-1Z"></a>如彼所说。<a id="a-1a"></a>立验方便。<a id="a-1b"></a>我无此过。<a id="a-1c"></a>复有以丈夫为因者。<a id="a-1d"></a>亦言无如上过。<a id="a-1e"></a>以是义故。<a id="a-1f"></a>鞞世师等言。<a id="a-1g"></a>诸阴外别有我者。<a id="a-1h"></a>亦复不能令物信解。<a id="a-1i"></a>论者知故说偈答云。<a id="a-1j"></a>我异诸阴则非阴相。<a id="a-1k"></a>非者言无。<a id="a-1l"></a>非阴相者。<a id="a-1m"></a>阴无我故。<a id="a-1n"></a>言无阴相。<a id="a-1o"></a>今当说验。<a id="a-1p"></a>第一义中色阴等外无别有我。<a id="a-1q"></a>无阴相故。<a id="a-1r"></a>譬如石女儿。<a id="a-1s"></a>鞞世师人言。<a id="a-1t"></a>如彼涅槃。<a id="a-1u"></a>非阴相而是有我体。<a id="a-1v"></a>如是虽非阴相而亦是有。<a id="a-1w"></a>论者言。<a id="a-1x"></a>如经偈言。<a id="a-1y"></a>亦无有一处一法是无为。<a id="a-1z"></a>此言无为涅槃等。<a id="a-20"></a>并已遮故。<a id="a-21"></a>一向是无。<a id="a-22"></a>然常遍我非苦乐等依止。<a id="a-23"></a>有起故。<a id="a-24"></a>譬如色等。<a id="a-25"></a>汝所立我亦非是遍。<a id="a-26"></a>何以故。<a id="a-27"></a>是实故。<a id="a-28"></a>譬如瓶。<a id="a-29"></a>应如前验。<a id="a-2A"></a>鞞世师人言。<a id="a-2B"></a>如虚空是实是遍。<a id="a-2C"></a>我亦如是。<a id="a-2D"></a>如彼所立验者不然。<a id="a-2E"></a>非一向是实者皆不遍。<a id="a-2F"></a>论者言。<a id="a-2G"></a>汝立虚空是实者。<a id="a-2H"></a>前已遮故。<a id="a-2I"></a>如遮我是遍故亦遮虚空是遍不非一向是实者皆遍。<a id="a-2J"></a>复次我亦如是非是作者。<a id="a-2K"></a>何以故。<a id="a-2L"></a>非质碍故。<a id="a-2M"></a>譬如思业。<a id="a-2N"></a>我亦非常。<a id="a-2O"></a>是实法故。<a id="a-2P"></a>譬如瓶。<a id="a-2Q"></a>我者是可知故非常。<a id="a-2R"></a>是一物故非常。<a id="a-2S"></a>是等诸因。<a id="a-2T"></a>须广出验。<a id="a-2U"></a>复次我者亦非无因。<a id="a-2V"></a>以有体故。<a id="a-2W"></a>譬如瓶。<a id="a-2X"></a>第一义中思不是我。<a id="a-2Y"></a>是一物故。<a id="a-2Z"></a>譬如柱。<a id="a-2a"></a>我者非常非遍。<a id="a-2b"></a>亦不无因。<a id="a-2c"></a>是一物故。<a id="a-2d"></a>或为正智邪智疑智因故。<a id="a-2e"></a>有时为喜为怒因故。<a id="a-2f"></a>譬如柱。<a id="a-2g"></a>有是等验。<a id="a-2h"></a>次破僧佉人别执。<a id="a-2i"></a>有我是受食者。<a id="a-2j"></a>于第一义中无我受食。<a id="a-2k"></a>所言疑智因者。<a id="a-2l"></a>如夜见杌。<a id="a-2m"></a>我是一物故。<a id="a-2n"></a>如瓶。<a id="a-2o"></a>应如是说。<a id="a-2p"></a>复次有外人作如是意。<a id="a-2q"></a>谓论者言。<a id="a-2r"></a>彼既不令我是一物。<a id="a-2s"></a>复还简别言我。<a id="a-2t"></a>是物是体是无常是不遍。<a id="a-2u"></a>是疑智等。<a id="a-2v"></a>作是说者其义不然。<a id="a-2w"></a>亦如有人自生分别。<a id="a-2x"></a>譬如石女实自无儿。<a id="a-2y"></a>何得示他青黄色耶。<a id="a-2z"></a>汝今所说令物解者。<a id="a-30"></a>是则虚妄。<a id="a-31"></a>论者言。<a id="a-32"></a>汝语非也。<a id="a-33"></a>取后有识者。<a id="a-34"></a>谓施设我。<a id="a-35"></a>是故说识为我。<a id="a-36"></a>如般若经中偈言。<a id="a-37"></a>调心为善哉。<a id="a-38"></a>调心招乐果。<a id="a-39"></a>又如阿含经偈言。<a id="a-3A"></a>我与己为亲。<a id="a-3B"></a>不以他为亲。<a id="a-3C"></a>智者善调我。<a id="a-3D"></a>则得生善趣。<a id="a-3E"></a>此谓世谛中假说有我。<a id="a-3F"></a>是诸外道分别所执悉皆遮故。<a id="a-3G"></a>我无过咎。<a id="a-3H"></a>复次身及诸根非常遍我不共取境因可取故譬如柱。<a id="a-3I"></a>如是诸根是可量故。<a id="a-3J"></a>应广说验。<a id="a-3K"></a>僧佉人言。<a id="a-3L"></a>以何义故阴中无我。<a id="a-3M"></a>若彼阴中定无我者。<a id="a-3N"></a>汝喻无体。<a id="a-3O"></a>何以故。<a id="a-3P"></a>柱等诸物亦有我故。<a id="a-3Q"></a>论者言。<a id="a-3R"></a>我亦不论有我。<a id="a-3S"></a>但遮诸阴及身根等非常遍我不共取境因。<a id="a-3T"></a>此是我立义意。<a id="a-3U"></a>如汝妄说不能依我所立验解。<a id="a-3V"></a>复次诸修行者自于此阴当善观察。<a id="a-3W"></a>如此我者。<a id="a-3X"></a>为是阴相。<a id="a-3Y"></a>为非阴相。<a id="a-3Z"></a>如上偈说。<a id="a-3a"></a>若我是阴即起尽法。<a id="a-3b"></a>以是故言彼阴非我。<a id="a-3c"></a>以起灭故。<a id="a-3d"></a>譬如诸阴。<a id="a-3e"></a>复次非阴相者。<a id="a-3f"></a>如上偈说我若异诸阴。<a id="a-3g"></a>是则非阴相。<a id="a-3h"></a>以是义故。<a id="a-3i"></a>无有我也。<a id="a-3j"></a>无阴相故。<a id="a-3k"></a>譬如空华。<a id="a-3l"></a>其义如是。<a id="a-3m"></a>复次若我非阴相。<a id="a-3n"></a>我则无生。<a id="a-3o"></a>如空华。<a id="a-3p"></a>如石女等。<a id="a-3q"></a>若言是阴相者是亦无我。<a id="a-3r"></a>何以故。<a id="a-3s"></a>是起是因是果是物故。<a id="a-3t"></a>譬如瓶。<a id="a-3u"></a>行者如是观察已。<a id="a-3v"></a>即得通达无我。<a id="a-3w"></a>复次鞞世师人言。<a id="a-3x"></a>有如是我。<a id="a-3y"></a>见境界故。<a id="a-3z"></a>我若是无。<a id="a-40"></a>众生身中则无有我。<a id="a-41"></a>根等无心。<a id="a-42"></a>犹如窗牖而得见物者。<a id="a-43"></a>是事不然。<a id="a-44"></a>由我与根相异故和合乃见。<a id="a-45"></a>彼见是我故知有我。<a id="a-46"></a>论者言。<a id="a-47"></a>以见境界言是我者。<a id="a-48"></a>义亦不然。<a id="a-49"></a>何以故。<a id="a-4A"></a>我见境界者。<a id="a-4B"></a>此验无体。<a id="a-4C"></a>如是若无我者先所见物后见还识是先所见知有我者。<a id="a-4D"></a>无如是因及譬喻。<a id="a-4E"></a>若立身中得有我者。<a id="a-4F"></a>无如是因及譬喻。<a id="a-4G"></a>若以能忆先所更事知有我者。<a id="a-4H"></a>无如是因及譬喻。<a id="a-4I"></a>若以有业有果报可得故知有我者。<a id="a-4J"></a>无如是因及譬喻。<a id="a-4K"></a>如是等因悉当广遮。<a id="a-4L"></a>鞞世师中有聪慢者。<a id="a-4M"></a>谓论者言。<a id="a-4N"></a>说我之声由其身中有实我境界。<a id="a-4O"></a>声于彼转有处假设故。<a id="a-4P"></a>譬如唤人为师子。<a id="a-4Q"></a>复次缘我境界名为正智。<a id="a-4R"></a>缘异境界名颠倒智。<a id="a-4S"></a>譬如丈夫丈夫智。<a id="a-4T"></a>云何为异境界。<a id="a-4U"></a>谓身及诸根因果聚等名异境界。<a id="a-4V"></a>云何为颠倒智。<a id="a-4W"></a>谓缘阴为我名颠倒智故言异境界。<a id="a-4X"></a>颠倒智随实境界。<a id="a-4Y"></a>如其义智彼即是我。<a id="a-4Z"></a>是故有我。<a id="a-4a"></a>论者言。<a id="a-4b"></a>汝所计我。<a id="a-4c"></a>如我法中不遮世谛泛说有我。<a id="a-4d"></a>汝若作是立义者反成我义。<a id="a-4e"></a>云何成我义。<a id="a-4f"></a>我佛法中名识为我。<a id="a-4g"></a>声如其义。<a id="a-4h"></a>名为实我。<a id="a-4i"></a>若于色等诸阴名为我者。<a id="a-4j"></a>是则为假。<a id="a-4k"></a>如阿含经中所说。<a id="a-4l"></a>依众分故得名为车。<a id="a-4m"></a>我亦如是。<a id="a-4n"></a>以阴为因假说为我。<a id="a-4o"></a>有如此经。<a id="a-4p"></a>又复识能取后有故说识为我。<a id="a-4q"></a>若外人意谓声召实我境界不召于识是作故。<a id="a-4r"></a>譬如身。<a id="a-4s"></a>智缘实我境界不缘于识是作故。<a id="a-4t"></a>譬如身。<a id="a-4u"></a>如是证有我者。<a id="a-4v"></a>论者言。<a id="a-4w"></a>若第一义中召我之声及缘我智。<a id="a-4x"></a>皆以心为境界。<a id="a-4y"></a>汝意谓不如实义者。<a id="a-4z"></a>反成我义。<a id="a-50"></a>云何成我义。<a id="a-51"></a>于一切时一切处。<a id="a-52"></a>我见等先已遮故。<a id="a-53"></a>若世谛中遮。<a id="a-54"></a>是事不然。<a id="a-55"></a>有假设声。<a id="a-56"></a>有召实体声。<a id="a-57"></a>智亦如是。<a id="a-58"></a>有缘假境界。<a id="a-59"></a>有缘实境界。<a id="a-5A"></a>我佛法义得成。<a id="a-5B"></a>我所欲者亦成。<a id="a-5C"></a>若于第一义中无召实我之声亦无我为境界。<a id="a-5D"></a>如汝所说师子声义是假设故。<a id="a-5E"></a>彼师子境界不如其义。<a id="a-5F"></a>复次声于假施设处起彼处。<a id="a-5G"></a>但见众缘聚集境界。<a id="a-5H"></a>如师子等声。<a id="a-5I"></a>若外人意谓我声及智非众缘聚集境界。<a id="a-5J"></a>作是执者此即自坏。<a id="a-5K"></a>以是故汝差别法坏。<a id="a-5L"></a>是立义有过。<a id="a-5M"></a>复次若外人有未深解道理者。<a id="a-5N"></a>谓我言如彼所说五阴及诸根等非是不共取境因。<a id="a-5O"></a>但欲遮差别法不遮我体。<a id="a-5P"></a>彼嫌我者自违本宗。<a id="a-5Q"></a>论者言。<a id="a-5R"></a>我者是世谛中假名字耳。<a id="a-5S"></a>如汝所分别者是常是遍是受食者我法于世谛中遮故。<a id="a-5T"></a>汝今欲令他信解者。<a id="a-5U"></a>是我无体。<a id="a-5V"></a>若第一义中一切时有我。<a id="a-5W"></a>悉皆遮故。<a id="a-5X"></a>不但独遮差别法也。<a id="a-5Y"></a>以是故汝之所说如嚼虚空。<a id="a-5Z"></a>僧佉人言。<a id="a-5a"></a>有处有如是我故。<a id="a-5b"></a>于彼可遮。<a id="a-5c"></a>犹如遮此井无水。<a id="a-5d"></a>即知余井有水。<a id="a-5e"></a>如是遮身及诸根中无我。<a id="a-5f"></a>定知余处有我。<a id="a-5g"></a>复次由身根中有我故遮。<a id="a-5h"></a>不以身诸根中无我故遮。<a id="a-5i"></a>以是故知有我。<a id="a-5j"></a>论者言。<a id="a-5k"></a>先已遮故。<a id="a-5l"></a>内诸入等非自在天作。<a id="a-5m"></a>非自性藏作。<a id="a-5n"></a>非时作。<a id="a-5o"></a>非那逻延作。<a id="a-5p"></a>如是亦遮有处我不作内入等无起故。<a id="a-5q"></a>譬如兔角。<a id="a-5r"></a>第一义中水等不成。<a id="a-5s"></a>譬喻无体。<a id="a-5t"></a>是故此说不然。<a id="a-5u"></a>僧佉人复言。<a id="a-5v"></a>有如是我。<a id="a-5w"></a>有我所故。<a id="a-5x"></a>譬如自体有则有我所物谓我舍宅卧具衣服及眼耳诸根等故知有我。<a id="a-5y"></a>论者言。<a id="a-5z"></a>我若是有。<a id="a-60"></a>我所之物得成。<a id="a-61"></a>然我是无。<a id="a-62"></a>先已令汝解故。<a id="a-63"></a>其义如论偈说。</p>
  <p id="a64">我既无所有　　何处有我所</p>
  <p id="a65">无我无我所　　我执得永息</p>
  <p id="a66">释曰。<a id="a-67"></a>此中言无我。<a id="a-68"></a>以是故因不成。<a id="a-69"></a>譬喻无体。<a id="a-6A"></a>第一义中有我自体不成。<a id="a-6B"></a>复次若有人言。<a id="a-6C"></a>有如是我。<a id="a-6D"></a>果有故。<a id="a-6E"></a>能依有故。<a id="a-6F"></a>作如是因者。<a id="a-6G"></a>亦以前过答。<a id="a-6H"></a>诸行者应如是观察实义。<a id="a-6I"></a>所说道理者。<a id="a-6J"></a>即是已说修行果也。<a id="a-6K"></a>复次僧佉人言。<a id="a-6L"></a>有如是我。<a id="a-6M"></a>在彼无我我所身根识中。<a id="a-6N"></a>何以故。<a id="a-6O"></a>彼法中修行者。<a id="a-6P"></a>真实智起时。<a id="a-6Q"></a>言我得无我无我所者。<a id="a-6R"></a>由见实我故。<a id="a-6S"></a>如石女无儿。<a id="a-6T"></a>不可得说住于解脱言。<a id="a-6U"></a>我得无我无我所智。<a id="a-6V"></a>由有住解脱者言。<a id="a-6W"></a>我得无我无我所智故。<a id="a-6X"></a>故知有我。<a id="a-6Y"></a>论者言。<a id="a-6Z"></a>虽诸行聚等刹那刹那坏相续法起得见无我无我所而无实我。<a id="a-6a"></a>二乘之人得无我故。<a id="a-6b"></a>唯见有此法生此法灭。<a id="a-6c"></a>起如是见。<a id="a-6d"></a>然我境界无故。<a id="a-6e"></a>缘我之心亦不起。<a id="a-6f"></a>我无体故。<a id="a-6g"></a>无有我所内外等法。<a id="a-6h"></a>以缘我之心不复起故。<a id="a-6i"></a>乃至得无我之念亦不起。<a id="a-6j"></a>唯除世俗名字菩萨摩诃萨住无分别智。<a id="a-6k"></a>能见诸行本来无生。<a id="a-6l"></a>其义如论偈说。</p>
  <p id="a6m">得无我我所　　不见法起灭</p>
  <p id="a6n">无我我所故　　彼见亦非见</p>
  <p id="a6o">释曰。<a id="a-6p"></a>此谓唯有假施设我。<a id="a-6q"></a>其义如是。<a id="a-6r"></a>第一义中无有我与法。<a id="a-6s"></a>如翳眼人以眼病故不见实法。<a id="a-6t"></a>无实毛轮妄见毛轮。<a id="a-6u"></a>汝亦如是。<a id="a-6v"></a>实无有我妄见有我。<a id="a-6w"></a>以邪见故起取着意。<a id="a-6x"></a>以是故。<a id="a-6y"></a>我为因义不成。<a id="a-6z"></a>若谓我得无我我所。<a id="a-70"></a>由见实我为因者。<a id="a-71"></a>无我我所自体不成。<a id="a-72"></a>体不成故。<a id="a-73"></a>即是因义不成。<a id="a-74"></a>汝得如是过。<a id="a-75"></a>故修行者欲得见内外入真实者。<a id="a-76"></a>当勤观察内外法空。<a id="a-77"></a>问曰。<a id="a-78"></a>得空者有何义利。<a id="a-79"></a>答曰。<a id="a-7A"></a>如论偈说。</p>
  <p id="a7B">得尽我我所　　亦尽内外入</p>
  <p id="a7C">及尽彼诸取　　取尽则生尽</p>
  <p id="a7D">释曰。<a id="a-7E"></a>取谓欲取见取戒取我语取。<a id="a-7F"></a>行者见无我故得我语取尽。<a id="a-7G"></a>我语取根本尽故余取自尽。<a id="a-7H"></a>诸取尽故则生尽。<a id="a-7I"></a>生尽故得解脱。<a id="a-7J"></a>二乘之人见无我故烦恼障尽。<a id="a-7K"></a>乘彼乘去。<a id="a-7L"></a>是名说断烦恼障。<a id="a-7M"></a>说断烦恼障方便已。<a id="a-7N"></a>次说断智障方便。<a id="a-7O"></a>其义如论偈说。</p>
  <p id="a7P">解脱尽业惑　　彼苦尽解脱</p>
  <p id="a7Q">分别起业惑　　见空灭分别</p>
  <p id="a7R">释曰。<a id="a-7S"></a>此谓生因诸有烦恼。<a id="a-7T"></a>未离欲众生不缘境界而起烦恼。<a id="a-7U"></a>是诸烦恼从何而起。<a id="a-7V"></a>谓从可意不可意诸分别起。<a id="a-7W"></a>有分别故则有烦恼。<a id="a-7X"></a>是故分别为烦恼因。<a id="a-7Y"></a>如有种子则有芽生。<a id="a-7Z"></a>如是非圣者。<a id="a-7a"></a>有不正思惟分别故。<a id="a-7b"></a>起业烦恼。<a id="a-7c"></a>若无分别则无诸业烦恼。<a id="a-7d"></a>譬如圣相续体。<a id="a-7e"></a>彼染污心起作意故名为烦恼。<a id="a-7f"></a>由染污心起身口所作故名业。<a id="a-7g"></a>云何名烦恼。<a id="a-7h"></a>谓贪嗔等。<a id="a-7i"></a>能令众生垢污相续。<a id="a-7j"></a>是名烦恼。<a id="a-7k"></a>当知起业烦恼皆因戏论分别。<a id="a-7l"></a>彼应断者是世谛相。<a id="a-7m"></a>云何灭分别。<a id="a-7n"></a>谓见空则灭。<a id="a-7o"></a>云何见空则灭。<a id="a-7p"></a>谓空智起时则无分别。<a id="a-7q"></a>是故说灭。<a id="a-7r"></a>复次有声闻人言。<a id="a-7s"></a>见人无我故则无可意不可意分别烦恼及缠。<a id="a-7t"></a>是等俱断烦恼缠断已成就声闻果。<a id="a-7u"></a>果得成已何用法无我耶。<a id="a-7v"></a>论者言。<a id="a-7w"></a>汝不善说。<a id="a-7x"></a>为拔烦恼根蔓熏习令无余故。<a id="a-7y"></a>若离法无我终不能得烦恼根蔓熏习尽无余。<a id="a-7z"></a>以此事故用法无我。<a id="a-80"></a>复次不染污无知者。<a id="a-81"></a>诸佛世尊于一切法境界。</p>
  <p id="a82">得不颠倒。<a id="a-83"></a>觉了此觉所治障。<a id="a-84"></a>是不染污无知。<a id="a-85"></a>若不见法无我则不能断。<a id="a-86"></a>是故法无我非是无用。<a id="a-87"></a>以如是故戏论寂灭无余相者。<a id="a-88"></a>所谓空也。<a id="a-89"></a>如实见空故即是解脱。<a id="a-8A"></a>解脱者。<a id="a-8B"></a>谓脱分别。<a id="a-8C"></a>如经偈言。<a id="a-8D"></a>佛为杀生者略说不害法。<a id="a-8E"></a>小说空涅槃。<a id="a-8F"></a>为大二俱说。<a id="a-8G"></a>此谓如来为杀生者略说不害物命为最上法。<a id="a-8H"></a>为诸声闻说人空及涅槃为最上法。<a id="a-8I"></a>为大乘者说二无我为最上法。<a id="a-8J"></a>说断智障方便已。<a id="a-8K"></a>有外人言。<a id="a-8L"></a>彼上引佛经中偈说我与己为亲。<a id="a-8M"></a>不以他为亲。<a id="a-8N"></a>智者善调我。<a id="a-8O"></a>则得生善趣。<a id="a-8P"></a>以是故汝言无我者。<a id="a-8Q"></a>自违汝先所立之义。<a id="a-8R"></a>是故遮我者不成。<a id="a-8S"></a>论者言。<a id="a-8T"></a>复有众生起如是见。<a id="a-8U"></a>拨无因果。<a id="a-8V"></a>覆障正智。<a id="a-8W"></a>作如是言。<a id="a-8X"></a>毕定无我。<a id="a-8Y"></a>无此世无后世故。<a id="a-8Z"></a>亦无作善恶业果报。<a id="a-8a"></a>亦无众生。<a id="a-8b"></a>受彼化生一切时中。<a id="a-8c"></a>作不善事必堕恶道。<a id="a-8d"></a>如临崄岸。<a id="a-8e"></a>以是故诸婆伽婆为欲摄取诸众生故。<a id="a-8f"></a>勤行大悲。<a id="a-8g"></a>依世谛中施设有我。<a id="a-8h"></a>其义如论偈说。</p>
  <p id="a8i">为彼说有我　　亦说于无我</p>
  <p id="a8j">诸佛所证法　　不说我无我</p>
  <p id="a8k">释曰。<a id="a-8l"></a>诸佛世尊见诸众生心心数法相续不断至未来世。<a id="a-8m"></a>以是因缘。<a id="a-8n"></a>为说假我。<a id="a-8o"></a>复有众生计言有我。<a id="a-8p"></a>为常为遍。<a id="a-8q"></a>自作善不善业自作受食者。<a id="a-8r"></a>有如是执。<a id="a-8s"></a>然彼众生为邪我绳缚其心故。<a id="a-8t"></a>于身根识等无我境界。<a id="a-8u"></a>迷而起我。<a id="a-8v"></a>虽有禅定三昧三摩跋提之力。<a id="a-8w"></a>将其远去。<a id="a-8x"></a>乃至有顶。<a id="a-8y"></a>如绳系鸟牵已复堕。<a id="a-8z"></a>于生死苦犹不生厌。<a id="a-90"></a>诸佛世尊知众生已。<a id="a-91"></a>为息彼苦断我执绳。<a id="a-92"></a>于五阴中为说无我。<a id="a-93"></a>复有众生善根淳厚诸根已熟。<a id="a-94"></a>能信甚深大法。<a id="a-95"></a>堪得一切种智。<a id="a-96"></a>为彼众生宣说诸佛所证第一甘露妙法。<a id="a-97"></a>令知有为如梦如幻如水中月。<a id="a-98"></a>自性空故。<a id="a-99"></a>不说我不说无我。<a id="a-9A"></a>问曰。<a id="a-9B"></a>何故不说我无我耶。<a id="a-9C"></a>答曰。<a id="a-9D"></a>我无我分别境界无故。<a id="a-9E"></a>以是故。<a id="a-9F"></a>世谛之中假说有我。<a id="a-9G"></a>如汝所言。<a id="a-9H"></a>谓我违于先所立义。<a id="a-9I"></a>然我亦不违先所立。<a id="a-9J"></a>汝若言第一义中欲令有我。<a id="a-9K"></a>违宗之过今还在汝。<a id="a-9L"></a>论者引经偈言。<a id="a-9M"></a>众生堕生死。<a id="a-9N"></a>不脱如是苦。<a id="a-9O"></a>无我无众生。<a id="a-9P"></a>唯有法与因。<a id="a-9Q"></a>此经明第一义中毕竟无我。<a id="a-9R"></a>令有我者。<a id="a-9S"></a>我无是验。<a id="a-9T"></a>已说遮我力故。<a id="a-9U"></a>复次今当解异分别者。<a id="a-9V"></a>有二种外道。<a id="a-9W"></a>各执不同。<a id="a-9X"></a>一者言。<a id="a-9Y"></a>诸行聚刹那刹那坏。<a id="a-9Z"></a>乃至后时命终分诸行坏。<a id="a-9a"></a>是故无我。<a id="a-9b"></a>若无我者。<a id="a-9c"></a>业果所为。<a id="a-9d"></a>是则无体。<a id="a-9e"></a>此诸外道见是事故即生怖畏。<a id="a-9f"></a>生怖畏故亦有施设我。<a id="a-9g"></a>施设我者。<a id="a-9h"></a>谓执说有我。<a id="a-9i"></a>二者复有卢迦耶蜜迦(唐言无后世外道即路伽耶)言。<a id="a-9j"></a>唯有身及诸根无我自体。<a id="a-9k"></a>于诸行中假名众生。<a id="a-9l"></a>而实无我受持诸行。<a id="a-9m"></a>言有生死流转者。<a id="a-9n"></a>是事不然。<a id="a-9o"></a>何故作此言耶。<a id="a-9p"></a>彼诸外道愚于因果所为。<a id="a-9q"></a>但眼见身相诸根等。<a id="a-9r"></a>即是丈夫。<a id="a-9s"></a>更无别我。<a id="a-9t"></a>如前偈中亦说无我。<a id="a-9u"></a>云何无我。<a id="a-9v"></a>谓于身根聚中无我。<a id="a-9w"></a>诸佛于一切法得了了智。<a id="a-9x"></a>如前偈中佛不说我。<a id="a-9y"></a>不说无我。<a id="a-9z"></a>何故不说我无我耶。<a id="a-A0"></a>由证解一切法真实无戏论故。<a id="a-A1"></a>无戏论已断我无我执。<a id="a-A2"></a>我无我执断已。<a id="a-A3"></a>起我无我境界亦无。<a id="a-A4"></a>何以故。<a id="a-A5"></a>妄置色等为我无我种。<a id="a-A6"></a>是执不起故。<a id="a-A7"></a>如般若经中说。<a id="a-A8"></a>极勇猛。<a id="a-A9"></a>色非是我非是无我。<a id="a-AA"></a>受想行识非我非无我。<a id="a-AB"></a>若色受想行识非我非无我。<a id="a-AC"></a>是名般若波罗蜜。<a id="a-AD"></a>如上说见空戏论灭者。<a id="a-AE"></a>今还重释。<a id="a-AF"></a>云何得戏论灭。<a id="a-AG"></a>谓一切体自相不可得。<a id="a-AH"></a>如虚空相。<a id="a-AI"></a>如是不见。<a id="a-AJ"></a>是名见空。<a id="a-AK"></a>若见一切诸法空不可说者。<a id="a-AL"></a>其义云何。<a id="a-AM"></a>如论偈说。</p>
  <p id="aAN">为说息言语　　断彼心境界</p>
  <p id="aAO">亦无起灭相　　如涅槃法性</p>
  <p id="aAP">释曰。<a id="a-AQ"></a>此中明言语起不可得。<a id="a-AR"></a>云何起不可得。<a id="a-AS"></a>谓心境界断故。<a id="a-AT"></a>云何为心境界。<a id="a-AU"></a>谓色等是心境界。<a id="a-AV"></a>第一义中色等不成就故。<a id="a-AW"></a>云何色不成就。<a id="a-AX"></a>谓无起灭相故。<a id="a-AY"></a>云何如涅槃法性。<a id="a-AZ"></a>谓如涅槃法性无所有相。<a id="a-Aa"></a>如是观者名为见空。<a id="a-Ab"></a>复次云何见空。<a id="a-Ac"></a>谓体无体不见二故。<a id="a-Ad"></a>是名真见。<a id="a-Ae"></a>或有人如是疑。<a id="a-Af"></a>云何名真见耶。<a id="a-Ag"></a>我今为说。<a id="a-Ah"></a>如无尽慧经偈言。<a id="a-Ai"></a>于第一义中。<a id="a-Aj"></a>云何有二相。<a id="a-Ak"></a>彼智亦不行。<a id="a-Al"></a>何况诸文字。<a id="a-Am"></a>此经谓心意识等。<a id="a-An"></a>于第一义中。<a id="a-Ao"></a>毕竟无体。<a id="a-Ap"></a>何以故。<a id="a-Aq"></a>一切诸法寂静相故。<a id="a-Ar"></a>心及诸法一切皆如。<a id="a-As"></a>无人能作。<a id="a-At"></a>如宝积经中说非空令诸法空。<a id="a-Au"></a>如是等法各各自空。<a id="a-Av"></a>等真如同涅槃故。<a id="a-Aw"></a>是义应知。<a id="a-Ax"></a>如经说。<a id="a-Ay"></a>佛坐道场。<a id="a-Az"></a>知诸烦恼无体无起。<a id="a-B0"></a>从分别起。<a id="a-B1"></a>自性不起。<a id="a-B2"></a>佛如是知。<a id="a-B3"></a>以是故此义得成。<a id="a-B4"></a>如经偈言。<a id="a-B5"></a>识是诸有种彼识行境界。<a id="a-B6"></a>见境无我已有种子是灭。<a id="a-B7"></a>此中明有种寂灭。<a id="a-B8"></a>是故言如涅槃。<a id="a-B9"></a>云何如涅槃。<a id="a-BA"></a>谓见一切法无生平等。<a id="a-BB"></a>见平等已心境界断。<a id="a-BC"></a>心境断已言说亦断。<a id="a-BD"></a>言说断已。<a id="a-BE"></a>世谛相所执戏论得寂灭。<a id="a-BF"></a>是故言见空戏论灭。<a id="a-BG"></a>有人言。<a id="a-BH"></a>寂灭相者。<a id="a-BI"></a>即是涅槃真如法中性。<a id="a-BJ"></a>云何言如涅槃法性耶。<a id="a-BK"></a>论者言。<a id="a-BL"></a>戏论分别者。<a id="a-BM"></a>谓是世间。<a id="a-BN"></a>是涅槃。<a id="a-BO"></a>或说涅槃无为是寂灭法。<a id="a-BP"></a>执说世间是生死法。<a id="a-BQ"></a>此中论者说。<a id="a-BR"></a>一切诸法若世间。<a id="a-BS"></a>若出世间。<a id="a-BT"></a>无生性空。<a id="a-BU"></a>皆寂灭相。<a id="a-BV"></a>为着法众生不知生死即涅槃相。<a id="a-BW"></a>以是故今阿阇梨以涅槃等为喻者。<a id="a-BX"></a>令知诸法从本以来空无相无作寂灭无戏论故。<a id="a-BY"></a>自部及外人等谓我言。<a id="a-BZ"></a>彼中道说无一切句义与路伽耶说无则无差别。<a id="a-Ba"></a>应如是答我言。<a id="a-Bb"></a>一切句义无者亦有差别。<a id="a-Bc"></a>汝不解故出是言耳。<a id="a-Bd"></a>有人言。<a id="a-Be"></a>如以智慧知而舍。<a id="a-Bf"></a>不以智慧知而舍。<a id="a-Bg"></a>岂无差别。<a id="a-Bh"></a>若言说无同者。<a id="a-Bi"></a>是则凡夫与罗汉不异。<a id="a-Bj"></a>生盲与有目不异。<a id="a-Bk"></a>平地与丘陵不异。<a id="a-Bl"></a>若如是说。<a id="a-Bm"></a>中道路伽则无差别。<a id="a-Bn"></a>作此说者。<a id="a-Bo"></a>不解差别。<a id="a-Bp"></a>是为无智。<a id="a-Bq"></a>若路伽说无与中道说无是同者。<a id="a-Br"></a>于何时同耶。<a id="a-Bs"></a>为世俗言说时同。<a id="a-Bt"></a>为见真实时同。<a id="a-Bu"></a>且论世谛时同。<a id="a-Bv"></a>拨无因果执者则拔白法善根。<a id="a-Bw"></a>行一切不善道。<a id="a-Bx"></a>坏世谛法故。<a id="a-By"></a>复次中道说无者。<a id="a-Bz"></a>则不如是。<a id="a-C0"></a>所谓说因果相续如幻如焰行善业道以有漏阴相续故。<a id="a-C1"></a>其义云何。<a id="a-C2"></a>过去有阴相续灭。<a id="a-C3"></a>现在有阴相续起。<a id="a-C4"></a>现在有阴相续灭。<a id="a-C5"></a>未来有阴相续起。<a id="a-C6"></a>譬如梦是名中道说无与路伽说无。<a id="a-C7"></a>非世谛时同。<a id="a-C8"></a>亦非见真实时同。<a id="a-C9"></a>汝说无者。<a id="a-CA"></a>此说无之识缘无境。<a id="a-CB"></a>起一切时。<a id="a-CC"></a>以执无为相。<a id="a-CD"></a>然是邪智。<a id="a-CE"></a>以破戒垢自涂其身。<a id="a-CF"></a>非是息苦因而是起苦因说中道者。<a id="a-CG"></a>未见真实已前。<a id="a-CH"></a>有此色等境界。<a id="a-CI"></a>觉此色等境界。<a id="a-CJ"></a>觉见真实时。<a id="a-CK"></a>得空解已。<a id="a-CL"></a>色等境界执觉不起。<a id="a-CM"></a>由见道理故。<a id="a-CN"></a>直言无者。<a id="a-CO"></a>是事不然。<a id="a-CP"></a>无有彼色。<a id="a-CQ"></a>境界觉者。<a id="a-CR"></a>非第一义中如实义觉故。<a id="a-CS"></a>譬如有觉。<a id="a-CT"></a>以此验与彼路伽说无者过。<a id="a-CU"></a>复次中道说无与路伽耶说无者。<a id="a-CV"></a>所释不同。<a id="a-CW"></a>云何不同。<a id="a-CX"></a>佛法遮有不执无。<a id="a-CY"></a>而令物解。<a id="a-CZ"></a>譬如须弥芥子。<a id="a-Ca"></a>巨细殊远。<a id="a-Cb"></a>汝言说无同者。<a id="a-Cc"></a>亦复如是。<a id="a-Cd"></a>第一义中一切法遮。<a id="a-Ce"></a>如涅槃相。<a id="a-Cf"></a>为随顺福德聚。<a id="a-Cg"></a>所说诸行于世谛中。<a id="a-Ch"></a>是实如佛言。<a id="a-Ci"></a>所有内外诸物世间说实说不实。<a id="a-Cj"></a>我亦如是。<a id="a-Ck"></a>顺世间法说实说不实。<a id="a-Cl"></a>其义云何。<a id="a-Cm"></a>如论偈说。</p>
  <p id="aCn">一切实不实　　亦实亦不实</p>
  <p id="aCo">非实非不实　　是名诸佛法</p>
  <p id="aCp">释曰。<a id="a-Cq"></a>如佛所说。<a id="a-Cr"></a>世间欲得及不欲得。<a id="a-Cs"></a>我亦如是。<a id="a-Ct"></a>于世谛中说欲得说不欲得。<a id="a-Cu"></a>复次内外诸入色等境界。<a id="a-Cv"></a>依世谛法说不颠倒。<a id="a-Cw"></a>一切皆实。<a id="a-Cx"></a>第一义中内外入等。<a id="a-Cy"></a>从缘而起。<a id="a-Cz"></a>如幻所作体不可得。<a id="a-D0"></a>不如其所见故。<a id="a-D1"></a>一切不实。<a id="a-D2"></a>二谛相待故。<a id="a-D3"></a>亦实亦不实。<a id="a-D4"></a>修行者证果时。<a id="a-D5"></a>于一切法得真实无分别故。<a id="a-D6"></a>不见实与不实。<a id="a-D7"></a>是故说非实非不实。<a id="a-D8"></a>复次实不实者。<a id="a-D9"></a>如佛所说。<a id="a-DA"></a>为断烦恼障故。<a id="a-DB"></a>说内外入我我所空。<a id="a-DC"></a>是名一切皆实。<a id="a-DD"></a>不实者。<a id="a-DE"></a>谓佛法中说识为我。<a id="a-DF"></a>世不解者。<a id="a-DG"></a>妄执有我有我所。<a id="a-DH"></a>指示他云。<a id="a-DI"></a>我是作者。<a id="a-DJ"></a>是闻者。<a id="a-DK"></a>是坐禅者。<a id="a-DL"></a>是修道者。<a id="a-DM"></a>是名不实。<a id="a-DN"></a>摩诃衍中一切不起。<a id="a-DO"></a>无一切物。<a id="a-DP"></a>是有可为分别无分别。<a id="a-DQ"></a>二智境界故非实非不实。<a id="a-DR"></a>复次云何名佛。<a id="a-DS"></a>于一切法不颠倒真实觉了。<a id="a-DT"></a>故名为佛。<a id="a-DU"></a>云何名法。<a id="a-DV"></a>若欲得人天善趣及解脱乐。<a id="a-DW"></a>佛知众生诸根性欲不颠倒故。<a id="a-DX"></a>为说人天道及涅槃道。<a id="a-DY"></a>故名为法。<a id="a-DZ"></a>复次自他相续所有熏习及无熏习烦恼怨贼。<a id="a-Da"></a>悉能破坏故。<a id="a-Db"></a>是名为法。<a id="a-Dc"></a>真实道理不与外道等共。<a id="a-Dd"></a>为拔一切执着箭故。<a id="a-De"></a>应勤修习。<a id="a-Df"></a>复次自部及外人同谓我言。<a id="a-Dg"></a>汝若分别自体尽舍无余得真实者。<a id="a-Dh"></a>此真实相云何。<a id="a-Di"></a>若不说其相不立自宗。<a id="a-Dj"></a>云何但与他过。<a id="a-Dk"></a>是汝之失。<a id="a-Dl"></a>论者言。<a id="a-Dm"></a>实如所言。<a id="a-Dn"></a>若实相可说我能分别。<a id="a-Do"></a>而彼实相非是文字。<a id="a-Dp"></a>不可言说。<a id="a-Dq"></a>为欲安慰初修行者。<a id="a-Dr"></a>以分别智而为解释。<a id="a-Ds"></a>其义云何。<a id="a-Dt"></a>如论偈说。</p>
  <p id="aDu">寂灭无他缘　　戏论不能说</p>
  <p id="aDv">无异无种种　　是名真实相</p>
  <p id="aDw">释曰。<a id="a-Dx"></a>无他缘者。<a id="a-Dy"></a>是真实法。<a id="a-Dz"></a>不以他为缘。<a id="a-E0"></a>故名无他缘。<a id="a-E1"></a>所谓不从他闻亦无保证。<a id="a-E2"></a>自体觉故。<a id="a-E3"></a>寂灭者。<a id="a-E4"></a>自体空故。<a id="a-E5"></a>非差别分别物境界故。<a id="a-E6"></a>名为寂灭。<a id="a-E7"></a>戏论不能说者。<a id="a-E8"></a>戏论谓言说。<a id="a-E9"></a>见真实时不可说故。<a id="a-EA"></a>而不能说。<a id="a-EB"></a>无异者谓无分别。<a id="a-EC"></a>无分别者。<a id="a-ED"></a>谓无一境界可见分别。<a id="a-EE"></a>以分别无境界故名无分别。<a id="a-EF"></a>无种种义者。<a id="a-EG"></a>谓一味故。<a id="a-EH"></a>无体义故。<a id="a-EI"></a>无差别故。<a id="a-EJ"></a>是名无种种义。<a id="a-EK"></a>此谓真实相也。<a id="a-EL"></a>复次由无分别故。<a id="a-EM"></a>戏论所不能说。<a id="a-EN"></a>由寂灭故。<a id="a-EO"></a>是无分别智境界。<a id="a-EP"></a>复名无他缘。<a id="a-EQ"></a>由无他缘。<a id="a-ER"></a>是故过言语道。<a id="a-ES"></a>真实自体我不能说。<a id="a-ET"></a>复次此遮一切体。<a id="a-EU"></a>自体言说能得真实。<a id="a-EV"></a>自体能起无分别智。<a id="a-EW"></a>能令行者解自觉真实方便。<a id="a-EX"></a>如是语言是得第一义方便。<a id="a-EY"></a>如汝所言。<a id="a-EZ"></a>云何为真实相。<a id="a-Ea"></a>若不说其相不立自宗。<a id="a-Eb"></a>独与他过。<a id="a-Ec"></a>是汝之失者。<a id="a-Ed"></a>我无此失。<a id="a-Ee"></a>以此偈答。<a id="a-Ef"></a>即是说真实相。<a id="a-Eg"></a>如是且约第一义说真实相。<a id="a-Eh"></a>令复约世谛说之。<a id="a-Ei"></a>其义云何。<a id="a-Ej"></a>如论偈说。</p>
  <p id="aEk">从缘所起物　　此物非缘体</p>
  <p id="aEl">亦不离彼缘　　非断亦非常</p>
  <p id="aEm">释曰。<a id="a-En"></a>此明从缘起果。<a id="a-Eo"></a>此果不即因。<a id="a-Ep"></a>是中说验因果不一起。<a id="a-Eq"></a>异觉境界故。<a id="a-Er"></a>譬如觉及境界。<a id="a-Es"></a>从缘所起果者亦不离彼缘。<a id="a-Et"></a>若离者果起则堕无因过。<a id="a-Eu"></a>复次此中立验因与果不别。<a id="a-Ev"></a>藉缘方起故。<a id="a-Ew"></a>譬如因自体。<a id="a-Ex"></a>以如是因果不一亦不异故。<a id="a-Ey"></a>不断亦不常。<a id="a-Ez"></a>复次虽因坏已果起之时。<a id="a-F0"></a>由有因类相续住。<a id="a-F1"></a>然非因坏故果亦坏。<a id="a-F2"></a>以不异故。<a id="a-F3"></a>而体不断。<a id="a-F4"></a>由果时因已坏故而不是常。<a id="a-F5"></a>如经偈言。<a id="a-F6"></a>以有体起故。<a id="a-F7"></a>彼断不可得。<a id="a-F8"></a>以有体灭故。<a id="a-F9"></a>彼常不可得。<a id="a-FA"></a>云何不断不常。<a id="a-FB"></a>谓缘起法尔刹那刹那相续起。<a id="a-FC"></a>是故不断。<a id="a-FD"></a>有为法体念念灭故不常。<a id="a-FE"></a>今当为汝开演其义。<a id="a-FF"></a>如论偈说。</p>
  <p id="aFG">不一亦不异　　不断亦不常</p>
  <p id="aFH">是名诸世尊　　最上甘露法</p>
  <p id="aFI">释曰。<a id="a-FJ"></a>甘露者。<a id="a-FK"></a>谓得无分别智因故。<a id="a-FL"></a>如诸佛以已所得智。<a id="a-FM"></a>于一切众生界。<a id="a-FN"></a>以佛日言说光。<a id="a-FO"></a>随众生机令开慧花。<a id="a-FP"></a>复次诸声闻人。<a id="a-FQ"></a>以习闻思修慧得真实甘露法。<a id="a-FR"></a>现证涅槃息一切苦。<a id="a-FS"></a>或为福智聚未满足故。<a id="a-FT"></a>虽不证解脱。<a id="a-FU"></a>后世决得。<a id="a-FV"></a>其义云何。<a id="a-FW"></a>如论偈说。</p>
  <p id="aFX">诸修真实者　　今虽未得果</p>
  <p id="aFY">将来决定得　　如业不假勤</p>
  <p id="aFZ">释曰。<a id="a-Fa"></a>诸修真实行者。<a id="a-Fb"></a>若此世。<a id="a-Fc"></a>若后世。<a id="a-Fd"></a>而不得果者。<a id="a-Fe"></a>因熏习诸行。<a id="a-Ff"></a>未来世中自然得真实智。<a id="a-Fg"></a>亦无他为缘。<a id="a-Fh"></a>如论偈说。</p>
  <p id="aFi">诸佛未出世　　声闻已灭尽</p>
  <p id="aFj">然有辟支佛　　依寂静起智</p>
  <p id="aFk">释曰。<a id="a-Fl"></a>如三密经说。<a id="a-Fm"></a>辟支佛依寂静故起实。<a id="a-Fn"></a>智慧者由身心寂静为因故。<a id="a-Fo"></a>智慧得起。<a id="a-Fp"></a>是名甘露法。<a id="a-Fq"></a>若今世。<a id="a-Fr"></a>若后世。<a id="a-Fs"></a>有能修真实者。<a id="a-Ft"></a>必定得甘露法。<a id="a-Fu"></a>是故欲得解脱。<a id="a-Fv"></a>应当修行是真实法。<a id="a-Fw"></a>此品中破外人立验。<a id="a-Fx"></a>亦说自验无过。<a id="a-Fy"></a>而令信解诸阴我我所空。<a id="a-Fz"></a>是此品义意。<a id="a-G0"></a>以是故我义得成。<a id="a-G1"></a>如般若经中说。<a id="a-G2"></a>极勇猛。<a id="a-G3"></a>色非是我非是无我。<a id="a-G4"></a>乃至受想行识非是我非是无我。<a id="a-G5"></a>若色受想行识非我体非无我体。<a id="a-G6"></a>是名般若波罗蜜。<a id="a-G7"></a>如经偈言。<a id="a-G8"></a>无我无众生无人无受者。<a id="a-G9"></a>但众缘名身。<a id="a-GA"></a>佛得如是解。<a id="a-GB"></a>此中明我人众生及诸行聚是等皆空无有因起。<a id="a-GC"></a>又如空寂所问经说。<a id="a-GD"></a>一切众生。<a id="a-GE"></a>竖我见幢。<a id="a-GF"></a>张无明帆。<a id="a-GG"></a>处烦恼风。<a id="a-GH"></a>入生死海。<a id="a-GI"></a>诸佛大悲。<a id="a-GJ"></a>张大教网。<a id="a-GK"></a>捞漉天人。<a id="a-GL"></a>置涅槃岸如上偈说。<a id="a-GM"></a>不二安隐门。<a id="a-GN"></a>能破诸邪见。<a id="a-GO"></a>诸佛所行处。<a id="a-GP"></a>是名无我法。</p>
  <p id="aGQ">释观法品竟。</p>
  <p data-pb></p>
  <h2 id="aGR">释观时品第十九</h2>
  <p id="aGS">释曰。<a id="a-GT"></a>今此品者。<a id="a-GU"></a>亦为遮空所对治。<a id="a-GV"></a>解诸体无自体故说。</p>
  <p id="aGW">鞞世师人言。<a id="a-GX"></a>第一义中有时。<a id="a-GY"></a>法自体为了因故。<a id="a-GZ"></a>譬如灯。<a id="a-Ga"></a>若无时云何得有了因。<a id="a-Gb"></a>譬如龟毛衣。<a id="a-Gc"></a>由有物体故。<a id="a-Gd"></a>以时为了因。<a id="a-Ge"></a>是故有时。<a id="a-Gf"></a>论者言。<a id="a-Gg"></a>世谛之中诸行若起。<a id="a-Gh"></a>即名为作。<a id="a-Gi"></a>此起但是诸物体起。<a id="a-Gj"></a>更无别起。<a id="a-Gk"></a>此诸行因果已起名过去时。<a id="a-Gl"></a>因灭果起名现在时。<a id="a-Gm"></a>因果俱未起名未来时。<a id="a-Gn"></a>作有分齐故。<a id="a-Go"></a>约物为时。<a id="a-Gp"></a>无有别时。<a id="a-Gq"></a>世谛中亦假说有时。<a id="a-Gr"></a>如言构乳时来。<a id="a-Gs"></a>然外人分别执言有时。<a id="a-Gt"></a>第一义中应作如是观察。<a id="a-Gu"></a>鞞世师人言。<a id="a-Gv"></a>有为法外别说有时。<a id="a-Gw"></a>而是常论者言。<a id="a-Gx"></a>今遮此时故。<a id="a-Gy"></a>第一义中有为法外不别。<a id="a-Gz"></a>有时有体故。<a id="a-H0"></a>譬如有为自体。<a id="a-H1"></a>第一义中无有。<a id="a-H2"></a>常时可识故。<a id="a-H3"></a>譬如瓶。<a id="a-H4"></a>鞞世师人言。<a id="a-H5"></a>如虚空等。<a id="a-H6"></a>非是一向无常。<a id="a-H7"></a>论者言。<a id="a-H8"></a>彼虚空异分无体。<a id="a-H9"></a>亦如是遮故。<a id="a-HA"></a>鞞世师人言。<a id="a-HB"></a>色体外有时与色。<a id="a-HC"></a>和合缘现在时。<a id="a-HD"></a>有识起故。<a id="a-HE"></a>譬如人与杖合。<a id="a-HF"></a>如识见提婆达多境界与杖合者亦如是。<a id="a-HG"></a>于色上起现在现在识。<a id="a-HH"></a>此色之外有别体者名为时。<a id="a-HI"></a>是故别有时论者言。<a id="a-HJ"></a>汝言有识起为因者缘杖之识。<a id="a-HK"></a>于非时相境界起故。<a id="a-HL"></a>时相则坏。<a id="a-HM"></a>执杖者非常故。<a id="a-HN"></a>常义则坏。<a id="a-HO"></a>自体法差别法。<a id="a-HP"></a>如是等皆破故。<a id="a-HQ"></a>是汝立义出因等过。<a id="a-HR"></a>与杖和合者譬喻无体。<a id="a-HS"></a>第一义中执杖者不成故为喻不然。<a id="a-HT"></a>缘色之觉与时和合。<a id="a-HU"></a>此觉不能显了。<a id="a-HV"></a>是故无时。<a id="a-HW"></a>复次三时别成者。<a id="a-HX"></a>为有相待。<a id="a-HY"></a>为无相待。<a id="a-HZ"></a>若立时有待成者。<a id="a-Ha"></a>其过如论偈说。</p>
  <p id="aHb">现在及未来　　若待过去时</p>
  <p id="aHc">现在及未来　　过去时已有</p>
  <p id="aHd">释曰。<a id="a-He"></a>此谓时有待。<a id="a-Hf"></a>时有待故。<a id="a-Hg"></a>譬如过去时。<a id="a-Hh"></a>复次若待过去时有现在未来时者。<a id="a-Hi"></a>应过去时中有现在未来时。<a id="a-Hj"></a>何以故。<a id="a-Hk"></a>因过去时成现在未来时故。<a id="a-Hl"></a>亦应现在未来时住过去时中。<a id="a-Hm"></a>如是现在未来尽名过去时。<a id="a-Hn"></a>若一切时尽名过去时者。<a id="a-Ho"></a>则无现在未来时。<a id="a-Hp"></a>尽过去故。<a id="a-Hq"></a>若无现在未来时。<a id="a-Hr"></a>亦应无过去时。<a id="a-Hs"></a>何以故。<a id="a-Ht"></a>现在未来时已在过去时中故。<a id="a-Hu"></a>复次若时有待者。<a id="a-Hv"></a>或彼同时有。<a id="a-Hw"></a>不与待相违故。<a id="a-Hx"></a>譬如父子异。<a id="a-Hy"></a>若不立时有待者。<a id="a-Hz"></a>现在未来有别起过。<a id="a-I0"></a>其义如论偈说。</p>
  <p id="aI1">现在与未来　　过去时中无</p>
  <p id="aI2">现在与未来　　待何而得有</p>
  <p id="aI3">释曰。<a id="a-I4"></a>此谓过去时中无现在未来时。<a id="a-I5"></a>若谓过去时中无现在未来时。<a id="a-I6"></a>而因过去时成现在未来时。<a id="a-I7"></a>此二云何得成。<a id="a-I8"></a>若无现在未来时。<a id="a-I9"></a>有何等过。<a id="a-IA"></a>此下说验。<a id="a-IB"></a>第一义中无现在未来时。<a id="a-IC"></a>自体时有待故。<a id="a-ID"></a>譬如过去时。<a id="a-IE"></a>复次鞞婆沙人言。<a id="a-IF"></a>现在未来于过去中。<a id="a-IG"></a>得同时故。<a id="a-IH"></a>而有相待。<a id="a-II"></a>论者言。<a id="a-IJ"></a>亦有别时相待。<a id="a-IK"></a>如兄弟。<a id="a-IL"></a>非是一向汝语非也。<a id="a-IM"></a>如是有时相待不成。<a id="a-IN"></a>复次若无时相待得成者。<a id="a-IO"></a>其过如论偈说。</p>
  <p id="aIP">不待过去时　　彼二则不成</p>
  <p id="aIQ">现在及未来　　是则无有时</p>
  <p id="aIR">释曰。<a id="a-IS"></a>彼二者谓现在未来为二。<a id="a-IT"></a>不待过去时则不成现在未来时。<a id="a-IU"></a>何以故。<a id="a-IV"></a>若不待过去时有现在未来时者。<a id="a-IW"></a>于何处有现在未来时。<a id="a-IX"></a>以无相待故。<a id="a-IY"></a>现在未来时亦不成。<a id="a-IZ"></a>其义云何。<a id="a-Ia"></a>如论偈说。</p>
  <p id="aIb">与过去无别　　余二次第转</p>
  <p id="aIc">及上中下品　　一体等应观</p>
  <p id="aId">释曰。<a id="a-Ie"></a>以此方便应展转说。<a id="a-If"></a>其义云何。<a id="a-Ig"></a>如论偈说。</p>
  <p id="aIh">未来又过去　　若待现在时</p>
  <p id="aIi">未来及过去　　现在时中有</p>
  <p id="aIj">未来及过去　　现在时中无</p>
  <p id="aIk">未来及过去　　待何而得有</p>
  <p id="aIl">不待现在时　　彼二则不成</p>
  <p id="aIm">未来及过去　　是则无有时</p>
  <p id="aIn">现在及过去　　若待未来时</p>
  <p id="aIo">现在及过去　　未来时中有</p>
  <p id="aIp">现在及过去　　未来时中无</p>
  <p id="aIq">现在及过去　　待何而得有</p>
  <p id="aIr">不待未来时　　彼二则不成</p>
  <p id="aIs">现在及过去　　是则无有时</p>
  <p id="aIt">释曰。<a id="a-Iu"></a>此是释论偈。<a id="a-Iv"></a>如前自成立。<a id="a-Iw"></a>与外人过。<a id="a-Ix"></a>云何为上中下品次第乃至一体等。<a id="a-Iy"></a>譬如人类。<a id="a-Iz"></a>同名为人。<a id="a-J0"></a>于中而有差别。<a id="a-J1"></a>功德具足名上品人。<a id="a-J2"></a>稍减者名中品人。<a id="a-J3"></a>全无者名下品人。<a id="a-J4"></a>如是等为待故成。<a id="a-J5"></a>为不待故成。<a id="a-J6"></a>且有上者。<a id="a-J7"></a>非上自体有相待故。<a id="a-J8"></a>譬如中自体。<a id="a-J9"></a>如是中亦非中。<a id="a-JA"></a>自体有相待故。<a id="a-JB"></a>譬如下自体。<a id="a-JC"></a>下亦非下。<a id="a-JD"></a>自体有相待故譬如上自体。<a id="a-JE"></a>复次以有相待为因。<a id="a-JF"></a>欲令汝解上中下等无自体故。<a id="a-JG"></a>汝不欲得无自体耶。<a id="a-JH"></a>若欲得有自体者。<a id="a-JI"></a>待中故唤为上。<a id="a-JJ"></a>是亦不然。<a id="a-JK"></a>如是一数体及一二等亦如前遮。<a id="a-JL"></a>一数者今当说。<a id="a-JM"></a>第一义中一非一数体。<a id="a-JN"></a>何以故。<a id="a-JO"></a>是数有待故。<a id="a-JP"></a>譬如二数等。<a id="a-JQ"></a>如是二非二数体。<a id="a-JR"></a>多非多数体。<a id="a-JS"></a>应如一数说。<a id="a-JT"></a>第一义中。<a id="a-JU"></a>不欲于法体外而有彼数。<a id="a-JV"></a>云何欲得谓一者。<a id="a-JW"></a>无二及无异故。<a id="a-JX"></a>名为一。<a id="a-JY"></a>无一及无异故名为二。<a id="a-JZ"></a>无二及无异故名为三。<a id="a-Ja"></a>自三已后总名为多。<a id="a-Jb"></a>亦如前遮。<a id="a-Jc"></a>而令开解今当更说。<a id="a-Jd"></a>第一义中一亦非一。<a id="a-Je"></a>是可数故。<a id="a-Jf"></a>譬如异。<a id="a-Jg"></a>如是二亦非二。<a id="a-Jh"></a>多亦非多。<a id="a-Ji"></a>亦如一数说。<a id="a-Jj"></a>应作是验。<a id="a-Jk"></a>等者云何。<a id="a-Jl"></a>谓一尘非一尘。<a id="a-Jm"></a>是可数故。<a id="a-Jn"></a>譬如异如是二尘非二尘。<a id="a-Jo"></a>多尘非多尘。<a id="a-Jp"></a>亦如上说。<a id="a-Jq"></a>及长短远近前后因果。<a id="a-Jr"></a>非长短远近前后因果。<a id="a-Js"></a>乃至有为无为。<a id="a-Jt"></a>非有为非无为亦如是说。<a id="a-Ju"></a>鞞世师人言。<a id="a-Jv"></a>第一义中有如是时。<a id="a-Jw"></a>何以故。<a id="a-Jx"></a>有分量故。<a id="a-Jy"></a>若无时则无分量。<a id="a-Jz"></a>如马无角。<a id="a-K0"></a>不可说有分量。<a id="a-K1"></a>由有时故则有刹那罗婆摸呼多昼夜半月一月时行年双等分量。<a id="a-K2"></a>若有分量。<a id="a-K3"></a>是则有时。<a id="a-K4"></a>譬如稻谷等。<a id="a-K5"></a>有故则有分量故知有时。<a id="a-K6"></a>论者言。<a id="a-K7"></a>汝之所说义不相应。<a id="a-K8"></a>何以故。<a id="a-K9"></a>如论偈说。</p>
  <p id="aKA">不取不住时　　住时亦不有</p>
  <p id="aKB">可取不可取　　云何可施设</p>
  <p id="aKC">释曰。<a id="a-KD"></a>不住者。<a id="a-KE"></a>谓诸行聚是起灭法。<a id="a-KF"></a>名为不住。<a id="a-KG"></a>世谛中行聚等名时。<a id="a-KH"></a>是时名不可取。<a id="a-KI"></a>住时者亦不于法体外有非色时可取。<a id="a-KJ"></a>是名住时。<a id="a-KK"></a>云何可取不可取。<a id="a-KL"></a>云何施设。<a id="a-KM"></a>时若可取即能施设。<a id="a-KN"></a>时不可取不能施设。<a id="a-KO"></a>以是故。<a id="a-KP"></a>诸行如是。<a id="a-KQ"></a>曰行等作有分齐。<a id="a-KR"></a>诸行生住灭。<a id="a-KS"></a>摸呼[口*栗]多等法。<a id="a-KT"></a>有分量故名为时。<a id="a-KU"></a>如汝所说。<a id="a-KV"></a>因者其义不成何以故。<a id="a-KW"></a>无所依故譬如无体。<a id="a-KX"></a>鞞世师人言。<a id="a-KY"></a>有常时。<a id="a-KZ"></a>以有刹那罗婆摸呼[口*栗]多过去未来等种种差别。<a id="a-Ka"></a>譬如净摩尼珠。<a id="a-Kb"></a>因彼众色而有种种相现。<a id="a-Kc"></a>论者言。<a id="a-Kd"></a>此体待彼体得有刹那等名。<a id="a-Ke"></a>我义如是。<a id="a-Kf"></a>如论偈说。</p>
  <p id="aKg">此彼体相待　　世谛法如是</p>
  <p id="aKh">第一义无体　　离体何有时</p>
  <p id="aKi">释曰。<a id="a-Kj"></a>相待者。<a id="a-Kk"></a>谓外人于世谛中立有相待。<a id="a-Kl"></a>我义亦尔。<a id="a-Km"></a>第一义中无有常时。<a id="a-Kn"></a>如我所说过者。<a id="a-Ko"></a>汝不能免。<a id="a-Kp"></a>鞞世师人言。<a id="a-Kq"></a>第一义中有实时体。<a id="a-Kr"></a>如非他及他一时及非一时迟疾等。<a id="a-Ks"></a>即是时相。<a id="a-Kt"></a>非无体而有相。<a id="a-Ku"></a>论者言。<a id="a-Kv"></a>第一义中无少许体。<a id="a-Kw"></a>世谛之中有诸行差别相待相续。<a id="a-Kx"></a>非他及他等识起一时者。<a id="a-Ky"></a>谓诸行无差别刹那相待非一时者。<a id="a-Kz"></a>有迟有疾。<a id="a-L0"></a>迟者谓后时相续随转。<a id="a-L1"></a>疾者谓下相续随转。<a id="a-L2"></a>非他识起者。<a id="a-L3"></a>但是诸行无别有时。<a id="a-L4"></a>汝所立因无体。<a id="a-L5"></a>何处有时体可得。<a id="a-L6"></a>若外人意谓。<a id="a-L7"></a>他等识起缘诸行法非是时者。<a id="a-L8"></a>何处可得时耶。<a id="a-L9"></a>论者言。<a id="a-LA"></a>汝以时是常是一令他解者。<a id="a-LB"></a>此验无有。<a id="a-LC"></a>我今说验。<a id="a-LD"></a>于世谛中常一之时。<a id="a-LE"></a>非是起他等识因识故。<a id="a-LF"></a>譬如色等识。<a id="a-LG"></a>鞞世师人复言。<a id="a-LH"></a>定有实时。<a id="a-LI"></a>有假设体故。<a id="a-LJ"></a>论者问言。<a id="a-LK"></a>似何等物。<a id="a-LL"></a>鞞世师答言。<a id="a-LM"></a>如色等。<a id="a-LN"></a>论者言。<a id="a-LO"></a>第一义中色等体不成。<a id="a-LP"></a>如先已说。<a id="a-LQ"></a>能令物解。<a id="a-LR"></a>色相无体。<a id="a-LS"></a>色相无体故。<a id="a-LT"></a>譬喻无体。<a id="a-LU"></a>譬喻无体故时亦不成。<a id="a-LV"></a>我亦无而说有。<a id="a-LW"></a>譬如车军林等。<a id="a-LX"></a>虽无实体而有施设。<a id="a-LY"></a>故非是一向。<a id="a-LZ"></a>有人意谓。<a id="a-La"></a>依诸行法施设有时。<a id="a-Lb"></a>如说昼日住摸呼[口*栗]多住。<a id="a-Lc"></a>作此说者。<a id="a-Ld"></a>应如是答。<a id="a-Le"></a>如论偈说。</p>
  <p id="aLf">因物故有时　　离物无有时</p>
  <p id="aLg">亦无少物体　　何处时可得</p>
  <p id="aLh">释曰。<a id="a-Li"></a>此谓因物生故则名为时。<a id="a-Lj"></a>离此行法无别时体。<a id="a-Lk"></a>执有时者。<a id="a-Ll"></a>言定有时。<a id="a-Lm"></a>有起差别。<a id="a-Ln"></a>言说因故。<a id="a-Lo"></a>不见无法。<a id="a-Lp"></a>能起言说。<a id="a-Lq"></a>因见有已作今作当作瓶故。<a id="a-Lr"></a>即知有时。<a id="a-Ls"></a>论者言。<a id="a-Lt"></a>汝语不善已作瓶等能起言说因者。<a id="a-Lu"></a>是诸行法亦非是时。<a id="a-Lv"></a>汝因不成。<a id="a-Lw"></a>有相违过。<a id="a-Lx"></a>能起言说因者。<a id="a-Ly"></a>是世谛法。<a id="a-Lz"></a>汝种种说时皆不成故。<a id="a-M0"></a>如先说了因者。<a id="a-M1"></a>义亦不成。<a id="a-M2"></a>此品初已来与外人成立过。<a id="a-M3"></a>自说成立无过。<a id="a-M4"></a>遮空所对治时无有自体。<a id="a-M5"></a>为令信解。<a id="a-M6"></a>此品义意如是。<a id="a-M7"></a>以是故。<a id="a-M8"></a>此下引经显成。<a id="a-M9"></a>如放光经佛说。<a id="a-MA"></a>佛告须菩提。<a id="a-MB"></a>时非色法非无色法。<a id="a-MC"></a>非受想行识法。<a id="a-MD"></a>非无受想行识法。<a id="a-ME"></a>非生法。<a id="a-MF"></a>非无生法。<a id="a-MG"></a>非住法。<a id="a-MH"></a>非无住法。<a id="a-MI"></a>非异法。<a id="a-MJ"></a>非无异法。<a id="a-MK"></a>非坏法。<a id="a-ML"></a>非无坏法。<a id="a-MM"></a>非受法。<a id="a-MN"></a>非住法。<a id="a-MO"></a>非出法。<a id="a-MP"></a>非无受无住无出法。<a id="a-MQ"></a>乃至非老相。<a id="a-MR"></a>非病相。<a id="a-MS"></a>非死相。<a id="a-MT"></a>非青相。<a id="a-MU"></a>非啖相。<a id="a-MV"></a>非坏相。<a id="a-MW"></a>非散相。<a id="a-MX"></a>非无老无病无死无青无啖无坏无散相。<a id="a-MY"></a>须菩提。<a id="a-MZ"></a>若非色非生非住非异非坏相者。<a id="a-Ma"></a>是名般若波罗蜜。<a id="a-Mb"></a>复次须菩提。<a id="a-Mc"></a>若非色非非色。<a id="a-Md"></a>乃至非受想行识非非受想行识者。<a id="a-Me"></a>时即非时亦非非时。<a id="a-Mf"></a>若时非时非非时不可言说者。<a id="a-Mg"></a>是名般若波罗蜜。<a id="a-Mh"></a>又如妙臂经中所说。<a id="a-Mi"></a>菩萨摩诃萨了知三世所有诸行。<a id="a-Mj"></a>已起故。<a id="a-Mk"></a>说名过去世。<a id="a-Ml"></a>未起故。<a id="a-Mm"></a>说名未来世。<a id="a-Mn"></a>起时故说名现在世。<a id="a-Mo"></a>此现在世阴界入等住者。<a id="a-Mp"></a>了知不住。<a id="a-Mq"></a>何以故。<a id="a-Mr"></a>一刹那时不住故。<a id="a-Ms"></a>此一刹那即有起时。<a id="a-Mt"></a>住时差别。<a id="a-Mu"></a>以刹那不住速灭故。<a id="a-Mv"></a>定无有时。</p>
  <p id="aMw">释观时品竟。</p>
 </body>
</html>