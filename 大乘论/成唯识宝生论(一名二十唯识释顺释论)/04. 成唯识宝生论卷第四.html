<!doctype html>
<html id="z3IBVXA10G" data-ver="612">
 <head>
  <meta charset="utf-8">
  <meta author="护法菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">成唯识宝生论卷第四</h1>
  <p id="a2">论曰。<a id="a-3"></a>识从自种生者。<a id="a-4"></a>以因性同故。<a id="a-5"></a>非有质碍。<a id="a-6"></a>所依所缘五识身境识之相故。<a id="a-7"></a>犹如意识。<a id="a-8"></a>或不离心心所体性。<a id="a-9"></a>彼眼等识同共作业。<a id="a-A"></a>能生因故。<a id="a-B"></a>犹如意处法处。<a id="a-C"></a>此说表示苏呾罗意。<a id="a-D"></a>经但说意。<a id="a-E"></a>不立宗故。<a id="a-F"></a>彼所破者亦不成立斯之所立。<a id="a-G"></a>唯少分义若立此义。<a id="a-H"></a>不应更说广造众论。<a id="a-I"></a>此云何知。<a id="a-J"></a>犹密意等说成立果及以境界。<a id="a-K"></a>入人无性说十二处亦复如是。<a id="a-L"></a>若离眼等色自性已。<a id="a-M"></a>即能趣入人无我性。<a id="a-N"></a>何以故。<a id="a-O"></a>此从二六内外差别。<a id="a-P"></a>谓即眼等色等六境。<a id="a-Q"></a>如是转生。<a id="a-R"></a>亦不从彼差别见者。<a id="a-S"></a>乃至眼触眼等作用。<a id="a-T"></a>离此自性不应别更有其作者。<a id="a-U"></a>若依眼等而作事业。<a id="a-V"></a>自在受用斯说为我我执所缚。<a id="a-W"></a>今于此中唯内外处和合自在。<a id="a-X"></a>眼等作用有生灭故。<a id="a-Y"></a>斯亦非我眼等为因。<a id="a-Z"></a>无触对故。<a id="a-a"></a>常与有情不相舍离但说为因。<a id="a-b"></a>然能作者。<a id="a-c"></a>于眼等处义亦如前。<a id="a-d"></a>是故从彼别类不生。<a id="a-e"></a>由是能悟人无性理。<a id="a-f"></a>若人无性能调伏者。<a id="a-g"></a>趣寂之人此亦能入。<a id="a-h"></a>何以故。<a id="a-i"></a>由于生死见众苦逼。<a id="a-j"></a>以苦无常。<a id="a-k"></a>于生死中心生厌离。<a id="a-l"></a>无我见力顿能弃舍。<a id="a-m"></a>怖我断者。<a id="a-n"></a>次第因尽故。<a id="a-o"></a>犹如薪尽火即灭故。<a id="a-p"></a>是故佛言。<a id="a-q"></a>为斯等类说十二处。<a id="a-r"></a>有说是中不为人无性理说十二处。<a id="a-s"></a>此之二相等无差别。<a id="a-t"></a>有物性故。<a id="a-u"></a>我见颠倒。<a id="a-v"></a>以对治故。<a id="a-w"></a>此说如理。<a id="a-x"></a>如以颠倒对治颠倒。<a id="a-y"></a>此非所许亦不善了。<a id="a-z"></a>我之所立此之处等。<a id="a-10"></a>宁无差别。<a id="a-11"></a>心及心所体相差别。<a id="a-12"></a>若此志乐心心所时。<a id="a-13"></a>然彼眼处非耳等处。<a id="a-14"></a>由是此说相差别故。<a id="a-15"></a>此亦如是同时非一识生于彼。<a id="a-16"></a>是眼等处自性乐欲。<a id="a-17"></a>然而色等住金性时。<a id="a-18"></a>非银等性。<a id="a-19"></a>相无差别。<a id="a-1A"></a>此之金等离色等已。<a id="a-1B"></a>不能异说有其别物。<a id="a-1C"></a>如是道理。<a id="a-1D"></a>此无差别。<a id="a-1E"></a>不于体性说有色等。<a id="a-1F"></a>若如所说相颠倒故。<a id="a-1G"></a>不能对治。<a id="a-1H"></a>此与前执有情性同。<a id="a-1I"></a>如彼有情于无我处而见我者。<a id="a-1J"></a>是颠倒性。<a id="a-1K"></a>斯见颠倒。<a id="a-1L"></a>此能除遣如色等处。<a id="a-1M"></a>除我倒故。<a id="a-1N"></a>若心相续不断无颠倒者。<a id="a-1O"></a>此亦非理。<a id="a-1P"></a>是中自性乐欲相似不颠倒者。<a id="a-1Q"></a>斯亦不善了前后故。<a id="a-1R"></a>若有说云。<a id="a-1S"></a>方便悟入人无自性。<a id="a-1T"></a>说色等处有其体性。<a id="a-1U"></a>犹如意处法处。<a id="a-1V"></a>若心心所我之自性。<a id="a-1W"></a>彼爱乐者。<a id="a-1X"></a>便无诤论。<a id="a-1Y"></a>若离心心所别有我体实无有喻。<a id="a-1Z"></a>此之言论如所分别。<a id="a-1a"></a>总相类故。<a id="a-1b"></a>非第一义。<a id="a-1c"></a>若说方便趣我无性。<a id="a-1d"></a>是亦不然。<a id="a-1e"></a>如应观察。<a id="a-1f"></a>安立此之巧妙方便。<a id="a-1g"></a>说色等处。<a id="a-1h"></a>然佛所说。<a id="a-1i"></a>但有如斯所应作事。<a id="a-1j"></a>谓欲令入我无自性。<a id="a-1k"></a>何烦更别说唯有心。<a id="a-1l"></a>此既非有。<a id="a-1m"></a>如何得云说十二处是密意耶。<a id="a-1n"></a>此亦非理。<a id="a-1o"></a>由其更说法无自性。<a id="a-1p"></a>是极重事欲令悟入。<a id="a-1q"></a>世尊遂说色等诸法而无自性。<a id="a-1r"></a>欲使诸余诸大菩萨得彼如来殊胜妙位。<a id="a-1s"></a>周遍生界为大胜益。<a id="a-1t"></a>此如何作。<a id="a-1u"></a>谓色等诸法相似现前。<a id="a-1v"></a>但唯是心。<a id="a-1w"></a>除识已外曾无片物为色等性。<a id="a-1x"></a>是可见事。<a id="a-1y"></a>由是故知。<a id="a-1z"></a>色等诸法无有自性。<a id="a-20"></a>斯言意显诸事自性由自识力变现生起。<a id="a-21"></a>理成决定。<a id="a-22"></a>随其所知所有诸事。<a id="a-23"></a>并皆离识无别可取。<a id="a-24"></a>但唯是此而现相状。<a id="a-25"></a>是以故知。<a id="a-26"></a>实无自性。<a id="a-27"></a>便能悟入法无性理。</p>
  <p id="a28">有说若为悟入法无性者。<a id="a-29"></a>此据能胜作是说耶。<a id="a-2A"></a>所见之境唯是错乱。<a id="a-2B"></a>据胜义理本性空无。<a id="a-2C"></a>作此宣扬善符中观。<a id="a-2D"></a>所见境无识非有故。<a id="a-2E"></a>斯固未闲。<a id="a-2F"></a>作何意趣。<a id="a-2G"></a>且说如是心心所法所见之境不称其事。<a id="a-2H"></a>妄为领纳取不实相。<a id="a-2I"></a>名为错乱。<a id="a-2J"></a>岂非但说而唯有识。<a id="a-2K"></a>若言诸法一亦无者。<a id="a-2L"></a>尔复如何有所宣说。<a id="a-2M"></a>境既是无。<a id="a-2N"></a>识非有故。<a id="a-2O"></a>将梦等喻善为晓之。<a id="a-2P"></a>如上所陈。<a id="a-2Q"></a>无劳致惑。<a id="a-2R"></a>不得外境。<a id="a-2S"></a>但唯识现。<a id="a-2T"></a>此复云何。<a id="a-2U"></a>识义非理。<a id="a-2V"></a>若是具义。<a id="a-2W"></a>由于业边亲益果故。<a id="a-2X"></a>即以此言便成答难。<a id="a-2Y"></a>亦复不由体有别故。<a id="a-2Z"></a>能成方异有说能持自体。<a id="a-2a"></a>此中复云是自性义。<a id="a-2b"></a>此亦同前已分析讫。<a id="a-2c"></a>此义不然。<a id="a-2d"></a>离其作具要有别事。<a id="a-2e"></a>方为作用。<a id="a-2f"></a>犹如自己。<a id="a-2g"></a>还持自身。<a id="a-2h"></a>故不应也。<a id="a-2i"></a>为欲令生悟法无性。<a id="a-2j"></a>说唯有识。<a id="a-2k"></a>将为契当。<a id="a-2l"></a>若言总无一切诸法。<a id="a-2m"></a>皆无有我。<a id="a-2n"></a>由此名为我无自性。<a id="a-2o"></a>斯即共许我之自性。<a id="a-2p"></a>悉皆非有。<a id="a-2q"></a>如是便成法无自性。<a id="a-2r"></a>诸法非有。<a id="a-2s"></a>由是故知。<a id="a-2t"></a>识亦同尔。<a id="a-2u"></a>性既非有。<a id="a-2v"></a>如何于此欲为安立为彼诸法并非有者。<a id="a-2w"></a>犹如假我更连趣性。<a id="a-2x"></a>无自体者。<a id="a-2y"></a>此是所许。<a id="a-2z"></a>更连趣体全无性也。<a id="a-30"></a>此则便成法无性者。<a id="a-31"></a>谓一切法皆无性故。<a id="a-32"></a>是故应知。<a id="a-33"></a>识亦同尔。<a id="a-34"></a>此既非有。<a id="a-35"></a>如何依此欲使迷人入法无性。<a id="a-36"></a>由无有我遂令证入诸法无性。<a id="a-37"></a>共许如斯为善方便。<a id="a-38"></a>尔者如何欲为建立。<a id="a-39"></a>成彼方便说十二处。<a id="a-3A"></a>证人无性。<a id="a-3B"></a>实非全无一切诸法。<a id="a-3C"></a>方始名为法无自性。<a id="a-3D"></a>是故应知。<a id="a-3E"></a>法无性声非诠。<a id="a-3F"></a>诸法皆无自体。<a id="a-3G"></a>更连趣言。<a id="a-3H"></a>亦同于此。<a id="a-3I"></a>不欲总诠一切非有。<a id="a-3J"></a>然而意说。<a id="a-3K"></a>诸缘生法无有我性。<a id="a-3L"></a>彼即是有。<a id="a-3M"></a>此我无性。<a id="a-3N"></a>其相云何。<a id="a-3O"></a>谓唤我作无自性故。<a id="a-3P"></a>是故名为人无自性。<a id="a-3Q"></a>非是全无诸法自性。<a id="a-3R"></a>色等诸法随据一分。<a id="a-3S"></a>说无自性非谓全无。<a id="a-3T"></a>是故应知。<a id="a-3U"></a>言法无性非全无体。<a id="a-3V"></a>若言诸法事皆无者。<a id="a-3W"></a>即不应名法无自性。<a id="a-3X"></a>理应云说诸法总无。<a id="a-3Y"></a>尔者但由所执法无自性缘有功能获得差别。<a id="a-3Z"></a>离他自性简别彼之实我自体。<a id="a-3a"></a>恒时不有所诠之相。<a id="a-3b"></a>此谓诸法无自性义非是豁脱总拨为空。<a id="a-3c"></a>然所执者是何言耶。<a id="a-3d"></a>所谓无明倒见迷执。<a id="a-3e"></a>从其自心种子成熟。<a id="a-3f"></a>由他而转现相不同。<a id="a-3g"></a>执于外境有别自性。<a id="a-3h"></a>由如倒见作外相解。<a id="a-3i"></a>于自所见生定执时此则名为所执之事。</p>
  <p id="a3j">此复云何。<a id="a-3k"></a>谓无一物。<a id="a-3l"></a>如何无物名所执耶。<a id="a-3m"></a>由此故然。</p>
  <p id="a3n">若于此执有片实物体不虚者。<a id="a-3o"></a>即不应名是情所执。<a id="a-3p"></a>然由于此义有相应。<a id="a-3q"></a>由其计执实事自体不相忓故。<a id="a-3r"></a>若有实物不名计执。<a id="a-3s"></a>由此分齐近见之境。<a id="a-3t"></a>此则悉皆说为所执。<a id="a-3u"></a>假使用识以为斯境。<a id="a-3v"></a>作所量时。<a id="a-3w"></a>此亦还成所执之义。<a id="a-3x"></a>是故应知所执之识。<a id="a-3y"></a>亦是无性。<a id="a-3z"></a>即唯识性。<a id="a-40"></a>是能悟入所有诸法。<a id="a-41"></a>皆无自体微妙方便。<a id="a-42"></a>但是本识随处现相。<a id="a-43"></a>然无外境少许可得。<a id="a-44"></a>从色至识悉皆如是。<a id="a-45"></a>非是能现相分之识。<a id="a-46"></a>体亦无也。<a id="a-47"></a>若言异此。<a id="a-48"></a>但遣遮色。<a id="a-49"></a>说此唯声唯识之言。<a id="a-4A"></a>便不成就缘识之识。<a id="a-4B"></a>有其境故。<a id="a-4C"></a>复更便成缘色之识。<a id="a-4D"></a>是为有境。<a id="a-4E"></a>何者是其体离于彼不可说事。<a id="a-4F"></a>诸佛世尊方能了察。<a id="a-4G"></a>云何了察此义。<a id="a-4H"></a>后时我当宣释。<a id="a-4I"></a>此即是其心心生法有真实事。<a id="a-4J"></a>越言诠道是有性故。<a id="a-4K"></a>亦不便成一切诸法悉皆非有同豁脱空。<a id="a-4L"></a>是故应知证悟真理。<a id="a-4M"></a>善入方便说唯识教。<a id="a-4N"></a>斯为称理。<a id="a-4O"></a>由其次第渐能爴烈诸分别网所有正缘。<a id="a-4P"></a>为生因性故。<a id="a-4Q"></a>尔者若许安立。<a id="a-4R"></a>离言诠处。<a id="a-4S"></a>是实有事。<a id="a-4T"></a>此即还成。<a id="a-4U"></a>于彼色等亦同荷负。<a id="a-4V"></a>有真自性。<a id="a-4W"></a>犹如于识。<a id="a-4X"></a>若尔还应问彼何处得有如斯道理。<a id="a-4Y"></a>见他许有非所诠识。<a id="a-4Z"></a>亦令色等同遣如斯未曾见有如是之事。<a id="a-4a"></a>以由爱蜜酪亦令贪。<a id="a-4b"></a>若复转计。<a id="a-4c"></a>言彼有斯不相离性事同芽者。<a id="a-4d"></a>能有随生果之因用。<a id="a-4e"></a>彼若言有不相离性。<a id="a-4f"></a>幸示方隅。<a id="a-4g"></a>以理推征定无共许。<a id="a-4h"></a>若言如识将为境时。<a id="a-4i"></a>由所执体名为所执。<a id="a-4j"></a>实事相貌作彼生因。<a id="a-4k"></a>色亦同斯。<a id="a-4l"></a>是执性故。<a id="a-4m"></a>亦应合有缘生之事。<a id="a-4n"></a>与作因缘犹如识者。<a id="a-4o"></a>此乃便成无片非爱。<a id="a-4p"></a>于彼五聚皆依他起。<a id="a-4q"></a>是所许故。<a id="a-4r"></a>遍计分别法性之义。<a id="a-4s"></a>可由于此理同于彼。<a id="a-4t"></a>现有如斯正教言故。<a id="a-4u"></a>若言其色亦有离识。<a id="a-4v"></a>实依他起。<a id="a-4w"></a>犹如受等。<a id="a-4x"></a>如斯意趣有不定[億-音+(夫*夫)]所执之分亦有识故。<a id="a-4y"></a>即此受等缘生之分。<a id="a-4z"></a>斯则是为四聚体性。<a id="a-50"></a>然此现其影相之分。<a id="a-51"></a>即是依于心心生聚而施设故。<a id="a-52"></a>由斯道理其喻必成。<a id="a-53"></a>而于所立无随合义。<a id="a-54"></a>亦复更有立已成过。<a id="a-55"></a>缘起之色亦是受等自性性故。<a id="a-56"></a>因此遂令而于因处置差别言。<a id="a-57"></a>冀蠲其过而云于识。<a id="a-58"></a>现所执相差别生故。<a id="a-59"></a>此即除其不定之过。<a id="a-5A"></a>仍在相中然共所许。<a id="a-5B"></a>受等自体是自证性。<a id="a-5C"></a>境无有故。<a id="a-5D"></a>既有斯理。<a id="a-5E"></a>实可依凭。<a id="a-5F"></a>然色别有无别因由。<a id="a-5G"></a>以义推寻。<a id="a-5H"></a>固非齐致。<a id="a-5I"></a>若尔一切诸识皆悉无有所知境者。<a id="a-5J"></a>此如何知。<a id="a-5K"></a>又云若有余识得与余识而为境耶。<a id="a-5L"></a>亦如有云。<a id="a-5M"></a>诸佛境界其法是有并余识境。<a id="a-5N"></a>若于佛境不以自心取为境者。<a id="a-5O"></a>斯即无容能有宣说。<a id="a-5P"></a>如此说者。<a id="a-5Q"></a>并成妄设。<a id="a-5R"></a>如有思度发言诠故。<a id="a-5S"></a>由其言义所表之相。<a id="a-5T"></a>即是唯识现多种相。<a id="a-5U"></a>虽无外境似触其事而识得生。<a id="a-5V"></a>此即是为言论因也。<a id="a-5W"></a>如云生已即灭之声。<a id="a-5X"></a>假令息教博士绝声应听其响。<a id="a-5Y"></a>固非于彼情有所得。<a id="a-5Z"></a>然即于中共申言论。<a id="a-5a"></a>但可许业能为造作。<a id="a-5b"></a>领纳是受。<a id="a-5c"></a>彼即便成。<a id="a-5d"></a>许有实我。<a id="a-5e"></a>岂复当时别有真我而可得耶。<a id="a-5f"></a>不许同时二识生者。<a id="a-5g"></a>余识无间体是灭坏。<a id="a-5h"></a>如斯切难亦不相应。<a id="a-5i"></a>余识领此不相应故。<a id="a-5j"></a>亦以此言兼遮后难。<a id="a-5k"></a>如彼说云。<a id="a-5l"></a>如知境有。<a id="a-5m"></a>何以得知。<a id="a-5n"></a>此亦于其共相之境而为构画。<a id="a-5o"></a>说之为知。<a id="a-5p"></a>复亦与彼同招诘责。<a id="a-5q"></a>如彼所说。<a id="a-5r"></a>诠表如来有诸胜德。<a id="a-5s"></a>汝亦应成证知胜德。<a id="a-5t"></a>由此便非是佛之境。<a id="a-5u"></a>固亦不同如食米斋。<a id="a-5v"></a>此之共相是实有物。<a id="a-5w"></a>是故定知。<a id="a-5x"></a>不由外境现前力故。<a id="a-5y"></a>方能了察。<a id="a-5z"></a>此中但由心聚构画而便生起。<a id="a-60"></a>既有斯理。<a id="a-61"></a>于佛境界为难不成。<a id="a-62"></a>此则因论生论傍义且周。<a id="a-63"></a>然密意果其因应说。<a id="a-64"></a>此之密意有其二因。<a id="a-65"></a>一谓余教相违。<a id="a-66"></a>二于正理有害。<a id="a-67"></a>说唯识教即是相违。<a id="a-68"></a>此阿笈摩不言成故。<a id="a-69"></a>又复于彼幻网经中。<a id="a-6A"></a>如佛为于色。<a id="a-6B"></a>等境处生分别者。<a id="a-6C"></a>作如是说。<a id="a-6D"></a>即此眼识所知之色。<a id="a-6E"></a>不见实有及以定住。<a id="a-6F"></a>但于妄情起邪分别。<a id="a-6G"></a>作决定解而生言论。<a id="a-6H"></a>唯斯是实。<a id="a-6I"></a>余义成非。<a id="a-6J"></a>如是广陈。<a id="a-6K"></a>乃至于法次第说云。<a id="a-6L"></a>多闻圣弟子应如是学。<a id="a-6M"></a>我观过去未来现在眼识观彼所有诸色。<a id="a-6N"></a>然于彼处无有常定。<a id="a-6O"></a>无妄无异实事可得。<a id="a-6P"></a>或如所有。<a id="a-6Q"></a>或无倒性。<a id="a-6R"></a>悉皆非有。<a id="a-6S"></a>唯除圣者。<a id="a-6T"></a>出过世间斯成真实。<a id="a-6U"></a>世尊。<a id="a-6V"></a>说此皆虚妄等。<a id="a-6W"></a>违阿笈摩。<a id="a-6X"></a>正理相违。<a id="a-6Y"></a>宜且为说方兴问绪发起疑情。<a id="a-6Z"></a>如何复知如是说者。<a id="a-6a"></a>此非是实。<a id="a-6b"></a>犹如说识。<a id="a-6c"></a>是如言义。<a id="a-6d"></a>说十二处。<a id="a-6e"></a>由其一性及非一性。<a id="a-6f"></a>思察之时。<a id="a-6g"></a>将以为境。<a id="a-6h"></a>无堪能故。<a id="a-6i"></a>是故定知。<a id="a-6j"></a>不如所说。<a id="a-6k"></a>即是其义故于今者试作商量。<a id="a-6l"></a>此色声等所应生处。<a id="a-6m"></a>各随自体。<a id="a-6n"></a>由于其识作生相貌。<a id="a-6o"></a>色等事相是识之境。<a id="a-6p"></a>色识名色。<a id="a-6q"></a>声识名声。<a id="a-6r"></a>余皆准此。<a id="a-6s"></a>此色声等应无支分。<a id="a-6t"></a>体是其一。<a id="a-6u"></a>如有分色。<a id="a-6v"></a>由此便于自所依处无支分性故。<a id="a-6w"></a>然此色等是有事物。<a id="a-6x"></a>体是质碍。<a id="a-6y"></a>有所断割。<a id="a-6z"></a>于其同类多处性故。<a id="a-70"></a>能生识等不同处故。<a id="a-71"></a>(此中阙极微义)由量力故。<a id="a-72"></a>决断有无。<a id="a-73"></a>于诸量中现量为胜。<a id="a-74"></a>若无外境如何能起如是觉情。<a id="a-75"></a>此事是我别根之所知也。</p>
  <p id="a76">别根如梦等。<a id="a-77"></a>虽无外境。<a id="a-78"></a>然亦得有。<a id="a-79"></a>此已如前。<a id="a-7A"></a>细为分别。</p>
  <p id="a7B">此若后缘时所见境已亡。<a id="a-7C"></a>如何许现量。<a id="a-7D"></a>于诸量为最者。<a id="a-7E"></a>若其当时生现量觉。<a id="a-7F"></a>此是我之别根所了。<a id="a-7G"></a>尔时于境遂无所见。<a id="a-7H"></a>唯是意识所刊定故眼识当时已谢灭故。<a id="a-7I"></a>义既如是。<a id="a-7J"></a>如何彼境许成现量耶。<a id="a-7K"></a>况复是为殊异论者。<a id="a-7L"></a>许一切法刹那不住。<a id="a-7M"></a>此觉起时。<a id="a-7N"></a>色等诸境亦皆已灭。<a id="a-7O"></a>现量之理。<a id="a-7P"></a>斯何得成。<a id="a-7Q"></a>虽复如前善开释已。<a id="a-7R"></a>仍为于斯甚深法义不能窥测。<a id="a-7S"></a>更设难言。<a id="a-7T"></a>由量力故断为有者。<a id="a-7U"></a>或复此由违比量故。<a id="a-7V"></a>于色等处遮使成无。<a id="a-7W"></a>纵实由量。<a id="a-7X"></a>刊定有无。<a id="a-7Y"></a>然由于彼别根比知及正教等诸量之中别根最胜。<a id="a-7Z"></a>由亲证境是果性故。<a id="a-7a"></a>要于此处无违害已。<a id="a-7b"></a>方于余量而成立之。<a id="a-7c"></a>此即别根于色等处既亲证会。<a id="a-7d"></a>岂能令彼比量相违。<a id="a-7e"></a>辄欲遮其色等有性。<a id="a-7f"></a>如何外色成别根境。<a id="a-7g"></a>由若无境不能于此生如是觉。<a id="a-7h"></a>此事是我别根知也。<a id="a-7i"></a>此言意道。<a id="a-7j"></a>各别自证领受相生。<a id="a-7k"></a>重起心缘而宣说故。<a id="a-7l"></a>犹如曾领苦乐染等。<a id="a-7m"></a>此固不然。<a id="a-7n"></a>于余亦尔。<a id="a-7o"></a>别根如梦等见有如斯前已具说。<a id="a-7p"></a>于梦等位。<a id="a-7q"></a>亦有现见色等诸境。<a id="a-7r"></a>即如所言。<a id="a-7s"></a>覆察之心是有故者。<a id="a-7t"></a>显此立因有不定过。<a id="a-7u"></a>然由梦翳及罪逆心之所损故。<a id="a-7v"></a>如似别根现前明见。<a id="a-7w"></a>虽无实境而有见事。<a id="a-7x"></a>复亦不越识之体性。<a id="a-7y"></a>于所领事现前纳受。<a id="a-7z"></a>为断割故。<a id="a-80"></a>由斯道理意欲成立色等实境是离识者。<a id="a-81"></a>有相违过。<a id="a-82"></a>徒事慢心。<a id="a-83"></a>此复更有因不成过。<a id="a-84"></a>此觉后缘时。<a id="a-85"></a>所见境已亡。<a id="a-86"></a>如何许现量。<a id="a-87"></a>眼等诸识见色等时。<a id="a-88"></a>彼实不能生斯断割。<a id="a-89"></a>此但由其各别内证相分性故。<a id="a-8A"></a>因此为先意识随后取其定相。<a id="a-8B"></a>总集思构方能决断。<a id="a-8C"></a>又复当时识不俱起。<a id="a-8D"></a>设尔有其色等诸境眼等识灭后何能见。<a id="a-8E"></a>能见非有。<a id="a-8F"></a>所鉴岂成。<a id="a-8G"></a>正于此时何所悕望。<a id="a-8H"></a>从其灭识宁能有见。<a id="a-8I"></a>况于色等共识同亡。<a id="a-8J"></a>是故应知。<a id="a-8K"></a>此不能见色等诸境。<a id="a-8L"></a>藉彼见力重审之心。<a id="a-8M"></a>观于色等。<a id="a-8N"></a>如何许成别根量性。<a id="a-8O"></a>复于彼时意识断割。<a id="a-8P"></a>不共许为现量性故。<a id="a-8Q"></a>由无能见及俱谢故。<a id="a-8R"></a>有余师云。<a id="a-8S"></a>于此最初领受其境。<a id="a-8T"></a>非分别垢之所染故。<a id="a-8U"></a>彼定缘于外色实境。<a id="a-8V"></a>此亦非理。<a id="a-8W"></a>是不成故。<a id="a-8X"></a>由非他许离于言诠。<a id="a-8Y"></a>色等外境是识所知。<a id="a-8Z"></a>然由内有自证之事。<a id="a-8a"></a>当尔之时不起思构。<a id="a-8b"></a>便缘诸境相貌差别。<a id="a-8c"></a>彼但许有如斯内缘。<a id="a-8d"></a>此亦随其相貌现时。<a id="a-8e"></a>但依于识。<a id="a-8f"></a>犹如共成。<a id="a-8g"></a>苦乐染等。<a id="a-8h"></a>然由将彼色等外境为别根量。<a id="a-8i"></a>此但是为虚妄情执。<a id="a-8j"></a>犹如彼此数量业等。<a id="a-8k"></a>还将此难用拓余疑。<a id="a-8l"></a>于梦见事。<a id="a-8m"></a>从梦觉已后覆缘想。<a id="a-8n"></a>虽复当时无境。<a id="a-8o"></a>然有上心之知。<a id="a-8p"></a>现量亦尔。<a id="a-8q"></a>由因此故。<a id="a-8r"></a>后时意识决了非无。<a id="a-8s"></a>彼亦尤无拨别根量。<a id="a-8t"></a>于自内证心心所生。<a id="a-8u"></a>不离自证而有现量。<a id="a-8v"></a>是所许故。<a id="a-8w"></a>然于外境将为现量斯妄增益。<a id="a-8x"></a>即是所遮。<a id="a-8y"></a>如前为出不成之过。<a id="a-8z"></a>未见解词。<a id="a-90"></a>但事空言。<a id="a-91"></a>寔无的当。<a id="a-92"></a>彼全不许有外色等。<a id="a-93"></a>更欲仗之明有现量。<a id="a-94"></a>然所成立。<a id="a-95"></a>不能远离所斥之过。<a id="a-96"></a>故若也不曾领受前境意识。<a id="a-97"></a>不能生忆念也。<a id="a-98"></a>决定应许。<a id="a-99"></a>于彼外境曾领受之。<a id="a-9A"></a>由斯能见于色等境许别根性。<a id="a-9B"></a>斯乃不成。<a id="a-9C"></a>曾领受境方能忆者。<a id="a-9D"></a>所以云何。<a id="a-9E"></a>由有理故。</p>
  <p id="a9F">已说如相识者。<a id="a-9G"></a>虽无外境如境相现。<a id="a-9H"></a>眼等诸识遂得生起。<a id="a-9I"></a>如前已说。<a id="a-9J"></a>次复云何从此生忆念者。<a id="a-9K"></a>从此识后与念相应。<a id="a-9L"></a>即于此相分别意识而生起也。<a id="a-9M"></a>由领其境念方起故。<a id="a-9N"></a>其义不成。<a id="a-9O"></a>若尔于色等处。<a id="a-9P"></a>以现量性决定了知。<a id="a-9Q"></a>所有相貌生忆念性故。<a id="a-9R"></a>犹如乐等。<a id="a-9S"></a>于忆念上安置形像而领取之。<a id="a-9T"></a>决断前相内自证解。<a id="a-9U"></a>然非不领。<a id="a-9V"></a>犹如石等。<a id="a-9W"></a>有其焰等。<a id="a-9X"></a>生意识时。<a id="a-9Y"></a>亦不能生此之忆念。<a id="a-9Z"></a>由斯决定依比量力于色等境。<a id="a-9a"></a>应必定有亲领受之。<a id="a-9b"></a>若异此者。<a id="a-9c"></a>所许忆念便成非有。<a id="a-9d"></a>复由于此受领之境成现量故。<a id="a-9e"></a>世间言论。<a id="a-9f"></a>名之为见。<a id="a-9g"></a>若于色等是忆念性。<a id="a-9h"></a>如共成者。<a id="a-9i"></a>可有斯过。<a id="a-9j"></a>即由于此外色等处领受忆念。<a id="a-9k"></a>理不许成。<a id="a-9l"></a>由有理故。<a id="a-9m"></a>如离于境得有其见。<a id="a-9n"></a>忆念同然。<a id="a-9o"></a>为其能立。<a id="a-9p"></a>不共成故。<a id="a-9q"></a>宗及于喻欲晓悟他。<a id="a-9r"></a>于境领受全无力用。</p>
 </body>
</html>