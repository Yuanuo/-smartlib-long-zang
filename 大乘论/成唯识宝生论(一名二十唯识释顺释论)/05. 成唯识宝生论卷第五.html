<!doctype html>
<html id="z3IBVXC10H" data-ver="802">
 <head>
  <meta charset="utf-8">
  <meta author="护法菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">成唯识宝生论卷第五</h1>
  <p id="a2">论曰。<a id="a-3"></a>如何不与色等诸境而相关涉名作见耶。<a id="a-4"></a>若遣斯难。<a id="a-5"></a>此不劳言。<a id="a-6"></a>由斯识体自现形相。<a id="a-7"></a>虽无色等而境得成。<a id="a-8"></a>此前已说。<a id="a-9"></a>梦狱翳等为能喻事。<a id="a-A"></a>随其所应广陈比量。</p>
  <p id="aB">从此生忆念者。<a id="a-C"></a>不待外境而现前故。<a id="a-D"></a>见之自性方始得生。<a id="a-E"></a>虽无实义。<a id="a-F"></a>念与意俱由现见识所有功能安置力故。<a id="a-G"></a>随其次第假藉余缘为能牵引觉想方生。<a id="a-H"></a>当尔之时名为忆念。<a id="a-I"></a>如何复知见之与忆两体差殊。<a id="a-J"></a>若此见忆俱并不藉外境有故能生自体。<a id="a-K"></a>由似境者。<a id="a-L"></a>为性邪疑。<a id="a-M"></a>说分别识见之为用。<a id="a-N"></a>不生计度前境相状。<a id="a-O"></a>但有自证体性生起念之相也。<a id="a-P"></a>取其言相安布之差了相不明分别生也。<a id="a-Q"></a>以见为先熏习所遣。<a id="a-R"></a>即此自性由他故生。<a id="a-S"></a>见不然也。<a id="a-T"></a>见之与念条然别故。<a id="a-U"></a>为此定须许如斯理。<a id="a-V"></a>假令虽复有其外境。<a id="a-W"></a>二皆有境。<a id="a-X"></a>缘相不殊。<a id="a-Y"></a>见之与忆自体不同。<a id="a-Z"></a>如有异途幸应为说。<a id="a-a"></a>彼设虽缘现在之境。<a id="a-b"></a>名之为见。<a id="a-c"></a>如缘过去。<a id="a-d"></a>说之为念。<a id="a-e"></a>由无境者。<a id="a-f"></a>彼虽境异有无之相。<a id="a-g"></a>所缘别故。<a id="a-h"></a>斯之异相。<a id="a-i"></a>缘亦不能而于见念为片思也。<a id="a-j"></a>宜应说为自体别故。<a id="a-k"></a>斯成异相。<a id="a-l"></a>尔者此境是其识所现相。<a id="a-m"></a>若为决定知如是耶。<a id="a-n"></a>由于前境决知见已与彼相似所起之识分明不忘。<a id="a-o"></a>取彼事时。<a id="a-p"></a>即名斯事而为似相。<a id="a-q"></a>犹如决了丈夫相貌。<a id="a-r"></a>方名此作似丈夫耶。<a id="a-s"></a>似相了知非不曾见。<a id="a-t"></a>然非曾见能有如斯决断之理。<a id="a-u"></a>为由不许有外境故。<a id="a-v"></a>斯亦非理。<a id="a-w"></a>由彼自证心心所生解相不同是所许故。<a id="a-x"></a>斯固于他全不成难。<a id="a-y"></a>汝既分别于事善巧。<a id="a-z"></a>我聊致问。<a id="a-10"></a>理复如何同时自证。<a id="a-11"></a>既不许有如何此见能决定耶。<a id="a-12"></a>非过去事能有忆念。<a id="a-13"></a>由彼非是自证性故。<a id="a-14"></a>又非自证。<a id="a-15"></a>如所说事违道理故。<a id="a-16"></a>先当援己后乃击他。<a id="a-17"></a>所有陈谋方能获胜。<a id="a-18"></a>斯即念托境生。<a id="a-19"></a>不共成也。<a id="a-1A"></a>复于梦处领纳外境。<a id="a-1B"></a>令共成托后时自可道彼元无成非理故。<a id="a-1C"></a>犹如乐等领受乐事。<a id="a-1D"></a>若其外境元有可领。<a id="a-1E"></a>但有似相错乱现前。<a id="a-1F"></a>当尔之时外境非有。<a id="a-1G"></a>自然决断。<a id="a-1H"></a>犹如梦者。<a id="a-1I"></a>觉乃知非。</p>
  <p id="a1J">梦者见非有。<a id="a-1K"></a>觉已乃至非。<a id="a-1L"></a>若也觉时亦不领境。<a id="a-1M"></a>犹如梦中。<a id="a-1N"></a>彼是非有。<a id="a-1O"></a>世人自知。<a id="a-1P"></a>然不如是。<a id="a-1Q"></a>是故定知于正觉时。<a id="a-1R"></a>然色等境有真领受不同梦中识无力用。<a id="a-1S"></a>此亦不能而为晓喻。<a id="a-1T"></a>令于色等领受义成。<a id="a-1U"></a>由作梦者处梦中时不能了境。<a id="a-1V"></a>是为非有。<a id="a-1W"></a>若由远离于睡闇时得分明慧。<a id="a-1X"></a>随其所有别别曾缘熏成念种。<a id="a-1Y"></a>然于梦位所领之境。<a id="a-1Z"></a>忆令上心方生决断。<a id="a-1a"></a>此事非有。<a id="a-1b"></a>彼既如是。<a id="a-1c"></a>此亦还然。<a id="a-1d"></a>虽非外色可为领受。<a id="a-1e"></a>便即翻作见外色心。<a id="a-1f"></a>起妄分别。<a id="a-1g"></a>重重现前数数缘虑。<a id="a-1h"></a>生此类性所有功能熏习成种令其上心。<a id="a-1i"></a>即此熏习。<a id="a-1j"></a>更欲彰其不实事故。<a id="a-1k"></a>后起余缘彰见真义。<a id="a-1l"></a>由有睡眠相似法故。<a id="a-1m"></a>虽于觉位亦曰睡也。<a id="a-1n"></a>为此熏习恒随逐故。<a id="a-1o"></a>世间睡眠犹如余睡。<a id="a-1p"></a>但有妄情离识别见。<a id="a-1q"></a>色声等境。<a id="a-1r"></a>而被缠缚极受艰辛。<a id="a-1s"></a>漂泊生津沦回欲海。<a id="a-1t"></a>由未正得熏习断故。<a id="a-1u"></a>犹如梦中不能觉了色等境无。<a id="a-1v"></a>未能称事于非起故。<a id="a-1w"></a>不了是无。<a id="a-1x"></a>为境所诳。<a id="a-1y"></a>纵有闻思所生之智。<a id="a-1z"></a>为由分别熏习随故。<a id="a-20"></a>未现证真不能正起。<a id="a-21"></a>亦名诳妄。<a id="a-22"></a>当尔之时。<a id="a-23"></a>名为不觉。<a id="a-24"></a>及由于彼熏习种子对治已生。<a id="a-25"></a>毕竟拔除深有力用。<a id="a-26"></a>于创起时非世先有。<a id="a-27"></a>由此名为出世间智。<a id="a-28"></a>正断一切分别性故。<a id="a-29"></a>无分别智获得现行。<a id="a-2A"></a>能除熏习无知睡故。<a id="a-2B"></a>证悟真觉于时藉此。<a id="a-2C"></a>无分别智以为因故。<a id="a-2D"></a>由此之力方便起故。<a id="a-2E"></a>决能截除色等诸义。<a id="a-2F"></a>固执熏习。<a id="a-2G"></a>名为清净。<a id="a-2H"></a>由涉计度诸境相故。<a id="a-2I"></a>号曰世间。<a id="a-2J"></a>彼智现已。<a id="a-2K"></a>但唯是识随其色类缘会力故。<a id="a-2L"></a>生起之时。<a id="a-2M"></a>唯于自识现其相分。<a id="a-2N"></a>妄执诸境而作生因。<a id="a-2O"></a>然非离识有自性故。<a id="a-2P"></a>色声等境而生了知。<a id="a-2Q"></a>其所立量。<a id="a-2R"></a>若据总相不知彼境。<a id="a-2S"></a>是为无者。<a id="a-2T"></a>许能立因有不成过。<a id="a-2U"></a>若言差别觉时不知。<a id="a-2V"></a>还有不成与前相似。<a id="a-2W"></a>觉悟之位了境元无。<a id="a-2X"></a>宗所许故。<a id="a-2Y"></a>既有斯过。<a id="a-2Z"></a>理固不能以斯能立成其前境有可领纳。<a id="a-2a"></a>或有于此不成之过。<a id="a-2b"></a>申述解词犹若元来。<a id="a-2c"></a>不为境解此无之智。<a id="a-2d"></a>理不应成。<a id="a-2e"></a>要先知境方于此事能生此心。<a id="a-2f"></a>说为非有若尔的知前境是有。<a id="a-2g"></a>如何能得更复言无观相是有。<a id="a-2h"></a>复乃云无现是相违。<a id="a-2i"></a>若为通释。<a id="a-2j"></a>彼诸宗等拨为非有。<a id="a-2k"></a>固不相违。<a id="a-2l"></a>如诸外论。<a id="a-2m"></a>谓为常等。<a id="a-2n"></a>生前灭后悉并非无。<a id="a-2o"></a>或于方所或此非余。<a id="a-2p"></a>有境无余。<a id="a-2q"></a>何过之有。<a id="a-2r"></a>若时于我将为无者。<a id="a-2s"></a>由非不了可拨为无。<a id="a-2t"></a>于无起知非所许故。<a id="a-2u"></a>此不如文于兹色等说我为无。<a id="a-2v"></a>然于色等造作之处。<a id="a-2w"></a>无真实我非据我也。<a id="a-2x"></a>若尔于色等聚乍可无[億-音+(夫*夫)]。<a id="a-2y"></a>说识我无。<a id="a-2z"></a>如何免难。<a id="a-30"></a>由不许有第二之识。<a id="a-31"></a>于余识处了我为无。<a id="a-32"></a>亦非不领于前而能忆念于后。<a id="a-33"></a>设令生念境已亡故。<a id="a-34"></a>是故应许但唯有识。<a id="a-35"></a>而现于相。<a id="a-36"></a>即如所许。<a id="a-37"></a>然于识处知我是无。<a id="a-38"></a>拨无其我。<a id="a-39"></a>识若生时。<a id="a-3A"></a>此智尔时知无我体。<a id="a-3B"></a>然由离境了唯有识。<a id="a-3C"></a>随此相貌。<a id="a-3D"></a>缘若生时解境为无。<a id="a-3E"></a>岂非齐致。<a id="a-3F"></a>然于色等了无我时。<a id="a-3G"></a>于色等处是为共相。<a id="a-3H"></a>非是自相。<a id="a-3I"></a>由此各依以为定性。<a id="a-3J"></a>自体异故。<a id="a-3K"></a>然非相似所有相貌是实事有。<a id="a-3L"></a>欲令于余而作简别。<a id="a-3M"></a>有其异相附识而生。<a id="a-3N"></a>犹如实事有集心分。<a id="a-3O"></a>于识自体转起现前。<a id="a-3P"></a>世俗言论因斯生起。<a id="a-3Q"></a>了知外境。<a id="a-3R"></a>但是自心所生领受。<a id="a-3S"></a>本非居外。<a id="a-3T"></a>斯乃是为最胜修习。<a id="a-3U"></a>所获性故。<a id="a-3V"></a>此由无明盖覆于慧。<a id="a-3W"></a>如在外转观斯共相。<a id="a-3X"></a>即如所见时俗言成。<a id="a-3Y"></a>随世俗情于言说路令得明解。<a id="a-3Z"></a>于诸论处似事而转。<a id="a-3a"></a>别以形相而宣说之。<a id="a-3b"></a>于所余事作其遮遣。<a id="a-3c"></a>于此事中应有形段。<a id="a-3d"></a>若总相是实即是总相。<a id="a-3e"></a>应如色等自体各异。<a id="a-3f"></a>而于别事体不相应。<a id="a-3g"></a>此则色等成非异体。<a id="a-3h"></a>如色似声。<a id="a-3i"></a>又复如彼一异非言所许共相。<a id="a-3j"></a>此但覆俗当情显现无所诤也。<a id="a-3k"></a>此既不许将为实事。<a id="a-3l"></a>斯乃便成于色声等成非异体。<a id="a-3m"></a>又复色等一一便成有多体故。<a id="a-3n"></a>共相之状体无边故。<a id="a-3o"></a>此则合有多种体性。<a id="a-3p"></a>便成诸事皆为一体。<a id="a-3q"></a>如随自缘所带相像。<a id="a-3r"></a>断割前境此之体相。<a id="a-3s"></a>亦是假立众多相貌。<a id="a-3t"></a>为俗言论而分别之。<a id="a-3u"></a>由此便成于色声等。<a id="a-3v"></a>无我之智亦是共相。<a id="a-3w"></a>断割性故。<a id="a-3x"></a>取其无境更成光显唯识之宗。<a id="a-3y"></a>然于色等无我解时。<a id="a-3z"></a>有别相分。<a id="a-40"></a>复由前后分段本无故。<a id="a-41"></a>斯乃是为先取别相分明决断。<a id="a-42"></a>于异决了随而摄取。<a id="a-43"></a>事境性故。<a id="a-44"></a>若青莲也简去其白。<a id="a-45"></a>识缘莲体。<a id="a-46"></a>决断是青。<a id="a-47"></a>言无我者。<a id="a-48"></a>理亦同然凡起决断。<a id="a-49"></a>谓即于他所执我相仗此思构。<a id="a-4A"></a>方生决断无别我体。<a id="a-4B"></a>纵虽无境而智得生。<a id="a-4C"></a>理既齐衡何有乖诤。</p>
  <p id="a4D">若诸有情由自相续者。<a id="a-4E"></a>若言于此自相体中。<a id="a-4F"></a>各有无量功能不同。<a id="a-4G"></a>于自识中变现别故。<a id="a-4H"></a>至成熟时。<a id="a-4I"></a>由自种力识现在前。<a id="a-4J"></a>不由外境而得兴起。<a id="a-4K"></a>非离自识从外境生。<a id="a-4L"></a>然由亲近善恶友故。<a id="a-4M"></a>为益及损。<a id="a-4N"></a>此不得成。<a id="a-4O"></a>由于真妄损益之中但以言声说为境故。<a id="a-4P"></a>既缘声义两种皆无。<a id="a-4Q"></a>于斯断割便成非有。<a id="a-4R"></a>由彼有其理非理行。<a id="a-4S"></a>可令善恶逐彼而行。<a id="a-4T"></a>彼行既无可取随学。<a id="a-4U"></a>宁容有故。<a id="a-4V"></a>此则曾不依托外境。<a id="a-4W"></a>而识得生。<a id="a-4X"></a>违所许过。<a id="a-4Y"></a>必定依托。<a id="a-4Z"></a>外色等境。<a id="a-4a"></a>缘色等心。<a id="a-4b"></a>犹如有事。<a id="a-4c"></a>无事声心复如观他所有行迹。<a id="a-4d"></a>是能于境决断性故。<a id="a-4e"></a>亦复由如色等诸识定缘外境。<a id="a-4f"></a>如圣量言。<a id="a-4g"></a>但是于内似相现故。<a id="a-4h"></a>此固无力。<a id="a-4i"></a>破唯识义。<a id="a-4j"></a>由展转增上识互决定成者。<a id="a-4k"></a>由其展转识相假故。<a id="a-4l"></a>即此二识更互相依。<a id="a-4m"></a>本不待声及于色等。<a id="a-4n"></a>由所立喻不顺于宗。<a id="a-4o"></a>亦复全无违教之失。<a id="a-4p"></a>有他相续为别识故。<a id="a-4q"></a>他识为因自识生故。<a id="a-4r"></a>善恶二友作用理成。<a id="a-4s"></a>外境引梦拨使成无。<a id="a-4t"></a>目击友人。<a id="a-4u"></a>何不同睡而遣为非。<a id="a-4v"></a>有何劳强立展转相。<a id="a-4w"></a>因梦闻善恶。<a id="a-4x"></a>非由别识生。<a id="a-4y"></a>如何现在随他识行。<a id="a-4z"></a>复如何知但由余识分别得生。<a id="a-50"></a>于他言事随顺情起。<a id="a-51"></a>此识生时。<a id="a-52"></a>更有余识功能差别。<a id="a-53"></a>为因现故。<a id="a-54"></a>且闻者识。<a id="a-55"></a>如结契时。<a id="a-56"></a>唯声现相有差别体。<a id="a-57"></a>识乃得生。<a id="a-58"></a>不依外境。<a id="a-59"></a>方能了事仗自功能。<a id="a-5A"></a>所有差别托己内缘为声相解。<a id="a-5B"></a>即于前境而有了知。<a id="a-5C"></a>此时但是自识熟位功能转起。<a id="a-5D"></a>但有声相共识俱生。<a id="a-5E"></a>详观斯理。<a id="a-5F"></a>又复圣者威神至极。<a id="a-5G"></a>无其文字离取声相。<a id="a-5H"></a>为间隙时成说方便。<a id="a-5I"></a>然则但由胜差别故。<a id="a-5J"></a>能作斯事。<a id="a-5K"></a>遂令余识殊别相生。<a id="a-5L"></a>是共许故。<a id="a-5M"></a>斯即是为唯识功力。<a id="a-5N"></a>然则曾无声之自相能至余识。<a id="a-5O"></a>是他共许。<a id="a-5P"></a>以将为喻。<a id="a-5Q"></a>纵许如是。<a id="a-5R"></a>但依他识声觉得生。<a id="a-5S"></a>斯乃便成恒常听响。<a id="a-5T"></a>此之声觉总被生津。<a id="a-5U"></a>虽住远方及耳根坏。<a id="a-5V"></a>并应闻说。<a id="a-5W"></a>无有废时。<a id="a-5X"></a>若其许觉由外声起。<a id="a-5Y"></a>有时闻听耳识方行。<a id="a-5Z"></a>分别因起。<a id="a-5a"></a>仍须处在相应。<a id="a-5b"></a>耳根复无损坏。<a id="a-5c"></a>方能于境觉察是非。<a id="a-5d"></a>由此全无便成并见。<a id="a-5e"></a>总听之过非独如此。<a id="a-5f"></a>识待有能差别性故。<a id="a-5g"></a>事判于声。<a id="a-5h"></a>犹如于声自性各异。<a id="a-5i"></a>能生此觉。<a id="a-5j"></a>非余相心。<a id="a-5k"></a>亦如于声非闻一切。<a id="a-5l"></a>缘此声相但返缘斯。<a id="a-5m"></a>唯生此觉。<a id="a-5n"></a>于觉有时。<a id="a-5o"></a>但生如此差别之缘。<a id="a-5p"></a>有力用故。<a id="a-5q"></a>为因非余。<a id="a-5r"></a>即如于声在相应处于自相续生其相像。<a id="a-5s"></a>且如此事种子现前。<a id="a-5t"></a>随自用果方能生起如是便成无相似过。<a id="a-5u"></a>复次诸字咸有支分。<a id="a-5v"></a>分析至穷非根取性。<a id="a-5w"></a>犹若极微非同时生。<a id="a-5x"></a>不合聚故。<a id="a-5y"></a>既不和聚有其决断计一常声。<a id="a-5z"></a>处虚空者。<a id="a-60"></a>不应是理。<a id="a-61"></a>缘此声心不可得故。<a id="a-62"></a>又彼许其所有细分。<a id="a-63"></a>体相似故。<a id="a-64"></a>及是非根所行性故。<a id="a-65"></a>然非功能有其差别及以造作容有安置。<a id="a-66"></a>势力道理。<a id="a-67"></a>复如外声。<a id="a-68"></a>随所依缘差别之响。<a id="a-69"></a>有其自相为缘之因。<a id="a-6A"></a>识亦如是。<a id="a-6B"></a>何有非爱。<a id="a-6C"></a>岂非所云。<a id="a-6D"></a>由展转增上者。<a id="a-6E"></a>即是许其取余识故。<a id="a-6F"></a>此识便成有于外境如不取境。<a id="a-6G"></a>喻分便违。<a id="a-6H"></a>斯难非理。<a id="a-6I"></a>此识由其余识现相为所缘故。<a id="a-6J"></a>喻乃共成。<a id="a-6K"></a>如余宗立。<a id="a-6L"></a>犹如于彼非现在声随以一相而为成立。<a id="a-6M"></a>但有彼相识生而已。<a id="a-6N"></a>其宗许成。<a id="a-6O"></a>我喻亦然何成有过。<a id="a-6P"></a>何故如来之识差别。<a id="a-6Q"></a>于余分别之境并除。<a id="a-6R"></a>不异相续而转。<a id="a-6S"></a>无边差别所化有情。<a id="a-6T"></a>在彼多心相若为起。<a id="a-6U"></a>如彼一声体无差异。<a id="a-6V"></a>随自乐相识从生起。<a id="a-6W"></a>但由如来威神之力。<a id="a-6X"></a>极修所致令彼得生于别功能非一之境。<a id="a-6Y"></a>不同色类多而无杂。<a id="a-6Z"></a>一时兴用分别事成犹如灯宝镜等现相。<a id="a-6a"></a>复以如来诸化用事。<a id="a-6b"></a>难思威力超寻思境。<a id="a-6c"></a>是共学故。<a id="a-6d"></a>强为斯难。<a id="a-6e"></a>非成妙说。<a id="a-6f"></a>若言梦觉两位不差。<a id="a-6g"></a>由并许其无实境性。<a id="a-6h"></a>随其差别咸引于果。<a id="a-6i"></a>梦中所见或善或恶。<a id="a-6j"></a>是总标也。<a id="a-6k"></a>及于觉位心亦无境。<a id="a-6l"></a>此亦便应俱时获果。<a id="a-6m"></a>或应如梦亦皆无果。<a id="a-6n"></a>无境性故。<a id="a-6o"></a>或复翻此斯难不然。<a id="a-6p"></a>由有理故。</p>
  <p id="a6q">心由睡眠坏梦觉果不同者。<a id="a-6r"></a>然则梦心由睡坏故。<a id="a-6s"></a>性不分明。<a id="a-6t"></a>即此善恶能招劣果。<a id="a-6u"></a>如于觉时。<a id="a-6v"></a>或缘别事。<a id="a-6w"></a>不为恭敬。<a id="a-6x"></a>或时余思乱心。<a id="a-6y"></a>于彼惠施虽行果不增。<a id="a-6z"></a>大识虽无境果亦同。<a id="a-70"></a>然随种差别。<a id="a-71"></a>能招当果爱非爱事。<a id="a-72"></a>由斯梦觉体有差殊。<a id="a-73"></a>得果不同。<a id="a-74"></a>非乖道理。<a id="a-75"></a>复非由境善等体殊。<a id="a-76"></a>所作业用招胜劣果。<a id="a-77"></a>然由自性及相应等自体增故。<a id="a-78"></a>及以相违。<a id="a-79"></a>此即梦等有其差别。<a id="a-7A"></a>以此为缘非关有境。<a id="a-7B"></a>或时生已。<a id="a-7C"></a>便于斯境能起害心造于极恶。<a id="a-7D"></a>复于此处能招胜报。<a id="a-7E"></a>种下中上善不善业。<a id="a-7F"></a>以此而言实不藉其外境有故。<a id="a-7G"></a>植果差殊。<a id="a-7H"></a>或时有缘。<a id="a-7I"></a>过去罗汉身福等事。<a id="a-7J"></a>实无其境。<a id="a-7K"></a>犹如梦获果不同。<a id="a-7L"></a>有不定过。<a id="a-7M"></a>后于梦中翘诚庆悦。<a id="a-7N"></a>如来出世虽无实境。<a id="a-7O"></a>大果当招。<a id="a-7P"></a>此喻便成。<a id="a-7Q"></a>于宗不顺。<a id="a-7R"></a>有余师云。<a id="a-7S"></a>虽被梦损情断前境而不闇昧如睡初觉。<a id="a-7T"></a>尚有余昏。<a id="a-7U"></a>未足眠时强起情翳。<a id="a-7V"></a>身体沉重见不分明。<a id="a-7W"></a>即此之损于彼梦中相应之识诚固难有。<a id="a-7X"></a>由于梦内心心生法。<a id="a-7Y"></a>当尔之时明白观境。<a id="a-7Z"></a>忧愁恐怖极思惟心。<a id="a-7a"></a>纵使觉时未能同此。<a id="a-7b"></a>由此要须是有情数。<a id="a-7c"></a>于共见境取相分故。<a id="a-7d"></a>然于梦中七色之业。<a id="a-7e"></a>不立业道由其梦色非见无对。<a id="a-7f"></a>是不共境不堪为世。<a id="a-7g"></a>言论事故。<a id="a-7h"></a>所云色业非业道者。<a id="a-7i"></a>斯乃便成。<a id="a-7j"></a>不察由绪。<a id="a-7k"></a>然此所论。<a id="a-7l"></a>于彼梦识见不分明获果微劣。<a id="a-7m"></a>醒觉之位亦应如此。<a id="a-7n"></a>既有斯过。<a id="a-7o"></a>而便答曰。<a id="a-7p"></a>由梦损故获其少果。<a id="a-7q"></a>如若不损与觉何殊。<a id="a-7r"></a>即如所云。<a id="a-7s"></a>梦识于境了事分明。<a id="a-7t"></a>便招胜果。<a id="a-7u"></a>此若为通由于梦中心明断割。<a id="a-7v"></a>许其招得上妙果报七色业道不建立者。<a id="a-7w"></a>本为评章招果差别。<a id="a-7x"></a>遂论业道。<a id="a-7y"></a>由绪何从。<a id="a-7z"></a>由非招果要须假斯业道方就。<a id="a-80"></a>于方便位被极重缠害斯意乐。<a id="a-81"></a>遂令招得最恶之果。<a id="a-82"></a>轻薄烦恼纵造根本。<a id="a-83"></a>亦未能同极清净心。<a id="a-84"></a>于修善位方便根本。<a id="a-85"></a>类此应知。</p>
  <p id="a86">唯识论者。<a id="a-87"></a>亦由于他相续兴害。<a id="a-88"></a>随心所生成其业道。<a id="a-89"></a>有余师说。<a id="a-8A"></a>由他知故方成罪者。<a id="a-8B"></a>此非正答。<a id="a-8C"></a>何意要须待于共境方建立斯。<a id="a-8D"></a>非由他力始成业道。<a id="a-8E"></a>然藉堪为世言论事。<a id="a-8F"></a>由如苾刍断青流秽。<a id="a-8G"></a>犯斯等罪岂在情边。<a id="a-8H"></a>及由共境假他知故。<a id="a-8I"></a>若于梦中实有青等为所了事。<a id="a-8J"></a>由大师制便成有罪。<a id="a-8K"></a>惑可翻余。<a id="a-8L"></a>非由其事。<a id="a-8M"></a>是有是无。<a id="a-8N"></a>此成应理。<a id="a-8O"></a>若也生界但唯识者。<a id="a-8P"></a>便成无有语身业耶。<a id="a-8Q"></a>然由大种及从种生名为身也。<a id="a-8R"></a>语业即是从种生色。<a id="a-8S"></a>此二营为成杀妄等。<a id="a-8T"></a>两种若无事便非有。<a id="a-8U"></a>诸屠猎者。<a id="a-8V"></a>但唯自识转变显现便招杀罪。<a id="a-8W"></a>岂不相违由非前生命根自断。<a id="a-8X"></a>遂令他得杀生罪耶。<a id="a-8Y"></a>此违所许身语二业。<a id="a-8Z"></a>不尔云何。</p>
  <p id="a8a">死由他识别者。<a id="a-8b"></a>屠脍等识犹如屠者。<a id="a-8c"></a>既兴方便彼遂分离。<a id="a-8d"></a>此亦如是。<a id="a-8e"></a>但由自识能有作用。<a id="a-8f"></a>差别现时。<a id="a-8g"></a>便与彼命为杀害因。<a id="a-8h"></a>尔乃但由自识功力妄现身相藉此势故。<a id="a-8i"></a>立为业道。<a id="a-8j"></a>自余业道准此应知。<a id="a-8k"></a>由斯道理。<a id="a-8l"></a>复有共许识之差别。<a id="a-8m"></a>遂与他身作坏因性。<a id="a-8n"></a>即如鬼神及健达缚等。<a id="a-8o"></a>其所嫌处恶念便生。<a id="a-8p"></a>由鬼等识变现为因。<a id="a-8q"></a>遂令前生得失念等。<a id="a-8r"></a>复由圣者专心念时。<a id="a-8s"></a>由他识力为胜缘故。<a id="a-8t"></a>遂于梦中屏除睡昧。<a id="a-8u"></a>便观彼彼差异形仪。<a id="a-8v"></a>识于众像而领纳之。<a id="a-8w"></a>言命根者。<a id="a-8x"></a>谓是随应。<a id="a-8y"></a>顺彼趣业力所招引。<a id="a-8z"></a>异熟识流注时限齐如所摄引事。<a id="a-90"></a>便转变令彼一业所招连续同分之报。<a id="a-91"></a>断绝相违。<a id="a-92"></a>非谓一切流皆断绝。<a id="a-93"></a>如他所许。<a id="a-94"></a>于其六处据同分断。<a id="a-95"></a>说名为绝。<a id="a-96"></a>识与命离假言其断。<a id="a-97"></a>但由自他两识为缘。<a id="a-98"></a>所有作用命根断灭。</p>
  <p id="a99">犹如于隐者获得胜上定。<a id="a-9A"></a>及由作用力差别功能成者令生变异。<a id="a-9B"></a>但是内心差别性故。<a id="a-9C"></a>如是虽无身语二业。<a id="a-9D"></a>杀盗等事理得善成。<a id="a-9E"></a>于彼经中定说隐者。<a id="a-9F"></a>意发嗔火缘斯力故。<a id="a-9G"></a>随便杀彼无量有情。<a id="a-9H"></a>此亦由心令彼断故。<a id="a-9I"></a>必如前理。<a id="a-9J"></a>应可推征。<a id="a-9K"></a>决定须许成就隐者。<a id="a-9L"></a>意乐害力令无量生咸致命断。<a id="a-9M"></a>若异此者。<a id="a-9N"></a>乐欲是其意害大罪。<a id="a-9O"></a>事乃不成。<a id="a-9P"></a>故知引证成意罪大。<a id="a-9Q"></a>若也非人知彼意趣。<a id="a-9R"></a>当时为作杀害事者。<a id="a-9S"></a>此亦便成。<a id="a-9T"></a>明显身业罪中最大。<a id="a-9U"></a>有时不假余相续识。<a id="a-9V"></a>便遭石坠烟炭雨等。<a id="a-9W"></a>损害有情。<a id="a-9X"></a>谁增上力令躯命断。<a id="a-9Y"></a>固非此识现如是相。<a id="a-9Z"></a>还为杀害。<a id="a-9a"></a>便有自缚相违过故。<a id="a-9b"></a>此难非理。<a id="a-9c"></a>即由斯识相续无能与斯命断随顺性故。<a id="a-9d"></a>犹如疑毒令心闷乱。<a id="a-9e"></a>但是随顺自内相续。<a id="a-9f"></a>识无力用更为连住。<a id="a-9g"></a>由此名为寿命断也。<a id="a-9h"></a>然而许有石等相现。<a id="a-9i"></a>亦匪成违。<a id="a-9j"></a>但由增上识故令他命终者。<a id="a-9k"></a>邻次之后。<a id="a-9l"></a>何不寿终。<a id="a-9m"></a>及其死时彼便非有。<a id="a-9n"></a>既不现前。<a id="a-9o"></a>如何成罪。<a id="a-9p"></a>及于断命为因性耶。<a id="a-9q"></a>虽呈雅难应返问之。<a id="a-9r"></a>彼行杀时所招业道。<a id="a-9s"></a>若于当时结业道者。<a id="a-9t"></a>何不于时遂便卒命。<a id="a-9u"></a>若于缘时彼死方结。<a id="a-9v"></a>如何此得杀生过耶。<a id="a-9w"></a>若言相合得杀罪者。<a id="a-9x"></a>此二别时有无体异。<a id="a-9y"></a>如何能作共合事耶。<a id="a-9z"></a>然则此事作论尊者。<a id="a-A0"></a>已详定断于能害者。<a id="a-A1"></a>自相续中有其差别。<a id="a-A2"></a>业性流注。<a id="a-A3"></a>然我于斯有如是见。<a id="a-A4"></a>由能杀者增上识故。<a id="a-A5"></a>断彼相续更互相因。<a id="a-A6"></a>决定由此不假别事。<a id="a-A7"></a>后致终亡。<a id="a-A8"></a>当被伤时。<a id="a-A9"></a>成其杀业。<a id="a-AA"></a>由断他命此有功能。<a id="a-AB"></a>决定由斯取亡没故。<a id="a-AC"></a>然能害者但有此力。<a id="a-AD"></a>于断彼命与作亲因。<a id="a-AE"></a>或时即死。<a id="a-AF"></a>或复后终。<a id="a-AG"></a>由增上识能与他识展转为害。<a id="a-AH"></a>令他后识刹那为障。<a id="a-AI"></a>更不相续。<a id="a-AJ"></a>亦非害者。<a id="a-AK"></a>但唯以意便成杀业。<a id="a-AL"></a>由此有其退转之义。<a id="a-AM"></a>于彼行害事乖离故。<a id="a-AN"></a>以理言之。<a id="a-AO"></a>他更不藉余缘致死。<a id="a-AP"></a>由斯必定而取命终。<a id="a-AQ"></a>乘此为因命乃断故。<a id="a-AR"></a>由斯即立杀生业道。<a id="a-AS"></a>此成无过。<a id="a-AT"></a>如是贼等随事应知。<a id="a-AU"></a>若异此途彼能害者。<a id="a-AV"></a>于彼后时有何力用。<a id="a-AW"></a>他死之时方招杀罪。<a id="a-AX"></a>更复容成越理之失。<a id="a-AY"></a>不假能害。<a id="a-AZ"></a>自身之中。<a id="a-Aa"></a>有其差别。<a id="a-Ab"></a>而但据彼被害者身有殊异故。<a id="a-Ac"></a>后死之时方成罪者。<a id="a-Ad"></a>由此加功彼命断故。<a id="a-Ae"></a>此即已言。<a id="a-Af"></a>当尔之时。<a id="a-Ag"></a>何不死等。<a id="a-Ah"></a>合以当时方便杀业。<a id="a-Ai"></a>当时即得杀生之罪。<a id="a-Aj"></a>死由彼故。<a id="a-Ak"></a>然于后时更无异相。<a id="a-Al"></a>是可得故。<a id="a-Am"></a>还将此理用遣余疑。<a id="a-An"></a>尔者犹如梦中能害所害。<a id="a-Ao"></a>身等无故。<a id="a-Ap"></a>斯乃便成无业道过。<a id="a-Aq"></a>此由梦内识亦不能害他相续。<a id="a-Ar"></a>是故于斯不成业道。<a id="a-As"></a>翻此觉时便成于业。<a id="a-At"></a>已广成立但唯是心中无间事能成害业。</p>
  <p id="aAu">且纵如斯。<a id="a-Av"></a>广陈异见。<a id="a-Aw"></a>仍须执理更诘殊端。<a id="a-Ax"></a>如唯有识。<a id="a-Ay"></a>彼他心智。<a id="a-Az"></a>为知他心。<a id="a-B0"></a>为不了耶。<a id="a-B1"></a>若言不知者何谓了他心。<a id="a-B2"></a>此名由智了他心故。<a id="a-B3"></a>如其不了。<a id="a-B4"></a>便成诳妄。<a id="a-B5"></a>即此能诠于焉有失。<a id="a-B6"></a>如其知者。<a id="a-B7"></a>于离识境而领受故。<a id="a-B8"></a>所成唯识理致便乖。<a id="a-B9"></a>二事相违如何遣难。<a id="a-BA"></a>所以云何。<a id="a-BB"></a>有深义故。<a id="a-BC"></a>他心智云何知境。<a id="a-BD"></a>不如实者。<a id="a-BE"></a>意取极深所证会处。<a id="a-BF"></a>彼曰他心。<a id="a-BG"></a>若有许识便伤他智。<a id="a-BH"></a>如无诚违自教。<a id="a-BI"></a>若他心智缘于外境。<a id="a-BJ"></a>如观心外有境为缘。<a id="a-BK"></a>斯难避咎。<a id="a-BL"></a>了境非实。<a id="a-BM"></a>固无[億-音+(夫*夫)]尤。<a id="a-BN"></a>如何知境。<a id="a-BO"></a>不称其实而得名作他心智耶。<a id="a-BP"></a>此中意言。<a id="a-BQ"></a>如所证事前境不虚。<a id="a-BR"></a>由此方名是他心智。<a id="a-BS"></a>尔者知于前境既不如实。<a id="a-BT"></a>于此岂得名曰他心。<a id="a-BU"></a>理不如是。<a id="a-BV"></a>未闲本意。<a id="a-BW"></a>虽于他心不缘为境。<a id="a-BX"></a>似彼相状识上现耶。<a id="a-BY"></a>是故离心无境可得生似彼相。<a id="a-BZ"></a>然不如境斯成本意。<a id="a-Ba"></a>立作他心。<a id="a-Bb"></a>此中但是领彼似相。<a id="a-Bc"></a>由此名为不如实性。<a id="a-Bd"></a>虽不同彼似彼相生。<a id="a-Be"></a>离心无境。<a id="a-Bf"></a>已共成故。<a id="a-Bg"></a>能知之者。<a id="a-Bh"></a>随境相生。<a id="a-Bi"></a>如知自心智者。<a id="a-Bj"></a>二心同时不共聚故。<a id="a-Bk"></a>固非现在。<a id="a-Bl"></a>决定应许已灭未生。<a id="a-Bm"></a>但可得一而为其境。<a id="a-Bn"></a>体复是无。<a id="a-Bo"></a>但唯自识还缘过现诸心聚法为彰显相领纳自心。<a id="a-Bp"></a>于此事中世咸共许。<a id="a-Bq"></a>了他心事理亦应知。<a id="a-Br"></a>尔者若于自心亲能了别。<a id="a-Bs"></a>如何复说不如实知。<a id="a-Bt"></a>为由于境不实知故。<a id="a-Bu"></a>名为不实。<a id="a-Bv"></a>为是无事。<a id="a-Bw"></a>将以为有。<a id="a-Bx"></a>而得名为称实知也。<a id="a-By"></a>若尔如何得说不如。<a id="a-Bz"></a>其境所有领纳皆是其无。<a id="a-C0"></a>由彼不能了实境故。<a id="a-C1"></a>此亦不然。<a id="a-C2"></a>不知如佛境者。<a id="a-C3"></a>此他心智。<a id="a-C4"></a>他缘青等了彼所缘。<a id="a-C5"></a>即是称实。<a id="a-C6"></a>何以便将佛知心体自性清净而云不知凡云了他心。<a id="a-C7"></a>以他心为缘。<a id="a-C8"></a>了自心相。<a id="a-C9"></a>假说知他。<a id="a-CA"></a>即彼他心自性真体是何境界。<a id="a-CB"></a>此亦不然。<a id="a-CC"></a>不尔云何佛知他心。<a id="a-CD"></a>自性即是离心知有。<a id="a-CE"></a>设有离心之色佛了。<a id="a-CF"></a>何伤此即心是实有。<a id="a-CG"></a>两共许成。<a id="a-CH"></a>离心实色与理违背故不同也。<a id="a-CI"></a>若尔佛了他心。<a id="a-CJ"></a>应不知境。<a id="a-CK"></a>由境妄故。<a id="a-CL"></a>佛依妄知。<a id="a-CM"></a>亦复何损。<a id="a-CN"></a>如人观幻。<a id="a-CO"></a>岂不知虚。<a id="a-CP"></a>佛同虚知。<a id="a-CQ"></a>何过之有。<a id="a-CR"></a>若尔诸佛境界有何相状。<a id="a-CS"></a>诸佛境界非余所知。<a id="a-CT"></a>若佛不知心。<a id="a-CU"></a>何名一切智。<a id="a-CV"></a>即彼无倒所有自性。<a id="a-CW"></a>无知睡尽而得明觉。<a id="a-CX"></a>正晓了时。<a id="a-CY"></a>诸有觉了自他心者。<a id="a-CZ"></a>彼之真性不能了故。<a id="a-Ca"></a>故言彼智不称境知。<a id="a-Cb"></a>复云何通睡尽之智。<a id="a-Cc"></a>能正了斯。<a id="a-Cd"></a>由此觉知无言境性。<a id="a-Ce"></a>超过语路。<a id="a-Cf"></a>但自证知。<a id="a-Cg"></a>是故不能以言诠及。<a id="a-Ch"></a>然于此识所有自性。<a id="a-Ci"></a>非是余识之所能知。<a id="a-Cj"></a>既非所知。<a id="a-Ck"></a>非言能及。<a id="a-Cl"></a>彼但总相为其境故。<a id="a-Cm"></a>然斯唯有妄构画性。<a id="a-Cn"></a>即此构画于自证性。<a id="a-Co"></a>识之实相极辽远故。<a id="a-Cp"></a>唯于识处了不实相。<a id="a-Cq"></a>此二皆成。<a id="a-Cr"></a>不称实境。<a id="a-Cs"></a>所以者何。<a id="a-Ct"></a>于非实事作实事解。<a id="a-Cu"></a>而为决断。<a id="a-Cv"></a>由于彼识现虚妄相故。</p>
 </body>
</html>