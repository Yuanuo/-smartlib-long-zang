<!doctype html>
<html id="z3IBVTSyv" data-ver="2170">
 <head>
  <meta charset="utf-8">
  <meta author="提婆菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">百论卷上</h1>
  <h2 id="a2">舍罪福品第一</h2>
  <p id="a3">顶礼佛足哀世尊，<a id="a-4"></a> 于无量劫荷众苦，</p>
  <p id="a5">烦恼已尽习亦除，<a id="a-6"></a> 梵释龙神咸恭敬！</p>
  <p id="a7">亦礼无上照世法，<a id="a-8"></a> 能净瑕秽止戏论，</p>
  <p id="a9">诸佛世尊之所说，<a id="a-A"></a> 并及八辈应真僧！</p>
  <p id="aB">外曰：<a id="a-C"></a>偈言世尊之所说，<a id="a-D"></a>何等是世尊？</p>
  <p id="aE">内曰：<a id="a-F"></a>汝何故生如是疑？</p>
  <p id="aG">外曰：<a id="a-H"></a>种种说世尊相故生疑。<a id="a-I"></a>有人言苇纽天(此言遍胜天)名世尊，<a id="a-J"></a>又言摩醯首罗天(此言大自在天)名世尊，<a id="a-K"></a>又言迦毗罗、<a id="a-L"></a>优楼迦、<a id="a-M"></a>勒沙婆等仙人皆名世尊，<a id="a-N"></a>汝何以独言佛为世尊？<a id="a-O"></a>是故生疑。</p>
  <p id="aP">内曰：<a id="a-Q"></a>佛知诸法实相，<a id="a-R"></a>明了无碍，<a id="a-S"></a>又能说深净法，<a id="a-T"></a>是故独称佛为世尊。</p>
  <p id="aU">外曰：<a id="a-V"></a>诸余导师亦能明了诸法相，<a id="a-W"></a>亦能说深净法。<a id="a-X"></a>如迦毗罗弟子诵《僧佉经》，<a id="a-Y"></a>说诸善法总相别相，<a id="a-Z"></a>于二十五谛中，<a id="a-a"></a>净觉分，<a id="a-b"></a>是名善法。<a id="a-c"></a>优楼迦弟子诵《卫世师经》言于六谛，<a id="a-d"></a>求那谛中，<a id="a-e"></a>日三洗，<a id="a-f"></a>再供养火等和合生神分善法。<a id="a-g"></a>勒沙婆弟子诵《尼乹子经》，<a id="a-h"></a>言五热炙身、<a id="a-i"></a>拔发等受苦法，<a id="a-j"></a>是名善法。<a id="a-k"></a>又有诸师，<a id="a-l"></a>行自饿法，<a id="a-m"></a>投渊赴火，<a id="a-n"></a>自坠高岩，<a id="a-o"></a>寂默常立，<a id="a-p"></a>持牛戒等，<a id="a-q"></a>是名善法。<a id="a-r"></a>如是等皆是深净法，<a id="a-s"></a>何以言独佛能说耶？</p>
  <p id="at">内曰：<a id="a-u"></a>是皆邪见，<a id="a-v"></a>覆正见故，<a id="a-w"></a>不能说深净法，<a id="a-x"></a>是事后当广说。</p>
  <p id="ay">外曰：<a id="a-z"></a>佛说何等善法相？</p>
  <p id="a10">内曰：<a id="a-11"></a>恶止善行法(修妒路)。</p>
  <p id="a12">佛略说善法二种，<a id="a-13"></a>止相、<a id="a-14"></a>行相。<a id="a-15"></a>息一切恶，<a id="a-16"></a>是名止相。<a id="a-17"></a>修一切善，<a id="a-18"></a>是名行相。</p>
  <p id="a19">何等为恶？<a id="a-1A"></a>身邪行，<a id="a-1B"></a>口邪行，<a id="a-1C"></a>意邪行。<a id="a-1D"></a>身杀、<a id="a-1E"></a>盗、<a id="a-1F"></a>淫，<a id="a-1G"></a>口妄言、<a id="a-1H"></a>两舌、<a id="a-1I"></a>恶口、<a id="a-1J"></a>绮语，<a id="a-1K"></a>意贪、<a id="a-1L"></a>嗔恼、<a id="a-1M"></a>邪见。<a id="a-1N"></a>复有十不善道所不摄，<a id="a-1O"></a>鞭杖、<a id="a-1P"></a>系闭等。<a id="a-1Q"></a>及十不善道前后种种罪，<a id="a-1R"></a>是名为恶。<a id="a-1S"></a>何等为止？<a id="a-1T"></a>息恶不作，<a id="a-1U"></a>若心生、<a id="a-1V"></a>若口语、<a id="a-1W"></a>若受戒，<a id="a-1X"></a>从今日终不复作，<a id="a-1Y"></a>是名为止。</p>
  <p id="a1Z">何等为善？<a id="a-1a"></a>身正行，<a id="a-1b"></a>口正行，<a id="a-1c"></a>意正行。<a id="a-1d"></a>身迎送、<a id="a-1e"></a>合掌、<a id="a-1f"></a>礼敬等，<a id="a-1g"></a>口实语、<a id="a-1h"></a>和合语、<a id="a-1i"></a>柔软语、<a id="a-1j"></a>利益语，<a id="a-1k"></a>意慈悲、<a id="a-1l"></a>正见等，<a id="a-1m"></a>如是种种清净法，<a id="a-1n"></a>是名善法。<a id="a-1o"></a>何等为行？<a id="a-1p"></a>于是善法中，<a id="a-1q"></a>信受修习，<a id="a-1r"></a>是名为行。</p>
  <p id="a1s">外曰：<a id="a-1t"></a>汝经有过，<a id="a-1u"></a>初不吉故(修妒路)。</p>
  <p id="a1v">诸师作经法，<a id="a-1w"></a>初说吉故，<a id="a-1x"></a>义味易解，<a id="a-1y"></a>法音流布。<a id="a-1z"></a>若智人读诵念知，<a id="a-20"></a>便得增寿，<a id="a-21"></a>威德尊重。<a id="a-22"></a>如有经名《婆罗呵波帝》(此言广主经)，<a id="a-23"></a>如是经等，<a id="a-24"></a>初皆言吉；<a id="a-25"></a>以初吉故，<a id="a-26"></a>中后亦吉。<a id="a-27"></a>汝经初说恶，<a id="a-28"></a>故是不吉，<a id="a-29"></a>是以言汝经有过。</p>
  <p id="a2A">内曰：<a id="a-2B"></a>不然，<a id="a-2C"></a>断邪见故说是经(修妒路)。</p>
  <p id="a2D">是吉，<a id="a-2E"></a>是不吉，<a id="a-2F"></a>此是邪见气，<a id="a-2G"></a>是故无过。</p>
  <p id="a2H">复次，<a id="a-2I"></a>无吉故(修妒路)。</p>
  <p id="a2J">若少有吉，<a id="a-2K"></a>经初应言吉，<a id="a-2L"></a>此实无吉。<a id="a-2M"></a>何以故？<a id="a-2N"></a>是一事，<a id="a-2O"></a>此以为吉，<a id="a-2P"></a>彼以为不吉，<a id="a-2Q"></a>或以为非吉、<a id="a-2R"></a>非不吉，<a id="a-2S"></a>不定故无吉法。<a id="a-2T"></a>汝愚人无方便，<a id="a-2U"></a>强欲求乐，<a id="a-2V"></a>妄生忆想，<a id="a-2W"></a>言是事吉，<a id="a-2X"></a>是事不吉。</p>
  <p id="a2Y">复次，<a id="a-2Z"></a>自、<a id="a-2a"></a>他、<a id="a-2b"></a>共不可得故(修妒路)。</p>
  <p id="a2c">是吉法不自生。<a id="a-2d"></a>何以故？<a id="a-2e"></a>无有一法从自己生故。<a id="a-2f"></a>亦二相过故：<a id="a-2g"></a>一者、<a id="a-2h"></a>生，<a id="a-2i"></a>二者、<a id="a-2j"></a>能生。<a id="a-2k"></a>亦不从他生，<a id="a-2l"></a>自相无故，<a id="a-2m"></a>他相亦无。<a id="a-2n"></a>复次，<a id="a-2o"></a>无穷故，<a id="a-2p"></a>以生更有生故，<a id="a-2q"></a>亦不共生。<a id="a-2r"></a>二俱过故。<a id="a-2s"></a>凡生法有三种：<a id="a-2t"></a>自、<a id="a-2u"></a>他、<a id="a-2v"></a>共。<a id="a-2w"></a>是三种中，<a id="a-2x"></a>求不可得，<a id="a-2y"></a>是故无吉事。</p>
  <p id="a2z">外曰：<a id="a-30"></a>是吉自生故如盐(修妒路)。</p>
  <p id="a31">譬如盐自性碱，<a id="a-32"></a>能使余物碱；<a id="a-33"></a>吉亦如是，<a id="a-34"></a>自性吉，<a id="a-35"></a>能使余物吉。</p>
  <p id="a36">内曰：<a id="a-37"></a>前已破故，<a id="a-38"></a>亦盐相盐中住故(修妒路)。</p>
  <p id="a39">我先破无有法自性生。<a id="a-3A"></a>复次，<a id="a-3B"></a>汝意谓盐从因缘出，<a id="a-3C"></a>是故盐不自性碱，<a id="a-3D"></a>我不受汝语，<a id="a-3E"></a>今当还以汝语破汝所说：<a id="a-3F"></a>盐虽他物合，<a id="a-3G"></a>物不为盐，<a id="a-3H"></a>盐相盐中住故，<a id="a-3I"></a>譬如牛相不为马相。</p>
  <p id="a3J">外曰：<a id="a-3K"></a>如灯(修妒路)。</p>
  <p id="a3L">譬如灯，<a id="a-3M"></a>既自照，<a id="a-3N"></a>亦能照他；<a id="a-3O"></a>吉亦如是，<a id="a-3P"></a>自吉，<a id="a-3Q"></a>亦能令不吉者吉。</p>
  <p id="a3R">内曰：<a id="a-3S"></a>灯自他无闇故(修妒路)。</p>
  <p id="a3T">灯自无闇。<a id="a-3U"></a>何以故？<a id="a-3V"></a>明闇不并故。<a id="a-3W"></a>灯亦无能照，<a id="a-3X"></a>不能照故。<a id="a-3Y"></a>亦二相过故，<a id="a-3Z"></a>一能照、<a id="a-3a"></a>二受照。<a id="a-3b"></a>是故灯不自照。<a id="a-3c"></a>所照之处亦无闇，<a id="a-3d"></a>是故不能照他。<a id="a-3e"></a>以破闇故名照，<a id="a-3f"></a>无闇可破故非照。</p>
  <p id="a3g">外曰：<a id="a-3h"></a>初生时二俱照故(修妒路)。</p>
  <p id="a3i">我不言灯先生而后照，<a id="a-3j"></a>初生时自照，<a id="a-3k"></a>亦能照他。</p>
  <p id="a3l">内曰：<a id="a-3m"></a>不然，<a id="a-3n"></a>一法有无相不可得故(修妒路)。</p>
  <p id="a3o">初生时名半生半未生，<a id="a-3p"></a>生不能照，<a id="a-3q"></a>如前说，<a id="a-3r"></a>何况未生能有所照？<a id="a-3s"></a>复次，<a id="a-3t"></a>一法云何亦有相亦无相。</p>
  <p id="a3u">复次，<a id="a-3v"></a>不到闇故(修妒路)。</p>
  <p id="a3w">灯若已生、<a id="a-3x"></a>若未生，<a id="a-3y"></a>俱不到闇，<a id="a-3z"></a>性相违故。<a id="a-40"></a>灯若不到闇，<a id="a-41"></a>云何能破闇？</p>
  <p id="a42">外曰：<a id="a-43"></a>如咒星故(修妒路)。</p>
  <p id="a44">若遥咒远人能令恼，<a id="a-45"></a>亦如星变在天，<a id="a-46"></a>令人不吉。<a id="a-47"></a>灯亦如是，<a id="a-48"></a>虽不到闇，<a id="a-49"></a>而能破闇。</p>
  <p id="a4A">内曰：<a id="a-4B"></a>太过实故(修妒路)。</p>
  <p id="a4C">若灯有力不到闇而能破闇者，<a id="a-4D"></a>何不天竺然灯，<a id="a-4E"></a>破振旦闇？<a id="a-4F"></a>如咒星力能及远！<a id="a-4G"></a>而灯事不尔，<a id="a-4H"></a>是故汝喻非也。</p>
  <p id="a4I">复次，<a id="a-4J"></a>若初吉，<a id="a-4K"></a>余不吉(修妒路)。</p>
  <p id="a4L">若经初言吉，<a id="a-4M"></a>余应不吉。<a id="a-4N"></a>若余亦吉，<a id="a-4O"></a>汝言初吉者，<a id="a-4P"></a>是为妄语。</p>
  <p id="a4Q">外曰：<a id="a-4R"></a>初吉故，<a id="a-4S"></a>余亦吉(修妒路)。</p>
  <p id="a4T">初吉力故，<a id="a-4U"></a>余亦吉。</p>
  <p id="a4V">内曰：<a id="a-4W"></a>不吉多故，<a id="a-4X"></a>吉为不吉(修妒路)。</p>
  <p id="a4Y">汝经初言吉，<a id="a-4Z"></a>则多不吉。<a id="a-4a"></a>以不吉多故，<a id="a-4b"></a>应吉为不吉。</p>
  <p id="a4c">外曰：<a id="a-4d"></a>如象手(修妒路)。</p>
  <p id="a4e">譬如象有手故名有手，<a id="a-4f"></a>不以有眼耳头等名为有眼耳头。<a id="a-4g"></a>如是以少吉力故，<a id="a-4h"></a>令多不吉为吉。</p>
  <p id="a4i">内曰：<a id="a-4j"></a>不然，<a id="a-4k"></a>无象过故(修妒路)。</p>
  <p id="a4l">若象与手异，<a id="a-4m"></a>头足等亦异，<a id="a-4n"></a>如是则无别象。<a id="a-4o"></a>若分中有分具者，<a id="a-4p"></a>何不头中有足？<a id="a-4q"></a>如破异品中说。<a id="a-4r"></a>若象与手不异者，<a id="a-4s"></a>亦无别象。<a id="a-4t"></a>若有分与分不异者，<a id="a-4u"></a>头应是足，<a id="a-4v"></a>二事与象不异故，<a id="a-4w"></a>如破一品中说。<a id="a-4x"></a>如是吉事，<a id="a-4y"></a>种种因缘求不可得，<a id="a-4z"></a>云何言初吉故中后亦吉？</p>
  <p id="a50">外曰：<a id="a-51"></a>恶止止妙，<a id="a-52"></a>何不在初？</p>
  <p id="a53">内曰：<a id="a-54"></a>行者要先知恶，<a id="a-55"></a>然后能止，<a id="a-56"></a>是故先恶后止。</p>
  <p id="a57">外曰：<a id="a-58"></a>善行应在初，<a id="a-59"></a>有妙果故(修妒路)。</p>
  <p id="a5A">诸善法有妙果，<a id="a-5B"></a>行者欲得妙果故止恶。<a id="a-5C"></a>如是应先说善行，<a id="a-5D"></a>后说恶止。</p>
  <p id="a5E">内曰：<a id="a-5F"></a>次第法故，<a id="a-5G"></a>先除粗垢，<a id="a-5H"></a>次除细垢。<a id="a-5I"></a>若行者不止恶，<a id="a-5J"></a>不能修善，<a id="a-5K"></a>是故先除粗垢，<a id="a-5L"></a>后染善法。<a id="a-5M"></a>譬如浣衣，<a id="a-5N"></a>先去垢，<a id="a-5O"></a>然后可染。</p>
  <p id="a5P">外曰：<a id="a-5Q"></a>已说恶止，<a id="a-5R"></a>不应复言善行。</p>
  <p id="a5S">内曰：<a id="a-5T"></a>布施等善行故(修妒路)。</p>
  <p id="a5U">布施是善行，<a id="a-5V"></a>非是恶止。<a id="a-5W"></a>复次，<a id="a-5X"></a>如大菩萨，<a id="a-5Y"></a>恶已先止，<a id="a-5Z"></a>行四无量心，<a id="a-5a"></a>怜愍众生，<a id="a-5b"></a>守护他命，<a id="a-5c"></a>是则善行，<a id="a-5d"></a>非止恶。</p>
  <p id="a5e">外曰：<a id="a-5f"></a>布施是止悭法，<a id="a-5g"></a>是故布施应是止恶。</p>
  <p id="a5h">内曰：<a id="a-5i"></a>不然。<a id="a-5j"></a>若不布施便是恶者，<a id="a-5k"></a>诸不布施悉应有罪。<a id="a-5l"></a>复次，<a id="a-5m"></a>诸漏尽人悭贪已尽，<a id="a-5n"></a>布施时止何恶？<a id="a-5o"></a>或有人虽行布施，<a id="a-5p"></a>悭心不止，<a id="a-5q"></a>纵复能止，<a id="a-5r"></a>然以善行为本，<a id="a-5s"></a>是故布施是善行。</p>
  <p id="a5t">外曰：<a id="a-5u"></a>已说善行，<a id="a-5v"></a>不应复说恶止。<a id="a-5w"></a>何以故？<a id="a-5x"></a>恶止即是善行故。</p>
  <p id="a5y">内曰：<a id="a-5z"></a>止相息，<a id="a-60"></a>行相作，<a id="a-61"></a>性相违故，<a id="a-62"></a>是故说善行，<a id="a-63"></a>不摄恶止。</p>
  <p id="a64">外曰：<a id="a-65"></a>是事实尔。<a id="a-66"></a>我不言恶止、<a id="a-67"></a>善行是一相，<a id="a-68"></a>但恶止则是善法，<a id="a-69"></a>是故若言善行，<a id="a-6A"></a>不应复言恶止。</p>
  <p id="a6B">内曰：<a id="a-6C"></a>应说恶止、<a id="a-6D"></a>善行。<a id="a-6E"></a>何以故？<a id="a-6F"></a>恶止名受戒时息诸恶，<a id="a-6G"></a>善行名修习善法。<a id="a-6H"></a>若但说善行福，<a id="a-6I"></a>不说恶止者，<a id="a-6J"></a>有人受戒恶止，<a id="a-6K"></a>若心不善、<a id="a-6L"></a>若心无记，<a id="a-6M"></a>是时不行善故，<a id="a-6N"></a>不应有福，<a id="a-6O"></a>是时恶止故亦有福，<a id="a-6P"></a>是故应说恶止，<a id="a-6Q"></a>亦应说善行。</p>
  <p id="a6R">是恶止善行法，<a id="a-6S"></a>随众生意故，<a id="a-6T"></a>佛三种分别，<a id="a-6U"></a>下中上人施戒智(修妒路)。</p>
  <p id="a6V">行者有三种：<a id="a-6W"></a>下智人教布施，<a id="a-6X"></a>中智人教持戒，<a id="a-6Y"></a>上智人教智慧。<a id="a-6Z"></a>布施名利益他，<a id="a-6a"></a>舍财相应思及起身口业。<a id="a-6b"></a>持戒名若口语、<a id="a-6c"></a>若心生、<a id="a-6d"></a>若受戒，<a id="a-6e"></a>从今日不复作三种身邪行、<a id="a-6f"></a>四种口邪行。<a id="a-6g"></a>智慧名诸法相中，<a id="a-6h"></a>心定不动。<a id="a-6i"></a>何以说下中上？<a id="a-6j"></a>利益差降故。<a id="a-6k"></a>布施者少利益，<a id="a-6l"></a>是名下智。<a id="a-6m"></a>持戒者中利益，<a id="a-6n"></a>是名中智。<a id="a-6o"></a>智慧者上利益，<a id="a-6p"></a>是名上智。<a id="a-6q"></a>复次，<a id="a-6r"></a>施报下、<a id="a-6s"></a>戒报中、<a id="a-6t"></a>智报上，<a id="a-6u"></a>是故说下中上智。</p>
  <p id="a6v">外曰：<a id="a-6w"></a>布施者皆是下智不？</p>
  <p id="a6x">内曰：<a id="a-6y"></a>不然。<a id="a-6z"></a>何以故？<a id="a-70"></a>施有二种：<a id="a-71"></a>一者、<a id="a-72"></a>不净，<a id="a-73"></a>二者、<a id="a-74"></a>净。<a id="a-75"></a>行不净施者，<a id="a-76"></a>是名下智人。</p>
  <p id="a77">外曰：<a id="a-78"></a>何等名不净施？</p>
  <p id="a79">内曰：<a id="a-7A"></a>为报施是不净，<a id="a-7B"></a>如市易故(修妒路)。</p>
  <p id="a7C">报有二种：<a id="a-7D"></a>现报、<a id="a-7E"></a>后报。<a id="a-7F"></a>现报者，<a id="a-7G"></a>名称敬爱等；<a id="a-7H"></a>后报者，<a id="a-7I"></a>后世富贵等；<a id="a-7J"></a>是名不净施。<a id="a-7K"></a>所以者何？<a id="a-7L"></a>还欲得故。<a id="a-7M"></a>譬如贾客远到他方，<a id="a-7N"></a>虽持杂物，<a id="a-7O"></a>多所饶益，<a id="a-7P"></a>然非怜愍众生，<a id="a-7Q"></a>以自求利故，<a id="a-7R"></a>是业不净；<a id="a-7S"></a>布施求报，<a id="a-7T"></a>亦复如是。</p>
  <p id="a7U">外曰：<a id="a-7V"></a>何等名净施？</p>
  <p id="a7W">内曰：<a id="a-7X"></a>若人爱敬利益他故，<a id="a-7Y"></a>不求今世后世报，<a id="a-7Z"></a>如众菩萨及诸上人行清净施，<a id="a-7a"></a>是名净施。</p>
  <p id="a7b">外曰：<a id="a-7c"></a>持戒皆是中智人不？</p>
  <p id="a7d">内曰：<a id="a-7e"></a>不然。<a id="a-7f"></a>何以故？<a id="a-7g"></a>持戒有二种：<a id="a-7h"></a>一者、<a id="a-7i"></a>不净，<a id="a-7j"></a>二者、<a id="a-7k"></a>净。<a id="a-7l"></a>不净持戒者，<a id="a-7m"></a>名中智人。</p>
  <p id="a7n">外曰：<a id="a-7o"></a>何等不净持戒？</p>
  <p id="a7p">内曰：<a id="a-7q"></a>持戒求乐报，<a id="a-7r"></a>为淫欲故，<a id="a-7s"></a>如覆相(修妒路)。</p>
  <p id="a7t">乐报有二种：<a id="a-7u"></a>一者、<a id="a-7v"></a>为生天，<a id="a-7w"></a>二者、<a id="a-7x"></a>人中富贵。<a id="a-7y"></a>若持戒求天上与天女娱乐，<a id="a-7z"></a>若人中受五欲乐。<a id="a-80"></a>所以者何？<a id="a-81"></a>为淫欲故。<a id="a-82"></a>如覆相者，<a id="a-83"></a>内欲他色，<a id="a-84"></a>外诈亲善，<a id="a-85"></a>是名不净持戒。<a id="a-86"></a>如阿难语难陀：</p>
  <p id="a87">“如羝羊相触，<a id="a-88"></a>　将前而更却，</p>
  <p id="a89">汝为欲持戒，<a id="a-8A"></a>　其事亦如是。</p>
  <p id="a8B">身虽能持戒，<a id="a-8C"></a>　心为欲所牵，</p>
  <p id="a8D">斯业不清净，<a id="a-8E"></a>　何用是戒为？<a id="a-8F"></a>”</p>
  <p id="a8G">外曰：<a id="a-8H"></a>何等名净持戒？</p>
  <p id="a8I">内曰：<a id="a-8J"></a>行者作是念：<a id="a-8K"></a>一切善法，<a id="a-8L"></a>戒为根本。<a id="a-8M"></a>持戒之人则心不悔，<a id="a-8N"></a>不悔则欢喜，<a id="a-8O"></a>欢喜则心乐，<a id="a-8P"></a>心乐得一心，<a id="a-8Q"></a>一心则生实智，<a id="a-8R"></a>实智生则得厌，<a id="a-8S"></a>得厌则离欲，<a id="a-8T"></a>离欲得解脱，<a id="a-8U"></a>解脱得涅槃，<a id="a-8V"></a>是名净持戒。</p>
  <p id="a8W">外曰：<a id="a-8X"></a>若上智者，<a id="a-8Y"></a>郁陀罗伽、<a id="a-8Z"></a>阿罗逻等为上(修妒路)。</p>
  <p id="a8a">若行智人是名上智，<a id="a-8b"></a>今郁陀罗伽、<a id="a-8c"></a>阿罗逻外道等，<a id="a-8d"></a>应为上智人。</p>
  <p id="a8e">内曰：<a id="a-8f"></a>不然。<a id="a-8g"></a>何以故？<a id="a-8h"></a>智亦有二种：<a id="a-8i"></a>一者、<a id="a-8j"></a>不净，<a id="a-8k"></a>二者、<a id="a-8l"></a>净。</p>
  <p id="a8m">外曰：<a id="a-8n"></a>何等名不净智？</p>
  <p id="a8o">内曰：<a id="a-8p"></a>为世界系缚故不净，<a id="a-8q"></a>如怨来亲(修妒路)。</p>
  <p id="a8r">世界智能增长生死。<a id="a-8s"></a>所以者何？<a id="a-8t"></a>此智还系缚故。<a id="a-8u"></a>譬如怨家，<a id="a-8v"></a>初诈亲附，<a id="a-8w"></a>久则生害，<a id="a-8x"></a>世界智亦如是。</p>
  <p id="a8y">外曰：<a id="a-8z"></a>但是智能增长生死，<a id="a-90"></a>施戒亦尔耶？</p>
  <p id="a91">内曰：<a id="a-92"></a>取福舍恶是行法(修妒路)。</p>
  <p id="a93">福名福报。</p>
  <p id="a94">外曰：<a id="a-95"></a>若福名福报者，<a id="a-96"></a>何以修妒路中但言福？</p>
  <p id="a97">内曰：<a id="a-98"></a>福名因，<a id="a-99"></a>福报名果。<a id="a-9A"></a>或说因为果，<a id="a-9B"></a>或说果为因，<a id="a-9C"></a>此中说因为果。<a id="a-9D"></a>譬如食千两金，<a id="a-9E"></a>金不可食，<a id="a-9F"></a>因金得食，<a id="a-9G"></a>故名食金。<a id="a-9H"></a>又如见画言是好手，<a id="a-9I"></a>因手得画故名好手。<a id="a-9J"></a>取名著，<a id="a-9K"></a>著福报。<a id="a-9L"></a>恶先已说。<a id="a-9M"></a>行名将人常行生死中。</p>
  <p id="a9N">外曰：<a id="a-9O"></a>何等是不行法？</p>
  <p id="a9P">内曰：<a id="a-9Q"></a>俱舍(修妒路)</p>
  <p id="a9R">俱名福报罪报，<a id="a-9S"></a>舍名心不著福，<a id="a-9T"></a>不复往来五道，<a id="a-9U"></a>是名不行法。</p>
  <p id="a9V">外曰：<a id="a-9W"></a>福不应舍，<a id="a-9X"></a>以果报妙故，<a id="a-9Y"></a>亦不说因缘故(修妒路)。</p>
  <p id="a9Z">诸福果报妙，<a id="a-9a"></a>一切众生常求妙果，<a id="a-9b"></a>云何可舍？<a id="a-9c"></a>又如佛言：<a id="a-9d"></a>诸比丘于福莫畏。<a id="a-9e"></a>汝今又不说因缘，<a id="a-9f"></a>是故不应舍福。</p>
  <p id="a9g">内曰：<a id="a-9h"></a>福灭时苦(修妒路)。</p>
  <p id="a9i">福名福报，<a id="a-9j"></a>灭名失坏，<a id="a-9k"></a>福报灭时，<a id="a-9l"></a>离所乐事，<a id="a-9m"></a>生大忧苦。<a id="a-9n"></a>如佛说：<a id="a-9o"></a>乐受生时乐，<a id="a-9p"></a>住时乐，<a id="a-9q"></a>灭时苦，<a id="a-9r"></a>是故应舍福。<a id="a-9s"></a>又如佛言：<a id="a-9t"></a>于福莫畏者，<a id="a-9u"></a>助道应行故。<a id="a-9v"></a>如佛说：<a id="a-9w"></a>福尚应舍，<a id="a-9x"></a>何况罪？</p>
  <p id="a9y">外曰：<a id="a-9z"></a>罪福相违故，<a id="a-A0"></a>汝言福灭时苦者，<a id="a-A1"></a>罪生住时应乐。</p>
  <p id="aA2">内曰：<a id="a-A3"></a>罪住时苦(修妒路)。</p>
  <p id="aA4">罪名罪报，<a id="a-A5"></a>罪报生时苦，<a id="a-A6"></a>何况住时？<a id="a-A7"></a>如佛说：<a id="a-A8"></a>苦受生时苦，<a id="a-A9"></a>住时苦，<a id="a-AA"></a>灭时乐。<a id="a-AB"></a>汝言罪福相违故，<a id="a-AC"></a>罪生时应乐者，<a id="a-AD"></a>今当答汝，<a id="a-AE"></a>何不言福罪相违故，<a id="a-AF"></a>罪灭时乐，<a id="a-AG"></a>生住时苦。</p>
  <p id="aAH">外曰：<a id="a-AI"></a>常福无舍因缘，<a id="a-AJ"></a>故不应舍(修妒路)。</p>
  <p id="aAK">汝说舍福因缘灭时苦。<a id="a-AL"></a>今常说福报中无灭苦，<a id="a-AM"></a>故不应舍。<a id="a-AN"></a>如经说，<a id="a-AO"></a>能作马祀，<a id="a-AP"></a>是人度衰老死，<a id="a-AQ"></a>福报常生处常，<a id="a-AR"></a>是福不应舍。</p>
  <p id="aAS">内曰：<a id="a-AT"></a>福应舍，<a id="a-AU"></a>二相过故(修妒路)。</p>
  <p id="aAV">是福有二相，<a id="a-AW"></a>能与乐，<a id="a-AX"></a>能与苦。<a id="a-AY"></a>如杂毒饭，<a id="a-AZ"></a>食时美欲，<a id="a-Aa"></a>消时苦，<a id="a-Ab"></a>福亦如是。<a id="a-Ac"></a>复次，<a id="a-Ad"></a>有福报是乐因，<a id="a-Ae"></a>多受则苦因。<a id="a-Af"></a>譬如近火，<a id="a-Ag"></a>止寒则乐，<a id="a-Ah"></a>转近烧身则苦。<a id="a-Ai"></a>是故福二相，<a id="a-Aj"></a>二相故无常，<a id="a-Ak"></a>是以应舍。</p>
  <p id="aAl">又汝言马祀报常者，<a id="a-Am"></a>但有言说，<a id="a-An"></a>无因缘故(修妒路)。</p>
  <p id="aAo">马祀福报实无常。<a id="a-Ap"></a>何以故？<a id="a-Aq"></a>祀业因缘有量故。<a id="a-Ar"></a>世间因若有量，<a id="a-As"></a>果亦有量；<a id="a-At"></a>如泥团小，<a id="a-Au"></a>瓶亦小，<a id="a-Av"></a>是故马祀业有量故无常。<a id="a-Aw"></a>复次，<a id="a-Ax"></a>闻汝天有嗔恚，<a id="a-Ay"></a>共斗相恼，<a id="a-Az"></a>故不应常。<a id="a-B0"></a>又汝马祀等业从因缘生，<a id="a-B1"></a>故皆无常。</p>
  <p id="aB2">复次，<a id="a-B3"></a>有漏净福无常故尚应舍，<a id="a-B4"></a>何况杂罪福(修妒路)？</p>
  <p id="aB5">如马祀业中，<a id="a-B6"></a>有杀等罪故。<a id="a-B7"></a>复次，<a id="a-B8"></a>如《僧佉经》言，<a id="a-B9"></a>祀法不净、<a id="a-BA"></a>无常、<a id="a-BB"></a>胜负相故，<a id="a-BC"></a>是以应舍。</p>
  <p id="aBD">外曰：<a id="a-BE"></a>若舍福，<a id="a-BF"></a>不应作(修妒路)。</p>
  <p id="aBG">若福必舍，<a id="a-BH"></a>本不应作，<a id="a-BI"></a>何有智人空为苦事？<a id="a-BJ"></a>譬如陶家作器还破。</p>
  <p id="aBK">内曰：<a id="a-BL"></a>生道次第法，<a id="a-BM"></a>如垢衣浣染(修妒路)。</p>
  <p id="aBN">如垢衣先浣后净乃染，<a id="a-BO"></a>浣净不虚也。<a id="a-BP"></a>所以者何？<a id="a-BQ"></a>染法次第故，<a id="a-BR"></a>以垢衣不受染故。<a id="a-BS"></a>如是先除罪垢，<a id="a-BT"></a>次以福德熏心，<a id="a-BU"></a>然后受涅槃道染。</p>
  <p id="aBV">外曰：<a id="a-BW"></a>舍福依何等(修妒路)？</p>
  <p id="aBX">依福舍恶，<a id="a-BY"></a>依何舍福？</p>
  <p id="aBZ">内曰：<a id="a-Ba"></a>无相最上(修妒路)。</p>
  <p id="aBb">取福人天中生，<a id="a-Bc"></a>取罪三恶道生，<a id="a-Bd"></a>是故无相智慧最第一。<a id="a-Be"></a>无相名一切相不忆念，<a id="a-Bf"></a>离一切受，<a id="a-Bg"></a>过去、<a id="a-Bh"></a>未来、<a id="a-Bi"></a>现在法心无所著，<a id="a-Bj"></a>一切法自性无故则无所依，<a id="a-Bk"></a>是名无相。<a id="a-Bl"></a>以是方便故能舍福。<a id="a-Bm"></a>何以故？<a id="a-Bn"></a>除三种解脱门，<a id="a-Bo"></a>第一利不可得。<a id="a-Bp"></a>如佛语诸比丘：<a id="a-Bq"></a>若有人言我不用空、<a id="a-Br"></a>无相、<a id="a-Bs"></a>无作，<a id="a-Bt"></a>欲得若知若见无增上慢者，<a id="a-Bu"></a>是人空言无实。</p>
  <p data-pb></p>
  <h2 id="aBv">破神品第二</h2>
  <p id="aBw">外曰：<a id="a-Bx"></a>不应言一切法空无相，<a id="a-By"></a>神等诸法有故(修妒路)。</p>
  <p id="aBz">如迦毗罗、<a id="a-C0"></a>优楼迦等言：<a id="a-C1"></a>神及诸法有。<a id="a-C2"></a>迦毗罗言：<a id="a-C3"></a>从冥初生觉，<a id="a-C4"></a>从觉生我心，<a id="a-C5"></a>从我心生五微尘，<a id="a-C6"></a>从五微尘生五大，<a id="a-C7"></a>从五大生十一根。<a id="a-C8"></a>神为主，<a id="a-C9"></a>常觉相，<a id="a-CA"></a>处中常住不坏不败，<a id="a-CB"></a>摄受诸法。<a id="a-CC"></a>能知此二十五谛即得解脱，<a id="a-CD"></a>不知此者不离生死。<a id="a-CE"></a>优楼迦言：<a id="a-CF"></a>实有神常，<a id="a-CG"></a>以出入息视眴寿命等相故，<a id="a-CH"></a>则知有神。<a id="a-CI"></a>复次，<a id="a-CJ"></a>以欲恚苦乐智慧等所依处故，<a id="a-CK"></a>则知有神。<a id="a-CL"></a>是故神是实有，<a id="a-CM"></a>云何言无？<a id="a-CN"></a>若有而言无，<a id="a-CO"></a>则为恶邪人，<a id="a-CP"></a>恶邪人无解脱，<a id="a-CQ"></a>是故不应言一切法空无相。</p>
  <p id="aCR">内曰：<a id="a-CS"></a>若有神而言无，<a id="a-CT"></a>是为恶邪。<a id="a-CU"></a>若无而言无，<a id="a-CV"></a>此有何过？<a id="a-CW"></a>谛观察之，<a id="a-CX"></a>实无有神。</p>
  <p id="aCY">外曰：<a id="a-CZ"></a>实有神。<a id="a-Ca"></a>如《僧佉经》中说，<a id="a-Cb"></a>觉相是神。</p>
  <p id="aCc">内曰：<a id="a-Cd"></a>神觉为一耶？<a id="a-Ce"></a>为异耶？</p>
  <p id="aCf">外曰：<a id="a-Cg"></a>神觉一也。</p>
  <p id="aCh">内曰：<a id="a-Ci"></a>觉若神相，<a id="a-Cj"></a>神无常(修妒路)。</p>
  <p id="aCk">若觉是神相者，<a id="a-Cl"></a>觉无常故，<a id="a-Cm"></a>神应无常。<a id="a-Cn"></a>譬如热是火相，<a id="a-Co"></a>热无常故，<a id="a-Cp"></a>火亦无常。<a id="a-Cq"></a>今觉实无常。<a id="a-Cr"></a>所以者何？<a id="a-Cs"></a>相各异故，<a id="a-Ct"></a>属因缘故，<a id="a-Cu"></a>本无今有故，<a id="a-Cv"></a>已有还无故。</p>
  <p id="aCw">外曰：<a id="a-Cx"></a>不生故常(修妒路)。</p>
  <p id="aCy">生相法无常，<a id="a-Cz"></a>神非生相故常。</p>
  <p id="aD0">内曰：<a id="a-D1"></a>若尔，<a id="a-D2"></a>觉非神相(修妒路)。</p>
  <p id="aD3">觉是无常，<a id="a-D4"></a>汝说神常，<a id="a-D5"></a>神应与觉异。<a id="a-D6"></a>若神觉不异者，<a id="a-D7"></a>觉无常故，<a id="a-D8"></a>神亦应无常。</p>
  <p id="aD9">复次，<a id="a-DA"></a>若觉是神相，<a id="a-DB"></a>无有是处。<a id="a-DC"></a>所以者何？<a id="a-DD"></a>觉行一处故(修妒路)。</p>
  <p id="aDE">若觉是神相者，<a id="a-DF"></a>汝法中神遍一切处，<a id="a-DG"></a>觉亦应一时遍行五道。<a id="a-DH"></a>而觉行一处不能周遍，<a id="a-DI"></a>是故觉非神相。</p>
  <p id="aDJ">复次，<a id="a-DK"></a>若尔神与觉等(修妒路)。</p>
  <p id="aDL">汝以觉为神相者，<a id="a-DM"></a>神应与觉等，<a id="a-DN"></a>神则不遍。<a id="a-DO"></a>譬如火无热不热相，<a id="a-DP"></a>神亦如是，<a id="a-DQ"></a>不应有遍不遍相。</p>
  <p id="aDR">复次，<a id="a-DS"></a>若以为遍，<a id="a-DT"></a>则有觉不觉相(修妒路)。</p>
  <p id="aDU">汝欲令神遍，<a id="a-DV"></a>神则二相，<a id="a-DW"></a>觉、<a id="a-DX"></a>不觉相。<a id="a-DY"></a>何以故？<a id="a-DZ"></a>觉不遍故。<a id="a-Da"></a>神若堕觉处是则觉，<a id="a-Db"></a>若堕不觉处是则不觉。</p>
  <p id="aDc">外曰：<a id="a-Dd"></a>力遍故无过(修妒路)。</p>
  <p id="aDe">有处觉虽无用，<a id="a-Df"></a>此中亦有觉力，<a id="a-Dg"></a>是故无无觉过。</p>
  <p id="aDh">内曰：<a id="a-Di"></a>不然，<a id="a-Dj"></a>力有力不异故(修妒路)。</p>
  <p id="aDk">若有觉力处，<a id="a-Dl"></a>是中觉应有用，<a id="a-Dm"></a>而无用，<a id="a-Dn"></a>是故汝语非也。<a id="a-Do"></a>若如是说，<a id="a-Dp"></a>觉无用处亦有觉力者，<a id="a-Dq"></a>但有是语。</p>
  <p id="aDr">外曰：<a id="a-Ds"></a>因缘合故，<a id="a-Dt"></a>觉力有用(修妒路)。</p>
  <p id="aDu">神虽有觉力，<a id="a-Dv"></a>要待因缘合故，<a id="a-Dw"></a>乃能有用。</p>
  <p id="aDx">内曰：<a id="a-Dy"></a>堕生相故(修妒路)。</p>
  <p id="aDz">若因缘合时觉有用者，<a id="a-E0"></a>是觉属因缘故，<a id="a-E1"></a>则堕生相。<a id="a-E2"></a>若觉、<a id="a-E3"></a>神不异，<a id="a-E4"></a>神亦是生相。</p>
  <p id="aE5">外曰：<a id="a-E6"></a>如灯(修妒路)。</p>
  <p id="aE7">譬如灯能照物，<a id="a-E8"></a>不能作物；<a id="a-E9"></a>因缘亦如是，<a id="a-EA"></a>能令觉有用，<a id="a-EB"></a>不能生觉。</p>
  <p id="aEC">内曰：<a id="a-ED"></a>不然。<a id="a-EE"></a>灯虽不照瓶等，<a id="a-EF"></a>而瓶等可得，<a id="a-EG"></a>亦可持用。<a id="a-EH"></a>若因缘不合时，<a id="a-EI"></a>觉不可得，<a id="a-EJ"></a>神亦不能觉苦乐，<a id="a-EK"></a>是故汝喻非也。</p>
  <p id="aEL">外曰：<a id="a-EM"></a>如色(修妒路)。</p>
  <p id="aEN">譬如色虽先有，<a id="a-EO"></a>灯不照则不了；<a id="a-EP"></a>如是觉虽先有，<a id="a-EQ"></a>因缘未合故亦不了。</p>
  <p id="aER">内曰：<a id="a-ES"></a>不然。<a id="a-ET"></a>自相不了故(修妒路)。</p>
  <p id="aEU">若未有照，<a id="a-EV"></a>人虽不了，<a id="a-EW"></a>色相自了。<a id="a-EX"></a>汝觉相自不了，<a id="a-EY"></a>是故汝喻非也。<a id="a-EZ"></a>复次，<a id="a-Ea"></a>以无相故，<a id="a-Eb"></a>色相不以人知故为色相，<a id="a-Ec"></a>是故若不见时常有色。<a id="a-Ed"></a>汝知是神相，<a id="a-Ee"></a>不应以无知处为知。<a id="a-Ef"></a>无知处为知，<a id="a-Eg"></a>是事不然。<a id="a-Eh"></a>汝法中知觉一义。</p>
  <p id="aEi">外曰：<a id="a-Ej"></a>优楼迦弟子，<a id="a-Ek"></a>诵《卫世师》经言：<a id="a-El"></a>知与神异。<a id="a-Em"></a>是故神不堕无常中，<a id="a-En"></a>亦不无知。<a id="a-Eo"></a>何以故？<a id="a-Ep"></a>神知合故。<a id="a-Eq"></a>如有牛(修妒路)。</p>
  <p id="aEr">譬如人与牛合，<a id="a-Es"></a>故人名有牛。<a id="a-Et"></a>如是神情意尘合故，<a id="a-Eu"></a>神有知生。<a id="a-Ev"></a>以神合知故，<a id="a-Ew"></a>神名有知。</p>
  <p id="aEx">内曰：<a id="a-Ey"></a>牛相牛中住，<a id="a-Ez"></a>非有牛中(修妒路)。</p>
  <p id="aF0">牛相牛中住，<a id="a-F1"></a>不在有牛中。<a id="a-F2"></a>是故虽人牛合，<a id="a-F3"></a>有牛不作牛，<a id="a-F4"></a>但牛为牛。<a id="a-F5"></a>如是虽神知合，<a id="a-F6"></a>知相知中住，<a id="a-F7"></a>神不为知。<a id="a-F8"></a>汝言神情意尘合故知生，<a id="a-F9"></a>是知能知色尘等，<a id="a-FA"></a>是故但知能知，<a id="a-FB"></a>非神知。<a id="a-FC"></a>譬如火能烧，<a id="a-FD"></a>非有火人烧。</p>
  <p id="aFE">外曰：<a id="a-FF"></a>能用法故(修妒路)。</p>
  <p id="aFG">人虽有见相，<a id="a-FH"></a>用灯则见，<a id="a-FI"></a>离灯则不见。<a id="a-FJ"></a>神虽有能知，<a id="a-FK"></a>用知则知，<a id="a-FL"></a>离知则不知。</p>
  <p id="aFM">内曰：<a id="a-FN"></a>不然。<a id="a-FO"></a>知即能知故(修妒路)。</p>
  <p id="aFP">以情意尘合故知生，<a id="a-FQ"></a>是知能知色等诸尘，<a id="a-FR"></a>是故知即能知，<a id="a-FS"></a>非是所用。<a id="a-FT"></a>若知即能知，<a id="a-FU"></a>神复何用？</p>
  <p id="aFV">灯喻非也。<a id="a-FW"></a>何以故？<a id="a-FX"></a>灯不知色等故(修妒路)。</p>
  <p id="aFY">灯虽先有，<a id="a-FZ"></a>不能知色等，<a id="a-Fa"></a>非知法故，<a id="a-Fb"></a>是故但知能知色，<a id="a-Fc"></a>若不能知，<a id="a-Fd"></a>不名为知。<a id="a-Fe"></a>是故纵有能知，<a id="a-Ff"></a>彼能何用？</p>
  <p id="aFg">外曰：<a id="a-Fh"></a>马身合故神为马(修妒路)。</p>
  <p id="aFi">譬如神与马身合故，<a id="a-Fj"></a>神名为马。<a id="a-Fk"></a>神虽异身，<a id="a-Fl"></a>亦名神为马。<a id="a-Fm"></a>如是神知合故，<a id="a-Fn"></a>神名为知。</p>
  <p id="aFo">内曰：<a id="a-Fp"></a>不然。<a id="a-Fq"></a>身中神非马(修妒路)。</p>
  <p id="aFr">马身即马也。<a id="a-Fs"></a>汝谓身与神异，<a id="a-Ft"></a>则神与马异，<a id="a-Fu"></a>云何以神为马？<a id="a-Fv"></a>是故此喻非也。<a id="a-Fw"></a>以神喻神，<a id="a-Fx"></a>则堕负处。</p>
  <p id="aFy">外曰：<a id="a-Fz"></a>如黑叠(修妒路)。</p>
  <p id="aG0">譬如黑叠，<a id="a-G1"></a>黑虽异叠，<a id="a-G2"></a>叠与黑合故名为黑叠。<a id="a-G3"></a>如是知虽异神，<a id="a-G4"></a>神与知合故神名为知。</p>
  <p id="aG5">内曰：<a id="a-G6"></a>若尔，<a id="a-G7"></a>无神(修妒路)。</p>
  <p id="aG8">若神与知合故，<a id="a-G9"></a>神名为知，<a id="a-GA"></a>神应非神。<a id="a-GB"></a>何以故？<a id="a-GC"></a>我先说知即是能知，<a id="a-GD"></a>若知不名神，<a id="a-GE"></a>神亦不名能知。<a id="a-GF"></a>若他合故以他为名者，<a id="a-GG"></a>知与神合，<a id="a-GH"></a>何不名知为神？<a id="a-GI"></a>又如先说黑叠喻者，<a id="a-GJ"></a>自违汝经。<a id="a-GK"></a>汝经黑是求那，<a id="a-GL"></a>叠是陀罗骠，<a id="a-GM"></a>陀罗骠不作求那，<a id="a-GN"></a>求那不作陀罗骠。</p>
  <p id="aGO">外曰：<a id="a-GP"></a>如有杖(修妒路)。</p>
  <p id="aGQ">譬如人与杖合，<a id="a-GR"></a>故人名有杖，<a id="a-GS"></a>不但名杖，<a id="a-GT"></a>杖虽与人合，<a id="a-GU"></a>杖不名有人，<a id="a-GV"></a>亦不名人。<a id="a-GW"></a>如是神与知合故，<a id="a-GX"></a>神名能知，<a id="a-GY"></a>不但名知，<a id="a-GZ"></a>亦非知与神合故，<a id="a-Ga"></a>知名为神。</p>
  <p id="aGb">内曰：<a id="a-Gc"></a>不然。<a id="a-Gd"></a>有杖非杖(修妒路)。</p>
  <p id="aGe">虽杖与有杖合，<a id="a-Gf"></a>有杖不为杖。<a id="a-Gg"></a>如是知相知中非神中，<a id="a-Gh"></a>是故神非能知。</p>
  <p id="aGi">外曰：<a id="a-Gj"></a>僧佉人复言：<a id="a-Gk"></a>若知与神异，<a id="a-Gl"></a>有如上过，<a id="a-Gm"></a>我经中无如是过。<a id="a-Gn"></a>所以者何？<a id="a-Go"></a>觉即神相故，<a id="a-Gp"></a>我以觉相为神，<a id="a-Gq"></a>是故常觉无不觉。</p>
  <p id="aGr">内曰：<a id="a-Gs"></a>虽已先破，<a id="a-Gt"></a>今当更说。<a id="a-Gu"></a>若觉相，<a id="a-Gv"></a>神不一(修妒路)。</p>
  <p id="aGw">觉有种种苦乐觉等，<a id="a-Gx"></a>若觉是神相，<a id="a-Gy"></a>神应种种。</p>
  <p id="aGz">外曰：<a id="a-H0"></a>不然。<a id="a-H1"></a>一为种种相，<a id="a-H2"></a>如颇梨(修妒路)。</p>
  <p id="aH3">如一颇梨珠，<a id="a-H4"></a>随色而变，<a id="a-H5"></a>或青黄赤白等。<a id="a-H6"></a>如是一觉，<a id="a-H7"></a>随尘别异，<a id="a-H8"></a>或觉苦或觉乐等，<a id="a-H9"></a>觉虽种种相，<a id="a-HA"></a>实是一觉。</p>
  <p id="aHB">内曰：<a id="a-HC"></a>若尔，<a id="a-HD"></a>罪福一相(修妒路)。</p>
  <p id="aHE">若益他觉是名福，<a id="a-HF"></a>若损他觉是名罪，<a id="a-HG"></a>一切慧人心信是法。<a id="a-HH"></a>若益他觉、<a id="a-HI"></a>损他觉是一者，<a id="a-HJ"></a>应罪福一相，<a id="a-HK"></a>如施盗等亦应一。<a id="a-HL"></a>复次，<a id="a-HM"></a>如珠先有随色而变，<a id="a-HN"></a>然觉共缘生，<a id="a-HO"></a>是故汝喻非也。<a id="a-HP"></a>复次，<a id="a-HQ"></a>珠新新生灭故，<a id="a-HR"></a>相则不一；<a id="a-HS"></a>汝言珠一者，<a id="a-HT"></a>是亦非也。</p>
  <p id="aHU">外曰：<a id="a-HV"></a>不然。<a id="a-HW"></a>果虽多，<a id="a-HX"></a>作者一，<a id="a-HY"></a>如陶师(修妒路)。</p>
  <p id="aHZ">如一陶师作瓶盆等，<a id="a-Ha"></a>非作者一故果便一也。<a id="a-Hb"></a>如一觉能作损益等业。</p>
  <p id="aHc">内曰：<a id="a-Hd"></a>陶师无别异(修妒路)。</p>
  <p id="aHe">譬如陶师身一无异相，<a id="a-Hf"></a>而与瓶盆等异，<a id="a-Hg"></a>然益他觉、<a id="a-Hh"></a>损他觉实有异相。<a id="a-Hi"></a>又损益等与觉不异，<a id="a-Hj"></a>是故汝喻非也。</p>
  <p id="aHk">外曰：<a id="a-Hl"></a>实有神，<a id="a-Hm"></a>比知相故(修妒路)。</p>
  <p id="aHn">有物虽不可现知，<a id="a-Ho"></a>以比相故知。<a id="a-Hp"></a>如见人先去，<a id="a-Hq"></a>然后到彼；<a id="a-Hr"></a>日月东出西没，<a id="a-Hs"></a>虽不见去，<a id="a-Ht"></a>以到彼故知去。<a id="a-Hu"></a>如见诸求那依陀罗骠，<a id="a-Hv"></a>以比知相，<a id="a-Hw"></a>故知有神，<a id="a-Hx"></a>神知合故神名能知。</p>
  <p id="aHy">内曰：<a id="a-Hz"></a>是事先已破，<a id="a-I0"></a>今当更说，<a id="a-I1"></a>不知非神(修妒路)。</p>
  <p id="aI2">汝法神遍广大而知少，<a id="a-I3"></a>若神知者，<a id="a-I4"></a>有处有时不知，<a id="a-I5"></a>是则非神。<a id="a-I6"></a>有处名身外，<a id="a-I7"></a>有时名身内，<a id="a-I8"></a>睡眠闷等是时不知。<a id="a-I9"></a>若神知相，<a id="a-IA"></a>有处有时不知，<a id="a-IB"></a>是则非神。<a id="a-IC"></a>何以故？<a id="a-ID"></a>无知相故。<a id="a-IE"></a>汝以知相有神者，<a id="a-IF"></a>空无实也。</p>
  <p id="aIG">外曰：<a id="a-IH"></a>行无故知无，<a id="a-II"></a>如烟(修妒路)。</p>
  <p id="aIJ">如烟是火相，<a id="a-IK"></a>炭时无烟，<a id="a-IL"></a>是时虽无烟而有火。<a id="a-IM"></a>如是知虽神相，<a id="a-IN"></a>若有知、<a id="a-IO"></a>若无知，<a id="a-IP"></a>神应常有。</p>
  <p id="aIQ">内曰：<a id="a-IR"></a>不然。<a id="a-IS"></a>神能知故(修妒路)。</p>
  <p id="aIT">若不知时欲令有神者，<a id="a-IU"></a>神则不能知，<a id="a-IV"></a>亦无知相。<a id="a-IW"></a>所以者何？<a id="a-IX"></a>汝神无知时亦有神故。<a id="a-IY"></a>复次，<a id="a-IZ"></a>若无烟时，<a id="a-Ia"></a>现见火，<a id="a-Ib"></a>知有火；<a id="a-Ic"></a>神若有知、<a id="a-Id"></a>若无知，<a id="a-Ie"></a>无能见者，<a id="a-If"></a>是故汝喻非也。<a id="a-Ig"></a>复次，<a id="a-Ih"></a>汝说见共相比知故有神，<a id="a-Ii"></a>此亦非也。<a id="a-Ij"></a>所以者何？<a id="a-Ik"></a>见去者去法到彼故(修妒路)。</p>
  <p id="aIl">若离去者无去法，<a id="a-Im"></a>离去法无去者到彼。<a id="a-In"></a>如是见去者曰到彼，<a id="a-Io"></a>必知有去法。<a id="a-Ip"></a>若离神无知，<a id="a-Iq"></a>是事不然，<a id="a-Ir"></a>是故不应以知故知有神。<a id="a-Is"></a>不可见龟而有毛想，<a id="a-It"></a>不可见石女而有儿想，<a id="a-Iu"></a>如是不应见知便有神想。</p>
  <p id="aIv">外曰：<a id="a-Iw"></a>如手取(修妒路)。</p>
  <p id="aIx">譬如手，<a id="a-Iy"></a>有时取，<a id="a-Iz"></a>有时不取，<a id="a-J0"></a>不可以不取时不名为手，<a id="a-J1"></a>手常名手。<a id="a-J2"></a>神亦如是，<a id="a-J3"></a>有时知，<a id="a-J4"></a>有时不知，<a id="a-J5"></a>不可以不知时不名为神，<a id="a-J6"></a>神常名神。</p>
  <p id="aJ7">内曰：<a id="a-J8"></a>取非手相(修妒路)。</p>
  <p id="aJ9">取是手业非手相。<a id="a-JA"></a>何以故？<a id="a-JB"></a>不以取故知为手。<a id="a-JC"></a>汝以知即神相，<a id="a-JD"></a>此喻非也。</p>
  <p id="aJE">外曰：<a id="a-JF"></a>定有神，<a id="a-JG"></a>觉苦乐故(修妒路)。</p>
  <p id="aJH">若无觉者则无觉，<a id="a-JI"></a>身触不能觉苦乐。<a id="a-JJ"></a>何以故？<a id="a-JK"></a>死人有身不能觉苦乐。<a id="a-JL"></a>如是知有身者能觉苦乐，<a id="a-JM"></a>此则为神，<a id="a-JN"></a>是故定有神。</p>
  <p id="aJO">内曰：<a id="a-JP"></a>若恼亦断(修妒路)。</p>
  <p id="aJQ">如刀害身，<a id="a-JR"></a>是时生恼；<a id="a-JS"></a>若刀害神，<a id="a-JT"></a>神亦有恼者，<a id="a-JU"></a>神亦应断。</p>
  <p id="aJV">外曰：<a id="a-JW"></a>不然。<a id="a-JX"></a>无触故，<a id="a-JY"></a>如空(修妒路)。</p>
  <p id="aJZ">神无触故不可断，<a id="a-Ja"></a>如烧舍时，<a id="a-Jb"></a>内空无触故不可烧但有热。<a id="a-Jc"></a>如是断身时，<a id="a-Jd"></a>内神无触故不可断，<a id="a-Je"></a>但有恼。</p>
  <p id="aJf">内曰：<a id="a-Jg"></a>若尔，<a id="a-Jh"></a>无去(修妒路)。</p>
  <p id="aJi">若神无触，<a id="a-Jj"></a>身不应到余处。<a id="a-Jk"></a>何以故？<a id="a-Jl"></a>去法从思惟生，<a id="a-Jm"></a>从身动生。<a id="a-Jn"></a>身无思惟，<a id="a-Jo"></a>非觉法故，<a id="a-Jp"></a>神无动力，<a id="a-Jq"></a>非身法故，<a id="a-Jr"></a>如是身不应到余处。</p>
  <p id="aJs">外曰：<a id="a-Jt"></a>如盲跛(修妒路)。</p>
  <p id="aJu">譬如盲跛相假能去；<a id="a-Jv"></a>如是神有思惟，<a id="a-Jw"></a>身有动力，<a id="a-Jx"></a>和合而去。</p>
  <p id="aJy">内曰：<a id="a-Jz"></a>异相故(修妒路)。</p>
  <p id="aK0">如盲跛二触二思惟故法应能去，<a id="a-K1"></a>身神无二事故不应去，<a id="a-K2"></a>是故无去法。<a id="a-K3"></a>若不尔，<a id="a-K4"></a>有如上断过。<a id="a-K5"></a>复次，<a id="a-K6"></a>汝谓空热，<a id="a-K7"></a>此事不然。<a id="a-K8"></a>何以故？<a id="a-K9"></a>空无触故，<a id="a-KA"></a>微热遍空，<a id="a-KB"></a>身触觉热，<a id="a-KC"></a>非空热也，<a id="a-KD"></a>但假言空热。</p>
  <p id="aKE">外曰：<a id="a-KF"></a>如舍主恼(修妒路)。</p>
  <p id="aKG">如烧舍时，<a id="a-KH"></a>舍主恼而不烧；<a id="a-KI"></a>如是身断时，<a id="a-KJ"></a>神但恼而不断。</p>
  <p id="aKK">内曰：<a id="a-KL"></a>不然。<a id="a-KM"></a>无常故烧(修妒路)。</p>
  <p id="aKN">舍烧时，<a id="a-KO"></a>草木等无常故亦烧亦热，<a id="a-KP"></a>虚空常故不烧不热；<a id="a-KQ"></a>如是身无常故亦恼亦断，<a id="a-KR"></a>神常故不恼不断。<a id="a-KS"></a>复次，<a id="a-KT"></a>舍主远火故不应烧，<a id="a-KU"></a>汝经言神遍满故亦应断坏。</p>
  <p id="aKV">外曰：<a id="a-KW"></a>必有神，<a id="a-KX"></a>取色等故(修妒路)。</p>
  <p id="aKY">五情不能知五尘，<a id="a-KZ"></a>非知法故，<a id="a-Ka"></a>是故知神能知。<a id="a-Kb"></a>神用眼等知色等诸尘，<a id="a-Kc"></a>如人以镰收刈五谷。</p>
  <p id="aKd">内曰：<a id="a-Ke"></a>何不用耳见(修妒路)？</p>
  <p id="aKf">若神见有力，<a id="a-Kg"></a>何不用耳见色？<a id="a-Kh"></a>如火能烧，<a id="a-Ki"></a>处处皆烧。<a id="a-Kj"></a>又如人或时无镰，<a id="a-Kk"></a>手亦能断。<a id="a-Kl"></a>又如舍有六向，<a id="a-Km"></a>人居其内，<a id="a-Kn"></a>所在能见。<a id="a-Ko"></a>神亦如是，<a id="a-Kp"></a>处处应见。</p>
  <p id="aKq">外曰：<a id="a-Kr"></a>不然。<a id="a-Ks"></a>所用定故，<a id="a-Kt"></a>如陶师(修妒路)。</p>
  <p id="aKu">神虽有见力，<a id="a-Kv"></a>然眼等所伺不同，<a id="a-Kw"></a>于尘各定故，<a id="a-Kx"></a>不能用耳见色。<a id="a-Ky"></a>如陶师虽能作瓶，<a id="a-Kz"></a>离泥不能作；<a id="a-L0"></a>如是神虽有见力，<a id="a-L1"></a>非眼不见。</p>
  <p id="aL2">内曰：<a id="a-L3"></a>若尔盲(修妒路)。</p>
  <p id="aL4">若神用眼见，<a id="a-L5"></a>则神与眼异。<a id="a-L6"></a>神与眼异，<a id="a-L7"></a>则神无眼。<a id="a-L8"></a>神无眼，<a id="a-L9"></a>云何见？<a id="a-LA"></a>汝陶师喻者，<a id="a-LB"></a>是亦不然。<a id="a-LC"></a>所以者何？<a id="a-LD"></a>离泥更无有瓶，<a id="a-LE"></a>泥即为瓶，<a id="a-LF"></a>而眼色异故。</p>
  <p id="aLG">外曰：<a id="a-LH"></a>有神，<a id="a-LI"></a>异情动故(修妒路)。</p>
  <p id="aLJ">若无神者，<a id="a-LK"></a>何故见他食果，<a id="a-LL"></a>口中生涎。<a id="a-LM"></a>如是不应以眼知味，<a id="a-LN"></a>有眼者能知。</p>
  <p id="aLO">复次，<a id="a-LP"></a>一物眼身知故(修妒路)。</p>
  <p id="aLQ">如人眼先识瓶等，<a id="a-LR"></a>闇中虽不用眼，<a id="a-LS"></a>身触亦知，<a id="a-LT"></a>是故知有神。</p>
  <p id="aLU">内曰：<a id="a-LV"></a>如盲，<a id="a-LW"></a>修妒路中已破。<a id="a-LX"></a>复次，<a id="a-LY"></a>若眼见他食果而口生涎者，<a id="a-LZ"></a>余情何以不动？<a id="a-La"></a>身亦如是。</p>
  <p id="aLb">外曰：<a id="a-Lc"></a>如人烧(修妒路)。</p>
  <p id="aLd">譬如人虽能烧，<a id="a-Le"></a>离火不能烧；<a id="a-Lf"></a>神亦如是，<a id="a-Lg"></a>用眼能见，<a id="a-Lh"></a>离眼不能见。</p>
  <p id="aLi">内曰：<a id="a-Lj"></a>火烧(修妒路)。</p>
  <p id="aLk">言人烧者，<a id="a-Ll"></a>是则妄语。<a id="a-Lm"></a>何以故？<a id="a-Ln"></a>人无烧相，<a id="a-Lo"></a>火自能烧。<a id="a-Lp"></a>如风动木，<a id="a-Lq"></a>相揩生火，<a id="a-Lr"></a>焚烧山泽，<a id="a-Ls"></a>无有作者。<a id="a-Lt"></a>是故火自能烧，<a id="a-Lu"></a>非人烧也。</p>
  <p id="aLv">外曰：<a id="a-Lw"></a>如意(修妒路)。</p>
  <p id="aLx">如死人，<a id="a-Ly"></a>虽有眼无意故神则不见，<a id="a-Lz"></a>若有意神则见；<a id="a-M0"></a>如是神用眼见，<a id="a-M1"></a>离眼不见。</p>
  <p id="aM2">内曰：<a id="a-M3"></a>若有意能知，<a id="a-M4"></a>无意不能知者，<a id="a-M5"></a>但意行眼等门中便知，<a id="a-M6"></a>神复何用？</p>
  <p id="aM7">外曰：<a id="a-M8"></a>意不自知。<a id="a-M9"></a>若意意相知，<a id="a-MA"></a>此则无穷。<a id="a-MB"></a>我神一故，<a id="a-MC"></a>以神知意，<a id="a-MD"></a>非无穷也。</p>
  <p id="aME">内曰：<a id="a-MF"></a>神亦神(修妒路)。</p>
  <p id="aMG">若神知意，<a id="a-MH"></a>谁复知神？<a id="a-MI"></a>若神知神，<a id="a-MJ"></a>是亦无穷。<a id="a-MK"></a>我法以现在意知过去意，<a id="a-ML"></a>意法无常故无咎。</p>
  <p id="aMM">外曰：<a id="a-MN"></a>云何除神(修妒路)？</p>
  <p id="aMO">若除神，<a id="a-MP"></a>云何但意知诸尘？</p>
  <p id="aMQ">内曰：<a id="a-MR"></a>如火热相(修妒路)。</p>
  <p id="aMS">譬如火热，<a id="a-MT"></a>无有作者，<a id="a-MU"></a>火性自热，<a id="a-MV"></a>无有不热之火。<a id="a-MW"></a>如是意是知相，<a id="a-MX"></a>虽复离神，<a id="a-MY"></a>性知故能知。<a id="a-MZ"></a>神知异故，<a id="a-Ma"></a>神不应知。</p>
  <p id="aMb">外曰：<a id="a-Mc"></a>应有神，<a id="a-Md"></a>宿习念相续故，<a id="a-Me"></a>生时忧喜行(修妒路)。</p>
  <p id="aMf">如小儿生，<a id="a-Mg"></a>便知行忧喜等事，<a id="a-Mh"></a>无有教者，<a id="a-Mi"></a>以先世宿习忆念相续故，<a id="a-Mj"></a>今世还为种种业，<a id="a-Mk"></a>是故知有神，<a id="a-Ml"></a>亦常相。</p>
  <p id="aMm">内曰：<a id="a-Mn"></a>遍云何念(修妒路)？</p>
  <p id="aMo">神常遍诸尘，<a id="a-Mp"></a>无不念时，<a id="a-Mq"></a>念从何生？<a id="a-Mr"></a>复次，<a id="a-Ms"></a>若念一切处生，<a id="a-Mt"></a>念亦应遍一切处，<a id="a-Mu"></a>如是一切处应一时念。<a id="a-Mv"></a>若念分分处生，<a id="a-Mw"></a>神则有分，<a id="a-Mx"></a>有分故无常。<a id="a-My"></a>复次，<a id="a-Mz"></a>若神无知，<a id="a-N0"></a>若知非神，<a id="a-N1"></a>此事先已破。</p>
  <p id="aN2">外曰：<a id="a-N3"></a>合故念生(修妒路)。</p>
  <p id="aN4">若神意合以势发故念生。<a id="a-N5"></a>何以故？<a id="a-N6"></a>神意虽合，<a id="a-N7"></a>势不发者，<a id="a-N8"></a>则念不生。</p>
  <p id="aN9">内曰：<a id="a-NA"></a>虽先已破，<a id="a-NB"></a>今当重说：<a id="a-NC"></a>神若知相，<a id="a-ND"></a>不应生念，<a id="a-NE"></a>若非知相，<a id="a-NF"></a>亦不应生念。</p>
  <p id="aNG">复次，<a id="a-NH"></a>若念知(修妒路)。</p>
  <p id="aNI">若念生是时知，<a id="a-NJ"></a>若念不生是时不知，<a id="a-NK"></a>应念即是知，<a id="a-NL"></a>神复何用？</p>
  <p id="aNM">外曰：<a id="a-NN"></a>应有神，<a id="a-NO"></a>左见右识故(修妒路)。</p>
  <p id="aNP">如人先左眼见，<a id="a-NQ"></a>后右眼识，<a id="a-NR"></a>不应彼见此识。<a id="a-NS"></a>以内有神故，<a id="a-NT"></a>左见右识。</p>
  <p id="aNU">内曰：<a id="a-NV"></a>共答二眼(修妒路)。</p>
  <p id="aNW">分知不名知。<a id="a-NX"></a>复次，<a id="a-NY"></a>若尔无知。<a id="a-NZ"></a>复次，<a id="a-Na"></a>遍云何念？<a id="a-Nb"></a>复次，<a id="a-Nc"></a>若念知。<a id="a-Nd"></a>复次，<a id="a-Ne"></a>何不用耳见？<a id="a-Nf"></a>复次，<a id="a-Ng"></a>若尔盲。<a id="a-Nh"></a>复次，<a id="a-Ni"></a>如左眼见，<a id="a-Nj"></a>不应右眼识。<a id="a-Nk"></a>神亦不应此分见彼分识。<a id="a-Nl"></a>是故不应以左眼见右眼识故便知有神。</p>
  <p id="aNm">外曰：<a id="a-Nn"></a>念属神故神知(修妒路)。</p>
  <p id="aNo">念名神法，<a id="a-Np"></a>是念神中生，<a id="a-Nq"></a>是故神用念知。</p>
  <p id="aNr">内曰：<a id="a-Ns"></a>不然。<a id="a-Nt"></a>分知不名知(修妒路)。</p>
  <p id="aNu">若神一分处知生，<a id="a-Nv"></a>神则分知。<a id="a-Nw"></a>若神分知，<a id="a-Nx"></a>神不名知。</p>
  <p id="aNy">外曰：<a id="a-Nz"></a>神知非分知。<a id="a-O0"></a>何以故？<a id="a-O1"></a>神虽分知神名知，<a id="a-O2"></a>如身业(修妒路)。</p>
  <p id="aO3">譬如身分手，<a id="a-O4"></a>有所作名为身作；<a id="a-O5"></a>如是神虽分知，<a id="a-O6"></a>神名知。</p>
  <p id="aO7">内曰：<a id="a-O8"></a>若尔无知(修妒路)。</p>
  <p id="aO9">汝法神遍意少，<a id="a-OA"></a>神意合故神知生，<a id="a-OB"></a>是知与意等少。<a id="a-OC"></a>若以少知神名知者，<a id="a-OD"></a>汝何不言以多不知故神名不知？<a id="a-OE"></a>又汝身业喻者，<a id="a-OF"></a>此事不然。<a id="a-OG"></a>何以故？<a id="a-OH"></a>分有分一异不可得故。</p>
  <p id="aOI">外曰：<a id="a-OJ"></a>如衣分烧(修妒路)。</p>
  <p id="aOK">譬如衣一分烧名为烧衣，<a id="a-OL"></a>如是神虽一分知，<a id="a-OM"></a>知名为神知。</p>
  <p id="aON">内曰：<a id="a-OO"></a>烧亦如是(修妒路)。</p>
  <p id="aOP">若衣一分烧，<a id="a-OQ"></a>不名为烧，<a id="a-OR"></a>应名分烧。<a id="a-OS"></a>汝以一分烧故衣名烧者，<a id="a-OT"></a>今多不烧应名不烧。<a id="a-OU"></a>何以故？<a id="a-OV"></a>是衣多不烧，<a id="a-OW"></a>实有用故，<a id="a-OX"></a>是以莫著语言。</p>
  <p data-pb></p>
  <h2 id="aOY">破一品第三</h2>
  <p id="aOZ">外曰：<a id="a-Oa"></a>应有神，<a id="a-Ob"></a>有、<a id="a-Oc"></a>一、<a id="a-Od"></a>瓶等，<a id="a-Oe"></a>是神所有故(修妒路)。</p>
  <p id="aOf">若有神，<a id="a-Og"></a>则有神所有；<a id="a-Oh"></a>若无神，<a id="a-Oi"></a>则无神所有。<a id="a-Oj"></a>有、<a id="a-Ok"></a>一、<a id="a-Ol"></a>瓶等，<a id="a-Om"></a>是神所有，<a id="a-On"></a>故有神。</p>
  <p id="aOo">内曰：<a id="a-Op"></a>不然。<a id="a-Oq"></a>何以故？<a id="a-Or"></a>神已不可得故。<a id="a-Os"></a>今思惟有、<a id="a-Ot"></a>一、<a id="a-Ou"></a>瓶等，<a id="a-Ov"></a>若以一有，<a id="a-Ow"></a>若以异有，<a id="a-Ox"></a>二俱有过。</p>
  <p id="aOy">外曰：<a id="a-Oz"></a>有、<a id="a-P0"></a>一、<a id="a-P1"></a>瓶等，<a id="a-P2"></a>若以一有，<a id="a-P3"></a>有何过？</p>
  <p id="aP4">内曰：<a id="a-P5"></a>若有、<a id="a-P6"></a>一、<a id="a-P7"></a>瓶一，<a id="a-P8"></a>如一，<a id="a-P9"></a>一切成、<a id="a-PA"></a>若不成、<a id="a-PB"></a>若颠倒(修妒路)。</p>
  <p id="aPC">若有、<a id="a-PD"></a>一、<a id="a-PE"></a>瓶一者，<a id="a-PF"></a>如因陀罗、<a id="a-PG"></a>释迦、<a id="a-PH"></a>憍尸迦。<a id="a-PI"></a>其有因陀罗处，<a id="a-PJ"></a>则有释迦、<a id="a-PK"></a>憍尸迦。<a id="a-PL"></a>如是，<a id="a-PM"></a>随有处则有、<a id="a-PN"></a>一、<a id="a-PO"></a>瓶，<a id="a-PP"></a>随一处则有有瓶，<a id="a-PQ"></a>随瓶处则有有一。<a id="a-PR"></a>若尔，<a id="a-PS"></a>衣等诸物亦应是瓶，<a id="a-PT"></a>有、<a id="a-PU"></a>一、<a id="a-PV"></a>瓶一故。<a id="a-PW"></a>如是其有一物皆应是瓶，<a id="a-PX"></a>今瓶衣等物悉应是一。<a id="a-PY"></a>复次，<a id="a-PZ"></a>有常故，<a id="a-Pa"></a>一、<a id="a-Pb"></a>瓶亦应常。<a id="a-Pc"></a>复次，<a id="a-Pd"></a>若说有，<a id="a-Pe"></a>则说一、<a id="a-Pf"></a>瓶。<a id="a-Pg"></a>复次，<a id="a-Ph"></a>一是数法，<a id="a-Pi"></a>有、<a id="a-Pj"></a>瓶亦应是数法。<a id="a-Pk"></a>复次，<a id="a-Pl"></a>若瓶五身，<a id="a-Pm"></a>有、<a id="a-Pn"></a>一亦应五身。<a id="a-Po"></a>若瓶有形有对，<a id="a-Pp"></a>有、<a id="a-Pq"></a>一亦应有形有对。<a id="a-Pr"></a>若瓶无常，<a id="a-Ps"></a>有、<a id="a-Pt"></a>一亦应无常。<a id="a-Pu"></a>是名如一，<a id="a-Pv"></a>一切成。</p>
  <p id="aPw">若处处有是中无瓶，<a id="a-Px"></a>今处处瓶是亦无瓶，<a id="a-Py"></a>有不异故。<a id="a-Pz"></a>复次，<a id="a-Q0"></a>事事有不是瓶，<a id="a-Q1"></a>今瓶则非瓶，<a id="a-Q2"></a>有不异故。<a id="a-Q3"></a>复次，<a id="a-Q4"></a>若说有不摄一瓶，<a id="a-Q5"></a>今说一瓶亦不应摄一瓶，<a id="a-Q6"></a>有不异故。<a id="a-Q7"></a>复次，<a id="a-Q8"></a>若有非瓶，<a id="a-Q9"></a>瓶亦非瓶，<a id="a-QA"></a>有不异故。<a id="a-QB"></a>是名如一，<a id="a-QC"></a>一切不成。</p>
  <p id="aQD">若欲说瓶应说有，<a id="a-QE"></a>欲说有应说瓶。<a id="a-QF"></a>复次，<a id="a-QG"></a>汝瓶成故，<a id="a-QH"></a>有、<a id="a-QI"></a>一亦成。<a id="a-QJ"></a>若有、<a id="a-QK"></a>一成故，<a id="a-QL"></a>瓶亦应成，<a id="a-QM"></a>以一故。<a id="a-QN"></a>是名如一，<a id="a-QO"></a>一切颠倒(此中四纸辩名字无可传译)。</p>
  <p id="aQP">外曰：<a id="a-QQ"></a>物有一故无过(修妒路)。</p>
  <p id="aQR">物是有亦是一，<a id="a-QS"></a>是故若有瓶处，<a id="a-QT"></a>必有有、<a id="a-QU"></a>一，<a id="a-QV"></a>非有、<a id="a-QW"></a>一处皆是瓶。<a id="a-QX"></a>复次，<a id="a-QY"></a>若说瓶，<a id="a-QZ"></a>当知已摄有、<a id="a-Qa"></a>一，<a id="a-Qb"></a>非说有、<a id="a-Qc"></a>一必摄瓶。</p>
  <p id="aQd">内曰：<a id="a-Qe"></a>瓶有二，<a id="a-Qf"></a>何故二无瓶(修妒路)？</p>
  <p id="aQg">若有、<a id="a-Qh"></a>一、<a id="a-Qi"></a>瓶一，<a id="a-Qj"></a>何故有、<a id="a-Qk"></a>一处无瓶？<a id="a-Ql"></a>复次，<a id="a-Qm"></a>云何说有、<a id="a-Qn"></a>一不摄瓶？</p>
  <p id="aQo">外曰：<a id="a-Qp"></a>瓶中瓶有定故(修妒路)。</p>
  <p id="aQq">瓶中瓶有与瓶不异，<a id="a-Qr"></a>而异于衣物等。<a id="a-Qs"></a>是故在在处瓶，<a id="a-Qt"></a>是中有瓶有，<a id="a-Qu"></a>亦在在处瓶有是中有瓶，<a id="a-Qv"></a>非在在有处有瓶。</p>
  <p id="aQw">内曰：<a id="a-Qx"></a>不然。<a id="a-Qy"></a>瓶有不异故(修妒路)。</p>
  <p id="aQz">有是总相。<a id="a-R0"></a>何以故？<a id="a-R1"></a>若说有则信瓶等诸物，<a id="a-R2"></a>若说瓶不信衣等诸物。<a id="a-R3"></a>是故瓶是别相，<a id="a-R4"></a>有是总相，<a id="a-R5"></a>云何为一？</p>
  <p id="aR6">外曰：<a id="a-R7"></a>如父子(修妒路)。</p>
  <p id="aR8">譬如一人亦子亦父，<a id="a-R9"></a>如是总相亦是别相，<a id="a-RA"></a>别相亦是总相。</p>
  <p id="aRB">内曰：<a id="a-RC"></a>不然。<a id="a-RD"></a>子故父(修妒路)。</p>
  <p id="aRE">若未生子不名为父，<a id="a-RF"></a>子生然后为父。<a id="a-RG"></a>复次，<a id="a-RH"></a>是喻同我，<a id="a-RI"></a>汝则非也。</p>
  <p id="aRJ">外曰：<a id="a-RK"></a>应有瓶，<a id="a-RL"></a>皆信故(修妒路)。</p>
  <p id="aRM">世人眼见信有瓶用，<a id="a-RN"></a>是故应有瓶。</p>
  <p id="aRO">内曰：<a id="a-RP"></a>有不异故，<a id="a-RQ"></a>一切无(修妒路)。</p>
  <p id="aRR">若瓶与有不异者，<a id="a-RS"></a>瓶应是总相非别相，<a id="a-RT"></a>别相无故，<a id="a-RU"></a>总相亦无。<a id="a-RV"></a>因有别相故有总相，<a id="a-RW"></a>若无别相则无总相，<a id="a-RX"></a>是二无故，<a id="a-RY"></a>一切皆无。</p>
  <p id="aRZ">外曰：<a id="a-Ra"></a>如头足分等名身(修妒路)。</p>
  <p id="aRb">如头足分等虽不异身，<a id="a-Rc"></a>非但足为身。<a id="a-Rd"></a>如是瓶与有虽不异，<a id="a-Re"></a>而瓶非总相。</p>
  <p id="aRf">内曰：<a id="a-Rg"></a>若足与身不异，<a id="a-Rh"></a>何故足不为头(修妒路)？</p>
  <p id="aRi">若头足分等与身不异者，<a id="a-Rj"></a>足应是头，<a id="a-Rk"></a>二与身不异故。<a id="a-Rl"></a>如因陀罗、<a id="a-Rm"></a>释迦不异故，<a id="a-Rn"></a>因陀罗即释迦。</p>
  <p id="aRo">外曰：<a id="a-Rp"></a>诸分异故无过(修妒路)。</p>
  <p id="aRq">分有分不异，<a id="a-Rr"></a>非分分不异，<a id="a-Rs"></a>是故头足不一。</p>
  <p id="aRt">内曰：<a id="a-Ru"></a>若尔无身(修妒路)。</p>
  <p id="aRv">若足与头异，<a id="a-Rw"></a>头与足分等异。<a id="a-Rx"></a>如是但有诸分，<a id="a-Ry"></a>更无有分名之为身。</p>
  <p id="aRz">外曰：<a id="a-S0"></a>不然。<a id="a-S1"></a>多因一果现故，<a id="a-S2"></a>如色等是瓶(修妒路)。</p>
  <p id="aS3">如色分等多因现一瓶果，<a id="a-S4"></a>此中非但色为瓶，<a id="a-S5"></a>亦不离色为瓶。<a id="a-S6"></a>是故色分等不为一，<a id="a-S7"></a>足分等与身亦如是。</p>
  <p id="aS8">内曰：<a id="a-S9"></a>如色等瓶亦不一(修妒路)。</p>
  <p id="aSA">若瓶与色、<a id="a-SB"></a>声、<a id="a-SC"></a>香、<a id="a-SD"></a>味、<a id="a-SE"></a>触五分不异者，<a id="a-SF"></a>不应言一瓶。<a id="a-SG"></a>若言一瓶，<a id="a-SH"></a>色分等亦应一，<a id="a-SI"></a>色等与瓶不异故。</p>
  <p id="aSJ">外曰：<a id="a-SK"></a>如军林(修妒路)。</p>
  <p id="aSL">若象马车步多众合故名为军。<a id="a-SM"></a>又松柏等多树合故名为林，<a id="a-SN"></a>非独松为林，<a id="a-SO"></a>亦不离松为林。<a id="a-SP"></a>军亦尔，<a id="a-SQ"></a>如是非一色名为瓶，<a id="a-SR"></a>亦不离色为瓶。</p>
  <p id="aSS">内曰：<a id="a-ST"></a>众亦如瓶(修妒路)。</p>
  <p id="aSU">若松柏等与林不异者，<a id="a-SV"></a>不应言一林。<a id="a-SW"></a>若言一林者，<a id="a-SX"></a>松柏等应一，<a id="a-SY"></a>与林不异故。<a id="a-SZ"></a>如松树根茎、<a id="a-Sa"></a>枝节华叶亦应如是破，<a id="a-Sb"></a>如军等一切物尽应如是破。</p>
  <p id="aSc">外曰：<a id="a-Sd"></a>受多瓶故(修妒路)。</p>
  <p id="aSe">汝说色分等多(修妒路)，<a id="a-Sf"></a>瓶亦应多，<a id="a-Sg"></a>是故欲破一瓶而受多瓶。</p>
  <p id="aSh">内曰：<a id="a-Si"></a>非色等多故瓶多(修妒路)。</p>
  <p id="aSj">我说汝过，<a id="a-Sk"></a>非受多瓶。<a id="a-Sl"></a>汝自言色分等多，<a id="a-Sm"></a>无别瓶法为色等果。</p>
  <p id="aSn">外曰：<a id="a-So"></a>有果，<a id="a-Sp"></a>以不破因，<a id="a-Sq"></a>因故果成(修妒路)。</p>
  <p id="aSr">汝破瓶果，<a id="a-Ss"></a>不破色等瓶因。<a id="a-St"></a>若有因必有果，<a id="a-Su"></a>无无果因。<a id="a-Sv"></a>复次，<a id="a-Sw"></a>色等瓶因是微尘果，<a id="a-Sx"></a>汝受色等故，<a id="a-Sy"></a>因果俱成。</p>
  <p id="aSz">内曰：<a id="a-T0"></a>如果无，<a id="a-T1"></a>因亦无(修妒路)。</p>
  <p id="aT2">如瓶与色等多分不异故，<a id="a-T3"></a>瓶不应一。<a id="a-T4"></a>今色等多分与瓶不异故，<a id="a-T5"></a>色等不应多。<a id="a-T6"></a>又如汝言，<a id="a-T7"></a>无无果因。<a id="a-T8"></a>今果破故，<a id="a-T9"></a>因亦自破，<a id="a-TA"></a>汝法因果一故。</p>
  <p id="aTB">复次，<a id="a-TC"></a>三世为一(修妒路)。</p>
  <p id="aTD">泥团时现在，<a id="a-TE"></a>瓶时未来，<a id="a-TF"></a>土时过去。<a id="a-TG"></a>若因果一，<a id="a-TH"></a>泥团中应有瓶土，<a id="a-TI"></a>是故三世时为一。<a id="a-TJ"></a>已作、<a id="a-TK"></a>今作、<a id="a-TL"></a>当作者，<a id="a-TM"></a>如是语坏。</p>
  <p id="aTN">外曰：<a id="a-TO"></a>不然。<a id="a-TP"></a>因果相待成故，<a id="a-TQ"></a>如长短(修妒路)。</p>
  <p id="aTR">如因长见短，<a id="a-TS"></a>因短见长；<a id="a-TT"></a>如是泥团观瓶则是因，<a id="a-TU"></a>观土则是果。</p>
  <p id="aTV">内曰：<a id="a-TW"></a>因他相违共过故，<a id="a-TX"></a>非长中长相，<a id="a-TY"></a>亦非短中及共中(修妒路)。</p>
  <p id="aTZ">若实有长相，<a id="a-Ta"></a>若长中有？<a id="a-Tb"></a>若短中有？<a id="a-Tc"></a>若共中可得有？<a id="a-Td"></a>是皆不可。<a id="a-Te"></a>何以故？<a id="a-Tf"></a>长中无长相，<a id="a-Tg"></a>以因他故，<a id="a-Th"></a>因短故为长。<a id="a-Ti"></a>短中亦无长，<a id="a-Tj"></a>性相违故，<a id="a-Tk"></a>若短中有长，<a id="a-Tl"></a>不名为短。<a id="a-Tm"></a>长短共中亦无长，<a id="a-Tn"></a>二俱过故。<a id="a-To"></a>若长中有，<a id="a-Tp"></a>若短中有，<a id="a-Tq"></a>先说有过。<a id="a-Tr"></a>短相亦如是，<a id="a-Ts"></a>若无长短，<a id="a-Tt"></a>云何相待？</p>
  <p data-pb></p>
  <h2 id="aTu">破异品第四</h2>
  <p id="aTv">外曰：<a id="a-Tw"></a>汝先言有、<a id="a-Tx"></a>一、<a id="a-Ty"></a>瓶异，<a id="a-Tz"></a>是亦有过，<a id="a-U0"></a>有何过？</p>
  <p id="aU1">内曰：<a id="a-U2"></a>若有、<a id="a-U3"></a>一、<a id="a-U4"></a>瓶等异，<a id="a-U5"></a>一一无(修妒路)。</p>
  <p id="aU6">若有、<a id="a-U7"></a>一、<a id="a-U8"></a>瓶异，<a id="a-U9"></a>各各无。<a id="a-UA"></a>瓶与有、<a id="a-UB"></a>一异者，<a id="a-UC"></a>此瓶非有非一；<a id="a-UD"></a>有与一、<a id="a-UE"></a>瓶异者，<a id="a-UF"></a>非瓶非一；<a id="a-UG"></a>一与有、<a id="a-UH"></a>瓶异者，<a id="a-UI"></a>非瓶非有；<a id="a-UJ"></a>如是各各失。<a id="a-UK"></a>复次，<a id="a-UL"></a>若瓶失，<a id="a-UM"></a>有、<a id="a-UN"></a>一不应失；<a id="a-UO"></a>有失，<a id="a-UP"></a>一、<a id="a-UQ"></a>瓶不应失；<a id="a-UR"></a>一失，<a id="a-US"></a>有、<a id="a-UT"></a>瓶不应失，<a id="a-UU"></a>以异故。<a id="a-UV"></a>譬如此人灭，<a id="a-UW"></a>彼人不应灭。</p>
  <p id="aUX">外曰：<a id="a-UY"></a>不然。<a id="a-UZ"></a>有、<a id="a-Ua"></a>一合故，<a id="a-Ub"></a>有、<a id="a-Uc"></a>一、<a id="a-Ud"></a>瓶成(修妒路)。</p>
  <p id="aUe">有、<a id="a-Uf"></a>一、<a id="a-Ug"></a>瓶虽异，<a id="a-Uh"></a>瓶与有合，<a id="a-Ui"></a>故瓶名有。<a id="a-Uj"></a>瓶与一合，<a id="a-Uk"></a>故瓶名一。<a id="a-Ul"></a>汝言瓶失，<a id="a-Um"></a>有、<a id="a-Un"></a>一不应失者，<a id="a-Uo"></a>是语非也。<a id="a-Up"></a>何以故？<a id="a-Uq"></a>异合故。<a id="a-Ur"></a>异有三种：<a id="a-Us"></a>一、<a id="a-Ut"></a>合异，<a id="a-Uu"></a>二、<a id="a-Uv"></a>别异，<a id="a-Uw"></a>三、<a id="a-Ux"></a>变异。<a id="a-Uy"></a>合异者，<a id="a-Uz"></a>如陀罗骠、<a id="a-V0"></a>求那。<a id="a-V1"></a>别异者，<a id="a-V2"></a>如此人彼人。<a id="a-V3"></a>变异者，<a id="a-V4"></a>如牛粪团变为灰团。<a id="a-V5"></a>以异合故，<a id="a-V6"></a>瓶失一亦失，<a id="a-V7"></a>一失瓶亦失，<a id="a-V8"></a>有常故不失。</p>
  <p id="aV9">内曰：<a id="a-VA"></a>若尔多瓶(修妒路)。</p>
  <p id="aVB">瓶与有合故有瓶，<a id="a-VC"></a>瓶与一合故一瓶，<a id="a-VD"></a>又瓶亦瓶，<a id="a-VE"></a>是故多瓶。<a id="a-VF"></a>汝言陀罗骠、<a id="a-VG"></a>求那合异故，<a id="a-VH"></a>瓶失一亦失，<a id="a-VI"></a>一失瓶亦失者，<a id="a-VJ"></a>我欲破汝异，<a id="a-VK"></a>云何以异证异，<a id="a-VL"></a>应更说因。</p>
  <p id="aVM">外曰：<a id="a-VN"></a>总相故，<a id="a-VO"></a>求那故，<a id="a-VP"></a>有一非瓶(修妒路)。</p>
  <p id="aVQ">有是总相故非瓶，<a id="a-VR"></a>一是求那故非瓶，<a id="a-VS"></a>瓶是陀罗骠。</p>
  <p id="aVT">内曰：<a id="a-VU"></a>若尔无瓶(修妒路)。</p>
  <p id="aVV">若有是总相故非瓶，<a id="a-VW"></a>一是求那故非瓶，<a id="a-VX"></a>瓶是陀罗骠故，<a id="a-VY"></a>非有非一，<a id="a-VZ"></a>是则无瓶。</p>
  <p id="aVa">外曰：<a id="a-Vb"></a>受多瓶(修妒路)。</p>
  <p id="aVc">汝先说多瓶，<a id="a-Vd"></a>欲破一瓶，<a id="a-Ve"></a>更受多瓶。</p>
  <p id="aVf">内曰：<a id="a-Vg"></a>一无故多亦无(修妒路)。</p>
  <p id="aVh">汝言：<a id="a-Vi"></a>瓶与有合故有瓶，<a id="a-Vj"></a>瓶与一合故一瓶，<a id="a-Vk"></a>又瓶亦瓶。<a id="a-Vl"></a>若尔，<a id="a-Vm"></a>世界言一瓶，<a id="a-Vn"></a>而汝以为多瓶，<a id="a-Vo"></a>是故一瓶为多瓶。<a id="a-Vp"></a>一为多故则无一瓶，<a id="a-Vq"></a>一瓶无故多亦无，<a id="a-Vr"></a>先一后多故。</p>
  <p id="aVs">复次，<a id="a-Vt"></a>初数无故(修妒路)。</p>
  <p id="aVu">数法初一，<a id="a-Vv"></a>若一与瓶异，<a id="a-Vw"></a>则瓶不为一，<a id="a-Vx"></a>一无故多亦无。</p>
  <p id="aVy">外曰：<a id="a-Vz"></a>瓶与有合故(修妒路)。</p>
  <p id="aW0">瓶与有合，<a id="a-W1"></a>故瓶名有，<a id="a-W2"></a>非尽有，<a id="a-W3"></a>如是瓶与一合故瓶名一，<a id="a-W4"></a>非尽一。</p>
  <p id="aW5">内曰：<a id="a-W6"></a>但有是语，<a id="a-W7"></a>此事先已破，<a id="a-W8"></a>若有非瓶则无瓶。<a id="a-W9"></a>今当更说，<a id="a-WA"></a>瓶应非瓶(修妒路)。</p>
  <p id="aWB">若瓶与有合故瓶有，<a id="a-WC"></a>是有非瓶。<a id="a-WD"></a>若瓶与非瓶合者，<a id="a-WE"></a>瓶何以不作非瓶？</p>
  <p id="aWF">外曰：<a id="a-WG"></a>无无合，<a id="a-WH"></a>故非非瓶(修妒路)。</p>
  <p id="aWI">非瓶名无瓶，<a id="a-WJ"></a>无则无合，<a id="a-WK"></a>是故瓶不作非瓶。<a id="a-WL"></a>今有有故应有合，<a id="a-WM"></a>有合故瓶有。</p>
  <p id="aWN">内曰：<a id="a-WO"></a>今有合瓶故(修妒路)。</p>
  <p id="aWP">若非瓶则无有，<a id="a-WQ"></a>无有则无合；<a id="a-WR"></a>今有合瓶故，<a id="a-WS"></a>有应为瓶。<a id="a-WT"></a>若汝谓瓶未与有合故无，<a id="a-WU"></a>无故无合，<a id="a-WV"></a>如先说，<a id="a-WW"></a>无法故无合。<a id="a-WX"></a>如是未与有合时，<a id="a-WY"></a>瓶则无法，<a id="a-WZ"></a>无法故不应与有合。</p>
  <p id="aWa">外曰：<a id="a-Wb"></a>不然。<a id="a-Wc"></a>有了瓶等故，<a id="a-Wd"></a>如灯(修妒路)。</p>
  <p id="aWe">有法非但瓶等诸物因，<a id="a-Wf"></a>亦能了瓶等诸物。<a id="a-Wg"></a>譬如灯能照诸物，<a id="a-Wh"></a>如是有能了瓶故，<a id="a-Wi"></a>则知有瓶。</p>
  <p id="aWj">内曰：<a id="a-Wk"></a>若有法能了如灯，<a id="a-Wl"></a>瓶应先有(修妒路)。</p>
  <p id="aWm">今先有诸物，<a id="a-Wn"></a>然后以灯照了，<a id="a-Wo"></a>有若如是者，<a id="a-Wp"></a>有未合时，<a id="a-Wq"></a>瓶等诸物应先有。<a id="a-Wr"></a>若先有者，<a id="a-Ws"></a>后有何用？<a id="a-Wt"></a>若有未合时无瓶等诸物，<a id="a-Wu"></a>有合故有者，<a id="a-Wv"></a>有是作因，<a id="a-Ww"></a>非了因。</p>
  <p id="aWx">复次，<a id="a-Wy"></a>若以相可相成，<a id="a-Wz"></a>何故一不二(修妒路)？</p>
  <p id="aX0">若汝以有为瓶相，<a id="a-X1"></a>故知有瓶者，<a id="a-X2"></a>若离相，<a id="a-X3"></a>可相之物则不成。<a id="a-X4"></a>是故有亦变更有相，<a id="a-X5"></a>若更无相知有法为有者，<a id="a-X6"></a>瓶等亦应尔。</p>
  <p id="aX7">灯喻先已破。<a id="a-X8"></a>复次，<a id="a-X9"></a>如灯自照，<a id="a-XA"></a>不假外照，<a id="a-XB"></a>瓶亦自有，<a id="a-XC"></a>不待外有。</p>
  <p id="aXD">外曰：<a id="a-XE"></a>如身相(修妒路)。</p>
  <p id="aXF">如以足分知有分为身，<a id="a-XG"></a>足更不求相，<a id="a-XH"></a>如是以有为瓶相，<a id="a-XI"></a>故知有瓶，<a id="a-XJ"></a>有更不求相。</p>
  <p id="aXK">内曰：<a id="a-XL"></a>若分中有分具者，<a id="a-XM"></a>何故头中无足(修妒路)？</p>
  <p id="aXN">若有身法，<a id="a-XO"></a>于足分等中，<a id="a-XP"></a>为具有耶？<a id="a-XQ"></a>为分有耶？<a id="a-XR"></a>若具有者，<a id="a-XS"></a>头中应有足，<a id="a-XT"></a>身法一故。<a id="a-XU"></a>若分有者，<a id="a-XV"></a>亦不然。<a id="a-XW"></a>何以故？<a id="a-XX"></a>有分如分(本经)。<a id="a-XY"></a>若足中有分与足分等，<a id="a-XZ"></a>余分中亦尔者，<a id="a-Xa"></a>则有分与分为一，<a id="a-Xb"></a>是故无有有分名为身。<a id="a-Xc"></a>如是手足等自有分亦同破。<a id="a-Xd"></a>有分无故，<a id="a-Xe"></a>诸分亦无。</p>
  <p id="aXf">外曰：<a id="a-Xg"></a>不然。<a id="a-Xh"></a>微尘在故(修妒路)。</p>
  <p id="aXi">诸分不无。<a id="a-Xj"></a>何以故？<a id="a-Xk"></a>微尘无分不在分中，<a id="a-Xl"></a>微尘集故能生瓶等果，<a id="a-Xm"></a>是故应有有分。</p>
  <p id="aXn">内曰：<a id="a-Xo"></a>若集为瓶，<a id="a-Xp"></a>一切瓶(本经)。</p>
  <p id="aXq">汝言微尘无分，<a id="a-Xr"></a>但有是语，<a id="a-Xs"></a>后当更破，<a id="a-Xt"></a>今当略说。<a id="a-Xu"></a>微尘集为瓶时，<a id="a-Xv"></a>若都集为瓶，<a id="a-Xw"></a>一切微尘尽应为瓶。<a id="a-Xx"></a>若不都集为瓶，<a id="a-Xy"></a>一切非瓶。</p>
  <p id="aXz">外曰：<a id="a-Y0"></a>如缕滴集力，<a id="a-Y1"></a>微尘亦尔(修妒路)。</p>
  <p id="aY2">如一一缕。<a id="a-Y3"></a>不能制象，<a id="a-Y4"></a>一一水渧不能满瓶，<a id="a-Y5"></a>多集则能。<a id="a-Y6"></a>如是微尘集故，<a id="a-Y7"></a>力能为瓶。</p>
  <p id="aY8">内曰：<a id="a-Y9"></a>不然，<a id="a-YA"></a>不定故(修妒路)。</p>
  <p id="aYB">譬如一一石女不能有子，<a id="a-YC"></a>一一盲人不能见色，<a id="a-YD"></a>一一沙不能出油，<a id="a-YE"></a>多集亦不能。<a id="a-YF"></a>如是微尘，<a id="a-YG"></a>一一不能，<a id="a-YH"></a>多亦不能。</p>
  <p id="aYI">外曰：<a id="a-YJ"></a>分分有力故，<a id="a-YK"></a>非不定(修妒路)。</p>
  <p id="aYL">缕渧分分有力能制象满瓶，<a id="a-YM"></a>石女盲沙分分无力故，<a id="a-YN"></a>多亦无力，<a id="a-YO"></a>是故非不定，<a id="a-YP"></a>不应以石女盲沙为喻。</p>
  <p id="aYQ">内曰：<a id="a-YR"></a>分有分一异过故(修妒路)。</p>
  <p id="aYS">分有分若一若异，<a id="a-YT"></a>是过先已破。<a id="a-YU"></a>复次，<a id="a-YV"></a>有分无故，<a id="a-YW"></a>诸分亦无。<a id="a-YX"></a>若有分未有时，<a id="a-YY"></a>分不可得，<a id="a-YZ"></a>云何有作力？<a id="a-Ya"></a>若有分已有者，<a id="a-Yb"></a>分力何用？</p>
  <p id="aYc">外曰：<a id="a-Yd"></a>汝是破法人(修妒路)。</p>
  <p id="aYe">世人尽见瓶等诸物，<a id="a-Yf"></a>汝种种因缘破，<a id="a-Yg"></a>是故汝为破法人。</p>
  <p id="aYh">内曰：<a id="a-Yi"></a>不然。<a id="a-Yj"></a>汝言有与瓶异，<a id="a-Yk"></a>我说：<a id="a-Yl"></a>若有与瓶异，<a id="a-Ym"></a>是则无瓶。<a id="a-Yn"></a>复次，<a id="a-Yo"></a>无见有，<a id="a-Yp"></a>有见无等(修妒路)。</p>
  <p id="aYq">汝与破法人同，<a id="a-Yr"></a>乃复过甚。<a id="a-Ys"></a>何以故？<a id="a-Yt"></a>头足分等和合现是身，<a id="a-Yu"></a>汝言非身，<a id="a-Yv"></a>离是已别有有分为身。<a id="a-Yw"></a>复次，<a id="a-Yx"></a>轮轴等和合现为车，<a id="a-Yy"></a>离是已别有车，<a id="a-Yz"></a>是故汝为妄语人。</p>
 </body>
</html>