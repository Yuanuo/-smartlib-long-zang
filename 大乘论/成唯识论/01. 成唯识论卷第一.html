<!doctype html>
<html id="z3IBVVYze" data-ver="870">
 <head>
  <meta charset="utf-8">
  <meta author="护法菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">成唯识论卷第一</h1>
  <p id="a2">稽首唯识性。<a id="a-3"></a>满分清净者。<a id="a-4"></a>我今释彼说。<a id="a-5"></a>利乐诸有情。<a id="a-6"></a>今造此论为于二空有迷谬者生正解故。<a id="a-7"></a>生解为断二重障故。<a id="a-8"></a>由我法执二障具生。<a id="a-9"></a>若证二空彼障随断。<a id="a-A"></a>断障为得二胜果故。<a id="a-B"></a>由断续生烦恼障故证真解脱。<a id="a-C"></a>由断碍解所知障故得大菩提。<a id="a-D"></a>又为开示谬执我法迷唯识者。<a id="a-E"></a>令达二空。<a id="a-F"></a>于唯识理如实知故。<a id="a-G"></a>复有迷谬唯识理者。<a id="a-H"></a>或执外境如识非无。<a id="a-I"></a>或执内识如境非有。<a id="a-J"></a>或执诸识用别体同。<a id="a-K"></a>或执离心无别心所。<a id="a-L"></a>为遮此等种种异执。<a id="a-M"></a>令于唯识深妙理中得如实解故作斯论。<a id="a-N"></a>若唯有识。<a id="a-O"></a>云何世间及诸圣教。<a id="a-P"></a>说有我法。<a id="a-Q"></a>颂曰。</p>
  <p id="aR">由假说我法　　有种种相转</p>
  <p id="aS">彼依识所变　　此能变唯三</p>
  <p id="aT">谓异熟思量　　及了别境识</p>
  <p id="aU">论曰。<a id="a-V"></a>世间圣教说有我法。<a id="a-W"></a>但由假立非实有性。<a id="a-X"></a>我谓主宰。<a id="a-Y"></a>法谓轨持。<a id="a-Z"></a>彼二俱有种种相转。<a id="a-a"></a>我种种相。<a id="a-b"></a>谓有情命者等。<a id="a-c"></a>预流一来等。<a id="a-d"></a>法种种相。<a id="a-e"></a>谓实德业等。<a id="a-f"></a>蕴处界等。<a id="a-g"></a>转谓随缘施设有异。<a id="a-h"></a>如是诸相若由假说依何得成。<a id="a-i"></a>彼相皆依识所转变而假施设。<a id="a-j"></a>识谓了别此中识言亦摄心所。<a id="a-k"></a>定相应故。<a id="a-l"></a>变谓识体转似二分。<a id="a-m"></a>相见俱依自证起故。<a id="a-n"></a>依斯二分施设我法。<a id="a-o"></a>彼二离此无所依故。<a id="a-p"></a>或复内识转似外境。<a id="a-q"></a>我法分别熏习力故。<a id="a-r"></a>诸识生时变似我法。<a id="a-s"></a>此我法相虽在内识而由分别似外境现。<a id="a-t"></a>诸有情类无始时来。<a id="a-u"></a>缘此执为实我实法。<a id="a-v"></a>如患梦者患梦力故心似种种外境相现。<a id="a-w"></a>缘此执为实有外境。<a id="a-x"></a>愚夫所计实我实法都无所有。<a id="a-y"></a>但随妄情而施设故说之为假。<a id="a-z"></a>内识所变似我似法。<a id="a-10"></a>虽有而非实我法性。<a id="a-11"></a>然似彼现故说为假。<a id="a-12"></a>外境随情而施设故非有如识。<a id="a-13"></a>内识必依因缘生故非无如境。<a id="a-14"></a>由此便遮增减二执。<a id="a-15"></a>境依内识而假立故唯世俗有。<a id="a-16"></a>识是假境所依事故亦胜义有。</p>
  <p id="a17">云何应知。<a id="a-18"></a>实无外境唯有内识似外境生。<a id="a-19"></a>实我实法不可得故。<a id="a-1A"></a>如何实我不可得耶。<a id="a-1B"></a>诸所执我略有三种。<a id="a-1C"></a>一者执我体常周遍。<a id="a-1D"></a>量同虚空。<a id="a-1E"></a>随处造业受苦乐故。<a id="a-1F"></a>二者执我其体虽常而量不定。<a id="a-1G"></a>随身大小有卷舒故。<a id="a-1H"></a>三者执我体常。<a id="a-1I"></a>至细如一极微。<a id="a-1J"></a>潜转身中作事业故。<a id="a-1K"></a>初且非理。<a id="a-1L"></a>所以者何。<a id="a-1M"></a>执我常遍量同虚空。<a id="a-1N"></a>应不随身受苦乐等。<a id="a-1O"></a>又常遍故应无动转。<a id="a-1P"></a>如何随身能造诸业。</p>
  <p id="a1Q">又所执我一切有情为同为异。<a id="a-1R"></a>若言同者。<a id="a-1S"></a>一作业时一切应作。<a id="a-1T"></a>一受果时一切应受。<a id="a-1U"></a>一得解脱时一切应解脱。<a id="a-1V"></a>便成大过。<a id="a-1W"></a>若言异者。<a id="a-1X"></a>诸有情我更相遍故体应相杂。<a id="a-1Y"></a>又一作业一受果时。<a id="a-1Z"></a>与一切我处无别故应名一切所作所受。<a id="a-1a"></a>若谓作受各有所属无斯过者。<a id="a-1b"></a>理亦不然业果及身与诸我合。<a id="a-1c"></a>属此非彼不应理故。<a id="a-1d"></a>一解脱时。<a id="a-1e"></a>一切应解脱。<a id="a-1f"></a>所修证法一切我合故。<a id="a-1g"></a>中亦非理。<a id="a-1h"></a>所以者何。<a id="a-1i"></a>我体常住不应随身而有舒卷。<a id="a-1j"></a>既有舒卷如槖籥风。<a id="a-1k"></a>应非常住。</p>
  <p id="a1l">又我随身应可分析。<a id="a-1m"></a>如何可执我体一耶。<a id="a-1n"></a>故彼所言如童竖戏。<a id="a-1o"></a>后亦非理。<a id="a-1p"></a>所以者何。<a id="a-1q"></a>我量至小如一极微。<a id="a-1r"></a>如何能令大身遍动。<a id="a-1s"></a>若谓虽小而速巡身如旋火轮似遍动者。<a id="a-1t"></a>则所执我非一非常。<a id="a-1u"></a>诸有往来非常一故。<a id="a-1v"></a>又所执我复有三种。<a id="a-1w"></a>一者即蕴。<a id="a-1x"></a>二者离蕴。<a id="a-1y"></a>三者与蕴非即非离。<a id="a-1z"></a>初即蕴我理且不然。<a id="a-20"></a>我应如蕴非常一故。<a id="a-21"></a>又内诸色定非实我。<a id="a-22"></a>如外诸色有质碍故。<a id="a-23"></a>心心所法亦非实我。<a id="a-24"></a>不恒相续待众缘故。<a id="a-25"></a>余行余色亦非实我。<a id="a-26"></a>如虚空等非觉性故。<a id="a-27"></a>中离蕴我理亦不然。<a id="a-28"></a>应如虚空无作受故。<a id="a-29"></a>后俱非我理亦不然。<a id="a-2A"></a>许依蕴立非即离蕴应如瓶等非实我故。<a id="a-2B"></a>又既不可说有为无为。<a id="a-2C"></a>亦应不可说是我非我。<a id="a-2D"></a>故彼所执实我不成。</p>
  <p id="a2E">又诸所执实有我体。<a id="a-2F"></a>为有思虑为无思虑。<a id="a-2G"></a>若有思虑应是无常。<a id="a-2H"></a>非一切时有思虑故。<a id="a-2I"></a>若无思虑。<a id="a-2J"></a>应如虚空不能作业亦不受果。<a id="a-2K"></a>故所执我理俱不成。</p>
  <p id="a2L">又诸所执实有我体。<a id="a-2M"></a>为有作用为无作用。<a id="a-2N"></a>若有作用如手足等应是无常。<a id="a-2O"></a>若无作用如兔角等。<a id="a-2P"></a>应非实我。<a id="a-2Q"></a>故所执我二俱不成。</p>
  <p id="a2R">又诸所执实有我体。<a id="a-2S"></a>为是我见所缘境不。<a id="a-2T"></a>若非我见所缘境者。<a id="a-2U"></a>汝等云何知实有我。<a id="a-2V"></a>若是我见所缘境者。<a id="a-2W"></a>应有我见非颠倒摄。<a id="a-2X"></a>如实知故。<a id="a-2Y"></a>若尔如何执有我者。<a id="a-2Z"></a>所信至教皆毁我见称赞无我。<a id="a-2a"></a>言无我见能证涅槃。<a id="a-2b"></a>执着我见沉沦生死。<a id="a-2c"></a>岂有邪见能证涅槃。<a id="a-2d"></a>正见翻令沉沦生死。</p>
  <p id="a2e">又诸我见不缘实我。<a id="a-2f"></a>有所缘故。<a id="a-2g"></a>如缘余心。<a id="a-2h"></a>我见所缘定非实我。<a id="a-2i"></a>是所缘故。<a id="a-2j"></a>如所余法。<a id="a-2k"></a>是故我见不缘实我。<a id="a-2l"></a>但缘内识变现诸蕴。<a id="a-2m"></a>随自妄情种种计度。<a id="a-2n"></a>然诸我执略有二种。<a id="a-2o"></a>一者俱生。<a id="a-2p"></a>二者分别。<a id="a-2q"></a>俱生我执。<a id="a-2r"></a>无始时来虚妄熏习内因力故恒与身俱。<a id="a-2s"></a>不待邪教及邪分别任运而转。<a id="a-2t"></a>故名俱生。<a id="a-2u"></a>此复二种。<a id="a-2v"></a>一常相续在第七识。<a id="a-2w"></a>缘第八识起自心相执为实我。<a id="a-2x"></a>二有间断在第六识。<a id="a-2y"></a>缘识所变五取蕴相。<a id="a-2z"></a>或总或别起自心相执为实我。<a id="a-30"></a>此二我执细故难断。<a id="a-31"></a>后修道中数数修习胜生空观方能除灭。<a id="a-32"></a>分别我执亦由现在外缘力故非与身俱。<a id="a-33"></a>要待邪教及邪分别然后方起故名分别。<a id="a-34"></a>唯在第六意识中有。<a id="a-35"></a>此亦二种。<a id="a-36"></a>一缘邪教所说蕴相起自心相分别计度执为实我。<a id="a-37"></a>二缘邪教所说我相。<a id="a-38"></a>起自心相分别计度执为实我。<a id="a-39"></a>此二我执粗故易断。<a id="a-3A"></a>初见道时观一切法生空真如即能除灭。<a id="a-3B"></a>如是所说一切我执自心外蕴或有或无。<a id="a-3C"></a>自心内蕴一切皆有。<a id="a-3D"></a>是故我执皆缘无常五取蕴相。<a id="a-3E"></a>妄执为我。<a id="a-3F"></a>然诸蕴相从缘生故是如幻有。<a id="a-3G"></a>妄所执我横计度故决定非有故契经说。<a id="a-3H"></a>苾刍当知。<a id="a-3I"></a>世间沙门婆罗门等所有我见一切皆缘五取蕴起。<a id="a-3J"></a>实我若无云何得有忆识诵习恩怨等事。<a id="a-3K"></a>所执实我既常无变。<a id="a-3L"></a>后应如前是事非有。<a id="a-3M"></a>前应如后是事非无。<a id="a-3N"></a>以后与前体无别故。<a id="a-3O"></a>若谓我用前后变易非我体者。<a id="a-3P"></a>理亦不然。<a id="a-3Q"></a>用不离体应常有故。<a id="a-3R"></a>体不离用应非常故。<a id="a-3S"></a>然诸有情各有本识。<a id="a-3T"></a>一类相续任持种子。<a id="a-3U"></a>与一切法更互为因熏习力故。<a id="a-3V"></a>得有如是忆识等事。<a id="a-3W"></a>故所设难于汝有失非于我宗。<a id="a-3X"></a>若无实我谁能造业谁受果耶。<a id="a-3Y"></a>所执实我既无变易。<a id="a-3Z"></a>犹如虚空。<a id="a-3a"></a>如何可能造业受果。<a id="a-3b"></a>若有变易应是无常。<a id="a-3c"></a>然诸有情心心所法因缘力故。<a id="a-3d"></a>相续无断。<a id="a-3e"></a>造业受果。<a id="a-3f"></a>于理无违。</p>
  <p id="a3g">我若实无。<a id="a-3h"></a>谁于生死轮回诸趣。<a id="a-3i"></a>谁复厌苦求趣涅槃。<a id="a-3j"></a>所执实我既无生灭。<a id="a-3k"></a>如何可说生死轮回。<a id="a-3l"></a>常如虚空。<a id="a-3m"></a>非苦所恼何为厌舍求趣涅槃。<a id="a-3n"></a>故彼所言常为自害。<a id="a-3o"></a>然有情类身心相续烦恼业力轮回诸趣。<a id="a-3p"></a>厌患苦故求趣涅槃。<a id="a-3q"></a>由此故知。<a id="a-3r"></a>定无实我但有诸识。<a id="a-3s"></a>无始时来前灭后生。<a id="a-3t"></a>因果相续。<a id="a-3u"></a>由妄熏习似我相现。<a id="a-3v"></a>愚者于中妄执为我。</p>
  <p id="a3w">如何识外实有诸法不可得耶。<a id="a-3x"></a>外道余乘所执外法理非有故。<a id="a-3y"></a>外道所执云何非有。<a id="a-3z"></a>且数论者执。<a id="a-40"></a>我是思。<a id="a-41"></a>受用萨埵刺阇答摩所成大等二十三法。<a id="a-42"></a>然大等法三事合成。<a id="a-43"></a>是实非假。<a id="a-44"></a>现量所得。<a id="a-45"></a>彼执非理所以者何。<a id="a-46"></a>大等诸法多事成故。<a id="a-47"></a>如军林等。<a id="a-48"></a>应假非实。<a id="a-49"></a>如何可说现量得耶。</p>
  <p id="a4A">又大等法若是实有。<a id="a-4B"></a>应如本事非三合成。<a id="a-4C"></a>萨埵等三即大等故。<a id="a-4D"></a>应如大等。<a id="a-4E"></a>亦三合成。<a id="a-4F"></a>转变非常为例亦尔。<a id="a-4G"></a>又三本事各多功能。<a id="a-4H"></a>体亦应多。<a id="a-4I"></a>能体一故。<a id="a-4J"></a>三体既遍。<a id="a-4K"></a>一处变时余亦应尔。<a id="a-4L"></a>体无别故。<a id="a-4M"></a>许此三事。<a id="a-4N"></a>体相各别。<a id="a-4O"></a>如何和合共成一相。<a id="a-4P"></a>不应合时变为一相。<a id="a-4Q"></a>与未合时体无别故。<a id="a-4R"></a>若谓三事体异相同。<a id="a-4S"></a>便违己宗体相是一。<a id="a-4T"></a>体应如相冥然是一。<a id="a-4U"></a>相应如体显然有三。<a id="a-4V"></a>故不应言三合成一。<a id="a-4W"></a>又三是别。<a id="a-4X"></a>大等是总。<a id="a-4Y"></a>总别一故应非一三。<a id="a-4Z"></a>此三变时若不和合成一相者。<a id="a-4a"></a>应如未变。<a id="a-4b"></a>如何现见是一色等。<a id="a-4c"></a>若三和合成一相者。<a id="a-4d"></a>应失本别相体亦应随失。<a id="a-4e"></a>不可说三各有二相。<a id="a-4f"></a>一总二别。<a id="a-4g"></a>总即别故。<a id="a-4h"></a>总亦应三。<a id="a-4i"></a>如何见一。<a id="a-4j"></a>若谓三体各有三相。<a id="a-4k"></a>和杂难知。<a id="a-4l"></a>故见一者。<a id="a-4m"></a>既有三相。<a id="a-4n"></a>宁见为一。<a id="a-4o"></a>复如何知三事有异。<a id="a-4p"></a>若彼一一皆具三相。<a id="a-4q"></a>应一一事能成色等。<a id="a-4r"></a>何所阙少待三和合。<a id="a-4s"></a>体亦应各三。<a id="a-4t"></a>以体即相故。<a id="a-4u"></a>又大等法皆三合成。<a id="a-4v"></a>展转相望应无差别。<a id="a-4w"></a>是则因果唯量诸大诸根差别皆不得成。<a id="a-4x"></a>若尔一根应得一切境。<a id="a-4y"></a>或应一境一切根所得。<a id="a-4z"></a>世间现见情与非情净秽等物现比量等。<a id="a-50"></a>皆应无异。<a id="a-51"></a>便为大失。<a id="a-52"></a>故彼所执实法不成。<a id="a-53"></a>但是妄情计度为有。<a id="a-54"></a>胜论所执实等句义多实有性。<a id="a-55"></a>现量所得。<a id="a-56"></a>彼执非理。<a id="a-57"></a>所以者何。<a id="a-58"></a>诸句义中。<a id="a-59"></a>且常住者。<a id="a-5A"></a>若能生果。<a id="a-5B"></a>应是无常。<a id="a-5C"></a>有作用故如所生果。<a id="a-5D"></a>若不生果应非离识实有自性。<a id="a-5E"></a>如兔角等。<a id="a-5F"></a>诸无常者。<a id="a-5G"></a>若有质碍。<a id="a-5H"></a>便有方分。<a id="a-5I"></a>应可分析。<a id="a-5J"></a>如军林等。<a id="a-5K"></a>非实有性。<a id="a-5L"></a>若无质碍如心心所。<a id="a-5M"></a>应非离此有实自性。</p>
  <p id="a5N">又彼所执地水火风。<a id="a-5O"></a>应非有碍实句义摄。<a id="a-5P"></a>身根所触故。<a id="a-5Q"></a>如坚湿暖动。<a id="a-5R"></a>即彼所执坚湿暖等。<a id="a-5S"></a>应非无碍德句义摄。<a id="a-5T"></a>身根所触故。<a id="a-5U"></a>如地水火风。<a id="a-5V"></a>地水火三对青色等。<a id="a-5W"></a>俱眼所见。<a id="a-5X"></a>准此应责。<a id="a-5Y"></a>故知无实地水火风。<a id="a-5Z"></a>与坚湿等各别有性。<a id="a-5a"></a>亦非眼见实地水火。</p>
  <p id="a5b">又彼所执实句义中。<a id="a-5c"></a>有碍常者。<a id="a-5d"></a>皆有碍故。<a id="a-5e"></a>如粗地等。<a id="a-5f"></a>应是无常。<a id="a-5g"></a>诸句义中色根所取无质碍法。<a id="a-5h"></a>应皆有碍。<a id="a-5i"></a>许色根取故。<a id="a-5j"></a>如地水火风。</p>
  <p id="a5k">又彼所执非实德等。<a id="a-5l"></a>应非离识有别自性。<a id="a-5m"></a>非实摄故。<a id="a-5n"></a>如石女儿。<a id="a-5o"></a>非有实等应非离识有别自性。<a id="a-5p"></a>非有摄故。<a id="a-5q"></a>如空花等。<a id="a-5r"></a>彼所执有。<a id="a-5s"></a>应离实等无别自性。<a id="a-5t"></a>许非无故。<a id="a-5u"></a>如实德等。<a id="a-5v"></a>若离实等应非有性。<a id="a-5w"></a>许异实等故。<a id="a-5x"></a>如毕竟无等。<a id="a-5y"></a>如有非无无别有性。<a id="a-5z"></a>如何实等有别有性。<a id="a-60"></a>若离有法有别有性。<a id="a-61"></a>应离无法有别无性。<a id="a-62"></a>彼既不然此云何尔。<a id="a-63"></a>故彼有性唯妄计度。<a id="a-64"></a>又彼所执实德业性。<a id="a-65"></a>异实德业。<a id="a-66"></a>理定不然。<a id="a-67"></a>勿。<a id="a-68"></a>此亦非实德业性。<a id="a-69"></a>异实等故。<a id="a-6A"></a>如德业等。</p>
  <p id="a6B">又应实等非实等摄。<a id="a-6C"></a>异实等性故。<a id="a-6D"></a>如德业实等。<a id="a-6E"></a>地等诸性对地等体更相征诘。<a id="a-6F"></a>准此应知。<a id="a-6G"></a>如实性等无别实等性。<a id="a-6H"></a>实等亦应无别实性等。<a id="a-6I"></a>若离实等有实等性。<a id="a-6J"></a>应离非实等有非实等性。<a id="a-6K"></a>彼既不尔此云何然。<a id="a-6L"></a>故同异性唯假施设。<a id="a-6M"></a>又彼所执和合句义定非实有。<a id="a-6N"></a>非有实等诸法摄故。<a id="a-6O"></a>如毕竟无。<a id="a-6P"></a>彼许实等现量所得以理推征尚非实有况彼自许和合句义非现量得。<a id="a-6Q"></a>而可实有。<a id="a-6R"></a>设执和合是现量境。<a id="a-6S"></a>由前理故亦非实有。<a id="a-6T"></a>然彼实等。<a id="a-6U"></a>非缘离识实有自体现量所得。<a id="a-6V"></a>许所知故。<a id="a-6W"></a>如龟毛等。<a id="a-6X"></a>又缘实智非缘离识实句自体现量智摄。<a id="a-6Y"></a>假合生故。<a id="a-6Z"></a>如德智等。<a id="a-6a"></a>广说乃至缘和合智。<a id="a-6b"></a>非缘离识和合自体现量智摄。<a id="a-6c"></a>假合生故。<a id="a-6d"></a>如实智等。<a id="a-6e"></a>故胜论者实等句义。<a id="a-6f"></a>亦是随情妄所施设。<a id="a-6g"></a>有执有一大自在天。<a id="a-6h"></a>体实遍常能生诸法。<a id="a-6i"></a>彼执非理。<a id="a-6j"></a>所以者何。<a id="a-6k"></a>若法能生必非常故。<a id="a-6l"></a>诸非常者必不遍故。<a id="a-6m"></a>诸不遍者非真实故。<a id="a-6n"></a>体既常遍。<a id="a-6o"></a>具诸功能应一切处时顿生一切法。<a id="a-6p"></a>待欲或缘方能生者。<a id="a-6q"></a>违一因论。<a id="a-6r"></a>或欲及缘亦应顿起。<a id="a-6s"></a>因常有故。<a id="a-6t"></a>余执有一大梵、<a id="a-6u"></a>时、<a id="a-6v"></a>方、<a id="a-6w"></a>本际、<a id="a-6x"></a>自然、<a id="a-6y"></a>虚空、<a id="a-6z"></a>我等。<a id="a-70"></a>常住实有。<a id="a-71"></a>具诸功能生一切法。<a id="a-72"></a>皆同此破。<a id="a-73"></a>有余偏执。<a id="a-74"></a>明论声常。<a id="a-75"></a>能为定量表诠诸法。<a id="a-76"></a>有执一切声皆是常。<a id="a-77"></a>待缘显发。<a id="a-78"></a>方有诠表。<a id="a-79"></a>彼俱非理。<a id="a-7A"></a>所以者何。<a id="a-7B"></a>且明论声许能诠故。<a id="a-7C"></a>应非常住如所余声。<a id="a-7D"></a>余声亦应非常声体。<a id="a-7E"></a>如瓶衣等待众缘故。<a id="a-7F"></a>有外道执。<a id="a-7G"></a>地水火风极微。<a id="a-7H"></a>实常。<a id="a-7I"></a>能生粗色。<a id="a-7J"></a>所生粗色不越因量。<a id="a-7K"></a>虽是无常而体实有。<a id="a-7L"></a>彼亦非理。<a id="a-7M"></a>所以者何。<a id="a-7N"></a>所执极微若有方分。<a id="a-7O"></a>如蚁行等。<a id="a-7P"></a>体应非实。<a id="a-7Q"></a>若无方分。<a id="a-7R"></a>如心心所。<a id="a-7S"></a>应不共聚生粗果色。<a id="a-7T"></a>既能生果。<a id="a-7U"></a>如彼所生。<a id="a-7V"></a>如何可说极微常住。</p>
  <p id="a7W">又所生果。<a id="a-7X"></a>不越因量。<a id="a-7Y"></a>应如极微不名粗色。<a id="a-7Z"></a>则此果色。<a id="a-7a"></a>应非眼等色根所取。<a id="a-7b"></a>便违自执。<a id="a-7c"></a>若谓果色量德合故。<a id="a-7d"></a>非粗似粗色根能取。<a id="a-7e"></a>所执果色既同因量。<a id="a-7f"></a>应如极微无粗德合。<a id="a-7g"></a>或应极微亦粗德合。<a id="a-7h"></a>如粗果色。<a id="a-7i"></a>处无别故。<a id="a-7j"></a>若谓果色遍在自因。<a id="a-7k"></a>因非一故可名粗者。<a id="a-7l"></a>则此果色体应非一。<a id="a-7m"></a>如所在因。<a id="a-7n"></a>处各别故。<a id="a-7o"></a>既尔此果还不成粗。<a id="a-7p"></a>由此亦非色根所取。<a id="a-7q"></a>若果多分合故成粗。<a id="a-7r"></a>多因极微合应非细。<a id="a-7s"></a>足成根境何用果为。<a id="a-7t"></a>既多分成。<a id="a-7u"></a>应非实有。<a id="a-7v"></a>则汝所执前后相违。</p>
  <p id="a7w">又果与因俱有质碍。<a id="a-7x"></a>应不同处。<a id="a-7y"></a>如二极微。<a id="a-7z"></a>若谓果因体相受入。<a id="a-80"></a>如沙受水药入镕铜。<a id="a-81"></a>谁许沙铜体受水药。<a id="a-82"></a>或应离变非一非常。<a id="a-83"></a>又粗色果体若是一。<a id="a-84"></a>得一分时应得一切。<a id="a-85"></a>彼此一故。<a id="a-86"></a>彼应如此。</p>
  <p id="a87">不许违理。<a id="a-88"></a>许便违事。<a id="a-89"></a>故彼所执进退不成。<a id="a-8A"></a>但是随情虚妄计度。<a id="a-8B"></a>然诸外道品类虽多。<a id="a-8C"></a>所执有法不过四种。<a id="a-8D"></a>一执有法与有等性其体定一。<a id="a-8E"></a>如数论等。<a id="a-8F"></a>彼执非理。<a id="a-8G"></a>所以者何。<a id="a-8H"></a>勿一切法即有性故。<a id="a-8I"></a>皆如有性。<a id="a-8J"></a>体无差别便违三德我等体异。<a id="a-8K"></a>亦违世间诸法差别。<a id="a-8L"></a>又若色等即色等性。<a id="a-8M"></a>色等应无青黄等异。<a id="a-8N"></a>二执有法与有等性。<a id="a-8O"></a>其体定异。<a id="a-8P"></a>如胜论等。<a id="a-8Q"></a>彼执非理。<a id="a-8R"></a>所以者何。<a id="a-8S"></a>勿一切法非有性故。<a id="a-8T"></a>如已灭无。<a id="a-8U"></a>体不可得。<a id="a-8V"></a>便违实等自体非无。<a id="a-8W"></a>亦违世间现见有物。<a id="a-8X"></a>又若色等非色等性。<a id="a-8Y"></a>应如声等。<a id="a-8Z"></a>非眼等境。<a id="a-8a"></a>三执有法与有等性。<a id="a-8b"></a>亦一亦异。<a id="a-8c"></a>如无惭等。<a id="a-8d"></a>彼执非理。<a id="a-8e"></a>所以者何。<a id="a-8f"></a>一异同前一异过故。<a id="a-8g"></a>二相相违。<a id="a-8h"></a>体应别故。<a id="a-8i"></a>一异体同俱不成故。<a id="a-8j"></a>勿一切法皆同一体。<a id="a-8k"></a>或应一异是假非实。<a id="a-8l"></a>而执为实理定不成。<a id="a-8m"></a>四执有法与有等性。<a id="a-8n"></a>非一非异。<a id="a-8o"></a>如邪命等。<a id="a-8p"></a>彼执非理。<a id="a-8q"></a>所以者何。<a id="a-8r"></a>非一异执同异一故。<a id="a-8s"></a>非一异言为遮为表。</p>
  <p id="a8t">若唯是表应不双非。<a id="a-8u"></a>若但是遮应无所执。<a id="a-8v"></a>亦遮亦表应互相违。<a id="a-8w"></a>非表非遮。<a id="a-8x"></a>应成戏论。<a id="a-8y"></a>又非一异。<a id="a-8z"></a>违世共知有一异物。<a id="a-90"></a>亦违自宗色等有法决定实有。<a id="a-91"></a>是故彼言唯矫避过。<a id="a-92"></a>诸有智者勿谬许之。</p>
  <p id="a93">余乘所执离识实有色等诸法。<a id="a-94"></a>如何非有彼所执色不相应行。<a id="a-95"></a>及诸无为。<a id="a-96"></a>理非有故。<a id="a-97"></a>且所执色总有二种。<a id="a-98"></a>一者有对极微所成。<a id="a-99"></a>二者无对非极微成。<a id="a-9A"></a>彼有对色定非实有。<a id="a-9B"></a>能成极微非实有故。<a id="a-9C"></a>谓诸极微若有质碍。<a id="a-9D"></a>应如瓶等。<a id="a-9E"></a>是假非实。<a id="a-9F"></a>若无质碍。<a id="a-9G"></a>应如非色。<a id="a-9H"></a>如何可集成瓶衣等。<a id="a-9I"></a>又诸极微。<a id="a-9J"></a>若有方分。<a id="a-9K"></a>必可分析。<a id="a-9L"></a>便非实有。<a id="a-9M"></a>若无方分。<a id="a-9N"></a>则如非色。<a id="a-9O"></a>云何和合承光发影。<a id="a-9P"></a>日轮才举照柱等时。<a id="a-9Q"></a>东西两边光影各现。<a id="a-9R"></a>承光发影。<a id="a-9S"></a>处既不同。<a id="a-9T"></a>所执极微定有方分。<a id="a-9U"></a>又若见触壁等物时。<a id="a-9V"></a>唯得此边不得彼分。<a id="a-9W"></a>既和合物即诸极微。<a id="a-9X"></a>故此极微必有方分。</p>
  <p id="a9Y">又诸极微随所住处必有上下四方差别。<a id="a-9Z"></a>不尔便无共和集义。<a id="a-9a"></a>或相涉入。<a id="a-9b"></a>应不成粗。<a id="a-9c"></a>由此极微定有方分。<a id="a-9d"></a>执有对色即诸极微。<a id="a-9e"></a>若无方分。<a id="a-9f"></a>应无障隔。<a id="a-9g"></a>若尔便非障碍有对。<a id="a-9h"></a>是故汝等所执极微。<a id="a-9i"></a>必有方分。<a id="a-9j"></a>有方分故。<a id="a-9k"></a>便可分析。<a id="a-9l"></a>定非实有。<a id="a-9m"></a>故有对色实有不成。<a id="a-9n"></a>五识岂无所依缘色。</p>
  <p id="a9o">虽非无色而是识变。<a id="a-9p"></a>谓识生时。<a id="a-9q"></a>内因缘力变似眼等色等相现。<a id="a-9r"></a>即以此相为所依缘。<a id="a-9s"></a>然眼等根非现量得。<a id="a-9t"></a>以能发识比知是有。<a id="a-9u"></a>此但功能非外所造。<a id="a-9v"></a>外有对色理既不成。<a id="a-9w"></a>故应但是内识变现。<a id="a-9x"></a>发眼等识名眼等根。<a id="a-9y"></a>此为所依生眼等识。<a id="a-9z"></a>此眼等识外所缘缘。<a id="a-A0"></a>理非有故。<a id="a-A1"></a>决定应许自识所变为所缘缘。<a id="a-A2"></a>谓能引生似自识者。<a id="a-A3"></a>汝执彼是此所缘缘。<a id="a-A4"></a>非但能生。<a id="a-A5"></a>勿因缘等亦名此识所缘缘故。<a id="a-A6"></a>眼等五识了色等时。<a id="a-A7"></a>但缘和合似彼相故。<a id="a-A8"></a>非和合相异诸极微有实自体。<a id="a-A9"></a>分析彼时。<a id="a-AA"></a>似彼相识定不生故。</p>
  <p id="aAB">彼和合相既非实有。<a id="a-AC"></a>故不可说是五识缘。<a id="a-AD"></a>勿第二月等能生五识故。<a id="a-AE"></a>非诸极微共和合位可与五识各作所缘。<a id="a-AF"></a>此识上无极微相故。<a id="a-AG"></a>非诸极微有和合相不和合时无此相故。<a id="a-AH"></a>非和合位与不合时。<a id="a-AI"></a>此诸极微体相有异。<a id="a-AJ"></a>故和合位如不合时色等极微。<a id="a-AK"></a>非五识境。<a id="a-AL"></a>有执色等一一极微。<a id="a-AM"></a>不和集时非五识境。<a id="a-AN"></a>共和集位展转相资有粗相生。<a id="a-AO"></a>为此识境。<a id="a-AP"></a>彼相实有。<a id="a-AQ"></a>为此所缘。</p>
  <p id="aAR">彼执不然共和集位与未集时体相一故。<a id="a-AS"></a>瓶瓯等物极微等者缘彼相识应无别故。<a id="a-AT"></a>共和集位一一极微。<a id="a-AU"></a>各各应舍微圆相故。<a id="a-AV"></a>非粗相识缘细相境。<a id="a-AW"></a>勿余境识缘余境故。<a id="a-AX"></a>一识应缘一切境故。<a id="a-AY"></a>许有极微尚致此失。<a id="a-AZ"></a>况无识外真实极微。<a id="a-Aa"></a>由此定知。<a id="a-Ab"></a>自识所变似色等相为所缘缘。</p>
  <p id="aAc">见托彼生带彼相故。<a id="a-Ad"></a>然识变时随量大小。<a id="a-Ae"></a>顿现一相非别变作众多极微合成一物。<a id="a-Af"></a>为执粗色有实体者。<a id="a-Ag"></a>佛说极微令其除析。<a id="a-Ah"></a>非谓诸色实有极微。<a id="a-Ai"></a>诸瑜伽师以假想慧于粗色相。<a id="a-Aj"></a>渐次除析至不可析假说极微。<a id="a-Ak"></a>虽此极微犹有方分而不可析。<a id="a-Al"></a>若更析之便似空现。<a id="a-Am"></a>不名为色。<a id="a-An"></a>故说极微是色边际。<a id="a-Ao"></a>由此应知。<a id="a-Ap"></a>诸有对色皆识变现非极微成。<a id="a-Aq"></a>余无对色。<a id="a-Ar"></a>是此类故。<a id="a-As"></a>亦非实有。<a id="a-At"></a>或无对故。<a id="a-Au"></a>如心心所。<a id="a-Av"></a>定非实色。<a id="a-Aw"></a>诸有对色现有色相。<a id="a-Ax"></a>以理推究离识尚无。<a id="a-Ay"></a>况无对色现无色相而可说为真实色法。<a id="a-Az"></a>表无表色岂非实有。<a id="a-B0"></a>此非实有。<a id="a-B1"></a>所以者何。<a id="a-B2"></a>且身表色若是实有。<a id="a-B3"></a>以何为性。<a id="a-B4"></a>若言是形便非实有。<a id="a-B5"></a>可分析故。<a id="a-B6"></a>长等极微不可得故。<a id="a-B7"></a>若言是动。<a id="a-B8"></a>亦非实有。<a id="a-B9"></a>才生即灭无动义故。<a id="a-BA"></a>有为法灭不待因故。<a id="a-BB"></a>灭若待因应非灭故。<a id="a-BC"></a>若言有色非显非形。<a id="a-BD"></a>心所引生能动手等名身表业理亦不然。<a id="a-BE"></a>此若是动义如前破。<a id="a-BF"></a>若是动因应即风界。<a id="a-BG"></a>风无表示不应名表。</p>
  <p id="aBH">又触不应通善恶性。<a id="a-BI"></a>非显香味类触应知。<a id="a-BJ"></a>故身表业定非实有。<a id="a-BK"></a>然心为因。<a id="a-BL"></a>令识所变手等色相生灭相续转趣余方。<a id="a-BM"></a>似有动作表示心故。<a id="a-BN"></a>假名身表。<a id="a-BO"></a>语表亦非实有声性。<a id="a-BP"></a>一刹那声无诠表故。<a id="a-BQ"></a>多念相续便非实故外有对色前已破故。<a id="a-BR"></a>然因心故。<a id="a-BS"></a>识变似声生灭相续似有表示。<a id="a-BT"></a>假名语表。<a id="a-BU"></a>于理无违。<a id="a-BV"></a>表既实无。<a id="a-BW"></a>无表宁实。<a id="a-BX"></a>然依思愿善恶分限。<a id="a-BY"></a>假立无表理亦无违。<a id="a-BZ"></a>谓此或依发胜身语善恶思种增长位立。<a id="a-Ba"></a>或依定中止身语恶现行思立。<a id="a-Bb"></a>故是假有。<a id="a-Bc"></a>世尊经中说有三业。<a id="a-Bd"></a>拨身语业岂不违经。<a id="a-Be"></a>不拨为无但言非色。<a id="a-Bf"></a>能动身思说名身业。<a id="a-Bg"></a>能发语思说名语业。<a id="a-Bh"></a>审决二思意相应故。<a id="a-Bi"></a>作动意故说名意业。<a id="a-Bj"></a>起身语思有所造作。<a id="a-Bk"></a>说名为业。<a id="a-Bl"></a>是审决思所游履故通生苦乐异熟果故。<a id="a-Bm"></a>亦名为道。<a id="a-Bn"></a>故前七业道亦思为自性。<a id="a-Bo"></a>或身语表由思发故假说为业。<a id="a-Bp"></a>思所履故说名业道。<a id="a-Bq"></a>由此应知。<a id="a-Br"></a>实无外色唯有内识变似色生不相应行亦非实有。<a id="a-Bs"></a>所以者何。<a id="a-Bt"></a>得非得等。<a id="a-Bu"></a>非如色心及诸心所。<a id="a-Bv"></a>体相可得。<a id="a-Bw"></a>非异色心及诸心所作用可得。<a id="a-Bx"></a>由此故知。<a id="a-By"></a>定非实有。<a id="a-Bz"></a>但依色等分位假立。<a id="a-C0"></a>此定非异色心心所有实体用。<a id="a-C1"></a>如色心等。<a id="a-C2"></a>许蕴摄故。<a id="a-C3"></a>或心心所及色无为所不摄故。<a id="a-C4"></a>如毕竟无定非实有。<a id="a-C5"></a>或余实法所不摄故。<a id="a-C6"></a>如余假法。<a id="a-C7"></a>非实有体。<a id="a-C8"></a>且彼如何。<a id="a-C9"></a>知得非得异色心等有实体用。<a id="a-CA"></a>契经说故。<a id="a-CB"></a>如说如是补特伽罗成就善恶。<a id="a-CC"></a>圣者成就十无学法。<a id="a-CD"></a>又说异生不成就圣法。<a id="a-CE"></a>诸阿罗汉不成就烦恼。<a id="a-CF"></a>成不成言显得非得。<a id="a-CG"></a>经不说此异色心等有实体用。<a id="a-CH"></a>为证不成。<a id="a-CI"></a>亦说轮王成就七宝。<a id="a-CJ"></a>岂即成就他身非情。<a id="a-CK"></a>若谓于宝有自在力。<a id="a-CL"></a>假说成就。<a id="a-CM"></a>于善恶法何不许然。<a id="a-CN"></a>而执实得。<a id="a-CO"></a>若谓七宝在现在故。<a id="a-CP"></a>可假说成。<a id="a-CQ"></a>宁知所成善恶等法。<a id="a-CR"></a>离现在有。<a id="a-CS"></a>离现实法理非有故。<a id="a-CT"></a>现在必有善种等故。<a id="a-CU"></a>又得于法有何胜用。<a id="a-CV"></a>若言能起应起无为。<a id="a-CW"></a>一切非情应永不起。<a id="a-CX"></a>未得已失应永不生。<a id="a-CY"></a>若俱生得为因起者。<a id="a-CZ"></a>所执二生便为无用。<a id="a-Ca"></a>又具善恶无记得者。<a id="a-Cb"></a>善恶无记应顿现前。<a id="a-Cc"></a>若待余因得便无用。<a id="a-Cd"></a>若得于法是不失因。<a id="a-Ce"></a>有情由此成就彼故。<a id="a-Cf"></a>诸可成法不离有情若离有情实不可得。<a id="a-Cg"></a>故得于法俱为无用得实无故。<a id="a-Ch"></a>非得亦无。<a id="a-Ci"></a>然依有情可成诸法分位假立三种成就。<a id="a-Cj"></a>一种子成就。<a id="a-Ck"></a>二自在成就。<a id="a-Cl"></a>三现行成就。<a id="a-Cm"></a>翻此假立不成就名。<a id="a-Cn"></a>此类虽多。<a id="a-Co"></a>而于三界见所断种未永害位。<a id="a-Cp"></a>假立非得名异生性。<a id="a-Cq"></a>于诸圣法未成就故。<a id="a-Cr"></a>复如何知异色心等有实同分。<a id="a-Cs"></a>契经说故。<a id="a-Ct"></a>如契经说此天同分此人同分。<a id="a-Cu"></a>乃至广说。<a id="a-Cv"></a>此经不说异色心等有实同分。<a id="a-Cw"></a>为证不成。<a id="a-Cx"></a>若同智言因斯起故。<a id="a-Cy"></a>知实有者。<a id="a-Cz"></a>则草木等应有同分。<a id="a-D0"></a>又于同分起同智言。<a id="a-D1"></a>同分复应有别同分。<a id="a-D2"></a>彼既不尔。<a id="a-D3"></a>此云何然。<a id="a-D4"></a>若谓为因起同事欲知实有者。<a id="a-D5"></a>理亦不然。<a id="a-D6"></a>宿习为因起同事欲。<a id="a-D7"></a>何要别执有实同分。<a id="a-D8"></a>然依有情身心相似分位差别假立同分。<a id="a-D9"></a>复如何知。<a id="a-DA"></a>异色心等有实命根。<a id="a-DB"></a>契经说故。<a id="a-DC"></a>如契经说。<a id="a-DD"></a>寿暖识三。<a id="a-DE"></a>应知命根说名为寿。<a id="a-DF"></a>此经不说异色心等有实寿体。<a id="a-DG"></a>为证不成。</p>
  <p id="aDH">又先已成色不离识。<a id="a-DI"></a>应此离识无别命根。<a id="a-DJ"></a>又若命根异识实有。<a id="a-DK"></a>应如受等。<a id="a-DL"></a>非实命根。<a id="a-DM"></a>若尔如何经说三法。<a id="a-DN"></a>义别说三。<a id="a-DO"></a>如四正断。<a id="a-DP"></a>住无心位寿暖应无。<a id="a-DQ"></a>岂不经说。<a id="a-DR"></a>识不离身。<a id="a-DS"></a>既尔如何名无心位。<a id="a-DT"></a>彼灭转识。<a id="a-DU"></a>非阿赖耶。<a id="a-DV"></a>有此识因后当广说。<a id="a-DW"></a>此识足为界趣生体。<a id="a-DX"></a>是遍。<a id="a-DY"></a>恒续。<a id="a-DZ"></a>异熟果故。<a id="a-Da"></a>无劳别执有实命根。<a id="a-Db"></a>然依亲生此识种子。<a id="a-Dc"></a>由业所引功能差别住时决定假立命根。<a id="a-Dd"></a>复如何知。<a id="a-De"></a>二无心定无想异熟。<a id="a-Df"></a>异色心等有实自性。<a id="a-Dg"></a>若无实性应不能遮心心所法令不现起。<a id="a-Dh"></a>若无心位有别实法异色心等能遮于心名无心定。<a id="a-Di"></a>应无色时有别实法异色心等。<a id="a-Dj"></a>能碍于色名无色定。<a id="a-Dk"></a>彼既不尔。<a id="a-Dl"></a>此云何然。<a id="a-Dm"></a>又遮碍心何须实法。<a id="a-Dn"></a>如堤塘等假亦能遮谓修定时于定加行厌患粗动心心所故。<a id="a-Do"></a>发胜期愿遮心心所。<a id="a-Dp"></a>令心心所渐细渐微。<a id="a-Dq"></a>微微心时熏异熟识成极增上厌心等种。<a id="a-Dr"></a>由此损伏心等种故。<a id="a-Ds"></a>粗动心等暂不现行。<a id="a-Dt"></a>依此分位假立二定。<a id="a-Du"></a>此种善故定亦名善。<a id="a-Dv"></a>无想定前求无想果。<a id="a-Dw"></a>故所熏成种。<a id="a-Dx"></a>招彼异熟识。<a id="a-Dy"></a>依定粗动想等不行。<a id="a-Dz"></a>于此分位假立无想。<a id="a-E0"></a>依异熟立得异熟名。<a id="a-E1"></a>故此三法亦非实有。</p>
 </body>
</html>