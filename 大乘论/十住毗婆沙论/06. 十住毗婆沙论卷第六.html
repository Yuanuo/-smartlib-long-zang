<!doctype html>
<html id="z3IBVRLy0" data-ver="845">
 <head>
  <meta charset="utf-8">
  <meta author="龙树菩萨">
  <meta library="龙藏">
  <meta catalog="大乘论">
  <meta period="unknown">
 </head>
 <body>
  <h1 id="a1">十住毗婆沙论卷第六</h1>
  <h2 id="a2">分别布施品第十二之余</h2>
  <p id="a3">总相别相施　　皆悉能回向</p>
  <p id="a4">是菩萨能以二种净施能知二种回向。<a id="a-5"></a>一为总相。<a id="a-6"></a>二为别相。<a id="a-7"></a>总相回向者。<a id="a-8"></a>有所施皆回向阿耨多罗三藐三菩提。<a id="a-9"></a>别相施者。<a id="a-A"></a>如布施果报中说。<a id="a-B"></a>复次总相回向者。<a id="a-C"></a>为安乐利益一切众生。<a id="a-D"></a>别相回向者。<a id="a-E"></a>无信众生令得信故。<a id="a-F"></a>破戒者得持戒故。<a id="a-G"></a>少闻者得多闻故。<a id="a-H"></a>懈怠者得精进故。<a id="a-I"></a>散乱心者得禅定故。<a id="a-J"></a>愚痴众生得智慧故。<a id="a-K"></a>悭者得舍心故。<a id="a-L"></a>如是等种种别相。<a id="a-M"></a>复次总相回向者。<a id="a-N"></a>以六波罗蜜。<a id="a-O"></a>回向阿耨多罗三藐三菩提。<a id="a-P"></a>别相回向者。<a id="a-Q"></a>施外物时愿诸众生得大最乐。<a id="a-R"></a>支节布施时愿诸众生具足佛身。<a id="a-S"></a>问曰。<a id="a-T"></a>布施有几种回向几种不回向。<a id="a-U"></a>答曰。<a id="a-V"></a>一为净四回向三种不回向。<a id="a-W"></a>一菩萨布施为清净四事故回向。<a id="a-X"></a>三种不回向。<a id="a-Y"></a>不为得王故回向。<a id="a-Z"></a>不为得欲乐故回向。<a id="a-a"></a>不为得声闻辟支佛地故回向。<a id="a-b"></a>不为得王故回向者。<a id="a-c"></a>遮王则并遮一切贵人力势自在者。<a id="a-d"></a>不为得欲乐回向者。<a id="a-e"></a>除上贵人余受富乐五欲自娱者。<a id="a-f"></a>不为得声闻辟支佛回向者。<a id="a-g"></a>遮因小乘入无余涅槃。<a id="a-h"></a>令得安住大乘。<a id="a-i"></a>久后乃入无余涅槃。<a id="a-j"></a>为四净回向者。<a id="a-k"></a>菩萨所施为清净佛土故回向。<a id="a-l"></a>为清净菩萨故回向。<a id="a-m"></a>为清净教化众生故回向。<a id="a-n"></a>为净萨婆若故回向。<a id="a-o"></a>菩萨应如是方便回向无令布施损减使得势力。<a id="a-p"></a>问曰。<a id="a-q"></a>以何法令布施损减。<a id="a-r"></a>以何法令布施增益。<a id="a-s"></a>答曰。</p>
  <p id="at">若施不回向　　亦无有方便</p>
  <p id="au">求生于下处　　亲近恶知识</p>
  <p id="av">如是布施者　　是则为损减</p>
  <p id="aw">若布施不回向阿耨多罗三藐三菩提。<a id="a-x"></a>随逐世间乐故。<a id="a-y"></a>求生下处无有方便。<a id="a-z"></a>能出布施禅定果报自在所生。<a id="a-10"></a>亲近障阂大乘知识。<a id="a-11"></a>以是四法则布施损减。</p>
  <p id="a12">离四施得增　　又应三心施</p>
  <p id="a13">菩萨顺佛语　　亦不求果报</p>
  <p id="a14">离此四法布施则得增益。<a id="a-15"></a>一回向阿耨多罗三藐三菩提。<a id="a-16"></a>二有方便回向。<a id="a-17"></a>三求法王处。<a id="a-18"></a>四亲近善知识。<a id="a-19"></a>又应以三法心而行布施。<a id="a-1A"></a>一者怜愍一切众生故以菩提心行施。<a id="a-1B"></a>二者不远佛法而行布施。<a id="a-1C"></a>三者不求果报而行布施。<a id="a-1D"></a>复次。</p>
  <p id="a1E">为得三法故　　而行于布施</p>
  <p id="a1F">为欲求二法　　应当行布施</p>
  <p id="a1G">菩萨为得三法故行布施。<a id="a-1H"></a>一者佛法。<a id="a-1I"></a>二者说法。<a id="a-1J"></a>三者令诸众生住无上乐。<a id="a-1K"></a>又欲求二法行布施者。<a id="a-1L"></a>一者大富。<a id="a-1M"></a>二者具足檀波罗蜜。<a id="a-1N"></a>何以故。<a id="a-1O"></a>若菩萨大富。<a id="a-1P"></a>则离贫苦不取他财不求息利。<a id="a-1Q"></a>无有债主不忧偿债。<a id="a-1R"></a>多财富足能自衣食。<a id="a-1S"></a>有能惠施利益亲族及善知识。<a id="a-1T"></a>眷属安乐其家丰饶。<a id="a-1U"></a>常如节会心常欢悦能大施与。<a id="a-1V"></a>眷属不轻人所敬仰。<a id="a-1W"></a>言皆信受众所依附人来师仰入众无畏。<a id="a-1X"></a>常好洗浴名香涂身。<a id="a-1Y"></a>着好新衣具足庄严。<a id="a-1Z"></a>见诸好色听好音声闻诸妙香。<a id="a-1a"></a>常食最上美味。<a id="a-1b"></a>细触怨贼难坏。<a id="a-1c"></a>善知识欢喜。<a id="a-1d"></a>是于人身得善果报。<a id="a-1e"></a>人所钦慕常称吉善。<a id="a-1f"></a>忘其丑恶。<a id="a-1g"></a>虽生下贱有大人相。<a id="a-1h"></a>虽无巧言成巧言者。<a id="a-1i"></a>虽不多闻成多闻者。<a id="a-1j"></a>虽少智慧成智慧者。<a id="a-1k"></a>若先端正倍复殊胜。<a id="a-1l"></a>若先大家倍复尊贵。<a id="a-1m"></a>若先巧言倍复巧言。<a id="a-1n"></a>若先多闻倍复多闻。<a id="a-1o"></a>若先智慧倍复有智。<a id="a-1p"></a>所可坐卧贵价宝床寤寐安隐侍卫具足。<a id="a-1q"></a>众宝为舍极意游戏。<a id="a-1r"></a>其身贵重须诸经书应意即得。<a id="a-1s"></a>势位随意亲近王易。<a id="a-1t"></a>诸贵人所念。<a id="a-1u"></a>诸医自往常有亲信消息所宜。<a id="a-1v"></a>有疾轻微若病易差。<a id="a-1w"></a>远离今世后世怖畏。<a id="a-1x"></a>毕竟永离不活怖畏常有救护。<a id="a-1y"></a>多有人众诸亲近者自谓多福。<a id="a-1z"></a>为同意者深自欣庆。<a id="a-20"></a>有少施恩得大酬报。<a id="a-21"></a>若加小恶得大殃祸。<a id="a-22"></a>族姓女人少年端正具足庄严。<a id="a-23"></a>自求给侍诸有谐利悉来归己。<a id="a-24"></a>若作恶事事辄轻微。<a id="a-25"></a>少有施作即获大利。<a id="a-26"></a>多善知识怨憎转少。<a id="a-27"></a>蛇虺毒药放逸恶人如是等事不得妄近。<a id="a-28"></a>诸爱敬事皆悉归趣。<a id="a-29"></a>若获利时众人代喜。<a id="a-2A"></a>若有衰恼人皆忧戚。<a id="a-2B"></a>众共示导竞以善吉。<a id="a-2C"></a>令远非法安住善法。<a id="a-2D"></a>所施业大见莫不欢。<a id="a-2E"></a>若与同心则以为足。<a id="a-2F"></a>不期世间富贵荣利。<a id="a-2G"></a>假使居位人思匡助除其衰恼。<a id="a-2H"></a>见他富贵无所悕尚。<a id="a-2I"></a>人咏其德不扬其过。<a id="a-2J"></a>虽小人名得大人号无不足色。<a id="a-2K"></a>视他颜貌不作矫异。<a id="a-2L"></a>若作婆罗门。<a id="a-2M"></a>于天寺中大获果报。<a id="a-2N"></a>读诸经书得其实利得而能施。<a id="a-2O"></a>若是刹利所习成就。<a id="a-2P"></a>善射音声善能贯练。<a id="a-2Q"></a>治世典籍能得果报若是毗舍播殖如意。<a id="a-2R"></a>若是商估能获其利。<a id="a-2S"></a>若是首陀罗所作事业多得如意。<a id="a-2T"></a>问曰。<a id="a-2U"></a>汝先说菩萨不以求果报心施。<a id="a-2V"></a>又复不为豪贵故施。<a id="a-2W"></a>而今说求大富故布施。<a id="a-2X"></a>是语得无自相违背。<a id="a-2Y"></a>答曰。<a id="a-2Z"></a>不相违也。<a id="a-2a"></a>若自为身求富受乐。<a id="a-2b"></a>是故说不应求富。<a id="a-2c"></a>今说求富但为利益众生。<a id="a-2d"></a>是故说为欲大施故求富。<a id="a-2e"></a>不为身已求富受乐。<a id="a-2f"></a>是则果中说因。<a id="a-2g"></a>若菩萨不得大富虽信乐布施无财可与。<a id="a-2h"></a>是故汝不应作难。<a id="a-2i"></a>复次断二法故应行布施。<a id="a-2j"></a>何等为二。<a id="a-2k"></a>一者悭。<a id="a-2l"></a>二者贪。<a id="a-2m"></a>此二法最为施垢。<a id="a-2n"></a>又得二法故行布施。<a id="a-2o"></a>所谓尽智无生智。<a id="a-2p"></a>又增益三种慧。<a id="a-2q"></a>一者自利慧。<a id="a-2r"></a>二者本慧。<a id="a-2s"></a>三者多闻慧。<a id="a-2t"></a>有人言。<a id="a-2u"></a>增长二法故应行施。<a id="a-2v"></a>一善二慧。<a id="a-2w"></a>略说菩萨应行四种施摄一切善法。<a id="a-2x"></a>一者等心施。<a id="a-2y"></a>二者无对施。<a id="a-2z"></a>三者回向菩提施。<a id="a-30"></a>四者具足善寂灭心施。<a id="a-31"></a>菩萨如是具足檀波罗蜜故勤行财施。</p>
  <p data-pb></p>
  <h2 id="a32">分别法施品第十三</h2>
  <p id="a33">菩萨于财施应如是修学又应修学法施如说。</p>
  <p id="a34">众施法施最　　智者应修行</p>
  <p id="a35">一切布施中第一最上最妙。<a id="a-36"></a>所谓法施。<a id="a-37"></a>是施智者所应行。<a id="a-38"></a>问曰。<a id="a-39"></a>何故但言智者应行法施。<a id="a-3A"></a>答曰。<a id="a-3B"></a>不智者若行法施即说异论。<a id="a-3C"></a>说异论故自失利亦失他利。<a id="a-3D"></a>问曰。<a id="a-3E"></a>何谓异论。<a id="a-3F"></a>答曰。<a id="a-3G"></a>佛欲灭度时告阿难。<a id="a-3H"></a>从今日后依修多罗莫依人。<a id="a-3I"></a>阿难云何名依修多罗不依人。<a id="a-3J"></a>有比丘来作是言。<a id="a-3K"></a>我现从佛闻现从佛受。<a id="a-3L"></a>是法是善是佛所教。<a id="a-3M"></a>是比丘语莫受莫舍。<a id="a-3N"></a>审谛听已应以经律捡其所说。<a id="a-3O"></a>若不入修多罗不入毗尼。<a id="a-3P"></a>又复违逆诸法相义。<a id="a-3Q"></a>应报是比丘言。<a id="a-3R"></a>是法或非佛所说。<a id="a-3S"></a>或长老谬受。<a id="a-3T"></a>何以故。<a id="a-3U"></a>是法不入修多罗不入毗尼。<a id="a-3V"></a>又复违逆诸法相义。<a id="a-3W"></a>是则非法非善非佛所教。<a id="a-3X"></a>如是知已即应除却。<a id="a-3Y"></a>复有比丘来作是言。<a id="a-3Z"></a>彼住处有大众。<a id="a-3a"></a>有明经上座善说戒律。<a id="a-3b"></a>我现从彼闻。<a id="a-3c"></a>现从彼受。<a id="a-3d"></a>是法是善是佛所教。<a id="a-3e"></a>是比丘语莫受莫舍。<a id="a-3f"></a>审谛听已应以经律捡其所说。<a id="a-3g"></a>若不入修多罗不入毗尼。<a id="a-3h"></a>又复违逆诸法相义。<a id="a-3i"></a>应报是比丘言。<a id="a-3j"></a>长老彼比丘僧法相善相。<a id="a-3k"></a>或作非法非善说。<a id="a-3l"></a>或长老谬受。<a id="a-3m"></a>何以故。<a id="a-3n"></a>是法不入修多罗不入毗尼。<a id="a-3o"></a>又复违逆诸法相义。<a id="a-3p"></a>是则非法非善非佛所教。<a id="a-3q"></a>如是知已即应除却。<a id="a-3r"></a>复有比丘来作是言。<a id="a-3s"></a>彼住处多诸比丘。<a id="a-3t"></a>持修多罗持毗尼持摩多罗迦。<a id="a-3u"></a>我现从彼闻现从彼受。<a id="a-3v"></a>是法是善是佛所教。<a id="a-3w"></a>是比丘语莫受莫舍。<a id="a-3x"></a>审谛听已应以经律捡其所说。<a id="a-3y"></a>若不入修多罗不入毗尼。<a id="a-3z"></a>又复违逆诸法相义。<a id="a-40"></a>应报是比丘言。<a id="a-41"></a>长老彼比丘僧法相善相。<a id="a-42"></a>或作非法非善说。<a id="a-43"></a>或长老谬受。<a id="a-44"></a>何以故。<a id="a-45"></a>是法不入修多罗不入毗尼。<a id="a-46"></a>又复违逆诸法相义。<a id="a-47"></a>是则非法非善非佛所教。<a id="a-48"></a>如是知已即应除却。<a id="a-49"></a>复有比丘来作是言。<a id="a-4A"></a>彼住处中有长老比丘。<a id="a-4B"></a>多知多识人所尊重。<a id="a-4C"></a>我现从彼闻现从彼受。<a id="a-4D"></a>是法是善是佛所教。<a id="a-4E"></a>是比丘语莫受莫舍。<a id="a-4F"></a>审谛听已应以经律捡其所说。<a id="a-4G"></a>若不入修多罗不入毗尼。<a id="a-4H"></a>又复违逆诸法相义。<a id="a-4I"></a>应报是比丘言。<a id="a-4J"></a>长老彼诸比丘法相善相。<a id="a-4K"></a>或作非法非善说。<a id="a-4L"></a>或长老谬受。<a id="a-4M"></a>何以故。<a id="a-4N"></a>是法不入修多罗不入毗尼。<a id="a-4O"></a>又复违逆诸法相义。<a id="a-4P"></a>是则非法非善非佛所教。<a id="a-4Q"></a>如是知已即应除却。<a id="a-4R"></a>是四名异论。<a id="a-4S"></a>是故言智者不依异论而行清白法施。<a id="a-4T"></a>问曰。<a id="a-4U"></a>云何知诸施中法施第一。<a id="a-4V"></a>答曰。<a id="a-4W"></a>经说有二施财法施。<a id="a-4X"></a>二施之中法施为上。<a id="a-4Y"></a>复次。</p>
  <p id="a4Z">决定王经中　　赞说法功德</p>
  <p id="a4a">及说法仪式　　应常修习行</p>
  <p id="a4b">若菩萨欲以法施众生者。<a id="a-4c"></a>应如决定王大乘经中称赞法师功德及说法仪式随顺修学。<a id="a-4d"></a>谓说法者应行四法。<a id="a-4e"></a>何等为四。<a id="a-4f"></a>一者广博多学能持一切言辞章句。<a id="a-4g"></a>二者决定善知世间出世间诸法生灭相。<a id="a-4h"></a>三者得禅定慧。<a id="a-4i"></a>于诸经法随顺无诤。<a id="a-4j"></a>四者不增不损如所说行。<a id="a-4k"></a>说法者处师子座复有四法。<a id="a-4l"></a>何等为四。<a id="a-4m"></a>一者欲升高座。<a id="a-4n"></a>先应恭敬礼拜大众然后升座。<a id="a-4o"></a>二者众有女人应观不净。<a id="a-4p"></a>三者威仪视瞻有大人相。<a id="a-4q"></a>敷演法音颜色和悦人皆信受。<a id="a-4r"></a>不说外道经书心无怯畏。<a id="a-4s"></a>四者于恶言问难当行忍辱。<a id="a-4t"></a>处师子座复有四法。<a id="a-4u"></a>何等为四。<a id="a-4v"></a>一者于诸众生生饶益想。<a id="a-4w"></a>二者于诸众生不生我想。<a id="a-4x"></a>三者于诸文字不生法想。<a id="a-4y"></a>四者愿诸众生从我闻法者于阿耨多罗三藐三菩提而不退转。<a id="a-4z"></a>处师子座复有四法。<a id="a-50"></a>何等为四。<a id="a-51"></a>一者善能安住陀罗尼门。<a id="a-52"></a>深信乐法。<a id="a-53"></a>二者善得般舟三昧。<a id="a-54"></a>勤行精进持戒清净。<a id="a-55"></a>三者不乐一切生处。<a id="a-56"></a>不贪利养。<a id="a-57"></a>不求果报。<a id="a-58"></a>四者于三解脱心无有疑。<a id="a-59"></a>又能善起诸深三昧具足威仪。<a id="a-5A"></a>忆念坚固有念安慧。<a id="a-5B"></a>不调戏不轻躁。<a id="a-5C"></a>不无羞不痴乱。<a id="a-5D"></a>言无错谬守护诸根不贪美味。<a id="a-5E"></a>善摄手足所念不忘。<a id="a-5F"></a>乐行头陀分别世间出世间法。<a id="a-5G"></a>心无疑悔言辞章句不可穷尽。<a id="a-5H"></a>为诸听者求安隐利不求他过。<a id="a-5I"></a>有如是法应处师子座。<a id="a-5J"></a>复有四法。<a id="a-5K"></a>一不自轻身。<a id="a-5L"></a>二不轻听者。<a id="a-5M"></a>三不轻所说。<a id="a-5N"></a>四不为利养。<a id="a-5O"></a>佛告阿难。<a id="a-5P"></a>说法者应说何法。<a id="a-5Q"></a>阿难。<a id="a-5R"></a>所可说法不可示不可说无相无为。<a id="a-5S"></a>世尊。<a id="a-5T"></a>法若尔者云何可说。<a id="a-5U"></a>阿难。<a id="a-5V"></a>是法甚深。<a id="a-5W"></a>如来以四相方便而为演说。<a id="a-5X"></a>一以音声。<a id="a-5Y"></a>二以名字。<a id="a-5Z"></a>三以语言。<a id="a-5a"></a>四以义理。<a id="a-5b"></a>又以四因缘而为说法。<a id="a-5c"></a>一者为度应度众生。<a id="a-5d"></a>二者但说色受想行识名字。<a id="a-5e"></a>三者以种种文辞章句利益众生。<a id="a-5f"></a>四者虽说名字而亦不得。<a id="a-5g"></a>譬如钵油清净无垢。<a id="a-5h"></a>于中观者自见面相。<a id="a-5i"></a>阿难。<a id="a-5j"></a>汝若见若闻智慧男子若持戒女人若圣弟子能作是说我于钵油见实人不。<a id="a-5k"></a>世尊我不闻不见智慧男子持戒女人若圣弟子能作是言我于钵油见真实人。<a id="a-5l"></a>何以故。<a id="a-5m"></a>智者先知钵油非有何况有人。<a id="a-5n"></a>但以假名说言钵油而见人相。<a id="a-5o"></a>阿难。<a id="a-5p"></a>如来亦复如是。<a id="a-5q"></a>但以名字假有所说。<a id="a-5r"></a>阿难。<a id="a-5s"></a>如来以四因缘而为说法。<a id="a-5t"></a>众生闻者心得安乐。<a id="a-5u"></a>种涅槃因。<a id="a-5v"></a>如来说法音声遍满十方世界。<a id="a-5w"></a>众生闻者心得欢喜。<a id="a-5x"></a>离诸恶趣生兜术天。<a id="a-5y"></a>如来声中无男无女。<a id="a-5z"></a>男不取女相女不取男相。<a id="a-60"></a>如来音者不恼众生不坏诸法。<a id="a-61"></a>但为示现音声之性。<a id="a-62"></a>说法者应习行是事。<a id="a-63"></a>应随所行而为法施。<a id="a-64"></a>施者受者所得果报。<a id="a-65"></a>后当广说。</p>
  <p data-pb></p>
  <h2 id="a66">归命相品第十四</h2>
  <p id="a67">上已解说财施法施。<a id="a-68"></a>今更分别。</p>
  <p id="a69">白衣在家者　　应多行财施</p>
  <p id="a6A">余诸善行法　　今当复解说</p>
  <p id="a6B">是二施中。<a id="a-6C"></a>在家之人当行财施。<a id="a-6D"></a>出家之人当行法施。<a id="a-6E"></a>何以故。<a id="a-6F"></a>在家法施不及出家。<a id="a-6G"></a>以听受法者于在家人信心浅薄故。<a id="a-6H"></a>又在家之人多有财物。<a id="a-6I"></a>出家之人于诸经法读诵通达为人解说在众无畏。<a id="a-6J"></a>非在家人之所能及。<a id="a-6K"></a>又使听者起恭敬心不及出家。<a id="a-6L"></a>又若欲说法降伏人心不及出家。<a id="a-6M"></a>如说。</p>
  <p id="a6N">先自修行法　　然后教余人</p>
  <p id="a6O">乃可作是言　　汝随我所行</p>
  <p id="a6P">是事出家者所宜。<a id="a-6Q"></a>非在家者所行。<a id="a-6R"></a>又说。</p>
  <p id="a6S">身自行不善　　安能令彼善</p>
  <p id="a6T">自不得寂灭　　何能令人寂</p>
  <p id="a6U">是故身自善　　能令彼行善</p>
  <p id="a6V">自身得寂灭　　能令人得寂</p>
  <p id="a6W">善法寂灭。<a id="a-6X"></a>是出家者之所应行。<a id="a-6Y"></a>又出家之人于听法者恭敬心胜。<a id="a-6Z"></a>又出家之人若行财施则妨余善。<a id="a-6a"></a>又妨行远离阿练若处空闲林泽。<a id="a-6b"></a>出家之人若乐财施悉妨修行。<a id="a-6c"></a>如是等事。<a id="a-6d"></a>若行财施必至聚落与白衣从事多有言说。<a id="a-6e"></a>若不从事无由得财。<a id="a-6f"></a>若出入聚落见闻声色。<a id="a-6g"></a>诸根难摄发起三毒。<a id="a-6h"></a>又于持戒忍辱精进禅定智慧心薄。<a id="a-6i"></a>又与白衣从事。<a id="a-6j"></a>利养垢染发起爱恚悭嫉烦恼。<a id="a-6k"></a>惟心思惟力。<a id="a-6l"></a>而自抑制心志。<a id="a-6m"></a>弱者或不自制。<a id="a-6n"></a>或乃致死。<a id="a-6o"></a>或得死等诸恼苦患贪着五欲舍戒还俗故名为死。<a id="a-6p"></a>或能反戒多起重罪。<a id="a-6q"></a>是名死等诸恼苦患。<a id="a-6r"></a>以是因缘故。<a id="a-6s"></a>于出家者称叹法施。<a id="a-6t"></a>于在家者称叹财施。<a id="a-6u"></a>如是广说在家菩萨所行财施。<a id="a-6v"></a>余诸善行今当说之。<a id="a-6w"></a>发心菩萨先应归依佛归依法归依僧。<a id="a-6x"></a>从三归所得功德。<a id="a-6y"></a>皆应回向阿耨多罗三藐三菩提。<a id="a-6z"></a>复次。</p>
  <p id="a70">归依佛法僧　　菩萨所应知</p>
  <p id="a71">菩萨应当如实善解归依佛归依法归依僧。<a id="a-72"></a>问曰。<a id="a-73"></a>云何名为归依佛。<a id="a-74"></a>答曰。</p>
  <p id="a75">不舍菩提心　　不坏所受法</p>
  <p id="a76">不舍大悲心　　不贪乐余乘</p>
  <p id="a77">如是则名为　　如实归依佛</p>
  <p id="a78">菩提心者。<a id="a-79"></a>发心求佛不休不息不舍是心。<a id="a-7A"></a>不坏所受法者。<a id="a-7B"></a>谓菩萨各受所乐善法戒行。<a id="a-7C"></a>是行应行是不应作。<a id="a-7D"></a>若应诸波罗蜜。<a id="a-7E"></a>若应四功德处。<a id="a-7F"></a>如是等种种善法。<a id="a-7G"></a>为利益众生故。<a id="a-7H"></a>受持修行不令毁缺。<a id="a-7I"></a>大悲心者欲度苦恼众生为求佛道乃至梦中亦不离大悲。<a id="a-7J"></a>不贪余乘者。<a id="a-7K"></a>深信乐佛道故。<a id="a-7L"></a>不贪声闻辟支佛乘。<a id="a-7M"></a>有是法故。<a id="a-7N"></a>当知如实归依佛。<a id="a-7O"></a>问曰。<a id="a-7P"></a>云何名为归依法。<a id="a-7Q"></a>答曰。</p>
  <p id="a7R">亲近说法者　　一心听受法</p>
  <p id="a7S">念持而演说　　名为归依法</p>
  <p id="a7T">说法者于佛深法解说敷演。<a id="a-7U"></a>开示善恶断诸疑惑。<a id="a-7V"></a>常数亲近往至其所。<a id="a-7W"></a>供养恭敬一心听受。<a id="a-7X"></a>以忆念力执持不忘。<a id="a-7Y"></a>思惟筹量随顺义趣。<a id="a-7Z"></a>然后为人如知演说。<a id="a-7a"></a>以是法施功德。<a id="a-7b"></a>回向佛道。<a id="a-7c"></a>是名归依法。<a id="a-7d"></a>问曰。<a id="a-7e"></a>云何名为归依僧。<a id="a-7f"></a>答曰。</p>
  <p id="a7g">若诸声闻人　　未入法位者</p>
  <p id="a7h">令发无上心　　使得佛十力</p>
  <p id="a7i">先以财施摄　　后乃以法施</p>
  <p id="a7j">深信四果僧　　不分别贵众</p>
  <p id="a7k">求声闻功德　　而不证解脱</p>
  <p id="a7l">是名归依僧　　又应念三事</p>
  <p id="a7m">声闻人者成声闻乘。<a id="a-7n"></a>未入法位者。<a id="a-7o"></a>于声闻道未得必定。<a id="a-7p"></a>能令此人发佛道心而得十力。<a id="a-7q"></a>若入法位者终不可令发无上心。<a id="a-7r"></a>设或发心亦不成就。<a id="a-7s"></a>如般若波罗蜜中尊者须菩提所说。<a id="a-7t"></a>已入正法位。<a id="a-7u"></a>不能发无上心。<a id="a-7v"></a>何以故。<a id="a-7w"></a>是人于生死已作障隔。<a id="a-7x"></a>不复往来生死。<a id="a-7y"></a>发无上心先以财施。<a id="a-7z"></a>摄者。<a id="a-80"></a>以衣服饮食卧具医药所须之物摄。<a id="a-81"></a>出家者以衣服饮食卧具医药杂香涂香摄。<a id="a-82"></a>在家者以摄因缘生亲爱心。<a id="a-83"></a>所言信受然后法施。<a id="a-84"></a>令发无上道心果。<a id="a-85"></a>僧者四向四果。<a id="a-86"></a>众者于佛法中。<a id="a-87"></a>受出家者相。<a id="a-88"></a>具持诸戒未有果向不分别。<a id="a-89"></a>如是僧以离恩爱奴故名为贵僧。<a id="a-8A"></a>信乐空无相无愿。<a id="a-8B"></a>而不分别戏论。<a id="a-8C"></a>依止是僧名为归依僧。<a id="a-8D"></a>求声闻功德而不证解脱者。<a id="a-8E"></a>知是僧持戒具足禅定具足智慧具足解脱具足解脱知见具足三明六通心得自在有大威德。<a id="a-8F"></a>舍世间乐出魔境界。<a id="a-8G"></a>利誉称乐不以为喜。<a id="a-8H"></a>衰毁讥苦不以为忧。<a id="a-8I"></a>常行六舍得八解脱随佛所教。<a id="a-8J"></a>有行道者有解脱者行一道者。<a id="a-8K"></a>破二种烦恼。<a id="a-8L"></a>善知三界。<a id="a-8M"></a>善通四谛善除五盖。<a id="a-8N"></a>安住六和敬法。<a id="a-8O"></a>具足七不退法八大人觉。<a id="a-8P"></a>舍离九结得声闻十种力。<a id="a-8Q"></a>成就如是诸功德者。<a id="a-8R"></a>名为佛弟子众求如是功德。<a id="a-8S"></a>不求其解脱。<a id="a-8T"></a>何以故。<a id="a-8U"></a>深心信乐佛无碍解故。<a id="a-8V"></a>是名归依僧。<a id="a-8W"></a>复次若闻章句文字法。<a id="a-8X"></a>即得念实相法。<a id="a-8Y"></a>名为归命法。<a id="a-8Z"></a>若见声闻僧即念发菩提心诸菩萨众是名归依僧。<a id="a-8a"></a>见佛形像即念真佛是故归依佛。<a id="a-8b"></a>问曰。<a id="a-8c"></a>云何名为念真佛。<a id="a-8d"></a>答曰。<a id="a-8e"></a>如无尽意菩萨经中说念佛三昧义。<a id="a-8f"></a>念真佛者。<a id="a-8g"></a>不以色。<a id="a-8h"></a>不以相。<a id="a-8i"></a>不以生。<a id="a-8j"></a>不以性。<a id="a-8k"></a>不以家。<a id="a-8l"></a>不以过去未来现在。<a id="a-8m"></a>不以五阴十二入十八界。<a id="a-8n"></a>不以见闻觉知。<a id="a-8o"></a>不以心意识。<a id="a-8p"></a>不以戏论行。<a id="a-8q"></a>不以生灭住。<a id="a-8r"></a>不以取舍。<a id="a-8s"></a>不以忆念分别。<a id="a-8t"></a>不以法相。<a id="a-8u"></a>不以自相。<a id="a-8v"></a>不以一相。<a id="a-8w"></a>不以异相。<a id="a-8x"></a>不以心缘数。<a id="a-8y"></a>不以内外。<a id="a-8z"></a>不以取相觉观。<a id="a-90"></a>不以入出。<a id="a-91"></a>不以形色相貌。<a id="a-92"></a>不以所行威仪。<a id="a-93"></a>不以持戒禅定智慧解脱解脱知见。<a id="a-94"></a>不以十力四无所畏诸佛法。<a id="a-95"></a>如实念佛者。<a id="a-96"></a>无量不可思议。<a id="a-97"></a>无行无知无我我所。<a id="a-98"></a>无忆无念。<a id="a-99"></a>不分别五阴十二入十八界。<a id="a-9A"></a>无形无碍无发无住无非住。<a id="a-9B"></a>不住色不住受想行识。<a id="a-9C"></a>不住眼色不住眼识。<a id="a-9D"></a>不住耳声不住耳识。<a id="a-9E"></a>不住鼻香不住鼻识。<a id="a-9F"></a>不住舌味不住舌识。<a id="a-9G"></a>不住身触。<a id="a-9H"></a>不住身识。<a id="a-9I"></a>不住意法不住意识。<a id="a-9J"></a>不住一切诸缘。<a id="a-9K"></a>不起一切诸相。<a id="a-9L"></a>不生一切动念忆想分别等。<a id="a-9M"></a>不生见闻觉知。<a id="a-9N"></a>随行一切正解脱相。<a id="a-9O"></a>心不相续灭诸分别。<a id="a-9P"></a>破诸爱恚坏诸因相。<a id="a-9Q"></a>除断先际后际中际。<a id="a-9R"></a>究畅明了无有彼此。<a id="a-9S"></a>无动故无喜。<a id="a-9T"></a>不受味故无乐。<a id="a-9U"></a>本相寂灭故无热。<a id="a-9V"></a>心无所营故解脱。<a id="a-9W"></a>相无色故无身。<a id="a-9X"></a>不受故无受。<a id="a-9Y"></a>无想故无结。<a id="a-9Z"></a>无行故无为。<a id="a-9a"></a>无知故无识。<a id="a-9b"></a>无取故无行。<a id="a-9c"></a>不舍故非不行。<a id="a-9d"></a>无处故无住。<a id="a-9e"></a>空故无来。<a id="a-9f"></a>不生故无去。<a id="a-9g"></a>一切忆念心心数法及余诸法。<a id="a-9h"></a>不贪不着不取不受不然不灭。<a id="a-9i"></a>先来不生无有生相。<a id="a-9j"></a>摄在法性过眼色虚空道。<a id="a-9k"></a>如是相名为真念佛。<a id="a-9l"></a>又念法者。<a id="a-9m"></a>佛法是善说。<a id="a-9n"></a>得今世报无有定时。<a id="a-9o"></a>可得观察善。<a id="a-9p"></a>将至道智者。<a id="a-9q"></a>内知初中后善言善义善淳善无杂具足清净。<a id="a-9r"></a>能断贪欲能断嗔恚能断愚痴。<a id="a-9s"></a>能除慢心能除诸见能除疑悔。<a id="a-9t"></a>能除憍贵能除诸渴。<a id="a-9u"></a>破所归趣断相续道。<a id="a-9v"></a>尽爱离欲寂灭涅槃。<a id="a-9w"></a>如是相名为念法。<a id="a-9x"></a>以空无相无愿。<a id="a-9y"></a>不生不灭毕竟寂灭无比无示。<a id="a-9z"></a>如念佛义中说。<a id="a-A0"></a>又念法有三种。<a id="a-A1"></a>从佛法是善说。<a id="a-A2"></a>至具足清净名为道。<a id="a-A3"></a>能断贪欲至寂灭涅槃。<a id="a-A4"></a>名为涅槃。<a id="a-A5"></a>空等至无比无示名为法体。<a id="a-A6"></a>又念僧者如先说僧功德。<a id="a-A7"></a>念是三宝得决定心。<a id="a-A8"></a>以如是念求于佛道而行布施。<a id="a-A9"></a>是名归依佛。<a id="a-AA"></a>为守护法而行布施。<a id="a-AB"></a>是名归依法。<a id="a-AC"></a>以是布施起回向心。<a id="a-AD"></a>成佛道时摄菩萨声闻僧。<a id="a-AE"></a>是名归依僧。</p>
  <p data-pb></p>
  <h2 id="aAF">五戒品第十五</h2>
  <p id="aAG">如是在家菩萨。<a id="a-AH"></a>能修善人业。<a id="a-AI"></a>远离恶人业。<a id="a-AJ"></a>如说。</p>
  <p id="aAK">修起善人业　　如法集财用</p>
  <p id="aAL">堪则为重任　　不堪则不受</p>
  <p id="aAM">善人业者。<a id="a-AN"></a>略说善人业。<a id="a-AO"></a>自住善利亦能利人。<a id="a-AP"></a>恶人业者。<a id="a-AQ"></a>自陷衰恼令人衰恼。<a id="a-AR"></a>如法集财用者。<a id="a-AS"></a>不杀不盗不诳欺人。<a id="a-AT"></a>以力集财如法用之供养三宝济恤老病等。<a id="a-AU"></a>堪受能行者则为重任。<a id="a-AV"></a>不堪行者则不受。<a id="a-AW"></a>若菩萨于今世事及后世事。<a id="a-AX"></a>若自利若利他如先所说必能成立。<a id="a-AY"></a>若知不堪行者此则不受复次。</p>
  <p id="aAZ">世法无忧喜　　能舍于自利</p>
  <p id="aAa">常勤行他利　　深知恩倍报</p>
  <p id="aAb">世间法者。<a id="a-Ac"></a>利衰毁誉称讥苦乐。<a id="a-Ad"></a>于此法中心无忧喜。<a id="a-Ae"></a>舍自利勤行他利者。<a id="a-Af"></a>菩萨乃至未曾知识。<a id="a-Ag"></a>无因缘者所行善行舍置自利助成彼善。<a id="a-Ah"></a>问曰。<a id="a-Ai"></a>舍自利勤行他利此事不然。<a id="a-Aj"></a>如佛说。<a id="a-Ak"></a>虽大利人不应自舍己利如说舍一人以成一家。<a id="a-Al"></a>舍一家成一聚落。<a id="a-Am"></a>舍一聚落成一国土。<a id="a-An"></a>舍一国土以成己身。<a id="a-Ao"></a>舍己身以为正法。</p>
  <p id="aAp">先自成己利　　然后乃利人</p>
  <p id="aAq">舍己利利人　　后则生忧悔</p>
  <p id="aAr">舍自利利人　　自谓为智慧</p>
  <p id="aAs">此于世间中　　最为第一痴</p>
  <p id="aAt">答曰。<a id="a-Au"></a>于世间中为他求利犹称为善以为坚心。<a id="a-Av"></a>况菩萨所行出过世间。<a id="a-Aw"></a>若利他者即是自利。<a id="a-Ax"></a>如说。</p>
  <p id="aAy">菩萨于他事　　心意不劣弱</p>
  <p id="aAz">发菩提心者　　他利即自利</p>
  <p id="aB0">此义初品中已广说。<a id="a-B1"></a>是故汝语不然。<a id="a-B2"></a>深知恩倍报者。<a id="a-B3"></a>若人于菩萨所作好事应当厚报。<a id="a-B4"></a>又深知其恩。<a id="a-B5"></a>此是善人相。<a id="a-B6"></a>复次。</p>
  <p id="aB7">贫者施以财　　畏者施无畏</p>
  <p id="aB8">如是等功德　　乃至于坚牢</p>
  <p id="aB9">施贫以财者。<a id="a-BA"></a>有人先世不种福德。<a id="a-BB"></a>今无方便资生俭少。<a id="a-BC"></a>如是之人随力给恤。<a id="a-BD"></a>施无畏者。<a id="a-BE"></a>于种种诸怖畏。<a id="a-BF"></a>若怨贼怖畏饥饿怖畏水火寒热等。<a id="a-BG"></a>菩萨于此众怖畏中教喻诸人。<a id="a-BH"></a>安隐欢悦令无怖畏。<a id="a-BI"></a>如是功德最坚牢。<a id="a-BJ"></a>最在后者于诸忧者为除其忧。<a id="a-BK"></a>于无力者而行忍辱。<a id="a-BL"></a>离慢大慢等。<a id="a-BM"></a>于诸所尊深加恭敬。<a id="a-BN"></a>于多闻者常行亲近。<a id="a-BO"></a>于智慧者咨问善恶。<a id="a-BP"></a>自于所行常行正见。<a id="a-BQ"></a>于诸众生不谄不曲不作假爱。<a id="a-BR"></a>求善无厌多闻无量。<a id="a-BS"></a>诸所施作坚心成就。<a id="a-BT"></a>常与善人而共从事。<a id="a-BU"></a>于恶人中生大悲心。<a id="a-BV"></a>于善知识非善知识。<a id="a-BW"></a>皆作坚固善知识想。<a id="a-BX"></a>等心众生不吝要法。<a id="a-BY"></a>如所闻者为人演说。<a id="a-BZ"></a>诸所闻法得其趣味。<a id="a-Ba"></a>于诸五欲戏乐事中生无常想。<a id="a-Bb"></a>于妻子所生地狱想。<a id="a-Bc"></a>于资生物所生疲苦想。<a id="a-Bd"></a>于产业事生忧恼想。<a id="a-Be"></a>于诸所求破善根想。<a id="a-Bf"></a>于居家中生牢狱想。<a id="a-Bg"></a>亲族知识生狱卒想。<a id="a-Bh"></a>日夜思量得何利想。<a id="a-Bi"></a>于不牢身得牢身想。<a id="a-Bj"></a>于不坚财生坚财想。<a id="a-Bk"></a>复次。</p>
  <p id="aBl">在家法五戒　　心应坚牢住</p>
  <p id="aBm">在家菩萨以三自归行上诸功德应坚住五戒。<a id="a-Bn"></a>五戒是总在家之法。<a id="a-Bo"></a>应离杀心慈愍众生。<a id="a-Bp"></a>知自止足不贪他物。<a id="a-Bq"></a>乃至一草非与不取。<a id="a-Br"></a>离于邪淫厌恶房内。<a id="a-Bs"></a>防远外色目不邪视。<a id="a-Bt"></a>常观恶露生厌离想。<a id="a-Bu"></a>了知五欲究竟皆苦。<a id="a-Bv"></a>若念妻欲亦应除舍。<a id="a-Bw"></a>常观不净心怀怖畏。<a id="a-Bx"></a>结使所逼离欲不着。<a id="a-By"></a>常知世间为苦无我应发是愿。<a id="a-Bz"></a>我于何时心中当得不生欲想。<a id="a-C0"></a>况复身行远离妄语。<a id="a-C1"></a>乐行实语不欺于人。<a id="a-C2"></a>心口相应有念安慧如见闻觉知而为人说。<a id="a-C3"></a>以法自处乃至失命言不诡异。<a id="a-C4"></a>酒是放逸众恶之门。<a id="a-C5"></a>常应远离不过于口。<a id="a-C6"></a>不狂乱不迷醉。<a id="a-C7"></a>不轻躁不惊怖。<a id="a-C8"></a>不无羞不戏调。<a id="a-C9"></a>常能一心筹量好丑。<a id="a-CA"></a>是菩萨或时乐舍一切而作是念。<a id="a-CB"></a>须食与食须饮与饮。<a id="a-CC"></a>若以酒施应生是念。<a id="a-CD"></a>今是行檀波罗蜜时随所须与。<a id="a-CE"></a>后当方便教使离酒得念智慧令不放逸。<a id="a-CF"></a>何以故。<a id="a-CG"></a>檀波罗蜜法悉满人愿。<a id="a-CH"></a>在家菩萨以酒施者是则无罪。<a id="a-CI"></a>以是五戒福德回向阿耨多罗三藐三菩提。<a id="a-CJ"></a>护持五戒如护重宝如自护身命。<a id="a-CK"></a>问曰。<a id="a-CL"></a>是菩萨但应护持五戒。<a id="a-CM"></a>不护持诸余善业耶。<a id="a-CN"></a>答曰。</p>
  <p id="aCO">菩萨应坚住　　总相五戒中</p>
  <p id="aCP">余身口意业　　悉亦复应行</p>
  <p id="aCQ">在家五戒已说其义。<a id="a-CR"></a>受此五戒应坚牢住。<a id="a-CS"></a>及余三种善业亦应修行。<a id="a-CT"></a>复次在家菩萨所应行法。</p>
  <p id="aCU">随应利众生　　说法而教化</p>
  <p id="aCV">是菩萨于诸众生。<a id="a-CW"></a>随有所乏皆能施与。<a id="a-CX"></a>若在国土城郭聚落林间树下。<a id="a-CY"></a>是中众生随所利益说法教化。<a id="a-CZ"></a>所谓不信者为说信法。<a id="a-Ca"></a>不恭敬者为说礼节。<a id="a-Cb"></a>为少闻者说多闻法。<a id="a-Cc"></a>为悭贪者说布施法。<a id="a-Cd"></a>为嗔恚者说和忍法。<a id="a-Ce"></a>为懈怠者说精进法。<a id="a-Cf"></a>为乱意者。<a id="a-Cg"></a>说正念处。<a id="a-Ch"></a>为愚痴者解说智慧。<a id="a-Ci"></a>复次。</p>
  <p id="aCj">随诸所乏者　　皆亦应给足</p>
  <p id="aCk">诸众生有所乏少皆应给足。<a id="a-Cl"></a>有人虽富犹有不足。<a id="a-Cm"></a>乃至国王亦应有所乏少。<a id="a-Cn"></a>是故先虽说贫穷者施财。<a id="a-Co"></a>今更说随所乏少而给足之。<a id="a-Cp"></a>复次。</p>
  <p id="aCq">诸有恶众生　　种种加恼事</p>
  <p id="aCr">谄曲怀憍逸　　恶骂轻欺诳</p>
  <p id="aCs">背恩无返复　　痴弊难开化</p>
  <p id="aCt">菩萨心愍伤　　勇猛加精进</p>
  <p id="aCu">诸恶众生以种种恶事侵娆菩萨。<a id="a-Cv"></a>菩萨于此心无懈厌不应作是念。<a id="a-Cw"></a>如是恶人谁能调伏谁能教化谁能劝勉。<a id="a-Cx"></a>令度生死究竟涅槃。<a id="a-Cy"></a>谁能与此往来生死。<a id="a-Cz"></a>谁能与此和合同事。<a id="a-D0"></a>诸恶无理谁能忍之。<a id="a-D1"></a>我意止息不复共事。<a id="a-D2"></a>我悉舍远不复共事。<a id="a-D3"></a>亦复不能与之和合。<a id="a-D4"></a>是恶中之恶无有返复。<a id="a-D5"></a>何用此等而共从事。<a id="a-D6"></a>菩萨知见众生恶罪难除。<a id="a-D7"></a>应还作是念。<a id="a-D8"></a>是等恶人非少。<a id="a-D9"></a>精进能得令住如所乐法。<a id="a-DA"></a>为是等故我当加心勉力勤行亿倍精进后得大力乃能化。<a id="a-DB"></a>此恶中之恶。<a id="a-DC"></a>难悟众生如大医王。<a id="a-DD"></a>以小因缘便能疗治众生重病。<a id="a-DE"></a>菩萨如是除烦恼病。<a id="a-DF"></a>令住随意所乐功德。<a id="a-DG"></a>我于重罪大恶众生。<a id="a-DH"></a>倍应怜愍起深大悲。<a id="a-DI"></a>如彼良医多有慈心疗治众病。<a id="a-DJ"></a>其病重者深生怜愍勤作方便为求良药。<a id="a-DK"></a>菩萨如是于诸众生烦恼病者悉应怜愍。<a id="a-DL"></a>于恶中之恶烦恼重者深生怜愍。<a id="a-DM"></a>勤作方便加心疗治。<a id="a-DN"></a>何以故。</p>
  <p id="aDO">菩萨随所住　　不开化众生</p>
  <p id="aDP">令堕三恶道　　深致诸佛责</p>
  <p id="aDQ">菩萨随所住国土城邑聚落山间树下。<a id="a-DR"></a>力能饶益教化众生。<a id="a-DS"></a>而懈厌嫌恨贪着世乐。<a id="a-DT"></a>不能开化令堕恶道。<a id="a-DU"></a>是菩萨即为十方现在诸佛。<a id="a-DV"></a>深所呵责甚可惭耻。<a id="a-DW"></a>云何以小因缘而舍大事。<a id="a-DX"></a>是故菩萨不欲诸佛所呵责者。<a id="a-DY"></a>于种种谄曲重恶众生。<a id="a-DZ"></a>心不应没随力饶益。<a id="a-Da"></a>应以诸方便勤心开化。<a id="a-Db"></a>譬如猛将将兵多所伤损王则深责以诸兵众。<a id="a-Dc"></a>无所知故王不责之。</p>
 </body>
</html>