<!doctype html>
<html id="z3IBTY2JR" data-ver="1194">
 <head>
  <meta charset="utf-8">
  <meta author="鸠摩罗什">
  <meta author="佛陀耶舍">
  <meta library="龙藏">
  <meta catalog="大乘华严部">
  <meta period="姚秦">
 </head>
 <body>
  <h1 id="a1">十住经卷第二</h1>
  <h2 id="a2">离垢地第二</h2>
  <p id="a3">一切菩萨众，<a id="a-4"></a>　闻说上地义，</p>
  <p id="a5">其心皆清净，<a id="a-6"></a>　欢喜无有量，</p>
  <p id="a7">各于所坐处，<a id="a-8"></a>　踊住虚空中，</p>
  <p id="a9">脱身上妙衣，<a id="a-A"></a>　以散金刚藏，</p>
  <p id="aB">咸皆称赞言：<a id="a-C"></a>“善哉金刚藏，</p>
  <p id="aD">大智无所畏，<a id="a-E"></a>　善说菩萨地！<a id="a-F"></a>”</p>
  <p id="aG"></p>
  <p id="aH">解脱月大士，<a id="a-I"></a>　知众心清净，</p>
  <p id="aJ">欲闻第二地，<a id="a-K"></a>　相貌之所说，</p>
  <p id="aL">即请金刚藏：<a id="a-M"></a>“大智愿解说，</p>
  <p id="aN">第二地相貌，<a id="a-O"></a>　一切皆欲闻！<a id="a-P"></a>”</p>
  <p id="aQ">尔时，<a id="a-R"></a>金刚藏菩萨摩诃萨，<a id="a-S"></a>语解脱月菩萨言：<a id="a-T"></a>“佛子，<a id="a-U"></a>诸菩萨摩诃萨已具足初地，<a id="a-V"></a>欲得第二地者，<a id="a-W"></a>当生十心。<a id="a-X"></a>何等为十？<a id="a-Y"></a>一、<a id="a-Z"></a>柔软心，<a id="a-a"></a>二、<a id="a-b"></a>调和心，<a id="a-c"></a>三、<a id="a-d"></a>堪受心，<a id="a-e"></a>四、<a id="a-f"></a>善心，<a id="a-g"></a>五、<a id="a-h"></a>寂灭心，<a id="a-i"></a>六、<a id="a-j"></a>真心，<a id="a-k"></a>七、<a id="a-l"></a>不杂心，<a id="a-m"></a>八、<a id="a-n"></a>无贪吝心，<a id="a-o"></a>九、<a id="a-p"></a>快心，<a id="a-q"></a>十、<a id="a-r"></a>大心。<a id="a-s"></a>若诸菩萨摩诃萨已具足初地，<a id="a-t"></a>欲得二地者，<a id="a-u"></a>先当生是十心。</p>
  <p id="av">“诸佛子，<a id="a-w"></a>菩萨欲住是离垢地，<a id="a-x"></a>从本已来，<a id="a-y"></a>离一切杀生，<a id="a-z"></a>舍弃刀杖，<a id="a-10"></a>无瞋恨心，<a id="a-11"></a>有惭有愧，<a id="a-12"></a>于一切众生起慈悲心，<a id="a-13"></a>常求乐事，<a id="a-14"></a>尚不恶心恼于众生，<a id="a-15"></a>何况粗恶？<a id="a-16"></a>离诸劫盗，<a id="a-17"></a>资生之物常自满足，<a id="a-18"></a>不坏他财，<a id="a-19"></a>若物属他、<a id="a-1A"></a>他所受用、<a id="a-1B"></a>他所摄者，<a id="a-1C"></a>于是物中一草一叶不与不取，<a id="a-1D"></a>何况过者？<a id="a-1E"></a>离于邪淫，<a id="a-1F"></a>自足妻色，<a id="a-1G"></a>不求外欲，<a id="a-1H"></a>属他女人尚不生心，<a id="a-1I"></a>何况从事？<a id="a-1J"></a>离于妄语，<a id="a-1K"></a>常真语、<a id="a-1L"></a>实语、<a id="a-1M"></a>谛语、<a id="a-1N"></a>随语，<a id="a-1O"></a>不作憎恶妄语，<a id="a-1P"></a>乃至梦中尚不妄语，<a id="a-1Q"></a>何况故作妄语？<a id="a-1R"></a>离于两舌，<a id="a-1S"></a>无破坏心，<a id="a-1T"></a>此闻不向彼说，<a id="a-1U"></a>彼闻不向此说，<a id="a-1V"></a>于斗诤离散人中常好和合。<a id="a-1W"></a>离于恶口，<a id="a-1X"></a>所有言语不粗犷苦恶令他瞋恼，<a id="a-1Y"></a>不以瞋慢令他怖畏恼热，<a id="a-1Z"></a>不爱不喜自坏其身亦坏于他，<a id="a-1a"></a>如是等语皆悉舍离；<a id="a-1b"></a>所有言语甚可喜乐，<a id="a-1c"></a>美妙悦耳能化人心，<a id="a-1d"></a>和柔具足多人爱念，<a id="a-1e"></a>能令他人欢喜悦乐，<a id="a-1f"></a>常出如是之语。<a id="a-1g"></a>离于绮语，<a id="a-1h"></a>常自守护所可言说应作不作，<a id="a-1i"></a>常知时语、<a id="a-1j"></a>实语、<a id="a-1k"></a>利益语、<a id="a-1l"></a>顺法语、<a id="a-1m"></a>筹量语、<a id="a-1n"></a>不为戏乐语，<a id="a-1o"></a>乃至戏笑尚不绮语，<a id="a-1p"></a>何况故作？<a id="a-1q"></a>不贪他物，<a id="a-1r"></a>若有属他、<a id="a-1s"></a>他所贪著、<a id="a-1t"></a>他所摄用，<a id="a-1u"></a>不作是念：<a id="a-1v"></a>‘我当取之。<a id="a-1w"></a>’离瞋害心、<a id="a-1x"></a>嫌恨心、<a id="a-1y"></a>迫热心等，<a id="a-1z"></a>常于众生求好事心、<a id="a-20"></a>爱润心、<a id="a-21"></a>利益心、<a id="a-22"></a>慈悲心。<a id="a-23"></a>离于占相，<a id="a-24"></a>习行正见，<a id="a-25"></a>决定深信罪福因缘。<a id="a-26"></a>离于谄曲，<a id="a-27"></a>诚信三宝生决定心。</p>
  <p id="a28">“菩萨如是常护善道，<a id="a-29"></a>作是思惟：<a id="a-2A"></a>‘众生堕诸恶道者，<a id="a-2B"></a>皆由十不善道因缘。<a id="a-2C"></a>我今当自住十善法，<a id="a-2D"></a>亦当为人说诸善法，<a id="a-2E"></a>示正行处。<a id="a-2F"></a>何以故？<a id="a-2G"></a>若人自不行善，<a id="a-2H"></a>为他说法令住善者，<a id="a-2I"></a>无有是处。<a id="a-2J"></a>’又是菩萨复深思惟：<a id="a-2K"></a>‘行十不善道因缘故，<a id="a-2L"></a>则堕地狱、<a id="a-2M"></a>畜生、<a id="a-2N"></a>饿鬼。<a id="a-2O"></a>行十善道因缘故，<a id="a-2P"></a>则生人处，<a id="a-2Q"></a>乃至有顶处生。<a id="a-2R"></a>又是十善道，<a id="a-2S"></a>与智慧和合修行。<a id="a-2T"></a>心劣弱者，<a id="a-2U"></a>乐少功德，<a id="a-2V"></a>厌畏三界，<a id="a-2W"></a>大悲心薄，<a id="a-2X"></a>从他闻法至声闻乘。<a id="a-2Y"></a>复有人行是十善道，<a id="a-2Z"></a>不从他闻自然得知，<a id="a-2a"></a>不能具足大悲方便，<a id="a-2b"></a>而能深入众因缘法，<a id="a-2c"></a>至辟支佛乘。<a id="a-2d"></a>复有人行是十善道，<a id="a-2e"></a>清净具足，<a id="a-2f"></a>其心广大无量无边，<a id="a-2g"></a>于众生中起大慈悲，<a id="a-2h"></a>有方便力，<a id="a-2i"></a>志愿坚固，<a id="a-2j"></a>不舍一切众生故，<a id="a-2k"></a>求佛大智慧故，<a id="a-2l"></a>清净菩萨诸地故，<a id="a-2m"></a>能净诸波罗蜜故，<a id="a-2n"></a>能入深广大行，<a id="a-2o"></a>又能清净行是十善道，<a id="a-2p"></a>乃至能得佛十力、<a id="a-2q"></a>四无所畏、<a id="a-2r"></a>四无碍智、<a id="a-2s"></a>大慈大悲，<a id="a-2t"></a>乃至具足一切种智，<a id="a-2u"></a>集诸佛法。<a id="a-2v"></a>是故我等应行十善道，<a id="a-2w"></a>常求一切智慧。<a id="a-2x"></a>’是菩萨复作是思惟：<a id="a-2y"></a>‘此十不善道，<a id="a-2z"></a>上者地狱因缘，<a id="a-30"></a>中者畜生因缘，<a id="a-31"></a>下者饿鬼因缘。<a id="a-32"></a>于中杀生之罪，<a id="a-33"></a>能令众生堕于地狱、<a id="a-34"></a>畜生、<a id="a-35"></a>饿鬼，<a id="a-36"></a>若生人中得二种果报：<a id="a-37"></a>一者、<a id="a-38"></a>短命，<a id="a-39"></a>二者、<a id="a-3A"></a>多病。<a id="a-3B"></a>劫盗之罪，<a id="a-3C"></a>亦令众生堕于地狱、<a id="a-3D"></a>畜生、<a id="a-3E"></a>饿鬼道，<a id="a-3F"></a>若生人中得二种果报：<a id="a-3G"></a>一者、<a id="a-3H"></a>贫穷，<a id="a-3I"></a>二者、<a id="a-3J"></a>共财不得自在。<a id="a-3K"></a>邪淫之罪，<a id="a-3L"></a>亦令众生堕于地狱、<a id="a-3M"></a>畜生、<a id="a-3N"></a>饿鬼道，<a id="a-3O"></a>若生人中得二种果报：<a id="a-3P"></a>一者、<a id="a-3Q"></a>妇不贞良，<a id="a-3R"></a>二者、<a id="a-3S"></a>得不随意眷属。<a id="a-3T"></a>妄语之罪，<a id="a-3U"></a>亦令众生堕三恶道，<a id="a-3V"></a>若生人中得二种果报：<a id="a-3W"></a>一者、<a id="a-3X"></a>多被诽谤，<a id="a-3Y"></a>二者、<a id="a-3Z"></a>恒为多人所诳。<a id="a-3a"></a>两舌之罪，<a id="a-3b"></a>亦令众生堕三恶道，<a id="a-3c"></a>若生人中得二种果报：<a id="a-3d"></a>一者、<a id="a-3e"></a>得弊恶眷属，<a id="a-3f"></a>二者、<a id="a-3g"></a>得不和眷属。<a id="a-3h"></a>恶口之罪，<a id="a-3i"></a>亦令众生堕三恶道，<a id="a-3j"></a>若生人中得二种果报：<a id="a-3k"></a>一者、<a id="a-3l"></a>常闻恶音，<a id="a-3m"></a>二者、<a id="a-3n"></a>所可言说恒有诤讼。<a id="a-3o"></a>绮语之罪，<a id="a-3p"></a>亦令众生堕三恶道，<a id="a-3q"></a>若生人中得二种果报：<a id="a-3r"></a>一者、<a id="a-3s"></a>所有言语人不信受，<a id="a-3t"></a>二者、<a id="a-3u"></a>有所言说不能分了。<a id="a-3v"></a>贪欲之罪，<a id="a-3w"></a>亦令众生堕三恶道，<a id="a-3x"></a>若生人中得二种果报：<a id="a-3y"></a>一者、<a id="a-3z"></a>多欲，<a id="a-40"></a>二者、<a id="a-41"></a>无有厌足。<a id="a-42"></a>瞋恼之罪，<a id="a-43"></a>亦令众生堕三恶道，<a id="a-44"></a>若生人中得二种果报：<a id="a-45"></a>一者、<a id="a-46"></a>常为他人求其长短，<a id="a-47"></a>二者、<a id="a-48"></a>常为他所恼害。<a id="a-49"></a>邪见之罪，<a id="a-4A"></a>亦令众生堕三恶道，<a id="a-4B"></a>若生人中得二种果报：<a id="a-4C"></a>一者、<a id="a-4D"></a>常生邪见之家，<a id="a-4E"></a>二者、<a id="a-4F"></a>其心谄曲。<a id="a-4G"></a>’</p>
  <p id="a4H">“诸佛子，<a id="a-4I"></a>如是十不善道，<a id="a-4J"></a>皆是众苦大聚因缘。<a id="a-4K"></a>菩萨复作是念：<a id="a-4L"></a>‘我等何故不远离是十不善道，<a id="a-4M"></a>行十善道，<a id="a-4N"></a>亦令他人行此善道？<a id="a-4O"></a>’如是念已，<a id="a-4P"></a>即离十不善道，<a id="a-4Q"></a>安住十善道，<a id="a-4R"></a>亦令他人发心住于善道。<a id="a-4S"></a>是菩萨尔时，<a id="a-4T"></a>于一切众生中，<a id="a-4U"></a>生安隐心、<a id="a-4V"></a>乐心、<a id="a-4W"></a>慈心、<a id="a-4X"></a>悲心、<a id="a-4Y"></a>怜愍心、<a id="a-4Z"></a>利益心、<a id="a-4a"></a>守护心、<a id="a-4b"></a>师心、<a id="a-4c"></a>大师心、<a id="a-4d"></a>我所有心，<a id="a-4e"></a>作是念：<a id="a-4f"></a>‘是诸众生堕于邪见，<a id="a-4g"></a>随逐邪心行邪险道，<a id="a-4h"></a>甚可怜愍！<a id="a-4i"></a>我等应令是众生，<a id="a-4j"></a>住正见道如实法中。<a id="a-4k"></a>是诸众生常共瞋恨斗诤，<a id="a-4l"></a>分别彼我；<a id="a-4m"></a>我等应令是众生，<a id="a-4n"></a>住无上大慈中。<a id="a-4o"></a>是诸众生无有厌足，<a id="a-4p"></a>常贪他人财物，<a id="a-4q"></a>恒以邪命自活；<a id="a-4r"></a>我等应令是众生，<a id="a-4s"></a>住于清净身口意业。<a id="a-4t"></a>是诸众生随逐贪欲、<a id="a-4u"></a>瞋恚、<a id="a-4v"></a>愚痴因缘，<a id="a-4w"></a>常为种种烦恼大火之所烧燃，<a id="a-4x"></a>不求得出方便；<a id="a-4y"></a>我等应令是众生，<a id="a-4z"></a>灭诸烦恼大火，<a id="a-50"></a>安置清凉之处。<a id="a-51"></a>是诸众生，<a id="a-52"></a>常为无明黑闇所覆，<a id="a-53"></a>入大黑闇，<a id="a-54"></a>远离智慧光明，<a id="a-55"></a>入于生死大险道中，<a id="a-56"></a>随逐种种邪见；<a id="a-57"></a>我等应令是众生，<a id="a-58"></a>使得无碍清净慧眼，<a id="a-59"></a>以是眼故，<a id="a-5A"></a>知一切法如实相，<a id="a-5B"></a>得不随他教一切如实无障碍智。<a id="a-5C"></a>是诸众生堕在生死险道中，<a id="a-5D"></a>将堕地狱、<a id="a-5E"></a>畜生、<a id="a-5F"></a>饿鬼深坑，<a id="a-5G"></a>入恶邪见网中，<a id="a-5H"></a>为种种愚痴丛林所覆，<a id="a-5I"></a>随逐虚妄邪道迳路，<a id="a-5J"></a>常为愚痴之所盲冥，<a id="a-5K"></a>远离有智导师，<a id="a-5L"></a>非是出道谓为出要，<a id="a-5M"></a>堕恶魔道，<a id="a-5N"></a>随顺魔意，<a id="a-5O"></a>远离佛意；<a id="a-5P"></a>我等应令是众生，<a id="a-5Q"></a>度于生死险道艰难，<a id="a-5R"></a>安处令住一切智人无畏大城，<a id="a-5S"></a>无诸衰恼。<a id="a-5T"></a>是诸众生为诸烦恼暴水所没，<a id="a-5U"></a>常为欲流、<a id="a-5V"></a>有流、<a id="a-5W"></a>见流、<a id="a-5X"></a>无明流所漂，<a id="a-5Y"></a>常随生死相续不绝入大爱河，<a id="a-5Z"></a>为诸烦恼势力所食，<a id="a-5a"></a>不能得求出要之道，<a id="a-5b"></a>常为欲觉、<a id="a-5c"></a>瞋觉、<a id="a-5d"></a>恼觉恶虫所害，<a id="a-5e"></a>又为身见水虫罗刹所执，<a id="a-5f"></a>入于五欲深流洄澓诸难之中，<a id="a-5g"></a>为喜爱淤泥之所染污，<a id="a-5h"></a>我慢陆地之所焦枯，<a id="a-5i"></a>无所归趣，<a id="a-5j"></a>于十二入怨贼聚落不能得出，<a id="a-5k"></a>不遇导师能正度者；<a id="a-5l"></a>我等应于是众生生大慈悲，<a id="a-5m"></a>以大善根力而拔济之，<a id="a-5n"></a>得安隐处，<a id="a-5o"></a>离诸惊怖隐没，<a id="a-5p"></a>住一切智慧宝洲。<a id="a-5q"></a>是诸众生深心贪著，<a id="a-5r"></a>多有忧悲苦恼患难，<a id="a-5s"></a>憎爱所缚，<a id="a-5t"></a>欲械所系，<a id="a-5u"></a>入于三界无明稠林；<a id="a-5v"></a>我等应令是众生，<a id="a-5w"></a>远离一切三界所著，<a id="a-5x"></a>令住离相无碍涅槃。<a id="a-5y"></a>是诸众生深著我、<a id="a-5z"></a>我所，<a id="a-60"></a>于五阴樔窟不能自出，<a id="a-61"></a>常随四倒依六入空聚，<a id="a-62"></a>为四大毒蛇之所侵害，<a id="a-63"></a>为诸烦恼众贼所杀，<a id="a-64"></a>受此无量诸苦恼者；<a id="a-65"></a>我等应令是众生，<a id="a-66"></a>离一切贪著，<a id="a-67"></a>令住空无我智道，<a id="a-68"></a>所谓涅槃断一切障碍。<a id="a-69"></a>是诸众生其心狭劣，<a id="a-6A"></a>乐于小法，<a id="a-6B"></a>远离无上一切智慧，<a id="a-6C"></a>以是贪著小乘心故，<a id="a-6D"></a>不求无底大乘出法；<a id="a-6E"></a>我等应令是众生，<a id="a-6F"></a>住广大心无量无边诸佛法中，<a id="a-6G"></a>所谓无上大乘。<a id="a-6H"></a>’</p>
  <p id="a6I">“诸佛子，<a id="a-6J"></a>是菩萨如是随顺持戒力，<a id="a-6K"></a>善能广生大慈悲心。<a id="a-6L"></a>是菩萨住离垢地，<a id="a-6M"></a>得见数百佛，<a id="a-6N"></a>数千万亿那由他诸佛。<a id="a-6O"></a>见诸佛已，<a id="a-6P"></a>以衣被、<a id="a-6Q"></a>饮食、<a id="a-6R"></a>卧具、<a id="a-6S"></a>医药、<a id="a-6T"></a>资生之物供养诸佛，<a id="a-6U"></a>于诸佛所生恭敬心，<a id="a-6V"></a>复受十善道，<a id="a-6W"></a>受已乃至得阿耨多罗三藐三菩提，<a id="a-6X"></a>终不中失。<a id="a-6Y"></a>是菩萨若干多百、<a id="a-6Z"></a>多千，<a id="a-6a"></a>乃至多百千万亿劫，<a id="a-6b"></a>远离悭贪破戒垢故，<a id="a-6c"></a>净修布施持戒。<a id="a-6d"></a>诸佛子，<a id="a-6e"></a>譬如成炼真金在矾石中，<a id="a-6f"></a>诸一切垢尽转复明净；<a id="a-6g"></a>菩萨亦如是，<a id="a-6h"></a>住是离垢菩萨地中，<a id="a-6i"></a>多百、<a id="a-6j"></a>多千乃至无量百千万劫，<a id="a-6k"></a>离悭贪破戒垢故，<a id="a-6l"></a>净修布施持戒。<a id="a-6m"></a>菩萨尔时，<a id="a-6n"></a>于四摄法中，<a id="a-6o"></a>爱语偏多；<a id="a-6p"></a>十波罗蜜中，<a id="a-6q"></a>戒波罗蜜偏胜，<a id="a-6r"></a>余波罗蜜非不修集，<a id="a-6s"></a>但随地增长。</p>
  <p id="a6t">“诸佛子，<a id="a-6u"></a>是名菩萨摩诃萨第二离垢地。<a id="a-6v"></a>菩萨住是地中，<a id="a-6w"></a>多作转轮圣王，<a id="a-6x"></a>为大法王，<a id="a-6y"></a>广得法力，<a id="a-6z"></a>七宝成就，<a id="a-70"></a>有力自在，<a id="a-71"></a>能除一切众生悭贪破戒之垢，<a id="a-72"></a>以善方便令众生住于十善道中，<a id="a-73"></a>为大布施而不穷尽。<a id="a-74"></a>所作善业，<a id="a-75"></a>若布施、<a id="a-76"></a>若爱语、<a id="a-77"></a>若利益、<a id="a-78"></a>若同事，<a id="a-79"></a>皆不离念佛，<a id="a-7A"></a>不离念法，<a id="a-7B"></a>不离念诸菩萨摩诃萨伴，<a id="a-7C"></a>不离念诸菩萨所行道，<a id="a-7D"></a>不离念诸波罗蜜，<a id="a-7E"></a>不离念十地，<a id="a-7F"></a>不离念诸力、<a id="a-7G"></a>无畏、<a id="a-7H"></a>不共法，<a id="a-7I"></a>乃至不离念具足一切种智。<a id="a-7J"></a>常生是心：<a id="a-7K"></a>‘我当于一切众生之中，<a id="a-7L"></a>为首、<a id="a-7M"></a>为胜、<a id="a-7N"></a>为大、<a id="a-7O"></a>为妙、<a id="a-7P"></a>为上、<a id="a-7Q"></a>为无上、<a id="a-7R"></a>为导、<a id="a-7S"></a>为将、<a id="a-7T"></a>为师、<a id="a-7U"></a>为尊，<a id="a-7V"></a>乃至于一切众生中为依止者。<a id="a-7W"></a>’</p>
  <p id="a7X">“诸佛子，<a id="a-7Y"></a>是菩萨摩诃萨，<a id="a-7Z"></a>若欲舍家勤行精进，<a id="a-7a"></a>须臾之间，<a id="a-7b"></a>于佛法中，<a id="a-7c"></a>便能舍家妻子五欲；<a id="a-7d"></a>得出家已，<a id="a-7e"></a>勤行精进，<a id="a-7f"></a>须臾之间，<a id="a-7g"></a>得千三昧，<a id="a-7h"></a>得见千佛，<a id="a-7i"></a>知千佛神力，<a id="a-7j"></a>能动千佛世界，<a id="a-7k"></a>能飞过千佛世界，<a id="a-7l"></a>能照千佛世界，<a id="a-7m"></a>能教化千世界众生，<a id="a-7n"></a>能住寿千劫，<a id="a-7o"></a>能知过去、<a id="a-7p"></a>未来世各千劫事，<a id="a-7q"></a>能善入千法门，<a id="a-7r"></a>能变身为千，<a id="a-7s"></a>于一一身能示千菩萨以为眷属；<a id="a-7t"></a>若以愿力，<a id="a-7u"></a>自在示现过于此数，<a id="a-7v"></a>若干百千万亿那由他不可计知。<a id="a-7w"></a>”</p>
  <p id="a7x">尔时，<a id="a-7y"></a>金刚藏菩萨摩诃萨，<a id="a-7z"></a>欲重明此义，<a id="a-80"></a>而说偈言：</p>
  <p id="a81">“菩萨柔软心，<a id="a-82"></a>　调和堪受心，</p>
  <p id="a83">善心寂灭心，<a id="a-84"></a>　真心不杂心，</p>
  <p id="a85">无有贪吝心，<a id="a-86"></a>　快心与大心，</p>
  <p id="a87">得是十心已，<a id="a-88"></a>　入于第二地。</p>
  <p id="a89">菩萨住是地，<a id="a-8A"></a>　成就诸功德，</p>
  <p id="a8B">常离于杀生，<a id="a-8C"></a>　不恼于一切，</p>
  <p id="a8D">常离于劫盗，<a id="a-8E"></a>　不生邪淫心，</p>
  <p id="a8F">实语不两舌，<a id="a-8G"></a>　不恶口绮语，</p>
  <p id="a8H">他人所有物，<a id="a-8I"></a>　不生于贪心，</p>
  <p id="a8J">不恼于众生，<a id="a-8K"></a>　直心行正见，</p>
  <p id="a8L">无有憍慢心，<a id="a-8M"></a>　亦无谄曲心，</p>
  <p id="a8N">柔软不放逸，<a id="a-8O"></a>　护持诸佛教。</p>
  <p id="a8P">所有剧苦恼，<a id="a-8Q"></a>　地狱与畜生，</p>
  <p id="a8R">饿鬼炽然身，<a id="a-8S"></a>　皆从恶心有；</p>
  <p id="a8T">我今已永离，<a id="a-8U"></a>　如是诸恶事，</p>
  <p id="a8V">行于真实理，<a id="a-8W"></a>　寂灭之善法。</p>
  <p id="a8X">从人至有顶，<a id="a-8Y"></a>　所有受乐处，</p>
  <p id="a8Z">禅乐三乘乐，<a id="a-8a"></a>　皆从十善生。</p>
  <p id="a8b">如是思惟已，<a id="a-8c"></a>　心常不放逸，</p>
  <p id="a8d">身自持净戒，<a id="a-8e"></a>　亦教人令持。</p>
  <p id="a8f">遍观诸众生，<a id="a-8g"></a>　种种受苦恼，</p>
  <p id="a8h">如是愍念已，<a id="a-8i"></a>　转生深悲心：</p>
  <p id="a8j">‘凡夫甚可愍，<a id="a-8k"></a>　堕在诸邪见，</p>
  <p id="a8l">心多怀瞋恨，<a id="a-8m"></a>　常好起诤讼，</p>
  <p id="a8n">常乐于五欲，<a id="a-8o"></a>　贪求无有厌，</p>
  <p id="a8p">起三毒因缘，<a id="a-8q"></a>　我应度此等！</p>
  <p id="a8r">深覆愚痴闇，<a id="a-8s"></a>　坠生死险道，</p>
  <p id="a8t">入大邪见网，<a id="a-8u"></a>　坠于世笼槛，</p>
  <p id="a8v">常为诸魔贼，<a id="a-8w"></a>　烦恼之所坏，</p>
  <p id="a8x">此等甚可愍，<a id="a-8y"></a>　我应度脱之！</p>
  <p id="a8z">没深烦恼水，<a id="a-90"></a>　四流所漂漫，</p>
  <p id="a91">具受于三界，<a id="a-92"></a>　百种诸苦毒，</p>
  <p id="a93">住五阴深樔，<a id="a-94"></a>　生我我所心，</p>
  <p id="a95">我为度此苦，<a id="a-96"></a>　当勤修行道！</p>
  <p id="a97">舍无上佛慧，<a id="a-98"></a>　生于下劣心，</p>
  <p id="a99">令住佛大智，<a id="a-9A"></a>　发无量精进。<a id="a-9B"></a>’</p>
  <p id="a9C">菩萨住此地，<a id="a-9D"></a>　集无量功德，</p>
  <p id="a9E">得值遇诸佛，<a id="a-9F"></a>　承事而供养。</p>
  <p id="a9G">以是因缘故，<a id="a-9H"></a>　善根转明净，</p>
  <p id="a9I">犹如好真金，<a id="a-9J"></a>　炼之以矾石。</p>
  <p id="a9K">佛子住此地，<a id="a-9L"></a>　常作转轮王，</p>
  <p id="a9M">令诸众生等，<a id="a-9N"></a>　住于十善道。</p>
  <p id="a9O">从初发心来，<a id="a-9P"></a>　所修集诸福，</p>
  <p id="a9Q">愿以救世间，<a id="a-9R"></a>　令得佛十力。</p>
  <p id="a9S">若欲舍王位，<a id="a-9T"></a>　出家行学道，</p>
  <p id="a9U">勤心行精进，<a id="a-9V"></a>　得入千三昧，</p>
  <p id="a9W">得见数千佛，<a id="a-9X"></a>　供养听受法，</p>
  <p id="a9Y">菩萨住此地，<a id="a-9Z"></a>　能示如是事。</p>
  <p id="a9a">若以其愿力，<a id="a-9b"></a>　示诸神通事，</p>
  <p id="a9c">度脱于众生，<a id="a-9d"></a>　过此数无量。</p>
  <p id="a9e">常为诸世间，<a id="a-9f"></a>　勤求好事者，</p>
  <p id="a9g">具足解说此，<a id="a-9h"></a>　第二地已竟。<a id="a-9i"></a>”</p>
  <p data-pb></p>
  <h2 id="a9j">明地第三</h2>
  <p id="a9k">诸菩萨闻是，<a id="a-9l"></a>　不可思议行，</p>
  <p id="a9m">心皆大欢喜，<a id="a-9n"></a>　恭敬无有量。</p>
  <p id="a9o">即时虚空中，<a id="a-9p"></a>　雨众名华香，</p>
  <p id="a9q">如云而垂下，<a id="a-9r"></a>　供养金刚藏，</p>
  <p id="a9s">咸赞言善哉：<a id="a-9t"></a>“善哉金刚藏，</p>
  <p id="a9u">善说诸大人，<a id="a-9v"></a>　护持净戒行！</p>
  <p id="a9w">于诸众生中，<a id="a-9x"></a>　深有怜愍心，</p>
  <p id="a9y">敷演解说是，<a id="a-9z"></a>　第二地行处，</p>
  <p id="aA0">菩萨微妙行，<a id="a-A1"></a>　真实无有异。</p>
  <p id="aA2">是诸菩萨等，<a id="a-A3"></a>　清净之行处，</p>
  <p id="aA4">为一切众生，<a id="a-A5"></a>　常求诸好事。</p>
  <p id="aA6">第二净明地，<a id="a-A7"></a>　今已解说竟，</p>
  <p id="aA8">天人恭敬者，<a id="a-A9"></a>　愿说第三地，</p>
  <p id="aAA">善示智所作，<a id="a-AB"></a>　菩萨之所行。</p>
  <p id="aAC">愿说诸大人，<a id="a-AD"></a>　云何行布施，</p>
  <p id="aAE">持戒及忍辱，<a id="a-AF"></a>　精进行禅定，</p>
  <p id="aAG">智慧与方便，<a id="a-AH"></a>　并及慈悲心？</p>
  <p id="aAI">云何行是法，<a id="a-AJ"></a>　清净于佛行？<a id="a-AK"></a>”</p>
  <p id="aAL"></p>
  <p id="aAM">解脱月菩萨，<a id="a-AN"></a>　语金刚藏言：</p>
  <p id="aAO">“菩萨至三地，<a id="a-AP"></a>　当以何等心？<a id="a-AQ"></a>”</p>
  <p id="aAR">金刚藏菩萨摩诃萨，<a id="a-AS"></a>语解脱月菩萨言：<a id="a-AT"></a>“佛子，<a id="a-AU"></a>诸菩萨摩诃萨，<a id="a-AV"></a>深净心行第二地已，<a id="a-AW"></a>欲得第三地，<a id="a-AX"></a>当以十心得入第三地。<a id="a-AY"></a>何等为十？<a id="a-AZ"></a>一、<a id="a-Aa"></a>净心，<a id="a-Ab"></a>二、<a id="a-Ac"></a>猛利心，<a id="a-Ad"></a>三、<a id="a-Ae"></a>厌心，<a id="a-Af"></a>四、<a id="a-Ag"></a>离心，<a id="a-Ah"></a>五、<a id="a-Ai"></a>不退心，<a id="a-Aj"></a>六、<a id="a-Ak"></a>坚心，<a id="a-Al"></a>七、<a id="a-Am"></a>明盛心，<a id="a-An"></a>八、<a id="a-Ao"></a>无足心，<a id="a-Ap"></a>九、<a id="a-Aq"></a>快心，<a id="a-Ar"></a>十、<a id="a-As"></a>大心。<a id="a-At"></a>诸佛子，<a id="a-Au"></a>是菩萨摩诃萨，<a id="a-Av"></a>以是十心得入第三地，<a id="a-Aw"></a>能观一切有为法如实相，<a id="a-Ax"></a>所谓无常、<a id="a-Ay"></a>苦、<a id="a-Az"></a>空、<a id="a-B0"></a>无我、<a id="a-B1"></a>不净，<a id="a-B2"></a>不久败坏，<a id="a-B3"></a>不可信相，<a id="a-B4"></a>念念生灭；<a id="a-B5"></a>又不生不灭，<a id="a-B6"></a>不从前际来，<a id="a-B7"></a>不去至后际，<a id="a-B8"></a>现在不住。<a id="a-B9"></a>菩萨如是观一切有为法真实相，<a id="a-BA"></a>知此诸法无作无起，<a id="a-BB"></a>无来无去，<a id="a-BC"></a>而诸众生忧悲苦恼憎爱所系，<a id="a-BD"></a>无有停积，<a id="a-BE"></a>无定生处，<a id="a-BF"></a>但为贪恚痴火所燃，<a id="a-BG"></a>增长后世苦恼火聚，<a id="a-BH"></a>无有实性犹如幻化；<a id="a-BI"></a>见如是已，<a id="a-BJ"></a>于一切有为法转复厌离，<a id="a-BK"></a>趣佛智慧。</p>
  <p id="aBL">“是菩萨知如来智慧不可思议、<a id="a-BM"></a>不可称量，<a id="a-BN"></a>有大势力无能胜者，<a id="a-BO"></a>无有杂相，<a id="a-BP"></a>无有衰恼忧悲之苦，<a id="a-BQ"></a>能至无畏安隐大城不复转还，<a id="a-BR"></a>能救无量苦恼众生。<a id="a-BS"></a>如是见知佛智无量，<a id="a-BT"></a>见有为法无量苦恼，<a id="a-BU"></a>于一切众生转生殊胜十心。<a id="a-BV"></a>何等为十？<a id="a-BW"></a>众生可愍，<a id="a-BX"></a>孤独无救，<a id="a-BY"></a>贫穷无所依止，<a id="a-BZ"></a>三毒之火炽然不息，<a id="a-Ba"></a>闭在三有牢固之狱，<a id="a-Bb"></a>常住烦恼诸恶刺林无正观力，<a id="a-Bc"></a>于善法中欲乐心薄，<a id="a-Bd"></a>失诸佛妙法，<a id="a-Be"></a>而常随顺生死水行，<a id="a-Bf"></a>惊畏涅槃。<a id="a-Bg"></a>是菩萨见众生如是多诸衰恼，<a id="a-Bh"></a>发大精进：<a id="a-Bi"></a>‘是诸众生，<a id="a-Bj"></a>我应救，<a id="a-Bk"></a>我应解，<a id="a-Bl"></a>应令清净，<a id="a-Bm"></a>应令得脱，<a id="a-Bn"></a>应著善处，<a id="a-Bo"></a>应令安住，<a id="a-Bp"></a>应令欢喜，<a id="a-Bq"></a>应知所宜，<a id="a-Br"></a>应令得度，<a id="a-Bs"></a>应使灭苦。<a id="a-Bt"></a>’</p>
  <p id="aBu">“菩萨如是善远离一切有为法，<a id="a-Bv"></a>深念一切众生，<a id="a-Bw"></a>见诸佛一切智有无量利益，<a id="a-Bx"></a>即时欲具佛智慧救度众生故，<a id="a-By"></a>勤行菩萨道，<a id="a-Bz"></a>作是思惟：<a id="a-C0"></a>‘以何因缘？<a id="a-C1"></a>以何方便？<a id="a-C2"></a>是诸众生，<a id="a-C3"></a>堕在大苦诸烦恼中，<a id="a-C4"></a>当拔出之，<a id="a-C5"></a>使得永住毕竟常乐，<a id="a-C6"></a>即时知住无碍解脱智慧中者，<a id="a-C7"></a>乃可得此是无碍智慧解脱，<a id="a-C8"></a>不离通达诸法如实智，<a id="a-C9"></a>无行行慧？<a id="a-CA"></a>如是智慧之明，<a id="a-CB"></a>从何而得？<a id="a-CC"></a>当知不离多闻决定智慧。<a id="a-CD"></a>’复作是念：<a id="a-CE"></a>‘无碍解脱等诸佛法，<a id="a-CF"></a>以何为本？<a id="a-CG"></a>不离闻法为本。<a id="a-CH"></a>’菩萨如是念已，<a id="a-CI"></a>一切求法时转加精进，<a id="a-CJ"></a>日夜常乐听法无有厌足，<a id="a-CK"></a>心无休息，<a id="a-CL"></a>喜法、<a id="a-CM"></a>爱法、<a id="a-CN"></a>依法、<a id="a-CO"></a>随法、<a id="a-CP"></a>重法、<a id="a-CQ"></a>究竟法、<a id="a-CR"></a>归法、<a id="a-CS"></a>救法、<a id="a-CT"></a>随顺行法。</p>
  <p id="aCU">“菩萨如是方便求法，<a id="a-CV"></a>所有珍宝财物、<a id="a-CW"></a>金银等库藏无所匮惜，<a id="a-CX"></a>于此物中不生难想，<a id="a-CY"></a>但于说法者生难遭想。<a id="a-CZ"></a>为求法故，<a id="a-Ca"></a>于内外物无不能舍，<a id="a-Cb"></a>世间所有可布施者，<a id="a-Cc"></a>所谓国土、<a id="a-Cd"></a>人民眷属、<a id="a-Ce"></a>田业财物、<a id="a-Cf"></a>摩尼宝珠、<a id="a-Cg"></a>金银库藏、<a id="a-Ch"></a>象马辇舆、<a id="a-Ci"></a>众宝璎珞、<a id="a-Cj"></a>诸严身之具、<a id="a-Ck"></a>妻子男女，<a id="a-Cl"></a>及支节手足、<a id="a-Cm"></a>耳目鼻舌，<a id="a-Cn"></a>举身施与无所爱惜。<a id="a-Co"></a>又为求法故，<a id="a-Cp"></a>于说法者尽心恭敬，<a id="a-Cq"></a>供养给侍。<a id="a-Cr"></a>破除憍慢、<a id="a-Cs"></a>我慢、<a id="a-Ct"></a>大慢，<a id="a-Cu"></a>诸恶苦恼无理等事，<a id="a-Cv"></a>悉能忍受。<a id="a-Cw"></a>深求法故，<a id="a-Cx"></a>若得一句未曾闻法，<a id="a-Cy"></a>胜得满三千大千世界珍宝；<a id="a-Cz"></a>得闻正法一偈，<a id="a-D0"></a>胜得转轮圣王、<a id="a-D1"></a>释提桓因、<a id="a-D2"></a>梵天王处无量劫住。<a id="a-D3"></a>是菩萨，<a id="a-D4"></a>若有人来作是言：<a id="a-D5"></a>‘我与汝佛所说法一句，<a id="a-D6"></a>能净菩萨所行道，<a id="a-D7"></a>令汝得闻。<a id="a-D8"></a>若能入大火坑受大苦者，<a id="a-D9"></a>当以相与。<a id="a-DA"></a>’是菩萨作是念：<a id="a-DB"></a>‘我受一句法故，<a id="a-DC"></a>尚于三千大千世界火坑，<a id="a-DD"></a>从梵天投下，<a id="a-DE"></a>何况堕小火坑？<a id="a-DF"></a>我等求法，<a id="a-DG"></a>应尽受一切诸地狱苦，<a id="a-DH"></a>犹应求法，<a id="a-DI"></a>何况人中诸小苦恼！<a id="a-DJ"></a>’为求法故发如是心。<a id="a-DK"></a>又如所闻法，<a id="a-DL"></a>心常喜乐，<a id="a-DM"></a>悉能正观。</p>
  <p id="aDN">“是菩萨闻诸法已，<a id="a-DO"></a>降伏其心，<a id="a-DP"></a>于空闲处心作是念：<a id="a-DQ"></a>‘如说行者乃得佛法，<a id="a-DR"></a>不可但以口之所言！<a id="a-DS"></a>’菩萨如是能住明地，<a id="a-DT"></a>即离诸欲恶不善法，<a id="a-DU"></a>有觉有观，<a id="a-DV"></a>离生喜乐，<a id="a-DW"></a>入初禅；<a id="a-DX"></a>灭觉观，<a id="a-DY"></a>内清净心一处，<a id="a-DZ"></a>无觉无观，<a id="a-Da"></a>定生喜乐，<a id="a-Db"></a>入二禅；<a id="a-Dc"></a>离喜故行舍心，<a id="a-Dd"></a>念安慧身受乐，<a id="a-De"></a>诸贤圣能说能舍，<a id="a-Df"></a>常念受乐，<a id="a-Dg"></a>入三禅；<a id="a-Dh"></a>断苦断乐故，<a id="a-Di"></a>先灭忧喜故，<a id="a-Dj"></a>不苦不乐，<a id="a-Dk"></a>行舍念净，<a id="a-Dl"></a>入四禅。<a id="a-Dm"></a>是菩萨过一切色相，<a id="a-Dn"></a>灭一切有对相，<a id="a-Do"></a>不念一切别异相故知无边虚空，<a id="a-Dp"></a>即入虚空无色定处；<a id="a-Dq"></a>过一切虚空相，<a id="a-Dr"></a>知无边识，<a id="a-Ds"></a>即入识无色定处；<a id="a-Dt"></a>过一切识相，<a id="a-Du"></a>知无所有，<a id="a-Dv"></a>即入无所有无色定处；<a id="a-Dw"></a>过一切无所有处，<a id="a-Dx"></a>知非有想非无想安隐，<a id="a-Dy"></a>即入无色非有想非无想处；<a id="a-Dz"></a>但随顺诸法行故而不乐著。<a id="a-E0"></a>是菩萨以慈心高广无量，<a id="a-E1"></a>无瞋无恨无恼害，<a id="a-E2"></a>以信解力遍满一方、<a id="a-E3"></a>二方、<a id="a-E4"></a>三方、<a id="a-E5"></a>四方，<a id="a-E6"></a>四维、<a id="a-E7"></a>上、<a id="a-E8"></a>下亦复如是；<a id="a-E9"></a>悲心、<a id="a-EA"></a>喜心、<a id="a-EB"></a>舍心高广无量，<a id="a-EC"></a>无瞋恨无恼害，<a id="a-ED"></a>以信解力遍满一方、<a id="a-EE"></a>第二三四方、<a id="a-EF"></a>四维、<a id="a-EG"></a>上、<a id="a-EH"></a>下亦复如是。</p>
  <p id="aEI">“是菩萨有种种神通力，<a id="a-EJ"></a>能动大地，<a id="a-EK"></a>一身为多身，<a id="a-EL"></a>多身为一身，<a id="a-EM"></a>现灭还出，<a id="a-EN"></a>石壁山障皆能彻过如行虚空，<a id="a-EO"></a>于虚空中跏趺而去犹如飞鸟，<a id="a-EP"></a>入出于地如水无异，<a id="a-EQ"></a>履水如地，<a id="a-ER"></a>身出烟焰如大火聚，<a id="a-ES"></a>日月有大神德威力，<a id="a-ET"></a>而能以手扪摸摩之，<a id="a-EU"></a>身力自在乃至梵世。<a id="a-EV"></a>是菩萨以清净天耳过于人耳，<a id="a-EW"></a>悉闻人天音声远近。<a id="a-EX"></a>是菩萨以他心智，<a id="a-EY"></a>如实知他心，<a id="a-EZ"></a>染心如实知染心，<a id="a-Ea"></a>离染心如实知离染心，<a id="a-Eb"></a>瞋心离瞋心、<a id="a-Ec"></a>痴心离痴心、<a id="a-Ed"></a>垢心离垢心、<a id="a-Ee"></a>小心大心、<a id="a-Ef"></a>散乱心如实知散乱心，<a id="a-Eg"></a>定心不定心、<a id="a-Eh"></a>缚心解心、<a id="a-Ei"></a>有上心无上心如实知有上心无上心，<a id="a-Ej"></a>如是以自心知他心。<a id="a-Ek"></a>是菩萨念知宿命诸所生处，<a id="a-El"></a>所谓一世、<a id="a-Em"></a>二世、<a id="a-En"></a>三四五世，<a id="a-Eo"></a>乃至十、<a id="a-Ep"></a>二十、<a id="a-Eq"></a>三十、<a id="a-Er"></a>四十、<a id="a-Es"></a>五十，<a id="a-Et"></a>乃至百世、<a id="a-Eu"></a>千世、<a id="a-Ev"></a>万世、<a id="a-Ew"></a>百千万亿那由他世，<a id="a-Ex"></a>一劫、<a id="a-Ey"></a>二劫乃至百千万亿那由他无量劫数，<a id="a-Ez"></a>其中诸劫无量成坏，<a id="a-F0"></a>于诸劫中所经因缘，<a id="a-F1"></a>悉能念知。<a id="a-F2"></a>我生彼处，<a id="a-F3"></a>如是种族，<a id="a-F4"></a>如是姓名，<a id="a-F5"></a>如是饮食，<a id="a-F6"></a>如是苦乐，<a id="a-F7"></a>如是久住；<a id="a-F8"></a>我于彼死，<a id="a-F9"></a>生于此间，<a id="a-FA"></a>于此间死，<a id="a-FB"></a>生于彼间，<a id="a-FC"></a>如是种种相貌因缘，<a id="a-FD"></a>悉能念知。<a id="a-FE"></a>是菩萨天眼清净过于人眼，<a id="a-FF"></a>见众生生死、<a id="a-FG"></a>形色好丑、<a id="a-FH"></a>善恶、<a id="a-FI"></a>贫贱富贵、<a id="a-FJ"></a>趣善恶道，<a id="a-FK"></a>随业受报皆如实知，<a id="a-FL"></a>所谓：<a id="a-FM"></a>是诸众生成就身恶业，<a id="a-FN"></a>成就口恶业，<a id="a-FO"></a>成就意恶业，<a id="a-FP"></a>距逆贤圣，<a id="a-FQ"></a>受邪见教，<a id="a-FR"></a>起罪业因缘故，<a id="a-FS"></a>身死堕恶道生在地狱。<a id="a-FT"></a>是诸众生成就善身业、<a id="a-FU"></a>善口业、<a id="a-FV"></a>善意业，<a id="a-FW"></a>不逆贤圣，<a id="a-FX"></a>信受正见，<a id="a-FY"></a>行善业因缘故，<a id="a-FZ"></a>死后生善处天上。<a id="a-Fa"></a>是菩萨于诸禅定解脱三昧，<a id="a-Fb"></a>能入能出而不随生；<a id="a-Fc"></a>但见何处有助菩提法处，<a id="a-Fd"></a>以愿力故能生其中。</p>
  <p id="aFe">“是菩萨住明地中，<a id="a-Ff"></a>见数百千万亿那由他诸佛，<a id="a-Fg"></a>恭敬供养，<a id="a-Fh"></a>尊重赞叹，<a id="a-Fi"></a>衣服、<a id="a-Fj"></a>饮食、<a id="a-Fk"></a>卧具、<a id="a-Fl"></a>医药，<a id="a-Fm"></a>亲近诸佛听受经法，<a id="a-Fn"></a>听受法已随力而行。<a id="a-Fo"></a>是菩萨尔时观诸法不生不灭，<a id="a-Fp"></a>众缘而有，<a id="a-Fq"></a>于百千万亿劫所集欲缚渐得微薄，<a id="a-Fr"></a>一切有缚、<a id="a-Fs"></a>一切无明缚皆悉微薄，<a id="a-Ft"></a>不复积集；<a id="a-Fu"></a>不积集故，<a id="a-Fv"></a>断于邪贪、<a id="a-Fw"></a>邪瞋、<a id="a-Fx"></a>邪痴。<a id="a-Fy"></a>诸佛子，<a id="a-Fz"></a>譬如真金，<a id="a-G0"></a>巧师炼治，<a id="a-G1"></a>转更精好，<a id="a-G2"></a>光明倍胜；<a id="a-G3"></a>菩萨亦如是，<a id="a-G4"></a>住在明地，<a id="a-G5"></a>不集三缚故，<a id="a-G6"></a>断于邪贪、<a id="a-G7"></a>邪瞋、<a id="a-G8"></a>邪痴，<a id="a-G9"></a>诸善根转增明净。<a id="a-GA"></a>是菩萨忍辱心、<a id="a-GB"></a>柔软心、<a id="a-GC"></a>美妙心、<a id="a-GD"></a>不坏心、<a id="a-GE"></a>不动心、<a id="a-GF"></a>不浊心、<a id="a-GG"></a>不高心、<a id="a-GH"></a>不下心、<a id="a-GI"></a>一切所作不望报心、<a id="a-GJ"></a>他少有作当生报心、<a id="a-GK"></a>不谄曲心、<a id="a-GL"></a>不染乱心，<a id="a-GM"></a>转胜明净。<a id="a-GN"></a>尔时菩萨于四摄法中，<a id="a-GO"></a>爱语利益偏多；<a id="a-GP"></a>十波罗蜜中，<a id="a-GQ"></a>忍辱波罗蜜、<a id="a-GR"></a>精进波罗蜜转多，<a id="a-GS"></a>余助菩提法皆转明净。</p>
  <p id="aGT">“诸佛子，<a id="a-GU"></a>是名诸菩萨第三明地。<a id="a-GV"></a>菩萨摩诃萨住是地中，<a id="a-GW"></a>多作释提桓因，<a id="a-GX"></a>智慧猛利，<a id="a-GY"></a>能以方便因缘，<a id="a-GZ"></a>转诸众生令离淫欲。<a id="a-Ga"></a>所作善业，<a id="a-Gb"></a>若布施、<a id="a-Gc"></a>若爱语、<a id="a-Gd"></a>若利益、<a id="a-Ge"></a>若同事，<a id="a-Gf"></a>皆不离念佛、<a id="a-Gg"></a>念法，<a id="a-Gh"></a>乃至不离念具足一切种智。<a id="a-Gi"></a>常生是心：<a id="a-Gj"></a>‘我当何时，<a id="a-Gk"></a>于众生中为首为尊，<a id="a-Gl"></a>乃至于一切众生为依止者？<a id="a-Gm"></a>’是人若欲勤加精进，<a id="a-Gn"></a>于须臾间，<a id="a-Go"></a>能得十万三昧，<a id="a-Gp"></a>乃至能示十万菩萨以为眷属；<a id="a-Gq"></a>随其愿力，<a id="a-Gr"></a>神通自在不可算数，<a id="a-Gs"></a>若干百千万亿那由他劫不可计知。<a id="a-Gt"></a>”</p>
  <p id="aGu">尔时，<a id="a-Gv"></a>金刚藏菩萨欲令此义转明故，<a id="a-Gw"></a>而说偈言：</p>
  <p id="aGx">“菩萨以是心，<a id="a-Gy"></a>　能得第三地，</p>
  <p id="aGz">净心猛厌心，<a id="a-H0"></a>　离心不退心，</p>
  <p id="aH1">坚心堪受心，<a id="a-H2"></a>　快心及大心，</p>
  <p id="aH3">以如是等心，<a id="a-H4"></a>　得入于三地。</p>
  <p id="aH5">智者住明地，<a id="a-H6"></a>　观有为作法，</p>
  <p id="aH7">不净无常苦，<a id="a-H8"></a>　无我坏败相，</p>
  <p id="aH9">无有牢固性，<a id="a-HA"></a>　不久念念灭，</p>
  <p id="aHB">如是思惟知，<a id="a-HC"></a>　无有来去相。</p>
  <p id="aHD">见诸有为法，<a id="a-HE"></a>　如病如痈疮，</p>
  <p id="aHF">爱心所缠缚，<a id="a-HG"></a>　生诸忧悲苦，</p>
  <p id="aHH">但为贪恚痴，<a id="a-HI"></a>　猛火所焚烧，</p>
  <p id="aHJ">从无始世来，<a id="a-HK"></a>　炽然常不息。</p>
  <p id="aHL">即时于一切，<a id="a-HM"></a>　三界生厌离，</p>
  <p id="aHN">恶贱有为法，<a id="a-HO"></a>　心无所贪著，</p>
  <p id="aHP">但求诸佛智，<a id="a-HQ"></a>　无量无边限，</p>
  <p id="aHR">甚深难思议，<a id="a-HS"></a>　清净无诸苦。</p>
  <p id="aHT">如是见佛智，<a id="a-HU"></a>　无诸苦恼已，</p>
  <p id="aHV">哀愍诸众生，<a id="a-HW"></a>　贫穷无福慧，</p>
  <p id="aHX">三毒火常然，<a id="a-HY"></a>　无有救护者，</p>
  <p id="aHZ">堕在地狱中，<a id="a-Ha"></a>　百种苦所切！</p>
  <p id="aHb">放逸凡夫人，<a id="a-Hc"></a>　没诸烦恼聚，</p>
  <p id="aHd">盲冥无所见，<a id="a-He"></a>　失诸佛法宝，</p>
  <p id="aHf">常随生死水，<a id="a-Hg"></a>　无怖空怖畏，</p>
  <p id="aHh">我于是众生，<a id="a-Hi"></a>　当勤度脱之。</p>
  <p id="aHj">精进求智慧，<a id="a-Hk"></a>　为作饶益者，</p>
  <p id="aHl">思惟何方便，<a id="a-Hm"></a>　可以得救护？</p>
  <p id="aHn">唯有诸如来，<a id="a-Ho"></a>　深妙无碍智，</p>
  <p id="aHp">此智何为因？<a id="a-Hq"></a>　唯从智慧生。</p>
  <p id="aHr">思惟是智慧，<a id="a-Hs"></a>　但从多闻生，</p>
  <p id="aHt">如是筹量已，<a id="a-Hu"></a>　勤求多闻法，</p>
  <p id="aHv">日夜常精进，<a id="a-Hw"></a>　听受无厌惓，</p>
  <p id="aHx">读诵爱乐法，<a id="a-Hy"></a>　唯法以为贵。</p>
  <p id="aHz">为欲求法故，<a id="a-I0"></a>　以诸珍宝等，</p>
  <p id="aI1">所亲爱妻子，<a id="a-I2"></a>　随意诸眷属，</p>
  <p id="aI3">国土及城邑，<a id="a-I4"></a>　资生诸好物，</p>
  <p id="aI5">欢喜而施与，<a id="a-I6"></a>　心无所恋惜。</p>
  <p id="aI7">头目耳鼻舌，<a id="a-I8"></a>　牙齿及手足，</p>
  <p id="aI9">支节身血肉，<a id="a-IA"></a>　心肝及髓脑，</p>
  <p id="aIB">以此等施人，<a id="a-IC"></a>　犹不以为难，</p>
  <p id="aID">若得闻正法，<a id="a-IE"></a>　是为最甚难！</p>
  <p id="aIF">假令有一人，<a id="a-IG"></a>　语此菩萨言：</p>
  <p id="aIH">‘汝今若能入，<a id="a-II"></a>　是大猛火聚，</p>
  <p id="aIJ">然后当与汝，<a id="a-IK"></a>　诸佛所说法。<a id="a-IL"></a>’</p>
  <p id="aIM">闻已即欢喜，<a id="a-IN"></a>　自投于火聚：</p>
  <p id="aIO">‘设使大千界，<a id="a-IP"></a>　火聚满其中，</p>
  <p id="aIQ">须弥梵世下，<a id="a-IR"></a>　不足以为难。</p>
  <p id="aIS">若为求一句，<a id="a-IT"></a>　诸佛所说法，</p>
  <p id="aIU">救诸苦恼者，<a id="a-IV"></a>　得之甚为难！</p>
  <p id="aIW">始从初发心，<a id="a-IX"></a>　乃至成佛道，</p>
  <p id="aIY">我于其中间，<a id="a-IZ"></a>　尽此诸劫数，</p>
  <p id="aIa">为欲求诸法，<a id="a-Ib"></a>　备受阿鼻苦，</p>
  <p id="aIc">何况于人间，<a id="a-Id"></a>　小小诸苦恼！</p>
  <p id="aIe">以听法因缘，<a id="a-If"></a>　能得正忆念，</p>
  <p id="aIg">正忆念因缘，<a id="a-Ih"></a>　能生诸禅定，</p>
  <p id="aIi">深妙等三昧，<a id="a-Ij"></a>　及五神通事，</p>
  <p id="aIk">次第皆能起，<a id="a-Il"></a>　自在不随生。<a id="a-Im"></a>’</p>
  <p id="aIn">菩萨住是地，<a id="a-Io"></a>　能以决定心，</p>
  <p id="aIp">多供养诸佛，<a id="a-Iq"></a>　听受所说法，</p>
  <p id="aIr">断邪爱恚等，<a id="a-Is"></a>　余烦恼微薄，</p>
  <p id="aIt">犹如成炼金，<a id="a-Iu"></a>　调和得其所。</p>
  <p id="aIv">菩萨住是地，<a id="a-Iw"></a>　功德藏充满，</p>
  <p id="aIx">多作忉利王，<a id="a-Iy"></a>　自在化淫欲，</p>
  <p id="aIz">爱佛功德故，<a id="a-J0"></a>　化导无量众，</p>
  <p id="aJ1">悉能令得住，<a id="a-J2"></a>　无上佛道中。</p>
  <p id="aJ3">菩萨住是地，<a id="a-J4"></a>　能以柔软心，</p>
  <p id="aJ5">勤行于精进，<a id="a-J6"></a>　得百千三昧，</p>
  <p id="aJ7">悉得见诸佛，<a id="a-J8"></a>　相好庄严身，</p>
  <p id="aJ9">其心转猛利，<a id="a-JA"></a>　愿力者殊胜，</p>
  <p id="aJB">常为诸众生，<a id="a-JC"></a>　勤求好事者。</p>
  <p id="aJD">分别解说此，<a id="a-JE"></a>　第三明地已。<a id="a-JF"></a>”</p>
 </body>
</html>