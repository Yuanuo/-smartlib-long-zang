<!doctype html>
<html id="z3IBTXzJQ" data-ver="1441">
 <head>
  <meta charset="utf-8">
  <meta author="鸠摩罗什">
  <meta author="佛陀耶舍">
  <meta library="龙藏">
  <meta catalog="大乘华严部">
  <meta period="姚秦">
 </head>
 <body>
  <h1 id="a1">十住经卷第一</h1>
  <h2 id="a2">欢喜地第一</h2>
  <p id="a3">如是我闻：<a id="a-4"></a>一时，<a id="a-5"></a>佛在他化自在天王宫摩尼宝殿上，<a id="a-6"></a>与大菩萨众俱，<a id="a-7"></a>皆于阿耨多罗三藐三菩提不退转，<a id="a-8"></a>从他方界俱来集会。<a id="a-9"></a>此诸菩萨，<a id="a-A"></a>一切菩萨智慧行处悉得自在，<a id="a-B"></a>诸如来智慧入处悉皆得入，<a id="a-C"></a>善能教化一切世间，<a id="a-D"></a>随时普示神通等事，<a id="a-E"></a>于念念中皆能成办具足一切菩萨所愿，<a id="a-F"></a>于一切世界、<a id="a-G"></a>一切劫、<a id="a-H"></a>一切国土常修诸菩萨行，<a id="a-I"></a>具足一切菩萨所有福德智慧而无穷尽，<a id="a-J"></a>能为一切而作饶益，<a id="a-K"></a>能到一切菩萨智慧方便彼岸，<a id="a-L"></a>能示众生生死及涅槃门，<a id="a-M"></a>不断一切菩萨所行，<a id="a-N"></a>善游一切菩萨禅定解脱三昧神通明慧，<a id="a-O"></a>诸所施为善能示现，<a id="a-P"></a>一切菩萨无作神足皆悉已得，<a id="a-Q"></a>于一念顷能至十方诸佛大会，<a id="a-R"></a>劝发咨请受持法轮，<a id="a-S"></a>常以大心供养诸佛，<a id="a-T"></a>常能修习诸大菩萨所行事业，<a id="a-U"></a>其身普现无量世界，<a id="a-V"></a>其音遍闻无所不至，<a id="a-W"></a>其心通达明见三世一切菩萨，<a id="a-X"></a>所有功德具足修习。</p>
  <p id="aY">如是诸菩萨摩诃萨功德无量无边，<a id="a-Z"></a>于无数劫说不可尽。<a id="a-a"></a>其名曰：<a id="a-b"></a>金刚藏菩萨摩诃萨、<a id="a-c"></a>宝藏菩萨、<a id="a-d"></a>莲华藏菩萨、<a id="a-e"></a>德藏菩萨、<a id="a-f"></a>莲华德藏菩萨、<a id="a-g"></a>日藏菩萨、<a id="a-h"></a>月藏菩萨、<a id="a-i"></a>净月藏菩萨、<a id="a-j"></a>照一切世间庄严藏菩萨、<a id="a-k"></a>智慧照明藏菩萨、<a id="a-l"></a>妙德藏菩萨、<a id="a-m"></a>栴檀德藏菩萨、<a id="a-n"></a>华德藏菩萨、<a id="a-o"></a>优钵罗华德藏菩萨、<a id="a-p"></a>天德藏菩萨、<a id="a-q"></a>福德藏菩萨、<a id="a-r"></a>无碍清净智德藏菩萨、<a id="a-s"></a>功德藏菩萨、<a id="a-t"></a>那罗延德藏菩萨、<a id="a-u"></a>无垢藏菩萨、<a id="a-v"></a>离垢藏菩萨、<a id="a-w"></a>种种乐说庄严藏菩萨、<a id="a-x"></a>大光明网藏菩萨、<a id="a-y"></a>净明威德王藏菩萨、<a id="a-z"></a>大金山光明威德王藏菩萨、<a id="a-10"></a>一切相庄严净德藏菩萨、<a id="a-11"></a>金刚焰德相庄严藏菩萨、<a id="a-12"></a>焰炽藏菩萨、<a id="a-13"></a>宿王光照藏菩萨、<a id="a-14"></a>虚空无碍妙音藏菩萨、<a id="a-15"></a>陀罗尼功德持一切世间愿藏菩萨、<a id="a-16"></a>海庄严藏菩萨、<a id="a-17"></a>须弥德藏菩萨、<a id="a-18"></a>净一切功德藏菩萨、<a id="a-19"></a>如来藏菩萨、<a id="a-1A"></a>佛德藏菩萨、<a id="a-1B"></a>解脱月菩萨。<a id="a-1C"></a>如是等菩萨摩诃萨，<a id="a-1D"></a>无量无边，<a id="a-1E"></a>不可思议，<a id="a-1F"></a>不可称说，<a id="a-1G"></a>金刚藏菩萨摩诃萨而为上首。</p>
  <p id="a1H">尔时，<a id="a-1I"></a>金刚藏菩萨摩诃萨，<a id="a-1J"></a>承佛威神，<a id="a-1K"></a>入菩萨大智慧光明三昧。<a id="a-1L"></a>即时十方世界，<a id="a-1M"></a>于一方过十亿佛土微尘数世界乃有如来，<a id="a-1N"></a>名金刚藏；<a id="a-1O"></a>如是次第，<a id="a-1P"></a>十亿佛土微尘数诸佛皆现其身，<a id="a-1Q"></a>名金刚藏。<a id="a-1R"></a>十方世界，<a id="a-1S"></a>皆亦如是，<a id="a-1T"></a>同声赞言：<a id="a-1U"></a>“善哉！<a id="a-1V"></a>善哉！<a id="a-1W"></a>金刚藏，<a id="a-1X"></a>乃能入是菩萨大智慧光明三昧。<a id="a-1Y"></a>如是十方世界微尘数等诸佛，<a id="a-1Z"></a>皆同一号，<a id="a-1a"></a>加汝威神。<a id="a-1b"></a>又卢舍那佛，<a id="a-1c"></a>本愿力故。<a id="a-1d"></a>又汝有大智慧故，<a id="a-1e"></a>又与一切菩萨不可思议诸佛法明，<a id="a-1f"></a>所谓：<a id="a-1g"></a>令入智慧地故，<a id="a-1h"></a>摄一切善根故，<a id="a-1i"></a>善分别选择一切佛法故，<a id="a-1j"></a>广知诸法故，<a id="a-1k"></a>决定说诸法故，<a id="a-1l"></a>无分别智善分别故，<a id="a-1m"></a>一切世间法不能污故，<a id="a-1n"></a>出世间善根清净故，<a id="a-1o"></a>得不可思议智力故，<a id="a-1p"></a>得一切智人智处故，<a id="a-1q"></a>又得菩萨十地故，<a id="a-1r"></a>如实说菩萨十地差别故，<a id="a-1s"></a>分别说无漏法不著故，<a id="a-1t"></a>大智慧光明善择以自庄严故，<a id="a-1u"></a>令入具足智门故，<a id="a-1v"></a>随所应住次第说故，<a id="a-1w"></a>得无碍乐说光明故，<a id="a-1x"></a>具足大无碍智地不忘失菩萨心故，<a id="a-1y"></a>教化成就一切众生性故，<a id="a-1z"></a>得一切遍至决定智故。<a id="a-20"></a>又金刚藏，<a id="a-21"></a>汝当说此法门差别，<a id="a-22"></a>所谓：<a id="a-23"></a>诸佛神力故，<a id="a-24"></a>汝能堪受如来神力故，<a id="a-25"></a>自善根清净故，<a id="a-26"></a>清净法性性故，<a id="a-27"></a>饶益众生性故，<a id="a-28"></a>令众生得清净法身智身故，<a id="a-29"></a>于一切佛得受记故，<a id="a-2A"></a>得一切世间最高大身故，<a id="a-2B"></a>过一切世间道故，<a id="a-2C"></a>出世间善根清净故。<a id="a-2D"></a>”</p>
  <p id="a2E">即时十方诸佛，<a id="a-2F"></a>示金刚藏真实无上佛身，<a id="a-2G"></a>与无障碍乐说之辩，<a id="a-2H"></a>与善分别清净智慧，<a id="a-2I"></a>与善忆念不忘，<a id="a-2J"></a>与善决定意，<a id="a-2K"></a>与遍至一切智处，<a id="a-2L"></a>与诸佛无坏力，<a id="a-2M"></a>与诸佛无所畏不怯弱，<a id="a-2N"></a>与诸佛无碍智分别诸法善开法门，<a id="a-2O"></a>与一切诸佛上妙身口意所作。<a id="a-2P"></a>何以故？<a id="a-2Q"></a>以得菩萨大智慧光明三昧法故，<a id="a-2R"></a>亦是菩萨本愿力故，<a id="a-2S"></a>志心清净故，<a id="a-2T"></a>智慧明白故，<a id="a-2U"></a>善集助道法故，<a id="a-2V"></a>善修本事故，<a id="a-2W"></a>能持无量念故，<a id="a-2X"></a>信解清净光明法故，<a id="a-2Y"></a>善得陀罗尼门无分别故，<a id="a-2Z"></a>以智印善印法性故。</p>
  <p id="a2a">尔时，<a id="a-2b"></a>十方诸佛皆伸右手，<a id="a-2c"></a>摩金刚藏菩萨顶。<a id="a-2d"></a>金刚藏菩萨即从三昧起，<a id="a-2e"></a>起已告诸菩萨言：<a id="a-2f"></a>“诸佛子，<a id="a-2g"></a>是诸菩萨事，<a id="a-2h"></a>先皆善自决定，<a id="a-2i"></a>无有过无分别，<a id="a-2j"></a>清净明了，<a id="a-2k"></a>广大如法性，<a id="a-2l"></a>究竟如虚空，<a id="a-2m"></a>遍覆一切十方诸佛世界众生，<a id="a-2n"></a>为救度一切世间，<a id="a-2o"></a>为一切诸佛神力所护。<a id="a-2p"></a>何以故？<a id="a-2q"></a>诸菩萨摩诃萨，<a id="a-2r"></a>入过去诸佛智地，<a id="a-2s"></a>亦入未来、<a id="a-2t"></a>现在诸佛智地。</p>
  <p id="a2u">“诸佛子，<a id="a-2v"></a>何等是诸菩萨摩诃萨智地？<a id="a-2w"></a>诸佛子，<a id="a-2x"></a>菩萨摩诃萨智地有十，<a id="a-2y"></a>过去、<a id="a-2z"></a>未来、<a id="a-30"></a>现在诸佛已说、<a id="a-31"></a>今说、<a id="a-32"></a>当说，<a id="a-33"></a>为是地故，<a id="a-34"></a>我如是说。<a id="a-35"></a>何等为十？<a id="a-36"></a>一名喜地，<a id="a-37"></a>二名净地，<a id="a-38"></a>三名明地，<a id="a-39"></a>四名焰地，<a id="a-3A"></a>五名难胜地，<a id="a-3B"></a>六名现前地，<a id="a-3C"></a>七名深远地，<a id="a-3D"></a>八名不动地，<a id="a-3E"></a>九名善慧地，<a id="a-3F"></a>十名法云地。<a id="a-3G"></a>诸佛子，<a id="a-3H"></a>是十地者，<a id="a-3I"></a>三世诸佛已说、<a id="a-3J"></a>今说、<a id="a-3K"></a>当说。<a id="a-3L"></a>我不见有诸佛国土不说是菩萨十地者。<a id="a-3M"></a>何以故？<a id="a-3N"></a>此十地，<a id="a-3O"></a>是菩萨最上妙道、<a id="a-3P"></a>最上明净法门，<a id="a-3Q"></a>所谓分别十住事。<a id="a-3R"></a>诸佛子，<a id="a-3S"></a>是事不可思议，<a id="a-3T"></a>所谓菩萨摩诃萨随顺诸地智慧。<a id="a-3U"></a>”</p>
  <p id="a3V">是时，<a id="a-3W"></a>金刚藏菩萨摩诃萨，<a id="a-3X"></a>说诸菩萨十地名已，<a id="a-3Y"></a>默然而住，<a id="a-3Z"></a>不复分别义趣。</p>
  <p id="a3a">尔时，<a id="a-3b"></a>一切菩萨众闻说菩萨十地名已，<a id="a-3c"></a>咸皆渴仰，<a id="a-3d"></a>欲闻解释，<a id="a-3e"></a>各作是念：<a id="a-3f"></a>“何因何缘，<a id="a-3g"></a>金刚藏菩萨说菩萨十地名已，<a id="a-3h"></a>默然而住，<a id="a-3i"></a>不更解释？<a id="a-3j"></a>”</p>
  <p id="a3k">时，<a id="a-3l"></a>大菩萨众中，<a id="a-3m"></a>有菩萨摩诃萨，<a id="a-3n"></a>名解脱月，<a id="a-3o"></a>知诸菩萨心之所念，<a id="a-3p"></a>以偈问金刚藏菩萨言：</p>
  <p id="a3q">“净智念慧人，<a id="a-3r"></a>　何故说菩萨，</p>
  <p id="a3s">诸地名号已，<a id="a-3t"></a>　默然不解释？</p>
  <p id="a3u">今诸大菩萨，<a id="a-3v"></a>　心皆怀犹豫，</p>
  <p id="a3w">何故说是名，<a id="a-3x"></a>　而不演其义？</p>
  <p id="a3y">大智诸菩萨，<a id="a-3z"></a>　咸皆欲听闻，</p>
  <p id="a40">如是诸地义，<a id="a-41"></a>　愿为分别说。</p>
  <p id="a42">是诸菩萨众，<a id="a-43"></a>　清净无瑕秽，</p>
  <p id="a44">安住坚实法，<a id="a-45"></a>　具足智功德，</p>
  <p id="a46">皆以恭敬心，<a id="a-47"></a>　瞻仰于仁者，</p>
  <p id="a48">愿欲闻所说，<a id="a-49"></a>　如渴思甘露。<a id="a-4A"></a>”</p>
  <p id="a4B"></p>
  <p id="a4C">金刚藏菩萨，<a id="a-4D"></a>　闻说是事已，</p>
  <p id="a4E">欲令大众悦，<a id="a-4F"></a>　即时说颂言：</p>
  <p id="a4G">“诸菩萨所行，<a id="a-4H"></a>　第一难思议，</p>
  <p id="a4I">分别是诸地，<a id="a-4J"></a>　诸佛之根本。</p>
  <p id="a4K">微妙甚难见，<a id="a-4L"></a>　非心所能及，</p>
  <p id="a4M">从佛智慧出，<a id="a-4N"></a>　若闻则迷没。</p>
  <p id="a4O">持心如金刚，<a id="a-4P"></a>　深信佛智慧，</p>
  <p id="a4Q">以为第一妙，<a id="a-4R"></a>　心无有疑难。</p>
  <p id="a4S">远离计我心，<a id="a-4T"></a>　及心所行地，</p>
  <p id="a4U">如是诸菩萨，<a id="a-4V"></a>　尔乃能听闻。</p>
  <p id="a4W">寂灭无漏智，<a id="a-4X"></a>　分别说甚难，</p>
  <p id="a4Y">如画于虚空，<a id="a-4Z"></a>　如执空中风。</p>
  <p id="a4a">我念佛智慧，<a id="a-4b"></a>　第一难思议，</p>
  <p id="a4c">众生少能信，<a id="a-4d"></a>　是故我默然。<a id="a-4e"></a>”</p>
  <p id="a4f">解脱月菩萨闻说此已，<a id="a-4g"></a>语金刚藏菩萨言：<a id="a-4h"></a>“佛子，<a id="a-4i"></a>是大菩萨众，<a id="a-4j"></a>深心清净，<a id="a-4k"></a>善行菩萨道，<a id="a-4l"></a>善集助道法，<a id="a-4m"></a>善能供养恭敬诸佛，<a id="a-4n"></a>于无量佛多种善根，<a id="a-4o"></a>成就无量深厚功德，<a id="a-4p"></a>离痴疑悔，<a id="a-4q"></a>无有贪著及诸结碍，<a id="a-4r"></a>深心信解安住不动，<a id="a-4s"></a>于是法中不随他教。<a id="a-4t"></a>是故，<a id="a-4u"></a>佛子，<a id="a-4v"></a>当承佛力，<a id="a-4w"></a>敷演此义。<a id="a-4x"></a>是诸菩萨，<a id="a-4y"></a>于是深法，<a id="a-4z"></a>皆能证知。<a id="a-50"></a>”</p>
  <p id="a51">时，<a id="a-52"></a>解脱月欲重宣此义，<a id="a-53"></a>而说偈言：</p>
  <p id="a54">“愿说安隐法，<a id="a-55"></a>　菩萨无上行，</p>
  <p id="a56">分别于诸地，<a id="a-57"></a>　令智慧清净。</p>
  <p id="a58">众智净无垢，<a id="a-59"></a>　安住深信解，</p>
  <p id="a5A">于诸无量佛，<a id="a-5B"></a>　证知十地义。<a id="a-5C"></a>”</p>
  <p id="a5D">尔时，<a id="a-5E"></a>金刚藏菩萨言：<a id="a-5F"></a>“佛子，<a id="a-5G"></a>是诸大众，<a id="a-5H"></a>虽皆清净离痴疑悔，<a id="a-5I"></a>于此事中不随他教。<a id="a-5J"></a>其余乐小法者，<a id="a-5K"></a>闻是甚深难思议事，<a id="a-5L"></a>或生疑悔，<a id="a-5M"></a>是人长夜受诸衰恼。<a id="a-5N"></a>我愍此等，<a id="a-5O"></a>是故默然。<a id="a-5P"></a>”</p>
  <p id="a5Q">尔时，<a id="a-5R"></a>金刚藏菩萨欲明了此义，<a id="a-5S"></a>而说偈言：</p>
  <p id="a5T">“是众虽清净，<a id="a-5U"></a>　深智离疑悔，</p>
  <p id="a5V">其心已决定，<a id="a-5W"></a>　不复随他教，</p>
  <p id="a5X">无动如须弥，<a id="a-5Y"></a>　不乱如大海。</p>
  <p id="a5Z">其余不久行，<a id="a-5a"></a>　智慧未明了，</p>
  <p id="a5b">随识不随智，<a id="a-5c"></a>　闻已生疑悔，</p>
  <p id="a5d">彼将坠恶趣，<a id="a-5e"></a>　愍念故不说。<a id="a-5f"></a>”</p>
  <p id="a5g">解脱月菩萨言：<a id="a-5h"></a>“佛子，<a id="a-5i"></a>愿承佛力，<a id="a-5j"></a>善分别此不可思议法佛所护念事，<a id="a-5k"></a>令人易信解。<a id="a-5l"></a>所以者何？<a id="a-5m"></a>善说十地义，<a id="a-5n"></a>十方诸佛，<a id="a-5o"></a>法应护念。<a id="a-5p"></a>一切菩萨护是事故，<a id="a-5q"></a>勤行精进。<a id="a-5r"></a>何以故？<a id="a-5s"></a>是菩萨最上所行，<a id="a-5t"></a>得至一切诸佛法故。<a id="a-5u"></a>譬如所有经书，<a id="a-5v"></a>皆初章所摄，<a id="a-5w"></a>初章为本，<a id="a-5x"></a>无有一字不入初章者；<a id="a-5y"></a>如是，<a id="a-5z"></a>佛子，<a id="a-60"></a>十地者，<a id="a-61"></a>是一切佛法之根本，<a id="a-62"></a>菩萨具足行是十地，<a id="a-63"></a>能得一切智慧。<a id="a-64"></a>是故，<a id="a-65"></a>佛子，<a id="a-66"></a>愿说此义，<a id="a-67"></a>诸佛护念，<a id="a-68"></a>加以神力，<a id="a-69"></a>令人信受不可破坏。<a id="a-6A"></a>”</p>
  <p id="a6B">尔时，<a id="a-6C"></a>解脱月菩萨欲显此义，<a id="a-6D"></a>而说偈言：</p>
  <p id="a6E">“善哉智慧子，<a id="a-6F"></a>　清净行具足，</p>
  <p id="a6G">愿说十地行，<a id="a-6H"></a>　所入十地法，</p>
  <p id="a6I">具足于智慧，<a id="a-6J"></a>　得以成菩提。</p>
  <p id="a6K">所有十方佛，<a id="a-6L"></a>　最胜人中尊，</p>
  <p id="a6M">皆共护念汝，<a id="a-6N"></a>　说是十地义。</p>
  <p id="a6O">十地为根本，<a id="a-6P"></a>　是名智行处，</p>
  <p id="a6Q">亦为究竟道，<a id="a-6R"></a>　佛无量法聚。</p>
  <p id="a6S">譬如诸文字，<a id="a-6T"></a>　皆摄在初章，</p>
  <p id="a6U">诸佛功德智，<a id="a-6V"></a>　十地为根本。<a id="a-6W"></a>”</p>
  <p id="a6X">尔时，<a id="a-6Y"></a>诸菩萨一时同声，<a id="a-6Z"></a>以偈请金刚藏菩萨言：</p>
  <p id="a6a">“上妙智慧人，<a id="a-6b"></a>　乐说无有量，</p>
  <p id="a6c">德重如山王，<a id="a-6d"></a>　哀愍说十地。</p>
  <p id="a6e">戒念慧清净，<a id="a-6f"></a>　说是十地义，</p>
  <p id="a6g">十力之根本，<a id="a-6h"></a>　无碍智本行。</p>
  <p id="a6i">戒定慧功德，<a id="a-6j"></a>　集在仁者心，</p>
  <p id="a6k">憍慢诸邪见，<a id="a-6l"></a>　皆悉已灭尽，</p>
  <p id="a6m">是众无疑心，<a id="a-6n"></a>　唯愿闻善说。</p>
  <p id="a6o">譬如渴思水，<a id="a-6p"></a>　如饥思美食，</p>
  <p id="a6q">如病思良医，<a id="a-6r"></a>　如蜂欲食蜜，</p>
  <p id="a6s">我等亦如是，<a id="a-6t"></a>　闻甘露法味。</p>
  <p id="a6u">是故旷大意，<a id="a-6v"></a>　愿开初地门，</p>
  <p id="a6w">乃至第十地，<a id="a-6x"></a>　次第为我说。<a id="a-6y"></a>”</p>
  <p id="a6z">尔时，<a id="a-70"></a>释迦牟尼佛从眉间白毫相，<a id="a-71"></a>放菩萨力明光焰，<a id="a-72"></a>百千阿僧祇光以为眷属。<a id="a-73"></a>放斯光已，<a id="a-74"></a>普照十方诸佛世界靡不周遍，<a id="a-75"></a>三恶道苦皆得休息；<a id="a-76"></a>悉照十方诸佛大会说法之众，<a id="a-77"></a>显现如来不思议力。<a id="a-78"></a>是光明遍照十方诸佛大会诸菩萨身已，<a id="a-79"></a>于上虚空中，<a id="a-7A"></a>成大光明云台。<a id="a-7B"></a>十方诸佛亦复如是，<a id="a-7C"></a>从眉间白毫相，<a id="a-7D"></a>俱放菩萨力明光焰，<a id="a-7E"></a>百千阿僧祇光以为眷属，<a id="a-7F"></a>普现如来不思议力，<a id="a-7G"></a>悉照一切诸佛大会，<a id="a-7H"></a>及照娑婆世界释迦牟尼佛大众，<a id="a-7I"></a>并照金刚藏菩萨摩诃萨及师子座；<a id="a-7J"></a>照已，<a id="a-7K"></a>于上虚空中，<a id="a-7L"></a>成大光明云台。</p>
  <p id="a7M">时，<a id="a-7N"></a>诸大光明云台中诸佛神力故，<a id="a-7O"></a>而说偈言：</p>
  <p id="a7P">“无等等诸佛，<a id="a-7Q"></a>　功德如虚空，</p>
  <p id="a7R">十力无畏等，<a id="a-7S"></a>　最尊世间主，</p>
  <p id="a7T">于释迦佛前，<a id="a-7U"></a>　而现此神力。</p>
  <p id="a7V">以佛力开现，<a id="a-7W"></a>　法王师子藏，</p>
  <p id="a7X">说诸地所行，<a id="a-7Y"></a>　诸地义差别，</p>
  <p id="a7Z">承诸佛力说，<a id="a-7a"></a>　无有能坏者。</p>
  <p id="a7b">若人闻法宝，<a id="a-7c"></a>　则为诸佛护，</p>
  <p id="a7d">渐次具诸地，<a id="a-7e"></a>　得以成佛道。</p>
  <p id="a7f">若人堪任闻，<a id="a-7g"></a>　虽在于大海，</p>
  <p id="a7h">及劫尽火中，<a id="a-7i"></a>　必得闻此经，</p>
  <p id="a7j">若人痴疑悔，<a id="a-7k"></a>　终不能得闻。</p>
  <p id="a7l">是故今佛子，<a id="a-7m"></a>　说诸地智道，</p>
  <p id="a7n">入势力观法，<a id="a-7o"></a>　次第而修行，</p>
  <p id="a7p">得至于余地，<a id="a-7q"></a>　各得所利益，</p>
  <p id="a7r">利一切世间，<a id="a-7s"></a>　愿说勿令断。<a id="a-7t"></a>”</p>
  <p id="a7u">尔时，<a id="a-7v"></a>金刚藏菩萨观察十方，<a id="a-7w"></a>欲令大众增益信敬，<a id="a-7x"></a>而说偈言：</p>
  <p id="a7y">“诸佛圣主道，<a id="a-7z"></a>　微妙甚难解，</p>
  <p id="a80">非思量所得，<a id="a-81"></a>　唯智者行处。</p>
  <p id="a82">其性从本来，<a id="a-83"></a>　寂然无生灭，</p>
  <p id="a84">从本以来空，<a id="a-85"></a>　灭除诸苦恼，</p>
  <p id="a86">远离于诸趣，<a id="a-87"></a>　等同涅槃相，</p>
  <p id="a88">无中亦无后，<a id="a-89"></a>　非言辞所说，</p>
  <p id="a8A">出过于三世，<a id="a-8B"></a>　其相如虚空。</p>
  <p id="a8C">诸佛所行处，<a id="a-8D"></a>　清净深寂灭，</p>
  <p id="a8E">言说所难及，<a id="a-8F"></a>　地行亦如是，</p>
  <p id="a8G">说之犹尚难，<a id="a-8H"></a>　何况以示人？</p>
  <p id="a8I">诸佛之智慧，<a id="a-8J"></a>　离诸心数道，</p>
  <p id="a8K">不可得思议，<a id="a-8L"></a>　非有阴界入，</p>
  <p id="a8M">但以智可知，<a id="a-8N"></a>　非识之所及，</p>
  <p id="a8O">如空迹难说，<a id="a-8P"></a>　何可示其相？</p>
  <p id="a8Q">十地义如是，<a id="a-8R"></a>　非无边心知。</p>
  <p id="a8S">是事虽为难，<a id="a-8T"></a>　发愿行慈悲，</p>
  <p id="a8U">渐次具诸地，<a id="a-8V"></a>　非心所能及。</p>
  <p id="a8W">如是诸地行，<a id="a-8X"></a>　微妙甚难见，</p>
  <p id="a8Y">不可以心知，<a id="a-8Z"></a>　当承佛力说。</p>
  <p id="a8a">汝等当恭敬，<a id="a-8b"></a>　咸共一心听：</p>
  <p id="a8c">诸地相入行，<a id="a-8d"></a>　修习出法门，</p>
  <p id="a8e">于无量亿劫，<a id="a-8f"></a>　说之不可尽，</p>
  <p id="a8g">今如实略说，<a id="a-8h"></a>　其义无有余。</p>
  <p id="a8i">一心恭敬待，<a id="a-8j"></a>　今承佛力说，</p>
  <p id="a8k">大音唱因喻，<a id="a-8l"></a>　义名不相违。</p>
  <p id="a8m">佛神力无量，<a id="a-8n"></a>　今皆在我身，</p>
  <p id="a8o">我之所说者，<a id="a-8p"></a>　如大海一渧。<a id="a-8q"></a>”</p>
  <p id="a8r">金刚藏菩萨说此偈已，<a id="a-8s"></a>告于大众：<a id="a-8t"></a>“诸佛子，<a id="a-8u"></a>若众生厚集善根，<a id="a-8v"></a>修诸善行，<a id="a-8w"></a>善集助道法，<a id="a-8x"></a>供养诸佛，<a id="a-8y"></a>集诸清白法，<a id="a-8z"></a>为善知识所护，<a id="a-90"></a>入深广心、<a id="a-91"></a>信乐大法心，<a id="a-92"></a>多向慈悲，<a id="a-93"></a>好求佛智慧。<a id="a-94"></a>如是众生，<a id="a-95"></a>乃能发阿耨多罗三藐三菩提心，<a id="a-96"></a>为得一切种智故，<a id="a-97"></a>为得十力故，<a id="a-98"></a>为得大无畏故，<a id="a-99"></a>为得具足佛法故，<a id="a-9A"></a>为救一切世间故，<a id="a-9B"></a>为净大慈悲心故，<a id="a-9C"></a>为向十方无余无碍智故，<a id="a-9D"></a>为净一切佛国令无余故，<a id="a-9E"></a>为于一念中知三世事故，<a id="a-9F"></a>为自在转大法轮广示现佛神力故，<a id="a-9G"></a>诸菩萨摩诃萨生如是心。<a id="a-9H"></a>诸佛子，<a id="a-9I"></a>是心以大悲为首，<a id="a-9J"></a>智慧增上，<a id="a-9K"></a>方便所护，<a id="a-9L"></a>直心深心淳至，<a id="a-9M"></a>量同佛力，<a id="a-9N"></a>善筹量众生力、<a id="a-9O"></a>佛力，<a id="a-9P"></a>趣向无碍智，<a id="a-9Q"></a>随顺自然智，<a id="a-9R"></a>能受一切佛法，<a id="a-9S"></a>以智慧教化，<a id="a-9T"></a>广大如法性，<a id="a-9U"></a>究竟如虚空，<a id="a-9V"></a>尽于后际。<a id="a-9W"></a>诸佛子，<a id="a-9X"></a>菩萨生如是心，<a id="a-9Y"></a>即时过凡夫地，<a id="a-9Z"></a>入菩萨位，<a id="a-9a"></a>生在佛家，<a id="a-9b"></a>种姓无可讥嫌，<a id="a-9c"></a>过一切世间道，<a id="a-9d"></a>入出世间道，<a id="a-9e"></a>住菩萨法中，<a id="a-9f"></a>在诸菩萨数，<a id="a-9g"></a>等入三世如来种中，<a id="a-9h"></a>毕定究竟阿耨多罗三藐三菩提。<a id="a-9i"></a>菩萨住如是法，<a id="a-9j"></a>名住欢喜地，<a id="a-9k"></a>以不动法故。</p>
  <p id="a9l">“诸佛子，<a id="a-9m"></a>菩萨摩诃萨住是欢喜地，<a id="a-9n"></a>多喜多信，<a id="a-9o"></a>多清净多踊悦，<a id="a-9p"></a>多调柔多堪受，<a id="a-9q"></a>不好斗诤，<a id="a-9r"></a>不好恼乱众生，<a id="a-9s"></a>不好瞋恨。<a id="a-9t"></a>诸佛子，<a id="a-9u"></a>诸菩萨住是欢喜地，<a id="a-9v"></a>念诸佛故生欢喜心，<a id="a-9w"></a>念诸佛法故生欢喜心，<a id="a-9x"></a>念诸菩萨摩诃萨故生欢喜心，<a id="a-9y"></a>念诸菩萨所行故生欢喜心，<a id="a-9z"></a>念诸波罗蜜清净相故生欢喜心，<a id="a-A0"></a>念诸菩萨与众殊胜故生欢喜心，<a id="a-A1"></a>念诸菩萨力不可坏故生欢喜心，<a id="a-A2"></a>念诸如来教化法故生欢喜心，<a id="a-A3"></a>念能为利益众生故生欢喜心，<a id="a-A4"></a>念一切佛、<a id="a-A5"></a>一切菩萨所入智慧门方便故生欢喜心。</p>
  <p id="aA6">“诸佛子，<a id="a-A7"></a>菩萨复作是念：<a id="a-A8"></a>‘我转离一切世间界生欢喜心，<a id="a-A9"></a>入一切佛平等中生欢喜心，<a id="a-AA"></a>远离凡夫地生欢喜心，<a id="a-AB"></a>近到智慧地生欢喜心，<a id="a-AC"></a>断一切恶道生欢喜心，<a id="a-AD"></a>与一切众生作依止生欢喜心，<a id="a-AE"></a>近见一切诸佛生欢喜心，<a id="a-AF"></a>生诸佛境界生欢喜心，<a id="a-AG"></a>入一切诸菩萨数生欢喜心。<a id="a-AH"></a>我离一切惊怖毛竖等生欢喜心！<a id="a-AI"></a>’所以者何？<a id="a-AJ"></a>是菩萨摩诃萨得欢喜地，<a id="a-AK"></a>所有诸怖畏即皆远离，<a id="a-AL"></a>所谓：<a id="a-AM"></a>不活畏、<a id="a-AN"></a>恶名畏、<a id="a-AO"></a>死畏、<a id="a-AP"></a>堕恶道畏、<a id="a-AQ"></a>大众威德畏，<a id="a-AR"></a>离如是等一切诸畏。<a id="a-AS"></a>何以故？<a id="a-AT"></a>是菩萨离我相故，<a id="a-AU"></a>尚不贪身，<a id="a-AV"></a>何况所用之事？<a id="a-AW"></a>是故无有不活畏也。<a id="a-AX"></a>心不希望供养恭敬，<a id="a-AY"></a>我应供养众生供给所须，<a id="a-AZ"></a>是故无有恶名畏也。<a id="a-Aa"></a>离我见，<a id="a-Ab"></a>无我相故，<a id="a-Ac"></a>无有死畏。<a id="a-Ad"></a>又作是念：<a id="a-Ae"></a>‘我若死已生，<a id="a-Af"></a>必不离诸佛菩萨。<a id="a-Ag"></a>’是故无有堕恶道畏。<a id="a-Ah"></a>我所志乐，<a id="a-Ai"></a>无与等者，<a id="a-Aj"></a>何况有胜？<a id="a-Ak"></a>是故无有大众威德畏也。<a id="a-Al"></a>诸佛子，<a id="a-Am"></a>如是菩萨离诸惊怖毛竖等事。</p>
  <p id="aAn">“诸佛子，<a id="a-Ao"></a>是菩萨以大悲为首，<a id="a-Ap"></a>深大心坚固，<a id="a-Aq"></a>转复勤修一切善根，<a id="a-Ar"></a>所谓：<a id="a-As"></a>以信心增上，<a id="a-At"></a>多行净心，<a id="a-Au"></a>解心清净；<a id="a-Av"></a>多以信心，<a id="a-Aw"></a>分别起悲愍心，<a id="a-Ax"></a>成就大慈心不疲懈；<a id="a-Ay"></a>以惭愧庄严，<a id="a-Az"></a>成就忍辱柔和；<a id="a-B0"></a>敬顺诸佛教法，<a id="a-B1"></a>信重尊贵，<a id="a-B2"></a>日夜常修善根无厌；<a id="a-B3"></a>亲近善知识，<a id="a-B4"></a>常爱乐法，<a id="a-B5"></a>求多闻无厌，<a id="a-B6"></a>如所观法正观；<a id="a-B7"></a>心不贪著，<a id="a-B8"></a>不求利养名闻恭敬，<a id="a-B9"></a>一切资生之物，<a id="a-BA"></a>心无悭吝；<a id="a-BB"></a>常生实心，<a id="a-BC"></a>无有厌足，<a id="a-BD"></a>贪乐一切智地，<a id="a-BE"></a>常欲得诸佛力、<a id="a-BF"></a>无畏、<a id="a-BG"></a>不共法，<a id="a-BH"></a>求助诸波罗蜜法；<a id="a-BI"></a>离诸谄曲，<a id="a-BJ"></a>如说能行，<a id="a-BK"></a>常行实语；<a id="a-BL"></a>不污诸佛家，<a id="a-BM"></a>不舍菩萨学戒，<a id="a-BN"></a>生萨婆若心不动如大山王；<a id="a-BO"></a>不乐一切世间诸事，<a id="a-BP"></a>成就出世间善根，<a id="a-BQ"></a>集助菩提分法无有厌足，<a id="a-BR"></a>常求胜中胜道。</p>
  <p id="aBS">“诸佛子，<a id="a-BT"></a>菩萨摩诃萨成就如是净治地法，<a id="a-BU"></a>名为安住菩萨欢喜地。<a id="a-BV"></a>菩萨如是安住欢喜地，<a id="a-BW"></a>发诸大愿，<a id="a-BX"></a>生如是决定心，<a id="a-BY"></a>所谓：<a id="a-BZ"></a>‘我当供养一切诸佛，<a id="a-Ba"></a>皆无有余。<a id="a-Bb"></a>’一切供养之具随意供养，<a id="a-Bc"></a>心解清净。<a id="a-Bd"></a>发如是大愿，<a id="a-Be"></a>广大如法性，<a id="a-Bf"></a>究竟如虚空，<a id="a-Bg"></a>尽未来际，<a id="a-Bh"></a>尽供养一切劫中，<a id="a-Bi"></a>所有诸佛以大供养具无有休息。<a id="a-Bj"></a>又一切诸佛所说经法皆悉受持，<a id="a-Bk"></a>摄一切诸佛阿耨多罗三藐三菩提故，<a id="a-Bl"></a>一切诸佛所教化法悉皆随顺，<a id="a-Bm"></a>一切诸佛法皆能守护。<a id="a-Bn"></a>发如是大愿，<a id="a-Bo"></a>广大如法性，<a id="a-Bp"></a>究竟如虚空，<a id="a-Bq"></a>尽未来际，<a id="a-Br"></a>尽皆守护一切劫中一切佛法无有休息。<a id="a-Bs"></a>又一切世界一切诸佛，<a id="a-Bt"></a>从兜率天来下入胎，<a id="a-Bu"></a>及在胎中，<a id="a-Bv"></a>初生时，<a id="a-Bw"></a>出家时，<a id="a-Bx"></a>成佛道时，<a id="a-By"></a>悉当劝请转大法轮；<a id="a-Bz"></a>示入大涅槃，<a id="a-C0"></a>我于尔时尽往供养，<a id="a-C1"></a>摄法为首三时转故。<a id="a-C2"></a>发如是大愿，<a id="a-C3"></a>广大如法性，<a id="a-C4"></a>究竟如虚空，<a id="a-C5"></a>尽未来际，<a id="a-C6"></a>尽一切劫奉迎供养一切诸佛无有休息。<a id="a-C7"></a>又一切诸菩萨所行，<a id="a-C8"></a>广大高远，<a id="a-C9"></a>无量不可坏，<a id="a-CA"></a>无有分别，<a id="a-CB"></a>诸波罗蜜所摄，<a id="a-CC"></a>诸地所净，<a id="a-CD"></a>生诸助道法，<a id="a-CE"></a>有相无相道，<a id="a-CF"></a>有成有坏，<a id="a-CG"></a>一切菩萨所行诸地道，<a id="a-CH"></a>及诸波罗蜜本行，<a id="a-CI"></a>教化令其受行，<a id="a-CJ"></a>心得增长。<a id="a-CK"></a>发如是大愿，<a id="a-CL"></a>广大如法性，<a id="a-CM"></a>究竟如虚空，<a id="a-CN"></a>尽未来际，<a id="a-CO"></a>尽一切劫中，<a id="a-CP"></a>诸菩萨所行，<a id="a-CQ"></a>以法教化成熟众生无有休息。<a id="a-CR"></a>又一切众生，<a id="a-CS"></a>若有色、<a id="a-CT"></a>若无色、<a id="a-CU"></a>若有想、<a id="a-CV"></a>若无想、<a id="a-CW"></a>若非有想非无想、<a id="a-CX"></a>若卵生、<a id="a-CY"></a>若胎生、<a id="a-CZ"></a>若湿生、<a id="a-Ca"></a>若化生，<a id="a-Cb"></a>三界系入于六道，<a id="a-Cc"></a>在一切生处，<a id="a-Cd"></a>名色所摄，<a id="a-Ce"></a>为教化成熟一切众生，<a id="a-Cf"></a>断一切世间道令住佛法，<a id="a-Cg"></a>集一切智慧使无有余。<a id="a-Ch"></a>发如是大愿，<a id="a-Ci"></a>广大如法性，<a id="a-Cj"></a>究竟如虚空，<a id="a-Ck"></a>尽未来际，<a id="a-Cl"></a>尽一切劫，<a id="a-Cm"></a>教化一切众生无有休息。<a id="a-Cn"></a>又一切世间广狭极高，<a id="a-Co"></a>无量不可分别，<a id="a-Cp"></a>不可移动，<a id="a-Cq"></a>不可说粗细，<a id="a-Cr"></a>正住倒住，<a id="a-Cs"></a>首足相对，<a id="a-Ct"></a>平坦圆方，<a id="a-Cu"></a>随入如是世间，<a id="a-Cv"></a>智如帝网经幻事差别，<a id="a-Cw"></a>如是十方世界差别皆现前知。<a id="a-Cx"></a>发如是大愿，<a id="a-Cy"></a>广大如法性，<a id="a-Cz"></a>究竟如虚空，<a id="a-D0"></a>尽未来世，<a id="a-D1"></a>尽一切劫，<a id="a-D2"></a>如是世界皆现前净知无有休息。<a id="a-D3"></a>又以一切佛土入一佛土，<a id="a-D4"></a>一佛土入一切佛土，<a id="a-D5"></a>一一佛土无量光明庄严，<a id="a-D6"></a>离诸垢秽具足清净道，<a id="a-D7"></a>有无量智慧众生悉满其中，<a id="a-D8"></a>常有诸佛大神通力，<a id="a-D9"></a>随众生心而为示现。<a id="a-DA"></a>发如是大愿，<a id="a-DB"></a>广大如法性，<a id="a-DC"></a>究竟如虚空，<a id="a-DD"></a>尽未来际，<a id="a-DE"></a>尽一切劫，<a id="a-DF"></a>清净如是国土无有休息。<a id="a-DG"></a>又一切菩萨同心同学，<a id="a-DH"></a>共集诸善无有怨嫉，<a id="a-DI"></a>俱缘一事等心和合常不相离，<a id="a-DJ"></a>随意能现佛身，<a id="a-DK"></a>自于心中悉能解知诸佛神力、<a id="a-DL"></a>智力，<a id="a-DM"></a>常得随意神通，<a id="a-DN"></a>悉能游行一切国土，<a id="a-DO"></a>一切佛会皆现身相，<a id="a-DP"></a>一切生处普生其中，<a id="a-DQ"></a>有如是不可思议大智慧具足菩萨行。<a id="a-DR"></a>发如是大愿，<a id="a-DS"></a>广大如法性，<a id="a-DT"></a>究竟如虚空，<a id="a-DU"></a>尽未来世，<a id="a-DV"></a>尽一切劫，<a id="a-DW"></a>行如是大智慧道无有休息。<a id="a-DX"></a>又乘不退轮行一切菩萨道，<a id="a-DY"></a>身口意业所作不空，<a id="a-DZ"></a>众生见者即必定佛法，<a id="a-Da"></a>闻我音声即得真实智慧道，<a id="a-Db"></a>有见我者心即欢喜离诸烦恼，<a id="a-Dc"></a>如大药树王。<a id="a-Dd"></a>为得如是心，<a id="a-De"></a>行诸菩萨道，<a id="a-Df"></a>发如是大愿，<a id="a-Dg"></a>广大如法性，<a id="a-Dh"></a>究竟如虚空，<a id="a-Di"></a>尽未来世，<a id="a-Dj"></a>尽一切劫，<a id="a-Dk"></a>行不退道，<a id="a-Dl"></a>所作不空无有休息。<a id="a-Dm"></a>又于一切世界皆得阿耨多罗三藐三菩提，<a id="a-Dn"></a>于一毛头示身入胎、<a id="a-Do"></a>出家、<a id="a-Dp"></a>坐道场、<a id="a-Dq"></a>成佛道、<a id="a-Dr"></a>转法轮、<a id="a-Ds"></a>度众生、<a id="a-Dt"></a>示大涅槃、<a id="a-Du"></a>现诸如来大神智力，<a id="a-Dv"></a>随一切众生所应度者，<a id="a-Dw"></a>念念中得佛道度众生灭苦恼，<a id="a-Dx"></a>知一切法如涅槃相，<a id="a-Dy"></a>以一音声令一切众生皆使欢喜，<a id="a-Dz"></a>示大涅槃而不断菩萨所行，<a id="a-E0"></a>示众生大智地使知一切法皆是假伪，<a id="a-E1"></a>大智慧、<a id="a-E2"></a>大神通自在变化故。<a id="a-E3"></a>发如是大愿，<a id="a-E4"></a>广大如法性，<a id="a-E5"></a>究竟如虚空，<a id="a-E6"></a>尽未来际，<a id="a-E7"></a>尽一切劫，<a id="a-E8"></a>得佛道事，<a id="a-E9"></a>求大智慧、<a id="a-EA"></a>大神通等无有休息。</p>
  <p id="aEB">“诸佛子，<a id="a-EC"></a>菩萨住欢喜地，<a id="a-ED"></a>以十愿为首，<a id="a-EE"></a>生如是等百万阿僧祇大愿，<a id="a-EF"></a>以十不可尽法而生是愿，<a id="a-EG"></a>为满此愿勤行精进。<a id="a-EH"></a>何等为十？<a id="a-EI"></a>一、<a id="a-EJ"></a>众生不可尽，<a id="a-EK"></a>二、<a id="a-EL"></a>世间不可尽，<a id="a-EM"></a>三、<a id="a-EN"></a>虚空不可尽，<a id="a-EO"></a>四、<a id="a-EP"></a>法性不可尽，<a id="a-EQ"></a>五、<a id="a-ER"></a>涅槃不可尽，<a id="a-ES"></a>六、<a id="a-ET"></a>佛出世不可尽，<a id="a-EU"></a>七、<a id="a-EV"></a>诸佛智慧不可尽，<a id="a-EW"></a>八、<a id="a-EX"></a>心缘不可尽，<a id="a-EY"></a>九、<a id="a-EZ"></a>起智不可尽，<a id="a-Ea"></a>十、<a id="a-Eb"></a>世间道种、<a id="a-Ec"></a>法道种、<a id="a-Ed"></a>智慧道种不可尽。<a id="a-Ee"></a>如众生尽，<a id="a-Ef"></a>我愿乃尽；<a id="a-Eg"></a>如世间尽，<a id="a-Eh"></a>如虚空尽，<a id="a-Ei"></a>如法性尽，<a id="a-Ej"></a>如涅槃尽，<a id="a-Ek"></a>如佛出世尽，<a id="a-El"></a>如诸佛智慧尽，<a id="a-Em"></a>如心缘尽，<a id="a-En"></a>如起智慧尽，<a id="a-Eo"></a>如道种尽，<a id="a-Ep"></a>我愿乃尽。<a id="a-Eq"></a>而众生实不可尽，<a id="a-Er"></a>世间、<a id="a-Es"></a>虚空、<a id="a-Et"></a>法性、<a id="a-Eu"></a>涅槃、<a id="a-Ev"></a>佛出世、<a id="a-Ew"></a>诸佛智慧、<a id="a-Ex"></a>心缘、<a id="a-Ey"></a>起智、<a id="a-Ez"></a>道种实不可尽，<a id="a-F0"></a>我是诸愿福德亦不可尽。</p>
  <p id="aF1">“诸佛子，<a id="a-F2"></a>菩萨决定发是大愿，<a id="a-F3"></a>则得利安心、<a id="a-F4"></a>柔软心、<a id="a-F5"></a>调顺心、<a id="a-F6"></a>善心、<a id="a-F7"></a>寂灭心、<a id="a-F8"></a>和润心、<a id="a-F9"></a>直心、<a id="a-FA"></a>不乱心、<a id="a-FB"></a>不娆心、<a id="a-FC"></a>不浊心，<a id="a-FD"></a>如是则成信者，<a id="a-FE"></a>乐心信相分别功德，<a id="a-FF"></a>信诸佛本所行道，<a id="a-FG"></a>信行诸波罗蜜而得增长，<a id="a-FH"></a>信善入诸地得殊胜功德，<a id="a-FI"></a>信得成佛十力，<a id="a-FJ"></a>信具足四无所畏，<a id="a-FK"></a>信不共法不可坏，<a id="a-FL"></a>信诸佛法不可思议，<a id="a-FM"></a>信诸佛力无中无边，<a id="a-FN"></a>信诸如来无量行门，<a id="a-FO"></a>信从因缘以成果报。<a id="a-FP"></a>举要言之，<a id="a-FQ"></a>信诸菩萨普行诸佛功德智慧威神力等。</p>
  <p id="aFR">“诸佛子，<a id="a-FS"></a>菩萨作是念：<a id="a-FT"></a>‘诸佛正法，<a id="a-FU"></a>如是甚深，<a id="a-FV"></a>如是离相，<a id="a-FW"></a>如是寂灭，<a id="a-FX"></a>如是空，<a id="a-FY"></a>如是无相，<a id="a-FZ"></a>如是无作，<a id="a-Fa"></a>如是无染，<a id="a-Fb"></a>如是无量，<a id="a-Fc"></a>如是广大，<a id="a-Fd"></a>如是难坏。<a id="a-Fe"></a>而诸凡夫，<a id="a-Ff"></a>心堕邪见，<a id="a-Fg"></a>为无明痴冥蔽其慧眼，<a id="a-Fh"></a>常立憍慢幢，<a id="a-Fi"></a>堕在渴爱网，<a id="a-Fj"></a>随顺谄曲，<a id="a-Fk"></a>常怀悭嫉，<a id="a-Fl"></a>而作后身生处因缘；<a id="a-Fm"></a>多集贪欲、<a id="a-Fn"></a>瞋恚、<a id="a-Fo"></a>愚痴，<a id="a-Fp"></a>起诸重业；<a id="a-Fq"></a>嫌恨猛风，<a id="a-Fr"></a>吹罪心火常令炽盛；<a id="a-Fs"></a>有所施作，<a id="a-Ft"></a>皆与颠倒相应，<a id="a-Fu"></a>欲流、<a id="a-Fv"></a>有流、<a id="a-Fw"></a>无明流、<a id="a-Fx"></a>见流相续起，<a id="a-Fy"></a>心意识种于三界地生苦恼芽，<a id="a-Fz"></a>所谓：<a id="a-G0"></a>名色和合增长六入，<a id="a-G1"></a>诸入外尘相对生触，<a id="a-G2"></a>触因缘故生诸受，<a id="a-G3"></a>深乐受故生渴爱，<a id="a-G4"></a>渴爱增益故生取，<a id="a-G5"></a>取增长故复起后有，<a id="a-G6"></a>有因缘故有生老死忧悲苦恼。<a id="a-G7"></a>如是因缘集诸苦聚，<a id="a-G8"></a>众生受诸苦恼；<a id="a-G9"></a>是中无我、<a id="a-GA"></a>无我所、<a id="a-GB"></a>无作者、<a id="a-GC"></a>无受者、<a id="a-GD"></a>无知者，<a id="a-GE"></a>如草木瓦石，<a id="a-GF"></a>又亦如影。<a id="a-GG"></a>凡夫可愍，<a id="a-GH"></a>不知不觉而受苦恼。<a id="a-GI"></a>’菩萨于此，<a id="a-GJ"></a>见诸众生不免诸苦，<a id="a-GK"></a>即生大悲智慧：<a id="a-GL"></a>‘是诸众生，<a id="a-GM"></a>我等应救。<a id="a-GN"></a>’又欲令住毕竟佛道之乐，<a id="a-GO"></a>即生大慈智慧。<a id="a-GP"></a>菩萨摩诃萨随顺如是大慈悲法，<a id="a-GQ"></a>以深妙心住在初地，<a id="a-GR"></a>于一切物无所贪惜，<a id="a-GS"></a>尊重诸佛大妙智故学行大舍，<a id="a-GT"></a>即时所有可施之物尽能施与，<a id="a-GU"></a>所谓：<a id="a-GV"></a>谷麦库藏、<a id="a-GW"></a>金、<a id="a-GX"></a>银、<a id="a-GY"></a>摩尼珠、<a id="a-GZ"></a>硨磲、<a id="a-Ga"></a>玛瑙、<a id="a-Gb"></a>琉璃、<a id="a-Gc"></a>珊瑚、<a id="a-Gd"></a>琥珀、<a id="a-Ge"></a>珂贝、<a id="a-Gf"></a>璎珞、<a id="a-Gg"></a>严身之具、<a id="a-Gh"></a>诸珍宝等，<a id="a-Gi"></a>及象马车乘、<a id="a-Gj"></a>辇舆、<a id="a-Gk"></a>人民、<a id="a-Gl"></a>奴婢眷属、<a id="a-Gm"></a>国土城邑、<a id="a-Gn"></a>聚落庐舍、<a id="a-Go"></a>园林游观、<a id="a-Gp"></a>妻子男女，<a id="a-Gq"></a>一切所爱皆悉舍与，<a id="a-Gr"></a>头目耳鼻、<a id="a-Gs"></a>支节手足举身皆与，<a id="a-Gt"></a>深重佛智故而不贪惜。<a id="a-Gu"></a>菩萨摩诃萨住于初地能行大舍，<a id="a-Gv"></a>是菩萨以大悲心、<a id="a-Gw"></a>大舍心，<a id="a-Gx"></a>救一切众生故，<a id="a-Gy"></a>转勤推求世间、<a id="a-Gz"></a>出世间利益胜事心无疲懈。<a id="a-H0"></a>是故菩萨生无疲倦功德，<a id="a-H1"></a>于诸经书能自开解，<a id="a-H2"></a>是故生知经书功德，<a id="a-H3"></a>得如是知经书智慧，<a id="a-H4"></a>善能筹量应作不应作，<a id="a-H5"></a>于上中下众生随宜而行，<a id="a-H6"></a>随有依止来亲近者，<a id="a-H7"></a>随力利益。<a id="a-H8"></a>是故菩萨生世智功德，<a id="a-H9"></a>得世智功德则知时知量；<a id="a-HA"></a>惭愧庄严，<a id="a-HB"></a>修习自利利彼之道，<a id="a-HC"></a>是故则生惭愧功德；<a id="a-HD"></a>如是功德行中，<a id="a-HE"></a>精勤修行心不懈退；<a id="a-HF"></a>是精进不退功德，<a id="a-HG"></a>即时得堪受力；<a id="a-HH"></a>得堪受力已，<a id="a-HI"></a>勤行供养诸佛，<a id="a-HJ"></a>随佛所说，<a id="a-HK"></a>如说而行。</p>
  <p id="aHL">“诸佛子，<a id="a-HM"></a>是菩萨悉知生起如是清净地法，<a id="a-HN"></a>所谓：<a id="a-HO"></a>信慈悲，<a id="a-HP"></a>舍不疲惓，<a id="a-HQ"></a>知诸经书，<a id="a-HR"></a>善解世法，<a id="a-HS"></a>惭愧堪受力，<a id="a-HT"></a>供养诸佛，<a id="a-HU"></a>如所说行。<a id="a-HV"></a>又是菩萨住欢喜地，<a id="a-HW"></a>以发愿故，<a id="a-HX"></a>广见于诸佛，<a id="a-HY"></a>数百、<a id="a-HZ"></a>数千、<a id="a-Ha"></a>数万亿那由他佛。<a id="a-Hb"></a>菩萨见诸佛时，<a id="a-Hc"></a>心大欢喜，<a id="a-Hd"></a>深心爱敬，<a id="a-He"></a>以菩萨乐具供养诸佛，<a id="a-Hf"></a>及供养僧，<a id="a-Hg"></a>以是福德皆回向阿耨多罗三藐三菩提。<a id="a-Hh"></a>是菩萨因供养诸佛故，<a id="a-Hi"></a>生教化众生法，<a id="a-Hj"></a>多以二摄摄取众生，<a id="a-Hk"></a>所谓：<a id="a-Hl"></a>布施、<a id="a-Hm"></a>爱语。<a id="a-Hn"></a>后二摄法，<a id="a-Ho"></a>但以信解力行，<a id="a-Hp"></a>未善通达。<a id="a-Hq"></a>是菩萨随所供养诸佛，<a id="a-Hr"></a>教化众生皆能受行清净地法，<a id="a-Hs"></a>如是诸功德皆自然回向萨婆若，<a id="a-Ht"></a>转益明显，<a id="a-Hu"></a>堪任有用。<a id="a-Hv"></a>譬如，<a id="a-Hw"></a>佛子，<a id="a-Hx"></a>金师炼金，<a id="a-Hy"></a>随以火力，<a id="a-Hz"></a>调柔可用，<a id="a-I0"></a>增益光色；<a id="a-I1"></a>如是菩萨随供养诸佛，<a id="a-I2"></a>教化众生，<a id="a-I3"></a>受行清净诸地之法，<a id="a-I4"></a>此诸功德皆自然回向萨婆若，<a id="a-I5"></a>转益明显，<a id="a-I6"></a>随意所用。</p>
  <p id="aI7">“又诸佛子，<a id="a-I8"></a>菩萨摩诃萨于初地中相貌得果，<a id="a-I9"></a>应从诸佛菩萨善知识所，<a id="a-IA"></a>咨受请问成地之法，<a id="a-IB"></a>不应厌废。<a id="a-IC"></a>是菩萨住初地中，<a id="a-ID"></a>应于诸佛菩萨善知识所，<a id="a-IE"></a>咨受请问第二地中相貌得果，<a id="a-IF"></a>无有厌足。<a id="a-IG"></a>如是第三、<a id="a-IH"></a>第四、<a id="a-II"></a>第五、<a id="a-IJ"></a>第六、<a id="a-IK"></a>第七、<a id="a-IL"></a>第八、<a id="a-IM"></a>第九、<a id="a-IN"></a>第十地中相貌得果，<a id="a-IO"></a>应从诸佛菩萨善知识所咨受请问成十地法，<a id="a-IP"></a>无有废厌。<a id="a-IQ"></a>是菩萨悉应善知诸地逆顺法，<a id="a-IR"></a>善知诸地成坏，<a id="a-IS"></a>善知诸地相貌因果，<a id="a-IT"></a>善知诸地得舍，<a id="a-IU"></a>善知诸地清净行分，<a id="a-IV"></a>善知诸地从一地至一地行，<a id="a-IW"></a>善知诸地是处非是处，<a id="a-IX"></a>善知诸地转所住处，<a id="a-IY"></a>善知诸地初事后事差别，<a id="a-IZ"></a>善知诸地得不退转相，<a id="a-Ia"></a>乃至善知一切菩萨清净地法，<a id="a-Ib"></a>善知入如来智地。<a id="a-Ic"></a>诸佛子，<a id="a-Id"></a>如是诸菩萨善知诸地相，<a id="a-Ie"></a>未发初地乃至十地，<a id="a-If"></a>知无障碍，<a id="a-Ig"></a>得诸地智慧光明故，<a id="a-Ih"></a>能得诸佛智慧光明。</p>
  <p id="aIi">“诸佛子，<a id="a-Ij"></a>如大商主，<a id="a-Ik"></a>多将贾人欲至大城，<a id="a-Il"></a>应先问道路、<a id="a-Im"></a>退还过咎、<a id="a-In"></a>在道利害、<a id="a-Io"></a>未发初处、<a id="a-Ip"></a>知道宿时，<a id="a-Iq"></a>乃至善知到彼城事，<a id="a-Ir"></a>能以智慧思惟筹量，<a id="a-Is"></a>具诸资用令无所乏，<a id="a-It"></a>正导人众得至大城，<a id="a-Iu"></a>于险道中免诸患难，<a id="a-Iv"></a>身及诸人皆无忧恼。<a id="a-Iw"></a>诸佛子，<a id="a-Ix"></a>菩萨摩诃萨亦复如是，<a id="a-Iy"></a>住初地而善知诸地逆顺法，<a id="a-Iz"></a>乃至善知净一切菩萨清净地法，<a id="a-J0"></a>善知入如来智地。<a id="a-J1"></a>尔时菩萨集大福德智慧资粮，<a id="a-J2"></a>为众生商主，<a id="a-J3"></a>随宜教化，<a id="a-J4"></a>令出生死险难恶处，<a id="a-J5"></a>示安隐道，<a id="a-J6"></a>乃至令住萨婆若智慧大城无诸衰恼。<a id="a-J7"></a>是故，<a id="a-J8"></a>诸佛子，<a id="a-J9"></a>菩萨摩诃萨常应心不疲惓，<a id="a-JA"></a>勤修诸地本行，<a id="a-JB"></a>乃至善知入如来智地。</p>
  <p id="aJC">“诸佛子，<a id="a-JD"></a>是名略说菩萨摩诃萨，<a id="a-JE"></a>入欢喜地门，<a id="a-JF"></a>广说则有无量百千万亿阿僧祇事。<a id="a-JG"></a>菩萨摩诃萨住在此地，<a id="a-JH"></a>多作阎浮提王，<a id="a-JI"></a>豪贵自在，<a id="a-JJ"></a>常护正法，<a id="a-JK"></a>能以布施摄取众生，<a id="a-JL"></a>善除众生悭贪之垢，<a id="a-JM"></a>常行大施而不穷匮。<a id="a-JN"></a>所作善业，<a id="a-JO"></a>若布施、<a id="a-JP"></a>若爱语、<a id="a-JQ"></a>若利益、<a id="a-JR"></a>若同事，<a id="a-JS"></a>是诸福德皆不离念佛，<a id="a-JT"></a>不离念法，<a id="a-JU"></a>不离念诸菩萨摩诃萨伴，<a id="a-JV"></a>不离念诸菩萨所行道，<a id="a-JW"></a>不离念诸波罗蜜，<a id="a-JX"></a>不离念十地，<a id="a-JY"></a>不离念诸力、<a id="a-JZ"></a>无畏、<a id="a-Ja"></a>不共法，<a id="a-Jb"></a>乃至不离念具足一切种智。<a id="a-Jc"></a>常生是心：<a id="a-Jd"></a>‘我当于一切众生之中，<a id="a-Je"></a>为首、<a id="a-Jf"></a>为胜、<a id="a-Jg"></a>为大、<a id="a-Jh"></a>为妙、<a id="a-Ji"></a>为上、<a id="a-Jj"></a>为无上、<a id="a-Jk"></a>为导、<a id="a-Jl"></a>为将、<a id="a-Jm"></a>为师、<a id="a-Jn"></a>为尊，<a id="a-Jo"></a>乃至于一切众生中为依止者。<a id="a-Jp"></a>’</p>
  <p id="aJq">“诸佛子，<a id="a-Jr"></a>是菩萨摩诃萨，<a id="a-Js"></a>若欲舍家勤行精进，<a id="a-Jt"></a>须臾之间于佛法中，<a id="a-Ju"></a>便能舍家妻子五欲；<a id="a-Jv"></a>得出家已勤行精进，<a id="a-Jw"></a>须臾之间得百三昧，<a id="a-Jx"></a>得见百佛，<a id="a-Jy"></a>知百佛神力，<a id="a-Jz"></a>能动百佛世界，<a id="a-K0"></a>能飞过百佛世界，<a id="a-K1"></a>能照百佛世界，<a id="a-K2"></a>能教化百佛世界众生，<a id="a-K3"></a>能住寿百劫，<a id="a-K4"></a>能知过去、<a id="a-K5"></a>未来世各百劫事，<a id="a-K6"></a>能善入百法门，<a id="a-K7"></a>能变身为百，<a id="a-K8"></a>于一一身能示百菩萨以为眷属；<a id="a-K9"></a>若以愿力，<a id="a-KA"></a>自在示现过于此数，<a id="a-KB"></a>若干百千万亿那由他不可计知。<a id="a-KC"></a>”</p>
  <p id="aKD">尔时，<a id="a-KE"></a>金刚藏菩萨摩诃萨欲重明此义，<a id="a-KF"></a>而说偈言：</p>
  <p id="aKG">“若有诸众生，<a id="a-KH"></a>　厚修集善根，</p>
  <p id="aKI">成就于白法，<a id="a-KJ"></a>　亲近于诸佛，</p>
  <p id="aKK">清净信力大，<a id="a-KL"></a>　随顺慈悲心，</p>
  <p id="aKM">如是人能发，<a id="a-KN"></a>　无量之佛智。</p>
  <p id="aKO">诸佛一切智，<a id="a-KP"></a>　无量力清净，</p>
  <p id="aKQ">堪受力坚牢，<a id="a-KR"></a>　成就诸佛法。</p>
  <p id="aKS">悲心救世间，<a id="a-KT"></a>　净修诸佛国，</p>
  <p id="aKU">敷演转法轮，<a id="a-KV"></a>　发此无上愿。</p>
  <p id="aKW">一念知三世，<a id="a-KX"></a>　而无有别异，</p>
  <p id="aKY">种种时差别，<a id="a-KZ"></a>　以示于世间。</p>
  <p id="aKa">略说则尽求，<a id="a-Kb"></a>　诸佛之功德，</p>
  <p id="aKc">发于广大心，<a id="a-Kd"></a>　犹若如虚空。</p>
  <p id="aKe">悲心智慧首，<a id="a-Kf"></a>　方便合修行，</p>
  <p id="aKg">净信深心故，<a id="a-Kh"></a>　其力无有量。</p>
  <p id="aKi">心向无障碍，<a id="a-Kj"></a>　而不随他教，</p>
  <p id="aKk">同诸佛平等，<a id="a-Kl"></a>　而生于大心。</p>
  <p id="aKm">诸佛子当生，<a id="a-Kn"></a>　如是之实心，</p>
  <p id="aKo">即离凡夫行，<a id="a-Kp"></a>　入于佛所行；</p>
  <p id="aKq">即生如来家，<a id="a-Kr"></a>　无有可讥嫌；</p>
  <p id="aKs">则同于诸佛，<a id="a-Kt"></a>　必成无上道。</p>
  <p id="aKu">生如是心时，<a id="a-Kv"></a>　即便得初地，</p>
  <p id="aKw">其心不可动，<a id="a-Kx"></a>　犹若如山王。</p>
  <p id="aKy">是菩萨便有，<a id="a-Kz"></a>　大喜相显现，</p>
  <p id="aL0">其心常清净，<a id="a-L1"></a>　堪受于大事。</p>
  <p id="aL2">心不乐斗讼，<a id="a-L3"></a>　不好恼众生，</p>
  <p id="aL4">无有瞋恨心，<a id="a-L5"></a>　乐惭愧恭敬。</p>
  <p id="aL6">又习行直心，<a id="a-L7"></a>　守护于诸根，</p>
  <p id="aL8">常念救世间，<a id="a-L9"></a>　念求诸佛智。</p>
  <p id="aLA">心生于欢喜，<a id="a-LB"></a>　我当得此事，</p>
  <p id="aLC">得于欢喜地，<a id="a-LD"></a>　即过五恐怖，</p>
  <p id="aLE">不活畏死畏，<a id="a-LF"></a>　及与恶名畏，</p>
  <p id="aLG">三恶道怖畏，<a id="a-LH"></a>　大众威德畏。</p>
  <p id="aLI">以不贪著我，<a id="a-LJ"></a>　及与我所故，</p>
  <p id="aLK">是诸佛子等，<a id="a-LL"></a>　远离诸怖畏。</p>
  <p id="aLM">常行慈悲心，<a id="a-LN"></a>　恒有信恭敬，</p>
  <p id="aLO">惭愧功德备，<a id="a-LP"></a>　昼夜增善法。</p>
  <p id="aLQ">乐功德实利，<a id="a-LR"></a>　不乐于诸欲，</p>
  <p id="aLS">如有所闻法，<a id="a-LT"></a>　能常善思惟。</p>
  <p id="aLU">无有贪著行，<a id="a-LV"></a>　断诸利养心，</p>
  <p id="aLW">常乐于菩提，<a id="a-LX"></a>　一心求佛智。</p>
  <p id="aLY">行诸波罗蜜，<a id="a-LZ"></a>　离于谄曲心，</p>
  <p id="aLa">随说而能行，<a id="a-Lb"></a>　安住实语中。</p>
  <p id="aLc">不污诸佛家，<a id="a-Ld"></a>　不舍菩萨学，</p>
  <p id="aLe">远世间事业，<a id="a-Lf"></a>　乐利于世间。</p>
  <p id="aLg">求善法无厌，<a id="a-Lh"></a>　精进转增益，</p>
  <p id="aLi">诸菩萨如是，<a id="a-Lj"></a>　好乐诸功德。</p>
  <p id="aLk">而发于大愿，<a id="a-Ll"></a>　求欲见诸佛，</p>
  <p id="aLm">护法至佛所，<a id="a-Ln"></a>　行菩萨妙行。</p>
  <p id="aLo">化一切众生，<a id="a-Lp"></a>　净一切佛土，</p>
  <p id="aLq">我佛国土中，<a id="a-Lr"></a>　满诸大菩萨。</p>
  <p id="aLs">诸菩萨同心，<a id="a-Lt"></a>　见闻皆不空，</p>
  <p id="aLu">一切微尘中，<a id="a-Lv"></a>　诸佛成佛道。</p>
  <p id="aLw">发于如是等，<a id="a-Lx"></a>　无量无边愿，</p>
  <p id="aLy">是愿无穷尽，<a id="a-Lz"></a>　如虚空众生，</p>
  <p id="aM0">法性世涅槃，<a id="a-M1"></a>　诸佛出智慧，</p>
  <p id="aM2">心缘起智种，<a id="a-M3"></a>　我愿如是住。</p>
  <p id="aM4">如是发大愿，<a id="a-M5"></a>　心柔软调顺，</p>
  <p id="aM6">能信佛功德，<a id="a-M7"></a>　而观于众生，</p>
  <p id="aM8">知从因缘起，<a id="a-M9"></a>　则生慈悲心，</p>
  <p id="aMA">即于苦众生，<a id="a-MB"></a>　我当救度之。</p>
  <p id="aMC">为是众生故，<a id="a-MD"></a>　而行种种施，</p>
  <p id="aME">所谓妙国土，<a id="a-MF"></a>　上妙诸珍宝，</p>
  <p id="aMG">象马及车乘，<a id="a-MH"></a>　眷属与人民，</p>
  <p id="aMI">头目及手足，<a id="a-MJ"></a>　肌肉施无悔。</p>
  <p id="aMK">求种种经书，<a id="a-ML"></a>　心无有疲惓，</p>
  <p id="aMM">得解其义趣，<a id="a-MN"></a>　能随世而行，</p>
  <p id="aMO">惭愧堪受心，<a id="a-MP"></a>　渐令得增长，</p>
  <p id="aMQ">能以恭敬心，<a id="a-MR"></a>　供养无量佛。</p>
  <p id="aMS">智者于日夜，<a id="a-MT"></a>　如是常修行，</p>
  <p id="aMU">善根得明了，<a id="a-MV"></a>　犹如成炼金。</p>
  <p id="aMW">菩萨住是地，<a id="a-MX"></a>　能了知十住，</p>
  <p id="aMY">展转修行时，<a id="a-MZ"></a>　无有诸障碍。</p>
  <p id="aMa">譬如贾客主，<a id="a-Mb"></a>　欲利诸商人，</p>
  <p id="aMc">先问道路中，<a id="a-Md"></a>　诸险艰难事。</p>
  <p id="aMe">菩萨住初地，<a id="a-Mf"></a>　应知诸地行，</p>
  <p id="aMg">而无有障碍，<a id="a-Mh"></a>　能至于佛地。</p>
  <p id="aMi">住是初地中，<a id="a-Mj"></a>　多作阎浮王，</p>
  <p id="aMk">善知于诸法，<a id="a-Ml"></a>　常行慈悲心，</p>
  <p id="aMm">如法而化导，<a id="a-Mn"></a>　一切皆信敬，</p>
  <p id="aMo">劝令行布施，<a id="a-Mp"></a>　以求佛智慧。</p>
  <p id="aMq">菩萨若舍国，<a id="a-Mr"></a>　佛法中出家，</p>
  <p id="aMs">勤行于精进，<a id="a-Mt"></a>　即得百三昧，</p>
  <p id="aMu">及见百诸佛，<a id="a-Mv"></a>　震动百国土，</p>
  <p id="aMw">光明照百国，<a id="a-Mx"></a>　飞行亦如是，</p>
  <p id="aMy">化百土众生，<a id="a-Mz"></a>　入于百法门，</p>
  <p id="aN0">念知百劫事，<a id="a-N1"></a>　示现百种身。</p>
  <p id="aN2">能以百菩萨，<a id="a-N3"></a>　眷属而示现，</p>
  <p id="aN4">若以其愿力，<a id="a-N5"></a>　过是数无量。</p>
  <p id="aN6">今明初地义，<a id="a-N7"></a>　但以略解说，</p>
  <p id="aN8">若欲广说者，<a id="a-N9"></a>　亿劫不能尽。</p>
  <p id="aNA">是初菩萨地，<a id="a-NB"></a>　名之为欢喜，</p>
  <p id="aNC">利益众生者，<a id="a-ND"></a>　今已分别说。<a id="a-NE"></a>”</p>
 </body>
</html>