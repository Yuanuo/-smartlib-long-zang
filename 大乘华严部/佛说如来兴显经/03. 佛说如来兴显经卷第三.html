<!doctype html>
<html id="z3IBTXZJI" data-ver="1419">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘华严部">
  <meta period="西晋">
 </head>
 <body>
  <h1 id="a1">佛说如来兴显经卷第三</h1>
  <p id="a2">佛言。<a id="a-3"></a>何谓佛子。<a id="a-4"></a>而诸菩萨。<a id="a-5"></a>游入如来至真等正觉心所念行。<a id="a-6"></a>如来不为心有所念。<a id="a-7"></a>不分别名。<a id="a-8"></a>不晓了识。<a id="a-9"></a>如来无心。<a id="a-A"></a>乃能入游无量之念。<a id="a-B"></a>如倚虚空。<a id="a-C"></a>造立一切。<a id="a-D"></a>因其由趣。<a id="a-E"></a>有所成就。<a id="a-F"></a>又如虚空悉无所著。<a id="a-G"></a>如是仁者。<a id="a-H"></a>若欲求道。<a id="a-I"></a>恃怙慧者。<a id="a-J"></a>一切世俗及度世事。<a id="a-K"></a>因佛圣慧而逮兴显。<a id="a-L"></a>又如来慧而无所著。<a id="a-M"></a>是为第一因缘之门。<a id="a-N"></a>菩萨游入如来行念。<a id="a-O"></a>于是颂曰。</p>
  <p id="aP">犹如虚空中　　而受一切形</p>
  <p id="aQ">而着依怙之　　亦无空想念</p>
  <p id="aR">如来之妙慧　　如是无所著</p>
  <p id="aS">咸救于一切　　不想吾我人</p>
  <p id="aT">复次佛子。<a id="a-U"></a>犹如法界不离一切诸声闻度及诸缘觉。<a id="a-V"></a>一切菩萨。<a id="a-W"></a>所习游至。<a id="a-X"></a>又其法界。<a id="a-Y"></a>不增不减。<a id="a-Z"></a>大道如斯。<a id="a-a"></a>如来慧。<a id="a-b"></a>合集世间。<a id="a-c"></a>度世之慧。<a id="a-d"></a>分别了念。<a id="a-e"></a>所造巧便。<a id="a-f"></a>慧不增减。<a id="a-g"></a>是为第二。<a id="a-h"></a>于是颂曰。</p>
  <p id="ai">譬如声闻地　　及与缘觉乘</p>
  <p id="aj">菩萨之大士　　悉从虚空生</p>
  <p id="ak">大圣亦如是　　解空无极慧</p>
  <p id="al">心等无增减　　救济无适莫</p>
  <p id="am">复次佛子。<a id="a-n"></a>犹如大海与四大域八十亿土。<a id="a-o"></a>而相连接。<a id="a-p"></a>地形所尽。<a id="a-q"></a>至其境界。<a id="a-r"></a>而普悉可获得水矣。<a id="a-s"></a>自然踊出。<a id="a-t"></a>其大海者。<a id="a-u"></a>亦无所念。<a id="a-v"></a>如来之慧。<a id="a-w"></a>亦复若斯。<a id="a-x"></a>普至一切众生心意。<a id="a-y"></a>靡不达遍。<a id="a-z"></a>从诸黎庶意之所念。<a id="a-10"></a>所在逮致清净法门。<a id="a-11"></a>则以顺之。<a id="a-12"></a>令世人获自然之慧。<a id="a-13"></a>又如来世尊。<a id="a-14"></a>所可演慧。<a id="a-15"></a>悉为平等。<a id="a-16"></a>从其志性。<a id="a-17"></a>以奇特事而疗治之。<a id="a-18"></a>道德超世。<a id="a-19"></a>是为第三。<a id="a-1A"></a>于是颂曰。</p>
  <p id="a1B">譬如四大海　　与八十亿域</p>
  <p id="a1C">而悉相连接　　地形所尽到</p>
  <p id="a1D">水靡所不至　　而自然涌出</p>
  <p id="a1E">海亦无想念　　如来慧如此</p>
  <p id="a1F">至诸众生心　　慧莫不通达</p>
  <p id="a1G">从群黎所好　　则为开导之</p>
  <p id="a1H">致于清净明　　令获自然明</p>
  <p id="a1I">所演悉平等　　如来无想念</p>
  <p id="a1J">复次佛子。<a id="a-1K"></a>犹如巨海。<a id="a-1L"></a>自有四大如意宝珠。<a id="a-1M"></a>演集积累无量之德。<a id="a-1N"></a>所以致此如意珠者。<a id="a-1O"></a>不以龙神有德故有此大珠生。<a id="a-1P"></a>诸琦珍悉大海恩也。<a id="a-1Q"></a>生一切宝。<a id="a-1R"></a>黎庶戴仰。<a id="a-1S"></a>莫不济之。<a id="a-1T"></a>何谓为四。<a id="a-1U"></a>一名曰等集众宝。<a id="a-1V"></a>二曰无尽音。<a id="a-1W"></a>三曰归趣。<a id="a-1X"></a>四曰等集众辞。<a id="a-1Y"></a>又计于此大如意珠。<a id="a-1Z"></a>则非凡类。<a id="a-1a"></a>阿须伦。<a id="a-1b"></a>迦留罗。<a id="a-1c"></a>真陀罗。<a id="a-1d"></a>摩休勒。<a id="a-1e"></a>诸龙鬼神及余水居。<a id="a-1f"></a>含血之类。<a id="a-1g"></a>能致光耀。<a id="a-1h"></a>所以者何。<a id="a-1i"></a>宝固在于海王龙王藏。<a id="a-1j"></a>又其大海诸摩尼珠。<a id="a-1k"></a>而有四角。<a id="a-1l"></a>在于四方海龙王宫。<a id="a-1m"></a>各自别立。<a id="a-1n"></a>如来至真等正觉。<a id="a-1o"></a>亦复如是。<a id="a-1p"></a>道德晖赫。<a id="a-1q"></a>有四大宝无极之慧。<a id="a-1r"></a>则以于此四大慧宝。<a id="a-1s"></a>劝化开导一切众生诸学不学。<a id="a-1t"></a>及至缘觉菩萨慧宝。<a id="a-1u"></a>缘此致之。<a id="a-1v"></a>靡不济度。<a id="a-1w"></a>何谓为四。<a id="a-1x"></a>兴隆法乐。<a id="a-1y"></a>至无所猗。<a id="a-1z"></a>善权之慧。<a id="a-20"></a>有数无数。<a id="a-21"></a>有为无为。<a id="a-22"></a>法宝藏慧。<a id="a-23"></a>于诸法界。<a id="a-24"></a>而无所坏。<a id="a-25"></a>随时演慧。<a id="a-26"></a>以得超度。<a id="a-27"></a>于时不时扰动之慧。<a id="a-28"></a>是为四。<a id="a-29"></a>则复以此四大之慧。<a id="a-2A"></a>求如来藏。<a id="a-2B"></a>入道府库。<a id="a-2C"></a>不与众生。<a id="a-2D"></a>而同尘垢。<a id="a-2E"></a>在于世间。<a id="a-2F"></a>逮开士慧。<a id="a-2G"></a>令诸菩萨。<a id="a-2H"></a>游诣四方。<a id="a-2I"></a>所可玩习。<a id="a-2J"></a>无上正真而令坚住立不退转。<a id="a-2K"></a>是为第四。<a id="a-2L"></a>于是颂曰。</p>
  <p id="a2M">四珍之尊义　　逮致安妙藏</p>
  <p id="a2N">所以巨海中　　自然生诸宝</p>
  <p id="a2O">其如意明珠　　不离清净妙</p>
  <p id="a2P">分别在四面　　所处有光明</p>
  <p id="a2Q">如来四品慧　　无量不可限</p>
  <p id="a2R">安住圣巍巍　　开道于五趣</p>
  <p id="a2S">斯无极至慧　　无有异想念</p>
  <p id="a2T">唯察诸十方　　所说无不达</p>
  <p id="a2U">复次佛子。<a id="a-2V"></a>有彼巨海。<a id="a-2W"></a>而复现于四大之宝如意之珠。<a id="a-2X"></a>威神巍巍。<a id="a-2Y"></a>光明无极。<a id="a-2Z"></a>斯如意宝。<a id="a-2a"></a>功德之耀。<a id="a-2b"></a>消于大海所积聚水。<a id="a-2c"></a>而令厥水不复游逸。<a id="a-2d"></a>斯以大海不增不减。<a id="a-2e"></a>以是之故。<a id="a-2f"></a>如意大珠。<a id="a-2g"></a>至使大海常自停贮。<a id="a-2h"></a>何谓四。<a id="a-2i"></a>日之耀藏大如意宝。<a id="a-2j"></a>师子之步大如意宝。<a id="a-2k"></a>照耀光明大如意宝。<a id="a-2l"></a>无余究竟大如意宝。<a id="a-2m"></a>是四大宝。<a id="a-2n"></a>假使大海。<a id="a-2o"></a>若无有此如意珠者。<a id="a-2p"></a>水当流溢。<a id="a-2q"></a>四大域界。<a id="a-2r"></a>荡合漭漾。<a id="a-2s"></a>至围神山大围神山。<a id="a-2t"></a>悉当没溺。<a id="a-2u"></a>其日耀藏如意宝珠。<a id="a-2v"></a>则以二事。<a id="a-2w"></a>变大海水。<a id="a-2x"></a>其光照之。<a id="a-2y"></a>消伏其水而令色变化成像乳。<a id="a-2z"></a>师子之步如意宝光。<a id="a-30"></a>照变乳色。<a id="a-31"></a>成如苏揣照耀光明。<a id="a-32"></a>如意宝珠。<a id="a-33"></a>晖[火*僉]照之。<a id="a-34"></a>除去苏像。<a id="a-35"></a>犹劫烧时。<a id="a-36"></a>火[火*僉]盛赫。<a id="a-37"></a>皆焚天地。<a id="a-38"></a>大如意光。<a id="a-39"></a>照于巨海。<a id="a-3A"></a>令其无余。<a id="a-3B"></a>忽然灭尽。<a id="a-3C"></a>不知所归。<a id="a-3D"></a>如是仁者。<a id="a-3E"></a>如来正觉。<a id="a-3F"></a>为众生故。<a id="a-3G"></a>则以四慧。<a id="a-3H"></a>照耀一切。<a id="a-3I"></a>因斯明照。<a id="a-3J"></a>于诸菩萨。<a id="a-3K"></a>至令逮成如来三昧。<a id="a-3L"></a>何谓为四。<a id="a-3M"></a>除灭众罪。<a id="a-3N"></a>则以法河。<a id="a-3O"></a>究尽恩爱。<a id="a-3P"></a>令成道化。<a id="a-3Q"></a>皆以智明。<a id="a-3R"></a>照于世间。<a id="a-3S"></a>如来之慧。<a id="a-3T"></a>无冥无明。<a id="a-3U"></a>为平等圣。<a id="a-3V"></a>是为如来四大之慧。<a id="a-3W"></a>为诸菩萨。<a id="a-3X"></a>忍众恐惧。<a id="a-3Y"></a>殖不可议功德之本至于一品诸天人民及阿须伦浊俗之众。<a id="a-3Z"></a>不堪诸患无量苦痛。<a id="a-3a"></a>若值如来寂寞之地。<a id="a-3b"></a>慧明所照。<a id="a-3c"></a>降伏诸着。<a id="a-3d"></a>立于三昧。<a id="a-3e"></a>能闻法颂。<a id="a-3f"></a>消生死海。<a id="a-3g"></a>遭遇如来。<a id="a-3h"></a>所开化慧。<a id="a-3i"></a>笃乐三昧。<a id="a-3j"></a>因得兴于大圣神通。<a id="a-3k"></a>微妙行音。<a id="a-3l"></a>大慧照世。<a id="a-3m"></a>消化众秽。<a id="a-3n"></a>致神足行。<a id="a-3o"></a>能自成立。<a id="a-3p"></a>为世大明。<a id="a-3q"></a>开道盲蔽。<a id="a-3r"></a>无冥无明。<a id="a-3s"></a>以能蒙此如来慧圣则能降伏世之邪智。<a id="a-3t"></a>大人之地。<a id="a-3u"></a>无三昧定。<a id="a-3v"></a>灭除一切财业贿赂。<a id="a-3w"></a>身无所有。<a id="a-3x"></a>而逮得此大道之慧。<a id="a-3y"></a>若无于斯如来四慧道德光明。<a id="a-3z"></a>假使欲令诸菩萨众。<a id="a-40"></a>逮得如来至真正觉三昧正定。<a id="a-41"></a>未之有也。<a id="a-42"></a>亦不能除生老病死四。<a id="a-43"></a>无所畏。<a id="a-44"></a>无本际行。<a id="a-45"></a>是为五事。<a id="a-46"></a>于是颂曰。</p>
  <p id="a47">海水无限际　　而有四品宝</p>
  <p id="a48">大力无极威　　次有微妙尊</p>
  <p id="a49">四方域众流　　自然有万川</p>
  <p id="a4A">常入于大海　　大海无增减</p>
  <p id="a4B">慧处在法座　　决断诸所著</p>
  <p id="a4C">以法广布施　　欢喜无所说</p>
  <p id="a4D">安住有四慧　　咸为诸开士</p>
  <p id="a4E">最胜及菩萨　　未曾有众患</p>
  <p id="a4F">复次佛子。<a id="a-4G"></a>犹如假喻。<a id="a-4H"></a>其下方水。<a id="a-4I"></a>及至上界想无想天。<a id="a-4J"></a>一切三千大千世界。<a id="a-4K"></a>悉处虚空。<a id="a-4L"></a>如是计之。<a id="a-4M"></a>一切三界群生有形。<a id="a-4N"></a>不离虚空。<a id="a-4O"></a>而想吾我。<a id="a-4P"></a>虚无所计。<a id="a-4Q"></a>则无所猗。<a id="a-4R"></a>空无所著。<a id="a-4S"></a>亦不迫迮。<a id="a-4T"></a>生死亦然。<a id="a-4U"></a>察于十方所周虚空。<a id="a-4V"></a>含受一切诸佛世界。<a id="a-4W"></a>亦无所受。<a id="a-4X"></a>如是仁者。<a id="a-4Y"></a>诸声闻乘。<a id="a-4Z"></a>缘觉之慧。<a id="a-4a"></a>有为行慧。<a id="a-4b"></a>无为行慧。<a id="a-4c"></a>皆以依猗如来之慧。<a id="a-4d"></a>如来智慧之所开化。<a id="a-4e"></a>大道通达。<a id="a-4f"></a>普入一切。<a id="a-4g"></a>无不周接。<a id="a-4h"></a>无所想念。<a id="a-4i"></a>亦无挂碍。<a id="a-4j"></a>辄以圣智。<a id="a-4k"></a>多所济导。<a id="a-4l"></a>是为第六。<a id="a-4m"></a>于是颂曰。</p>
  <p id="a4n">旨极从下方　　起至于上界</p>
  <p id="a4o">一切三千国　　欲色及无色</p>
  <p id="a4p">所住无所住　　诸界无吾我</p>
  <p id="a4q">亦不计有常　　不念于断绝</p>
  <p id="a4r">安住慧如是　　一切慧之本</p>
  <p id="a4s">诸学及不学　　并诸缘觉乘</p>
  <p id="a4t">众菩萨明达　　而志怀愍哀</p>
  <p id="a4u">若建立道门　　佛智慧最上</p>
  <p id="a4v">复次佛子。<a id="a-4w"></a>犹如下方。<a id="a-4x"></a>而生大药。<a id="a-4y"></a>达山王顶。<a id="a-4z"></a>号无根原。<a id="a-50"></a>又大药者。<a id="a-51"></a>根通地下。<a id="a-52"></a>过于金刚。<a id="a-53"></a>六万八百千由旬。<a id="a-54"></a>住于水界。<a id="a-55"></a>安隐而立。<a id="a-56"></a>无能拔者。<a id="a-57"></a>其原分布。<a id="a-58"></a>悉遍周匝阎浮提土。<a id="a-59"></a>万物萌芽。<a id="a-5A"></a>绕集一切树木根株。<a id="a-5B"></a>近茎生茎近枝生枝。<a id="a-5C"></a>近节生节。<a id="a-5D"></a>近叶生叶。<a id="a-5E"></a>近华生华。<a id="a-5F"></a>近实生实。<a id="a-5G"></a>其有天下。<a id="a-5H"></a>树木华果。<a id="a-5I"></a>皆因之生。<a id="a-5J"></a>又大药者。<a id="a-5K"></a>其根转体。<a id="a-5L"></a>体令根转。<a id="a-5M"></a>以用二事。<a id="a-5N"></a>不生万物。<a id="a-5O"></a>近于地狱。<a id="a-5P"></a>依水纯阴故。<a id="a-5Q"></a>虽在于彼而不回转。<a id="a-5R"></a>是以于法而不得生。<a id="a-5S"></a>又其余处。<a id="a-5T"></a>大地之场。<a id="a-5U"></a>所布根原药之所生。<a id="a-5V"></a>尽极其地。<a id="a-5W"></a>法应当然也。<a id="a-5X"></a>如来道慧。<a id="a-5Y"></a>亦复如是。<a id="a-5Z"></a>从本清净。<a id="a-5a"></a>则以大哀。<a id="a-5b"></a>生坚固元。<a id="a-5c"></a>平等觉种。<a id="a-5d"></a>乃为真谛。<a id="a-5e"></a>微妙达要。<a id="a-5f"></a>而不可动。<a id="a-5g"></a>斯谓根也。<a id="a-5h"></a>善权方便。<a id="a-5i"></a>则谓茎也。<a id="a-5j"></a>慧则枝也。<a id="a-5k"></a>法界节也。<a id="a-5l"></a>一心脱门三昧正受无所破坏。<a id="a-5m"></a>叶也。<a id="a-5n"></a>觉意庄严。<a id="a-5o"></a>华也。<a id="a-5p"></a>究畅树形。<a id="a-5q"></a>诸通慧也。<a id="a-5r"></a>解度知见实也。<a id="a-5s"></a>辩才之议。<a id="a-5t"></a>靡不通达。<a id="a-5u"></a>则谓地也。<a id="a-5v"></a>其如来慧。<a id="a-5w"></a>无有根着。<a id="a-5x"></a>用何等故。<a id="a-5y"></a>而无根着。<a id="a-5z"></a>永无所信。<a id="a-60"></a>是则名曰为究畅矣。<a id="a-61"></a>则无根着。<a id="a-62"></a>所可兴发。<a id="a-63"></a>悉无所行。<a id="a-64"></a>断菩萨行。<a id="a-65"></a>则为无本故。<a id="a-66"></a>谓如来也。<a id="a-67"></a>演菩萨行。<a id="a-68"></a>斯则名曰无所依猗。<a id="a-69"></a>若有菩萨。<a id="a-6A"></a>亲近如来无极慧原。<a id="a-6B"></a>则不违舍一切众生。<a id="a-6C"></a>因其道根。<a id="a-6D"></a>而生大哀。<a id="a-6E"></a>近于茎者。<a id="a-6F"></a>坚精进也。<a id="a-6G"></a>因其茎。<a id="a-6H"></a>次生其枝。<a id="a-6I"></a>度无极也而长成就。<a id="a-6J"></a>近枝生叶。<a id="a-6K"></a>学于禁戒。<a id="a-6L"></a>静寂知时也。<a id="a-6M"></a>近于华者。<a id="a-6N"></a>谓诸相好。<a id="a-6O"></a>若干德本也。<a id="a-6P"></a>节谓随时。<a id="a-6Q"></a>次生果者。<a id="a-6R"></a>则谓究畅。<a id="a-6S"></a>不起法忍。<a id="a-6T"></a>至无粗辞。<a id="a-6U"></a>柔仁和雅。<a id="a-6V"></a>又其实者。<a id="a-6W"></a>为诸通慧。<a id="a-6X"></a>则为道果也。<a id="a-6Y"></a>以是之故。<a id="a-6Z"></a>如来之慧。<a id="a-6a"></a>不由二事而有所生也。<a id="a-6b"></a>何等为二。<a id="a-6c"></a>谓无为及与有为之大旷谷。<a id="a-6d"></a>若堕于溪涧。<a id="a-6e"></a>而游无极无为之事。<a id="a-6f"></a>于诸声闻缘觉之乘。<a id="a-6g"></a>又其志性。<a id="a-6h"></a>不与俱合。<a id="a-6i"></a>亦无所畏。<a id="a-6j"></a>游于三爱三流之原。<a id="a-6k"></a>于如来慧。<a id="a-6l"></a>亦无所生。<a id="a-6m"></a>亦不退还。<a id="a-6n"></a>若有所生。<a id="a-6o"></a>已达圣性。<a id="a-6p"></a>修平等心。<a id="a-6q"></a>于诸菩萨。<a id="a-6r"></a>无有彼此。<a id="a-6s"></a>且观正觉。<a id="a-6t"></a>大道晖赫。<a id="a-6u"></a>巍巍无底。<a id="a-6v"></a>而为真谛。<a id="a-6w"></a>慧不增减。<a id="a-6x"></a>其根坚住。<a id="a-6y"></a>令诸众生。<a id="a-6z"></a>究竟通达。<a id="a-70"></a>了无笃信。<a id="a-71"></a>是为佛子第七之事。<a id="a-72"></a>于是颂曰。</p>
  <p id="a73">于雪山冈岭　　药名无根着</p>
  <p id="a74">其药有大神　　威曜无等伦</p>
  <p id="a75">普长育一切　　丛林诸树木</p>
  <p id="a76">而根茎叶枝　　枝因诸根无</p>
  <p id="a77">一切诸佛种　　自然成道慧</p>
  <p id="a78">德旨亦如是　　遵修一切智</p>
  <p id="a79">晓了行佛道　　奉宣于圣路</p>
  <p id="a7A">等习于慈哀　　生长觉明哲</p>
  <p id="a7B">复次佛子。<a id="a-7C"></a>譬劫灾变。<a id="a-7D"></a>大火熙赫。<a id="a-7E"></a>烧三千大千世界。<a id="a-7F"></a>一切树木。<a id="a-7G"></a>药草万物。<a id="a-7H"></a>及至围神大围神山。<a id="a-7I"></a>大金刚山。<a id="a-7J"></a>莫不焚冶。<a id="a-7K"></a>假使有人。<a id="a-7L"></a>取枯茭草肥松重阁。<a id="a-7M"></a>以投盛火。<a id="a-7N"></a>于意云何。<a id="a-7O"></a>宁有一叶得不烧乎。<a id="a-7P"></a>答曰不得不烧。<a id="a-7Q"></a>欲令不烧。<a id="a-7R"></a>未之有也。<a id="a-7S"></a>报曰如是。<a id="a-7T"></a>尚可使火不烧树木大积薪草。<a id="a-7U"></a>有欲限节。<a id="a-7V"></a>如来圣慧三达神智。<a id="a-7W"></a>众生之数。<a id="a-7X"></a>国土多少。<a id="a-7Y"></a>诸法之底。<a id="a-7Z"></a>去来现在无央数劫。<a id="a-7a"></a>令不普见。<a id="a-7b"></a>而有微碍。<a id="a-7c"></a>不悉及者。<a id="a-7d"></a>未之有也。<a id="a-7e"></a>所以者何。<a id="a-7f"></a>正觉道慧。<a id="a-7g"></a>无有限量。<a id="a-7h"></a>不可计会。<a id="a-7i"></a>靡不通彻。<a id="a-7j"></a>故号如来至真等正觉。<a id="a-7k"></a>是为第八。<a id="a-7l"></a>于是颂曰。</p>
  <p id="a7m">若劫之遭患　　天地被陶冶</p>
  <p id="a7n">一时悉焦然　　男女树木果</p>
  <p id="a7o">佛子且忆察　　于斯诸游居</p>
  <p id="a7p">金刚尚消融　　何况枯草木</p>
  <p id="a7q">山陵诸所有　　岂可脱不烧</p>
  <p id="a7r">安住之智慧　　皆能分别知</p>
  <p id="a7s">当来众生类　　若干劫佛土</p>
  <p id="a7t">诸佛悉明达　　如是无限量</p>
  <p id="a7u">复次佛子。<a id="a-7v"></a>犹如灾变风起之时。<a id="a-7w"></a>而有大风。<a id="a-7x"></a>名曰毁明。<a id="a-7y"></a>则发且兴。<a id="a-7z"></a>毁坏围神。<a id="a-80"></a>大围神山及金刚山。<a id="a-81"></a>一切三千大千世界。<a id="a-82"></a>吹令破散。<a id="a-83"></a>使无有余。<a id="a-84"></a>又复有风名因缘盖。<a id="a-85"></a>吹于三千大千世界。<a id="a-86"></a>飘举擎接。<a id="a-87"></a>越置他佛国。<a id="a-88"></a>假使于彼因缘盖风。<a id="a-89"></a>独值自恣。<a id="a-8A"></a>无毁明风。<a id="a-8B"></a>便当摧破十方。<a id="a-8C"></a>不可限量诸佛境界。<a id="a-8D"></a>如是仁者。<a id="a-8E"></a>如来则有无极大慧。<a id="a-8F"></a>名曰毁坏一切尘欲。<a id="a-8G"></a>正觉以斯无极大慧。<a id="a-8H"></a>吹除一切诸菩萨众尘劳挂碍。<a id="a-8I"></a>如来次有无量圣达。<a id="a-8J"></a>名曰总摄大权方便。<a id="a-8K"></a>则能消灭爱结之患。<a id="a-8L"></a>至妙道场。<a id="a-8M"></a>因复开化新发菩萨。<a id="a-8N"></a>一切诸根。<a id="a-8O"></a>未纯熟者。<a id="a-8P"></a>设诸如来。<a id="a-8Q"></a>不总摄斯大权方便。<a id="a-8R"></a>成大道场。<a id="a-8S"></a>令无央数不可计会诸菩萨众。<a id="a-8T"></a>修于声闻缘觉之乘。<a id="a-8U"></a>世尊。<a id="a-8V"></a>顺从善权方便。<a id="a-8W"></a>令诸菩萨大士之等。<a id="a-8X"></a>超越声闻缘觉之地。<a id="a-8Y"></a>由斯自在。<a id="a-8Z"></a>而无所住。<a id="a-8a"></a>是为第九。<a id="a-8b"></a>于是颂曰。</p>
  <p id="a8c">劫中若恐懅　　诸天乱不安</p>
  <p id="a8d">神围须弥山　　咸悉为毁坏</p>
  <p id="a8e">风即时兴起　　无能制止者</p>
  <p id="a8f">无量诸佛土　　糜碎无有余</p>
  <p id="a8g">有诸十方者　　圣慈得自在</p>
  <p id="a8h">则以毁破碎　　诸菩萨尘劳</p>
  <p id="a8i">彼复有道风　　遵修于善权</p>
  <p id="a8j">寻便以救护　　声闻行者安</p>
  <p id="a8k">复次佛子。<a id="a-8l"></a>如来之慧。<a id="a-8m"></a>游入一切圣智巍巍。<a id="a-8n"></a>靡不周遍一切黎庶。<a id="a-8o"></a>终始之界。<a id="a-8p"></a>所以者何。<a id="a-8q"></a>若有欲想。<a id="a-8r"></a>世尊之慧。<a id="a-8s"></a>欲及达者。<a id="a-8t"></a>未之有也。<a id="a-8u"></a>又如来慧。<a id="a-8v"></a>悉离诸相。<a id="a-8w"></a>自在之慧。<a id="a-8x"></a>则游自然无所挂碍。<a id="a-8y"></a>如书一经。<a id="a-8z"></a>其卷大如三千世界。<a id="a-90"></a>或有大经。<a id="a-91"></a>而未书成犹如三千世界之海。<a id="a-92"></a>或如神围山。<a id="a-93"></a>如大神围。<a id="a-94"></a>或如普地。<a id="a-95"></a>举要言之。<a id="a-96"></a>如千世界。<a id="a-97"></a>或如四域。<a id="a-98"></a>天下之界。<a id="a-99"></a>或如阎土。<a id="a-9A"></a>或如大海。<a id="a-9B"></a>如须弥山。<a id="a-9C"></a>如大神宫。<a id="a-9D"></a>欲行天馆。<a id="a-9E"></a>如色行天。<a id="a-9F"></a>如无色天。<a id="a-9G"></a>假集大经。<a id="a-9H"></a>广长上下。<a id="a-9I"></a>犹如三千大千世界。<a id="a-9J"></a>而有一尘在大经卷。<a id="a-9K"></a>又诸经上。<a id="a-9L"></a>各各有尘。<a id="a-9M"></a>悉各周遍。<a id="a-9N"></a>在大经里。<a id="a-9O"></a>当尔之时。<a id="a-9P"></a>有一丈夫。<a id="a-9Q"></a>自然出现。<a id="a-9R"></a>聪明智慧。<a id="a-9S"></a>身试入中。<a id="a-9T"></a>又有天眼。<a id="a-9U"></a>其眼清净。<a id="a-9V"></a>普有所见。<a id="a-9W"></a>则以天眼。<a id="a-9X"></a>而观察之。<a id="a-9Y"></a>今斯经卷。<a id="a-9Z"></a>如是比像广大无极。<a id="a-9a"></a>其上则有少少尘耳。<a id="a-9b"></a>于诸众生。<a id="a-9c"></a>无所加益。<a id="a-9d"></a>我身宁可以无极力大精进势。<a id="a-9e"></a>裂坏此经。<a id="a-9f"></a>解散大卷。<a id="a-9g"></a>当以饶益一切黎庶。<a id="a-9h"></a>适念此已。<a id="a-9i"></a>则时兴隆无极之力精进之势。<a id="a-9j"></a>辄如所愿。<a id="a-9k"></a>取大经卷。<a id="a-9l"></a>各自散解。<a id="a-9m"></a>以给黎庶。<a id="a-9n"></a>如一经卷。<a id="a-9o"></a>众经之数。<a id="a-9p"></a>亦复如是。<a id="a-9q"></a>若此仁者。<a id="a-9r"></a>如来至真以无量慧。<a id="a-9s"></a>不可计明。<a id="a-9t"></a>悉入一切众生江海心之所行。<a id="a-9u"></a>而普晓了群萌志操。<a id="a-9v"></a>如来之慧。<a id="a-9w"></a>不可限量。<a id="a-9x"></a>靡不周达。<a id="a-9y"></a>不可穷极。<a id="a-9z"></a>正觉之智。<a id="a-A0"></a>不可计会。<a id="a-A1"></a>观察一切萌类境界。<a id="a-A2"></a>怪未曾有。<a id="a-A3"></a>斯众生类。<a id="a-A4"></a>愚騃乃尔。<a id="a-A5"></a>不能分别如来圣慧。<a id="a-A6"></a>世尊普入。<a id="a-A7"></a>而自念曰。<a id="a-A8"></a>吾宁可宣显示大道。<a id="a-A9"></a>使诸想缚。<a id="a-AA"></a>自然蠲除。<a id="a-AB"></a>如佛法身圣涂力势。<a id="a-AC"></a>当令舍离一切着念。<a id="a-AD"></a>设使晓了正真之慧谊所归趣。<a id="a-AE"></a>获致无极三昧之定。<a id="a-AF"></a>畅说正道。<a id="a-AG"></a>去一切想。<a id="a-AH"></a>诲令使念无上道慧。<a id="a-AI"></a>化诸黎庶在五趣者。<a id="a-AJ"></a>令达无极。<a id="a-AK"></a>是为佛子第十之事。<a id="a-AL"></a>如来至真。<a id="a-AM"></a>劝诸菩萨。<a id="a-AN"></a>心入道义。<a id="a-AO"></a>如是比像。<a id="a-AP"></a>济无央数诸菩萨等。<a id="a-AQ"></a>蒙如来慧开化其心。<a id="a-AR"></a>使入大道也。<a id="a-AS"></a>于是颂曰。</p>
  <p id="aAT">犹如有经卷　　大如三千界</p>
  <p id="aAU">自然有微尘　　悉散于其上</p>
  <p id="aAV">有一慧士夫　　明眼坏经卷</p>
  <p id="aAW">悉分别布散　　施于五趣人</p>
  <p id="aAX">世尊亦如是　　智慧如大海</p>
  <p id="aAY">见众生心意　　悉惑诸想念</p>
  <p id="aAZ">佛以愍哀人　　为解除众想</p>
  <p id="aAa">诸菩萨戴仰　　谛蠲弃着次</p>
  <p id="aAb">复次佛子。<a id="a-Ac"></a>何谓菩萨游入如来之境界。<a id="a-Ad"></a>于斯菩萨慧入无碍。<a id="a-Ae"></a>知一切界。<a id="a-Af"></a>为如来界。<a id="a-Ag"></a>一切佛土诸所有境。<a id="a-Ah"></a>众生之界。<a id="a-Ai"></a>则悉无本。<a id="a-Aj"></a>靡所部分。<a id="a-Ak"></a>不有所坏。<a id="a-Al"></a>其法界者。<a id="a-Am"></a>无阴盖际。<a id="a-An"></a>又本际者。<a id="a-Ao"></a>无际强畔。<a id="a-Ap"></a>犹如虚空。<a id="a-Aq"></a>无有边崖。<a id="a-Ar"></a>亦无有界。<a id="a-As"></a>亦不不有。<a id="a-At"></a>悉以游入如来境界。<a id="a-Au"></a>犹众生种。<a id="a-Av"></a>不可限量。<a id="a-Aw"></a>无有边崖。<a id="a-Ax"></a>如来之界。<a id="a-Ay"></a>亦复若斯。<a id="a-Az"></a>不可限量。<a id="a-B0"></a>无有边际。<a id="a-B1"></a>所以者何。<a id="a-B2"></a>如其众生心之所念不可计会。<a id="a-B3"></a>如来寻则以无量慧。<a id="a-B4"></a>而开化之。<a id="a-B5"></a>如龙王尊。<a id="a-B6"></a>而得自在。<a id="a-B7"></a>摄无量水。<a id="a-B8"></a>因时放雨。<a id="a-B9"></a>不可计渧。<a id="a-BA"></a>不从内出。<a id="a-BB"></a>亦不从外。<a id="a-BC"></a>如来境界。<a id="a-BD"></a>亦复如是。<a id="a-BE"></a>从意所欲。<a id="a-BF"></a>有所兴造。<a id="a-BG"></a>即自然成。<a id="a-BH"></a>彼无所咨。<a id="a-BI"></a>亦无有师。<a id="a-BJ"></a>如大海中水不可量。<a id="a-BK"></a>悉从龙王心所念生。<a id="a-BL"></a>亦复如是。<a id="a-BM"></a>一切所有无量圣达。<a id="a-BN"></a>至诸通慧。<a id="a-BO"></a>行如法海。<a id="a-BP"></a>咸斯菩萨往古发心之所造愿。<a id="a-BQ"></a>因从厥行。<a id="a-BR"></a>而生差别。<a id="a-BS"></a>问曰。<a id="a-BT"></a>何谓无量。<a id="a-BU"></a>为巨海者。<a id="a-BV"></a>何谓无限。<a id="a-BW"></a>诸通慧海。<a id="a-BX"></a>曰无思议。<a id="a-BY"></a>多所解说。<a id="a-BZ"></a>至于大海。<a id="a-Ba"></a>今粗举要。<a id="a-Bb"></a>分别说之。<a id="a-Bc"></a>谛听谛听。<a id="a-Bd"></a>善思念之。<a id="a-Be"></a>阎浮提有五百江河。<a id="a-Bf"></a>而入大海。<a id="a-Bg"></a>拘耶尼域。<a id="a-Bh"></a>亦五百江入大海中。<a id="a-Bi"></a>弗于逮域。<a id="a-Bj"></a>四千江河。<a id="a-Bk"></a>而入大海。<a id="a-Bl"></a>郁单曰域。<a id="a-Bm"></a>具足万江。<a id="a-Bn"></a>流入大海。<a id="a-Bo"></a>于意云何。<a id="a-Bp"></a>此水合会。<a id="a-Bq"></a>流入大海。<a id="a-Br"></a>宁增多不。<a id="a-Bs"></a>答曰甚多。<a id="a-Bt"></a>报曰。<a id="a-Bu"></a>十光龙王。<a id="a-Bv"></a>所雨之水。<a id="a-Bw"></a>则多于彼诸江之流。<a id="a-Bx"></a>又四大域所有诸水。<a id="a-By"></a>十光龙王所雨之水。<a id="a-Bz"></a>入大海者。<a id="a-C0"></a>其水不如百光龙王之所雨水。<a id="a-C1"></a>堕于海者。<a id="a-C2"></a>为最多矣。<a id="a-C3"></a>又四大域水。<a id="a-C4"></a>十光龙王。<a id="a-C5"></a>百光龙王。<a id="a-C6"></a>所雨大水。<a id="a-C7"></a>入巨海者。<a id="a-C8"></a>不如大游龙王。<a id="a-C9"></a>身中所出。<a id="a-CA"></a>入于大海。<a id="a-CB"></a>其水倍多。<a id="a-CC"></a>举要言之。<a id="a-CD"></a>如摩奈斯龙王。<a id="a-CE"></a>雷吼所雨。<a id="a-CF"></a>则复加倍。<a id="a-CG"></a>难头和难。<a id="a-CH"></a>所出之雨。<a id="a-CI"></a>无量之光。<a id="a-CJ"></a>妙群龙王。<a id="a-CK"></a>大[火*僉]龙王。<a id="a-CL"></a>大频申龙王。<a id="a-CM"></a>雨亦如兹。<a id="a-CN"></a>斯十大龙王。<a id="a-CO"></a>立亿龙王。<a id="a-CP"></a>各各降雨。<a id="a-CQ"></a>不可称限。<a id="a-CR"></a>其四大域。<a id="a-CS"></a>巨海之水。<a id="a-CT"></a>及十龙所雨之水。<a id="a-CU"></a>并八十亿种龙王。<a id="a-CV"></a>悉归巨海。<a id="a-CW"></a>不如阎浮提海。<a id="a-CX"></a>龙王长子。<a id="a-CY"></a>诸大江河。<a id="a-CZ"></a>所有众水。<a id="a-Ca"></a>及诸洪雨。<a id="a-Cb"></a>不如十光大龙王宫所出水。<a id="a-Cc"></a>计四大域。<a id="a-Cd"></a>一切江河。<a id="a-Ce"></a>及前所说。<a id="a-Cf"></a>诸龙王雨。<a id="a-Cg"></a>十光龙王。<a id="a-Ch"></a>百光大龙王。<a id="a-Ci"></a>宫所出水。<a id="a-Cj"></a>咸悉不如大严净龙王宫所出水。<a id="a-Ck"></a>举要言之。<a id="a-Cl"></a>摩奈斯。<a id="a-Cm"></a>雷震难头。<a id="a-Cn"></a>和难。<a id="a-Co"></a>无量光明。<a id="a-Cp"></a>及大妙若群。<a id="a-Cq"></a>大明[火*僉]龙。<a id="a-Cr"></a>皆悉不如斯十龙王。<a id="a-Cs"></a>及八十亿龙王宫所出水则悉不如海龙王长子宫所出水。<a id="a-Ct"></a>如是。<a id="a-Cu"></a>诸龙王等水归大海。<a id="a-Cv"></a>咸为不如海大龙王。<a id="a-Cw"></a>雨无所坏。<a id="a-Cx"></a>水为最多。<a id="a-Cy"></a>其阎浮提水。<a id="a-Cz"></a>及拘耶尼。<a id="a-D0"></a>弗于逮。<a id="a-D1"></a>郁单曰。<a id="a-D2"></a>十光龙王。<a id="a-D3"></a>宫殿所雨。<a id="a-D4"></a>百光龙王。<a id="a-D5"></a>大琉璃龙王。<a id="a-D6"></a>宫殿所雨。<a id="a-D7"></a>摩奈斯龙王。<a id="a-D8"></a>雷震。<a id="a-D9"></a>难头。<a id="a-DA"></a>和难。<a id="a-DB"></a>无量光明。<a id="a-DC"></a>妙君龙王。<a id="a-DD"></a>大明[火*僉]龙王。<a id="a-DE"></a>及大频申龙王。<a id="a-DF"></a>宫殿所出雨者。<a id="a-DG"></a>及八十亿。<a id="a-DH"></a>种姓龙王所出。<a id="a-DI"></a>诸是有水。<a id="a-DJ"></a>及四大域海之龙王长子所雨有海龙王。<a id="a-DK"></a>无所坏雨。<a id="a-DL"></a>众大雨水。<a id="a-DM"></a>咸悉不如海大龙王。<a id="a-DN"></a>清琉璃中所出诸水。<a id="a-DO"></a>而悉周遍。<a id="a-DP"></a>充于大海。<a id="a-DQ"></a>大海之水。<a id="a-DR"></a>如是无限。<a id="a-DS"></a>又如海水。<a id="a-DT"></a>无有量者。<a id="a-DU"></a>其宝品界。<a id="a-DV"></a>亦复无量。<a id="a-DW"></a>众生之界。<a id="a-DX"></a>亦复无限。<a id="a-DY"></a>观于大身。<a id="a-DZ"></a>亦不可计。<a id="a-Da"></a>大海水。<a id="a-Db"></a>不可限量。<a id="a-Dc"></a>诸宝品种。<a id="a-Dd"></a>亦复无限。<a id="a-De"></a>于佛子意所趣云何。<a id="a-Df"></a>其大海水。<a id="a-Dg"></a>宁无限乎。<a id="a-Dh"></a>报曰无限。<a id="a-Di"></a>如大海德。<a id="a-Dj"></a>无能计量。<a id="a-Dk"></a>如来若斯。<a id="a-Dl"></a>慧无限量。<a id="a-Dm"></a>百倍千万亿倍。<a id="a-Dn"></a>巨亿万倍。<a id="a-Do"></a>无以为喻。<a id="a-Dp"></a>不依言辞。<a id="a-Dq"></a>随人所解。<a id="a-Dr"></a>而以牵引大海譬喻。<a id="a-Ds"></a>佛之大道。<a id="a-Dt"></a>圣过于兹。<a id="a-Du"></a>因假三昧。<a id="a-Dv"></a>其明无边。<a id="a-Dw"></a>则如来慧。<a id="a-Dx"></a>所达巍巍。<a id="a-Dy"></a>犹如大海。<a id="a-Dz"></a>其意无限。<a id="a-E0"></a>从初发意。<a id="a-E1"></a>乃至菩萨一切智行。<a id="a-E2"></a>而不断绝。<a id="a-E3"></a>道宝无量。<a id="a-E4"></a>一切道品。<a id="a-E5"></a>三宝之法。<a id="a-E6"></a>不可尽极。<a id="a-E7"></a>劝化众生。<a id="a-E8"></a>当造斯观。<a id="a-E9"></a>诸学不学。<a id="a-EA"></a>其缘觉乘。<a id="a-EB"></a>悉见济度。<a id="a-EC"></a>以无极谛。<a id="a-ED"></a>志无所在。<a id="a-EE"></a>悉睹无量。<a id="a-EF"></a>住于第一欣然之地。<a id="a-EG"></a>始从菩萨。<a id="a-EH"></a>便能至于无挂碍地。<a id="a-EI"></a>化诸菩萨。<a id="a-EJ"></a>令不废退。<a id="a-EK"></a>是为佛子诸菩萨众则能游于诸佛境界。<a id="a-EL"></a>亦能普周一切所有。<a id="a-EM"></a>亦无限量。<a id="a-EN"></a>于是颂曰。</p>
  <p id="aEO">积清净诸品　　无数不可量</p>
  <p id="aEP">众念之境界　　一切无边际</p>
  <p id="aEQ">如意之齐限　　其心无所周</p>
  <p id="aER">一切诸十力　　当求斯境界</p>
  <p id="aES">犹如龙所处　　未曾有舍离</p>
  <p id="aET">应其心所念　　而放于雨渧</p>
  <p id="aEU">设使心有来　　乃可得还反</p>
  <p id="aEV">其龙不有念　　吾当有所雨</p>
  <p id="aEW">诸十力如是　　未曾有来至</p>
  <p id="aEX">亦无有还反　　能仁不可得</p>
  <p id="aEY">永无所兴造　　况遣心有念</p>
  <p id="aEZ">法界无限量　　犹如江河沙</p>
  <p id="aEa">其海无边际　　水及宝亦然</p>
  <p id="aEb">诸含血所居　　一切无限量</p>
  <p id="aEc">其水悉一味　　生者咸仰之</p>
  <p id="aEd">若处于此中　　不饮余水业</p>
  <p id="aEe">大圣亦如是　　妙慧无崖底</p>
  <p id="aEf">三宝无限碍　　道要不可计</p>
  <p id="aEg">诸学及不学　　人民无央数</p>
  <p id="aEh">不可计群萌　　志愿佛道慧</p>
  <p id="aEi">何谓佛子。<a id="a-Ej"></a>菩萨游入如来圣慧无挂碍行。<a id="a-Ek"></a>威仪礼节。<a id="a-El"></a>犹若如来。<a id="a-Em"></a>往本无生。<a id="a-En"></a>于当来世。<a id="a-Eo"></a>亦无所造。<a id="a-Ep"></a>随时缘故。<a id="a-Eq"></a>而忽成矣。<a id="a-Er"></a>斯如来行。<a id="a-Es"></a>不起无灭。<a id="a-Et"></a>不有不无。<a id="a-Eu"></a>亦不游入。<a id="a-Ev"></a>有为无为。<a id="a-Ew"></a>譬如法界。<a id="a-Ex"></a>无有限量。<a id="a-Ey"></a>亦无不限。<a id="a-Ez"></a>所以者何。<a id="a-F0"></a>无有自然。<a id="a-F1"></a>亦无有身。<a id="a-F2"></a>故曰法界。<a id="a-F3"></a>大圣若斯斯名如来。<a id="a-F4"></a>行无限量。<a id="a-F5"></a>亦不无限。<a id="a-F6"></a>游入无身。<a id="a-F7"></a>亦无自然。<a id="a-F8"></a>犹如飞鸟行虚空中。<a id="a-F9"></a>于百千岁。<a id="a-FA"></a>而飞行者。<a id="a-FB"></a>如有所度。<a id="a-FC"></a>亦无所度。<a id="a-FD"></a>观前察后。<a id="a-FE"></a>其虚空者。<a id="a-FF"></a>无有边际。<a id="a-FG"></a>如来之行。<a id="a-FH"></a>亦复如是。<a id="a-FI"></a>于亿百千劫。<a id="a-FJ"></a>所讲无极。<a id="a-FK"></a>若叹有极。<a id="a-FL"></a>设无所说。<a id="a-FM"></a>其如来行。<a id="a-FN"></a>故无边际。<a id="a-FO"></a>如来已住无挂碍行。<a id="a-FP"></a>亦无所住。<a id="a-FQ"></a>而为众生。<a id="a-FR"></a>畅现如是如是比行。<a id="a-FS"></a>佥度一切挂碍之迹。<a id="a-FT"></a>如金翅鸟王游在虚空。<a id="a-FU"></a>以清净眼。<a id="a-FV"></a>观龙宫殿。<a id="a-FW"></a>变易本形。<a id="a-FX"></a>知应终者。<a id="a-FY"></a>骞翥奋翩。<a id="a-FZ"></a>搏扬海水。<a id="a-Fa"></a>波荡披竭。<a id="a-Fb"></a>攫食诸龙及龙妻妾。<a id="a-Fc"></a>如来若斯。<a id="a-Fd"></a>慧无挂碍。<a id="a-Fe"></a>住无底行。<a id="a-Ff"></a>咸于法界。<a id="a-Fg"></a>普观众生诸根纯淑因随宿本。<a id="a-Fh"></a>殖众德原。<a id="a-Fi"></a>寻以无极如来十力。<a id="a-Fj"></a>而示形像。<a id="a-Fk"></a>入终始海。<a id="a-Fl"></a>披生死渊。<a id="a-Fm"></a>开导众庶。<a id="a-Fn"></a>能为应器。<a id="a-Fo"></a>挑出群黎。<a id="a-Fp"></a>于终始海。<a id="a-Fq"></a>则建立志。<a id="a-Fr"></a>于佛道法。<a id="a-Fs"></a>而悉断除一切言行。<a id="a-Ft"></a>获致如来无所想念。<a id="a-Fu"></a>以无想念。<a id="a-Fv"></a>慧无挂碍。<a id="a-Fw"></a>则为住立。<a id="a-Fx"></a>住无所住也。<a id="a-Fy"></a>如日月光照于天下。<a id="a-Fz"></a>独己游步。<a id="a-G0"></a>而无有侣。<a id="a-G1"></a>则无所立。<a id="a-G2"></a>行虚空路。<a id="a-G3"></a>人民瞻望。<a id="a-G4"></a>日月不念。<a id="a-G5"></a>吾有所奏。<a id="a-G6"></a>若复回还。<a id="a-G7"></a>世尊如是。<a id="a-G8"></a>游于泥洹。<a id="a-G9"></a>入清净法。<a id="a-GA"></a>亦无想念。<a id="a-GB"></a>于诸法界。<a id="a-GC"></a>示现超度一切诸行。<a id="a-GD"></a>五趣群萌。<a id="a-GE"></a>亦无懈息。<a id="a-GF"></a>无所专信。<a id="a-GG"></a>而则畅达。<a id="a-GH"></a>宣布佛事。<a id="a-GI"></a>亦无往反。<a id="a-GJ"></a>是为佛子。<a id="a-GK"></a>诸菩萨等游入如来之慧行也。<a id="a-GL"></a>则无限量。<a id="a-GM"></a>亦无不限。<a id="a-GN"></a>代诸缘事也。<a id="a-GO"></a>于是颂曰。</p>
  <p id="aGP">无本不可尽　　未曾有起灭</p>
  <p id="aGQ">有计无本者　　无处不可见</p>
  <p id="aGR">诸愍哀如斯　　其行无有量</p>
  <p id="aGS">无本者自然　　则无有二事</p>
  <p id="aGT">犹如此诸种　　法界无处所</p>
  <p id="aGU">亦复无限量　　亦无不限量</p>
  <p id="aGV">道行亦如斯　　圣达无崖底</p>
  <p id="aGW">所分别无极　　斯则无有身</p>
  <p id="aGX">如有鸟游步　　亿劫在虚空</p>
  <p id="aGY">前后亦如是　　虚无界适等</p>
  <p id="aGZ">最胜百千劫　　讲论所当行</p>
  <p id="aGa">如方便随成　　不失于善德</p>
  <p id="aGb">金翅鸟在空　　遥望察水中</p>
  <p id="aGc">知龙命所终　　举食龙妃后</p>
  <p id="aGd">十力智自在　　烧尽诸尘劳</p>
  <p id="aGe">善造众德本　　拔出生死原</p>
  <p id="aGf">譬若如日月　　游行虚空中</p>
  <p id="aGg">黎庶蒙安隐　　光亦无想念</p>
  <p id="aGh">世尊亦如是　　由法众无碍</p>
  <p id="aGi">开化无数众　　不兴诸想念</p>
  <p id="aGj">何谓佛子。<a id="a-Gk"></a>菩萨游入如来开道。<a id="a-Gl"></a>于斯菩萨佥度一切。<a id="a-Gm"></a>诸所著行。<a id="a-Gn"></a>而不犹豫。<a id="a-Go"></a>平等法味。<a id="a-Gp"></a>了不二入。<a id="a-Gq"></a>如来所阐则复游入于无想觉。<a id="a-Gr"></a>无行之觉。<a id="a-Gs"></a>无处所觉。<a id="a-Gt"></a>无限中觉。<a id="a-Gu"></a>无边际觉。<a id="a-Gv"></a>弃不成就。<a id="a-Gw"></a>猗着中间。<a id="a-Gx"></a>则观一切文字音响。<a id="a-Gy"></a>而无处所。<a id="a-Gz"></a>于诸言声。<a id="a-H0"></a>而无言教。<a id="a-H1"></a>究竟尽极众生之行。<a id="a-H2"></a>奉平等觉。<a id="a-H3"></a>志性诸根。<a id="a-H4"></a>尘劳爱欲。<a id="a-H5"></a>悉为清净。<a id="a-H6"></a>如来道眼。<a id="a-H7"></a>一切普等一切三世。<a id="a-H8"></a>犹如大海。<a id="a-H9"></a>天下人民。<a id="a-HA"></a>悉戴仰之皆苞众生。<a id="a-HB"></a>见诸有身。<a id="a-HC"></a>故曰大海。<a id="a-HD"></a>如来之道。<a id="a-HE"></a>亦复如是。<a id="a-HF"></a>睹群萌心。<a id="a-HG"></a>志性所归。<a id="a-HH"></a>虽有所照。<a id="a-HI"></a>亦无照想。<a id="a-HJ"></a>则为自然。<a id="a-HK"></a>是故名曰如来之道。<a id="a-HL"></a>所开导之也。<a id="a-HM"></a>彼便以化所可开导。<a id="a-HN"></a>既讲文字。<a id="a-HO"></a>亦无所说。<a id="a-HP"></a>于一切响。<a id="a-HQ"></a>无所宣畅。<a id="a-HR"></a>虽有辞教本无所言。<a id="a-HS"></a>纵有所仰。<a id="a-HT"></a>亦无所仰。<a id="a-HU"></a>又复劝化于群生类。<a id="a-HV"></a>今当演说。<a id="a-HW"></a>举其大较。<a id="a-HX"></a>如来之道。<a id="a-HY"></a>所开化者。<a id="a-HZ"></a>成最正觉不限众生。<a id="a-Ha"></a>如号如来也。<a id="a-Hb"></a>如身住数。<a id="a-Hc"></a>众国土数。<a id="a-Hd"></a>一切三世之所有数。<a id="a-He"></a>诸身住数。<a id="a-Hf"></a>亦复若兹。<a id="a-Hg"></a>而无差别。<a id="a-Hh"></a>如道教数。<a id="a-Hi"></a>一切言数。<a id="a-Hj"></a>如诸如来法界之数。<a id="a-Hk"></a>如虚空数。<a id="a-Hl"></a>无挂碍界。<a id="a-Hm"></a>如诸御行之所开导。<a id="a-Hn"></a>言教之界。<a id="a-Ho"></a>如泥洹限。<a id="a-Hp"></a>众生身形。<a id="a-Hq"></a>所处住数亦复如是。<a id="a-Hr"></a>口之言限。<a id="a-Hs"></a>亦复若兹。<a id="a-Ht"></a>如身口数。<a id="a-Hu"></a>无挂碍心。<a id="a-Hv"></a>所住限数。<a id="a-Hw"></a>等无差特。<a id="a-Hx"></a>彼以游入。<a id="a-Hy"></a>如此无数。<a id="a-Hz"></a>则净三场。<a id="a-I0"></a>致于道德。<a id="a-I1"></a>由是之故。<a id="a-I2"></a>等御己身。<a id="a-I3"></a>及诸众生。<a id="a-I4"></a>睹见如是一切寂然。<a id="a-I5"></a>而察等导于泥洹界。<a id="a-I6"></a>已睹若斯之自然者。<a id="a-I7"></a>咸入一切则无自然无尽自然。<a id="a-I8"></a>不起不灭。<a id="a-I9"></a>则亦自然。<a id="a-IA"></a>于我非我。<a id="a-IB"></a>亦复自然。<a id="a-IC"></a>于人不人。<a id="a-ID"></a>亦复自然。<a id="a-IE"></a>佛无所想。<a id="a-IF"></a>亦复自然。<a id="a-IG"></a>法界自然。<a id="a-IH"></a>虚空自然。<a id="a-II"></a>亦无自然。<a id="a-IJ"></a>已晓了此。<a id="a-IK"></a>成最正觉。<a id="a-IL"></a>逮致正法无余之慧。<a id="a-IM"></a>得睹如来无极大哀。<a id="a-IN"></a>多所开化。<a id="a-IO"></a>诸群萌类。<a id="a-IP"></a>犹如虚空。<a id="a-IQ"></a>含受世界。<a id="a-IR"></a>一切方俗。<a id="a-IS"></a>志性自然。<a id="a-IT"></a>成于世间。<a id="a-IU"></a>如是比类。<a id="a-IV"></a>无尽无长。<a id="a-IW"></a>亦无所生。<a id="a-IX"></a>所生澹泊。<a id="a-IY"></a>亦复如是。<a id="a-IZ"></a>成最正觉。<a id="a-Ia"></a>亦无所觉。<a id="a-Ib"></a>又其相者。<a id="a-Ic"></a>亦无所相。<a id="a-Id"></a>亦复是相。<a id="a-Ie"></a>而无若干。<a id="a-If"></a>譬若士夫。<a id="a-Ig"></a>兴化变人。<a id="a-Ih"></a>如江河沙等。<a id="a-Ii"></a>为诸如来也。<a id="a-Ij"></a>令无比类。<a id="a-Ik"></a>亦无形容。<a id="a-Il"></a>适化现此。<a id="a-Im"></a>则复宣举江河沙等皆为劫数。<a id="a-In"></a>于意云何。<a id="a-Io"></a>其人所化。<a id="a-Ip"></a>以奚等化。<a id="a-Iq"></a>而令发心。<a id="a-Ir"></a>成如来乎。<a id="a-Is"></a>白世尊曰。<a id="a-It"></a>如吾所知。<a id="a-Iu"></a>当为显义。<a id="a-Iv"></a>化如来数。<a id="a-Iw"></a>如无所化。<a id="a-Ix"></a>化数亦然。<a id="a-Iy"></a>答曰。<a id="a-Iz"></a>善哉善哉。<a id="a-J0"></a>诚如所云。<a id="a-J1"></a>如是佛子。<a id="a-J2"></a>一切群萌。<a id="a-J3"></a>斯须之间。<a id="a-J4"></a>皆逮无上正真之道。<a id="a-J5"></a>成最正觉。<a id="a-J6"></a>成菩萨数。<a id="a-J7"></a>亦复若兹。<a id="a-J8"></a>其不成者。<a id="a-J9"></a>亦复若此。<a id="a-JA"></a>无所增损。<a id="a-JB"></a>所以者何。<a id="a-JC"></a>又省于道。<a id="a-JD"></a>则无有相。<a id="a-JE"></a>其无相者。<a id="a-JF"></a>无成正觉。<a id="a-JG"></a>无所长益。<a id="a-JH"></a>虽得正觉。<a id="a-JI"></a>亦无所逮。<a id="a-JJ"></a>是诸菩萨。<a id="a-JK"></a>当以若兹入于如来乃成正觉。<a id="a-JL"></a>若欲觉了。<a id="a-JM"></a>当作斯觉。<a id="a-JN"></a>如来一相。<a id="a-JO"></a>而同品类。<a id="a-JP"></a>则无品相。<a id="a-JQ"></a>斯则号曰。<a id="a-JR"></a>慧成道觉三昧正受通定意已。<a id="a-JS"></a>一一所觉。<a id="a-JT"></a>法身无余。<a id="a-JU"></a>超于一切众生立身。<a id="a-JV"></a>犹如一人。<a id="a-JW"></a>成最正觉。<a id="a-JX"></a>至道门者。<a id="a-JY"></a>一切众生。<a id="a-JZ"></a>若成佛道。<a id="a-Ja"></a>至于法门。<a id="a-Jb"></a>亦复若兹。<a id="a-Jc"></a>等无差别。<a id="a-Jd"></a>使无量人。<a id="a-Je"></a>逮成正觉门。<a id="a-Jf"></a>游入住于无限诸身如来之界。<a id="a-Jg"></a>无有涯底。<a id="a-Jh"></a>众生之界。<a id="a-Ji"></a>不可计数。<a id="a-Jj"></a>是诸菩萨。<a id="a-Jk"></a>游入如来成最正觉。<a id="a-Jl"></a>一一得致。<a id="a-Jm"></a>如众生本。<a id="a-Jn"></a>入如来身。<a id="a-Jo"></a>所以者何。<a id="a-Jp"></a>若得普入如来至真最正觉门。<a id="a-Jq"></a>其身所行。<a id="a-Jr"></a>亦无所生。<a id="a-Js"></a>亦无所失。<a id="a-Jt"></a>如获一事。<a id="a-Ju"></a>其余亦然。<a id="a-Jv"></a>一切法界。<a id="a-Jw"></a>作是游入。<a id="a-Jx"></a>不离处所。<a id="a-Jy"></a>不舍言辞。<a id="a-Jz"></a>信此如来法身者也。<a id="a-K0"></a>所以者何。<a id="a-K1"></a>若能普入。<a id="a-K2"></a>乃成正觉。<a id="a-K3"></a>至无极慧。<a id="a-K4"></a>弘兹寂然。<a id="a-K5"></a>诣佛道树师子之座。<a id="a-K6"></a>复次菩萨。<a id="a-K7"></a>普了己心。<a id="a-K8"></a>能成正觉。<a id="a-K9"></a>则入法身也。<a id="a-KA"></a>所以者何。<a id="a-KB"></a>如来至真。<a id="a-KC"></a>不舍心本。<a id="a-KD"></a>乃致大道。<a id="a-KE"></a>如己心者。<a id="a-KF"></a>其余若斯。<a id="a-KG"></a>则以开导一切诸心。<a id="a-KH"></a>当造斯入。<a id="a-KI"></a>是为佛子。<a id="a-KJ"></a>诸菩萨众为诸大圣以此推入。<a id="a-KK"></a>成最正觉。<a id="a-KL"></a>广远周普。<a id="a-KM"></a>普无不入。<a id="a-KN"></a>而不违舍。<a id="a-KO"></a>无所继着。<a id="a-KP"></a>则无休懈。<a id="a-KQ"></a>无所笃信。<a id="a-KR"></a>入不思议法品之门。<a id="a-KS"></a>于是颂曰。</p>
  <p id="aKT">已脱二无二　　晓了一切法</p>
  <p id="aKU">等犹如虚空　　普解诸经典</p>
  <p id="aKV">等已无吾我　　是为解诸法</p>
  <p id="aKW">已分别圣觉　　一切无所觉</p>
  <p id="aKX">犹如四方域　　受诸有形体</p>
  <p id="aKY">等苞于川流　　是故字曰海</p>
  <p id="aKZ">十力亦如是　　众生之海印</p>
  <p id="aKa">晓了其志性　　是故号分别</p>
  <p id="aKb">心意悉如化　　诸佛如化现</p>
  <p id="aKc">奉自然平等　　如化之所化</p>
  <p id="aKd">佛道皆辞说　　一切群萌类</p>
  <p id="aKe">本自然平等　　不增无所损</p>
  <p id="aKf">最胜有三昧　　名曰善觉道</p>
  <p id="aKg">住于佛树间　　得成斯定意</p>
  <p id="aKh">则演出晖曜　　照无限黎庶</p>
  <p id="aKi">开道如莲华　　教诲于众生</p>
  <p id="aKj">若于当来劫　　众生国自然</p>
  <p id="aKk">思法亦如兹　　诸根及志性</p>
  <p id="aKl">一切平等观　　无吾我以所</p>
  <p id="aKm">以故无崖底　　觉了道之覆</p>
  <p id="aKn">行菩萨之道　　弘慈慧寂然</p>
  <p id="aKo">处树师子座　　逮成无上觉</p>
  <p id="aKp">道力无等伦　　法身圣巍巍</p>
  <p id="aKq">普入无不周　　不舍于众生</p>
  <p id="aKr">何谓佛子。<a id="a-Ks"></a>菩萨游入如来音响所导法轮其菩萨者。<a id="a-Kt"></a>善立如来弘所思念一切黎庶。<a id="a-Ku"></a>悉无本末。<a id="a-Kv"></a>无所成就。<a id="a-Kw"></a>当入诸法永无所住。<a id="a-Kx"></a>断于一场游于真谛。<a id="a-Ky"></a>诸所有法。<a id="a-Kz"></a>离诸见际。<a id="a-L0"></a>舍欲之际则无有际。<a id="a-L1"></a>便皆游入一切诸法。<a id="a-L2"></a>如虚空际。<a id="a-L3"></a>无所行念则为游入一切诸法。<a id="a-L4"></a>不可逮致。<a id="a-L5"></a>本末永寂。<a id="a-L6"></a>一切诸法。<a id="a-L7"></a>泥洹自然。<a id="a-L8"></a>其诸文字音声之说。<a id="a-L9"></a>悉以自然。<a id="a-LA"></a>斯乃游入。<a id="a-LB"></a>至于法轮。<a id="a-LC"></a>咸悉遍畅如来之音。<a id="a-LD"></a>如呼声响。<a id="a-LE"></a>乃曰自然。<a id="a-LF"></a>则入法轮法门自然。<a id="a-LG"></a>一切诸音。<a id="a-LH"></a>悉为一响。<a id="a-LI"></a>乃入法轮。<a id="a-LJ"></a>本末无主。<a id="a-LK"></a>文字无尽。<a id="a-LL"></a>乃入法轮。<a id="a-LM"></a>于内于外。<a id="a-LN"></a>无所积聚。<a id="a-LO"></a>犹如一切文字所演诸所言辞。<a id="a-LP"></a>纵有言辞。<a id="a-LQ"></a>不舍真谛。<a id="a-LR"></a>讲说往古。<a id="a-LS"></a>叹叙本末。<a id="a-LT"></a>无央数劫。<a id="a-LU"></a>一切文字。<a id="a-LV"></a>而不可尽。<a id="a-LW"></a>如是仁者。<a id="a-LX"></a>如来至真。<a id="a-LY"></a>所转法轮。<a id="a-LZ"></a>一切假号。<a id="a-La"></a>悉文字矣。<a id="a-Lb"></a>畅说无尽则无笃信。<a id="a-Lc"></a>悉无所有。<a id="a-Ld"></a>亦无所思。<a id="a-Le"></a>而无有响。<a id="a-Lf"></a>亦无所施。<a id="a-Lg"></a>彼则所可转法轮者。<a id="a-Lh"></a>普入一切。<a id="a-Li"></a>亦无所入。<a id="a-Lj"></a>如假文字。<a id="a-Lk"></a>言曰无矣。<a id="a-Ll"></a>若曰镫明。<a id="a-Lm"></a>一切所造。<a id="a-Ln"></a>皆托言耳。<a id="a-Lo"></a>悉入诸数一切世俗。<a id="a-Lp"></a>所说度世。<a id="a-Lq"></a>游入于斯。<a id="a-Lr"></a>永无住者。<a id="a-Ls"></a>是如来音。<a id="a-Lt"></a>普入一切众生之界。<a id="a-Lu"></a>诸法身界报应之事。<a id="a-Lv"></a>永无所住。<a id="a-Lw"></a>其诸群萌。<a id="a-Lx"></a>说若干种言辞之响。<a id="a-Ly"></a>悉为宣畅一切如来法轮之音。<a id="a-Lz"></a>所以者何。<a id="a-M0"></a>如来至真所转法轮。<a id="a-M1"></a>悉出一切诸所音响。<a id="a-M2"></a>而无进退。<a id="a-M3"></a>是菩萨者。<a id="a-M4"></a>游入如来所转法轮。<a id="a-M5"></a>菩萨大士。<a id="a-M6"></a>当造立斯。<a id="a-M7"></a>入于如来陶演言辞不可限量。<a id="a-M8"></a>何谓如来所入言辞。<a id="a-M9"></a>如来至真。<a id="a-MA"></a>转法轮时。<a id="a-MB"></a>所演音声。<a id="a-MC"></a>畅众生行志操所好。<a id="a-MD"></a>所以者何。<a id="a-ME"></a>佛有三昧。<a id="a-MF"></a>名无挂碍究竟无畏。<a id="a-MG"></a>转于法轮。<a id="a-MH"></a>以此定意正受之时。<a id="a-MI"></a>众生一切。<a id="a-MJ"></a>咸随其音。<a id="a-MK"></a>而转法轮一一正觉音从口出。<a id="a-ML"></a>一一言辞。<a id="a-MM"></a>兴显群萌譬喻之响。<a id="a-MN"></a>悉各从志。<a id="a-MO"></a>假使以是三昧正受。<a id="a-MP"></a>悦可众心。<a id="a-MQ"></a>是为游入。<a id="a-MR"></a>如来至真所转法轮。<a id="a-MS"></a>以斯柔顺道法所说。<a id="a-MT"></a>亦无所入。<a id="a-MU"></a>如此所游。<a id="a-MV"></a>则乃入斯。<a id="a-MW"></a>闻如来法圣教言辞。<a id="a-MX"></a>是为佛子。<a id="a-MY"></a>诸菩萨众游入如来所转法轮至无限量于是颂曰。</p>
  <p id="aMZ">其轮无限量　　成就究竟界</p>
  <p id="aMa">亦无所长益　　一切无二护</p>
  <p id="aMb">所说诸文字　　一切不可尽</p>
  <p id="aMc">十力亦如是　　法轮常无穷</p>
  <p id="aMd">讲说于律教　　入一切有为</p>
  <p id="aMe">亦复无所入　　佛轮亦如是</p>
  <p id="aMf">悉入诸言辞　　自然无所入</p>
  <p id="aMg">普宣于众生　　一切行无余</p>
  <p id="aMh">超有为三昧　　究竟诸定意</p>
  <p id="aMi">欲求妙法故　　是为佛定意</p>
  <p id="aMj">蒙佛恩所致　　达一切群黎</p>
  <p id="aMk">最胜所演音　　而畅柔软辞</p>
  <p id="aMl">以一言声教　　宣布诸众生</p>
  <p id="aMm">分为若干响　　讲咏无有余</p>
  <p id="aMn">佛为一切尊　　解了众生心</p>
  <p id="aMo">如有所说者　　黎庶闻其音</p>
  <p id="aMp">文字不处内　　亦无由于外</p>
  <p id="aMq">计斯悉灭尽　　真诚无所有</p>
  <p id="aMr">若转法轮者　　悉为众生故</p>
  <p id="aMs">且观诸十力　　变化所感动</p>
 </body>
</html>