<!doctype html>
<html id="z3IBTVmIb" data-ver="1167">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第五</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>闻善知识教。<a id="a-5"></a>一心正念。<a id="a-6"></a>随顺思惟所有智慧光明门。<a id="a-7"></a>随顺通达所有甚深解脱门。<a id="a-8"></a>随顺忆持所有自在三昧门。<a id="a-9"></a>随顺敬奉所有清净教诲门。<a id="a-A"></a>随顺观察所见诸佛威德门。<a id="a-B"></a>随顺欣乐所见诸佛住处门。<a id="a-C"></a>随顺解了所见诸佛轨则门。<a id="a-D"></a>随顺思念所见诸佛出现门。<a id="a-E"></a>随顺趣入所见诸佛法界门。<a id="a-F"></a>随顺安住所见诸佛境界门。<a id="a-G"></a>渐次南行。<a id="a-H"></a>向海门国。<a id="a-I"></a>诣海云比丘所。<a id="a-J"></a>顶礼双足。<a id="a-K"></a>绕无数匝。<a id="a-L"></a>于前合掌。<a id="a-M"></a>白言圣者。<a id="a-N"></a>我已先发阿耨多罗三藐三菩提心。<a id="a-O"></a>欲入甚深最上智海。<a id="a-P"></a>而未知菩萨云何能具菩萨行。<a id="a-Q"></a>长养菩提种。<a id="a-R"></a>云何能舍凡夫家。<a id="a-S"></a>生于如来家。<a id="a-T"></a>云何能度生死海。<a id="a-U"></a>入佛智慧海。<a id="a-V"></a>云何能离凡愚地。<a id="a-W"></a>入佛最胜地。<a id="a-X"></a>云何能断生死流。<a id="a-Y"></a>入佛净行流。<a id="a-Z"></a>云何能坏生死轮。<a id="a-a"></a>成就大愿轮。<a id="a-b"></a>云何能灭魔境界。<a id="a-c"></a>显示佛境界。<a id="a-d"></a>云何能竭爱欲海。<a id="a-e"></a>增长大悲海。<a id="a-f"></a>云何能闭三涂八难门。<a id="a-g"></a>开人天涅槃门。<a id="a-h"></a>云何能出三有系缚城。<a id="a-i"></a>入种智解脱城。<a id="a-j"></a>云何能弃舍一切珍玩资具。<a id="a-k"></a>饶益摄受一切众生。<a id="a-l"></a>唯愿慈哀。<a id="a-m"></a>为我宣说。<a id="a-n"></a>时海云比丘。<a id="a-o"></a>告善财言。<a id="a-p"></a>善男子。<a id="a-q"></a>汝已发阿耨多罗三藐三菩提心耶。<a id="a-r"></a>善财言唯。<a id="a-s"></a>我已先发阿耨多罗三藐三菩提心。<a id="a-t"></a>海云告言。<a id="a-u"></a>善哉善哉。<a id="a-v"></a>善男子。<a id="a-w"></a>发菩提心者。<a id="a-x"></a>不可得闻。<a id="a-y"></a>何况自能深心发趣。<a id="a-z"></a>善男子。<a id="a-10"></a>若诸众生。<a id="a-11"></a>未曾修种深固善根。<a id="a-12"></a>则不能发阿耨多罗三藐三菩提心。<a id="a-13"></a>是故菩萨。<a id="a-14"></a>要得平等无碍境界普门善根光明照故。<a id="a-15"></a>要得真实巧方便藏正道三昧光明照故。<a id="a-16"></a>要得积集功德海藏广大福聚庄严身故。<a id="a-17"></a>要得增长种种白法。<a id="a-18"></a>念念出生无休息故。<a id="a-19"></a>要能供事真善知识。<a id="a-1A"></a>咨问法要。<a id="a-1B"></a>无疲厌故。<a id="a-1C"></a>要舍悭吝。<a id="a-1D"></a>无所藏积。<a id="a-1E"></a>于身命财。<a id="a-1F"></a>无爱着故。<a id="a-1G"></a>要离憍慢。<a id="a-1H"></a>心无高下。<a id="a-1I"></a>安住不动。<a id="a-1J"></a>如大地故。<a id="a-1K"></a>要恒慈愍。<a id="a-1L"></a>随顺众生。<a id="a-1M"></a>平等饶益。<a id="a-1N"></a>无违逆故。<a id="a-1O"></a>要处生死。<a id="a-1P"></a>于恶趣中。<a id="a-1Q"></a>度苦众生。<a id="a-1R"></a>心不舍故。<a id="a-1S"></a>要恒观察如来境界。<a id="a-1T"></a>欣求修习。<a id="a-1U"></a>至究竟故。<a id="a-1V"></a>要恒利益安乐一切诸众生故。<a id="a-1W"></a>如是乃能发菩提心。<a id="a-1X"></a>发菩提心者。<a id="a-1Y"></a>所谓拔济苦恼诸众生故。<a id="a-1Z"></a>发大悲心。<a id="a-1a"></a>平等福祐诸众生故。<a id="a-1b"></a>发大慈心。<a id="a-1c"></a>除灭众生诸苦蕴故。<a id="a-1d"></a>发安乐心。<a id="a-1e"></a>为息众生不善心故。<a id="a-1f"></a>发饶益心。<a id="a-1g"></a>救护怖畏诸众生故。<a id="a-1h"></a>发哀愍心。<a id="a-1i"></a>舍离执着障碍法故。<a id="a-1j"></a>发无著心。<a id="a-1k"></a>普遍法界诸佛刹故。<a id="a-1l"></a>发广大心。<a id="a-1m"></a>等虚空界无不往故。<a id="a-1n"></a>发无边心。<a id="a-1o"></a>见一切佛妙色身故。<a id="a-1p"></a>发无垢心。<a id="a-1q"></a>观三世法智无尽故。<a id="a-1r"></a>发清净心。<a id="a-1s"></a>为欲普入一切智智甚深海故。<a id="a-1t"></a>发大智心。<a id="a-1u"></a>发如是等种种心故。<a id="a-1v"></a>是名菩萨发菩提心。</p>
  <p id="a1w">善男子。<a id="a-1x"></a>我初止住此海门国。<a id="a-1y"></a>十有二年。<a id="a-1z"></a>常以十事。<a id="a-20"></a>观察大海。<a id="a-21"></a>而为境界。<a id="a-22"></a>所谓思惟大海宽广难量。<a id="a-23"></a>思惟大海深难得底。<a id="a-24"></a>思惟大海同一碱味。<a id="a-25"></a>思惟大海出生众宝。<a id="a-26"></a>思惟大海吞纳众流。<a id="a-27"></a>思惟大海水色差别不可思议。<a id="a-28"></a>思惟大海种种众生之所依住。<a id="a-29"></a>思惟大海容受无量大身众生。<a id="a-2A"></a>思惟大海能受大云所雨之雨。<a id="a-2B"></a>思惟大海究竟恒满无有增减。<a id="a-2C"></a>善男子。<a id="a-2D"></a>我复思念世间之中。<a id="a-2E"></a>颇有深广过此海不。<a id="a-2F"></a>乃至容受常无增减。<a id="a-2G"></a>过此海不。<a id="a-2H"></a>善男子。<a id="a-2I"></a>我作如是思惟之时。<a id="a-2J"></a>从大海中。<a id="a-2K"></a>有大莲华。<a id="a-2L"></a>众宝庄严欻然出现。<a id="a-2M"></a>以无能胜帝青颇胝迦金刚摩尼王宝为茎。<a id="a-2N"></a>毗琉璃摩尼王宝为台。<a id="a-2O"></a>无垢清净阎浮檀金为叶。<a id="a-2P"></a>随时芬馥。<a id="a-2Q"></a>白栴檀香沉水妙宝。<a id="a-2R"></a>而为其藏。<a id="a-2S"></a>黄色映彻码瑙宝王。<a id="a-2T"></a>以为其须。<a id="a-2U"></a>百万摩尼宝庄严网。<a id="a-2V"></a>罗布其上。<a id="a-2W"></a>凡所庄校。<a id="a-2X"></a>周圆无际。<a id="a-2Y"></a>光荣四照。<a id="a-2Z"></a>弥覆大海。<a id="a-2a"></a>百万欲天王。<a id="a-2b"></a>普雨种种天宝天华。<a id="a-2c"></a>天鬘天香。<a id="a-2d"></a>天烧香。<a id="a-2e"></a>天涂香。<a id="a-2f"></a>天末香。<a id="a-2g"></a>天妙衣服。<a id="a-2h"></a>天幢幡盖。<a id="a-2i"></a>如云而下。<a id="a-2j"></a>百万龙王。<a id="a-2k"></a>起大香云。<a id="a-2l"></a>雨众香水。<a id="a-2m"></a>百万夜叉王。<a id="a-2n"></a>献以种种珍奇宝藏。<a id="a-2o"></a>百万罗刹王。<a id="a-2p"></a>各以慈心。<a id="a-2q"></a>合掌观察。<a id="a-2r"></a>百万乾闼婆王。<a id="a-2s"></a>以妙乐音。<a id="a-2t"></a>歌咏赞叹。<a id="a-2u"></a>百万阿修罗王。<a id="a-2v"></a>执持其茎。<a id="a-2w"></a>曲躬而立。<a id="a-2x"></a>百万迦楼罗王。<a id="a-2y"></a>衔诸璎珞。<a id="a-2z"></a>妙宝缯带。<a id="a-30"></a>四面垂下。<a id="a-31"></a>百万紧那罗王。<a id="a-32"></a>起饶益心。<a id="a-33"></a>欢喜爱乐。<a id="a-34"></a>百万摩睺罗伽王。<a id="a-35"></a>起清净心。<a id="a-36"></a>恭敬礼拜。<a id="a-37"></a>百万人王。<a id="a-38"></a>起殷重心。<a id="a-39"></a>合掌瞻仰。<a id="a-3A"></a>百万转轮圣王。<a id="a-3B"></a>各以七宝庄严供养。<a id="a-3C"></a>百万梵天王。<a id="a-3D"></a>头顶礼敬。<a id="a-3E"></a>百万净居天。<a id="a-3F"></a>恭敬合掌。<a id="a-3G"></a>百万主海神。<a id="a-3H"></a>俱时出现。<a id="a-3I"></a>恭敬作礼。<a id="a-3J"></a>百万主火神。<a id="a-3K"></a>各持种种妙宝庄严。<a id="a-3L"></a>百万味光摩尼宝。<a id="a-3M"></a>光明普照。<a id="a-3N"></a>百万净福摩尼宝。<a id="a-3O"></a>布散庄严。<a id="a-3P"></a>百万遍照摩尼宝。<a id="a-3Q"></a>为清净藏。<a id="a-3R"></a>百万离垢藏摩尼宝。<a id="a-3S"></a>其光赫奕。<a id="a-3T"></a>百万吉祥藏摩尼宝。<a id="a-3U"></a>放妙光明。<a id="a-3V"></a>百万妙藏摩尼宝。<a id="a-3W"></a>光照无边。<a id="a-3X"></a>百万阎浮幢摩尼宝。<a id="a-3Y"></a>周布行列。<a id="a-3Z"></a>百万不可坏金刚摩尼宝。<a id="a-3a"></a>清净庄严。<a id="a-3b"></a>百万日藏摩尼宝。<a id="a-3c"></a>广大清净。<a id="a-3d"></a>圆光普照。<a id="a-3e"></a>百万可爱乐摩尼宝。<a id="a-3f"></a>显现众色。<a id="a-3g"></a>具足庄严。<a id="a-3h"></a>百万心王摩尼宝。<a id="a-3i"></a>放杂色光。<a id="a-3j"></a>雨无尽宝。<a id="a-3k"></a>此大莲华。<a id="a-3l"></a>所有庄严。<a id="a-3m"></a>皆从如来过去积集出世广大善根所生。<a id="a-3n"></a>令诸菩萨。<a id="a-3o"></a>各于此华。<a id="a-3p"></a>信愿成满普于十方一切世界。<a id="a-3q"></a>无不显现。<a id="a-3r"></a>从如幻观香王业生。<a id="a-3s"></a>以无生法。<a id="a-3t"></a>所庄严故。<a id="a-3u"></a>从如梦观离相法生。<a id="a-3v"></a>以无作法之所印故。<a id="a-3w"></a>从无染着离诤法生。<a id="a-3x"></a>随境观察。<a id="a-3y"></a>无所著故。<a id="a-3z"></a>恒出妙音。<a id="a-40"></a>演说如来广大境界。<a id="a-41"></a>其声充满一切诸佛清净刹土。<a id="a-42"></a>假使无数百千亿劫。<a id="a-43"></a>以妙辩才。<a id="a-44"></a>称赞此华功德无尽善男子。<a id="a-45"></a>我时于此莲华之上。<a id="a-46"></a>见有如来结跏趺坐。<a id="a-47"></a>相好具足。<a id="a-48"></a>形量高广。<a id="a-49"></a>上至有顶如来所处。<a id="a-4A"></a>宝莲华座。<a id="a-4B"></a>不可思议。<a id="a-4C"></a>道场众会。<a id="a-4D"></a>不可思议。<a id="a-4E"></a>圆满智慧。<a id="a-4F"></a>不可思议。<a id="a-4G"></a>圆光照耀。<a id="a-4H"></a>不可思议。<a id="a-4I"></a>威仪随现。<a id="a-4J"></a>不可思议。<a id="a-4K"></a>光明炽盛。<a id="a-4L"></a>不可思议。<a id="a-4M"></a>诸相随好。<a id="a-4N"></a>不可思议。<a id="a-4O"></a>变现自在。<a id="a-4P"></a>不可思议。<a id="a-4Q"></a>神通调伏。<a id="a-4R"></a>不可思议。<a id="a-4S"></a>清净妙色。<a id="a-4T"></a>不可思议。<a id="a-4U"></a>无见顶相。<a id="a-4V"></a>不可思议。<a id="a-4W"></a>舌相长广。<a id="a-4X"></a>不可思议。<a id="a-4Y"></a>辩才善巧。<a id="a-4Z"></a>不可思议。<a id="a-4a"></a>圆音普演。<a id="a-4b"></a>不可思议。<a id="a-4c"></a>无量智力。<a id="a-4d"></a>不可思议。<a id="a-4e"></a>清净无畏。<a id="a-4f"></a>不可思议。<a id="a-4g"></a>无碍解智。<a id="a-4h"></a>不可思议。<a id="a-4i"></a>忆念彼佛。<a id="a-4j"></a>往修本行。<a id="a-4k"></a>不可思议。<a id="a-4l"></a>菩提自在。<a id="a-4m"></a>不可思议。<a id="a-4n"></a>法雷震吼。<a id="a-4o"></a>不可思议。<a id="a-4p"></a>普门示现。<a id="a-4q"></a>不可思议。<a id="a-4r"></a>种种庄严。<a id="a-4s"></a>不可思议。<a id="a-4t"></a>随其左右。<a id="a-4u"></a>见各差别。<a id="a-4v"></a>不可思议。<a id="a-4w"></a>普遍饶益。<a id="a-4x"></a>咸令成熟。<a id="a-4y"></a>不可思议。</p>
  <p id="a4z">善男子。<a id="a-50"></a>时彼如来。<a id="a-51"></a>于莲华上。<a id="a-52"></a>则伸右手。<a id="a-53"></a>而摩我顶。<a id="a-54"></a>为我演说普眼法门。<a id="a-55"></a>显发一切菩萨诸行。<a id="a-56"></a>开演一切如来境界。<a id="a-57"></a>阐扬一切诸佛妙法。<a id="a-58"></a>光照一切诸佛刹土。<a id="a-59"></a>圆满一切诸佛相好。<a id="a-5A"></a>摧伏一切外道邪论。<a id="a-5B"></a>散灭一切诸魔军众。<a id="a-5C"></a>能令一切众生欢喜。<a id="a-5D"></a>调伏一切众生烦恼。<a id="a-5E"></a>能照一切众生心行。<a id="a-5F"></a>善了一切众生根性。<a id="a-5G"></a>能以威力。<a id="a-5H"></a>普转法轮。<a id="a-5I"></a>随众生心。<a id="a-5J"></a>悉令开悟。<a id="a-5K"></a>我从彼佛。<a id="a-5L"></a>得闻于此普眼法门。<a id="a-5M"></a>受持读诵。<a id="a-5N"></a>忆念思惟。<a id="a-5O"></a>假使有人。<a id="a-5P"></a>以大海量墨。<a id="a-5Q"></a>须弥聚笔。<a id="a-5R"></a>书此无尽广大海藏普眼法门。<a id="a-5S"></a>一品中一门。<a id="a-5T"></a>一门中一法。<a id="a-5U"></a>一法中一义。<a id="a-5V"></a>一义中一句。<a id="a-5W"></a>乃至少分。<a id="a-5X"></a>尚不可得。<a id="a-5Y"></a>何况尽能具足书写。<a id="a-5Z"></a>善男子。<a id="a-5a"></a>我于彼佛。<a id="a-5b"></a>千二百岁。<a id="a-5c"></a>受持如是普眼法门。<a id="a-5d"></a>相续不断。<a id="a-5e"></a>于日日中。<a id="a-5f"></a>常以十种陀罗尼门。<a id="a-5g"></a>领受记持十无数品。<a id="a-5h"></a>所谓以闻持陀罗尼光明。<a id="a-5i"></a>领受无数品。<a id="a-5j"></a>以寂静门陀罗尼光明。<a id="a-5k"></a>趣入无数品。<a id="a-5l"></a>以无边旋陀罗尼光明。<a id="a-5m"></a>普入无数品。<a id="a-5n"></a>以随地观察普遍照耀陀罗尼光明。<a id="a-5o"></a>分别无数品。<a id="a-5p"></a>以具足威力陀罗尼光明。<a id="a-5q"></a>普摄无数品。<a id="a-5r"></a>以莲华庄严陀罗尼光明。<a id="a-5s"></a>引发无数品。<a id="a-5t"></a>以微妙言音陀罗尼光明。<a id="a-5u"></a>开演无数品。<a id="a-5v"></a>以虚空藏陀罗尼光明。<a id="a-5w"></a>显示无数品。<a id="a-5x"></a>以光聚山陀罗尼光明。<a id="a-5y"></a>增广无数品。<a id="a-5z"></a>以海藏普持陀罗尼光明。<a id="a-60"></a>辨析无数品。<a id="a-61"></a>善男子。<a id="a-62"></a>是时十方一切世界。<a id="a-63"></a>各有无量诸众生等。<a id="a-64"></a>为听法故。<a id="a-65"></a>而来我所。<a id="a-66"></a>所谓天王。<a id="a-67"></a>龙王。<a id="a-68"></a>夜叉王。<a id="a-69"></a>乾闼婆王。<a id="a-6A"></a>阿修罗王。<a id="a-6B"></a>迦楼罗王。<a id="a-6C"></a>紧那罗王。<a id="a-6D"></a>摩睺罗伽王。<a id="a-6E"></a>人王。<a id="a-6F"></a>梵王。<a id="a-6G"></a>如是诸王。<a id="a-6H"></a>并其眷属。<a id="a-6I"></a>来诣我所。<a id="a-6J"></a>咨问我法。<a id="a-6K"></a>我悉为其次第开演。<a id="a-6L"></a>分别解说。<a id="a-6M"></a>咸令欢喜。<a id="a-6N"></a>心生爱乐。<a id="a-6O"></a>深信趣入。<a id="a-6P"></a>悟解成就。<a id="a-6Q"></a>安住于此诸佛菩萨光明妙行普眼法门。<a id="a-6R"></a>善男子。<a id="a-6S"></a>我唯知此普眼法门。<a id="a-6T"></a>如诸菩萨摩诃萨。<a id="a-6U"></a>深入一切菩萨行海。<a id="a-6V"></a>随其愿力。<a id="a-6W"></a>皆清净故。<a id="a-6X"></a>深入一切广大愿海。<a id="a-6Y"></a>尽一切劫。<a id="a-6Z"></a>住世间故。<a id="a-6a"></a>深入一切诸众生海。<a id="a-6b"></a>随其心行。<a id="a-6c"></a>普饶益故。<a id="a-6d"></a>深入一切众生心海。<a id="a-6e"></a>出生无碍十力智故。<a id="a-6f"></a>深入一切众生根海。<a id="a-6g"></a>随时调伏令成熟故。<a id="a-6h"></a>深入一切同异刹海。<a id="a-6i"></a>为满本愿悉严净故。<a id="a-6j"></a>深入一切无尽佛海。<a id="a-6k"></a>常愿承事。<a id="a-6l"></a>兴供养故。<a id="a-6m"></a>深入一切正觉法海。<a id="a-6n"></a>能以智慧。<a id="a-6o"></a>咸悟入故。<a id="a-6p"></a>深入一切佛功德海。<a id="a-6q"></a>于真实道。<a id="a-6r"></a>具足修故。<a id="a-6s"></a>深入一切诸言辞海。<a id="a-6t"></a>遍一切刹。<a id="a-6u"></a>转法轮故。<a id="a-6v"></a>而我云何。<a id="a-6w"></a>能知能说彼功德行。<a id="a-6x"></a>善男子。<a id="a-6y"></a>从此南行。<a id="a-6z"></a>六十由旬。<a id="a-70"></a>楞伽道边。<a id="a-71"></a>有一聚落。<a id="a-72"></a>名为海岸。<a id="a-73"></a>彼有比丘。<a id="a-74"></a>名曰妙住。<a id="a-75"></a>汝诣彼问。<a id="a-76"></a>菩萨云何。<a id="a-77"></a>令菩萨行速得清净。<a id="a-78"></a>时善财童子。<a id="a-79"></a>礼海云足。<a id="a-7A"></a>右绕瞻仰。<a id="a-7B"></a>辞退而去。</p>
  <p id="a7C">尔时善财童子。<a id="a-7D"></a>随顺思惟善知识教。<a id="a-7E"></a>专心忆念普眼法门。<a id="a-7F"></a>专念如来神变威力。<a id="a-7G"></a>忆持微妙法句身云。<a id="a-7H"></a>趣入无边法门教海。<a id="a-7I"></a>观察善友威仪法式。<a id="a-7J"></a>游泳甚深法海漩澓。<a id="a-7K"></a>普遍趣入虚空法界。<a id="a-7L"></a>净治法眼所有翳障。<a id="a-7M"></a>捃拾善友所集法宝。<a id="a-7N"></a>如是作意。<a id="a-7O"></a>渐次南行。<a id="a-7P"></a>至楞伽道海岸聚落。<a id="a-7Q"></a>观察十方。<a id="a-7R"></a>周遍求觅妙住比丘。<a id="a-7S"></a>见彼比丘在虚空中。<a id="a-7T"></a>经行来往。<a id="a-7U"></a>不思议数诸净居天与宫殿俱。<a id="a-7V"></a>于虚空中。<a id="a-7W"></a>恭敬合掌。<a id="a-7X"></a>发弘誓愿。<a id="a-7Y"></a>而为供养。<a id="a-7Z"></a>不思议数诸梵天王。<a id="a-7a"></a>曲躬合掌。<a id="a-7b"></a>出妙音声。<a id="a-7c"></a>以人间法。<a id="a-7d"></a>称扬赞叹。<a id="a-7e"></a>而为供养。<a id="a-7f"></a>无数千万欲界诸天。<a id="a-7g"></a>及诸天王。<a id="a-7h"></a>恭敬围绕。<a id="a-7i"></a>满虚空中。<a id="a-7j"></a>布天华云。<a id="a-7k"></a>雨天华雨。<a id="a-7l"></a>作天妓乐。<a id="a-7m"></a>出妙音声。<a id="a-7n"></a>无数缯绮。<a id="a-7o"></a>宝幢幡盖。<a id="a-7p"></a>种种严饰。<a id="a-7q"></a>悉遍虚空。<a id="a-7r"></a>而为供养。<a id="a-7s"></a>复有无数诸大龙王。<a id="a-7t"></a>于虚空中。<a id="a-7u"></a>兴不思议沉水香云。<a id="a-7v"></a>普遍虚空。<a id="a-7w"></a>震雷激电。<a id="a-7x"></a>而为供养。<a id="a-7y"></a>无量不思议数诸夜叉王。<a id="a-7z"></a>各以眷属。<a id="a-80"></a>周匝围绕。<a id="a-81"></a>恭敬守护而为供养。<a id="a-82"></a>无量不思议数诸罗刹王。<a id="a-83"></a>与诸眷属。<a id="a-84"></a>其形长大。<a id="a-85"></a>甚可怖畏。<a id="a-86"></a>咸起慈心亲近瞻仰。<a id="a-87"></a>而为供养。<a id="a-88"></a>无量阿修罗王。<a id="a-89"></a>兴不思议摩尼宝云。<a id="a-8A"></a>放大光明。<a id="a-8B"></a>遍满虚空。<a id="a-8C"></a>雨种种宝。<a id="a-8D"></a>庄严照耀。<a id="a-8E"></a>而为供养。<a id="a-8F"></a>无数迦楼罗王。<a id="a-8G"></a>作童子形。<a id="a-8H"></a>诸妙采女。<a id="a-8I"></a>之所围绕。<a id="a-8J"></a>起大慈愍。<a id="a-8K"></a>无杀害心。<a id="a-8L"></a>恭敬合掌。<a id="a-8M"></a>而为供养。<a id="a-8N"></a>无数紧那罗王。<a id="a-8O"></a>拊击众乐。<a id="a-8P"></a>演出种种微妙音声。<a id="a-8Q"></a>复以种种称法言辞。<a id="a-8R"></a>歌咏赞叹。<a id="a-8S"></a>而为供养。<a id="a-8T"></a>无数摩睺罗伽王。<a id="a-8U"></a>持不思议上妙微细天诸衣服。<a id="a-8V"></a>亲近随逐。<a id="a-8W"></a>周回布列。<a id="a-8X"></a>而为供养。<a id="a-8Y"></a>无量主海神。<a id="a-8Z"></a>作诸妓乐。<a id="a-8a"></a>啸和雅音。<a id="a-8b"></a>而为供养。<a id="a-8c"></a>善财童子。<a id="a-8d"></a>见此比丘。<a id="a-8e"></a>于虚空中。<a id="a-8f"></a>经行自在复有如是。<a id="a-8g"></a>供养之事。<a id="a-8h"></a>充满虚空。<a id="a-8i"></a>欢喜踊跃。<a id="a-8j"></a>不能自持。<a id="a-8k"></a>五体投地。<a id="a-8l"></a>一心敬礼。<a id="a-8m"></a>良久乃起。<a id="a-8n"></a>合掌白言。<a id="a-8o"></a>圣者。<a id="a-8p"></a>我已先发阿耨多罗三藐三菩提心。<a id="a-8q"></a>而未知菩萨云何勤求佛法。<a id="a-8r"></a>云何积集佛法。<a id="a-8s"></a>云何满足佛法。<a id="a-8t"></a>云何熏习佛法。<a id="a-8u"></a>云何修行佛法。<a id="a-8v"></a>云何净治佛法。<a id="a-8w"></a>云何随顺佛所行法。<a id="a-8x"></a>云何通达佛算数法。<a id="a-8y"></a>云何增长佛普遍法。<a id="a-8z"></a>云何清净佛究竟法。<a id="a-90"></a>云何总摄佛功德法。<a id="a-91"></a>云何能入佛随顺法。<a id="a-92"></a>我闻圣者。<a id="a-93"></a>善能诱诲。<a id="a-94"></a>唯愿慈悲。<a id="a-95"></a>为我宣说菩萨云何恒见诸佛。<a id="a-96"></a>闻法勤修。<a id="a-97"></a>而不舍离。<a id="a-98"></a>菩萨云何恒同一切菩萨善根。<a id="a-99"></a>而不舍离。<a id="a-9A"></a>菩萨云何恒以智慧。<a id="a-9B"></a>证诸佛法。<a id="a-9C"></a>而不舍离。<a id="a-9D"></a>菩萨云何恒以大愿。<a id="a-9E"></a>饶益众生。<a id="a-9F"></a>而不舍离。<a id="a-9G"></a>菩萨云何恒修一切菩萨事业。<a id="a-9H"></a>而不舍离。<a id="a-9I"></a>菩萨云何恒住劫海。<a id="a-9J"></a>修行无厌。<a id="a-9K"></a>而不舍离。<a id="a-9L"></a>菩萨云何恒住刹海。<a id="a-9M"></a>普遍庄严。<a id="a-9N"></a>而不舍离。<a id="a-9O"></a>菩萨云何恒依佛力。<a id="a-9P"></a>悉能知见诸佛神变。<a id="a-9Q"></a>而不舍离。<a id="a-9R"></a>菩萨云何恒于六趣。<a id="a-9S"></a>自在受生。<a id="a-9T"></a>住无住道。<a id="a-9U"></a>而不舍离。<a id="a-9V"></a>菩萨云何恒受诸佛正法云雨。<a id="a-9W"></a>悉能忆持。<a id="a-9X"></a>而不舍离。<a id="a-9Y"></a>菩萨云何恒发智光普照三世佛所行处。<a id="a-9Z"></a>而不舍离。<a id="a-9a"></a>唯愿慈哀。<a id="a-9b"></a>为我开演。</p>
  <p id="a9c">尔时妙住比丘。<a id="a-9d"></a>告善财言。<a id="a-9e"></a>善哉善哉。<a id="a-9f"></a>善男子。<a id="a-9g"></a>汝已能发阿耨多罗三藐三菩提心。<a id="a-9h"></a>今复志求一切智法。<a id="a-9i"></a>及自觉法。<a id="a-9j"></a>善男子。<a id="a-9k"></a>汝能发心。<a id="a-9l"></a>深信爱乐。<a id="a-9m"></a>殷勤不舍。<a id="a-9n"></a>请问于我。<a id="a-9o"></a>汝当谛听。<a id="a-9p"></a>今为汝说。<a id="a-9q"></a>善男子。<a id="a-9r"></a>我得菩萨普遍速疾勇猛不空供养诸佛成熟众生解脱门。<a id="a-9s"></a>常于此门。<a id="a-9t"></a>若行若止。<a id="a-9u"></a>修习思惟。<a id="a-9v"></a>或入或出。<a id="a-9w"></a>随顺观察。<a id="a-9x"></a>即时获得智慧光明。<a id="a-9y"></a>名普照诸法。<a id="a-9z"></a>究竟无碍。<a id="a-A0"></a>由得如是智光明故。<a id="a-A1"></a>知诸众生种种心行。<a id="a-A2"></a>无所挂碍。<a id="a-A3"></a>知诸众生种种殁生。<a id="a-A4"></a>无所挂碍。<a id="a-A5"></a>知诸众生宿住之事。<a id="a-A6"></a>无所挂碍。<a id="a-A7"></a>知诸众生未来劫事。<a id="a-A8"></a>无所挂碍。<a id="a-A9"></a>知诸众生现在世事。<a id="a-AA"></a>无所挂碍。<a id="a-AB"></a>知诸众生种种言音随俗差别。<a id="a-AC"></a>无所挂碍。<a id="a-AD"></a>知诸众生种种疑网咸为决了。<a id="a-AE"></a>无所挂碍。<a id="a-AF"></a>知诸众生种种根性受法差别。<a id="a-AG"></a>无所挂碍。<a id="a-AH"></a>知诸众生应受化时悉往调伏。<a id="a-AI"></a>无所挂碍。<a id="a-AJ"></a>知诸时分。<a id="a-AK"></a>刹那腊缚。<a id="a-AL"></a>牟呼栗多。<a id="a-AM"></a>昼夜年劫。<a id="a-AN"></a>延促相入。<a id="a-AO"></a>无所挂碍。<a id="a-AP"></a>知三世海诸法流转相续次第。<a id="a-AQ"></a>无所挂碍。<a id="a-AR"></a>知诸佛刹无量差别。<a id="a-AS"></a>能以其身。<a id="a-AT"></a>遍往十方。<a id="a-AU"></a>无所挂碍。<a id="a-AV"></a>何以故。<a id="a-AW"></a>以得无住无作无行神通力故。<a id="a-AX"></a>善男子。<a id="a-AY"></a>我以得此神通力故。<a id="a-AZ"></a>于虚空中。<a id="a-Aa"></a>或行或住。<a id="a-Ab"></a>或坐或卧。<a id="a-Ac"></a>乃至现作种种威仪。<a id="a-Ad"></a>隐显自在。<a id="a-Ae"></a>或以一身分为多身。<a id="a-Af"></a>或以多身合为一身。<a id="a-Ag"></a>或以其身来往入出。<a id="a-Ah"></a>穿度石壁。<a id="a-Ai"></a>而无障碍。<a id="a-Aj"></a>或于空中。<a id="a-Ak"></a>结跏趺坐。<a id="a-Al"></a>自在往来。<a id="a-Am"></a>犹如飞鸟。<a id="a-An"></a>入地如水。<a id="a-Ao"></a>履水如地。<a id="a-Ap"></a>遍身上下。<a id="a-Aq"></a>普出烟焰。<a id="a-Ar"></a>光明炽盛。<a id="a-As"></a>如大火聚。<a id="a-At"></a>或时震动一切大地。<a id="a-Au"></a>或时以手扪摸日月。<a id="a-Av"></a>或现威德。<a id="a-Aw"></a>超自在天。<a id="a-Ax"></a>或现大身过于梵世。<a id="a-Ay"></a>或以神力。<a id="a-Az"></a>转变自在。<a id="a-B0"></a>或现烧香云。<a id="a-B1"></a>盘旋如盖。<a id="a-B2"></a>弥覆十方。<a id="a-B3"></a>或现宝焰云。<a id="a-B4"></a>光明炽盛。<a id="a-B5"></a>普照一切。<a id="a-B6"></a>或现变化云。<a id="a-B7"></a>其身随类等众生界。<a id="a-B8"></a>或现光网云。<a id="a-B9"></a>具足众色。<a id="a-BA"></a>映彻无碍。<a id="a-BB"></a>或现其身。<a id="a-BC"></a>于一念顷。<a id="a-BD"></a>过于东方一世界。<a id="a-BE"></a>十世界。<a id="a-BF"></a>百世界。<a id="a-BG"></a>千世界。<a id="a-BH"></a>百千世界。<a id="a-BI"></a>亿世界。<a id="a-BJ"></a>百亿世界。<a id="a-BK"></a>千亿世界。<a id="a-BL"></a>百千亿世界。<a id="a-BM"></a>百千亿那由他世界。<a id="a-BN"></a>乃至无数世界。<a id="a-BO"></a>无量世界。<a id="a-BP"></a>无边世界。<a id="a-BQ"></a>无等世界。<a id="a-BR"></a>不可思世界。<a id="a-BS"></a>不可量世界。<a id="a-BT"></a>不可称世界。<a id="a-BU"></a>不可说世界。<a id="a-BV"></a>不可说不可说世界。<a id="a-BW"></a>乃至。<a id="a-BX"></a>或过阎浮提极微尘数世界。<a id="a-BY"></a>乃至过不可说不可说佛刹极微尘数世界。<a id="a-BZ"></a>如是一切世界海中。<a id="a-Ba"></a>所有一切世界出生中。<a id="a-Bb"></a>一切世界方处中。<a id="a-Bc"></a>一切世界旋转中。<a id="a-Bd"></a>一切世界普遍中。<a id="a-Be"></a>一切世界变化中。<a id="a-Bf"></a>一切世界名字中。<a id="a-Bg"></a>一切世界法门中。<a id="a-Bh"></a>一切世界时劫中。<a id="a-Bi"></a>一切世界微细中。<a id="a-Bj"></a>一切世界菩提场中。<a id="a-Bk"></a>一切世界庄严具中。<a id="a-Bl"></a>一切世界大众会中。<a id="a-Bm"></a>如是一切种种世界。<a id="a-Bn"></a>其中所有一切刹土。<a id="a-Bo"></a>皆有如来现成正觉。<a id="a-Bp"></a>彼诸如来。<a id="a-Bq"></a>一一复现一切佛刹极微尘数大众集会差别之身。<a id="a-Br"></a>我悉于彼一切佛所。<a id="a-Bs"></a>普现其身。<a id="a-Bt"></a>于一一身。<a id="a-Bu"></a>普雨一切诸佛刹海极微尘数诸供养云。<a id="a-Bv"></a>所谓一切华云。<a id="a-Bw"></a>一切香云。<a id="a-Bx"></a>一切鬘云。<a id="a-By"></a>一切盖云。<a id="a-Bz"></a>一切幢云。<a id="a-C0"></a>一切幡云。<a id="a-C1"></a>一切帐云。<a id="a-C2"></a>一切网云。<a id="a-C3"></a>一切末香云。<a id="a-C4"></a>一切涂香云。<a id="a-C5"></a>一切衣服云。<a id="a-C6"></a>以一切身。<a id="a-C7"></a>各持如是诸供具云。<a id="a-C8"></a>而为供养。<a id="a-C9"></a>一一如来所转法轮种种宣说。<a id="a-CA"></a>所谓。<a id="a-CB"></a>广说。<a id="a-CC"></a>略说。<a id="a-CD"></a>赞说。<a id="a-CE"></a>毁说。<a id="a-CF"></a>明了说。<a id="a-CG"></a>隐密说。<a id="a-CH"></a>有余说。<a id="a-CI"></a>无余说。<a id="a-CJ"></a>不定说。<a id="a-CK"></a>决定说。<a id="a-CL"></a>我皆悟解。<a id="a-CM"></a>忆念受持。<a id="a-CN"></a>一一国土。<a id="a-CO"></a>诸佛刹海。<a id="a-CP"></a>所有庄严。<a id="a-CQ"></a>我皆忆持。<a id="a-CR"></a>曾无忘失。<a id="a-CS"></a>如于东方。<a id="a-CT"></a>南西北方。<a id="a-CU"></a>四维上下。<a id="a-CV"></a>亦复如是。<a id="a-CW"></a>善男子。<a id="a-CX"></a>如是一切诸世界中。<a id="a-CY"></a>所有众生。<a id="a-CZ"></a>若闻我名。<a id="a-Ca"></a>若见我身。<a id="a-Cb"></a>或睹经行止住之处。<a id="a-Cc"></a>或以一心。<a id="a-Cd"></a>礼拜供养。<a id="a-Ce"></a>或时散乱怀疑不信。<a id="a-Cf"></a>如是一切。<a id="a-Cg"></a>皆决定于阿耨多罗三藐三菩提。<a id="a-Ch"></a>得不退转。<a id="a-Ci"></a>彼诸世界一切众生。<a id="a-Cj"></a>我皆明见。<a id="a-Ck"></a>随其大小。<a id="a-Cl"></a>胜劣苦乐。<a id="a-Cm"></a>示同其形。<a id="a-Cn"></a>随所应度。<a id="a-Co"></a>教化调伏而成熟之。<a id="a-Cp"></a>随有众生亲近我者。<a id="a-Cq"></a>悉令安住如是法门。<a id="a-Cr"></a>善男子。<a id="a-Cs"></a>我唯知此普遍速疾勇猛不空供养诸佛成熟众生无碍解脱门。<a id="a-Ct"></a>如诸菩萨摩诃萨。<a id="a-Cu"></a>具足受持大慈悲戒。<a id="a-Cv"></a>波罗蜜戒。<a id="a-Cw"></a>住大乘戒。<a id="a-Cx"></a>不离菩萨道戒。<a id="a-Cy"></a>不着一切法戒。<a id="a-Cz"></a>不舍菩提心戒。<a id="a-D0"></a>不堕二乘地戒。<a id="a-D1"></a>常以佛法为所缘戒。<a id="a-D2"></a>心常忆念一切智戒。<a id="a-D3"></a>所发志乐等虚空戒。<a id="a-D4"></a>一切世间无所依戒。<a id="a-D5"></a>不缺漏戒。<a id="a-D6"></a>不浊乱戒。<a id="a-D7"></a>无遗失戒。<a id="a-D8"></a>不杂染戒。<a id="a-D9"></a>不追悔戒。<a id="a-DA"></a>无厌怠戒。<a id="a-DB"></a>清净戒。<a id="a-DC"></a>离尘戒。<a id="a-DD"></a>无垢戒。<a id="a-DE"></a>如是菩萨。<a id="a-DF"></a>戒行功德无量无边。<a id="a-DG"></a>而我云何能知能说。<a id="a-DH"></a>善男子。<a id="a-DI"></a>从此南方。<a id="a-DJ"></a>有一国土。<a id="a-DK"></a>名达逻比叱。<a id="a-DL"></a>其国有城。<a id="a-DM"></a>名金刚层。<a id="a-DN"></a>中有大士。<a id="a-DO"></a>名曰弥伽。<a id="a-DP"></a>汝往彼问。<a id="a-DQ"></a>菩萨云何。<a id="a-DR"></a>学菩萨行云何修菩萨道。<a id="a-DS"></a>时善财童子。<a id="a-DT"></a>礼妙住足。<a id="a-DU"></a>右绕瞻仰。<a id="a-DV"></a>辞退而去。<a id="a-DW"></a>尔时善财童子。<a id="a-DX"></a>一心随顺善知识教。<a id="a-DY"></a>正念观彼法光明门。<a id="a-DZ"></a>以清净心深信趣入。<a id="a-Da"></a>念法威力顺佛所行。<a id="a-Db"></a>专心忆持。<a id="a-Dc"></a>绍三宝种。<a id="a-Dd"></a>叹离欲性。<a id="a-De"></a>念善知识。<a id="a-Df"></a>普遍观察。<a id="a-Dg"></a>照明三世。<a id="a-Dh"></a>忆本大愿。<a id="a-Di"></a>随顺修行。<a id="a-Dj"></a>以无碍心。<a id="a-Dk"></a>入众生界。<a id="a-Dl"></a>常勤作意。<a id="a-Dm"></a>救护世间。<a id="a-Dn"></a>于诸有为。<a id="a-Do"></a>心无倚着。<a id="a-Dp"></a>观一切法根本自性。<a id="a-Dq"></a>念念流入一切智海。<a id="a-Dr"></a>普遍严净一切佛刹。<a id="a-Ds"></a>于诸如来道场众会。<a id="a-Dt"></a>心无依住。<a id="a-Du"></a>如是观察。<a id="a-Dv"></a>渐次南行。<a id="a-Dw"></a>至达逻比吒国。<a id="a-Dx"></a>入金刚层城。<a id="a-Dy"></a>周遍求觅。<a id="a-Dz"></a>弥伽大士。<a id="a-E0"></a>乃见其人于市肆中处高台上坐师子座。<a id="a-E1"></a>十千人众所共围绕。<a id="a-E2"></a>广说轮字庄严法门。<a id="a-E3"></a>善财往诣。<a id="a-E4"></a>顶礼其足。<a id="a-E5"></a>绕无数匝。<a id="a-E6"></a>恭敬合掌。<a id="a-E7"></a>白言圣者。<a id="a-E8"></a>我已先发阿耨多罗三藐三菩提心。<a id="a-E9"></a>而未知菩萨云何学菩萨行。<a id="a-EA"></a>云何修菩萨道。<a id="a-EB"></a>云何流转诸趣。<a id="a-EC"></a>常不忘失菩提之心。<a id="a-ED"></a>云何心得坚固。<a id="a-EE"></a>勤求佛法。<a id="a-EF"></a>无有厌倦。<a id="a-EG"></a>云何获得清净谦下之心。<a id="a-EH"></a>无能坏者。<a id="a-EI"></a>云何得大悲心力。<a id="a-EJ"></a>恒处生死。<a id="a-EK"></a>不惮劬劳。<a id="a-EL"></a>云何得陀罗尼力。<a id="a-EM"></a>自在摄持普门清净。<a id="a-EN"></a>云何发生广大智光。<a id="a-EO"></a>离诸翳障。<a id="a-EP"></a>云何得妙辩才。<a id="a-EQ"></a>善巧决择甚深法藏。<a id="a-ER"></a>云何得正念力。<a id="a-ES"></a>忆持诸佛一切法轮。<a id="a-ET"></a>云何得净趣力。<a id="a-EU"></a>演一切法。<a id="a-EV"></a>普净诸趣。<a id="a-EW"></a>云何得成菩萨普遍智力。<a id="a-EX"></a>于一切法。<a id="a-EY"></a>种种分别。<a id="a-EZ"></a>悉能决定。<a id="a-Ea"></a>了真实义。<a id="a-Eb"></a>唯愿慈哀。<a id="a-Ec"></a>为我宣说。<a id="a-Ed"></a>尔时弥伽。<a id="a-Ee"></a>告善财言。<a id="a-Ef"></a>善男子。<a id="a-Eg"></a>汝已先发阿耨多罗三藐三菩提心耶。<a id="a-Eh"></a>善财白言。<a id="a-Ei"></a>唯然。<a id="a-Ej"></a>大士。<a id="a-Ek"></a>我已先发阿耨多罗三藐三菩提心。<a id="a-El"></a>弥伽遽即下师子座。<a id="a-Em"></a>由为尊重菩提心故。<a id="a-En"></a>于善财前。<a id="a-Eo"></a>五体投地。<a id="a-Ep"></a>一心礼敬。<a id="a-Eq"></a>从地而起。<a id="a-Er"></a>散金银华无价宝珠。<a id="a-Es"></a>及以上妙碎末旃檀。<a id="a-Et"></a>复以杂彩无量宝衣。<a id="a-Eu"></a>以覆其上。<a id="a-Ev"></a>复散无数殊胜光洁悦意香华众妙供具。<a id="a-Ew"></a>而为供养。<a id="a-Ex"></a>然后合掌。<a id="a-Ey"></a>以柔软音。<a id="a-Ez"></a>而称赞言。<a id="a-F0"></a>善哉善哉。<a id="a-F1"></a>善男子。<a id="a-F2"></a>汝乃能发阿耨多罗三藐三菩提心。<a id="a-F3"></a>善男子。<a id="a-F4"></a>若有能发阿耨多罗三藐三菩提心者。<a id="a-F5"></a>则为勤求一切智智不断佛种。<a id="a-F6"></a>则为永离一切世间凡夫种性。<a id="a-F7"></a>则为严净一切诸佛所有刹土。<a id="a-F8"></a>则为调伏一切众生令其成熟。<a id="a-F9"></a>则为觉了一切法性出生死海。<a id="a-FA"></a>则为照解一切业种无所依着。<a id="a-FB"></a>则为勤修一切菩萨所有妙行。<a id="a-FC"></a>则为已发一切大愿无有断绝。<a id="a-FD"></a>则为随顺一切种智离欲行处。<a id="a-FE"></a>则为获得一切菩萨坚固种性。<a id="a-FF"></a>则为已得一切诸佛威力加持。<a id="a-FG"></a>则能明见一切三世所有差别。<a id="a-FH"></a>则为十方一切如来共所护念。<a id="a-FI"></a>则与法界一切菩萨志乐平等。<a id="a-FJ"></a>则得一切贤圣咸共称赞。<a id="a-FK"></a>则得一切梵王一心礼觐。<a id="a-FL"></a>则得一切天王恭敬供养。<a id="a-FM"></a>则得一切夜叉王常勤守护。<a id="a-FN"></a>则得一切罗刹王随逐侍卫。<a id="a-FO"></a>则得一切诸大龙王迎接奉事。<a id="a-FP"></a>则得一切紧那罗王歌咏赞叹。<a id="a-FQ"></a>则得一切诸世间主同心庆悦。<a id="a-FR"></a>则令一切诸众生界悉得安隐。<a id="a-FS"></a>所谓令断一切恶趣流转故。<a id="a-FT"></a>令舍一切诸苦难处故。<a id="a-FU"></a>令息一切贫穷根本故。<a id="a-FV"></a>令生一切人天快乐故。<a id="a-FW"></a>令得亲近供养一切善知识故。<a id="a-FX"></a>令得听闻受持诸佛广大法故。<a id="a-FY"></a>能令修集一切菩萨菩提分法故。<a id="a-FZ"></a>能令增长一切功德善法根芽故。<a id="a-Fa"></a>能令熏发一切菩萨无漏智种故。<a id="a-Fb"></a>能令智光普照一切差别智道故。<a id="a-Fc"></a>能令究竟住于菩萨真实智地故。<a id="a-Fd"></a>善男子。<a id="a-Fe"></a>如是菩萨。<a id="a-Ff"></a>难得出世。<a id="a-Fg"></a>亦难值遇。<a id="a-Fh"></a>诸有所作。<a id="a-Fi"></a>难识难知。<a id="a-Fj"></a>能为众生。<a id="a-Fk"></a>作甚难事。<a id="a-Fl"></a>若得见者。<a id="a-Fm"></a>倍更为难。<a id="a-Fn"></a>何以故。<a id="a-Fo"></a>菩萨出世。<a id="a-Fp"></a>与诸众生。<a id="a-Fq"></a>为大利益。<a id="a-Fr"></a>如父母。<a id="a-Fs"></a>长养安慰令成就故。<a id="a-Ft"></a>如璎珞。<a id="a-Fu"></a>庄严一切诸天人故。<a id="a-Fv"></a>如船师。<a id="a-Fw"></a>于生死海度众生故。<a id="a-Fx"></a>如屋宅。<a id="a-Fy"></a>覆护一切诸世间故。<a id="a-Fz"></a>如商主。<a id="a-G0"></a>能导群生至宝所故。<a id="a-G1"></a>如赫日。<a id="a-G2"></a>智慧光明能普照故。<a id="a-G3"></a>如君主。<a id="a-G4"></a>觉法城中得自在故。<a id="a-G5"></a>如炽火。<a id="a-G6"></a>能烧众生我爱薪故。<a id="a-G7"></a>如大云。<a id="a-G8"></a>普霔无边甘露雨故。<a id="a-G9"></a>如时雨。<a id="a-GA"></a>增长信等善根芽故。<a id="a-GB"></a>如船舫。<a id="a-GC"></a>运度众生达彼岸故。<a id="a-GD"></a>如桥梁。<a id="a-GE"></a>能度众生越生死故。<a id="a-GF"></a>如津济。<a id="a-GG"></a>显示一切出要道故。<a id="a-GH"></a>如风轮。<a id="a-GI"></a>能持众生不令堕落三恶趣故。<a id="a-GJ"></a>如大地。<a id="a-GK"></a>悉能增长一切众生诸善根故。<a id="a-GL"></a>如大海。<a id="a-GM"></a>具足一切无尽福智功德藏故。<a id="a-GN"></a>如满月。<a id="a-GO"></a>普放智光破烦恼暗施清凉故。<a id="a-GP"></a>如猛将。<a id="a-GQ"></a>悉能摧伏一切魔军令退散故。<a id="a-GR"></a>如须弥。<a id="a-GS"></a>胜智善根超出深广生死海故。<a id="a-GT"></a>尔时弥伽。<a id="a-GU"></a>广为善财。<a id="a-GV"></a>称赞显示发菩提心大功德力。<a id="a-GW"></a>令诸众会皆生欢喜。<a id="a-GX"></a>同声唱言。<a id="a-GY"></a>善哉善哉。<a id="a-GZ"></a>善男子。<a id="a-Ga"></a>今我众会因见胜人。<a id="a-Gb"></a>得闻菩萨功德行愿。<a id="a-Gc"></a>踊跃欢喜。<a id="a-Gd"></a>不能自持。<a id="a-Ge"></a>是时弥伽。<a id="a-Gf"></a>还升本座。<a id="a-Gg"></a>从其面门。<a id="a-Gh"></a>放种种光。<a id="a-Gi"></a>普照三千大千世界。<a id="a-Gj"></a>时此世界诸大梵王。<a id="a-Gk"></a>天龙夜叉乾闼婆阿修罗迦楼罗紧那罗摩睺罗伽人及非人。<a id="a-Gl"></a>如是诸王并其眷属。<a id="a-Gm"></a>蒙光照耀靡不来集。<a id="a-Gn"></a>是时大士。<a id="a-Go"></a>观察众心。<a id="a-Gp"></a>咸生恭敬。<a id="a-Gq"></a>离诸谄慢。<a id="a-Gr"></a>其心寂静。<a id="a-Gs"></a>志意柔顺。<a id="a-Gt"></a>随其乐欲。<a id="a-Gu"></a>广为分别开示解释轮字句品庄严法门。<a id="a-Gv"></a>彼诸众生。<a id="a-Gw"></a>闻此法已。<a id="a-Gx"></a>信顺悟入。<a id="a-Gy"></a>皆于阿耨多罗三藐三菩提。<a id="a-Gz"></a>得不退转。<a id="a-H0"></a>所应作已。<a id="a-H1"></a>告善财言。<a id="a-H2"></a>善男子。<a id="a-H3"></a>我已成就妙音陀罗尼光明法门。<a id="a-H4"></a>于一念中。<a id="a-H5"></a>能分别知三千大千世界所有欲色诸天语言。<a id="a-H6"></a>差别秘密。<a id="a-H7"></a>诸龙夜叉乾闼婆阿修罗迦楼罗紧那罗摩睺罗伽人非人等。<a id="a-H8"></a>所有语言。<a id="a-H9"></a>差别秘密。<a id="a-HA"></a>亦知彼彼一切众生所有心想种种乐欲。<a id="a-HB"></a>差别秘密。<a id="a-HC"></a>所谓了知色界梵王及诸梵众。<a id="a-HD"></a>所有心乐。<a id="a-HE"></a>差别秘密。<a id="a-HF"></a>亦知欲界诸大天王。<a id="a-HG"></a>天子天女。<a id="a-HH"></a>所有心乐。<a id="a-HI"></a>差别秘密。<a id="a-HJ"></a>亦知龙等人及非人男女眷属所有心乐。<a id="a-HK"></a>差别秘密。<a id="a-HL"></a>亦能知此三千大千世界。<a id="a-HM"></a>一切声闻。<a id="a-HN"></a>及辟支佛。<a id="a-HO"></a>所有向果。<a id="a-HP"></a>各各修习。<a id="a-HQ"></a>一切菩萨行愿地位。<a id="a-HR"></a>各各修习微细意趣。<a id="a-HS"></a>差别秘密。<a id="a-HT"></a>及诸言辞。<a id="a-HU"></a>分别解说。<a id="a-HV"></a>辨释文义。<a id="a-HW"></a>无不明了。<a id="a-HX"></a>亦能了知三世诸佛为诸众生演说一切甚深法海。<a id="a-HY"></a>种种言辞。<a id="a-HZ"></a>意趣秘密。<a id="a-Ha"></a>如于一念。<a id="a-Hb"></a>知此世界所有众生。<a id="a-Hc"></a>及诸贤圣。<a id="a-Hd"></a>言辞心想。<a id="a-He"></a>行愿地位。<a id="a-Hf"></a>各各差别。<a id="a-Hg"></a>微细秘密。<a id="a-Hh"></a>亦知东方一十百千万亿那由他。<a id="a-Hi"></a>无数无量无边无等。<a id="a-Hj"></a>不可数。<a id="a-Hk"></a>不可称。<a id="a-Hl"></a>不可思。<a id="a-Hm"></a>不可量。<a id="a-Hn"></a>不可说。<a id="a-Ho"></a>不可说不可说诸世界中。<a id="a-Hp"></a>所有众生及诸贤圣。<a id="a-Hq"></a>言辞心想。<a id="a-Hr"></a>行愿地位。<a id="a-Hs"></a>微细秘密。<a id="a-Ht"></a>南西北方。<a id="a-Hu"></a>四维上下。<a id="a-Hv"></a>各尽不可说不可说。<a id="a-Hw"></a>诸世界中所有众生。<a id="a-Hx"></a>及诸贤圣。<a id="a-Hy"></a>言辞心想。<a id="a-Hz"></a>行愿地位。<a id="a-I0"></a>各各差别。<a id="a-I1"></a>微细秘密。<a id="a-I2"></a>如是一切悉能了知。<a id="a-I3"></a>无不通达。<a id="a-I4"></a>善男子。<a id="a-I5"></a>我唯知此妙音陀罗尼光明法门。<a id="a-I6"></a>如诸菩萨摩诃萨。<a id="a-I7"></a>普能随入一切众生种种想行眷属海。<a id="a-I8"></a>普能随入一切众生种种建立施设海。<a id="a-I9"></a>普能随入一切众生种种称谓名字海。<a id="a-IA"></a>普能随入一切众生种种方俗语言海。<a id="a-IB"></a>普能随入一切诸佛甚深秘密法句海。<a id="a-IC"></a>普能随入一切诸佛究竟最上法句海。<a id="a-ID"></a>普能随入一切诸佛于一所缘中说一切三世所缘法句海。<a id="a-IE"></a>普能随入一切诸佛于一切语言中演说一切增上法句海。<a id="a-IF"></a>普能随入一切诸佛于一切语言中演说一切上上法句海。<a id="a-IG"></a>普能随入一切诸佛于一切语言中演说广大差别法句海。<a id="a-IH"></a>普能随入一切诸佛于一切语言中演说一切差别善巧调伏法句海。<a id="a-II"></a>普能随入一切诸佛于一切世界中演说种种咒术言辞差别秘密海。<a id="a-IJ"></a>普能随入一切世界种种众生音声语言际。<a id="a-IK"></a>普能随入一切诸佛清净法轮圆满庄严际。<a id="a-IL"></a>普能随入一切世间种种字轮。<a id="a-IM"></a>普遍出生显示诸法际。<a id="a-IN"></a>如是菩萨行智功德。<a id="a-IO"></a>而我云何能知能说。<a id="a-IP"></a>善男子。<a id="a-IQ"></a>从此南方。<a id="a-IR"></a>有一聚落。<a id="a-IS"></a>名为住林。<a id="a-IT"></a>彼有长者。<a id="a-IU"></a>名住解脱。<a id="a-IV"></a>汝往彼问。<a id="a-IW"></a>菩萨云何修集菩萨道。<a id="a-IX"></a>菩萨云何出生菩萨德。<a id="a-IY"></a>菩萨云何成就菩萨行。<a id="a-IZ"></a>菩萨云何思惟菩萨法。<a id="a-Ia"></a>时善财童子。<a id="a-Ib"></a>蒙善知识深心诲诱。<a id="a-Ic"></a>于一切智法。<a id="a-Id"></a>深生尊重。<a id="a-Ie"></a>于一切善根。<a id="a-If"></a>增益信乐。<a id="a-Ig"></a>于一切佛法。<a id="a-Ih"></a>倍起精勤。<a id="a-Ii"></a>于一切善知识教。<a id="a-Ij"></a>普加随顺。<a id="a-Ik"></a>礼弥伽足。<a id="a-Il"></a>悲泣流泪。<a id="a-Im"></a>绕无量匝。<a id="a-In"></a>恋慕瞻仰。<a id="a-Io"></a>辞退南行。</p>
 </body>
</html>