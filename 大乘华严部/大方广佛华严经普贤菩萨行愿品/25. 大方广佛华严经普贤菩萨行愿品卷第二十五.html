<!doctype html>
<html id="z3IBTWpIv" data-ver="970">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第二十五</h1>
  <h2 id="a2">入不思议解脱境界普贤行愿品</h2>
  <p id="a3">尔时夜神。<a id="a-4"></a>告善财言。<a id="a-5"></a>善男子。<a id="a-6"></a>如汝所问。<a id="a-7"></a>从几时来。<a id="a-8"></a>发菩提心。<a id="a-9"></a>修菩萨行。<a id="a-A"></a>如是之义。<a id="a-B"></a>我承佛力。<a id="a-C"></a>当为汝说。<a id="a-D"></a>善男子。<a id="a-E"></a>菩萨智轮。<a id="a-F"></a>寂静圆满。<a id="a-G"></a>远离一切分别境界。<a id="a-H"></a>不可以生死妄想之中长短染净广狭多少。<a id="a-I"></a>如是诸劫。<a id="a-J"></a>分别显示。<a id="a-K"></a>开悟众生。<a id="a-L"></a>何以故。<a id="a-M"></a>菩萨智轮。<a id="a-N"></a>本性清净。<a id="a-O"></a>离一切分别网。<a id="a-P"></a>超一切障碍山。<a id="a-Q"></a>随所应化而普照故。<a id="a-R"></a>善男子。<a id="a-S"></a>譬如日轮体无昼夜。<a id="a-T"></a>但出时名昼。<a id="a-U"></a>没时名夜。<a id="a-V"></a>菩萨智轮亦复如是。<a id="a-W"></a>无有分别。<a id="a-X"></a>亦无三世。<a id="a-Y"></a>但随世间及菩萨智轮威德力故。<a id="a-Z"></a>于无别中建立差别。<a id="a-a"></a>教化众生。<a id="a-b"></a>言其止住前劫后劫染净多少。<a id="a-c"></a>善男子。<a id="a-d"></a>譬如日轮住阎浮空。<a id="a-e"></a>其影悉现一切净宝及以河海池沼器物诸净水中。<a id="a-f"></a>一切众生莫不目见。<a id="a-g"></a>而彼日轮不来至此。<a id="a-h"></a>菩萨净智圆满日轮。<a id="a-i"></a>亦复如是。<a id="a-j"></a>出诸有海。<a id="a-k"></a>住佛实法。<a id="a-l"></a>寂静空中。<a id="a-m"></a>无有所依。<a id="a-n"></a>但为化度诸众生故。<a id="a-o"></a>而于诸趣。<a id="a-p"></a>随类受生。<a id="a-q"></a>实不生死。<a id="a-r"></a>亦无染着。<a id="a-s"></a>无长短劫诸想分别。<a id="a-t"></a>何以故。<a id="a-u"></a>菩萨究竟离心想。<a id="a-v"></a>见一切颠倒。<a id="a-w"></a>得真寂见。<a id="a-x"></a>见法实性。<a id="a-y"></a>知诸世间如梦如幻无我无人。<a id="a-z"></a>但以大悲大愿力故。<a id="a-10"></a>放无垢光广大圆满。<a id="a-11"></a>现众生前教化调伏。<a id="a-12"></a>善男子。<a id="a-13"></a>譬如船师常以大船。<a id="a-14"></a>于河流中。<a id="a-15"></a>不依此岸。<a id="a-16"></a>不着彼岸。<a id="a-17"></a>不住中流。<a id="a-18"></a>而度众生。<a id="a-19"></a>无有休息。<a id="a-1A"></a>菩萨摩诃萨。<a id="a-1B"></a>亦复如是。<a id="a-1C"></a>以波罗蜜船。<a id="a-1D"></a>于生死流中。<a id="a-1E"></a>不厌生死。<a id="a-1F"></a>不取涅槃。<a id="a-1G"></a>不住中流。<a id="a-1H"></a>而度众生。<a id="a-1I"></a>达于彼岸。<a id="a-1J"></a>无有休息。<a id="a-1K"></a>虽于无量无数劫中。<a id="a-1L"></a>常勤精进。<a id="a-1M"></a>修菩萨行。<a id="a-1N"></a>教化众生。<a id="a-1O"></a>未曾分别劫数长短。<a id="a-1P"></a>善男子。<a id="a-1Q"></a>如太虚空。<a id="a-1R"></a>一切世界于中成坏而无分别。<a id="a-1S"></a>本性清净。<a id="a-1T"></a>无染无乱。<a id="a-1U"></a>无碍无厌。<a id="a-1V"></a>非长非短。<a id="a-1W"></a>尽未来劫。<a id="a-1X"></a>持一切刹。<a id="a-1Y"></a>菩萨摩诃萨。<a id="a-1Z"></a>亦复如是。<a id="a-1a"></a>以等虚空界广大深心。<a id="a-1b"></a>起大愿风轮。<a id="a-1c"></a>摄诸众生。<a id="a-1d"></a>令离恶道生诸善趣。<a id="a-1e"></a>悉令安住一切智地。<a id="a-1f"></a>灭诸烦恼生死苦缚。<a id="a-1g"></a>而无忧喜疲厌之心。<a id="a-1h"></a>善男子。<a id="a-1i"></a>如幻化人。<a id="a-1j"></a>虽复具足一切色身。<a id="a-1k"></a>肢体圆满。<a id="a-1l"></a>而无入息及以出息寒热饥渴忧喜生死十种之事。<a id="a-1m"></a>菩萨摩诃萨。<a id="a-1n"></a>亦复如是。<a id="a-1o"></a>以如幻智平等法身。<a id="a-1p"></a>现众色相。<a id="a-1q"></a>于诸有趣。<a id="a-1r"></a>住无量劫。<a id="a-1s"></a>教化众生。<a id="a-1t"></a>于生死中一切境界。<a id="a-1u"></a>亦无十事所谓无欣。<a id="a-1v"></a>无厌。<a id="a-1w"></a>无爱。<a id="a-1x"></a>无恚。<a id="a-1y"></a>无苦。<a id="a-1z"></a>无乐。<a id="a-20"></a>无取。<a id="a-21"></a>无舍。<a id="a-22"></a>无安。<a id="a-23"></a>无怖。<a id="a-24"></a>善男子。<a id="a-25"></a>菩萨智慧。<a id="a-26"></a>虽复如是甚深难测。<a id="a-27"></a>我当承佛威神之力。<a id="a-28"></a>为汝解说。<a id="a-29"></a>令未来世诸菩萨等。<a id="a-2A"></a>满足种种广大愿门。<a id="a-2B"></a>成就增长种种诸力。</p>
  <p id="a2C">善男子。<a id="a-2D"></a>乃往古世。<a id="a-2E"></a>过世界海极微尘数劫。<a id="a-2F"></a>有世界。<a id="a-2G"></a>名宝光明。<a id="a-2H"></a>劫名妙光。<a id="a-2I"></a>于其劫中。<a id="a-2J"></a>有一万佛。<a id="a-2K"></a>出兴于世。<a id="a-2L"></a>其最初佛。<a id="a-2M"></a>号法轮大声虚空云灯王如来应正等觉。<a id="a-2N"></a>十号圆满。<a id="a-2O"></a>彼四天下阎浮提中。<a id="a-2P"></a>有一王都。<a id="a-2Q"></a>名一切爱乐宝庄严。<a id="a-2R"></a>城东不远。<a id="a-2S"></a>有一大林。<a id="a-2T"></a>名曰妙光。<a id="a-2U"></a>于彼林中。<a id="a-2V"></a>有菩提树名宝拘苏摩华云。<a id="a-2W"></a>于其树下。<a id="a-2X"></a>有师子座。<a id="a-2Y"></a>名毗卢遮那摩尼王莲华藏。<a id="a-2Z"></a>时彼如来。<a id="a-2a"></a>于此座上。<a id="a-2b"></a>成阿耨多罗三藐三菩提。<a id="a-2c"></a>满一百年。<a id="a-2d"></a>坐于最胜菩提道场。<a id="a-2e"></a>为诸菩萨诸天世人。<a id="a-2f"></a>及阎浮提宿植善根已成熟者。<a id="a-2g"></a>演说正法。<a id="a-2h"></a>是时国王。<a id="a-2i"></a>名曰胜光。<a id="a-2j"></a>时世人民寿一万岁。<a id="a-2k"></a>其中多有杀盗。<a id="a-2l"></a>淫佚。<a id="a-2m"></a>妄言。<a id="a-2n"></a>绮语。<a id="a-2o"></a>离间。<a id="a-2p"></a>粗恶。<a id="a-2q"></a>贪嗔。<a id="a-2r"></a>邪见。<a id="a-2s"></a>不孝父母。<a id="a-2t"></a>不敬沙门婆罗门等。<a id="a-2u"></a>如是诸恶。<a id="a-2v"></a>增长炽盛。<a id="a-2w"></a>时王为欲调伏彼等恶法众生。<a id="a-2x"></a>令住十善。<a id="a-2y"></a>广大成就。<a id="a-2z"></a>造立囹圄。<a id="a-30"></a>枷锁禁闭。<a id="a-31"></a>无量众生。<a id="a-32"></a>于中受苦。<a id="a-33"></a>王有太子。<a id="a-34"></a>名能胜性。<a id="a-35"></a>端正殊特。<a id="a-36"></a>人所喜见。<a id="a-37"></a>最胜清净。<a id="a-38"></a>妙色圆满。<a id="a-39"></a>具二十八大人之相。<a id="a-3A"></a>处自宫中。<a id="a-3B"></a>采女围绕。<a id="a-3C"></a>遥闻狱囚楚毒音声。<a id="a-3D"></a>心怀伤愍。<a id="a-3E"></a>从宫殿出。<a id="a-3F"></a>入牢狱中。<a id="a-3G"></a>见诸罪人。<a id="a-3H"></a>杻械枷锁。<a id="a-3I"></a>递相连系。<a id="a-3J"></a>置幽闇处或以火炙。<a id="a-3K"></a>或以烟熏。<a id="a-3L"></a>或被榜笞。<a id="a-3M"></a>或遭膑割。<a id="a-3N"></a>裸形乱发。<a id="a-3O"></a>饥渴羸瘦。<a id="a-3P"></a>筋断骨现。<a id="a-3Q"></a>号叫苦剧。<a id="a-3R"></a>太子见已。<a id="a-3S"></a>心生悲愍。<a id="a-3T"></a>发起利益救护之心。<a id="a-3U"></a>以无畏声。<a id="a-3V"></a>安慰之言。<a id="a-3W"></a>汝莫忧恼。<a id="a-3X"></a>汝勿愁怖。<a id="a-3Y"></a>我当令汝悉得解脱。<a id="a-3Z"></a>便诣王所。<a id="a-3a"></a>而白王言。<a id="a-3b"></a>狱中罪人。<a id="a-3c"></a>苦毒难处。<a id="a-3d"></a>愿垂宽宥。<a id="a-3e"></a>施以无畏。<a id="a-3f"></a>时王即集五百大臣。<a id="a-3g"></a>而问之言。<a id="a-3h"></a>是事云何。<a id="a-3i"></a>诸臣答言。<a id="a-3j"></a>彼罪人者。<a id="a-3k"></a>私窃官物。<a id="a-3l"></a>谋夺王位。<a id="a-3m"></a>盗入宫闱。<a id="a-3n"></a>罪应刑戮。<a id="a-3o"></a>不宜宽恕以乱王法。<a id="a-3p"></a>有哀救者。<a id="a-3q"></a>罪亦当死。<a id="a-3r"></a>时彼太子。<a id="a-3s"></a>闻是语已。<a id="a-3t"></a>悲心转切。<a id="a-3u"></a>语大臣言。<a id="a-3v"></a>如汝所说但放罪人。<a id="a-3w"></a>所有苦事。<a id="a-3x"></a>我悉代受。<a id="a-3y"></a>随其所应可以治我。<a id="a-3z"></a>我为彼等苦恼系缚一切众生得解脱故。<a id="a-40"></a>粉身殁命。<a id="a-41"></a>无所顾惜。<a id="a-42"></a>要令罪人皆得免离。<a id="a-43"></a>何以故。<a id="a-44"></a>若我不救此等众生令解脱者。<a id="a-45"></a>云何能救三界牢狱诸苦众生。<a id="a-46"></a>一切众生在三界中。<a id="a-47"></a>为诸贪爱之所系缚。<a id="a-48"></a>入于种种黑闇稠林。<a id="a-49"></a>愚痴所蔽。<a id="a-4A"></a>贫无功德。<a id="a-4B"></a>堕诸恶趣。<a id="a-4C"></a>身形鄙陋。<a id="a-4D"></a>诸根放逸。<a id="a-4E"></a>其心迷惑。<a id="a-4F"></a>不求出道。<a id="a-4G"></a>失智慧光。<a id="a-4H"></a>乐着三有。<a id="a-4I"></a>断诸福德。<a id="a-4J"></a>灭诸智慧。<a id="a-4K"></a>种种烦恼浊乱其心。<a id="a-4L"></a>住苦牢狱。<a id="a-4M"></a>入魔罥网。<a id="a-4N"></a>生老病死忧悲恼害。<a id="a-4O"></a>如是诸苦。<a id="a-4P"></a>常所逼迫。<a id="a-4Q"></a>我当云何令彼解脱。<a id="a-4R"></a>是故应舍一切珍财眷属妻子。<a id="a-4S"></a>乃至身命。<a id="a-4T"></a>而救拔之。<a id="a-4U"></a>令彼狱囚而得离苦。<a id="a-4V"></a>时诸大臣。<a id="a-4W"></a>闻是语已。<a id="a-4X"></a>共诣王所。<a id="a-4Y"></a>悉举其手。<a id="a-4Z"></a>高声唱言。<a id="a-4a"></a>大王当知。<a id="a-4b"></a>如太子意。<a id="a-4c"></a>毁坏王法。<a id="a-4d"></a>祸及万人。<a id="a-4e"></a>若王爱念。<a id="a-4f"></a>不速治责。<a id="a-4g"></a>王之宝祚。<a id="a-4h"></a>亦不久立。<a id="a-4i"></a>王闻此言。<a id="a-4j"></a>赫然大怒。<a id="a-4k"></a>令诛太子及诸罪人。<a id="a-4l"></a>王后闻之。<a id="a-4m"></a>愁忧号哭。<a id="a-4n"></a>毁形降服。<a id="a-4o"></a>尘土坌身。<a id="a-4p"></a>与千采女及诸眷属。<a id="a-4q"></a>驰诣王所。<a id="a-4r"></a>举体投地。<a id="a-4s"></a>顶礼王足。<a id="a-4t"></a>俱白王言。<a id="a-4u"></a>唯愿大王。<a id="a-4v"></a>慈恕太子。<a id="a-4w"></a>赐其余命。<a id="a-4x"></a>王即回意。<a id="a-4y"></a>语太子言。<a id="a-4z"></a>此诸狱囚。<a id="a-50"></a>罪在难赦。<a id="a-51"></a>故我敕汝。<a id="a-52"></a>莫救罪人。<a id="a-53"></a>若救罪人。<a id="a-54"></a>必当杀汝。<a id="a-55"></a>尔时太子。<a id="a-56"></a>为欲开发广大心故。<a id="a-57"></a>为欲专求一切智故。<a id="a-58"></a>为欲利益诸众生故。<a id="a-59"></a>为以大悲普救摄故。<a id="a-5A"></a>其心坚固无有退怯。<a id="a-5B"></a>复白王言。<a id="a-5C"></a>愿恕彼罪身当受戮。<a id="a-5D"></a>王言随意。<a id="a-5E"></a>尔时王后。<a id="a-5F"></a>既见太子。<a id="a-5G"></a>悲救决定。<a id="a-5H"></a>复白王言。<a id="a-5I"></a>愿听太子半月行施。<a id="a-5J"></a>恣意修福。<a id="a-5K"></a>然后就戮。<a id="a-5L"></a>王即听许。<a id="a-5M"></a>是时王后。<a id="a-5N"></a>眷属妃嫔。<a id="a-5O"></a>蒙王许已。<a id="a-5P"></a>悲喜交集。<a id="a-5Q"></a>不自胜任。<a id="a-5R"></a>时都城北。<a id="a-5S"></a>有一大园。<a id="a-5T"></a>名曰日光。<a id="a-5U"></a>曾是往古诸仙施场。<a id="a-5V"></a>太子诣彼。<a id="a-5W"></a>设大施会。<a id="a-5X"></a>须食与食。<a id="a-5Y"></a>须衣与衣。<a id="a-5Z"></a>乃至车乘。<a id="a-5a"></a>华鬘璎珞。<a id="a-5b"></a>涂香末香。<a id="a-5c"></a>幢幡宝盖。<a id="a-5d"></a>及余种种宝庄严具。<a id="a-5e"></a>随有所求靡不周给。<a id="a-5f"></a>经半月已。<a id="a-5g"></a>于最后日。<a id="a-5h"></a>国王群臣。<a id="a-5i"></a>后妃采女。<a id="a-5j"></a>长者居士。<a id="a-5k"></a>城邑人众。<a id="a-5l"></a>及诸外道。<a id="a-5m"></a>悉来集会。<a id="a-5n"></a>时法轮大声虚空云灯王如来。<a id="a-5o"></a>知诸众生调伏时至。<a id="a-5p"></a>即与大众。<a id="a-5q"></a>诣此施场。<a id="a-5r"></a>所谓天王围绕。<a id="a-5s"></a>龙王供养。<a id="a-5t"></a>夜叉王守护。<a id="a-5u"></a>乾闼婆王赞叹。<a id="a-5v"></a>阿修罗王曲躬顶礼。<a id="a-5w"></a>迦楼罗王以清净心散诸宝华。<a id="a-5x"></a>紧那罗王欢喜爱敬歌咏劝请。<a id="a-5y"></a>摩睺罗伽王一心观察瞻仰尊颜。<a id="a-5z"></a>与此众俱入彼大会。<a id="a-60"></a>尔时太子。<a id="a-61"></a>及诸大众。<a id="a-62"></a>遥见如来相好端严。<a id="a-63"></a>诸根寂定。<a id="a-64"></a>如调顺象。<a id="a-65"></a>心无垢浊。<a id="a-66"></a>如清净池威德自在。<a id="a-67"></a>如大龙王。<a id="a-68"></a>现大神通。<a id="a-69"></a>示大自在。<a id="a-6A"></a>种种相好。<a id="a-6B"></a>庄严其身。<a id="a-6C"></a>放大光明。<a id="a-6D"></a>普照世界。<a id="a-6E"></a>一切毛孔。<a id="a-6F"></a>出香焰云震动十方无量佛刹。<a id="a-6G"></a>出兴一切庄严具云。<a id="a-6H"></a>普雨一切诸庄严具。<a id="a-6I"></a>以佛威神功德之力。<a id="a-6J"></a>一切众生见者心净。<a id="a-6K"></a>增长欢喜销灭烦恼。<a id="a-6L"></a>尔时太子。<a id="a-6M"></a>及诸大众。<a id="a-6N"></a>既见如来种种威力。<a id="a-6O"></a>心意清净。<a id="a-6P"></a>踊跃无量。<a id="a-6Q"></a>即于佛前。<a id="a-6R"></a>五体投地。<a id="a-6S"></a>顶礼佛足。<a id="a-6T"></a>安施最胜清净床座。<a id="a-6U"></a>合掌恭敬。<a id="a-6V"></a>而白佛言。<a id="a-6W"></a>善来世尊。<a id="a-6X"></a>善来善逝。<a id="a-6Y"></a>唯愿哀愍。<a id="a-6Z"></a>摄受于我。<a id="a-6a"></a>处于此座。<a id="a-6b"></a>以佛神力。<a id="a-6c"></a>净居诸天。<a id="a-6d"></a>即变此座。<a id="a-6e"></a>为香摩尼宝莲华藏师子之座。<a id="a-6f"></a>佛坐其上。<a id="a-6g"></a>诸菩萨众。<a id="a-6h"></a>各各就座。<a id="a-6i"></a>周匝围绕。<a id="a-6j"></a>眷属庄严。<a id="a-6k"></a>时彼会中。<a id="a-6l"></a>一切众生。<a id="a-6m"></a>因见如来。<a id="a-6n"></a>患苦销灭。<a id="a-6o"></a>垢障咸除。<a id="a-6p"></a>身器清净。<a id="a-6q"></a>堪受圣法。<a id="a-6r"></a>尔时能胜性太子。<a id="a-6s"></a>见彼人天一切世主国王大臣长者居士。<a id="a-6t"></a>乃至所有童男童女。<a id="a-6u"></a>诸外道等。<a id="a-6v"></a>众会集已。<a id="a-6w"></a>普遍观察。<a id="a-6x"></a>偏袒右肩。<a id="a-6y"></a>右膝着地。<a id="a-6z"></a>合掌恭敬。<a id="a-70"></a>一心观佛。<a id="a-71"></a>以偈赞曰。</p>
  <p id="a72">梵释八部五通仙　　种种辩才同赞佛</p>
  <p id="a73">我以微力今随赞　　如蜂随于妙翅飞</p>
  <p id="a74">融金色相青莲眼　　销殄魔军过失除</p>
  <p id="a75">威仪严净德充盈　　十力智光恒普照</p>
  <p id="a76">住真寂乐无明尽　　能除欲醉断邪因</p>
  <p id="a77">截诸爱网利群生　　十力智光恒普照</p>
  <p id="a78">日光天子出现时　　虽能与世为明导</p>
  <p id="a79">种种惑乱蔽其心　　佛日自他无不照</p>
  <p id="a7A">雪山住世自在魔　　龙为璎珞兽皮服</p>
  <p id="a7B">常为女色之所昏　　十力智光恒普照</p>
  <p id="a7C">月光天子耀世间　　净空列宿为严饰</p>
  <p id="a7D">种种惑乱覆其心　　佛月自他无不照</p>
  <p id="a7E">青莲华眼那罗延　　除灭修罗能变化</p>
  <p id="a7F">随眠昏醉如胎藏　　十力智光恒普照</p>
  <p id="a7G">帝释手执金刚杵　　威德能碎阿修罗</p>
  <p id="a7H">常为女色昏醉心　　十力智光恒普照</p>
  <p id="a7I">力贤三十三天主　　威势能破修罗军</p>
  <p id="a7J">由昏欲箭中其心　　十力智光恒普照</p>
  <p id="a7K">犀牛婆薮蚁楼仙　　五通神力无能制</p>
  <p id="a7L">贪欲愚痴常醉心　　十力智光恒普照</p>
  <p id="a7M">胜论数论意仙等　　一切外道常所宗</p>
  <p id="a7N">痴网所缠坠欲泥　　十力智光恒普照</p>
  <p id="a7O">说四围陀立世界　　八面四臂胜身天</p>
  <p id="a7P">种种无明常自昏　　十力智光恒普照</p>
  <p id="a7Q">邪天爱欲无惭耻　　那延好杀无愧心</p>
  <p id="a7R">鬼母血食害牛羊　　频那甘酒常昏醉</p>
  <p id="a7S">唯有如来恒住世　　智眼常明如日光</p>
  <p id="a7T">众生痴闇覆其心　　不见善逝常迷没</p>
  <p id="a7U">我于善逝非亲属　　于诸异道亦非怨</p>
  <p id="a7V">异道既非夺我财　　如来亦不与珍宝</p>
  <p id="a7W">但以世尊清净语　　决定利益无怨亲</p>
  <p id="a7X">涤除妄垢显心源　　故我归依无等者</p>
  <p id="a7Y">能尽未来一切劫　　利安一切诸众生</p>
  <p id="a7Z">拔苦与乐无懈心　　故我顶礼慈悲者</p>
  <p id="a7a">瞻睹如来寂静月　　或起深信或生疑</p>
  <p id="a7b">或敬或慢或怀忧　　究竟皆同解脱果</p>
  <p id="a7c">佛开广大青莲眼　　妙相庄严功德身</p>
  <p id="a7d">人天共赞不能量　　譬若万流归大海</p>
  <p id="a7e">我此舌根少称赞　　所生微分妙善根</p>
  <p id="a7f">普施法界诸众生　　愿证法身成正觉</p>
  <p id="a7g">尔时法轮大声虚空云灯王如来。<a id="a-7h"></a>知此太子及彼会中一切众生。<a id="a-7i"></a>堪受圣化。<a id="a-7j"></a>以圆满音。<a id="a-7k"></a>说修多罗。<a id="a-7l"></a>名普照圆满。<a id="a-7m"></a>因令诸众生随类各解。<a id="a-7n"></a>时彼会中。<a id="a-7o"></a>有八十那由他众生。<a id="a-7p"></a>远尘离垢。<a id="a-7q"></a>于诸法中。<a id="a-7r"></a>得净法眼。<a id="a-7s"></a>无量那由他众生。<a id="a-7t"></a>得无学地。<a id="a-7u"></a>十千众生。<a id="a-7v"></a>住大乘道。<a id="a-7w"></a>入普贤行。<a id="a-7x"></a>成满大愿。<a id="a-7y"></a>是时十方各百佛刹极微尘数众生。<a id="a-7z"></a>于大乘中。<a id="a-80"></a>心得调伏。<a id="a-81"></a>无量世界。<a id="a-82"></a>种种佛刹。<a id="a-83"></a>一切众生。<a id="a-84"></a>免离恶趣。<a id="a-85"></a>复过算数无量众生。<a id="a-86"></a>生于天上。<a id="a-87"></a>能胜性太子。<a id="a-88"></a>即于此时。<a id="a-89"></a>得此菩萨普化众生令生善根解脱门。</p>
  <p id="a8A">善男子。<a id="a-8B"></a>尔时太子。<a id="a-8C"></a>岂异人乎。<a id="a-8D"></a>我身是也。<a id="a-8E"></a>我因往昔起大悲心。<a id="a-8F"></a>舍身命财。<a id="a-8G"></a>一切眷属。<a id="a-8H"></a>乃至人间安乐寿命。<a id="a-8I"></a>救彼狱中受苦系缚一切众生。<a id="a-8J"></a>皆令解脱。<a id="a-8K"></a>开门大施。<a id="a-8L"></a>心无障碍。<a id="a-8M"></a>供养于佛。<a id="a-8N"></a>令生欢喜。<a id="a-8O"></a>发菩提心。<a id="a-8P"></a>得此解脱。<a id="a-8Q"></a>善男子。<a id="a-8R"></a>我于尔时。<a id="a-8S"></a>但为利益一切众生不着三界。<a id="a-8T"></a>心无依止。<a id="a-8U"></a>不求果报。<a id="a-8V"></a>无所希望。<a id="a-8W"></a>不贪世间。<a id="a-8X"></a>一切名称。<a id="a-8Y"></a>不欲自赞轻毁于他不恋一切世间财宝。<a id="a-8Z"></a>于所行施。<a id="a-8a"></a>离有相心。<a id="a-8b"></a>于诸世间种种境界。<a id="a-8c"></a>无所贪染。<a id="a-8d"></a>无所怖畏。<a id="a-8e"></a>但唯爱乐如来境界。<a id="a-8f"></a>净菩提心。<a id="a-8g"></a>心性坚固犹若金刚。<a id="a-8h"></a>成就众生。<a id="a-8i"></a>勤求匪懈。<a id="a-8j"></a>以大悲力。<a id="a-8k"></a>灭众生苦。<a id="a-8l"></a>以如来力。<a id="a-8m"></a>开发内心。<a id="a-8n"></a>观察菩萨诸清净行。<a id="a-8o"></a>庄严大乘出要之道。<a id="a-8p"></a>常乐观察一切智门。<a id="a-8q"></a>修诸苦行。<a id="a-8r"></a>得此解脱善男子。<a id="a-8s"></a>于意云何。<a id="a-8t"></a>彼时五百大臣。<a id="a-8u"></a>于胜光王作不善语。<a id="a-8v"></a>欲害我者。<a id="a-8w"></a>岂异人乎。<a id="a-8x"></a>今提婆达多等五百徒党恶比丘是。<a id="a-8y"></a>是诸人等。<a id="a-8z"></a>蒙佛教化。<a id="a-90"></a>调伏成熟。<a id="a-91"></a>皆已授与阿耨多罗三藐三菩提记。<a id="a-92"></a>于未来世。<a id="a-93"></a>过须弥山极微尘数劫。<a id="a-94"></a>尔时有劫。<a id="a-95"></a>名善光明。<a id="a-96"></a>世界名宝光。<a id="a-97"></a>于中成佛。<a id="a-98"></a>其五百佛。<a id="a-99"></a>次第兴世。<a id="a-9A"></a>最初如来。<a id="a-9B"></a>号曰大悲。<a id="a-9C"></a>第二名饶益一切众生愿月王。<a id="a-9D"></a>第三名大悲师子。<a id="a-9E"></a>第四名利益一切世间乃至最后。<a id="a-9F"></a>名曰医王。<a id="a-9G"></a>虽彼诸佛大悲平等。<a id="a-9H"></a>然为调伏诸众生故。<a id="a-9I"></a>种种国土功德庄严。<a id="a-9J"></a>种族父母。<a id="a-9K"></a>受生诞生在家出家。<a id="a-9L"></a>修菩萨道。<a id="a-9M"></a>往诣道场。<a id="a-9N"></a>降伏魔军。<a id="a-9O"></a>成等正觉。<a id="a-9P"></a>转正法轮。<a id="a-9Q"></a>说修多罗。<a id="a-9R"></a>语言音声。<a id="a-9S"></a>显示神通。<a id="a-9T"></a>现大威力。<a id="a-9U"></a>光明众会。<a id="a-9V"></a>寿命法住。<a id="a-9W"></a>及其名号。<a id="a-9X"></a>各各差别。<a id="a-9Y"></a>善男子。<a id="a-9Z"></a>彼诸罪人。<a id="a-9a"></a>我所救者。<a id="a-9b"></a>即拘留孙等贤劫千佛是。<a id="a-9c"></a>尔时百万阿僧祇诸大菩萨。<a id="a-9d"></a>见彼如来无边威力。<a id="a-9e"></a>发阿耨多罗三藐三菩提心者。<a id="a-9f"></a>今于十方一切世界。<a id="a-9g"></a>行菩萨行。<a id="a-9h"></a>修习增长。<a id="a-9i"></a>如是菩萨。<a id="a-9j"></a>普化众生。<a id="a-9k"></a>令生善根解脱者是。<a id="a-9l"></a>时胜光王。<a id="a-9m"></a>今萨遮尼干子大论师是。<a id="a-9n"></a>时王夫人内宫采女。<a id="a-9o"></a>及诸眷属。<a id="a-9p"></a>即彼尼干六万弟子。<a id="a-9q"></a>与师俱来。<a id="a-9r"></a>建大论幢。<a id="a-9s"></a>共佛论议。<a id="a-9t"></a>悉降伏之与授阿耨多罗三藐三菩提记者是。<a id="a-9u"></a>此诸人等。<a id="a-9v"></a>皆当作佛。<a id="a-9w"></a>种种佛刹。<a id="a-9x"></a>种种庄严。<a id="a-9y"></a>劫数名号。<a id="a-9z"></a>各各差别。<a id="a-A0"></a>善男子。<a id="a-A1"></a>我于尔时。<a id="a-A2"></a>救彼罪人。<a id="a-A3"></a>令解脱已。<a id="a-A4"></a>父母听我。<a id="a-A5"></a>舍离国土。<a id="a-A6"></a>妻子财宝。<a id="a-A7"></a>一切眷属。<a id="a-A8"></a>于法轮大声虚空云灯王如来所。<a id="a-A9"></a>出家学道。<a id="a-AA"></a>于千岁中。<a id="a-AB"></a>净修梵行。<a id="a-AC"></a>即得成就百亿三昧门。<a id="a-AD"></a>百亿陀罗尼门。<a id="a-AE"></a>百亿神通门。<a id="a-AF"></a>百亿菩萨大法藏。<a id="a-AG"></a>能生百亿求一切智精进门。<a id="a-AH"></a>净治百亿安忍门。<a id="a-AI"></a>增长百亿思惟心。<a id="a-AJ"></a>成就百亿菩萨力。<a id="a-AK"></a>深入百亿菩萨种智门。<a id="a-AL"></a>出生百亿般若波罗蜜门。<a id="a-AM"></a>得百亿十方诸佛现前门。<a id="a-AN"></a>具百亿菩萨大愿门。<a id="a-AO"></a>成就圆满如是法已。<a id="a-AP"></a>于念念中。<a id="a-AQ"></a>十方各照百亿佛刹。<a id="a-AR"></a>于念念中。<a id="a-AS"></a>十方各游百亿佛刹。<a id="a-AT"></a>于念念中。<a id="a-AU"></a>忆念十方一切世界前后际劫百亿诸佛。<a id="a-AV"></a>于念念中。<a id="a-AW"></a>能知十方一切世界百亿诸佛大变化海。<a id="a-AX"></a>于念念中。<a id="a-AY"></a>能见十方百亿佛刹所有众生。<a id="a-AZ"></a>种种趣类。<a id="a-Aa"></a>随业所受。<a id="a-Ab"></a>生时死时。<a id="a-Ac"></a>善趣恶趣。<a id="a-Ad"></a>好色恶色。<a id="a-Ae"></a>其诸众生种种心行。<a id="a-Af"></a>种种欲乐。<a id="a-Ag"></a>种种心性。<a id="a-Ah"></a>种种根器。<a id="a-Ai"></a>种种业习。<a id="a-Aj"></a>种种出生。<a id="a-Ak"></a>种种相续。<a id="a-Al"></a>种种成就。<a id="a-Am"></a>可调伏时。<a id="a-An"></a>皆悉明了。<a id="a-Ao"></a>善男子。<a id="a-Ap"></a>我于尔时。<a id="a-Aq"></a>命终之后。<a id="a-Ar"></a>还复于彼阎浮提中。<a id="a-As"></a>作转轮王。<a id="a-At"></a>彼法轮大声虚空云灯王如来。<a id="a-Au"></a>般涅槃后。<a id="a-Av"></a>次即于此。<a id="a-Aw"></a>值虚空高胜吉祥王如来。<a id="a-Ax"></a>承事供养。<a id="a-Ay"></a>令生欢喜。<a id="a-Az"></a>次为帝释。<a id="a-B0"></a>即此道场。<a id="a-B1"></a>值释梵主藏王如来。<a id="a-B2"></a>亲近供养。<a id="a-B3"></a>令生欢喜。<a id="a-B4"></a>次为夜摩天王。<a id="a-B5"></a>即于此界。<a id="a-B6"></a>值大地威德吉祥山如来。<a id="a-B7"></a>亲近供养。<a id="a-B8"></a>令生欢喜。<a id="a-B9"></a>次为兜率天王。<a id="a-BA"></a>即于此界。<a id="a-BB"></a>值法轮光明大声王如来。<a id="a-BC"></a>亲近供养。<a id="a-BD"></a>令生欢喜。<a id="a-BE"></a>次为妙变化天王。<a id="a-BF"></a>即于此界。<a id="a-BG"></a>值虚空智灯王如来。<a id="a-BH"></a>亲近供养。<a id="a-BI"></a>令生欢喜。<a id="a-BJ"></a>次为他化自在天王。<a id="a-BK"></a>即于此界。<a id="a-BL"></a>值无能坏威力幢王如来。<a id="a-BM"></a>亲近供养。<a id="a-BN"></a>令生欢喜。<a id="a-BO"></a>次为阿修罗王。<a id="a-BP"></a>即于此界。<a id="a-BQ"></a>值一切法音王如来。<a id="a-BR"></a>亲近供养。<a id="a-BS"></a>令生欢喜。<a id="a-BT"></a>次为大梵天王。<a id="a-BU"></a>即于此界。<a id="a-BV"></a>值普现变化影像法音王如来。<a id="a-BW"></a>亲近供养。<a id="a-BX"></a>令生欢喜。<a id="a-BY"></a>善男子。<a id="a-BZ"></a>此宝光明世界妙光劫中。<a id="a-Ba"></a>有一万佛。<a id="a-Bb"></a>出兴于世。<a id="a-Bc"></a>我皆亲近。<a id="a-Bd"></a>一一承事。<a id="a-Be"></a>恭敬供养。<a id="a-Bf"></a>令生欢喜。<a id="a-Bg"></a>次复有劫。<a id="a-Bh"></a>名曰日光。<a id="a-Bi"></a>于彼劫中。<a id="a-Bj"></a>有十万佛出兴于世。<a id="a-Bk"></a>最初如来。<a id="a-Bl"></a>名妙相好吉祥山。<a id="a-Bm"></a>我时为王。<a id="a-Bn"></a>名曰大慧。<a id="a-Bo"></a>于彼如来。<a id="a-Bp"></a>承事供养。<a id="a-Bq"></a>令生欢喜。<a id="a-Br"></a>次有佛出。<a id="a-Bs"></a>名圆满肩。<a id="a-Bt"></a>我为居士。<a id="a-Bu"></a>亲近供养。<a id="a-Bv"></a>令生欢喜。<a id="a-Bw"></a>次有佛出。<a id="a-Bx"></a>名无垢童子。<a id="a-By"></a>我为辅臣。<a id="a-Bz"></a>亲近供养。<a id="a-C0"></a>令生欢喜。<a id="a-C1"></a>次有佛出。<a id="a-C2"></a>名勇猛持。<a id="a-C3"></a>我为阿修罗王。<a id="a-C4"></a>亲近供养。<a id="a-C5"></a>令生欢喜。<a id="a-C6"></a>次有佛出。<a id="a-C7"></a>名为妙光。<a id="a-C8"></a>我为山神。<a id="a-C9"></a>亲近供养。<a id="a-CA"></a>令生欢喜。<a id="a-CB"></a>次有佛出。<a id="a-CC"></a>名须弥相。<a id="a-CD"></a>我为树神。<a id="a-CE"></a>亲近供养。<a id="a-CF"></a>令生欢喜。<a id="a-CG"></a>次有佛出。<a id="a-CH"></a>名离垢臂。<a id="a-CI"></a>我为商主。<a id="a-CJ"></a>亲近供养。<a id="a-CK"></a>令生欢喜。<a id="a-CL"></a>次有佛出。<a id="a-CM"></a>名师子游步。<a id="a-CN"></a>我为城神。<a id="a-CO"></a>亲近供养。<a id="a-CP"></a>令生欢喜。<a id="a-CQ"></a>次有佛出。<a id="a-CR"></a>名天王宝髻。<a id="a-CS"></a>我为毗沙门天王。<a id="a-CT"></a>亲近供养。<a id="a-CU"></a>令生欢喜。<a id="a-CV"></a>次有佛出。<a id="a-CW"></a>名法高称。<a id="a-CX"></a>我为乾闼婆王。<a id="a-CY"></a>亲近供养。<a id="a-CZ"></a>令生欢喜。<a id="a-Ca"></a>次有佛出。<a id="a-Cb"></a>名普光明冠。<a id="a-Cc"></a>我为鸠槃茶王。<a id="a-Cd"></a>亲近供养。<a id="a-Ce"></a>令生欢喜。<a id="a-Cf"></a>善男子。<a id="a-Cg"></a>于彼劫中。<a id="a-Ch"></a>此十如来。<a id="a-Ci"></a>而为上首。<a id="a-Cj"></a>如是次第。<a id="a-Ck"></a>十万如来。<a id="a-Cl"></a>皆悉供养。<a id="a-Cm"></a>善男子。<a id="a-Cn"></a>此世界中。<a id="a-Co"></a>次复有劫。<a id="a-Cp"></a>名妙莲华。<a id="a-Cq"></a>有六十亿如来。<a id="a-Cr"></a>出兴于世。<a id="a-Cs"></a>我常于此。<a id="a-Ct"></a>受种种身。<a id="a-Cu"></a>以种种威仪。<a id="a-Cv"></a>往诣于彼一一佛所。<a id="a-Cw"></a>亲近承事。<a id="a-Cx"></a>以种种资具。<a id="a-Cy"></a>恭敬供养。<a id="a-Cz"></a>令生欢喜。<a id="a-D0"></a>教化调伏无量众生。<a id="a-D1"></a>令其成熟阿耨多罗三藐三菩提心。<a id="a-D2"></a>我又于彼一一佛所。<a id="a-D3"></a>得种种三昧门。<a id="a-D4"></a>种种陀罗尼门。<a id="a-D5"></a>种种神通门。<a id="a-D6"></a>种种辩才门。<a id="a-D7"></a>种种一切智门。<a id="a-D8"></a>种种法明门。<a id="a-D9"></a>种种智慧门。<a id="a-DA"></a>照种种十方海。<a id="a-DB"></a>入种种佛刹海。<a id="a-DC"></a>见种种诸佛海。<a id="a-DD"></a>显示甚深。<a id="a-DE"></a>普遍建立。<a id="a-DF"></a>清净成就增长广大。<a id="a-DG"></a>如于此妙莲华劫中。<a id="a-DH"></a>亲近供养。<a id="a-DI"></a>尔所诸佛。<a id="a-DJ"></a>令生欢喜。<a id="a-DK"></a>于一切处。<a id="a-DL"></a>一切世界海极微尘数劫。<a id="a-DM"></a>所有如来。<a id="a-DN"></a>出兴于世。<a id="a-DO"></a>亲近供养。<a id="a-DP"></a>令生欢喜。<a id="a-DQ"></a>一一如来。<a id="a-DR"></a>演说妙法。<a id="a-DS"></a>我皆听闻。<a id="a-DT"></a>闻已信受。<a id="a-DU"></a>守护忆持。<a id="a-DV"></a>为他广说。<a id="a-DW"></a>教化成熟一切众生。<a id="a-DX"></a>亦复如是。<a id="a-DY"></a>如是一切诸如来所。<a id="a-DZ"></a>皆悉修习此解脱门。<a id="a-Da"></a>复得无量解脱方便。<a id="a-Db"></a>尔时守护一切众生大愿精进力勇健光明主夜神。<a id="a-Dc"></a>欲重宣此解脱门义。<a id="a-Dd"></a>即为善财。<a id="a-De"></a>而说偈言。</p>
  <p id="aDf">汝发大心为世日　　问我难思解脱门</p>
  <p id="aDg">我承佛力为汝说　　汝应一心而谛听</p>
  <p id="aDh">往昔无边广大劫　　过于刹海极微数</p>
  <p id="aDi">彼时刹号宝光明　　其中有劫名妙光</p>
  <p id="aDj">于此妙光大劫中　　一万如来出兴世</p>
  <p id="aDk">我皆亲近而供养　　从其修习此解脱</p>
  <p id="aDl">时有王都名喜严　　纵广宽平极殊丽</p>
  <p id="aDm">杂业众生所居住　　或心清净或作恶</p>
  <p id="aDn">彼时有王名胜光　　恒以正法御群生</p>
  <p id="aDo">太子名为能胜性　　形体端严备众相</p>
  <p id="aDp">尔时幽系无量人　　犯王教令当受戮</p>
  <p id="aDq">太子见已生悲愍　　上启于王请宽宥</p>
  <p id="aDr">王集群臣议所应　　咸言太子危王国</p>
  <p id="aDs">如是罪人应就戮　　如何悉救令除免</p>
  <p id="aDt">时胜光王语太子　　汝救彼罪自当受</p>
  <p id="aDu">太子哀念情转深　　誓救众生无退怯</p>
  <p id="aDv">时王夫人采女等　　俱来王所白王言</p>
  <p id="aDw">愿放太子半月中　　布施众生作功德</p>
  <p id="aDx">时王闻已即听许　　设大施会济贫乏</p>
  <p id="aDy">一切众生靡不臻　　随有所求咸给与</p>
  <p id="aDz">如是半月日云满　　太子就戮时将至</p>
  <p id="aE0">大众百千万亿人　　同时瞻仰俱号泣</p>
  <p id="aE1">佛知众会根将熟　　慈悲来此化群生</p>
  <p id="aE2">显现神变大庄严　　靡不亲近而恭敬</p>
  <p id="aE3">佛以圆音方便说　　法灯普照修多罗</p>
  <p id="aE4">无量众生意调伏　　悉蒙与授菩提记</p>
  <p id="aE5">太子闻法生欢喜　　发兴无上正觉心</p>
  <p id="aE6">誓愿承事于如来　　普为众生作依处</p>
  <p id="aE7">自此出家依佛住　　修行一切种智道</p>
  <p id="aE8">尔时便得此解脱　　大悲广济诸群生</p>
  <p id="aE9">于中住止经劫海　　谛观诸法真实性</p>
  <p id="aEA">常于苦海救众生　　精勤修习菩提道</p>
  <p id="aEB">劫中所有诸佛现　　悉皆承事无有余</p>
  <p id="aEC">咸以清净信解心　　听闻持护所说法</p>
  <p id="aED">次于佛刹极微数　　无量无边诸劫海</p>
  <p id="aEE">所有诸佛现世间　　一一供养皆如是</p>
  <p id="aEF">我念昔为太子时　　见诸众生系囹圄</p>
  <p id="aEG">誓愿舍身而救彼　　因其证此解脱门</p>
  <p id="aEH">经于佛刹极微数　　广大劫海常修习</p>
  <p id="aEI">念念令其得增长　　成就无边巧方便</p>
  <p id="aEJ">彼中所有诸如来　　我悉得见蒙开悟</p>
  <p id="aEK">令我增明此解脱　　及以种种方便力</p>
  <p id="aEL">我于无量千亿劫　　学此难思解脱门</p>
  <p id="aEM">诸佛法海无有边　　我悉一时能普饮</p>
  <p id="aEN">十方所有一切刹　　其身普入无所碍</p>
  <p id="aEO">三世种种国土名　　念念了知皆悉尽</p>
  <p id="aEP">三世所有诸佛海　　一一明见尽无余</p>
  <p id="aEQ">亦能示现其身相　　普诣于彼如来所</p>
  <p id="aER">复于十方一切刹　　一切诸佛导师前</p>
  <p id="aES">普雨一切庄严云　　供养一切无上觉</p>
  <p id="aET">复以无边大问海　　启请一切诸世尊</p>
  <p id="aEU">彼佛所兴妙法云　　皆悉受持无忘失</p>
  <p id="aEV">复于十方无量刹　　一切如来众会前</p>
  <p id="aEW">坐于众妙庄严座　　示现种种神通力</p>
  <p id="aEX">复于十方无量刹　　示现种种诸神变</p>
  <p id="aEY">一身示现无量身　　无量身中现一身</p>
  <p id="aEZ">复于一一毛孔中　　悉放无数大光明</p>
  <p id="aEa">各以种种巧方便　　除灭众生烦恼火</p>
  <p id="aEb">复于一一毛孔中　　出现无量化身云</p>
  <p id="aEc">充满十方诸世界　　普雨法雨济群品</p>
  <p id="aEd">十方一切诸菩萨　　入此难思解脱门</p>
  <p id="aEe">悉尽未来诸刹劫　　安住修行菩萨行</p>
  <p id="aEf">随诸心乐为说法　　令彼皆除邪见网</p>
  <p id="aEg">示以天道及二乘　　乃至如来一切智</p>
  <p id="aEh">一切众生受生处　　示现无边种种身</p>
  <p id="aEi">悉同其类现众像　　普应其心而说法</p>
  <p id="aEj">若有得此解脱门　　则住无边功德海</p>
  <p id="aEk">譬如刹海极微数　　不可思议无有量</p>
  <p id="aEl">善男子。<a id="a-Em"></a>我唯知此菩萨普化众生。<a id="a-En"></a>令生善根解脱门。<a id="a-Eo"></a>如诸菩萨摩诃萨。<a id="a-Ep"></a>超诸世间。<a id="a-Eq"></a>现诸趣身。<a id="a-Er"></a>慧眼明彻。<a id="a-Es"></a>永离痴翳。<a id="a-Et"></a>不住攀缘。<a id="a-Eu"></a>无有障碍。<a id="a-Ev"></a>了达一切诸法自性。<a id="a-Ew"></a>除灭众生无明黑闇。<a id="a-Ex"></a>善能观察一切诸法。<a id="a-Ey"></a>善巧方便。<a id="a-Ez"></a>微细思惟。<a id="a-F0"></a>得无我智。<a id="a-F1"></a>证无我法。<a id="a-F2"></a>教化调伏一切众生。<a id="a-F3"></a>恒无休息。<a id="a-F4"></a>心常安住无二法门。<a id="a-F5"></a>于三宝境。<a id="a-F6"></a>得不坏信。<a id="a-F7"></a>究竟了知诸行生灭。<a id="a-F8"></a>善说三世清净实际。<a id="a-F9"></a>普入一切诸言辞海。<a id="a-FA"></a>而我云何。<a id="a-FB"></a>能知能说彼功德海。<a id="a-FC"></a>彼勇猛智。<a id="a-FD"></a>彼心行处。<a id="a-FE"></a>彼三昧境。<a id="a-FF"></a>彼解脱力。<a id="a-FG"></a>彼自在门。<a id="a-FH"></a>彼神通事。<a id="a-FI"></a>善男子。<a id="a-FJ"></a>此阎浮提从菩提树。<a id="a-FK"></a>恒河西北。<a id="a-FL"></a>迦毗罗城。<a id="a-FM"></a>有一园林。<a id="a-FN"></a>名岚毗尼。<a id="a-FO"></a>彼园有神。<a id="a-FP"></a>名妙威德圆满爱敬。<a id="a-FQ"></a>汝诣彼问。<a id="a-FR"></a>菩萨云何修菩萨行。<a id="a-FS"></a>生如来家。<a id="a-FT"></a>为无尽灯。<a id="a-FU"></a>光明照世。<a id="a-FV"></a>尽未来劫。<a id="a-FW"></a>难行能行。<a id="a-FX"></a>而无厌倦。<a id="a-FY"></a>时善财童子。<a id="a-FZ"></a>头面礼敬彼夜神足。<a id="a-Fa"></a>绕无数匝。<a id="a-Fb"></a>殷勤瞻仰。<a id="a-Fc"></a>一心恋慕。<a id="a-Fd"></a>辞退而去。</p>
 </body>
</html>