<!doctype html>
<html id="z3IBTWkIs" data-ver="945">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第二十二</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>随顺修行。<a id="a-5"></a>具足功德寂静音海主夜神所得解脱。<a id="a-6"></a>观察彼神所说法门。<a id="a-7"></a>一一文句。<a id="a-8"></a>皆无忘失。<a id="a-9"></a>于无量深心。<a id="a-A"></a>无量法性。<a id="a-B"></a>一切方便神通智慧。<a id="a-C"></a>忆念思择。<a id="a-D"></a>相续不断。<a id="a-E"></a>微细分别。<a id="a-F"></a>解了甚深。<a id="a-G"></a>其心广大证入安住。<a id="a-H"></a>渐行往诣守护一切城增长威德主夜神所。<a id="a-I"></a>见彼夜神。<a id="a-J"></a>坐光明普照一切宫殿摩尼宝王大莲华藏师子之座。<a id="a-K"></a>百千夜神而为眷属前后围绕。<a id="a-L"></a>现普应一切众生色相身。<a id="a-M"></a>现普对一切众生之前身。<a id="a-N"></a>现不染一切世间身。<a id="a-O"></a>现等一切众生身数身。<a id="a-P"></a>现超过一切世间身。<a id="a-Q"></a>现调伏众生随转身。<a id="a-R"></a>现速往一切十方身。<a id="a-S"></a>现圆满一切大愿身。<a id="a-T"></a>现灭除一切障碍究竟如来体性身。<a id="a-U"></a>现究竟教化成熟一切众生身。<a id="a-V"></a>善财见已。<a id="a-W"></a>欢喜踊跃。<a id="a-X"></a>心愿圆满。<a id="a-Y"></a>欣庆无量。<a id="a-Z"></a>顶礼其足。<a id="a-a"></a>绕无数匝。<a id="a-b"></a>于前合掌。<a id="a-c"></a>白言圣者。<a id="a-d"></a>我已先发阿耨多罗三藐三菩提心。<a id="a-e"></a>而未知菩萨修菩萨行时。<a id="a-f"></a>云何利益安乐众生。<a id="a-g"></a>云何以无上摄摄取众生。<a id="a-h"></a>云何学菩萨道。<a id="a-i"></a>云何住菩萨业。<a id="a-j"></a>云何顺诸佛教。<a id="a-k"></a>云何近法王位。<a id="a-l"></a>唯愿慈哀为我宣说。<a id="a-m"></a>时彼夜神。<a id="a-n"></a>告善财言。<a id="a-o"></a>善哉善哉。<a id="a-p"></a>善男子。<a id="a-q"></a>汝为救护一切众生故。<a id="a-r"></a>汝为严净一切佛刹故。<a id="a-s"></a>汝为供养一切如来故。<a id="a-t"></a>汝欲住一切劫救众生故。<a id="a-u"></a>汝欲守护一切佛种性故。<a id="a-v"></a>汝欲普入十方修诸行故。<a id="a-w"></a>汝欲普入一切法门海故。<a id="a-x"></a>汝欲以平等心遍入一切所知境故。<a id="a-y"></a>汝欲普遍闻持一切如来正法轮故。<a id="a-z"></a>汝欲普随一切众生心之所乐雨法雨故。<a id="a-10"></a>问诸菩萨所修行门。<a id="a-11"></a>善男子。<a id="a-12"></a>我得菩萨甚深自在可爱妙音解脱门。<a id="a-13"></a>为大法师。<a id="a-14"></a>白缯系顶。<a id="a-15"></a>于一切法心无所著。<a id="a-16"></a>善能开示一切如来深法藏故。<a id="a-17"></a>具大誓愿大慈悲力。<a id="a-18"></a>令一切众生住菩提心故。<a id="a-19"></a>能作一切利众生事。<a id="a-1A"></a>积聚善根无休息故。<a id="a-1B"></a>为一切众生调御之师。<a id="a-1C"></a>令一切众生住一切智道故。<a id="a-1D"></a>为一切世间。<a id="a-1E"></a>作大法云。<a id="a-1F"></a>普雨一切契经法故。<a id="a-1G"></a>为一切世间清净法日。<a id="a-1H"></a>普照世间令生善根故。<a id="a-1I"></a>于一切世间其心平等。<a id="a-1J"></a>普令众生增善法故。<a id="a-1K"></a>于诸境界。<a id="a-1L"></a>其心清净。<a id="a-1M"></a>除灭一切不善业故为大导师。<a id="a-1N"></a>引导众生。<a id="a-1O"></a>令入一切善行中故。<a id="a-1P"></a>为诸众生。<a id="a-1Q"></a>智慧庄严。<a id="a-1R"></a>令诸世间以智先导诸善行故。<a id="a-1S"></a>恒事一切诸善知识为令众生住佛教故。<a id="a-1T"></a>善男子。<a id="a-1U"></a>我以此等法施众生。<a id="a-1V"></a>令生白法求一切智。<a id="a-1W"></a>其心坚固。<a id="a-1X"></a>犹如金刚那罗延藏。<a id="a-1Y"></a>善能观察佛力魔力。<a id="a-1Z"></a>常得亲近诸善知识。<a id="a-1a"></a>摧破一切业惑障山。<a id="a-1b"></a>集一切智助道之法。<a id="a-1c"></a>心恒不舍一切智地。<a id="a-1d"></a>圆满白净无碍法门。<a id="a-1e"></a>善男子。<a id="a-1f"></a>我以如是净法光明。<a id="a-1g"></a>普遍觉悟一切众生。<a id="a-1h"></a>种种饶益。<a id="a-1i"></a>积集善根。<a id="a-1j"></a>增长成就助道法时。<a id="a-1k"></a>常作十种观察法界。<a id="a-1l"></a>何者为十。<a id="a-1m"></a>所谓我知法界无量。<a id="a-1n"></a>获得广大智光明故。<a id="a-1o"></a>我知法界无边。<a id="a-1p"></a>见一切佛诸神变故。<a id="a-1q"></a>我知法界无际。<a id="a-1r"></a>普入一切诸佛国土。<a id="a-1s"></a>恭敬供养诸如来故。<a id="a-1t"></a>我知法界无畔。<a id="a-1u"></a>普于一切世界海中。<a id="a-1v"></a>示现修行菩萨行故。<a id="a-1w"></a>我知法界无断。<a id="a-1x"></a>入于如来甚深平等种种圆满不断智故。<a id="a-1y"></a>我知法界一性。<a id="a-1z"></a>入于如来圆满言音。<a id="a-20"></a>随众生心无不了故。<a id="a-21"></a>我知法界性净。<a id="a-22"></a>入于如来过去愿海。<a id="a-23"></a>究竟调伏诸众生故。<a id="a-24"></a>我知法界遍诸众生。<a id="a-25"></a>普贤妙行悉周遍故。<a id="a-26"></a>我知法界一庄严。<a id="a-27"></a>普贤神通善庄严故。<a id="a-28"></a>我知法界不可坏。<a id="a-29"></a>一切善根。<a id="a-2A"></a>充满法界不可坏故。<a id="a-2B"></a>善男子。<a id="a-2C"></a>我作此十种观察法界。<a id="a-2D"></a>随顺解知出生一切广大善根辨助道法。<a id="a-2E"></a>明了诸佛殊胜威德。<a id="a-2F"></a>深入如来难思境界。<a id="a-2G"></a>又善男子。<a id="a-2H"></a>我以如是随顺作意。<a id="a-2I"></a>正念思惟。<a id="a-2J"></a>得如来十种广大威德陀罗尼轮。<a id="a-2K"></a>普为众生。<a id="a-2L"></a>演说妙法。<a id="a-2M"></a>何者为十。<a id="a-2N"></a>所谓普入一切法海陀罗尼轮。<a id="a-2O"></a>普持一切法藏陀罗尼轮。<a id="a-2P"></a>普受一切清净法云陀罗尼轮。<a id="a-2Q"></a>普念一切如来智灯陀罗尼轮。<a id="a-2R"></a>普演一切如来名号音声陀罗尼轮。<a id="a-2S"></a>普入三世诸佛平等愿海陀罗尼轮。<a id="a-2T"></a>普入一切诸乘行海速疾圆满陀罗尼轮。<a id="a-2U"></a>普入一切众生业海净诸垢障陀罗尼轮。<a id="a-2V"></a>疾转一切业海清净陀罗尼轮。<a id="a-2W"></a>速疾出生一切智智勇猛成就陀罗尼轮。<a id="a-2X"></a>善男子。<a id="a-2Y"></a>此十陀罗尼轮。<a id="a-2Z"></a>以十千陀罗尼轮而为眷属。<a id="a-2a"></a>恒为众生演说妙法。<a id="a-2b"></a>善男子。<a id="a-2c"></a>我或为众生说闻慧法。<a id="a-2d"></a>或为众生说思慧法。<a id="a-2e"></a>或为众生说修慧法。<a id="a-2f"></a>或为众生说一有海法。<a id="a-2g"></a>或为众生说一切有海法。<a id="a-2h"></a>或为众生说一如来名号海法。<a id="a-2i"></a>或为众生说一切如来名号海法。<a id="a-2j"></a>或为众生说一世界海法。<a id="a-2k"></a>或为众生说一切世界海法。<a id="a-2l"></a>或为众生说一佛授记海法。<a id="a-2m"></a>或为众生说一切佛授记海法。<a id="a-2n"></a>或为众生说一如来众会道场海法。<a id="a-2o"></a>或为众生说一切如来众会道场海法。<a id="a-2p"></a>或为众生说一如来法轮海法。<a id="a-2q"></a>或为众生说一切如来法轮海法。<a id="a-2r"></a>或为众生说一如来修多罗海法。<a id="a-2s"></a>或为众生说一切如来修多罗海法。<a id="a-2t"></a>或为众生说一如来集会海法。<a id="a-2u"></a>或为众生说一切如来集会海法。<a id="a-2v"></a>或为众生说一萨婆若心海法。<a id="a-2w"></a>或为众生说一切萨婆若心海法。<a id="a-2x"></a>或为众生说一乘出离法。<a id="a-2y"></a>或为众生说一切乘出离法。<a id="a-2z"></a>善男子。<a id="a-30"></a>我以此等不可说法门。<a id="a-31"></a>为众生说。<a id="a-32"></a>善男子。<a id="a-33"></a>我入如是等无差别法界门海。<a id="a-34"></a>说无上法。<a id="a-35"></a>普遍最胜摄诸众生。<a id="a-36"></a>尽未来劫。<a id="a-37"></a>住普贤行时。<a id="a-38"></a>此甚深自在可爱妙音解脱。<a id="a-39"></a>于念念中。<a id="a-3A"></a>修习增长一切菩萨诸解脱门。<a id="a-3B"></a>念念充满一切法界。<a id="a-3C"></a>时善财童子。<a id="a-3D"></a>白夜神言。<a id="a-3E"></a>奇哉圣者。<a id="a-3F"></a>此解脱门。<a id="a-3G"></a>如是希有。<a id="a-3H"></a>如是甚深。<a id="a-3I"></a>圣者证得其已久如。<a id="a-3J"></a>夜神告言。<a id="a-3K"></a>善男子。<a id="a-3L"></a>乃往古昔。<a id="a-3M"></a>过世界转极微尘数劫。<a id="a-3N"></a>有劫名无垢焰光。<a id="a-3O"></a>世界名法界焰光吉祥云。<a id="a-3P"></a>以现一切众生业海变化摩尼王为体。<a id="a-3Q"></a>形如莲华。<a id="a-3R"></a>净秽相杂。<a id="a-3S"></a>依须弥山极微尘数差别香摩尼王网而住。<a id="a-3T"></a>以一切如来过去大愿声妙宝莲华。<a id="a-3U"></a>次第庄严。<a id="a-3V"></a>须弥山极微尘数宝莲华轮围山。<a id="a-3W"></a>周匝围绕。<a id="a-3X"></a>须弥山极微尘数香摩尼宝间错庄严。<a id="a-3Y"></a>有须弥山极微尘数四天下。<a id="a-3Z"></a>一一四天下。<a id="a-3a"></a>有不可说不可说百千亿那由他城。<a id="a-3b"></a>善男子。<a id="a-3c"></a>彼世界中。<a id="a-3d"></a>有四天下。<a id="a-3e"></a>名种种色妙庄严幢。<a id="a-3f"></a>中有王都。<a id="a-3g"></a>名普宝拘苏摩光。<a id="a-3h"></a>去彼不远。<a id="a-3i"></a>有菩提场。<a id="a-3j"></a>名普现法王宫殿影像。<a id="a-3k"></a>须弥山极微尘数如来。<a id="a-3l"></a>于中出现。<a id="a-3m"></a>其最初佛。<a id="a-3n"></a>名一切法海大声光明王。<a id="a-3o"></a>彼佛出时。<a id="a-3p"></a>有转轮王。<a id="a-3q"></a>名无垢面日光明。<a id="a-3r"></a>于其佛所。<a id="a-3s"></a>闻一切法海旋修多罗。<a id="a-3t"></a>悉能受持。<a id="a-3u"></a>佛涅槃后。<a id="a-3v"></a>其王出家。<a id="a-3w"></a>护持正法。<a id="a-3x"></a>法欲灭时。<a id="a-3y"></a>有千部异。<a id="a-3z"></a>佛正法眼。<a id="a-40"></a>分十千门。<a id="a-41"></a>各随其宜。<a id="a-42"></a>种种说法。<a id="a-43"></a>近于末劫。<a id="a-44"></a>五浊现时。<a id="a-45"></a>诸恶比丘业惑障重。<a id="a-46"></a>种种缠缚。<a id="a-47"></a>多诸斗诤。<a id="a-48"></a>乐着境界。<a id="a-49"></a>受取无厌。<a id="a-4A"></a>不求一切增胜功德。<a id="a-4B"></a>乐说王论。<a id="a-4C"></a>贼论。<a id="a-4D"></a>女论。<a id="a-4E"></a>国论。<a id="a-4F"></a>海论。<a id="a-4G"></a>及诸世间种种议论。<a id="a-4H"></a>不舍外道断灭见论。<a id="a-4I"></a>心生爱染。<a id="a-4J"></a>情无舍离。<a id="a-4K"></a>时王比丘。<a id="a-4L"></a>以正法音而语之言。<a id="a-4M"></a>奇哉苦哉。<a id="a-4N"></a>佛于无数大劫海中。<a id="a-4O"></a>忍种种苦。<a id="a-4P"></a>集此法炬。<a id="a-4Q"></a>云何汝等而共毁灭。<a id="a-4R"></a>作是语已。<a id="a-4S"></a>上升虚空。<a id="a-4T"></a>高七多罗树。<a id="a-4U"></a>身出无量众色焰云。<a id="a-4V"></a>放种种色大光明网。<a id="a-4W"></a>令无量众生除烦恼热。<a id="a-4X"></a>令无量众生发菩提心。<a id="a-4Y"></a>以是因缘。<a id="a-4Z"></a>彼如来教。<a id="a-4a"></a>复于六十千岁。<a id="a-4b"></a>而得兴盛。<a id="a-4c"></a>时彼众中。<a id="a-4d"></a>有比丘尼。<a id="a-4e"></a>名法轮变化光。<a id="a-4f"></a>是此王女。<a id="a-4g"></a>百千比丘尼而为眷属。<a id="a-4h"></a>闻父王语。<a id="a-4i"></a>及见神通光明威力。<a id="a-4j"></a>皆发阿耨多罗三藐三菩提心。<a id="a-4k"></a>永不退转诸比丘尼。<a id="a-4l"></a>各得三昧。<a id="a-4m"></a>名现见如来平等出生。<a id="a-4n"></a>及得陀罗尼。<a id="a-4o"></a>名一切如来转法轮金刚光明。<a id="a-4p"></a>及得般若波罗蜜。<a id="a-4q"></a>名普入一切法门海。<a id="a-4r"></a>时法轮变化光比丘尼。<a id="a-4s"></a>即得三昧。<a id="a-4t"></a>名出生一切佛教光明灯。<a id="a-4u"></a>又得此甚深自在可爱妙音解脱。<a id="a-4v"></a>得此三昧解脱门故。<a id="a-4w"></a>身心柔软。<a id="a-4x"></a>微细适悦。<a id="a-4y"></a>便得现见一切法海大声光明王如来一切所有神通威力。<a id="a-4z"></a>善男子。<a id="a-50"></a>于汝意云何。<a id="a-51"></a>彼无垢面日光明转轮圣王。<a id="a-52"></a>随彼如来。<a id="a-53"></a>转正法轮。<a id="a-54"></a>及涅槃后。<a id="a-55"></a>兴其末法。<a id="a-56"></a>然大法炬。<a id="a-57"></a>光照世间者。<a id="a-58"></a>岂异人乎。<a id="a-59"></a>今普贤菩萨是。<a id="a-5A"></a>其法轮变化光比丘尼。<a id="a-5B"></a>即我身是。<a id="a-5C"></a>百千眷属比丘尼。<a id="a-5D"></a>即此会中百千夜神是。<a id="a-5E"></a>我于彼时。<a id="a-5F"></a>守护佛法。<a id="a-5G"></a>令百千比丘尼于阿耨多罗三藐三菩提。<a id="a-5H"></a>得不退转。<a id="a-5I"></a>又令得现见一切如来平等出生三昧。<a id="a-5J"></a>又令得一切如来法轮金刚光明陀罗尼。<a id="a-5K"></a>又令得普入一切法门海般若波罗蜜。<a id="a-5L"></a>善男子。<a id="a-5M"></a>次彼如来。<a id="a-5N"></a>有佛出兴。<a id="a-5O"></a>名无垢法山顶智光明。<a id="a-5P"></a>我以种种承事供养。<a id="a-5Q"></a>令心欢喜。<a id="a-5R"></a>次有佛兴。<a id="a-5S"></a>名法轮圆满光明髻。<a id="a-5T"></a>次有佛兴。<a id="a-5U"></a>名法日吉祥云。<a id="a-5V"></a>次有佛兴。<a id="a-5W"></a>名法海门妙声王。<a id="a-5X"></a>次有佛兴。<a id="a-5Y"></a>名法日智轮灯。<a id="a-5Z"></a>次有佛兴。<a id="a-5a"></a>名法拘苏摩幢云。<a id="a-5b"></a>次有佛兴。<a id="a-5c"></a>名法焰光山幢王。<a id="a-5d"></a>次有佛兴。<a id="a-5e"></a>名甚深吉祥圆满月。<a id="a-5f"></a>次有佛兴。<a id="a-5g"></a>名法智出生普光明藏。<a id="a-5h"></a>次有佛兴。<a id="a-5i"></a>名出生根本智藏。<a id="a-5j"></a>次有佛兴。<a id="a-5k"></a>名吉祥藏山王。<a id="a-5l"></a>次有佛兴。<a id="a-5m"></a>名普门智须弥贤。<a id="a-5n"></a>次有佛兴。<a id="a-5o"></a>名速疾精进幢。<a id="a-5p"></a>次有佛兴。<a id="a-5q"></a>名法宝拘苏摩吉祥云。<a id="a-5r"></a>次有佛兴。<a id="a-5s"></a>名甚深寂静山光明髻。<a id="a-5t"></a>次有佛兴。<a id="a-5u"></a>名法焰光明影像月。<a id="a-5v"></a>次有佛兴。<a id="a-5w"></a>名智焰光吉祥海。<a id="a-5x"></a>次有佛兴。<a id="a-5y"></a>名普贤圆满智。<a id="a-5z"></a>次有佛兴。<a id="a-60"></a>名无上神通智光明王。<a id="a-61"></a>次有佛兴。<a id="a-62"></a>名福德焰光开敷拘苏摩灯。<a id="a-63"></a>次有佛兴。<a id="a-64"></a>名智师子幢王。<a id="a-65"></a>次有佛兴。<a id="a-66"></a>名普日光明王。<a id="a-67"></a>次有佛兴。<a id="a-68"></a>名须弥相宝庄严王。<a id="a-69"></a>次有佛兴。<a id="a-6A"></a>名日光勇猛普照影像。<a id="a-6B"></a>次有佛兴。<a id="a-6C"></a>名法网觉胜月。<a id="a-6D"></a>次有佛兴。<a id="a-6E"></a>名法莲华开敷吉祥云。<a id="a-6F"></a>次有佛兴。<a id="a-6G"></a>名日轮普光明。<a id="a-6H"></a>次有佛兴。<a id="a-6I"></a>名普光吉祥大声。<a id="a-6J"></a>次有佛兴。<a id="a-6K"></a>名师子无畏金刚那罗延。<a id="a-6L"></a>次有佛兴。<a id="a-6M"></a>名普智勇猛幢。<a id="a-6N"></a>次有佛兴。<a id="a-6O"></a>名普法开敷莲华身。<a id="a-6P"></a>次有佛兴。<a id="a-6Q"></a>名功德拘苏摩吉祥海。<a id="a-6R"></a>次有佛兴。<a id="a-6S"></a>名高山法门光明藏。<a id="a-6T"></a>次有佛兴。<a id="a-6U"></a>名高山智焰光明云。<a id="a-6V"></a>次有佛兴。<a id="a-6W"></a>名普法高山面门光明。<a id="a-6X"></a>次有佛兴。<a id="a-6Y"></a>名道场吉祥月。<a id="a-6Z"></a>次有佛兴。<a id="a-6a"></a>名炽然法炬吉祥月。<a id="a-6b"></a>次有佛兴。<a id="a-6c"></a>名普影像光明髻。<a id="a-6d"></a>次有佛兴。<a id="a-6e"></a>名法速疾灯幢。<a id="a-6f"></a>次有佛兴。<a id="a-6g"></a>名金刚海幢云。<a id="a-6h"></a>次有佛兴。<a id="a-6i"></a>名名称山吉祥云。<a id="a-6j"></a>次有佛兴。<a id="a-6k"></a>名栴檀吉祥月。<a id="a-6l"></a>次有佛兴。<a id="a-6m"></a>名普吉祥拘苏摩威德光。<a id="a-6n"></a>次有佛兴。<a id="a-6o"></a>名照一切众生光明王。<a id="a-6p"></a>次有佛兴。<a id="a-6q"></a>名功德莲华吉祥藏。<a id="a-6r"></a>次有佛兴。<a id="a-6s"></a>名香焰普光明王。<a id="a-6t"></a>次有佛兴。<a id="a-6u"></a>名波头摩华因。<a id="a-6v"></a>次有佛兴。<a id="a-6w"></a>名众相山毗卢遮那。<a id="a-6x"></a>次有佛兴。<a id="a-6y"></a>名普音声名称幢。<a id="a-6z"></a>次有佛兴。<a id="a-70"></a>名须弥山普门光明。<a id="a-71"></a>次有佛兴。<a id="a-72"></a>名法城吉祥光明。<a id="a-73"></a>次有佛兴。<a id="a-74"></a>名大树山威德。<a id="a-75"></a>次有佛兴。<a id="a-76"></a>名普吉祥毗卢遮那幢。<a id="a-77"></a>次有佛兴。<a id="a-78"></a>名吼法海大音声光。<a id="a-79"></a>次有佛兴。<a id="a-7A"></a>名出生威德一切法宫殿。<a id="a-7B"></a>次有佛兴。<a id="a-7C"></a>名普智最胜光。<a id="a-7D"></a>次有佛兴。<a id="a-7E"></a>名最胜吉祥相。<a id="a-7F"></a>次有佛兴。<a id="a-7G"></a>名法力勇猛幢。<a id="a-7H"></a>次有佛兴。<a id="a-7I"></a>名转法轮妙音声。<a id="a-7J"></a>次有佛兴。<a id="a-7K"></a>名功德焰冠智慧光。<a id="a-7L"></a>次有佛兴。<a id="a-7M"></a>名出生吉祥法轮月。<a id="a-7N"></a>次有佛兴。<a id="a-7O"></a>名法轮莲华毗卢遮那幢。<a id="a-7P"></a>次有佛兴。<a id="a-7Q"></a>名宝莲华光明藏。<a id="a-7R"></a>次有佛兴。<a id="a-7S"></a>名宝吉祥云山灯。<a id="a-7T"></a>次有佛兴。<a id="a-7U"></a>名普清净拘苏摩。<a id="a-7V"></a>次有佛兴。<a id="a-7W"></a>名种种吉祥焰须弥藏。<a id="a-7X"></a>次有佛兴。<a id="a-7Y"></a>名焰轮圆满山王。<a id="a-7Z"></a>次有佛兴。<a id="a-7a"></a>名福德云种种色。<a id="a-7b"></a>次有佛兴。<a id="a-7c"></a>名法山云幢王。<a id="a-7d"></a>次有佛兴。<a id="a-7e"></a>名功德山王光明。<a id="a-7f"></a>次有佛兴。<a id="a-7g"></a>名法日云灯王。<a id="a-7h"></a>次有佛兴。<a id="a-7i"></a>名法云名称遍满王。<a id="a-7j"></a>次有佛兴。<a id="a-7k"></a>名法轮云。<a id="a-7l"></a>次有佛兴。<a id="a-7m"></a>名开悟菩提智威德幢。<a id="a-7n"></a>次有佛兴。<a id="a-7o"></a>名普照法轮吉祥月。<a id="a-7p"></a>次有佛兴。<a id="a-7q"></a>名摩尼金山威德贤。<a id="a-7r"></a>次有佛兴。<a id="a-7s"></a>名妙高吉祥威德贤。<a id="a-7t"></a>次有佛兴。<a id="a-7u"></a>名贤德广大光。<a id="a-7v"></a>次有佛兴。<a id="a-7w"></a>名普智慧妙声云。<a id="a-7x"></a>次有佛兴。<a id="a-7y"></a>名法力吉祥功德山。<a id="a-7z"></a>次有佛兴。<a id="a-80"></a>名吉祥云香焰王。<a id="a-81"></a>次有佛兴。<a id="a-82"></a>名金色摩尼山妙音声。<a id="a-83"></a>次有佛兴。<a id="a-84"></a>名顶髻藏出一切法圆满光明云。<a id="a-85"></a>次有佛兴。<a id="a-86"></a>名法轮炽盛威德王。<a id="a-87"></a>次有佛兴。<a id="a-88"></a>名无上出生威德。<a id="a-89"></a>次有佛兴。<a id="a-8A"></a>名普精进炬光明云。<a id="a-8B"></a>次有佛兴。<a id="a-8C"></a>名三昧印广大智慧海光明冠。<a id="a-8D"></a>次有佛兴。<a id="a-8E"></a>名妙宝吉祥威德王。<a id="a-8F"></a>次有佛兴。<a id="a-8G"></a>名法炬宝帐妙音声。<a id="a-8H"></a>次有佛兴。<a id="a-8I"></a>名普照虚空界无畏法光明。<a id="a-8J"></a>次有佛兴。<a id="a-8K"></a>名相好庄严幢。<a id="a-8L"></a>次有佛兴。<a id="a-8M"></a>名种种色光明焰山云。<a id="a-8N"></a>次有佛兴。<a id="a-8O"></a>名照无障碍法虚空光明。<a id="a-8P"></a>次有佛兴。<a id="a-8Q"></a>名妙相华开敷身。<a id="a-8R"></a>次有佛兴。<a id="a-8S"></a>名最胜世主妙光明音。<a id="a-8T"></a>次有佛兴。<a id="a-8U"></a>名一切法三昧妙光明音。<a id="a-8V"></a>次有佛兴。<a id="a-8W"></a>名妙辩才法音功德藏。<a id="a-8X"></a>次有佛兴。<a id="a-8Y"></a>名炽然光明法海妙音云。<a id="a-8Z"></a>次有佛兴。<a id="a-8a"></a>名普照三世大光明相威德王。<a id="a-8b"></a>次有佛兴。<a id="a-8c"></a>名普照法轮吉祥山广大光明。<a id="a-8d"></a>次有佛兴。<a id="a-8e"></a>名法界师子光。<a id="a-8f"></a>次有佛兴。<a id="a-8g"></a>名毗卢遮那吉祥妙高。<a id="a-8h"></a>次有佛兴。<a id="a-8i"></a>名一切三昧海普遍光焰师子王。<a id="a-8j"></a>次有佛兴。<a id="a-8k"></a>名普智光明灯。<a id="a-8l"></a>次有佛兴。<a id="a-8m"></a>名普智慧光明法城灯。<a id="a-8n"></a>善男子。<a id="a-8o"></a>如是等须弥山极微尘数如来。<a id="a-8p"></a>其最后佛。<a id="a-8q"></a>名法界城智慧灯光王。<a id="a-8r"></a>于无垢焰光劫中。<a id="a-8s"></a>出兴于世。<a id="a-8t"></a>我皆尊重。<a id="a-8u"></a>亲近供养。<a id="a-8v"></a>听闻受持所说妙法。<a id="a-8w"></a>我亦于彼诸如来所。<a id="a-8x"></a>出家学道。<a id="a-8y"></a>护持法教。<a id="a-8z"></a>入此菩萨甚深自在可爱妙音解脱。<a id="a-90"></a>种种方便。<a id="a-91"></a>教化成熟无量众生。<a id="a-92"></a>从是已来。<a id="a-93"></a>于佛刹极微尘数劫。<a id="a-94"></a>所有诸佛。<a id="a-95"></a>出兴于世。<a id="a-96"></a>我皆供养。<a id="a-97"></a>修行其法。<a id="a-98"></a>善男子。<a id="a-99"></a>我从是来。<a id="a-9A"></a>于生死夜无明昏寐诸众生中。<a id="a-9B"></a>而独觉悟。<a id="a-9C"></a>令诸众生守护心城。<a id="a-9D"></a>舍三界城。<a id="a-9E"></a>住一切智无上法城。<a id="a-9F"></a>善男子。<a id="a-9G"></a>我唯知此甚深自在可爱妙音解脱。<a id="a-9H"></a>如诸菩萨摩诃萨。<a id="a-9I"></a>舍离世间诸杂秽语。<a id="a-9J"></a>不作二语检策语业。<a id="a-9K"></a>行正直道。<a id="a-9L"></a>安住胜义。<a id="a-9M"></a>成就圆满。<a id="a-9N"></a>永不系属一切语言。<a id="a-9O"></a>于念念中。<a id="a-9P"></a>开悟一切语言自性。<a id="a-9Q"></a>深入一切诸言音海。<a id="a-9R"></a>了知众生诸秘密海。<a id="a-9S"></a>明见一切诸法门海。<a id="a-9T"></a>普摄一切平等法海。<a id="a-9U"></a>出生种种陀罗尼海。<a id="a-9V"></a>已得自在。<a id="a-9W"></a>随诸众生心之所宜。<a id="a-9X"></a>而为说法。<a id="a-9Y"></a>善巧方便。<a id="a-9Z"></a>究竟调伏成熟众生。<a id="a-9a"></a>能普摄受一切众生。<a id="a-9b"></a>巧修菩萨诸无上业。<a id="a-9c"></a>深入菩萨种种法门极微细智。<a id="a-9d"></a>能善观察种种妙事诸菩萨藏。<a id="a-9e"></a>能自在说诸菩萨法。<a id="a-9f"></a>何以故。<a id="a-9g"></a>已得成就一切法轮陀罗尼故。<a id="a-9h"></a>得名殊胜真实丈夫。<a id="a-9i"></a>而我云何能知能说彼功德行。<a id="a-9j"></a>善男子。<a id="a-9k"></a>此菩提场佛众会中。<a id="a-9l"></a>有主夜神名能开敷一切树华安乐汝诣彼问。<a id="a-9m"></a>菩萨云何学一切智。<a id="a-9n"></a>云何修一切智。<a id="a-9o"></a>云何引导一切众生。<a id="a-9p"></a>令其悟入一切智城。<a id="a-9q"></a>尔时守护一切城增长威德主夜神。<a id="a-9r"></a>欲重宣此解脱门义。<a id="a-9s"></a>为善财童子。<a id="a-9t"></a>而说偈曰。</p>
  <p id="a9u">菩萨解脱深难见　　虚空如如平等际</p>
  <p id="a9v">普见无边法界中　　所有一切三世佛</p>
  <p id="a9w">出生无量诸解脱　　证入难思真法性</p>
  <p id="a9x">速疾增长无碍智　　通达三世慈悲道</p>
  <p id="a9y">过于刹转极微劫　　时有劫名无垢光</p>
  <p id="a9z">刹号法光吉祥云　　城名普宝拘苏摩</p>
  <p id="aA0">其中诸佛兴于世　　量与须弥尘数等</p>
  <p id="aA1">佛号法海大声王　　于此劫中先出现</p>
  <p id="aA2">乃至其中最后佛　　名为法界智灯王</p>
  <p id="aA3">如是一切诸如来　　我皆供养听闻法</p>
  <p id="aA4">我见法海音王佛　　其身普作真金色</p>
  <p id="aA5">众相庄严如宝山　　发心愿得无师道</p>
  <p id="aA6">我暂见彼如来身　　即发菩提广大心</p>
  <p id="aA7">誓愿勤求一切智　　心等如空法界性</p>
  <p id="aA8">由斯普见三世佛　　及以一切菩萨海</p>
  <p id="aA9">亦见刹海众生海　　普遍发起大悲心</p>
  <p id="aAA">随诸众生心所宜　　一身普现无边刹</p>
  <p id="aAB">舒光动地遍十方　　开悟一切诸含识</p>
  <p id="aAC">见第二佛而亲近　　亦见十方刹海佛</p>
  <p id="aAD">乃至最后佛出兴　　名为法界智灯王</p>
  <p id="aAE">如是须弥极微数　　一切如来咸供养</p>
  <p id="aAF">于诸刹转极微劫　　所有如来照世灯</p>
  <p id="aAG">我皆亲近而瞻奉　　令此解脱得清净</p>
  <p id="aAH">尔时善财童子。<a id="a-AI"></a>得此菩萨甚深自在可爱妙音解脱。<a id="a-AJ"></a>入无边三昧海。<a id="a-AK"></a>成广大总持海。<a id="a-AL"></a>又得菩萨大神通海。<a id="a-AM"></a>深入菩萨大辩才海。<a id="a-AN"></a>速疾增长大欢喜海。<a id="a-AO"></a>观察守护一切城增长威德主夜神。<a id="a-AP"></a>以偈赞曰。</p>
  <p id="aAQ">已行广大深智海　　已度无边诸有海</p>
  <p id="aAR">长寿无患智藏身　　威光普照如满月</p>
  <p id="aAS">觉悟法性如虚空　　普入三际皆无碍</p>
  <p id="aAT">念念普缘一切境　　心心寂静无分别</p>
  <p id="aAU">观察众生性本无　　大悲常入众生海</p>
  <p id="aAV">自在游于解脱门　　广度群迷无量众</p>
  <p id="aAW">观察思惟一切法　　证入甚深诸法性</p>
  <p id="aAX">一切圣道普修行　　普化众生令解脱</p>
  <p id="aAY">天是最胜调御师　　开示如来无垢智</p>
  <p id="aAZ">普为法界诸含识　　敷演离尘清净行</p>
  <p id="aAa">已住如来诸愿道　　已入无边广大智</p>
  <p id="aAb">已修一切诸佛力　　已见诸佛神通事</p>
  <p id="aAc">天神心净如虚空　　普离一切诸烦恼</p>
  <p id="aAd">了知三世无量刹　　诸佛菩萨及众生</p>
  <p id="aAe">天神一念悉了知　　昼夜日月年劫海</p>
  <p id="aAf">亦知一切众生类　　种种名相各差别</p>
  <p id="aAg">十方众生生死处　　有色无色想无想</p>
  <p id="aAh">随顺世俗悉了知　　引导令入菩提路</p>
  <p id="aAi">已生如来誓愿家　　已入诸佛功德海</p>
  <p id="aAj">已证法性心平等　　随众生乐现色身</p>
  <p id="aAk">时善财童子。<a id="a-Al"></a>说此妙偈赞夜神已。<a id="a-Am"></a>礼夜神足。<a id="a-An"></a>绕无数匝殷勤瞻仰。<a id="a-Ao"></a>一心恋慕。<a id="a-Ap"></a>辞退而去。</p>
  <p id="aAq">尔时善财童子。<a id="a-Ar"></a>得此菩萨甚深自在可爱妙音解脱正念思惟。<a id="a-As"></a>增长广大。<a id="a-At"></a>精勤显示。<a id="a-Au"></a>普遍修行。<a id="a-Av"></a>即时往诣开敷一切树华安乐主夜神所。<a id="a-Aw"></a>见其身在众宝香树枝条楼阁之内。<a id="a-Ax"></a>坐大宝树妙藏师子之座。<a id="a-Ay"></a>十千夜神。<a id="a-Az"></a>前后围绕。<a id="a-B0"></a>善财童子。<a id="a-B1"></a>顶礼其足。<a id="a-B2"></a>于前合掌。<a id="a-B3"></a>而作是言。<a id="a-B4"></a>圣者。<a id="a-B5"></a>我已先发阿耨多罗三藐三菩提心。<a id="a-B6"></a>而未知。<a id="a-B7"></a>菩萨云何学菩萨行。<a id="a-B8"></a>云何修行。<a id="a-B9"></a>成就增长。<a id="a-BA"></a>得一切智。<a id="a-BB"></a>唯愿慈哀为我宣说。<a id="a-BC"></a>夜神告言。<a id="a-BD"></a>善男子。<a id="a-BE"></a>我于此娑婆世界。<a id="a-BF"></a>日光已没。<a id="a-BG"></a>莲华覆合。<a id="a-BH"></a>诸人众等。<a id="a-BI"></a>罢游观时。<a id="a-BJ"></a>见其一切。<a id="a-BK"></a>若山若水。<a id="a-BL"></a>若城若野。<a id="a-BM"></a>若异国土。<a id="a-BN"></a>如是等处。<a id="a-BO"></a>种种众生咸悉发心。<a id="a-BP"></a>欲还所住。<a id="a-BQ"></a>迷失道路。<a id="a-BR"></a>惶怖不安。<a id="a-BS"></a>我皆密护。<a id="a-BT"></a>令其无畏。<a id="a-BU"></a>为放光明。<a id="a-BV"></a>示以正道。<a id="a-BW"></a>达其处所。<a id="a-BX"></a>令免众苦。<a id="a-BY"></a>宿夜安乐。<a id="a-BZ"></a>若有众生。<a id="a-Ba"></a>病苦逼恼。<a id="a-Bb"></a>于梦寐中。<a id="a-Bc"></a>令其安乐善男子。<a id="a-Bd"></a>若有众生。<a id="a-Be"></a>盛年好色。<a id="a-Bf"></a>爱着纵逸。<a id="a-Bg"></a>五欲自恣。<a id="a-Bh"></a>憍慢醉心。<a id="a-Bi"></a>我为示现老病死相。<a id="a-Bj"></a>令生恐怖舍离诸恶。<a id="a-Bk"></a>永断无明离生死怖。<a id="a-Bl"></a>复为称叹种种善根。<a id="a-Bm"></a>令其修习。<a id="a-Bn"></a>为悭吝者赞叹布施。<a id="a-Bo"></a>为破戒者称扬净戒。<a id="a-Bp"></a>有嗔害者令行慈忍。<a id="a-Bq"></a>若懈怠者令起精进。<a id="a-Br"></a>若散乱者令修禅定。<a id="a-Bs"></a>住恶慧者令学般若。<a id="a-Bt"></a>乐小乘者令住大乘。<a id="a-Bu"></a>勤修一切善巧方便。<a id="a-Bv"></a>乐着三界诸趣中者。<a id="a-Bw"></a>令住菩萨愿波罗蜜。<a id="a-Bx"></a>若有众生福智微劣。<a id="a-By"></a>为诸结业之所逼迫。<a id="a-Bz"></a>种种障碍不自在者。<a id="a-C0"></a>令住菩萨力波罗蜜。<a id="a-C1"></a>若有众生其心闇昧无有智慧着我我所种种昏蔽。<a id="a-C2"></a>令住菩萨智波罗蜜。<a id="a-C3"></a>善男子。<a id="a-C4"></a>我得菩萨出生广大欢喜光明解脱门。<a id="a-C5"></a>善财白言。<a id="a-C6"></a>圣者此解脱门。<a id="a-C7"></a>境界云何。<a id="a-C8"></a>夜神言。<a id="a-C9"></a>善男子。<a id="a-CA"></a>入此解脱。<a id="a-CB"></a>能知如来种种福聚普摄众生善巧方便智慧光明。<a id="a-CC"></a>云何普摄善男子。<a id="a-CD"></a>一切众生所受诸乐。<a id="a-CE"></a>皆是如来威德力故。<a id="a-CF"></a>顺如来教故。<a id="a-CG"></a>行如来语故。<a id="a-CH"></a>学如来行故。<a id="a-CI"></a>得如来所护力故。<a id="a-CJ"></a>修如来所印道故。<a id="a-CK"></a>种如来同类善根故。<a id="a-CL"></a>赞如来相似善果故。<a id="a-CM"></a>守护如来所说戒法故。<a id="a-CN"></a>随喜如来广大誓愿故。<a id="a-CO"></a>如来平等智慧日光之所照故。<a id="a-CP"></a>如来性净圆满业力之所摄故。<a id="a-CQ"></a>以如是故。<a id="a-CR"></a>一切世间种种安乐。<a id="a-CS"></a>出现成就。<a id="a-CT"></a>云何知然。<a id="a-CU"></a>善男子。<a id="a-CV"></a>我入此出生广大欢喜光明解脱门时。<a id="a-CW"></a>正念思惟毗卢遮那如来应正等觉往昔所修菩萨行海。<a id="a-CX"></a>随顺观察。<a id="a-CY"></a>悉皆明见。<a id="a-CZ"></a>善男子。<a id="a-Ca"></a>世尊往昔为菩萨时。<a id="a-Cb"></a>见一切众生着我我所。<a id="a-Cc"></a>住无明闇室。<a id="a-Cd"></a>入诸见稠林。<a id="a-Ce"></a>为贪爱所缚。<a id="a-Cf"></a>忿怒所坏。<a id="a-Cg"></a>愚痴所乱。<a id="a-Ch"></a>悭嫉所缠。<a id="a-Ci"></a>种种烦恼。<a id="a-Cj"></a>逼扰身心。<a id="a-Ck"></a>生死轮回。<a id="a-Cl"></a>贫穷困苦。<a id="a-Cm"></a>不得值遇诸佛菩萨。<a id="a-Cn"></a>我见是已。<a id="a-Co"></a>起大悲心。<a id="a-Cp"></a>为欲利益一切众生。<a id="a-Cq"></a>所谓起愿得一切妙宝资具摄众生心。<a id="a-Cr"></a>愿一切众生皆悉具足资生之物无所乏心。<a id="a-Cs"></a>于一切众事离执着心。<a id="a-Ct"></a>于一切境界无贪染心。<a id="a-Cu"></a>于一切所有无悭吝心。<a id="a-Cv"></a>于一切布施无疑惑心。<a id="a-Cw"></a>于一切果报无希望心。<a id="a-Cx"></a>于一切荣好无羡慕心。<a id="a-Cy"></a>于一切因缘无迷惑心。<a id="a-Cz"></a>起观察真实法性心。<a id="a-D0"></a>起救护一切众生心。<a id="a-D1"></a>起深入一切诸法自性漩澓心。<a id="a-D2"></a>起于一切众生住平等大慈心。<a id="a-D3"></a>起于一切众生行方便大悲心。<a id="a-D4"></a>起为大法盖普覆众生令无热恼心。<a id="a-D5"></a>起以大智金刚杵破一切众生烦恼大障山心。<a id="a-D6"></a>起令一切众生速疾增长广大喜乐心。<a id="a-D7"></a>起愿一切众生究竟成就极安乐心。<a id="a-D8"></a>起随一切众生所欲雨一切财宝心。<a id="a-D9"></a>起以平等方便成熟一切众生心。<a id="a-DA"></a>起令一切众生满足圣财心。<a id="a-DB"></a>起愿一切众生究竟皆得十力智果心。<a id="a-DC"></a>起如是心已。<a id="a-DD"></a>得菩萨力。<a id="a-DE"></a>现大神变。<a id="a-DF"></a>遍满虚空最胜法界。<a id="a-DG"></a>于一切十方诸众生前。<a id="a-DH"></a>起一切相一切财一切布施无缘大云。<a id="a-DI"></a>普雨一切众宝璎珞资生之物。<a id="a-DJ"></a>随诸众生心之所欲。<a id="a-DK"></a>悉满其意。<a id="a-DL"></a>皆令欢喜。<a id="a-DM"></a>如是无量布施摄门。<a id="a-DN"></a>种种财物。<a id="a-DO"></a>恒行惠施。<a id="a-DP"></a>于一切时。<a id="a-DQ"></a>常无休息。<a id="a-DR"></a>不悔不吝。<a id="a-DS"></a>无间无断。<a id="a-DT"></a>以是方便。<a id="a-DU"></a>普摄众生。<a id="a-DV"></a>教化成就具足圆满。<a id="a-DW"></a>皆令得出生死苦难。<a id="a-DX"></a>救护饶益。<a id="a-DY"></a>不望其报。<a id="a-DZ"></a>作意平等。<a id="a-Da"></a>心无分别。<a id="a-Db"></a>净治一切众生心宝。<a id="a-Dc"></a>令其生起于一切佛。<a id="a-Dd"></a>一相深密同一善根。<a id="a-De"></a>应众生心。<a id="a-Df"></a>作众资具。<a id="a-Dg"></a>摄取众生。<a id="a-Dh"></a>增一切智。<a id="a-Di"></a>速疾圆满福德大海。<a id="a-Dj"></a>菩萨如是。<a id="a-Dk"></a>于念念中。<a id="a-Dl"></a>尽无余界调伏成熟一切众生。<a id="a-Dm"></a>令其皆得最胜清净。<a id="a-Dn"></a>念念严净一切佛刹。<a id="a-Do"></a>令无杂秽。<a id="a-Dp"></a>念念普入一切法界。<a id="a-Dq"></a>念念皆悉遍虚空界。<a id="a-Dr"></a>念念普入一切三世。<a id="a-Ds"></a>念念以方便智调伏众生。<a id="a-Dt"></a>念念恒于一切世界。<a id="a-Du"></a>普转一切不退法轮。<a id="a-Dv"></a>念念恒以一切智道。<a id="a-Dw"></a>善巧利益一切众生。<a id="a-Dx"></a>念念普于一切世界种种差别诸众生前。<a id="a-Dy"></a>尽未来劫。<a id="a-Dz"></a>现一切佛成等正觉。<a id="a-E0"></a>念念普于一切世界一切诸劫。<a id="a-E1"></a>修菩萨行。<a id="a-E2"></a>不生二想。<a id="a-E3"></a>所谓普入一切广大世界海一切世界种中。<a id="a-E4"></a>所有一切种种际畔。<a id="a-E5"></a>诸世界种种庄严。<a id="a-E6"></a>诸世界种种体性。<a id="a-E7"></a>诸世界种种形状。<a id="a-E8"></a>诸世界种种分布。<a id="a-E9"></a>诸世界或有世界。<a id="a-EA"></a>秽而兼净。<a id="a-EB"></a>或有世界。<a id="a-EC"></a>净而兼秽。<a id="a-ED"></a>或有世界。<a id="a-EE"></a>一向杂秽。<a id="a-EF"></a>或有世界。<a id="a-EG"></a>一向清净。<a id="a-EH"></a>或有广大。<a id="a-EI"></a>或有狭小。<a id="a-EJ"></a>或高或下。<a id="a-EK"></a>或粗或妙。<a id="a-EL"></a>或正或侧。<a id="a-EM"></a>或覆或仰。<a id="a-EN"></a>或圆或方。<a id="a-EO"></a>或非圆方。<a id="a-EP"></a>如是一切种种名字形像庄严。<a id="a-EQ"></a>诸世界中。<a id="a-ER"></a>念念修行诸菩萨行。<a id="a-ES"></a>入菩萨住。<a id="a-ET"></a>现菩萨力。<a id="a-EU"></a>亦现三世一切佛身。<a id="a-EV"></a>随众生心。<a id="a-EW"></a>普使知见。<a id="a-EX"></a>速疾增长一切智智福德海门。<a id="a-EY"></a>善男子。<a id="a-EZ"></a>毗卢遮那如来。<a id="a-Ea"></a>于过去世。<a id="a-Eb"></a>如是修行菩萨行时。<a id="a-Ec"></a>见诸众生不修福德。<a id="a-Ed"></a>无有智慧。<a id="a-Ee"></a>远离惭愧。<a id="a-Ef"></a>着我我所。<a id="a-Eg"></a>无明翳障。<a id="a-Eh"></a>出生种种不正思惟。<a id="a-Ei"></a>入诸邪网恶见稠林。<a id="a-Ej"></a>不识因果。<a id="a-Ek"></a>顺烦恼业。<a id="a-El"></a>迷惑其心。<a id="a-Em"></a>不得自在。<a id="a-En"></a>堕于生死险难深坑。<a id="a-Eo"></a>具受种种无量诸苦。<a id="a-Ep"></a>起大悲心。<a id="a-Eq"></a>修集一切波罗蜜行。<a id="a-Er"></a>为诸众生。<a id="a-Es"></a>称扬赞叹坚固善根。<a id="a-Et"></a>令其安住远离生死贫穷困苦。<a id="a-Eu"></a>勤修福智助道之法。<a id="a-Ev"></a>为说种种诸因果门。<a id="a-Ew"></a>为说业报不相违返。<a id="a-Ex"></a>为说于法证入之处。<a id="a-Ey"></a>为说一切众生欲解。<a id="a-Ez"></a>及说一切受生国土。<a id="a-F0"></a>令其不断一切佛种。<a id="a-F1"></a>令其守护一切佛教。<a id="a-F2"></a>令其舍离一切诸恶。<a id="a-F3"></a>又为称叹趣一切智助道之法。<a id="a-F4"></a>令诸众生心生欢喜。<a id="a-F5"></a>令行法施普摄一切。<a id="a-F6"></a>令其发起一切智行。<a id="a-F7"></a>令其修学诸大菩萨波罗蜜道。<a id="a-F8"></a>令其增长成一切智诸善根海。<a id="a-F9"></a>令其满足一切圣财。<a id="a-FA"></a>令其得入佛自在门。<a id="a-FB"></a>令其摄取无量方便。<a id="a-FC"></a>令其观察如来威德。<a id="a-FD"></a>令其亲近随顺如来寂静安乐。<a id="a-FE"></a>令其安住成就菩萨种种智慧。</p>
 </body>
</html>