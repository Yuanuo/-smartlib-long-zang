<!doctype html>
<html id="z3IBTWQIj" data-ver="793">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第十三</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>一心正念。<a id="a-5"></a>随顺思惟。<a id="a-6"></a>彼王所得幻智法门。<a id="a-7"></a>观察彼王如幻解脱。<a id="a-8"></a>思惟彼王如幻法性。<a id="a-9"></a>发如幻愿。<a id="a-A"></a>净如幻法。<a id="a-B"></a>悟如幻业。<a id="a-C"></a>随顺如幻成就之法。<a id="a-D"></a>出生如幻不思议智。<a id="a-E"></a>清净如幻三世性相。<a id="a-F"></a>以如幻智起于种种如幻变化。<a id="a-G"></a>如是思念。<a id="a-H"></a>渐次前行。<a id="a-I"></a>经历人间聚落城邑。<a id="a-J"></a>或至旷野岩谷险难山川原隰。<a id="a-K"></a>处处寻求无有疲懈。<a id="a-L"></a>然后乃至妙光大城。<a id="a-M"></a>于其门侧。<a id="a-N"></a>问众人言。<a id="a-O"></a>此名何城。<a id="a-P"></a>何王统御。<a id="a-Q"></a>人咸报言。<a id="a-R"></a>此妙光城。<a id="a-S"></a>是大光王之所住处。<a id="a-T"></a>时善财童子。<a id="a-U"></a>欢喜踊跃。<a id="a-V"></a>志乐清净。<a id="a-W"></a>一心瞻慕。<a id="a-X"></a>作如是念。<a id="a-Y"></a>我善知识。<a id="a-Z"></a>在此城中。<a id="a-a"></a>我今必当亲得奉觐。<a id="a-b"></a>闻诸菩萨所行之行。<a id="a-c"></a>闻诸菩萨出要之门。<a id="a-d"></a>闻诸菩萨所证之法。<a id="a-e"></a>闻诸菩萨不思议功德。<a id="a-f"></a>闻诸菩萨不思议自在。<a id="a-g"></a>闻诸菩萨不思议平等。<a id="a-h"></a>闻诸菩萨不思议勇猛。<a id="a-i"></a>闻诸菩萨不思议境界。<a id="a-j"></a>闻诸菩萨不思议法性。<a id="a-k"></a>闻诸菩萨不思议三昧。<a id="a-l"></a>闻诸菩萨不思议解脱游戏。<a id="a-m"></a>闻诸菩萨不思议广大清净。<a id="a-n"></a>作是念已。<a id="a-o"></a>入妙光城。<a id="a-p"></a>周遍观察见此大城。<a id="a-q"></a>众宝严饰。<a id="a-r"></a>以金银琉璃。<a id="a-s"></a>玻璃赤珠。<a id="a-t"></a>砗磲码瑙七宝所成。<a id="a-u"></a>七重宝堑周匝围绕。<a id="a-v"></a>八功德水盈满其中。<a id="a-w"></a>底布金沙。<a id="a-x"></a>光明照耀。<a id="a-y"></a>优钵罗华。<a id="a-z"></a>波头摩华。<a id="a-10"></a>拘物头华。<a id="a-11"></a>芬陀利华。<a id="a-12"></a>遍布其上。<a id="a-13"></a>其水清彻。<a id="a-14"></a>随时温凉。<a id="a-15"></a>白栴檀泥。<a id="a-16"></a>澄垽其下。<a id="a-17"></a>其水随泥。<a id="a-18"></a>如栴檀色。<a id="a-19"></a>宝多罗树。<a id="a-1A"></a>七重行列。<a id="a-1B"></a>枝叶繁茂。<a id="a-1C"></a>蓊郁庄严。<a id="a-1D"></a>七重金刚。<a id="a-1E"></a>以为垣墙。<a id="a-1F"></a>所谓师子光明金刚垣。<a id="a-1G"></a>无能超胜金刚垣。<a id="a-1H"></a>不可沮坏金刚垣。<a id="a-1I"></a>精进难伏金刚垣。<a id="a-1J"></a>坚固无著金刚垣。<a id="a-1K"></a>天衣网藏金刚垣。<a id="a-1L"></a>无垢妙色金刚垣。<a id="a-1M"></a>如是七重。<a id="a-1N"></a>一一围绕。<a id="a-1O"></a>悉以无数摩尼妙宝间错庄严。<a id="a-1P"></a>阎浮檀金种种众宝。<a id="a-1Q"></a>而为埤堄。<a id="a-1R"></a>金银琉璃。<a id="a-1S"></a>赤珠码瑙。<a id="a-1T"></a>玻璃海藏。<a id="a-1U"></a>真珠等宝。<a id="a-1V"></a>以为严饰。<a id="a-1W"></a>其城纵广一十由旬。<a id="a-1X"></a>周回八方。<a id="a-1Y"></a>面开八门。<a id="a-1Z"></a>皆以七宝周遍严饰。<a id="a-1a"></a>帝青琉璃。<a id="a-1b"></a>以为其地。<a id="a-1c"></a>众色杂宝。<a id="a-1d"></a>随处庄严。<a id="a-1e"></a>种种珍奇。<a id="a-1f"></a>甚可爱乐。<a id="a-1g"></a>其城内有十亿街道。<a id="a-1h"></a>一一道边。<a id="a-1i"></a>安布妙宝。<a id="a-1j"></a>以为庄严。<a id="a-1k"></a>过天帝释所游之路。<a id="a-1l"></a>一一道间。<a id="a-1m"></a>皆有无数万亿众生。<a id="a-1n"></a>于中止住。<a id="a-1o"></a>无数百千广大宫殿。<a id="a-1p"></a>一一皆以众宝合成。<a id="a-1q"></a>复有无数不思议阎浮檀金楼阁。<a id="a-1r"></a>帝青琉璃摩尼宝网。<a id="a-1s"></a>罗覆其上。<a id="a-1t"></a>无数不思议白银楼阁。<a id="a-1u"></a>赤真珠摩尼宝网。<a id="a-1v"></a>罗覆其上。<a id="a-1w"></a>无数不思议毗琉璃楼阁。<a id="a-1x"></a>广博妙藏摩尼宝网。<a id="a-1y"></a>罗覆其上。<a id="a-1z"></a>无数不思议玻璃楼阁。<a id="a-20"></a>日藏摩尼王网。<a id="a-21"></a>罗覆其上。<a id="a-22"></a>无数不思议光照世间摩尼宝楼阁。<a id="a-23"></a>吉祥光藏摩尼王网。<a id="a-24"></a>罗覆其上。<a id="a-25"></a>无数不思议帝青摩尼宝王楼阁。<a id="a-26"></a>妙光摩尼王网。<a id="a-27"></a>罗覆其上。<a id="a-28"></a>无数不思议众生海藏摩尼宝王楼阁。<a id="a-29"></a>焰光明藏摩尼王网。<a id="a-2A"></a>罗覆其上。<a id="a-2B"></a>无数不思议金刚宝王楼阁无能胜幢摩尼王网。<a id="a-2C"></a>罗覆其上。<a id="a-2D"></a>无数不思议栴檀香王楼阁。<a id="a-2E"></a>天曼陀罗华摩诃曼陀罗华网。<a id="a-2F"></a>罗覆其上。<a id="a-2G"></a>无数不思议无等香王楼阁。<a id="a-2H"></a>种种华网。<a id="a-2I"></a>罗覆其上。<a id="a-2J"></a>有如是等无数不思议种种庄严妙宝楼阁。<a id="a-2K"></a>种种宝网罗覆其上。<a id="a-2L"></a>一一楼阁。<a id="a-2M"></a>众宝栏楯。<a id="a-2N"></a>周匝围绕。<a id="a-2O"></a>宝多罗树次第行列。<a id="a-2P"></a>皆以宝绳而为界道。<a id="a-2Q"></a>一一宝绳。<a id="a-2R"></a>悬以金铃。<a id="a-2S"></a>一一金铃众宝鬘络。<a id="a-2T"></a>如孔雀尾。<a id="a-2U"></a>异色端严。<a id="a-2V"></a>风动成音。<a id="a-2W"></a>闻之可意。<a id="a-2X"></a>其城复有阿僧祇摩尼宝网。<a id="a-2Y"></a>阿僧祇宝铃网。<a id="a-2Z"></a>阿僧祇天香网。<a id="a-2a"></a>阿僧祇天华网。<a id="a-2b"></a>阿僧祇宝形像网。<a id="a-2c"></a>其城复有阿僧祇金刚帐。<a id="a-2d"></a>阿僧祇宝衣帐。<a id="a-2e"></a>阿僧祇宝盖帐。<a id="a-2f"></a>阿僧祇宝幡帐。<a id="a-2g"></a>阿僧祇宝山帐。<a id="a-2h"></a>阿僧祇宝华鬘帐。<a id="a-2i"></a>阿僧祇宝楼阁帐之所弥覆。<a id="a-2j"></a>处处罗列宝盖幢幡。<a id="a-2k"></a>城中宝池。<a id="a-2l"></a>德水盈满。<a id="a-2m"></a>底布金沙。<a id="a-2n"></a>光映内外。<a id="a-2o"></a>天诸妙华敷荣其上。<a id="a-2p"></a>天诸宝鸟浮戏其中。<a id="a-2q"></a>出和雅音。<a id="a-2r"></a>悦可人意。<a id="a-2s"></a>池岸阶砌。<a id="a-2t"></a>七宝庄严。<a id="a-2u"></a>帝释宝池无以为比。<a id="a-2v"></a>当此城中。<a id="a-2w"></a>有一楼阁。<a id="a-2x"></a>名妙法藏。<a id="a-2y"></a>阿僧祇种种色宝以为庄严。<a id="a-2z"></a>光明照耀最胜无比。<a id="a-30"></a>众生乐见心无厌足。<a id="a-31"></a>彼大光王常处其中。</p>
  <p id="a32">尔时善财童子。<a id="a-33"></a>于彼大城。<a id="a-34"></a>妙宝楼阁。<a id="a-35"></a>宝池宝堑。<a id="a-36"></a>宝树宝墙。<a id="a-37"></a>宝盖宝幢。<a id="a-38"></a>宝铃宝网。<a id="a-39"></a>如是一切珍宝妙物。<a id="a-3A"></a>受用资具。<a id="a-3B"></a>乃至男女六尘境界。<a id="a-3C"></a>皆无爱着。<a id="a-3D"></a>唯于正法园苑之中。<a id="a-3E"></a>深心渴慕。<a id="a-3F"></a>但正思惟究竟之法。<a id="a-3G"></a>一心愿乐。<a id="a-3H"></a>见善知识。<a id="a-3I"></a>渐渐前行。<a id="a-3J"></a>普遍观察。<a id="a-3K"></a>见大光王。<a id="a-3L"></a>去于所住楼阁不远。<a id="a-3M"></a>四衢道中。<a id="a-3N"></a>坐如意摩尼宝莲华藏广大庄严师子宝座。<a id="a-3O"></a>绀琉璃宝以为其足。<a id="a-3P"></a>金缯为帐。<a id="a-3Q"></a>众宝为网。<a id="a-3R"></a>阎浮金绳交络严饰。<a id="a-3S"></a>上妙天衣以为茵蓐。<a id="a-3T"></a>四布敷设。<a id="a-3U"></a>阿僧祇妙宝形像随处庄严。<a id="a-3V"></a>其王具有三十二种大人之相八十随好。<a id="a-3W"></a>而以严身。<a id="a-3X"></a>如真金山光色炽盛。<a id="a-3Y"></a>如净空日威光赫奕。<a id="a-3Z"></a>如盛满月见者清凉心无厌足。<a id="a-3a"></a>如梵天王处于梵众。<a id="a-3b"></a>威德殊胜。<a id="a-3c"></a>亦如大海聚功德宝无量无边。<a id="a-3d"></a>亦如大云遍法性空法雷震吼。<a id="a-3e"></a>如净空界显现种种法门星象。<a id="a-3f"></a>如雪山王相好树林以为严饰。<a id="a-3g"></a>如须弥山四色普现众生心海。<a id="a-3h"></a>如宝洲渚种种智宝充满其中。<a id="a-3i"></a>于王座前。<a id="a-3j"></a>复有无量金银琉璃真珠摩尼珊瑚琥珀珂贝璧玉诸珍宝聚种种宝衣华鬘璎珞。<a id="a-3k"></a>及诸饮食。<a id="a-3l"></a>皆悉充满。<a id="a-3m"></a>复见无数百千万亿驷马宝车。<a id="a-3n"></a>百千万亿天诸妓乐。<a id="a-3o"></a>百千万亿天诸妙香。<a id="a-3p"></a>百千万亿病缘汤药。<a id="a-3q"></a>无数乳牛蹄角金色。<a id="a-3r"></a>无数千亿端正女人。<a id="a-3s"></a>上妙栴檀以涂其体。<a id="a-3t"></a>天衣璎珞种种庄严。<a id="a-3u"></a>六十四能靡不该练。<a id="a-3v"></a>仪范礼则悉皆善知。<a id="a-3w"></a>随众生心而以给施。<a id="a-3x"></a>城邑聚落。<a id="a-3y"></a>四衢道侧。<a id="a-3z"></a>相次陈列。<a id="a-40"></a>福舍义堂。<a id="a-41"></a>满二十亿。<a id="a-42"></a>安置一切珍宝妙物。<a id="a-43"></a>及诸饮食。<a id="a-44"></a>充满其中。<a id="a-45"></a>一一道傍有二十亿诸大菩萨。<a id="a-46"></a>以此诸物。<a id="a-47"></a>惠施众生。<a id="a-48"></a>令无所乏。<a id="a-49"></a>为欲摄受诸众生故。<a id="a-4A"></a>为欲发起一切众生爱敬心故。<a id="a-4B"></a>为欲发起一切众生欢喜心故。<a id="a-4C"></a>为欲发起一切众生踊跃心故。<a id="a-4D"></a>为欲清净一切众生正信心故。<a id="a-4E"></a>为令众生心清凉故。<a id="a-4F"></a>为令众生除爱热故。<a id="a-4G"></a>为令众生息烦恼故。<a id="a-4H"></a>为令众生解真实故。<a id="a-4I"></a>为令众生入种智故。<a id="a-4J"></a>为令众生舍怨敌故。<a id="a-4K"></a>为令众生离诸恶故。<a id="a-4L"></a>为令众生拔邪见故。<a id="a-4M"></a>为令众生净诸业故。</p>
  <p id="a4N">时善财童子。<a id="a-4O"></a>五体投地顶礼王足。<a id="a-4P"></a>绕无数匝。<a id="a-4Q"></a>合掌而立。<a id="a-4R"></a>白言圣者。<a id="a-4S"></a>我已先发阿耨多罗三藐三菩提心。<a id="a-4T"></a>而未知菩萨云何。<a id="a-4U"></a>学菩萨行。<a id="a-4V"></a>修菩萨道。<a id="a-4W"></a>我闻圣者。<a id="a-4X"></a>善能诱诲。<a id="a-4Y"></a>愿为我说。</p>
  <p id="a4Z">时王告言。<a id="a-4a"></a>善男子。<a id="a-4b"></a>我得净修菩萨大慈幢行解脱门。<a id="a-4c"></a>清净满足。<a id="a-4d"></a>善男子。<a id="a-4e"></a>我于无量百千万亿乃至不可说不可说佛所。<a id="a-4f"></a>亲近听闻。<a id="a-4g"></a>问难此法。<a id="a-4h"></a>随顺思惟。<a id="a-4i"></a>审谛观察。<a id="a-4j"></a>清净悟入。<a id="a-4k"></a>修习庄严。<a id="a-4l"></a>善男子。<a id="a-4m"></a>我以此法为王。<a id="a-4n"></a>以此法教敕。<a id="a-4o"></a>以此法摄受。<a id="a-4p"></a>以此法随逐世间。<a id="a-4q"></a>以此法兴行政化。<a id="a-4r"></a>以此法调伏众生。<a id="a-4s"></a>以此法引导众生。<a id="a-4t"></a>以此法怜愍众生。<a id="a-4u"></a>以此法安慰众生。<a id="a-4v"></a>以此法运载众生。<a id="a-4w"></a>以此法令众生趣入。<a id="a-4x"></a>以此法令众生修行。<a id="a-4y"></a>以此法与众生方便。<a id="a-4z"></a>以此法令众生思惟诸法究竟实性。<a id="a-50"></a>以此法令众生安住大慈。<a id="a-51"></a>以慈为主。<a id="a-52"></a>具足慈力。<a id="a-53"></a>如是令住利益心。<a id="a-54"></a>安乐心。<a id="a-55"></a>哀愍心。<a id="a-56"></a>摄受心。<a id="a-57"></a>守护众生心。<a id="a-58"></a>常不舍离心。<a id="a-59"></a>拔众生苦无休息心。<a id="a-5A"></a>代诸众生恒受苦心。<a id="a-5B"></a>令诸众生住安乐心。<a id="a-5C"></a>为令众生舍离一切障盖缠缚得自在故。<a id="a-5D"></a>为令众生究竟安乐于诸众生得自在故。<a id="a-5E"></a>为令众生永断如草蔓莚滋长生死心故。<a id="a-5F"></a>为令众生永断如河。<a id="a-5G"></a>相续流注结使心故。<a id="a-5H"></a>为令众生永断烦恼习气心故。<a id="a-5I"></a>为令众生住于法性寂静心故。<a id="a-5J"></a>为令众生永息一切不善法故。<a id="a-5K"></a>为令众生截生死流入法流故。<a id="a-5L"></a>为令众生入深法界。<a id="a-5M"></a>心无退转。<a id="a-5N"></a>以智慧火烧烦恼薪。<a id="a-5O"></a>永断一切五道生处。<a id="a-5P"></a>具菩萨行。<a id="a-5Q"></a>向一切智。<a id="a-5R"></a>心海清净无诸浊乱。<a id="a-5S"></a>信力坚固。<a id="a-5T"></a>诸天魔梵沙门婆罗门人与非人所不能动善男子。<a id="a-5U"></a>我住如是大慈幢行解脱门故。<a id="a-5V"></a>能以正法教化世间。<a id="a-5W"></a>善男子。<a id="a-5X"></a>我国土中。<a id="a-5Y"></a>一切众生。<a id="a-5Z"></a>皆于我所。<a id="a-5a"></a>无有恐怖。<a id="a-5b"></a>善男子。<a id="a-5c"></a>若有一切贫乏众生。<a id="a-5d"></a>裸露饥羸。<a id="a-5e"></a>来至我所。<a id="a-5f"></a>或求衣服或求饮食。<a id="a-5g"></a>乃至求索一切所须受用之物。<a id="a-5h"></a>我开库藏示令知见。<a id="a-5i"></a>而告之言。<a id="a-5j"></a>汝等昔来。<a id="a-5k"></a>为此财宝。<a id="a-5l"></a>造十不善种种恶业。<a id="a-5m"></a>由是业故。<a id="a-5n"></a>贫穷裸露衣食不充。<a id="a-5o"></a>我于今者。<a id="a-5p"></a>悉施汝等。<a id="a-5q"></a>恣意取之。<a id="a-5r"></a>既自充足。<a id="a-5s"></a>随力修行。<a id="a-5t"></a>莫造诸恶。<a id="a-5u"></a>莫害众生。<a id="a-5v"></a>莫起诸见。<a id="a-5w"></a>莫生执着。<a id="a-5x"></a>汝等贫乏。<a id="a-5y"></a>若有所须。<a id="a-5z"></a>当来我所。<a id="a-60"></a>及四衢道二十亿处。<a id="a-61"></a>义堂福舍。<a id="a-62"></a>一切财宝种种具足。<a id="a-63"></a>汝随意取。<a id="a-64"></a>勿生疑难。<a id="a-65"></a>善男子。<a id="a-66"></a>此妙光城所住众生。<a id="a-67"></a>皆是菩萨发大乘意。<a id="a-68"></a>行大乘行。<a id="a-69"></a>于诸众生起大悲心。<a id="a-6A"></a>普遍清净。<a id="a-6B"></a>随心所欲所见不同。<a id="a-6C"></a>或见此城其量狭小。<a id="a-6D"></a>或见此城其量广大。<a id="a-6E"></a>或见此城土沙为地。<a id="a-6F"></a>或见琉璃众摩尼宝以为其地。<a id="a-6G"></a>或见垣墙聚土成立。<a id="a-6H"></a>或无能胜金刚所成。<a id="a-6I"></a>或见其地高下不平。<a id="a-6J"></a>或见其地平坦如掌。<a id="a-6K"></a>或见屋宅土木所成。<a id="a-6L"></a>或见殿堂众宝严饰。<a id="a-6M"></a>及诸楼阁阶墀窗闼轩槛户牖。<a id="a-6N"></a>如是一切无非妙宝。</p>
  <p id="a6O">善男子。<a id="a-6P"></a>若有众生。<a id="a-6Q"></a>其心清净。<a id="a-6R"></a>曾种善根。<a id="a-6S"></a>供养诸佛。<a id="a-6T"></a>发心趣向一切智道。<a id="a-6U"></a>以一切智为归依处。<a id="a-6V"></a>及我昔时修菩萨行。<a id="a-6W"></a>以四摄事。<a id="a-6X"></a>曾所摄受。<a id="a-6Y"></a>则见此城。<a id="a-6Z"></a>具足众宝清净庄严。<a id="a-6a"></a>余皆见秽。</p>
  <p id="a6b">善男子。<a id="a-6c"></a>此国土中一切众生。<a id="a-6d"></a>五浊世时。<a id="a-6e"></a>随本业习。<a id="a-6f"></a>乐造诸恶。<a id="a-6g"></a>我起怜愍。<a id="a-6h"></a>摄受彼心。<a id="a-6i"></a>而欲救护入于菩萨大慈为首随顺世间大三昧门。<a id="a-6j"></a>善男子。<a id="a-6k"></a>我当入此三昧门时。<a id="a-6l"></a>彼诸众生所有怖畏心。<a id="a-6m"></a>恼害心。<a id="a-6n"></a>怨敌心。<a id="a-6o"></a>诤论心。<a id="a-6p"></a>如是诸心悉自销灭。<a id="a-6q"></a>何以故。<a id="a-6r"></a>入于菩萨大慈为首顺世三昧。<a id="a-6s"></a>本性功能法如是故。<a id="a-6t"></a>善男子。<a id="a-6u"></a>且待须臾。<a id="a-6v"></a>自当得见。<a id="a-6w"></a>时大光王。<a id="a-6x"></a>即入此定。<a id="a-6y"></a>其城内外六种震动。<a id="a-6z"></a>宝地宝墙宝堂宝殿台观楼阁阶砌户牖。<a id="a-70"></a>如是一切互相冲击。<a id="a-71"></a>悉向于王。<a id="a-72"></a>咸作曲躬敬礼之像。<a id="a-73"></a>咸出妙音。<a id="a-74"></a>称赞王德。<a id="a-75"></a>其城内外所有人民。<a id="a-76"></a>靡不同时欢喜踊跃。<a id="a-77"></a>俱来王所。<a id="a-78"></a>投地顶礼。<a id="a-79"></a>近王所住。<a id="a-7A"></a>鸟兽之属。<a id="a-7B"></a>互相瞻视。<a id="a-7C"></a>起慈悲心。<a id="a-7D"></a>咸向王前。<a id="a-7E"></a>恭敬礼拜。<a id="a-7F"></a>一切山原。<a id="a-7G"></a>及诸草树。<a id="a-7H"></a>莫不回转咸向于王如礼敬像。<a id="a-7I"></a>陂池泉井及以河海悉皆腾溢流注王前。<a id="a-7J"></a>十千龙王。<a id="a-7K"></a>起大香云。<a id="a-7L"></a>震雷激电。<a id="a-7M"></a>洒细香雨。<a id="a-7N"></a>复有十千六欲天王。<a id="a-7O"></a>所谓四大天王。<a id="a-7P"></a>忉利天王。<a id="a-7Q"></a>夜摩天王。<a id="a-7R"></a>兜率陀天王。<a id="a-7S"></a>妙变化天王。<a id="a-7T"></a>他化自在天王如是等王。<a id="a-7U"></a>而为上首。<a id="a-7V"></a>于虚空中。<a id="a-7W"></a>作众妓乐。<a id="a-7X"></a>阿僧祇天女歌咏赞叹。<a id="a-7Y"></a>阿僧祇天宝华云。<a id="a-7Z"></a>阿僧祇天宝香云。<a id="a-7a"></a>阿僧祇天宝鬘云。<a id="a-7b"></a>阿僧祇天末香云。<a id="a-7c"></a>阿僧祇天宝衣云。<a id="a-7d"></a>阿僧祇天宝盖云。<a id="a-7e"></a>阿僧祇天宝幢云。<a id="a-7f"></a>阿僧祇天宝幡云。<a id="a-7g"></a>遍虚空中而为严饰。<a id="a-7h"></a>供养于王。<a id="a-7i"></a>复有[醫-酉+言]罗钵那大象王。<a id="a-7j"></a>以自在力。<a id="a-7k"></a>于虚空中。<a id="a-7l"></a>布阿僧祇大宝莲华。<a id="a-7m"></a>垂阿僧祇天宝璎珞。<a id="a-7n"></a>阿僧祇宝缯带。<a id="a-7o"></a>阿僧祇宝严具。<a id="a-7p"></a>阿僧祇宝衣服。<a id="a-7q"></a>阿僧祇宝鬘。<a id="a-7r"></a>阿僧祇宝华。<a id="a-7s"></a>阿僧祇宝香。<a id="a-7t"></a>阿僧祇烧香。<a id="a-7u"></a>阿僧祇涂香。<a id="a-7v"></a>种种奇妙。<a id="a-7w"></a>以为严饰。<a id="a-7x"></a>阿僧祇天女出美妙音。<a id="a-7y"></a>歌咏赞叹。<a id="a-7z"></a>阎浮提内复有阿僧祇百千万亿诸罗刹王。<a id="a-80"></a>诸夜叉王。<a id="a-81"></a>鸠槃茶王。<a id="a-82"></a>毗舍阇王。<a id="a-83"></a>诸鬼王等。<a id="a-84"></a>或居陆地。<a id="a-85"></a>或处虚空。<a id="a-86"></a>或住山间。<a id="a-87"></a>或居大海。<a id="a-88"></a>如是一切饮血啖肉。<a id="a-89"></a>残害众生。<a id="a-8A"></a>皆起慈心。<a id="a-8B"></a>愿行利益。<a id="a-8C"></a>明识后世。<a id="a-8D"></a>不造诸恶。<a id="a-8E"></a>恭敬合掌。<a id="a-8F"></a>顶礼于王。<a id="a-8G"></a>恐怖不生身心寂静。<a id="a-8H"></a>皆得无量广大安乐。<a id="a-8I"></a>如阎浮提。<a id="a-8J"></a>余三天下乃至三千大千世界。<a id="a-8K"></a>并及十方百千万亿那由他世界。<a id="a-8L"></a>其中所有毒恶众生。<a id="a-8M"></a>悉亦如是。<a id="a-8N"></a>如是一切。<a id="a-8O"></a>皆以菩萨大慈为首随顺世间三昧法门力如是故。</p>
  <p id="a8P">时大光王。<a id="a-8Q"></a>从三昧起。<a id="a-8R"></a>告善财言。<a id="a-8S"></a>善男子。<a id="a-8T"></a>我唯得此菩萨大慈幢行顺世三昧解脱门。<a id="a-8U"></a>如诸菩萨摩诃萨。<a id="a-8V"></a>为高盖慈心普荫诸众生故。<a id="a-8W"></a>为圆满平等救护无分别故。<a id="a-8X"></a>为修行下中上行悉等行故。<a id="a-8Y"></a>为大地能以慈心任持一切诸众生故。<a id="a-8Z"></a>为盛满月福德光明于诸世间平等现故。<a id="a-8a"></a>为净日轮以智光明照了一切所知境故。<a id="a-8b"></a>为世明灯能破众生诸黑闇故。<a id="a-8c"></a>为水清珠能清众生谄诳浊故。<a id="a-8d"></a>为如意宝能满众生心所愿故。<a id="a-8e"></a>为猛疾风任持众生及三昧宫殿一切智智大法城故。<a id="a-8f"></a>而我云何能知其行。<a id="a-8g"></a>能说其德。<a id="a-8h"></a>能称量彼福德大山。<a id="a-8i"></a>能瞻仰彼功德众星。<a id="a-8j"></a>能观察彼大愿风轮。<a id="a-8k"></a>能校量彼法平等力。<a id="a-8l"></a>能发起彼大修行心。<a id="a-8m"></a>能显示彼大庄严海。<a id="a-8n"></a>能阐明彼普贤行门。<a id="a-8o"></a>能深入彼诸三昧窟。<a id="a-8p"></a>能赞叹彼大慈悲云。<a id="a-8q"></a>能降注彼甘露法雨。<a id="a-8r"></a>善男子。<a id="a-8s"></a>于此南方。<a id="a-8t"></a>有一王都。<a id="a-8u"></a>名曰安住。<a id="a-8v"></a>有优婆夷。<a id="a-8w"></a>名曰不动。<a id="a-8x"></a>汝诣彼问。<a id="a-8y"></a>菩萨云何学菩萨行。<a id="a-8z"></a>修菩萨道。<a id="a-90"></a>时善财童子。<a id="a-91"></a>顶礼王足。<a id="a-92"></a>绕无数匝。<a id="a-93"></a>殷勤瞻仰。<a id="a-94"></a>辞退而去。</p>
  <p id="a95">尔时善财童子。<a id="a-96"></a>出妙光城行于道路。<a id="a-97"></a>正念思惟大光王教。<a id="a-98"></a>忆念菩萨大慈幢行。<a id="a-99"></a>思惟菩萨顺世三昧。<a id="a-9A"></a>普见彼不思议菩萨清净身。<a id="a-9B"></a>普念彼不思议妙宝师子座。<a id="a-9C"></a>增长彼不思议大愿福德自在力。<a id="a-9D"></a>坚固彼不思议成熟众生智。<a id="a-9E"></a>观察彼不思议不共受用大威德。<a id="a-9F"></a>忆念彼不思议神通差别相。<a id="a-9G"></a>思惟彼不思议清净大众会。<a id="a-9H"></a>分别彼不思议菩萨所作业。<a id="a-9I"></a>忆念明了随顺信解。<a id="a-9J"></a>生欢喜心。<a id="a-9K"></a>生澄净心。<a id="a-9L"></a>生猛利心。<a id="a-9M"></a>生欣悦心。<a id="a-9N"></a>生庆幸心。<a id="a-9O"></a>生踊跃心。<a id="a-9P"></a>生不乱心。<a id="a-9Q"></a>生明照心。<a id="a-9R"></a>生坚固心。<a id="a-9S"></a>生广博心。<a id="a-9T"></a>生无尽心。<a id="a-9U"></a>如是思惟。<a id="a-9V"></a>悲泣流泪。<a id="a-9W"></a>念善知识。<a id="a-9X"></a>实为希有难见难闻。<a id="a-9Y"></a>善知识者。<a id="a-9Z"></a>是我宝山。<a id="a-9a"></a>出生一切诸功德宝。<a id="a-9b"></a>能遍清净诸菩萨行。<a id="a-9c"></a>圆满菩萨一切净念。<a id="a-9d"></a>清净菩萨陀罗尼轮。<a id="a-9e"></a>显发菩萨三昧光明。<a id="a-9f"></a>修治菩萨见佛境界。<a id="a-9g"></a>普雨一切诸佛法雨。<a id="a-9h"></a>显现如来不思议智。<a id="a-9i"></a>显示一切菩萨愿门。<a id="a-9j"></a>生长一切菩萨根芽。<a id="a-9k"></a>复作是念。<a id="a-9l"></a>善知识者。<a id="a-9m"></a>能救护我。<a id="a-9n"></a>令我不堕一切恶趣。<a id="a-9o"></a>善知识者。<a id="a-9p"></a>能引导我。<a id="a-9q"></a>令我得入平等佛慧。<a id="a-9r"></a>善知识者。<a id="a-9s"></a>能显照我。<a id="a-9t"></a>令我了知诸夷险道。<a id="a-9u"></a>善知识者。<a id="a-9v"></a>能开示我。<a id="a-9w"></a>令我解了大乘奥义。<a id="a-9x"></a>善知识者。<a id="a-9y"></a>能劝发我。<a id="a-9z"></a>令我速入普贤诸行。<a id="a-A0"></a>善知识者。<a id="a-A1"></a>能晓悟我。<a id="a-A2"></a>令我速到一切智城。<a id="a-A3"></a>善知识者。<a id="a-A4"></a>能诲谕我。<a id="a-A5"></a>令我趣入法界大海。<a id="a-A6"></a>善知识者。<a id="a-A7"></a>能劝诱我。<a id="a-A8"></a>令我普见三世法海。<a id="a-A9"></a>善知识者。<a id="a-AA"></a>能教授我。<a id="a-AB"></a>令我得与众圣集会。<a id="a-AC"></a>善知识者。<a id="a-AD"></a>能增长我。<a id="a-AE"></a>令我出生一切白法。<a id="a-AF"></a>念善知识。<a id="a-AG"></a>能以如是利益众生。<a id="a-AH"></a>善财童子。<a id="a-AI"></a>如是思惟。<a id="a-AJ"></a>涕泪盈目。<a id="a-AK"></a>彼常守护觉悟菩萨。<a id="a-AL"></a>犹影随形。<a id="a-AM"></a>如来使天。<a id="a-AN"></a>于虚空中。<a id="a-AO"></a>而告之言。<a id="a-AP"></a>善男子。<a id="a-AQ"></a>其有随顺善知识教。<a id="a-AR"></a>诸佛世尊悉皆欢喜。<a id="a-AS"></a>其有随顺善知识语。<a id="a-AT"></a>则得近于一切智地。<a id="a-AU"></a>其有能于善知识行心无疑惑。<a id="a-AV"></a>则常值遇一切善友。<a id="a-AW"></a>其有发心愿常不离善知识者。<a id="a-AX"></a>则得具足一切甚深最胜义利。<a id="a-AY"></a>善男子。<a id="a-AZ"></a>汝可往诣安住王都。<a id="a-Aa"></a>即当得见不动优婆夷大善知识。<a id="a-Ab"></a>从彼请问诸菩萨行。</p>
  <p id="aAc">尔时善财童子。<a id="a-Ad"></a>从彼三昧智光明起。<a id="a-Ae"></a>渐次游行。<a id="a-Af"></a>至安住城。<a id="a-Ag"></a>周遍求问。<a id="a-Ah"></a>不动优婆夷。<a id="a-Ai"></a>今在何所。<a id="a-Aj"></a>遇彼人众。<a id="a-Ak"></a>咸示之言。<a id="a-Al"></a>善男子不动优婆夷。<a id="a-Am"></a>身是童女。<a id="a-An"></a>侍觐父母。<a id="a-Ao"></a>在自宅中。<a id="a-Ap"></a>与其亲属及无量人。<a id="a-Aq"></a>周匝围绕演说妙法。<a id="a-Ar"></a>善财闻已。<a id="a-As"></a>其心欢喜。<a id="a-At"></a>生寂静心。<a id="a-Au"></a>生爱敬心。<a id="a-Av"></a>如见父母念。<a id="a-Aw"></a>我于今所愿圆满。<a id="a-Ax"></a>即诣不动优婆夷所。<a id="a-Ay"></a>到彼宅门。<a id="a-Az"></a>住立观察。<a id="a-B0"></a>入其宅内。<a id="a-B1"></a>见彼堂宇。<a id="a-B2"></a>微妙清净众宝庄严。<a id="a-B3"></a>金色光明普皆照耀。<a id="a-B4"></a>如是光明触善财身。<a id="a-B5"></a>善财即时。<a id="a-B6"></a>获得五百妙三昧门。<a id="a-B7"></a>所谓入一切安乐自在幢三昧门。<a id="a-B8"></a>了一切寂静相三昧门。<a id="a-B9"></a>远离一切世间三昧门。<a id="a-BA"></a>普眼舍得三昧门。<a id="a-BB"></a>如来藏三昧门。<a id="a-BC"></a>得如是等五百三昧门。<a id="a-BD"></a>以得如是三昧门故。<a id="a-BE"></a>身心柔软。<a id="a-BF"></a>如七日胎。<a id="a-BG"></a>微妙轻安世无过者。<a id="a-BH"></a>又闻妙香。<a id="a-BI"></a>非诸天龙乾闼婆等人与非人之所能有。<a id="a-BJ"></a>即前往诣。<a id="a-BK"></a>恭敬合掌。<a id="a-BL"></a>一心观察。<a id="a-BM"></a>见其形色端正殊妙。<a id="a-BN"></a>十方世界一切女人无能与比。<a id="a-BO"></a>况复过者。<a id="a-BP"></a>唯除如来及以一切灌顶菩萨。<a id="a-BQ"></a>其身殊胜。<a id="a-BR"></a>口出妙香。<a id="a-BS"></a>宫殿庄严。<a id="a-BT"></a>受用资具。<a id="a-BU"></a>眷属围绕。<a id="a-BV"></a>威光炽盛。<a id="a-BW"></a>清净无染。<a id="a-BX"></a>悉无与等。<a id="a-BY"></a>况其过者。<a id="a-BZ"></a>十方世界一切众生。<a id="a-Ba"></a>无有于此优婆夷所起染着心。<a id="a-Bb"></a>若有众生。<a id="a-Bc"></a>暂得瞻见。<a id="a-Bd"></a>所有烦恼悉自销灭。<a id="a-Be"></a>譬如百万大梵天王决定不生欲界烦恼。<a id="a-Bf"></a>其有见此优婆夷者。<a id="a-Bg"></a>不起烦恼亦复如是。<a id="a-Bh"></a>十方众生。<a id="a-Bi"></a>观此女人欢喜爱敬。<a id="a-Bj"></a>心无厌足。<a id="a-Bk"></a>唯除具足大智慧者。<a id="a-Bl"></a>尔时善财童子。<a id="a-Bm"></a>曲躬合掌。<a id="a-Bn"></a>恭敬瞻视。<a id="a-Bo"></a>正念观察。<a id="a-Bp"></a>见此女人。<a id="a-Bq"></a>其身自在不可思议。<a id="a-Br"></a>色相颜容世无与等。<a id="a-Bs"></a>光明洞彻物无能障。<a id="a-Bt"></a>普为法界一切众生。<a id="a-Bu"></a>作大饶益无有穷尽。<a id="a-Bv"></a>其身毛孔恒出妙香。<a id="a-Bw"></a>眷属无边宫殿第一。<a id="a-Bx"></a>功德深广不可思议。<a id="a-By"></a>莫能究尽知其涯际。<a id="a-Bz"></a>生欢喜心。<a id="a-C0"></a>以偈赞曰。</p>
  <p id="aC1">汝常护持清净戒　　普修菩萨无垢忍</p>
  <p id="aC2">坚进不动如金刚　　妙果超世无能比</p>
  <p id="aC3">尔时善财童子。<a id="a-C4"></a>说此偈已。<a id="a-C5"></a>白言圣者。<a id="a-C6"></a>我已先发阿耨多罗三藐三菩提心。<a id="a-C7"></a>而未知菩萨云何学菩萨行。<a id="a-C8"></a>云何修菩萨道。<a id="a-C9"></a>我闻圣者。<a id="a-CA"></a>善能诱诲。<a id="a-CB"></a>愿为我说。<a id="a-CC"></a>时不动优婆夷。<a id="a-CD"></a>以菩萨柔软语。<a id="a-CE"></a>可爱语。<a id="a-CF"></a>慈悲语。<a id="a-CG"></a>慰谕善财。<a id="a-CH"></a>而告之言。<a id="a-CI"></a>善哉善哉。<a id="a-CJ"></a>善男子。<a id="a-CK"></a>汝已能发阿耨多罗三藐三菩提心。<a id="a-CL"></a>善男子。<a id="a-CM"></a>我得菩萨难摧伏智慧。<a id="a-CN"></a>藏解脱门。<a id="a-CO"></a>我得菩萨坚固受持愿行门。<a id="a-CP"></a>我得菩萨一切法平等地总持门。<a id="a-CQ"></a>我得菩萨一切法智光照辩才门。<a id="a-CR"></a>我得菩萨求一切法心无疲厌庄严三昧门。<a id="a-CS"></a>善财童子。<a id="a-CT"></a>白言圣者。<a id="a-CU"></a>菩萨难摧伏智慧藏解脱门。<a id="a-CV"></a>乃至求法心无疲厌庄严三昧门。<a id="a-CW"></a>境界云何。<a id="a-CX"></a>答言。<a id="a-CY"></a>善男子。<a id="a-CZ"></a>此处甚深难知难信。<a id="a-Ca"></a>善财白言。<a id="a-Cb"></a>唯愿圣者。<a id="a-Cc"></a>承佛神力。<a id="a-Cd"></a>为我宣说。<a id="a-Ce"></a>我因圣者善知识力。<a id="a-Cf"></a>能信能受。<a id="a-Cg"></a>能解能知。<a id="a-Ch"></a>能甚深入。<a id="a-Ci"></a>能随顺行。<a id="a-Cj"></a>明了观察。<a id="a-Ck"></a>忆念修习。<a id="a-Cl"></a>离诸分别。<a id="a-Cm"></a>究竟平等。</p>
 </body>
</html>