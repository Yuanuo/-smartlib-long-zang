<!doctype html>
<html id="z3IBTX8J4" data-ver="885">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第三十四</h1>
  <h2 id="a2">入不思议解脱境界普贤行愿品</h2>
  <p id="a3">复次善男子。<a id="a-4"></a>菩萨具十种法。<a id="a-5"></a>则得圆满成就一食。<a id="a-6"></a>何等为十。<a id="a-7"></a>一者成就食时性不贪求。<a id="a-8"></a>二者成就食时性无染着。<a id="a-9"></a>三者随得食时常知止足。<a id="a-A"></a>四者恒依时食不堕非时。<a id="a-B"></a>五者若为利养悉不应食。<a id="a-C"></a>六者若得甘美亦不应食。<a id="a-D"></a>七者若见他食亦不生嗔。<a id="a-E"></a>八者见他食时亦无悭妒。<a id="a-F"></a>九者乃至命尽亦常一食。<a id="a-G"></a>十者于所食时当起药想。<a id="a-H"></a>善男子。<a id="a-I"></a>是为十法成就一食妙行功德。</p>
  <p id="aJ">复次善男子。<a id="a-K"></a>菩萨具十种法。<a id="a-L"></a>则得圆满阿兰若法。<a id="a-M"></a>何等为十。<a id="a-N"></a>一者成就久修梵行。<a id="a-O"></a>二者成就清净律仪。<a id="a-P"></a>三者成就诸根不乱。<a id="a-Q"></a>四者成就常乐多闻。<a id="a-R"></a>五者成就一切处力。<a id="a-S"></a>六者成就远离我执。<a id="a-T"></a>七者成就不计着身。<a id="a-U"></a>八者成就常乐远离。<a id="a-V"></a>九者成就正法现前。<a id="a-W"></a>十者成就乐于独处。<a id="a-X"></a>善男子。<a id="a-Y"></a>云何菩萨久修梵行。<a id="a-Z"></a>乃至成就乐于独处善男子。<a id="a-a"></a>如是菩萨。<a id="a-b"></a>得出家已。<a id="a-c"></a>于诸如来所说教中。<a id="a-d"></a>具足三轮戒印清净。<a id="a-e"></a>于诸戒中。<a id="a-f"></a>获得善巧。<a id="a-g"></a>不由他教。<a id="a-h"></a>能自开解。<a id="a-i"></a>所谓随义善巧而能修行。<a id="a-j"></a>随文善巧受持不忘。<a id="a-k"></a>于出要道善巧随顺。<a id="a-l"></a>于五犯聚善巧悔除随所行住。<a id="a-m"></a>离诸犯境。<a id="a-n"></a>于诸恶人。<a id="a-o"></a>心常怖畏。<a id="a-p"></a>乃至小罪亦不覆藏。<a id="a-q"></a>于诸学处。<a id="a-r"></a>有罪无罪。<a id="a-s"></a>悉能了知。<a id="a-t"></a>知如是等业之久近。<a id="a-u"></a>堕三恶趣。<a id="a-v"></a>复生人天。<a id="a-w"></a>如是菩萨。<a id="a-x"></a>善调六根。<a id="a-y"></a>令无动乱。<a id="a-z"></a>以是方便。<a id="a-10"></a>住阿兰若。<a id="a-11"></a>居无恼害。<a id="a-12"></a>无过难处。<a id="a-13"></a>不亲一切居人境界。<a id="a-14"></a>不远城邑。<a id="a-15"></a>乞食便易。<a id="a-16"></a>药草滋茂。<a id="a-17"></a>清净泉流。<a id="a-18"></a>远恶禽兽。<a id="a-19"></a>空闲寂静。<a id="a-1A"></a>依如是处而为居止。<a id="a-1B"></a>于所习诵。<a id="a-1C"></a>应自精勤。<a id="a-1D"></a>讽诵之时。<a id="a-1E"></a>调其气息。<a id="a-1F"></a>声离高下。<a id="a-1G"></a>心不外缘。<a id="a-1H"></a>专想忆持。<a id="a-1I"></a>思惟文义。<a id="a-1J"></a>离诸惛掉。<a id="a-1K"></a>止观相应。<a id="a-1L"></a>若见大臣婆罗门等来至其所。<a id="a-1M"></a>当于来者起爱敬心。<a id="a-1N"></a>先意问讯命令安坐。<a id="a-1O"></a>观其根性为说正法。<a id="a-1P"></a>咸令欢喜信受修行。<a id="a-1Q"></a>若见国王。<a id="a-1R"></a>应善迎奉。<a id="a-1S"></a>方便承意。<a id="a-1T"></a>作如是言。<a id="a-1U"></a>唯愿大王。<a id="a-1V"></a>就此敷座。<a id="a-1W"></a>王既坐已。<a id="a-1X"></a>请其所欲。<a id="a-1Y"></a>一切供给。<a id="a-1Z"></a>或时彼王心无信乐。<a id="a-1a"></a>应以善言赞美王德。<a id="a-1b"></a>我观大王。<a id="a-1c"></a>妙得善利。<a id="a-1d"></a>今王境内。<a id="a-1e"></a>持戒多闻一切沙门。<a id="a-1f"></a>及婆罗门。<a id="a-1g"></a>良祐福田。<a id="a-1h"></a>悉于中住。<a id="a-1i"></a>以王威力。<a id="a-1j"></a>一切盗贼不来侵扰。<a id="a-1k"></a>由王德化。<a id="a-1l"></a>一切恶兽悉皆远离。<a id="a-1m"></a>王闻语已。<a id="a-1n"></a>欢喜踊跃。<a id="a-1o"></a>诸根调伏。<a id="a-1p"></a>其心寂静。<a id="a-1q"></a>堪任法器。<a id="a-1r"></a>当为宣说种种正法。<a id="a-1s"></a>或为演说厌生死法。<a id="a-1t"></a>或为演说如来功德。<a id="a-1u"></a>广大自在甚深妙法。<a id="a-1v"></a>如是一切皆令欢喜。<a id="a-1w"></a>菩萨成就如是多闻一切处力堪修正行。<a id="a-1x"></a>菩萨成就自利利他。<a id="a-1y"></a>远离一切我执烦恼。<a id="a-1z"></a>菩萨成就不计着身于阿兰若心无恐怖。<a id="a-20"></a>菩萨成就常乐远离。<a id="a-21"></a>住阿兰若其心寂静。<a id="a-22"></a>菩萨成就正法现前。<a id="a-23"></a>于诸世间悉皆舍离。<a id="a-24"></a>菩萨成就乐于独处。<a id="a-25"></a>犹如野鹿无鹿恐怖。<a id="a-26"></a>善男子。<a id="a-27"></a>是为菩萨具足十法圆满成就住阿兰若妙行功德。</p>
  <p id="a28">复次善男子。<a id="a-29"></a>菩萨具十种法。<a id="a-2A"></a>则得成就树下而坐。<a id="a-2B"></a>何等为十。<a id="a-2C"></a>一者不近村邑聚落。<a id="a-2D"></a>二者不依太远城邑。<a id="a-2E"></a>三者不依荆棘之处。<a id="a-2F"></a>四者不依多毒草处。<a id="a-2G"></a>五者不依无枝叶树。<a id="a-2H"></a>六者不依多猿狖处。<a id="a-2I"></a>七者不依众鸟集处。<a id="a-2J"></a>八者不依恶兽住处。<a id="a-2K"></a>九者不依近怨贼处。<a id="a-2L"></a>十者不依造作非法恶律仪处。<a id="a-2M"></a>如是等处悉不应依。<a id="a-2N"></a>能令身心安隐喜乐。<a id="a-2O"></a>可修善行即应安住。<a id="a-2P"></a>善男子。<a id="a-2Q"></a>是为菩萨具足十法圆满成就树下而坐妙行功德。</p>
  <p id="a2R">复次善男子。<a id="a-2S"></a>菩萨具十种法。<a id="a-2T"></a>则得圆满露地而坐。<a id="a-2U"></a>何等为十。<a id="a-2V"></a>一者随寒热雨。<a id="a-2W"></a>不择温凉。<a id="a-2X"></a>二者不依墙壁。<a id="a-2Y"></a>三者不依树林。<a id="a-2Z"></a>四者不依草[卄/積]。<a id="a-2a"></a>五者不依危险。<a id="a-2b"></a>六者寒不覆障。<a id="a-2c"></a>七者雨不覆盖。<a id="a-2d"></a>八者热不覆障。<a id="a-2e"></a>九者风不覆障。<a id="a-2f"></a>十者若有病苦。<a id="a-2g"></a>得居房舍。<a id="a-2h"></a>菩萨应当作如是念。<a id="a-2i"></a>若于露坐。<a id="a-2j"></a>正念现前。<a id="a-2k"></a>随所修行。<a id="a-2l"></a>速除烦恼。<a id="a-2m"></a>随顺佛说头陀功德。<a id="a-2n"></a>我当勤求而得圆满。<a id="a-2o"></a>设住房舍。<a id="a-2p"></a>不生贪着。<a id="a-2q"></a>亦不应言此好彼恶。<a id="a-2r"></a>应作是念。<a id="a-2s"></a>我居寺舍。<a id="a-2t"></a>利益一切。<a id="a-2u"></a>修福众生。<a id="a-2v"></a>露坐不能为大利益。<a id="a-2w"></a>又露地坐。<a id="a-2x"></a>但能自利。<a id="a-2y"></a>不能利他而彼菩萨。<a id="a-2z"></a>虽居房舍。<a id="a-30"></a>昼夜常作露地坐想。<a id="a-31"></a>善男子。<a id="a-32"></a>是为菩萨具足十法圆满成就露地而坐妙行功德。<a id="a-33"></a>复次善男子。<a id="a-34"></a>菩萨具十种法。<a id="a-35"></a>则能成就住止冢间。<a id="a-36"></a>何等为十。<a id="a-37"></a>一者厌离世间想。<a id="a-38"></a>二者死相现前想。<a id="a-39"></a>三者初死未坏想。<a id="a-3A"></a>四者青瘀现前想。<a id="a-3B"></a>五者胮胀现前想。<a id="a-3C"></a>六者脓流败坏想。<a id="a-3D"></a>七者禽兽食啖想。<a id="a-3E"></a>八者火焚半然想。<a id="a-3F"></a>九者肢节分离想。<a id="a-3G"></a>十者骨锁现前想。<a id="a-3H"></a>善男子。<a id="a-3I"></a>若诸菩萨。<a id="a-3J"></a>住冢间时。<a id="a-3K"></a>于诸众生。<a id="a-3L"></a>恒住慈心及利益心。<a id="a-3M"></a>坚持净戒。<a id="a-3N"></a>摄护威仪。<a id="a-3O"></a>澡洁其身。<a id="a-3P"></a>不应食肉。<a id="a-3Q"></a>何以故。<a id="a-3R"></a>止住寒林。<a id="a-3S"></a>应防二过。<a id="a-3T"></a>一离外道所讥毁故。<a id="a-3U"></a>二离非人得其便故。<a id="a-3V"></a>善男子。<a id="a-3W"></a>若彼菩萨。<a id="a-3X"></a>入僧伽蓝。<a id="a-3Y"></a>先礼佛塔及诸形像。<a id="a-3Z"></a>上中下座。<a id="a-3a"></a>随应礼拜。<a id="a-3b"></a>如是毕已。<a id="a-3c"></a>应当守护威仪法式。<a id="a-3d"></a>为住冢间。<a id="a-3e"></a>诸菩萨等。<a id="a-3f"></a>逆生死流。<a id="a-3g"></a>顺圣法故。<a id="a-3h"></a>善男子。<a id="a-3i"></a>若彼菩萨。<a id="a-3j"></a>入僧伽蓝。<a id="a-3k"></a>旧住比丘。<a id="a-3l"></a>应以床敷。<a id="a-3m"></a>请令就坐。<a id="a-3n"></a>菩萨审观。<a id="a-3o"></a>若有妨难。<a id="a-3p"></a>随事思惟。<a id="a-3q"></a>若无妨难。<a id="a-3r"></a>乃可就坐。<a id="a-3s"></a>应当如是谦下其心。<a id="a-3t"></a>善男子。<a id="a-3u"></a>是为菩萨具足十法圆满成就住止冢间妙行功德。</p>
  <p id="a3v">复次善男子。<a id="a-3w"></a>菩萨具十种法。<a id="a-3x"></a>则得圆满成就常坐。<a id="a-3y"></a>何等为十。<a id="a-3z"></a>一者不为己身疲劳。<a id="a-40"></a>二者不为其心热恼。<a id="a-41"></a>三者不为懒惰睡眠。<a id="a-42"></a>四者不为久立不安。<a id="a-43"></a>五者为满菩提法聚。<a id="a-44"></a>六者为修心一境性。<a id="a-45"></a>七者为求正道现前。<a id="a-46"></a>八者为欲坐菩提场。<a id="a-47"></a>九者为欲利益众生。<a id="a-48"></a>十者为欲灭除烦恼。<a id="a-49"></a>善男子。<a id="a-4A"></a>是为菩萨具足十法成就常坐妙行功德。</p>
  <p id="a4B">复次善男子。<a id="a-4C"></a>菩萨具十种法。<a id="a-4D"></a>则得圆满成就随坐。<a id="a-4E"></a>何等为十。<a id="a-4F"></a>一者随所遇座心不贪着。<a id="a-4G"></a>二者随旧敷座不自施设。<a id="a-4H"></a>三者亦不教人敷设床座。<a id="a-4I"></a>四者于诸敷具不作因缘。<a id="a-4J"></a>五者遇草叶等随时而坐。<a id="a-4K"></a>六者多毒虫处应当远离。<a id="a-4L"></a>七者若欲卧时右胁着地。<a id="a-4M"></a>八者心无放逸念当时起。<a id="a-4N"></a>九者系想在明顺法寝息。<a id="a-4O"></a>十者为欲修行令身安乐。<a id="a-4P"></a>善男子。<a id="a-4Q"></a>是为菩萨具足十法成就随坐妙行功德。<a id="a-4R"></a>善男子。<a id="a-4S"></a>此十二种头陀功德。<a id="a-4T"></a>菩萨修行具足成就能令一切善知识法。<a id="a-4U"></a>圆满清净。<a id="a-4V"></a>能于一切善知识法永无退转。<a id="a-4W"></a>尔时善财童子。<a id="a-4X"></a>得闻如是清净妙行头陀功德。<a id="a-4Y"></a>种种赞叹诸善知识。<a id="a-4Z"></a>种种随顺菩萨行门。<a id="a-4a"></a>及能显示一切佛法。<a id="a-4b"></a>身心柔软。<a id="a-4c"></a>欢喜踊跃。<a id="a-4d"></a>速疾增长爱敬之心。<a id="a-4e"></a>顶礼童子及童女足。<a id="a-4f"></a>绕无量匝。<a id="a-4g"></a>殷勤瞻仰。<a id="a-4h"></a>一心恋慕。<a id="a-4i"></a>辞退而去。</p>
  <p id="a4j">尔时善财童子。<a id="a-4k"></a>善知识教。<a id="a-4l"></a>润泽其心。<a id="a-4m"></a>正念思惟诸菩萨行。<a id="a-4n"></a>渐渐前行。<a id="a-4o"></a>向海岸国。<a id="a-4p"></a>自忆往世。<a id="a-4q"></a>经多生死不修礼敬。<a id="a-4r"></a>即时发意。<a id="a-4s"></a>深自克责。<a id="a-4t"></a>勤力而行。<a id="a-4u"></a>复忆往世。<a id="a-4v"></a>久处轮回。<a id="a-4w"></a>身心不净。<a id="a-4x"></a>即时发意。<a id="a-4y"></a>专自治洁。<a id="a-4z"></a>愿达彼岸。<a id="a-50"></a>复忆往世。<a id="a-51"></a>随顺世间。<a id="a-52"></a>作诸恶业。<a id="a-53"></a>即时发意。<a id="a-54"></a>正念观察诸菩萨行。<a id="a-55"></a>复忆往世。<a id="a-56"></a>烦恼覆心。<a id="a-57"></a>起诸妄想。<a id="a-58"></a>即时发意。<a id="a-59"></a>恒正思惟诸法实性。<a id="a-5A"></a>复忆往世。<a id="a-5B"></a>所修诸行。<a id="a-5C"></a>但为自身。<a id="a-5D"></a>即时发意。<a id="a-5E"></a>令心广大。<a id="a-5F"></a>普及含识。<a id="a-5G"></a>复忆往世。<a id="a-5H"></a>追求欲境。<a id="a-5I"></a>常自损耗。<a id="a-5J"></a>即时发意。<a id="a-5K"></a>修行佛法。<a id="a-5L"></a>长养诸根。<a id="a-5M"></a>复忆往世。<a id="a-5N"></a>起邪思念。<a id="a-5O"></a>颠倒相应。<a id="a-5P"></a>即时发意。<a id="a-5Q"></a>生正见心。<a id="a-5R"></a>起菩萨愿。<a id="a-5S"></a>复忆往世。<a id="a-5T"></a>日夜劬劳。<a id="a-5U"></a>作诸恶事。<a id="a-5V"></a>即时发意。<a id="a-5W"></a>起大精进。<a id="a-5X"></a>成就佛法。<a id="a-5Y"></a>复忆往世。<a id="a-5Z"></a>受五趣生。<a id="a-5a"></a>于自他身。<a id="a-5b"></a>皆无利益。<a id="a-5c"></a>即时发意。<a id="a-5d"></a>愿以其身。<a id="a-5e"></a>饶益众生。<a id="a-5f"></a>成就佛法。<a id="a-5g"></a>发起一切众生善根。<a id="a-5h"></a>承事一切诸善知识。<a id="a-5i"></a>恒与正愿。<a id="a-5j"></a>心共相应。<a id="a-5k"></a>如是思惟。<a id="a-5l"></a>生大欢喜。<a id="a-5m"></a>复观此身。<a id="a-5n"></a>从无始际。<a id="a-5o"></a>常是一切生老病死。<a id="a-5p"></a>恩爱离别。<a id="a-5q"></a>众苦之本。<a id="a-5r"></a>愿尽未来。<a id="a-5s"></a>修行一切菩萨之道。<a id="a-5t"></a>教化成熟一切众生。<a id="a-5u"></a>见诸如来。<a id="a-5v"></a>成就佛法。<a id="a-5w"></a>游行一切诸佛刹土。<a id="a-5x"></a>承事一切善说法师。<a id="a-5y"></a>住持一切如来正教。<a id="a-5z"></a>寻求一切正法伴侣。<a id="a-60"></a>见一切善知识。<a id="a-61"></a>集一切诸佛法。<a id="a-62"></a>与一切菩萨愿智身。<a id="a-63"></a>而作因缘。<a id="a-64"></a>作是念时。<a id="a-65"></a>速疾增长不可思议无量善根。<a id="a-66"></a>即于一切诸菩萨所。<a id="a-67"></a>发起深信尊重之心。<a id="a-68"></a>生希有想。<a id="a-69"></a>生大师想。<a id="a-6A"></a>诸根清净。<a id="a-6B"></a>善法增益。<a id="a-6C"></a>起一切菩萨恭敬供养。<a id="a-6D"></a>作一切菩萨曲躬合掌。<a id="a-6E"></a>生一切菩萨普见世间眼。<a id="a-6F"></a>起一切菩萨普念众生想。<a id="a-6G"></a>入一切菩萨无量平等门。<a id="a-6H"></a>现一切菩萨无量愿化身。<a id="a-6I"></a>出一切菩萨清净语言愿。<a id="a-6J"></a>欲庄严一切佛土。<a id="a-6K"></a>想见过现一切诸佛。<a id="a-6L"></a>及诸菩萨威德圆满。<a id="a-6M"></a>于一切处。<a id="a-6N"></a>示现成道神通变化。<a id="a-6O"></a>乃至无有一毛端处。<a id="a-6P"></a>佛菩萨身。<a id="a-6Q"></a>而不周遍。<a id="a-6R"></a>又得清净一切菩萨智光明眼。<a id="a-6S"></a>见一切菩萨所行境界。<a id="a-6T"></a>其心普入十方刹网。<a id="a-6U"></a>其愿普遍虚空法界。<a id="a-6V"></a>随顺一切。<a id="a-6W"></a>尽无余处。<a id="a-6X"></a>普修一切三世平等无分别行。<a id="a-6Y"></a>相续不断。<a id="a-6Z"></a>无有休息。<a id="a-6a"></a>普入一切甚深法门。<a id="a-6b"></a>如是一切。<a id="a-6c"></a>皆以信受善知识教之所致耳。<a id="a-6d"></a>善财童子。<a id="a-6e"></a>以如是尊重。<a id="a-6f"></a>如是供养。<a id="a-6g"></a>如是称赞。<a id="a-6h"></a>如是观察。<a id="a-6i"></a>如是加持。<a id="a-6j"></a>如是愿力。<a id="a-6k"></a>如是想念。<a id="a-6l"></a>如是随顺。<a id="a-6m"></a>如是思惟。<a id="a-6n"></a>如是出生。<a id="a-6o"></a>遍满无量智慧境界。<a id="a-6p"></a>于毗卢遮那庄严藏大楼阁前。<a id="a-6q"></a>五体投地。<a id="a-6r"></a>恭敬礼拜。<a id="a-6s"></a>暂时敛念。<a id="a-6t"></a>思惟观察。<a id="a-6u"></a>发起甚深广大信解。<a id="a-6v"></a>广大愿力。<a id="a-6w"></a>变化自身。<a id="a-6x"></a>遍一切处。<a id="a-6y"></a>入智慧身。<a id="a-6z"></a>住平等门。<a id="a-70"></a>普现其身。<a id="a-71"></a>在于一切如来前。<a id="a-72"></a>一切菩萨前一切善知识前。<a id="a-73"></a>一切如来塔庙前。<a id="a-74"></a>一切如来形像前。<a id="a-75"></a>一切诸佛一切菩萨住处前。<a id="a-76"></a>一切法宝堂宇前。<a id="a-77"></a>一切声闻辟支佛及其塔庙前。<a id="a-78"></a>一切圣众福田前。<a id="a-79"></a>一切父母尊者前。<a id="a-7A"></a>一切十方众生身前。<a id="a-7B"></a>遍一切处。<a id="a-7C"></a>皆如上说。<a id="a-7D"></a>尊重礼赞。<a id="a-7E"></a>如是充满。<a id="a-7F"></a>一切缘中。<a id="a-7G"></a>无尽愿力。<a id="a-7H"></a>加持变化。<a id="a-7I"></a>尽未来际。<a id="a-7J"></a>遍一切处。<a id="a-7K"></a>无有休息。<a id="a-7L"></a>等虚空无边量故。<a id="a-7M"></a>等法界无障碍故。<a id="a-7N"></a>等实际遍一切故。<a id="a-7O"></a>等如来无分别故。<a id="a-7P"></a>犹如影随智想现故。<a id="a-7Q"></a>犹如梦从思等起故。<a id="a-7R"></a>犹如像表示一切故。<a id="a-7S"></a>犹如响善缘所发故。<a id="a-7T"></a>无有生更递兴谢故。<a id="a-7U"></a>无有相应心迁动故。<a id="a-7V"></a>无有性随缘转变故。<a id="a-7W"></a>又决定知甚深信解。<a id="a-7X"></a>如是如是。<a id="a-7Y"></a>一切诸报。<a id="a-7Z"></a>皆从业起。<a id="a-7a"></a>甚深信解。<a id="a-7b"></a>如是如是。<a id="a-7c"></a>一切诸果皆从因起。<a id="a-7d"></a>甚深信解。<a id="a-7e"></a>如是如是。<a id="a-7f"></a>一切诸业。<a id="a-7g"></a>皆从习起。<a id="a-7h"></a>甚深信解。<a id="a-7i"></a>如是如是。<a id="a-7j"></a>一切如来。<a id="a-7k"></a>出兴于世。<a id="a-7l"></a>皆从信起。<a id="a-7m"></a>甚深信解。<a id="a-7n"></a>如是如是。<a id="a-7o"></a>一切化现。<a id="a-7p"></a>诸供养事。<a id="a-7q"></a>皆悉从于决定解起。<a id="a-7r"></a>甚深信解如是如是。<a id="a-7s"></a>一切如来所变化佛。<a id="a-7t"></a>皆从尊重爱敬心起。<a id="a-7u"></a>甚深信解。<a id="a-7v"></a>如是如是。<a id="a-7w"></a>一切佛法从善根起。<a id="a-7x"></a>甚深信解。<a id="a-7y"></a>如是如是。<a id="a-7z"></a>一切化佛从方便起。<a id="a-80"></a>甚深信解。<a id="a-81"></a>如是如是。<a id="a-82"></a>一切佛事从大愿起。<a id="a-83"></a>甚深信解。<a id="a-84"></a>如是如是。<a id="a-85"></a>一切菩萨所修诸行。<a id="a-86"></a>从回向起。<a id="a-87"></a>甚深信解。<a id="a-88"></a>如是如是。<a id="a-89"></a>一切法界。<a id="a-8A"></a>广大庄严。<a id="a-8B"></a>从一切智境界而起。<a id="a-8C"></a>甚深信解。<a id="a-8D"></a>离于断见。<a id="a-8E"></a>知回向故。<a id="a-8F"></a>离于常见。<a id="a-8G"></a>知无生故。<a id="a-8H"></a>离无因见。<a id="a-8I"></a>知正因故。<a id="a-8J"></a>离颠倒见。<a id="a-8K"></a>知如实理故。<a id="a-8L"></a>离自在见。<a id="a-8M"></a>知不由他故。<a id="a-8N"></a>离自他见。<a id="a-8O"></a>知从缘起故。<a id="a-8P"></a>离诸邪见。<a id="a-8Q"></a>知因果力故。<a id="a-8R"></a>离边执见。<a id="a-8S"></a>知法界无边故。<a id="a-8T"></a>离往来见。<a id="a-8U"></a>知如影像故。<a id="a-8V"></a>离有无见。<a id="a-8W"></a>知不生灭故。<a id="a-8X"></a>离一切法见。<a id="a-8Y"></a>知空无生故。<a id="a-8Z"></a>知不自在故。<a id="a-8a"></a>知愿力出生故。<a id="a-8b"></a>离一切相见入无相际故。<a id="a-8c"></a>知一切法如种生芽不失坏故。<a id="a-8d"></a>如印印文相续起故。<a id="a-8e"></a>知质如像故。<a id="a-8f"></a>知声如响故。<a id="a-8g"></a>知境如梦故。<a id="a-8h"></a>知业如幻故。<a id="a-8i"></a>了世心现故。<a id="a-8j"></a>了果因起故。<a id="a-8k"></a>了报业集故。<a id="a-8l"></a>了知一切诸功德法。<a id="a-8m"></a>皆从菩萨善巧方便之所流故。<a id="a-8n"></a>了知一切法非法性平等现前增长成就真法界故。<a id="a-8o"></a>善财童子。<a id="a-8p"></a>入如是智。<a id="a-8q"></a>如是思惟。<a id="a-8r"></a>如是作意。<a id="a-8s"></a>端心洁念。<a id="a-8t"></a>于楼阁前。<a id="a-8u"></a>举体投地。<a id="a-8v"></a>殷勤顶礼。<a id="a-8w"></a>不思议善根。<a id="a-8x"></a>速疾现前流注身心。<a id="a-8y"></a>清凉悦泽。<a id="a-8z"></a>然后安徐。<a id="a-90"></a>从地而起。<a id="a-91"></a>一心瞻仰。<a id="a-92"></a>目不暂舍。<a id="a-93"></a>合掌围绕毗卢遮那普庄严藏广大楼阁。<a id="a-94"></a>经无量匝思惟作意。<a id="a-95"></a>发起深心。<a id="a-96"></a>曲躬恭敬。<a id="a-97"></a>作是念言。<a id="a-98"></a>此大楼阁是解甚深空无相愿三解脱者之所住处。<a id="a-99"></a>此大楼阁。<a id="a-9A"></a>是于诸法了达法性无分别者之所住处。<a id="a-9B"></a>此大楼阁。<a id="a-9C"></a>是了法界本际平等无差别者之所住处。<a id="a-9D"></a>此大楼阁。<a id="a-9E"></a>是知一切诸众生界不可得者之所住处。<a id="a-9F"></a>此大楼阁。<a id="a-9G"></a>是知一切诸法无生住灭者之所住处。<a id="a-9H"></a>此大楼阁。<a id="a-9I"></a>是不执着一切世间者之所住处。<a id="a-9J"></a>此大楼阁。<a id="a-9K"></a>是不执着一切窟宅者之所住处。<a id="a-9L"></a>此大楼阁。<a id="a-9M"></a>是不爱乐一切聚落者之所住处。<a id="a-9N"></a>此大楼阁。<a id="a-9O"></a>是不依着一切境界者之所住处。<a id="a-9P"></a>此大楼阁。<a id="a-9Q"></a>是能远离一切相者之所住处。<a id="a-9R"></a>此大楼阁。<a id="a-9S"></a>是能坏散一切妄想者之所住处。<a id="a-9T"></a>此大楼阁。<a id="a-9U"></a>是知诸法无自性者之所住处。<a id="a-9V"></a>此大楼阁。<a id="a-9W"></a>是断一切分别业者之所住处。<a id="a-9X"></a>此大楼阁。<a id="a-9Y"></a>是离一切想心意识者之所住处。<a id="a-9Z"></a>此大楼阁。<a id="a-9a"></a>是于一切法不来不去不入不出者之所住处。<a id="a-9b"></a>此大楼阁。<a id="a-9c"></a>是入一切甚深般若波罗蜜者之所住处。<a id="a-9d"></a>此大楼阁。<a id="a-9e"></a>是能方便安住一切普门法界者之所住处。<a id="a-9f"></a>此大楼阁。<a id="a-9g"></a>是能寂静息灭一切烦恼火者之所住处。<a id="a-9h"></a>此大楼阁。<a id="a-9i"></a>是以胜慧除断一切见爱慢者之所住处。<a id="a-9j"></a>此大楼阁。<a id="a-9k"></a>是出生一切诸禅解脱等持等至三昧通明而游戏者之所住处。<a id="a-9l"></a>此大楼阁。<a id="a-9m"></a>是观察一切诸大菩萨三昧境界者之所住处。<a id="a-9n"></a>此大楼阁。<a id="a-9o"></a>是安住一切诸如来所亲近依止者之所住处。<a id="a-9p"></a>此大楼阁。<a id="a-9q"></a>是以一劫入一切劫。<a id="a-9r"></a>以一切劫入于一劫。<a id="a-9s"></a>而不坏其相者之所住处。<a id="a-9t"></a>此大楼阁。<a id="a-9u"></a>是以一刹入一切刹。<a id="a-9v"></a>以一切刹入于一刹。<a id="a-9w"></a>而不坏其相者之所住处。<a id="a-9x"></a>此大楼阁。<a id="a-9y"></a>是以一法入一切法。<a id="a-9z"></a>以一切法入于一法。<a id="a-A0"></a>而不相杂乱者之所住处。<a id="a-A1"></a>此大楼阁。<a id="a-A2"></a>是以一众生入一切众生。<a id="a-A3"></a>以一切众生入一众生。<a id="a-A4"></a>而不坏其相者之所住处。<a id="a-A5"></a>此大楼阁。<a id="a-A6"></a>是以一佛入一切佛。<a id="a-A7"></a>以一切佛入于一佛。<a id="a-A8"></a>而不坏其相者之所住处。<a id="a-A9"></a>此大楼阁是于一念中而知一切三世者之所住处。<a id="a-AA"></a>此大楼阁。<a id="a-AB"></a>是于一念中往诣一切国土者之所住处。<a id="a-AC"></a>此大楼阁。<a id="a-AD"></a>是于一切众生前悉现其身者之所住处。<a id="a-AE"></a>此大楼阁。<a id="a-AF"></a>是心常利益一切世间者之所住处。<a id="a-AG"></a>此大楼阁。<a id="a-AH"></a>是得自在力能遍至一切处者之所住处。<a id="a-AI"></a>此大楼阁。<a id="a-AJ"></a>是虽已出。<a id="a-AK"></a>一切世间。<a id="a-AL"></a>为欲教化诸众生故。<a id="a-AM"></a>而恒于中普现其身。<a id="a-AN"></a>不舍离者之所住处。<a id="a-AO"></a>此大楼阁。<a id="a-AP"></a>是不依着一切刹土。<a id="a-AQ"></a>欲为供养一切佛故。<a id="a-AR"></a>而游一切诸佛刹者之所住处。<a id="a-AS"></a>此大楼阁。<a id="a-AT"></a>是不动本处。<a id="a-AU"></a>能普往诣一切佛刹。<a id="a-AV"></a>而庄严者之所住处。<a id="a-AW"></a>此大楼阁。<a id="a-AX"></a>是能遍亲近一切诸佛。<a id="a-AY"></a>而不起佛想者之所住处。<a id="a-AZ"></a>此大楼阁。<a id="a-Aa"></a>是能遍依止一切善知识。<a id="a-Ab"></a>而不起善知识想者之所住处。<a id="a-Ac"></a>此大楼阁。<a id="a-Ad"></a>是住一切魔宫。<a id="a-Ae"></a>而不耽着欲境界者之所住处。<a id="a-Af"></a>此大楼阁。<a id="a-Ag"></a>是知一切心意识法。<a id="a-Ah"></a>而永离一切心想见者之所住处。<a id="a-Ai"></a>此大楼阁。<a id="a-Aj"></a>是虽于一切众生中而现其身。<a id="a-Ak"></a>然于自他不生二相者之所住处。<a id="a-Al"></a>此大楼阁。<a id="a-Am"></a>是能普入一切世界。<a id="a-An"></a>而于法界无差别相者之所住处。<a id="a-Ao"></a>此大楼阁。<a id="a-Ap"></a>是愿住未来一切劫。<a id="a-Aq"></a>而于诸劫无长短想者之所住处。<a id="a-Ar"></a>此大楼阁。<a id="a-As"></a>是不离一毛端处。<a id="a-At"></a>而普现身。<a id="a-Au"></a>随顺十方一切世界者之所住处。<a id="a-Av"></a>此大楼阁。<a id="a-Aw"></a>是能演说难遭遇法者之所住处。<a id="a-Ax"></a>是能安住难知解法者之所住处。<a id="a-Ay"></a>是能安住甚深法者之所住处。<a id="a-Az"></a>是能安住无二法者之所住处。<a id="a-B0"></a>是能安住无相法者之所住处。<a id="a-B1"></a>是能安住无对治法者之所住处。<a id="a-B2"></a>是能安住无所得法者之所住处。<a id="a-B3"></a>是能安住无戏论法者之所住处。<a id="a-B4"></a>是能安住大慈大悲者之所住处。<a id="a-B5"></a>是已越度一切二乘所知境者之所住处。<a id="a-B6"></a>是已超过一切魔境界者之所住处。<a id="a-B7"></a>是已能于一切世法无所染者之所住处。<a id="a-B8"></a>是已能到一切菩萨所到岸者之所住处。<a id="a-B9"></a>是已能住一切如来所住处者之所住处。<a id="a-BA"></a>是虽已离一切诸相。<a id="a-BB"></a>而亦不入声闻正位者之所住处。<a id="a-BC"></a>是虽已了诸法无生。<a id="a-BD"></a>而亦不住无生法性者之所住处。<a id="a-BE"></a>是虽已观贪欲不净。<a id="a-BF"></a>而不证离贪法。<a id="a-BG"></a>亦不与贪欲俱者之所住处。<a id="a-BH"></a>是虽修于慈而不证离嗔法。<a id="a-BI"></a>亦不与嗔垢俱者之所住处。<a id="a-BJ"></a>是虽观一切十二缘起。<a id="a-BK"></a>而不证离痴法。<a id="a-BL"></a>亦不与痴惑俱者之所住处。<a id="a-BM"></a>是虽住四禅。<a id="a-BN"></a>而以大悲愿力。<a id="a-BO"></a>不随禅生者之所住处。<a id="a-BP"></a>是虽住四无量。<a id="a-BQ"></a>为化众生故。<a id="a-BR"></a>而不生于色界者之所住处。<a id="a-BS"></a>是虽修四无色定。<a id="a-BT"></a>以大悲故。<a id="a-BU"></a>而不住无色界者之所住处。<a id="a-BV"></a>是虽勤修止观。<a id="a-BW"></a>为化众生故。<a id="a-BX"></a>而不证明脱者之所住处。<a id="a-BY"></a>是虽行于舍。<a id="a-BZ"></a>而以大悲。<a id="a-Ba"></a>不舍一切化众生事者之所住处。<a id="a-Bb"></a>是虽观于空。<a id="a-Bc"></a>然不起空见者之所住处。<a id="a-Bd"></a>是虽行无相。<a id="a-Be"></a>而常教化着相众生者之所住处。<a id="a-Bf"></a>是虽行无愿。<a id="a-Bg"></a>而不舍菩提一切行愿者之所住处。<a id="a-Bh"></a>是虽于一切业烦恼中而得自在。<a id="a-Bi"></a>为欲教化成熟众生。<a id="a-Bj"></a>而现随顺业烦恼者之所住处。<a id="a-Bk"></a>是虽无生死。<a id="a-Bl"></a>而为化众生。<a id="a-Bm"></a>示受生死者之所住处。<a id="a-Bn"></a>是虽已离一切诸趣。<a id="a-Bo"></a>为化众生。<a id="a-Bp"></a>示入诸趣者之所住处。<a id="a-Bq"></a>是虽行于慈。<a id="a-Br"></a>而于诸众生。<a id="a-Bs"></a>无所爱恋者之所住处。<a id="a-Bt"></a>是虽行于悲。<a id="a-Bu"></a>而于诸众生。<a id="a-Bv"></a>无所取著者之所住处。<a id="a-Bw"></a>是虽行于喜。<a id="a-Bx"></a>而观苦众生。<a id="a-By"></a>心常哀愍者之所住处。<a id="a-Bz"></a>是虽行于舍。<a id="a-C0"></a>而不废舍利益他事者之所住处。<a id="a-C1"></a>是虽行九次第定。<a id="a-C2"></a>而不厌离欲界受生者之所住处。<a id="a-C3"></a>是虽知一切法无生无灭。<a id="a-C4"></a>而不于实际作证者之所住处。<a id="a-C5"></a>是虽入三解脱门。<a id="a-C6"></a>而不取声闻解脱者之所住处。<a id="a-C7"></a>是虽观四圣谛。<a id="a-C8"></a>而不住小乘圣果者之所住处。<a id="a-C9"></a>是虽观甚深缘起。<a id="a-CA"></a>而不住究竟寂灭者之所住处。<a id="a-CB"></a>是虽修八圣道。<a id="a-CC"></a>而不求永出世间者之所住处。<a id="a-CD"></a>是虽超凡夫地。<a id="a-CE"></a>而不堕声闻辟支佛地者之所住处。<a id="a-CF"></a>是虽观五取蕴。<a id="a-CG"></a>而不永灭诸蕴者之所住处。<a id="a-CH"></a>是虽超出四魔。<a id="a-CI"></a>而不分别诸魔境界者之所住处。<a id="a-CJ"></a>是虽不着六处。<a id="a-CK"></a>而不永灭六处者之所住处。<a id="a-CL"></a>是虽安住真如。<a id="a-CM"></a>而不堕实际者之所住处。<a id="a-CN"></a>是虽说一切乘。<a id="a-CO"></a>而不舍大乘者之所住处。<a id="a-CP"></a>此大楼阁。<a id="a-CQ"></a>是住如是一切无量诸功德者之所住处。<a id="a-CR"></a>尔时善财童子。<a id="a-CS"></a>合掌瞻仰。<a id="a-CT"></a>恭敬一心。<a id="a-CU"></a>而说偈言。</p>
  <p id="aCV">此是大悲清净智　　利益世间慈氏尊</p>
  <p id="aCW">灌顶地中佛长子　　随顺思惟入佛境</p>
  <p id="aCX">一切名闻诸佛子　　住大智境解脱门</p>
  <p id="aCY">游行法界心无著　　此无等者之住处</p>
  <p id="aCZ">施戒忍进禅智慧　　方便愿力及神通</p>
  <p id="aCa">如是大乘诸度法　　悉具足者之住处</p>
  <p id="aCb">智慧广大如虚空　　普知三世一切法</p>
  <p id="aCc">无碍无依无所取　　了诸有者之住处</p>
  <p id="aCd">善能解了一切法　　无性无生无所依</p>
  <p id="aCe">如鸟飞空得自在　　此无所畏之住处</p>
  <p id="aCf">了知三毒真实性　　分别因缘虚妄起</p>
  <p id="aCg">亦不厌彼而求出　　此寂静人之住处</p>
  <p id="aCh">三解脱门八圣道　　诸蕴处界及缘起</p>
  <p id="aCi">悉能观察不趣寂　　此善巧人之住处</p>
  <p id="aCj">十方国土及众生　　以无碍智咸观察</p>
  <p id="aCk">了性皆空不分别　　此寂灭人之住处</p>
  <p id="aCl">普行法界悉无碍　　而求行性不可得</p>
  <p id="aCm">如风行空无所行　　此无依者之住处</p>
  <p id="aCn">普见恶道群生类　　受诸楚毒无所归</p>
  <p id="aCo">放大慈光悉除灭　　此哀愍者之住处</p>
  <p id="aCp">见诸众生失正道　　譬如生盲践畏途</p>
  <p id="aCq">引其令入解脱城　　此大导师之住处</p>
  <p id="aCr">见诸众生入魔网　　生老病死常逼迫</p>
  <p id="aCs">令其解脱得慰安　　此勇健人之住处</p>
  <p id="aCt">见诸众生婴惑病　　而兴广大悲愍心</p>
  <p id="aCu">甘露智药以除灭　　此大医王之住处</p>
  <p id="aCv">见诸众生没有海　　沉沦忧迫受众苦</p>
  <p id="aCw">大悲法船以救之　　此善度者之住处</p>
  <p id="aCx">见诸众生在惑海　　能发菩提妙宝心</p>
  <p id="aCy">悉入其中而拔济　　此善渔人之住处</p>
  <p id="aCz">恒以大愿慈悲眼　　普观一切诸众生</p>
  <p id="aD0">从诸有海而拔出　　此妙翅王之住处</p>
  <p id="aD1">譬如日月在虚空　　一切世间靡不烛</p>
  <p id="aD2">愿智光明亦如是　　此照世者之住处</p>
  <p id="aD3">菩萨为化一众生　　普尽未来无量劫</p>
  <p id="aD4">如为一人一切尔　　此救世者之住处</p>
  <p id="aD5">于一刹土化众生　　尽未来劫无休息</p>
  <p id="aD6">如于一刹十方然　　此坚固意之住处</p>
  <p id="aD7">十方诸佛所说法　　一坐普受咸令尽</p>
  <p id="aD8">尽未来劫志无厌　　此智海人之住处</p>
  <p id="aD9">遍游一切世界海　　普入一切道场海</p>
  <p id="aDA">供养一切如来海　　此修行者之住处</p>
  <p id="aDB">修行一切妙行海　　发起无边大愿海</p>
  <p id="aDC">如是经于众劫海　　此功德者之住处</p>
  <p id="aDD">一毛端处无量刹　　佛众生劫不可说</p>
  <p id="aDE">如是明见靡不周　　此无碍眼之住处</p>
  <p id="aDF">一念普摄无边劫　　国土诸佛及众生</p>
  <p id="aDG">福智无碍波罗蜜　　此具德人之住处</p>
  <p id="aDH">十方佛刹碎为尘　　一切大海以毛滴</p>
  <p id="aDI">菩萨发愿数如是　　此无碍者之住处</p>
  <p id="aDJ">成就总持三昧门　　大愿诸禅及解脱</p>
  <p id="aDK">一一皆住无边劫　　此真佛子之住处</p>
  <p id="aDL">无量无边诸佛子　　种种说法度众生</p>
  <p id="aDM">亦说世间众技艺　　此修行者之住处</p>
  <p id="aDN">成就神通方便智　　修行如幻妙法门</p>
  <p id="aDO">十方五趣悉现生　　此无碍者之住处</p>
  <p id="aDP">菩萨始从初发心　　具足修行一切行</p>
  <p id="aDQ">化身无量遍法界　　此神力者之住处</p>
  <p id="aDR">一念成就菩提道　　普作无边智慧业</p>
  <p id="aDS">世情思虑悉发狂　　此难量者之住处</p>
  <p id="aDT">成就神通无障碍　　游行法界靡不周</p>
  <p id="aDU">其心未尝有所得　　此净慧者之住处</p>
  <p id="aDV">菩萨修行无碍慧　　入诸国土无所著</p>
  <p id="aDW">以无二智普照明　　此无我者之住处</p>
  <p id="aDX">了性如空平等智　　本来寂静无所依</p>
  <p id="aDY">常行如是境界中　　此离垢人之住处</p>
  <p id="aDZ">普见群生受众苦　　发大仁慈智慧心</p>
  <p id="aDa">愿常利益诸世间　　此悲愍者之住处</p>
  <p id="aDb">佛子住于此　　普现众生前</p>
  <p id="aDc">犹如日月轮　　遍除生死暗</p>
  <p id="aDd">佛子住于此　　普顺众生心</p>
  <p id="aDe">变现无量身　　充满十方刹</p>
  <p id="aDf">佛子住于此　　遍游诸世界</p>
  <p id="aDg">一切如来所　　无量无数劫</p>
  <p id="aDh">佛子住于此　　称量佛境界</p>
  <p id="aDi">无量无数劫　　其心无厌倦</p>
  <p id="aDj">佛子住于此　　念念入三昧</p>
  <p id="aDk">一一三昧门　　阐明诸佛境</p>
  <p id="aDl">佛子住于此　　悉知一切刹</p>
  <p id="aDm">无量无数劫　　众生佛名号</p>
  <p id="aDn">佛子住于此　　一念摄诸劫</p>
  <p id="aDo">远离诸妄想　　随顺于众生</p>
  <p id="aDp">佛子住于此　　修习诸三昧</p>
  <p id="aDq">一一心念中　　了知三世法</p>
  <p id="aDr">佛子住于此　　结跏身不动</p>
  <p id="aDs">普现一切刹　　诸趣利众生</p>
  <p id="aDt">佛子住于此　　饮诸佛法海</p>
  <p id="aDu">深入智慧海　　具足功德海</p>
  <p id="aDv">佛子住于此　　悉知诸刹数</p>
  <p id="aDw">世数众生数　　佛不思议数</p>
  <p id="aDx">佛子住于此　　一念悉能了</p>
  <p id="aDy">一切三世中　　国土之成坏</p>
  <p id="aDz">佛子住于此　　普知佛行愿</p>
  <p id="aE0">菩萨所修行　　众生根性欲</p>
  <p id="aE1">佛子住于此　　见一极微中</p>
  <p id="aE2">无量刹道场　　众生及诸劫</p>
  <p id="aE3">如一极微内　　一切微悉然</p>
  <p id="aE4">种种咸具足　　处处皆无碍</p>
  <p id="aE5">佛子住于此　　普观一切法</p>
  <p id="aE6">众生刹及世　　无起无所有</p>
  <p id="aE7">观察众生等　　法等如来等</p>
  <p id="aE8">刹等诸愿等　　三世悉平等</p>
  <p id="aE9">佛子住于此　　教化诸群生</p>
  <p id="aEA">供养诸如来　　思惟诸法性</p>
  <p id="aEB">无量千万劫　　所修愿智行</p>
  <p id="aEC">广大不可量　　称扬莫能尽</p>
  <p id="aED">彼诸大勇猛　　所行无障碍</p>
  <p id="aEE">安住于此中　　我合掌敬礼</p>
  <p id="aEF">诸佛之长子　　圣德慈氏尊</p>
  <p id="aEG">我今恭敬礼　　愿垂顾念我</p>
 </body>
</html>