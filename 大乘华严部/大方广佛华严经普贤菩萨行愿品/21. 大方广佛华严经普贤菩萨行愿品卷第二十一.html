<!doctype html>
<html id="z3IBTWiIr" data-ver="850">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第二十一</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>于普救众生威德吉祥夜神所。<a id="a-5"></a>闻菩萨普现一切世间调伏众生解脱门。<a id="a-6"></a>及得一切如来现前三昧。<a id="a-7"></a>超出一切众生庄严三昧。<a id="a-8"></a>得如是等十千三昧。<a id="a-9"></a>皆悉修习。<a id="a-A"></a>起深信解。<a id="a-B"></a>光明普照。<a id="a-C"></a>周遍随顺。<a id="a-D"></a>趣入游履。<a id="a-E"></a>广大出生。<a id="a-F"></a>自在作用渐次前行。<a id="a-G"></a>往诣具足功德寂静音海夜神所。<a id="a-H"></a>顶礼其足。<a id="a-I"></a>绕无数匝。<a id="a-J"></a>合掌恭敬。<a id="a-K"></a>而作是言。<a id="a-L"></a>圣者。<a id="a-M"></a>我已先发阿耨多罗三藐三菩提心。<a id="a-N"></a>我依善知识故。<a id="a-O"></a>学菩萨行。<a id="a-P"></a>修菩萨行。<a id="a-Q"></a>入菩萨行。<a id="a-R"></a>住菩萨行。<a id="a-S"></a>我愿出生一切智海不思议法。<a id="a-T"></a>唯愿慈哀。<a id="a-U"></a>为我宣说。<a id="a-V"></a>菩萨云何学菩萨行。<a id="a-W"></a>云何修菩萨道。<a id="a-X"></a>时彼夜神。<a id="a-Y"></a>告善财言。<a id="a-Z"></a>善哉善哉。<a id="a-a"></a>善男子。<a id="a-b"></a>汝能依止诸善知识。<a id="a-c"></a>求菩萨行。<a id="a-d"></a>善男子。<a id="a-e"></a>我得菩萨念念出生广大欢喜庄严解脱门。<a id="a-f"></a>善财言。<a id="a-g"></a>大圣。<a id="a-h"></a>此解脱门为何事业。<a id="a-i"></a>行何境界。<a id="a-j"></a>修何方便。<a id="a-k"></a>作何观察。<a id="a-l"></a>夜神言。<a id="a-m"></a>善男子。<a id="a-n"></a>我发起清净平等乐欲心。<a id="a-o"></a>我发起离一切世间尘垢清净坚固庄严心。<a id="a-p"></a>我发起于一切事难作能作决定不退心。<a id="a-q"></a>我发起庄严一切功德宝山犹如须弥处金轮上永不倾动心。<a id="a-r"></a>我发起于一切处无所住着心。<a id="a-s"></a>我发起普现一切众生前皆能救护心。<a id="a-t"></a>我发起见一切佛海无有厌足心。<a id="a-u"></a>我发起求一切菩萨清净愿力心。<a id="a-v"></a>我发起住普遍大智光明海心。<a id="a-w"></a>我发起令一切众生超过忧恼生死旷野心。<a id="a-x"></a>我发起令一切众生舍离愁叹众苦心。<a id="a-y"></a>我发起令一切众生舍离种种不可意色声香味触法心。<a id="a-z"></a>我发起令一切众生舍离种种恩爱别离怨憎会苦心。<a id="a-10"></a>我发起令一切众生舍离种种恶业因缘愚痴等苦心。<a id="a-11"></a>我发起与一切恶趣险难众生作救护心。<a id="a-12"></a>我发起令一切众生出生死苦显示正道心。<a id="a-13"></a>我发起令一切众生舍离生老病死等苦心。<a id="a-14"></a>我发起令一切众生成就如来无上法乐心。<a id="a-15"></a>我发起令一切众生皆受清净大喜乐心。<a id="a-16"></a>我发起令一切众生修行正行无厄难心。<a id="a-17"></a>发是心已。<a id="a-18"></a>复为说法。<a id="a-19"></a>令其渐至一切智地。<a id="a-1A"></a>所谓若见众生乐着所住宫殿屋宅。<a id="a-1B"></a>我为说法。<a id="a-1C"></a>令其了达诸法本性。<a id="a-1D"></a>离诸执着。<a id="a-1E"></a>若见众生恋着父母兄弟亲属。<a id="a-1F"></a>我为说法。<a id="a-1G"></a>令其得入诸佛菩萨清净众会。<a id="a-1H"></a>若见众生恋着妻子情无舍离。<a id="a-1I"></a>我为说法。<a id="a-1J"></a>令其舍离生死爱染。<a id="a-1K"></a>起大悲心。<a id="a-1L"></a>于一切众生平等无二。<a id="a-1M"></a>若见众生恋着市肆廛里集会。<a id="a-1N"></a>我为说法。<a id="a-1O"></a>令其得与众圣集会。<a id="a-1P"></a>若见众生贪着资具。<a id="a-1Q"></a>我为说法。<a id="a-1R"></a>令其具足诸波罗蜜。<a id="a-1S"></a>若见众生爱着音乐。<a id="a-1T"></a>我为说法令其爱乐清净法乐。<a id="a-1U"></a>若见众生着五欲境。<a id="a-1V"></a>我为说法。<a id="a-1W"></a>令其得入如来境界。<a id="a-1X"></a>若见众生多起嗔恚。<a id="a-1Y"></a>我为说法。<a id="a-1Z"></a>令住如来忍波罗蜜。<a id="a-1a"></a>若见众生其心懈怠。<a id="a-1b"></a>我为说法。<a id="a-1c"></a>令得清净勤波罗蜜。<a id="a-1d"></a>若见众生其心散乱。<a id="a-1e"></a>我为说法。<a id="a-1f"></a>令得如来禅波罗蜜。<a id="a-1g"></a>若见众生入见稠林无明闇障。<a id="a-1h"></a>我为说法。<a id="a-1i"></a>令得出离稠林黑闇。<a id="a-1j"></a>若见众生无有智慧。<a id="a-1k"></a>我为说法。<a id="a-1l"></a>令其成就般若波罗蜜。<a id="a-1m"></a>若见众生染着三界。<a id="a-1n"></a>我为说法。<a id="a-1o"></a>令于生死心无取舍而得安住方便波罗蜜。<a id="a-1p"></a>若见众生志意下劣。<a id="a-1q"></a>我为说法。<a id="a-1r"></a>令其圆满佛菩提愿。<a id="a-1s"></a>若见众生但求自利。<a id="a-1t"></a>我为说法。<a id="a-1u"></a>令其发起平等利益诸众生愿。<a id="a-1v"></a>若见众生志乐微弱。<a id="a-1w"></a>我为说法。<a id="a-1x"></a>令得菩萨力波罗蜜。<a id="a-1y"></a>若见众生愚痴黑闇。<a id="a-1z"></a>我为说法。<a id="a-20"></a>令得如来究竟清净智波罗蜜。<a id="a-21"></a>若见众生色相不具。<a id="a-22"></a>我为说法。<a id="a-23"></a>令得如来圆满色身。<a id="a-24"></a>若见众生形容丑陋。<a id="a-25"></a>我为说法。<a id="a-26"></a>令得无上清净法身。<a id="a-27"></a>若见众生色相粗恶。<a id="a-28"></a>我为说法。<a id="a-29"></a>令得微细金色皮肤。<a id="a-2A"></a>若见众生诸苦逼迫。<a id="a-2B"></a>我为说法。<a id="a-2C"></a>令得如来最极安乐。<a id="a-2D"></a>若见众生种种安乐。<a id="a-2E"></a>我为说法。<a id="a-2F"></a>令其安住一切智乐。<a id="a-2G"></a>若见众生种种病苦。<a id="a-2H"></a>我为说法。<a id="a-2I"></a>令其成就如影像身。<a id="a-2J"></a>若见众生积集色爱。<a id="a-2K"></a>我为说法。<a id="a-2L"></a>令其爱乐诸菩萨行。<a id="a-2M"></a>若见众生贫穷所困。<a id="a-2N"></a>我为说法。<a id="a-2O"></a>令得菩萨功德宝藏。<a id="a-2P"></a>若见众生乐止园林。<a id="a-2Q"></a>我为说法。<a id="a-2R"></a>令其供养承事诸佛住法园苑。<a id="a-2S"></a>若见众生游行道路。<a id="a-2T"></a>我为说法。<a id="a-2U"></a>令其趣向一切智道。<a id="a-2V"></a>若见众生乐居村邑。<a id="a-2W"></a>我为说法。<a id="a-2X"></a>令出三界。<a id="a-2Y"></a>若见众生乐住聚落。<a id="a-2Z"></a>我为说法。<a id="a-2a"></a>令其超越二乘之道住如来地。<a id="a-2b"></a>若见众生乐住城郭。<a id="a-2c"></a>我为说法。<a id="a-2d"></a>令其得住法王城中。<a id="a-2e"></a>若见众生乐止四隅。<a id="a-2f"></a>我为说法。<a id="a-2g"></a>令得三世平等智慧。<a id="a-2h"></a>若见众生乐止诸方。<a id="a-2i"></a>我为说法。<a id="a-2j"></a>令得智慧见一切法。<a id="a-2k"></a>若见众生贪行多者。<a id="a-2l"></a>我为彼说不净观门。<a id="a-2m"></a>令其舍离生死渴爱。<a id="a-2n"></a>若见众生嗔行多者。<a id="a-2o"></a>我为彼说大慈观门。<a id="a-2p"></a>令勤修习心无恼害。<a id="a-2q"></a>若见众生痴行多者。<a id="a-2r"></a>我为说法。<a id="a-2s"></a>令得智眼观诸法海。<a id="a-2t"></a>若见众生等分行者我为说法。<a id="a-2u"></a>令其得入一切胜智诸大愿海。<a id="a-2v"></a>若见众生乐生死乐。<a id="a-2w"></a>我为说法。<a id="a-2x"></a>令其厌离。<a id="a-2y"></a>若见众生厌生死苦应为如来之所化者。<a id="a-2z"></a>我为说法。<a id="a-30"></a>令悟无生示现受生。<a id="a-31"></a>若见众生爱着五蕴。<a id="a-32"></a>我为说法。<a id="a-33"></a>令其得住无依境界。<a id="a-34"></a>若见众生其心下劣。<a id="a-35"></a>我为显示胜庄严道。<a id="a-36"></a>若见众生心生憍慢。<a id="a-37"></a>为说如来平等法忍。<a id="a-38"></a>若见众生其心谄曲。<a id="a-39"></a>为说菩萨清净直心。<a id="a-3A"></a>善男子。<a id="a-3B"></a>我以如是无量法施。<a id="a-3C"></a>摄诸众生。<a id="a-3D"></a>种种方便教化调伏。<a id="a-3E"></a>令离恶道受人天乐。<a id="a-3F"></a>脱三界缚住一切智。<a id="a-3G"></a>我时便得广大欢喜法光明海。<a id="a-3H"></a>速疾爱乐甚深圆满。<a id="a-3I"></a>其心怡畅。<a id="a-3J"></a>安隐适悦。<a id="a-3K"></a>复次善男子。<a id="a-3L"></a>我常观察一切菩萨道场众海。<a id="a-3M"></a>修种种愿行。<a id="a-3N"></a>现种种净身。<a id="a-3O"></a>有种种常光。<a id="a-3P"></a>放种种光明。<a id="a-3Q"></a>以种种方便。<a id="a-3R"></a>入一切智门。<a id="a-3S"></a>入种种三昧。<a id="a-3T"></a>现种种神变。<a id="a-3U"></a>出种种音声海。<a id="a-3V"></a>具种种庄严身。<a id="a-3W"></a>入种种如来门。<a id="a-3X"></a>诣种种国土海。<a id="a-3Y"></a>见种种诸佛海。<a id="a-3Z"></a>得种种辩才海。<a id="a-3a"></a>照种种解脱境。<a id="a-3b"></a>得种种智光海。<a id="a-3c"></a>入种种三昧海。<a id="a-3d"></a>游戏种种解脱宫殿。<a id="a-3e"></a>以种种门趣一切智。<a id="a-3f"></a>以庄严云覆虚空界。<a id="a-3g"></a>观察种种道场众会。<a id="a-3h"></a>集种种世界。<a id="a-3i"></a>入种种佛刹。<a id="a-3j"></a>诣种种方海。<a id="a-3k"></a>受种种如来命。<a id="a-3l"></a>从种种如来所。<a id="a-3m"></a>与种种菩萨俱。<a id="a-3n"></a>雨种种庄严云。<a id="a-3o"></a>入如来种种方便。<a id="a-3p"></a>观如来种种法海。<a id="a-3q"></a>思如来种种神通门。<a id="a-3r"></a>顺如来种种智慧海。<a id="a-3s"></a>往如来种种殊胜会。<a id="a-3t"></a>坐如来种种庄严座。<a id="a-3u"></a>善男子。<a id="a-3v"></a>我观察此道场众会。<a id="a-3w"></a>知佛神力无量无边。<a id="a-3x"></a>生大欢喜。<a id="a-3y"></a>善男子。<a id="a-3z"></a>我观毗卢遮那如来。<a id="a-40"></a>念念出现不思议色身。<a id="a-41"></a>既见是已。<a id="a-42"></a>生大欢喜。<a id="a-43"></a>又观如来。<a id="a-44"></a>于念念中放大光明。<a id="a-45"></a>充满无边广大法界。<a id="a-46"></a>既见是已。<a id="a-47"></a>生大欢喜。<a id="a-48"></a>又见如来一一毛孔。<a id="a-49"></a>念念出现无量佛刹极微尘数光明海。<a id="a-4A"></a>一一光明以无量佛刹极微尘数光明。<a id="a-4B"></a>而为眷属。<a id="a-4C"></a>一一周遍一切法界。<a id="a-4D"></a>销灭一切诸众生苦。<a id="a-4E"></a>既见是已。<a id="a-4F"></a>生大欢喜。<a id="a-4G"></a>又善男子。<a id="a-4H"></a>我观如来顶及两肩。<a id="a-4I"></a>念念出现一切佛刹极微尘数宝焰山云。<a id="a-4J"></a>充满十方一切法界。<a id="a-4K"></a>既见是已。<a id="a-4L"></a>生大欢喜。<a id="a-4M"></a>又善男子。<a id="a-4N"></a>我观如来一一毛孔。<a id="a-4O"></a>于念念中。<a id="a-4P"></a>出一切佛刹极微尘数香光明云。<a id="a-4Q"></a>充满十方一切佛刹。<a id="a-4R"></a>既见是已。<a id="a-4S"></a>生大欢喜。<a id="a-4T"></a>又善男子。<a id="a-4U"></a>我观如来一一相海。<a id="a-4V"></a>于念念中。<a id="a-4W"></a>出一切佛刹极微尘数诸相庄严如来身云。<a id="a-4X"></a>遍往十方一切世界。<a id="a-4Y"></a>既见是已。<a id="a-4Z"></a>生大欢喜。<a id="a-4a"></a>又善男子。<a id="a-4b"></a>我观如来一一随好。<a id="a-4c"></a>于念念中。<a id="a-4d"></a>出一切佛刹。<a id="a-4e"></a>极微尘数随好光明如来身云。<a id="a-4f"></a>既见是已。<a id="a-4g"></a>生大欢喜。<a id="a-4h"></a>又善男子。<a id="a-4i"></a>我观如来一一毛孔。<a id="a-4j"></a>于念念中。<a id="a-4k"></a>出不可说不可说佛刹极微尘数佛变化云。<a id="a-4l"></a>示现如来从初发心。<a id="a-4m"></a>修波罗蜜。<a id="a-4n"></a>具庄严道。<a id="a-4o"></a>入菩萨地。<a id="a-4p"></a>游戏菩萨种种神力。<a id="a-4q"></a>既见是已。<a id="a-4r"></a>生大欢喜。<a id="a-4s"></a>又善男子。<a id="a-4t"></a>我观如来一一毛孔。<a id="a-4u"></a>念念出现不可说不可说佛刹极微尘数天王身云。<a id="a-4v"></a>及以天王自在神变。<a id="a-4w"></a>充遍一切十方法界。<a id="a-4x"></a>应以天王身而得度者。<a id="a-4y"></a>即现其前而为说法。<a id="a-4z"></a>既见是已。<a id="a-50"></a>生大欢喜。<a id="a-51"></a>又善男子。<a id="a-52"></a>我观如来一一毛孔。<a id="a-53"></a>念念出现不可说不可说佛刹极微尘数龙王身云。<a id="a-54"></a>夜叉王身云。<a id="a-55"></a>乾闼婆王身云。<a id="a-56"></a>阿修罗王身云。<a id="a-57"></a>迦楼罗王身云。<a id="a-58"></a>紧那罗王身云。<a id="a-59"></a>摩睺罗伽王身云。<a id="a-5A"></a>人王身云。<a id="a-5B"></a>梵王身云。<a id="a-5C"></a>莫不念念毛孔中现如是神变。<a id="a-5D"></a>如是身相。<a id="a-5E"></a>如是言音。<a id="a-5F"></a>如是说法。<a id="a-5G"></a>我见是已。<a id="a-5H"></a>于念念中。<a id="a-5I"></a>生大欢喜。<a id="a-5J"></a>广大信乐。<a id="a-5K"></a>量与法界萨婆若等。<a id="a-5L"></a>昔所未得。<a id="a-5M"></a>而今始得。<a id="a-5N"></a>昔所未解。<a id="a-5O"></a>而今始解。<a id="a-5P"></a>昔所未证。<a id="a-5Q"></a>而今始证。<a id="a-5R"></a>昔所未入。<a id="a-5S"></a>而今始入。<a id="a-5T"></a>昔所未满。<a id="a-5U"></a>而今始满。<a id="a-5V"></a>昔所未见。<a id="a-5W"></a>而今始见。<a id="a-5X"></a>昔所未闻。<a id="a-5Y"></a>而今始闻。<a id="a-5Z"></a>何以故。<a id="a-5a"></a>以能了知法界相故。<a id="a-5b"></a>知一切法唯一相故。<a id="a-5c"></a>能平等入三世道故。<a id="a-5d"></a>能说一切无边法故。</p>
  <p id="a5e">善男子。<a id="a-5f"></a>我入此菩萨念念出生广大欢喜庄严解脱光明海。<a id="a-5g"></a>又善男子。<a id="a-5h"></a>此解脱无边。<a id="a-5i"></a>普入一切法界门故。<a id="a-5j"></a>此解脱无尽。<a id="a-5k"></a>等发一切智性心故。<a id="a-5l"></a>此解脱无量。<a id="a-5m"></a>菩萨智眼所知境故。<a id="a-5n"></a>此解脱无际。<a id="a-5o"></a>入无际畔一切众生心想中故。<a id="a-5p"></a>此解脱甚深。<a id="a-5q"></a>寂静智慧所观察故。<a id="a-5r"></a>此解脱广大。<a id="a-5s"></a>周遍一切如来境故。<a id="a-5t"></a>此解脱无坏。<a id="a-5u"></a>菩萨智眼之所知故。<a id="a-5v"></a>此解脱无底。<a id="a-5w"></a>尽于法界之源底故。<a id="a-5x"></a>此解脱者即是普门。<a id="a-5y"></a>于一事中。<a id="a-5z"></a>普遍出生诸神变故。<a id="a-60"></a>此解脱者体性不空。<a id="a-61"></a>一切法身等无二故。<a id="a-62"></a>此解脱者终无有生。<a id="a-63"></a>以能了知如幻法故此解脱者犹如影像。<a id="a-64"></a>一切智愿光所生故。<a id="a-65"></a>此解脱者犹如变化。<a id="a-66"></a>诸菩萨行妙变化故。<a id="a-67"></a>此解脱者犹如大地。<a id="a-68"></a>为一切众生所依处故。<a id="a-69"></a>此解脱者犹如大水。<a id="a-6A"></a>能以大悲润一切故。<a id="a-6B"></a>此解脱者犹如大火。<a id="a-6C"></a>干竭众生贪爱水故。<a id="a-6D"></a>此解脱者犹如大风。<a id="a-6E"></a>令诸众生速疾趣于一切智故。<a id="a-6F"></a>此解脱者犹如大海。<a id="a-6G"></a>众功德宝。<a id="a-6H"></a>庄严一切诸众生故。<a id="a-6I"></a>此解脱者如须弥山。<a id="a-6J"></a>出一切智法宝海故。<a id="a-6K"></a>此解脱者如天宫殿。<a id="a-6L"></a>一切妙法所庄严故。<a id="a-6M"></a>此解脱者犹如虚空。<a id="a-6N"></a>普容三世一切如来神通力故。<a id="a-6O"></a>此解脱者犹如大云。<a id="a-6P"></a>普为众生雨法雨故。<a id="a-6Q"></a>此解脱者犹如净日。<a id="a-6R"></a>能破众生无知闇故。<a id="a-6S"></a>此解脱者犹如满月。<a id="a-6T"></a>满足广大福智海故。<a id="a-6U"></a>此解脱者犹如如来。<a id="a-6V"></a>于一切处正遍知故。<a id="a-6W"></a>此解脱者犹如自影。<a id="a-6X"></a>从自善业所化出故。<a id="a-6Y"></a>此解脱者犹如谷响。<a id="a-6Z"></a>随其所应为说法故。<a id="a-6a"></a>此解脱者犹如影像。<a id="a-6b"></a>随众生心而照现故。<a id="a-6c"></a>此解脱者如大树王。<a id="a-6d"></a>开敷一切神通华故。<a id="a-6e"></a>此解脱者犹如金刚。<a id="a-6f"></a>从本已来不可坏故。<a id="a-6g"></a>此解脱者如如意珠。<a id="a-6h"></a>出生无量自在力故。<a id="a-6i"></a>此解脱者如离垢藏摩尼宝王。<a id="a-6j"></a>示现一切三世如来诸神变故。<a id="a-6k"></a>此解脱者犹如喜幢妙摩尼宝。<a id="a-6l"></a>能平等出一切诸佛法轮声故。<a id="a-6m"></a>善男子。<a id="a-6n"></a>我今为汝。<a id="a-6o"></a>种种称赞此解脱门无比希有真实功德。<a id="a-6p"></a>难解难入。<a id="a-6q"></a>难信难知。<a id="a-6r"></a>汝应思惟。<a id="a-6s"></a>随顺悟入。<a id="a-6t"></a>尔时善财童子。<a id="a-6u"></a>白夜神言。<a id="a-6v"></a>圣者。<a id="a-6w"></a>云何修行得此解脱。<a id="a-6x"></a>具足圆满。<a id="a-6y"></a>夜神言。<a id="a-6z"></a>善男子。<a id="a-70"></a>菩萨修行十大法藏。<a id="a-71"></a>积集圆满。<a id="a-72"></a>光明遍照。<a id="a-73"></a>爱乐出生。<a id="a-74"></a>威力自在。<a id="a-75"></a>则能成就此解脱门。<a id="a-76"></a>何等为十。<a id="a-77"></a>一修布施广大法藏。<a id="a-78"></a>随众生心。<a id="a-79"></a>悉令满足。<a id="a-7A"></a>二修净戒广大法藏。<a id="a-7B"></a>普入一切佛功德海。<a id="a-7C"></a>三修安忍广大法藏。<a id="a-7D"></a>能遍思惟一切法性。<a id="a-7E"></a>四修精进广大法藏。<a id="a-7F"></a>趣一切智恒无退转。<a id="a-7G"></a>五修禅定广大法藏。<a id="a-7H"></a>能灭一切众生热恼。<a id="a-7I"></a>六修般若广大法藏。<a id="a-7J"></a>能遍了知一切法海。<a id="a-7K"></a>七修方便广大法藏。<a id="a-7L"></a>能遍成熟诸众生海。<a id="a-7M"></a>八修诸愿广大法藏。<a id="a-7N"></a>能遍游入诸佛刹海。<a id="a-7O"></a>为诸众生。<a id="a-7P"></a>尽未来劫。<a id="a-7Q"></a>修菩萨行。<a id="a-7R"></a>九修诸力广大法藏。<a id="a-7S"></a>能念念中。<a id="a-7T"></a>现于一切法界教海。<a id="a-7U"></a>于一切刹。<a id="a-7V"></a>成等正觉。<a id="a-7W"></a>常无休息。<a id="a-7X"></a>十修净智广大法藏。<a id="a-7Y"></a>能得如来清净妙智。<a id="a-7Z"></a>遍知三世一切诸法无有障碍。<a id="a-7a"></a>善男子。<a id="a-7b"></a>若诸菩萨。<a id="a-7c"></a>安住如是十大法藏。<a id="a-7d"></a>则能获得如是解脱。<a id="a-7e"></a>清净增长。<a id="a-7f"></a>积集具足。<a id="a-7g"></a>出生坚固。<a id="a-7h"></a>广大成就。<a id="a-7i"></a>安住圆满。</p>
  <p id="a7j">善财白言。<a id="a-7k"></a>圣者汝发阿耨多罗三藐三菩提心。<a id="a-7l"></a>其已久如。<a id="a-7m"></a>夜神言。<a id="a-7n"></a>善男子。<a id="a-7o"></a>此华藏庄严世界海东。<a id="a-7p"></a>过千世界海。<a id="a-7q"></a>有世界海。<a id="a-7r"></a>名一切净光众宝庄严。<a id="a-7s"></a>有世界种。<a id="a-7t"></a>名大愿光明音。<a id="a-7u"></a>中有世界。<a id="a-7v"></a>名无垢金光庄严。<a id="a-7w"></a>以一切香金刚摩尼王为体。<a id="a-7x"></a>形如楼阁。<a id="a-7y"></a>众妙宝云以为其际。<a id="a-7z"></a>住于一切宝璎珞海。<a id="a-80"></a>妙宫殿云而覆其上。<a id="a-81"></a>净秽相杂。<a id="a-82"></a>彼世界中。<a id="a-83"></a>乃往古世。<a id="a-84"></a>有劫名普照光幢。<a id="a-85"></a>有国名普宝吉祥藏。<a id="a-86"></a>有菩提场。<a id="a-87"></a>名一切宝藏众色光明。<a id="a-88"></a>有佛名不退转法界妙音。<a id="a-89"></a>于此场中。<a id="a-8A"></a>成等正觉。<a id="a-8B"></a>我于尔时。<a id="a-8C"></a>作菩提树神。<a id="a-8D"></a>名福德灯光明幢。<a id="a-8E"></a>守护道场。<a id="a-8F"></a>见彼如来成等正觉。<a id="a-8G"></a>示现种种自在神力。<a id="a-8H"></a>发阿耨多罗三藐三菩提心。<a id="a-8I"></a>即于此时。<a id="a-8J"></a>获得三昧。<a id="a-8K"></a>名普照如来功德海。<a id="a-8L"></a>彼道场中。<a id="a-8M"></a>次有如来。<a id="a-8N"></a>出兴于世。<a id="a-8O"></a>名法树威德山王。<a id="a-8P"></a>我时命终。<a id="a-8Q"></a>还生于此。<a id="a-8R"></a>为道场主夜神名。<a id="a-8S"></a>吉祥福智光明。<a id="a-8T"></a>见彼如来转正法轮现大神通。<a id="a-8U"></a>即得三昧。<a id="a-8V"></a>名普照一切离贪境界。<a id="a-8W"></a>次有如来出兴于世。<a id="a-8X"></a>名一切法海音声王。<a id="a-8Y"></a>我为夜神。<a id="a-8Z"></a>因得见佛。<a id="a-8a"></a>种种承事。<a id="a-8b"></a>供养恭敬。<a id="a-8c"></a>心生欢喜。<a id="a-8d"></a>即获三昧。<a id="a-8e"></a>名增长一切善法地。<a id="a-8f"></a>次有如来出兴于世。<a id="a-8g"></a>名宝光明灯幢王。<a id="a-8h"></a>我为夜神。<a id="a-8i"></a>因得见佛。<a id="a-8j"></a>承事供养。<a id="a-8k"></a>令其欢喜。<a id="a-8l"></a>即获三昧。<a id="a-8m"></a>名普现神通光明云。<a id="a-8n"></a>次有如来出兴于世。<a id="a-8o"></a>名功德须弥光威德王。<a id="a-8p"></a>我为夜神。<a id="a-8q"></a>因得见佛。<a id="a-8r"></a>承事供养。<a id="a-8s"></a>令得欢喜。<a id="a-8t"></a>则获三昧。<a id="a-8u"></a>名普照诸佛海。<a id="a-8v"></a>次有如来出兴于世。<a id="a-8w"></a>名法云妙音声王。<a id="a-8x"></a>我为夜神。<a id="a-8y"></a>因得见佛。<a id="a-8z"></a>承事供养。<a id="a-90"></a>令心欢喜。<a id="a-91"></a>即获三昧。<a id="a-92"></a>名一切法海灯。<a id="a-93"></a>次有如来出兴于世。<a id="a-94"></a>名智炬光照王。<a id="a-95"></a>我为夜神。<a id="a-96"></a>因得见佛。<a id="a-97"></a>承事供养。<a id="a-98"></a>令其欢喜。<a id="a-99"></a>即获三昧。<a id="a-9A"></a>名灭一切众生苦光照灯。<a id="a-9B"></a>次有如来出兴于世。<a id="a-9C"></a>名妙法神通速疾幢。<a id="a-9D"></a>我为夜神。<a id="a-9E"></a>因得见佛。<a id="a-9F"></a>承事供养。<a id="a-9G"></a>心大欢喜。<a id="a-9H"></a>即获三昧。<a id="a-9I"></a>名三世如来所行光明藏。<a id="a-9J"></a>次有如来出兴于世。<a id="a-9K"></a>名法灯勇猛智慧师子王。<a id="a-9L"></a>我为夜神。<a id="a-9M"></a>因得见佛。<a id="a-9N"></a>承事供养。<a id="a-9O"></a>令生欢喜。<a id="a-9P"></a>即获三昧。<a id="a-9Q"></a>名一切世间无碍智轮威德光。<a id="a-9R"></a>次有如来出兴于世。<a id="a-9S"></a>名智力具足威德王。<a id="a-9T"></a>我为夜神。<a id="a-9U"></a>因得见佛。<a id="a-9V"></a>承事供养。<a id="a-9W"></a>令心欢喜。<a id="a-9X"></a>即获三昧。<a id="a-9Y"></a>名普照三世众生根行影像。<a id="a-9Z"></a>如是。<a id="a-9a"></a>善男子。<a id="a-9b"></a>彼无垢金光庄严世界。<a id="a-9c"></a>普照光明幢劫中。<a id="a-9d"></a>有如是等十佛刹极微尘数如来出兴于世。<a id="a-9e"></a>我于彼时。<a id="a-9f"></a>或为天王。<a id="a-9g"></a>或为龙王。<a id="a-9h"></a>或为夜叉王。<a id="a-9i"></a>或为乾闼婆王。<a id="a-9j"></a>或为阿修罗王。<a id="a-9k"></a>或为迦楼罗王。<a id="a-9l"></a>或为紧那罗王。<a id="a-9m"></a>或为摩睺罗伽王。<a id="a-9n"></a>或为人王。<a id="a-9o"></a>或为梵王。<a id="a-9p"></a>或为天身。<a id="a-9q"></a>或为人身。<a id="a-9r"></a>或为男子身。<a id="a-9s"></a>或为女人身。<a id="a-9t"></a>或为童男身。<a id="a-9u"></a>或为童女身。<a id="a-9v"></a>悉以种种诸供养具。<a id="a-9w"></a>恭敬供养尊重承事彼诸如来。<a id="a-9x"></a>亦闻诸佛所说妙法。<a id="a-9y"></a>悉皆听受。<a id="a-9z"></a>忆持不忘。<a id="a-A0"></a>从此命终。<a id="a-A1"></a>还即于此世界中生。<a id="a-A2"></a>经于佛刹极微尘数劫。<a id="a-A3"></a>修行菩萨种种妙行。<a id="a-A4"></a>然后寿终。<a id="a-A5"></a>生此华藏庄严世界海中娑婆世界。<a id="a-A6"></a>值迦罗鸠孙驮如来。<a id="a-A7"></a>承事供养。<a id="a-A8"></a>令生欢喜。<a id="a-A9"></a>得三昧。<a id="a-AA"></a>名离一切尘垢影像光明。<a id="a-AB"></a>次值拘那含牟尼如来。<a id="a-AC"></a>承事供养。<a id="a-AD"></a>令生欢喜。<a id="a-AE"></a>得三昧。<a id="a-AF"></a>名普光遍照一切刹海。<a id="a-AG"></a>次值迦葉如来。<a id="a-AH"></a>承事供养。<a id="a-AI"></a>令生欢喜。<a id="a-AJ"></a>得三昧。<a id="a-AK"></a>名演一切众生妙音声海。<a id="a-AL"></a>次值毗卢遮那如来。<a id="a-AM"></a>于此道场成等正觉。<a id="a-AN"></a>念念示现种种神通广大威力。<a id="a-AO"></a>我时得见。<a id="a-AP"></a>即获此念念出生广大欢喜庄严解脱门。<a id="a-AQ"></a>得此解脱已。<a id="a-AR"></a>能入十不可说不可说佛刹极微尘数法界诸安立海。<a id="a-AS"></a>见彼一切法界安立海。<a id="a-AT"></a>一切佛刹所有极微尘。<a id="a-AU"></a>一一尘中。<a id="a-AV"></a>有十不可说不可说佛刹极微尘数诸佛国土。<a id="a-AW"></a>一一国土。<a id="a-AX"></a>皆有毗卢遮那如来。<a id="a-AY"></a>坐于道场。<a id="a-AZ"></a>于念念中成等正觉。<a id="a-Aa"></a>现诸神变。<a id="a-Ab"></a>所现神变。<a id="a-Ac"></a>一一皆遍一切法界海。<a id="a-Ad"></a>亦见自身在彼一切诸如来所。<a id="a-Ae"></a>又亦闻彼一切世界一切如来种种说法。<a id="a-Af"></a>我悉听受忆持不忘。<a id="a-Ag"></a>复次善男子。<a id="a-Ah"></a>我复见彼一切如来一一毛孔。<a id="a-Ai"></a>出生种种变化海。<a id="a-Aj"></a>现神通力。<a id="a-Ak"></a>于十方一切法界海。<a id="a-Al"></a>一切佛刹海一切世界种。<a id="a-Am"></a>一切世界中。<a id="a-An"></a>随诸众生种种生类。<a id="a-Ao"></a>种种心性。<a id="a-Ap"></a>种种想行。<a id="a-Aq"></a>如其所应转正法轮。<a id="a-Ar"></a>我得速疾陀罗尼力。<a id="a-As"></a>悉能受持一切文义。<a id="a-At"></a>正念思惟。<a id="a-Au"></a>以明了智。<a id="a-Av"></a>普入一切清净法藏。<a id="a-Aw"></a>以自在智。<a id="a-Ax"></a>普游一切甚深法海。<a id="a-Ay"></a>以周遍智。<a id="a-Az"></a>普知三世诸广大义。<a id="a-B0"></a>以平等智。<a id="a-B1"></a>普达诸佛无差别法。<a id="a-B2"></a>我能如是悟解一切诸佛法门。<a id="a-B3"></a>一一法门中。<a id="a-B4"></a>悟解一切修多罗云。<a id="a-B5"></a>一一修多罗云中。<a id="a-B6"></a>悟解一切法海。<a id="a-B7"></a>一一法海中。<a id="a-B8"></a>悟解一切法品。<a id="a-B9"></a>一一法品中。<a id="a-BA"></a>悟解一切法云。<a id="a-BB"></a>一一法云中。<a id="a-BC"></a>悟解一切法流。<a id="a-BD"></a>一一法流中。<a id="a-BE"></a>出生一切法爱乐海。<a id="a-BF"></a>一一法爱乐海。<a id="a-BG"></a>出生一切地。<a id="a-BH"></a>一一地中。<a id="a-BI"></a>出生一切三昧海。<a id="a-BJ"></a>一一三昧海。<a id="a-BK"></a>得一切见佛海。<a id="a-BL"></a>一一见佛海。<a id="a-BM"></a>得一切智光海。<a id="a-BN"></a>一一智光海。<a id="a-BO"></a>普照三世。<a id="a-BP"></a>遍入十方。<a id="a-BQ"></a>知无量如来过去诸行海。<a id="a-BR"></a>知无量如来所有本事海。<a id="a-BS"></a>知无量如来难舍能舍布施波罗蜜海。<a id="a-BT"></a>知无量如来圆满净戒波罗蜜海。<a id="a-BU"></a>知无量如来清净安忍波罗蜜海。<a id="a-BV"></a>知无量如来广大精进波罗蜜海。<a id="a-BW"></a>知无量如来圆满清净禅波罗蜜海。<a id="a-BX"></a>知无量如来甚深趣入般若波罗蜜海。<a id="a-BY"></a>知无量如来种种方便波罗蜜海。<a id="a-BZ"></a>知无量如来种种增长愿波罗蜜海。<a id="a-Ba"></a>知无量如来种种成就力波罗蜜海。<a id="a-Bb"></a>知无量如来种种圆满智波罗蜜海。<a id="a-Bc"></a>知无量如来过去种种超菩萨地无障碍行智光普照海。<a id="a-Bd"></a>知无量如来过去种种住菩萨地无障碍行无量劫海现神通力。<a id="a-Be"></a>知无量如来过去种种圆满菩萨地。<a id="a-Bf"></a>知无量如来过去种种修习菩萨地。<a id="a-Bg"></a>知无量如来过去种种净治菩萨地。<a id="a-Bh"></a>知无量如来过去种种观察菩萨地。<a id="a-Bi"></a>知无量如来过去为菩萨时常见诸佛如影随形。<a id="a-Bj"></a>知无量如来过去为菩萨时尽见佛海劫海同住。<a id="a-Bk"></a>知无量如来过去为菩萨时以无量身遍生刹海。<a id="a-Bl"></a>知无量如来过去为菩萨时周遍法界修广大行。<a id="a-Bm"></a>知无量如来过去为菩萨时示现种种诸方便门调伏成熟一切众生。<a id="a-Bn"></a>知无量如来放大光明普照十方一切刹海。<a id="a-Bo"></a>知无量如来现大神力普现一切众生之前。<a id="a-Bp"></a>知无量如来广大智地光明自在。<a id="a-Bq"></a>知无量如来成等正觉神变难思。<a id="a-Br"></a>知无量如来转正法轮悉能受持无有忘失。<a id="a-Bs"></a>知无量如来示现相海。<a id="a-Bt"></a>知无量如来示现身海。<a id="a-Bu"></a>知无量如来广大境界。<a id="a-Bv"></a>彼诸如来。<a id="a-Bw"></a>从初发心。<a id="a-Bx"></a>乃至法灭。<a id="a-By"></a>如是等法。<a id="a-Bz"></a>所有勤求。<a id="a-C0"></a>相应方便我于念念。<a id="a-C1"></a>悉得知见甚深证入。<a id="a-C2"></a>善男子。<a id="a-C3"></a>汝问我言。<a id="a-C4"></a>发心已来。<a id="a-C5"></a>为久如者。<a id="a-C6"></a>我念往昔过二佛刹极微尘数劫。<a id="a-C7"></a>如上所说。<a id="a-C8"></a>于无垢金光庄严世界。<a id="a-C9"></a>为福德灯圆满光明幢菩提树神。<a id="a-CA"></a>闻不退转法界妙音如来种种说法。<a id="a-CB"></a>发阿耨多罗三藐三菩提心。<a id="a-CC"></a>经二佛刹极微尘数劫。<a id="a-CD"></a>种种修行诸菩萨行。<a id="a-CE"></a>然后生此娑婆世界贤劫之中。<a id="a-CF"></a>从迦罗鸠孙驮佛。<a id="a-CG"></a>至释迦牟尼佛。<a id="a-CH"></a>及此劫中。<a id="a-CI"></a>未来所有一切如来。<a id="a-CJ"></a>我皆亲近。<a id="a-CK"></a>承事供养。<a id="a-CL"></a>恭敬尊重。<a id="a-CM"></a>令生欢喜。<a id="a-CN"></a>如此世界贤劫之中。<a id="a-CO"></a>供养未来一切诸佛。<a id="a-CP"></a>一切世界一切劫中所有未来一切诸佛。<a id="a-CQ"></a>悉亦如是。<a id="a-CR"></a>亲近承事。<a id="a-CS"></a>种种供养。<a id="a-CT"></a>善男子。<a id="a-CU"></a>彼无垢金光庄严世界今犹现在。<a id="a-CV"></a>诸佛出现相续不断。<a id="a-CW"></a>汝当一心修此菩萨大勇猛门。<a id="a-CX"></a>尔时具足功德寂静音海主夜神。<a id="a-CY"></a>欲重宣此解脱门义。<a id="a-CZ"></a>为善财童子。<a id="a-Ca"></a>而说偈曰。</p>
  <p id="aCb">善财汝今听我说　　如是净妙解脱门</p>
  <p id="aCc">闻已爱乐生欢喜　　究竟勤修令悟入</p>
  <p id="aCd">我昔修行多劫海　　生于广大深信心</p>
  <p id="aCe">常观法性令现前　　速证如空一切智</p>
  <p id="aCf">我于三世诸佛所　　咸生广大信乐心</p>
  <p id="aCg">最胜清净诸眷属　　悉愿承事常亲近</p>
  <p id="aCh">我见过去天人师　　为利众生皆供养</p>
  <p id="aCi">闻此广大净法门　　其心爱敬生欢喜</p>
  <p id="aCj">常于父母及师长　　尊重恭敬令欢悦</p>
  <p id="aCk">如是曾无休懈心　　于此解脱能深入</p>
  <p id="aCl">又于老病贫穷人　　无主诸根不具足</p>
  <p id="aCm">经无数劫受轮回　　慈心愍济令安乐</p>
  <p id="aCn">浊劫水火及王贼　　醉象恶兽诸恐怖</p>
  <p id="aCo">我昔修行有海中　　种种救护令除免</p>
  <p id="aCp">三有烦恼恒炽然　　诸恶业障常缠覆</p>
  <p id="aCq">堕于生死险难中　　我昔救彼令除灭</p>
  <p id="aCr">一切恐怖恶趣中　　种种苦难恒相续</p>
  <p id="aCs">生老病死厄其身　　我当救彼咸令出</p>
  <p id="aCt">愿尽未来一切劫　　普为苦恼诸群生</p>
  <p id="aCu">灭除生死使无余　　得佛究竟诸安乐</p>
  <p id="aCv">善男子。<a id="a-Cw"></a>我唯知此念念速疾出生广大欢喜庄严解脱门。<a id="a-Cx"></a>如诸菩萨摩诃萨。<a id="a-Cy"></a>深入一切法界海。<a id="a-Cz"></a>远离一切内外苦。<a id="a-D0"></a>永除一切诸妄想。<a id="a-D1"></a>具足一切菩萨智。<a id="a-D2"></a>悉知一切诸劫数。<a id="a-D3"></a>普见一切刹成坏。<a id="a-D4"></a>而我云何能知能说彼功德行。<a id="a-D5"></a>善男子。<a id="a-D6"></a>此菩提场。<a id="a-D7"></a>如来清净圆满会中。<a id="a-D8"></a>有主夜神。<a id="a-D9"></a>名守护一切城增长威德。<a id="a-DA"></a>汝诣彼问。<a id="a-DB"></a>菩萨云何学菩萨行。<a id="a-DC"></a>修菩萨道。<a id="a-DD"></a>尔时善财童子。<a id="a-DE"></a>一心观察具足功德寂静音海主夜神身。<a id="a-DF"></a>合掌恭敬。<a id="a-DG"></a>以偈赞曰。</p>
  <p id="aDH">我因随顺善友教　　今来得诣天神所</p>
  <p id="aDI">身无边量等须弥　　处座庄严皆妙好</p>
  <p id="aDJ">非是执着于色相　　计有诸法为依止</p>
  <p id="aDK">邪见浅识劣智人　　而能了知尊境界</p>
  <p id="aDL">一切世间天及人　　于无边劫常观察</p>
  <p id="aDM">不能测度圣天身　　色相无量难思故</p>
  <p id="aDN">天能远离于诸蕴　　亦复不依于界处</p>
  <p id="aDO">普为众生出世间　　示现种种神通力</p>
  <p id="aDP">最胜智眼常清净　　无垢无动无所著</p>
  <p id="aDQ">能观一切极微中　　见佛种种神通力</p>
  <p id="aDR">仁今身为正法藏　　心智无碍常清净</p>
  <p id="aDS">既得如来智慧光　　复照一切诸群品</p>
  <p id="aDT">心能普集无边业　　庄严一切诸世间</p>
  <p id="aDU">了一切法皆是心　　现身等彼众生数</p>
  <p id="aDV">解了世间犹若梦　　一切诸佛犹如影</p>
  <p id="aDW">诸法如响悉皆空　　随心普现而无著</p>
  <p id="aDX">天能普为诸众生　　念念现身恒自在</p>
  <p id="aDY">于有于无心不住　　常闻说法遍诸方</p>
  <p id="aDZ">无量刹尘诸刹海　　及善逝海众生海</p>
  <p id="aDa">如是悉在一尘中　　此尊解脱境界力</p>
  <p id="aDb">时善财童子。<a id="a-Dc"></a>以此妙偈。<a id="a-Dd"></a>赞彼神已。<a id="a-De"></a>顶礼其足。<a id="a-Df"></a>绕无数匝。<a id="a-Dg"></a>殷勤瞻仰。<a id="a-Dh"></a>辞退而去。</p>
 </body>
</html>