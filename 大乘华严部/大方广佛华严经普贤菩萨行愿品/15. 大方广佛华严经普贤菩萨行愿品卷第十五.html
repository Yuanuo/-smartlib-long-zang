<!doctype html>
<html id="z3IBTWUIl" data-ver="1185">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第十五</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>于诸众生。<a id="a-5"></a>起大慈普遍心。<a id="a-6"></a>起大悲润泽心。<a id="a-7"></a>思惟相续。<a id="a-8"></a>曾无间断。<a id="a-9"></a>福德智慧具足庄严正见圆满。<a id="a-A"></a>离诸尘垢。<a id="a-B"></a>证法平等心无高下。<a id="a-C"></a>随顺悟入一切智道。<a id="a-D"></a>拔不善刺灭一切障。<a id="a-E"></a>了达甚深觉法自性。<a id="a-F"></a>坚固精进以为墙堑。<a id="a-G"></a>不思议三昧而为园苑。<a id="a-H"></a>以慧日光破无明闇。<a id="a-I"></a>以方便风开智慧华。<a id="a-J"></a>以广大愿充满法界。<a id="a-K"></a>心常现入一切智城。<a id="a-L"></a>如是勤求菩萨之道。<a id="a-M"></a>渐次往诣乐璎珞城。<a id="a-N"></a>到彼询求最胜长者。<a id="a-O"></a>见在城东大庄严幢无忧林中。<a id="a-P"></a>无量商人百千长者众所围绕。<a id="a-Q"></a>理断人间种种事务。<a id="a-R"></a>因为宣扬出世之法。<a id="a-S"></a>令离见慢及我我所。<a id="a-T"></a>舍所积聚眷属珍财。<a id="a-U"></a>灭除悭嫉一切疑执。<a id="a-V"></a>心得清净。<a id="a-W"></a>无诸秽浊。<a id="a-X"></a>获净信力。<a id="a-Y"></a>常乐见佛。<a id="a-Z"></a>受持佛法。<a id="a-a"></a>生菩萨力。<a id="a-b"></a>起菩萨行。<a id="a-c"></a>入菩萨三昧。<a id="a-d"></a>得菩萨智慧。<a id="a-e"></a>住菩萨正念。<a id="a-f"></a>增菩萨乐欲。<a id="a-g"></a>发起无上菩提之心。<a id="a-h"></a>尔时善财。<a id="a-i"></a>即至其所。<a id="a-j"></a>以身投地。<a id="a-k"></a>顶礼其足。<a id="a-l"></a>良久乃起。<a id="a-m"></a>以尊重心。<a id="a-n"></a>白言圣者。<a id="a-o"></a>我是善财。<a id="a-p"></a>我是善财。<a id="a-q"></a>我专寻求菩萨胜行。<a id="a-r"></a>菩萨云何学菩萨行。<a id="a-s"></a>菩萨云何修菩萨道。<a id="a-t"></a>随修学时。<a id="a-u"></a>常能化度一切众生。<a id="a-v"></a>常能现见一切诸佛。<a id="a-w"></a>常得听闻一切佛法。<a id="a-x"></a>常能住持一切佛法。<a id="a-y"></a>常能趣入一切法门。<a id="a-z"></a>入一切刹。<a id="a-10"></a>学菩萨行。<a id="a-11"></a>常能久住一切大劫。<a id="a-12"></a>修菩萨道。<a id="a-13"></a>心无厌足。<a id="a-14"></a>能知一切如来神力。<a id="a-15"></a>能得一切如来护念。<a id="a-16"></a>能入一切如来智慧。<a id="a-17"></a>时彼长者。<a id="a-18"></a>告善财言。<a id="a-19"></a>善哉善哉。<a id="a-1A"></a>善男子。<a id="a-1B"></a>汝已能发阿耨多罗三藐三菩提心。<a id="a-1C"></a>善男子。<a id="a-1D"></a>我已成就至一切处净菩萨行法门。<a id="a-1E"></a>无体无依无作无住神通之力。</p>
  <p id="a1F">善男子。<a id="a-1G"></a>云何名为至一切处净菩萨行法门。<a id="a-1H"></a>善男子。<a id="a-1I"></a>我于此三千大千世界欲界一切诸众生中。<a id="a-1J"></a>所谓一切三十三天。<a id="a-1K"></a>一切须夜摩天。<a id="a-1L"></a>一切兜率陀天。<a id="a-1M"></a>一切乐变化天。<a id="a-1N"></a>一切他化自在天。<a id="a-1O"></a>一切魔天。<a id="a-1P"></a>及余一切欲界所居部类眷属。<a id="a-1Q"></a>一切天龙夜叉罗刹鸠槃茶乾闼婆阿修罗迦楼罗紧那罗摩睺罗伽人与非人。<a id="a-1R"></a>村营城邑。<a id="a-1S"></a>一切住处。<a id="a-1T"></a>诸众生中。<a id="a-1U"></a>随其所应。<a id="a-1V"></a>而为说法。<a id="a-1W"></a>令舍非法。<a id="a-1X"></a>令息诤论。<a id="a-1Y"></a>令除斗战。<a id="a-1Z"></a>令止忿竞。<a id="a-1a"></a>令破怨结。<a id="a-1b"></a>令解系缚。<a id="a-1c"></a>令出牢狱。<a id="a-1d"></a>令免怖畏。<a id="a-1e"></a>令断杀生。<a id="a-1f"></a>乃至邪见一切恶业不可作事。<a id="a-1g"></a>皆令禁止。<a id="a-1h"></a>令其顺行一切善法。<a id="a-1i"></a>诸可作事皆使正修。<a id="a-1j"></a>令其遍学一切技艺。<a id="a-1k"></a>于诸世间而作利益。<a id="a-1l"></a>为其分别种种诸论。<a id="a-1m"></a>随其所应。<a id="a-1n"></a>令生欢喜。<a id="a-1o"></a>令渐成熟随顺。<a id="a-1p"></a>一切诸外道众。<a id="a-1q"></a>为说胜慧。<a id="a-1r"></a>令断诸见。<a id="a-1s"></a>令入佛法。<a id="a-1t"></a>乃至色界一切梵天。<a id="a-1u"></a>我亦为其说如是法。<a id="a-1v"></a>如于此三千大千世界。<a id="a-1w"></a>乃至十方十不可说百千亿那由他佛刹极微尘数世界之中。<a id="a-1x"></a>我皆为其广说正法。<a id="a-1y"></a>所谓佛法。<a id="a-1z"></a>菩萨法。<a id="a-20"></a>声闻法。<a id="a-21"></a>独觉法。<a id="a-22"></a>说地狱趣。<a id="a-23"></a>说地狱众生受苦差别。<a id="a-24"></a>说向地狱道。<a id="a-25"></a>说畜生趣。<a id="a-26"></a>说畜生众生受苦差别。<a id="a-27"></a>说向畜生道。<a id="a-28"></a>说阎罗王界。<a id="a-29"></a>说阎罗王界受苦差别。<a id="a-2A"></a>说向阎罗王界道。<a id="a-2B"></a>说天世间。<a id="a-2C"></a>说天世间受乐差别。<a id="a-2D"></a>说向天世间道。<a id="a-2E"></a>说人世间。<a id="a-2F"></a>说人世间受苦受乐。<a id="a-2G"></a>说向人世间道。<a id="a-2H"></a>善男子。<a id="a-2I"></a>我说如是种种世间。<a id="a-2J"></a>若集若坏若染若净。<a id="a-2K"></a>为欲开显菩萨功德。<a id="a-2L"></a>为令舍离生死过患。<a id="a-2M"></a>为令知见诸佛功德。<a id="a-2N"></a>为令知见诸有趣生。<a id="a-2O"></a>为令知见无障碍法。<a id="a-2P"></a>为令开发智慧光明。<a id="a-2Q"></a>为欲显示苦乐因起。<a id="a-2R"></a>为欲显示入无相门。<a id="a-2S"></a>为令众生舍诸想着。<a id="a-2T"></a>为令证得佛无依法。<a id="a-2U"></a>为令永灭烦恼业轮。<a id="a-2V"></a>为令能转佛净法轮。<a id="a-2W"></a>我为众生说如是法。<a id="a-2X"></a>善男子。<a id="a-2Y"></a>我唯知此至一切处净菩萨行庄严法门无依无作无性无住神通之力。<a id="a-2Z"></a>如诸菩萨摩诃萨。<a id="a-2a"></a>具足一切自在神通。<a id="a-2b"></a>悉能遍往一切佛刹。<a id="a-2c"></a>得普眼地。<a id="a-2d"></a>住净耳根。<a id="a-2e"></a>悉闻一切音声言说。<a id="a-2f"></a>普入诸法。<a id="a-2g"></a>智慧自在。<a id="a-2h"></a>勇健无比。<a id="a-2i"></a>离诸乖诤。<a id="a-2j"></a>以广长舌。<a id="a-2k"></a>出平等音。<a id="a-2l"></a>其身妙好。<a id="a-2m"></a>同诸菩萨。<a id="a-2n"></a>与诸如来究竟无二。<a id="a-2o"></a>智身广大。<a id="a-2p"></a>普入三世境界无际。<a id="a-2q"></a>同于虚空。<a id="a-2r"></a>而我云何能知能说彼功德行。<a id="a-2s"></a>善男子。<a id="a-2t"></a>于此南方。<a id="a-2u"></a>有一国土。<a id="a-2v"></a>名无边际河。<a id="a-2w"></a>其国有城。<a id="a-2x"></a>名羯陵迦林。<a id="a-2y"></a>有比丘尼。<a id="a-2z"></a>名师子频申。<a id="a-30"></a>汝诣彼问。<a id="a-31"></a>菩萨云何学菩萨行。<a id="a-32"></a>修菩萨道。<a id="a-33"></a>时善财童子。<a id="a-34"></a>礼最胜足。<a id="a-35"></a>绕无数匝。<a id="a-36"></a>殷勤瞻仰。<a id="a-37"></a>一心恋慕。<a id="a-38"></a>辞退而去。</p>
  <p id="a39">尔时善财。<a id="a-3A"></a>童子渐渐前行。<a id="a-3B"></a>至无边际河羯陵迦林。<a id="a-3C"></a>周遍寻访师子频申比丘尼。<a id="a-3D"></a>时无量人。<a id="a-3E"></a>咸告之言。<a id="a-3F"></a>善男子。<a id="a-3G"></a>此比丘尼。<a id="a-3H"></a>在胜光王之所舍施日光园中。<a id="a-3I"></a>说法利益无量众生。<a id="a-3J"></a>善财闻已。<a id="a-3K"></a>欢喜踊跃。<a id="a-3L"></a>即诣彼园。<a id="a-3M"></a>周遍观察。<a id="a-3N"></a>见其园中。<a id="a-3O"></a>有一大树。<a id="a-3P"></a>名过满月。<a id="a-3Q"></a>形如楼阁。<a id="a-3R"></a>高广严好。<a id="a-3S"></a>放大光明。<a id="a-3T"></a>照一由旬。<a id="a-3U"></a>复见叶树。<a id="a-3V"></a>名曰普覆。<a id="a-3W"></a>其形如盖。<a id="a-3X"></a>绀青光明。<a id="a-3Y"></a>周遍照耀。<a id="a-3Z"></a>复见华树。<a id="a-3a"></a>名曰华藏。<a id="a-3b"></a>形色高洁犹如雪山。<a id="a-3c"></a>雨众妙华如流香水。<a id="a-3d"></a>周遍普熏无有穷尽。<a id="a-3e"></a>犹忉利天欢喜园中波利质多罗树。<a id="a-3f"></a>复有果树。<a id="a-3g"></a>名为常熟。<a id="a-3h"></a>形如金山。<a id="a-3i"></a>味如甘露。<a id="a-3j"></a>柔软香美常放光明。<a id="a-3k"></a>种种众果。<a id="a-3l"></a>悉皆具足其中。<a id="a-3m"></a>复有摩尼宝树。<a id="a-3n"></a>名毗卢遮那藏。<a id="a-3o"></a>其形无比。<a id="a-3p"></a>如妙高山。<a id="a-3q"></a>心王摩尼宝。<a id="a-3r"></a>最在其上。<a id="a-3s"></a>阿僧祇色相摩尼宝周遍庄严。<a id="a-3t"></a>栴檀摩尼以为树果。<a id="a-3u"></a>众杂珠网。<a id="a-3v"></a>罗覆其上。<a id="a-3w"></a>复有鬘树。<a id="a-3x"></a>名为天宝。<a id="a-3y"></a>恒出妙宝璎珞华鬘。<a id="a-3z"></a>如意宝王敷荣光耀。<a id="a-40"></a>摩尼宝藏蕴伏其下。<a id="a-41"></a>以为树根。<a id="a-42"></a>复有衣树。<a id="a-43"></a>名能清净。<a id="a-44"></a>常出众色诸妙宝衣。<a id="a-45"></a>垂布树枝。<a id="a-46"></a>以为严饰。<a id="a-47"></a>有音乐树。<a id="a-48"></a>名为欢喜。<a id="a-49"></a>其音美妙。<a id="a-4A"></a>过诸天乐。<a id="a-4B"></a>复有香树。<a id="a-4C"></a>名遍庄严。<a id="a-4D"></a>恒出妙香。<a id="a-4E"></a>普熏一切园中。<a id="a-4F"></a>复有种种陂池。<a id="a-4G"></a>一切皆以七宝庄严。<a id="a-4H"></a>其池入处。<a id="a-4I"></a>众宝庄严。<a id="a-4J"></a>众色摩尼。<a id="a-4K"></a>而为栏楯。<a id="a-4L"></a>栴檀香末。<a id="a-4M"></a>凝积其中。<a id="a-4N"></a>上妙金沙弥布其底。<a id="a-4O"></a>八功德水清净盈满。<a id="a-4P"></a>优钵罗华。<a id="a-4Q"></a>波头摩华。<a id="a-4R"></a>拘物头华。<a id="a-4S"></a>芬陀利华。<a id="a-4T"></a>遍覆其上。<a id="a-4U"></a>瞻博迦华。<a id="a-4V"></a>阿提目多迦华。<a id="a-4W"></a>婆利师迦华。<a id="a-4X"></a>曼陀罗华。<a id="a-4Y"></a>摩诃曼陀罗华。<a id="a-4Z"></a>如是等华。<a id="a-4a"></a>列植其岸。<a id="a-4b"></a>众鸟和鸣。<a id="a-4c"></a>其声清雅。<a id="a-4d"></a>种种天宝。<a id="a-4e"></a>妙庄严树。<a id="a-4f"></a>行列园中。<a id="a-4g"></a>诸宝树下。<a id="a-4h"></a>各各敷置宝师子座。<a id="a-4i"></a>以不思议种种妙宝而为庄严。<a id="a-4j"></a>布以天衣。<a id="a-4k"></a>熏以妙香。<a id="a-4l"></a>垂诸宝缯。<a id="a-4m"></a>施诸宝帐。<a id="a-4n"></a>阎浮金网。<a id="a-4o"></a>弥覆其上。<a id="a-4p"></a>宝铎徐摇。<a id="a-4q"></a>出妙音声。<a id="a-4r"></a>或有树下敷莲华藏师子之座。<a id="a-4s"></a>或有树下敷香王摩尼藏师子之座。<a id="a-4t"></a>或有树下敷龙象庄严摩尼王藏师子之座。<a id="a-4u"></a>或有树下敷宝师子聚摩尼王藏师子之座。<a id="a-4v"></a>或有树下敷毗卢遮那摩尼王藏师子之座。<a id="a-4w"></a>或有树下敷十方毗卢遮那摩尼王藏师子之座。<a id="a-4x"></a>或有树下敷因陀罗摩尼金刚王藏师子之座。<a id="a-4y"></a>或有树下敷众生形相毗卢遮那摩尼王藏师子之座。<a id="a-4z"></a>或有树下敷如意摩尼王藏师子之座。<a id="a-50"></a>或有树下敷白色光明摩尼王藏师子之座。<a id="a-51"></a>其一一座各有百千宝师子座周匝围绕。<a id="a-52"></a>一一皆具无量庄严。<a id="a-53"></a>此大园中。<a id="a-54"></a>众宝充满。<a id="a-55"></a>如海宝洲。<a id="a-56"></a>宝衣布地。<a id="a-57"></a>敷设庄严。<a id="a-58"></a>柔软妙好。<a id="a-59"></a>如迦邻迦衣。<a id="a-5A"></a>能生乐触。<a id="a-5B"></a>蹈之没足。<a id="a-5C"></a>举即还复。<a id="a-5D"></a>异类众鸟。<a id="a-5E"></a>凫雁鸳鸯。<a id="a-5F"></a>白鹤孔雀。<a id="a-5G"></a>拘枳罗等。<a id="a-5H"></a>飞翔自在。<a id="a-5I"></a>顾影和鸣。<a id="a-5J"></a>宝栴檀林列植门侧。<a id="a-5K"></a>密叶葱翠。<a id="a-5L"></a>耸干枎疏。<a id="a-5M"></a>布影垂阴。<a id="a-5N"></a>庄严妙好。<a id="a-5O"></a>种种华树。<a id="a-5P"></a>常雨妙华。<a id="a-5Q"></a>逾天帝释杂华之园。<a id="a-5R"></a>无比香王。<a id="a-5S"></a>普熏一切。<a id="a-5T"></a>香风四布。<a id="a-5U"></a>流及天人。<a id="a-5V"></a>一切楼阁众宝庄严。<a id="a-5W"></a>上妙香华。<a id="a-5X"></a>珍奇校饰。<a id="a-5Y"></a>过天帝释善法之堂。<a id="a-5Z"></a>诸音乐树奏天音乐。<a id="a-5a"></a>种种乐器。<a id="a-5b"></a>悬布树枝。<a id="a-5c"></a>所谓筝笛箜篌琵琶箫瑟。<a id="a-5d"></a>如是等乐。<a id="a-5e"></a>不鼓自鸣。<a id="a-5f"></a>闻皆可意。<a id="a-5g"></a>离诸染着。<a id="a-5h"></a>宝多罗树。<a id="a-5i"></a>覆宝铃网。<a id="a-5j"></a>微风吹动。<a id="a-5k"></a>出微妙音。<a id="a-5l"></a>如自在天善口天女。<a id="a-5m"></a>诸如意树。<a id="a-5n"></a>出众宝衣。<a id="a-5o"></a>如天劫波服。<a id="a-5p"></a>垂布严饰。<a id="a-5q"></a>有无量色。<a id="a-5r"></a>犹如大海。<a id="a-5s"></a>百千楼阁众宝庄严。<a id="a-5t"></a>如忉利天帝释宫殿。<a id="a-5u"></a>宝盖弥覆。<a id="a-5v"></a>如妙高峰。<a id="a-5w"></a>如梵王宫。<a id="a-5x"></a>光明普照。<a id="a-5y"></a>尔时善财童子。<a id="a-5z"></a>见此园林。<a id="a-60"></a>无量功德。<a id="a-61"></a>种种庄严。<a id="a-62"></a>皆是菩萨不思议业之所成就。<a id="a-63"></a>出世善根之所生起。<a id="a-64"></a>供养一切诸佛功德。<a id="a-65"></a>广修净业。<a id="a-66"></a>无能坏者。<a id="a-67"></a>一切世间无能与等。<a id="a-68"></a>如是皆从师子频申比丘尼了法如幻不舍有为积集广大善业所成。<a id="a-69"></a>不与声闻辟支佛共。<a id="a-6A"></a>异道邪论不能倾动。<a id="a-6B"></a>一切魔军无能与敌。<a id="a-6C"></a>凡夫浅智不能思惟。<a id="a-6D"></a>三千大千世界天龙八部。<a id="a-6E"></a>无量众生。<a id="a-6F"></a>随自善根。<a id="a-6G"></a>如应度者。<a id="a-6H"></a>皆入此园。<a id="a-6I"></a>而不迫窄。<a id="a-6J"></a>何以故。<a id="a-6K"></a>此比丘尼。<a id="a-6L"></a>不可思议威神力故。</p>
  <p id="a6M">尔时善财。<a id="a-6N"></a>见比丘尼。<a id="a-6O"></a>遍坐一切诸宝树下大师子座。<a id="a-6P"></a>身相端严。<a id="a-6Q"></a>威仪寂静。<a id="a-6R"></a>住法平等。<a id="a-6S"></a>动止安详。<a id="a-6T"></a>诸根调顺。<a id="a-6U"></a>如大象王。<a id="a-6V"></a>心无垢浊。<a id="a-6W"></a>如清净池。<a id="a-6X"></a>普济所求。<a id="a-6Y"></a>如如意宝。<a id="a-6Z"></a>不染世法。<a id="a-6a"></a>犹如莲华。<a id="a-6b"></a>心无所畏。<a id="a-6c"></a>如师子王。<a id="a-6d"></a>护持净戒。<a id="a-6e"></a>不可倾动。<a id="a-6f"></a>如须弥山。<a id="a-6g"></a>能令见者心得清凉。<a id="a-6h"></a>如妙香山。<a id="a-6i"></a>能除众生诸烦恼热。<a id="a-6j"></a>如雪山中妙栴檀香。<a id="a-6k"></a>众生见者。<a id="a-6l"></a>诸苦销灭。<a id="a-6m"></a>如妙见药王。<a id="a-6n"></a>能令见者。<a id="a-6o"></a>所愿不空。<a id="a-6p"></a>如婆楼那天。<a id="a-6q"></a>永离欲染。<a id="a-6r"></a>如大梵王。<a id="a-6s"></a>净众生心。<a id="a-6t"></a>如水清宝。<a id="a-6u"></a>能长众善。<a id="a-6v"></a>如良沃田。<a id="a-6w"></a>三业自在。<a id="a-6x"></a>犹如如来。<a id="a-6y"></a>在一一座。<a id="a-6z"></a>众会不同。<a id="a-70"></a>所说法门。<a id="a-71"></a>亦各差别。<a id="a-72"></a>或见处座。<a id="a-73"></a>净居天众所共围绕。<a id="a-74"></a>摩醯首罗天王而为上首。<a id="a-75"></a>此比丘尼。<a id="a-76"></a>为说法门。<a id="a-77"></a>名无尽法相解脱。<a id="a-78"></a>或见处座。<a id="a-79"></a>诸梵天众。<a id="a-7A"></a>所共围绕。<a id="a-7B"></a>妙光明梵王而为上首。<a id="a-7C"></a>此比丘尼。<a id="a-7D"></a>为说法门。<a id="a-7E"></a>名普门差别清净言音轮。<a id="a-7F"></a>或见处座。<a id="a-7G"></a>他化自在天天子天女。<a id="a-7H"></a>所共围绕。<a id="a-7I"></a>自在转天王。<a id="a-7J"></a>而为上首。<a id="a-7K"></a>此比丘尼。<a id="a-7L"></a>为说法门。<a id="a-7M"></a>名菩萨清净心自在庄严。<a id="a-7N"></a>或见处座。<a id="a-7O"></a>妙变化天天子天女所共围绕。<a id="a-7P"></a>乐变化天王。<a id="a-7Q"></a>而为上首。<a id="a-7R"></a>此比丘尼。<a id="a-7S"></a>为说法门。<a id="a-7T"></a>名妙法清净庄严门。<a id="a-7U"></a>或见处座。<a id="a-7V"></a>兜率陀天天子天女。<a id="a-7W"></a>所共围绕。<a id="a-7X"></a>兜率天王。<a id="a-7Y"></a>而为上首。<a id="a-7Z"></a>此比丘尼为说法门。<a id="a-7a"></a>名自心藏旋转。<a id="a-7b"></a>或见处座。<a id="a-7c"></a>须夜摩天天子天女所共围绕。<a id="a-7d"></a>须夜摩天王。<a id="a-7e"></a>而为上首。<a id="a-7f"></a>此比丘尼为说法门。<a id="a-7g"></a>名普遍庄严。<a id="a-7h"></a>或见处座。<a id="a-7i"></a>三十三天天子天女。<a id="a-7j"></a>所共围绕。<a id="a-7k"></a>释提桓因。<a id="a-7l"></a>而为上首。<a id="a-7m"></a>此比丘尼。<a id="a-7n"></a>为说法门。<a id="a-7o"></a>名厌离门。<a id="a-7p"></a>或见处座。<a id="a-7q"></a>百光明龙王。<a id="a-7r"></a>难陀龙王。<a id="a-7s"></a>优波难陀龙王。<a id="a-7t"></a>摩那斯龙王。<a id="a-7u"></a>伊罗跋陀龙王。<a id="a-7v"></a>阿那婆达多龙王等。<a id="a-7w"></a>龙子龙女。<a id="a-7x"></a>所共围绕。<a id="a-7y"></a>娑伽罗龙王。<a id="a-7z"></a>而为上首。<a id="a-80"></a>此比丘尼。<a id="a-81"></a>为说法门。<a id="a-82"></a>名佛境界光明庄严。<a id="a-83"></a>或见处座。<a id="a-84"></a>诸夜叉众。<a id="a-85"></a>童男童女。<a id="a-86"></a>所共围绕。<a id="a-87"></a>毗沙门天王。<a id="a-88"></a>而为上首。<a id="a-89"></a>此比丘尼。<a id="a-8A"></a>为说法门。<a id="a-8B"></a>名救护众生藏。<a id="a-8C"></a>或见处座乾闼婆。<a id="a-8D"></a>众男女眷属。<a id="a-8E"></a>所共围绕。<a id="a-8F"></a>持国乾闼婆王。<a id="a-8G"></a>而为上首。<a id="a-8H"></a>此比丘尼。<a id="a-8I"></a>为说法门。<a id="a-8J"></a>名雨无尽大欢喜法雨。<a id="a-8K"></a>或见处座。<a id="a-8L"></a>阿修罗众男女眷属。<a id="a-8M"></a>所共围绕。<a id="a-8N"></a>罗睺阿修罗王。<a id="a-8O"></a>而为上首。<a id="a-8P"></a>此比丘尼。<a id="a-8Q"></a>为说法门。<a id="a-8R"></a>名速疾庄严法界智门。<a id="a-8S"></a>或见处座。<a id="a-8T"></a>迦楼罗众男女眷属。<a id="a-8U"></a>所共围绕。<a id="a-8V"></a>大力勇持迦楼罗王。<a id="a-8W"></a>而为上首。<a id="a-8X"></a>此比丘尼。<a id="a-8Y"></a>为说法门。<a id="a-8Z"></a>名怖动诸有海。<a id="a-8a"></a>或见处座。<a id="a-8b"></a>紧那罗众男女眷属。<a id="a-8c"></a>所共围绕。<a id="a-8d"></a>大树紧那罗王。<a id="a-8e"></a>而为上首。<a id="a-8f"></a>此比丘尼。<a id="a-8g"></a>为说法门。<a id="a-8h"></a>名佛行光明门。<a id="a-8i"></a>或见处座。<a id="a-8j"></a>摩睺罗伽众男女眷属。<a id="a-8k"></a>所共围绕。<a id="a-8l"></a>庵罗林忿怒摩睺罗伽王。<a id="a-8m"></a>而为上首。<a id="a-8n"></a>此比丘尼。<a id="a-8o"></a>为说法门。<a id="a-8p"></a>名出生见佛欢喜心。<a id="a-8q"></a>或见处座。<a id="a-8r"></a>无数百千男子女人童男童女。<a id="a-8s"></a>所共围绕。<a id="a-8t"></a>此比丘尼。<a id="a-8u"></a>为说法门。<a id="a-8v"></a>名殊胜行。<a id="a-8w"></a>或见处座。<a id="a-8x"></a>诸罗刹众男女眷属。<a id="a-8y"></a>所共围绕。<a id="a-8z"></a>常吸精气大树罗刹王。<a id="a-90"></a>而为上首。<a id="a-91"></a>此比丘尼。<a id="a-92"></a>为说法门。<a id="a-93"></a>名发生慈悲心。<a id="a-94"></a>或见处座。<a id="a-95"></a>信乐声闻乘众生。<a id="a-96"></a>所共围绕。<a id="a-97"></a>此比丘尼。<a id="a-98"></a>为说法门。<a id="a-99"></a>名胜智威力大光明。<a id="a-9A"></a>或见处座。<a id="a-9B"></a>信乐独觉乘众生。<a id="a-9C"></a>所共围绕。<a id="a-9D"></a>此比丘尼。<a id="a-9E"></a>为说法门。<a id="a-9F"></a>名佛功德广大光明。<a id="a-9G"></a>或见处座。<a id="a-9H"></a>信乐大乘众生。<a id="a-9I"></a>所共围绕。<a id="a-9J"></a>此比丘尼。<a id="a-9K"></a>为说法门。<a id="a-9L"></a>名普门三昧智光明。<a id="a-9M"></a>或见处座。<a id="a-9N"></a>初地菩萨。<a id="a-9O"></a>所共围绕。<a id="a-9P"></a>此比丘尼。<a id="a-9Q"></a>为说法门。<a id="a-9R"></a>名一切诸佛大愿聚三昧。<a id="a-9S"></a>或见处座。<a id="a-9T"></a>二地菩萨。<a id="a-9U"></a>所共围绕。<a id="a-9V"></a>此比丘尼。<a id="a-9W"></a>为说法门。<a id="a-9X"></a>名无垢轮三昧。<a id="a-9Y"></a>或见处座。<a id="a-9Z"></a>三地菩萨。<a id="a-9a"></a>所共围绕。<a id="a-9b"></a>此比丘尼。<a id="a-9c"></a>为说法门。<a id="a-9d"></a>名大寂静庄严三昧。<a id="a-9e"></a>或见处座。<a id="a-9f"></a>四地菩萨。<a id="a-9g"></a>所共围绕。<a id="a-9h"></a>此比丘尼。<a id="a-9i"></a>为说法门。<a id="a-9j"></a>名速疾出生一切智境界三昧。<a id="a-9k"></a>或见处座。<a id="a-9l"></a>五地菩萨。<a id="a-9m"></a>所共围绕。<a id="a-9n"></a>此比丘尼。<a id="a-9o"></a>为说法门。<a id="a-9p"></a>名妙华藏三昧。<a id="a-9q"></a>或见处座。<a id="a-9r"></a>六地菩萨。<a id="a-9s"></a>所共围绕。<a id="a-9t"></a>此比丘尼。<a id="a-9u"></a>为说法门。<a id="a-9v"></a>名毗卢遮那藏三昧。<a id="a-9w"></a>或见处座。<a id="a-9x"></a>七地菩萨所共围绕。<a id="a-9y"></a>此比丘尼为说法门。<a id="a-9z"></a>名普遍庄严地三昧。<a id="a-A0"></a>或见处座。<a id="a-A1"></a>八地菩萨。<a id="a-A2"></a>所共围绕。<a id="a-A3"></a>此比丘尼。<a id="a-A4"></a>为说法门。<a id="a-A5"></a>名普遍法界境界化现身三昧。<a id="a-A6"></a>或见处座。<a id="a-A7"></a>九地菩萨。<a id="a-A8"></a>所共围绕。<a id="a-A9"></a>此比丘尼。<a id="a-AA"></a>为说法门。<a id="a-AB"></a>名无所得力智庄严三昧。<a id="a-AC"></a>或见处座。<a id="a-AD"></a>十地菩萨。<a id="a-AE"></a>所共围绕。<a id="a-AF"></a>此比丘尼。<a id="a-AG"></a>为说法门。<a id="a-AH"></a>名无障碍轮三昧。<a id="a-AI"></a>或见处座。<a id="a-AJ"></a>执金刚菩萨所共围绕。<a id="a-AK"></a>此比丘尼。<a id="a-AL"></a>为说法门。<a id="a-AM"></a>名金刚智那罗延庄严三昧。</p>
  <p id="aAN">尔时善财童子。<a id="a-AO"></a>见如是等一切大众种种出生。<a id="a-AP"></a>种种住处。<a id="a-AQ"></a>种种身相。<a id="a-AR"></a>种种眷属。<a id="a-AS"></a>已成熟者。<a id="a-AT"></a>已调伏者。<a id="a-AU"></a>堪为法器。<a id="a-AV"></a>皆入此园。<a id="a-AW"></a>各于树下。<a id="a-AX"></a>围绕而坐。<a id="a-AY"></a>师子频申比丘尼。<a id="a-AZ"></a>如其所应种种心性。<a id="a-Aa"></a>种种欲乐。<a id="a-Ab"></a>种种信解。<a id="a-Ac"></a>随彼所宜胜劣差别。<a id="a-Ad"></a>而为演说相应法门。<a id="a-Ae"></a>令于阿耨多罗三藐三菩提得不退转。<a id="a-Af"></a>何以故。<a id="a-Ag"></a>此比丘尼。<a id="a-Ah"></a>得普眼舍得般若波罗蜜门。<a id="a-Ai"></a>演说一切佛法般若波罗蜜门。<a id="a-Aj"></a>法界差别际般若波罗蜜门。<a id="a-Ak"></a>散坏一切障碍轮般若波罗蜜门。<a id="a-Al"></a>生长一切众生善心般若波罗蜜门。<a id="a-Am"></a>最胜庄严般若波罗蜜门。<a id="a-An"></a>无碍真实藏般若波罗蜜门。<a id="a-Ao"></a>法界圆满般若波罗蜜门。<a id="a-Ap"></a>清净心藏般若波罗蜜门。<a id="a-Aq"></a>普遍出生种种语言神通藏般若波罗蜜门。<a id="a-Ar"></a>此十般若波罗蜜门。<a id="a-As"></a>而为上首。<a id="a-At"></a>入如是等无数百万阿僧祇般若波罗蜜门。<a id="a-Au"></a>此日光园中。<a id="a-Av"></a>一切菩萨。<a id="a-Aw"></a>及诸众生。<a id="a-Ax"></a>所见境界。<a id="a-Ay"></a>所闻妙法。<a id="a-Az"></a>各各差别。<a id="a-B0"></a>悟解不同。<a id="a-B1"></a>皆是师子频申比丘尼。<a id="a-B2"></a>初劝发心。<a id="a-B3"></a>说法教化。<a id="a-B4"></a>令于阿耨多罗三藐三菩提得不退转。<a id="a-B5"></a>时善财童子。<a id="a-B6"></a>见师子频申比丘尼。<a id="a-B7"></a>如是园林。<a id="a-B8"></a>如是床座。<a id="a-B9"></a>如是经行。<a id="a-BA"></a>如是众会。<a id="a-BB"></a>如是威仪。<a id="a-BC"></a>如是自在。<a id="a-BD"></a>如是普身。<a id="a-BE"></a>如是无畏。<a id="a-BF"></a>如是神力。<a id="a-BG"></a>如是辩才。<a id="a-BH"></a>如是庄严。<a id="a-BI"></a>复闻如是不可思议广大法门。<a id="a-BJ"></a>身心柔软。<a id="a-BK"></a>五体投地。<a id="a-BL"></a>恭敬顶礼。<a id="a-BM"></a>合掌念言。<a id="a-BN"></a>我当右绕此比丘尼。<a id="a-BO"></a>经于无数百千万匝。<a id="a-BP"></a>作是念时。<a id="a-BQ"></a>此比丘尼。<a id="a-BR"></a>即放光明。<a id="a-BS"></a>遍照其园。<a id="a-BT"></a>普及众会。<a id="a-BU"></a>善财童子。<a id="a-BV"></a>即自见身。<a id="a-BW"></a>遍一切处。<a id="a-BX"></a>一一座上。<a id="a-BY"></a>比丘尼所。<a id="a-BZ"></a>皆悉右绕。<a id="a-Ba"></a>百千万匝。<a id="a-Bb"></a>围绕毕已。<a id="a-Bc"></a>合掌而立。<a id="a-Bd"></a>白言圣者。<a id="a-Be"></a>我已先发阿耨多罗三藐三菩提心。<a id="a-Bf"></a>而未知菩萨云何学菩萨行。<a id="a-Bg"></a>云何修菩萨道。<a id="a-Bh"></a>我闻圣者。<a id="a-Bi"></a>善能诱诲。<a id="a-Bj"></a>愿为我说。<a id="a-Bk"></a>比丘尼言。<a id="a-Bl"></a>善男子。<a id="a-Bm"></a>我得菩萨解脱。<a id="a-Bn"></a>名灭除一切微细分别门。</p>
  <p id="aBo">善财白言。<a id="a-Bp"></a>圣者何故。<a id="a-Bq"></a>名为灭除一切微细分别。<a id="a-Br"></a>比丘尼言。<a id="a-Bs"></a>善男子。<a id="a-Bt"></a>此解脱门。<a id="a-Bu"></a>于一念中。<a id="a-Bv"></a>普照三世一切诸法。<a id="a-Bw"></a>显示本性智慧光明。<a id="a-Bx"></a>善财白言。<a id="a-By"></a>圣者此智光明境界云何。<a id="a-Bz"></a>比丘尼言。<a id="a-C0"></a>善男子。<a id="a-C1"></a>我入此智光明门时。<a id="a-C2"></a>得自在出生一切法三昧王。<a id="a-C3"></a>以得如是三昧王故。<a id="a-C4"></a>现意生身。<a id="a-C5"></a>普遍十方一切世界兜率天宫。<a id="a-C6"></a>一生所系诸菩萨所。<a id="a-C7"></a>于一一菩萨前。<a id="a-C8"></a>现不可说佛刹极微数身。<a id="a-C9"></a>于一一身。<a id="a-CA"></a>作不可说佛刹极微数最胜供养。<a id="a-CB"></a>所谓或现天王身。<a id="a-CC"></a>龙王身。<a id="a-CD"></a>夜叉王身。<a id="a-CE"></a>乃至人王身。<a id="a-CF"></a>各各执持种种华云。<a id="a-CG"></a>种种鬘云。<a id="a-CH"></a>烧香涂香。<a id="a-CI"></a>及以末香。<a id="a-CJ"></a>衣服璎珞。<a id="a-CK"></a>幢幡缯盖。<a id="a-CL"></a>宝网宝帐。<a id="a-CM"></a>宝藏宝灯。<a id="a-CN"></a>乃至一切庄严具云。<a id="a-CO"></a>我皆执持。<a id="a-CP"></a>而以供养。<a id="a-CQ"></a>如于住兜率宫一生所系菩萨所。<a id="a-CR"></a>亲近承事。<a id="a-CS"></a>种种供养。<a id="a-CT"></a>如是降神入胎。<a id="a-CU"></a>住胎出胎。<a id="a-CV"></a>在家出家。<a id="a-CW"></a>往诣道场。<a id="a-CX"></a>成等正觉。<a id="a-CY"></a>转正法轮。<a id="a-CZ"></a>入于涅槃。<a id="a-Ca"></a>如是中间。<a id="a-Cb"></a>或住天宫。<a id="a-Cc"></a>或住龙宫。<a id="a-Cd"></a>乃至或住人非人宫。<a id="a-Ce"></a>于彼一切诸如来所。<a id="a-Cf"></a>我皆如是而为供养。<a id="a-Cg"></a>若有众生。<a id="a-Ch"></a>知我如是见闻亲近供养佛者。<a id="a-Ci"></a>一切皆于阿耨多罗三藐三菩提。<a id="a-Cj"></a>得不退转。<a id="a-Ck"></a>若有众生。<a id="a-Cl"></a>来诣我所。<a id="a-Cm"></a>我皆诱诲。<a id="a-Cn"></a>为其宣说般若波罗蜜门。<a id="a-Co"></a>善男子。<a id="a-Cp"></a>我见一切众生。<a id="a-Cq"></a>不分别众生相。<a id="a-Cr"></a>智眼明见故。<a id="a-Cs"></a>听一切语言。<a id="a-Ct"></a>不分别语言相。<a id="a-Cu"></a>心无所著故。<a id="a-Cv"></a>见一切如来。<a id="a-Cw"></a>不分别如来相智。<a id="a-Cx"></a>了法身故。<a id="a-Cy"></a>住持一切如来法轮。<a id="a-Cz"></a>不分别法轮相。<a id="a-D0"></a>悟法自性故。<a id="a-D1"></a>一念遍知一切法。<a id="a-D2"></a>不分别诸法相。<a id="a-D3"></a>知法如幻故。<a id="a-D4"></a>善男子。<a id="a-D5"></a>我唯知此灭除一切微细分别成就一切智菩萨解脱门。<a id="a-D6"></a>如诸菩萨摩诃萨心无分别。<a id="a-D7"></a>普知诸法。<a id="a-D8"></a>一身端坐。<a id="a-D9"></a>充满法界。<a id="a-DA"></a>于自身中。<a id="a-DB"></a>示现摄持一切佛刹。<a id="a-DC"></a>悉能往诣一切佛所。<a id="a-DD"></a>于自身内。<a id="a-DE"></a>普现一切诸佛神力。<a id="a-DF"></a>一毛遍举不可说不可说诸佛世界。<a id="a-DG"></a>于其自身一毛孔中。<a id="a-DH"></a>现不可说不可说世界成坏。<a id="a-DI"></a>于一念中。<a id="a-DJ"></a>与不可说不可说众生同住。<a id="a-DK"></a>于一念中。<a id="a-DL"></a>入不可说不可说一切诸劫。<a id="a-DM"></a>而我云何能知能说彼功德行。<a id="a-DN"></a>善男子。<a id="a-DO"></a>于此南方。<a id="a-DP"></a>有一聚落。<a id="a-DQ"></a>名为险难。<a id="a-DR"></a>其中有城。<a id="a-DS"></a>名宝庄严。<a id="a-DT"></a>彼有女人。<a id="a-DU"></a>名伐苏蜜多。<a id="a-DV"></a>汝诣彼问。<a id="a-DW"></a>菩萨云何学菩萨行。<a id="a-DX"></a>修菩萨道。<a id="a-DY"></a>时善财童子。<a id="a-DZ"></a>顶礼其足。<a id="a-Da"></a>绕无数匝。<a id="a-Db"></a>殷勤瞻仰。<a id="a-Dc"></a>辞退而去。</p>
  <p id="aDd">尔时善财童子。<a id="a-De"></a>大慧光明照启其心。<a id="a-Df"></a>思惟观察一切智智。<a id="a-Dg"></a>一心随顺诸法实性。<a id="a-Dh"></a>坚固了知一切众生言音陀罗尼门。<a id="a-Di"></a>得受持一切如来法轮陀罗尼门。<a id="a-Dj"></a>得与一切众生作所归依大悲力。<a id="a-Dk"></a>得观察一切法义理光明门。<a id="a-Dl"></a>得速疾圆满法界轮。<a id="a-Dm"></a>得转彼清净大愿轮。<a id="a-Dn"></a>得普照十方一切法智光明。<a id="a-Do"></a>得遍庄严一切世界自在力。<a id="a-Dp"></a>得普摄取一切菩萨神通智。<a id="a-Dq"></a>得普发起一切菩萨圆满愿。<a id="a-Dr"></a>渐渐前行。<a id="a-Ds"></a>至险难国宝庄严城。<a id="a-Dt"></a>处处寻访伐苏蜜多女。<a id="a-Du"></a>城中有人。<a id="a-Dv"></a>不知此女功德智慧。<a id="a-Dw"></a>方便善巧。<a id="a-Dx"></a>所住境界。<a id="a-Dy"></a>微密甚深。<a id="a-Dz"></a>作如是念。<a id="a-E0"></a>今此童子。<a id="a-E1"></a>诸根寂静。<a id="a-E2"></a>诸根调顺。<a id="a-E3"></a>智慧明了。<a id="a-E4"></a>已离放逸。<a id="a-E5"></a>心不迷乱。<a id="a-E6"></a>谛视一寻。<a id="a-E7"></a>无有疲懈。<a id="a-E8"></a>无所取着。<a id="a-E9"></a>目视不瞬。<a id="a-EA"></a>心无所动。<a id="a-EB"></a>甚深宽广。<a id="a-EC"></a>犹如大海。<a id="a-ED"></a>不应于此伐苏蜜多女。<a id="a-EE"></a>有贪爱心。<a id="a-EF"></a>有颠倒心。<a id="a-EG"></a>生于净想。<a id="a-EH"></a>生于欲想。<a id="a-EI"></a>不应为此女色所摄。<a id="a-EJ"></a>此童子者。<a id="a-EK"></a>不行魔行。<a id="a-EL"></a>不入魔境。<a id="a-EM"></a>不没欲泥。<a id="a-EN"></a>不被魔缚。<a id="a-EO"></a>不应作处。<a id="a-EP"></a>已能不作。<a id="a-EQ"></a>有何等意。<a id="a-ER"></a>而求此女。<a id="a-ES"></a>其中有人。<a id="a-ET"></a>先知此女有胜功德具深智慧。<a id="a-EU"></a>告善财言。<a id="a-EV"></a>善哉善哉。<a id="a-EW"></a>善男子。<a id="a-EX"></a>汝今乃能推求寻觅伐苏蜜多女。<a id="a-EY"></a>汝已获得广大善利。<a id="a-EZ"></a>善男子。<a id="a-Ea"></a>汝应决定求佛妙果。<a id="a-Eb"></a>决定欲为一切众生作所依怙。<a id="a-Ec"></a>决定欲拔一切众生贪爱毒箭。<a id="a-Ed"></a>决定欲破一切众生于女色中所有净想。<a id="a-Ee"></a>决定欲雨一切如来普遍法界大功德雨。<a id="a-Ef"></a>善男子。<a id="a-Eg"></a>伐苏蜜多女。<a id="a-Eh"></a>于此城内市廛之北自宅中住。<a id="a-Ei"></a>时善财童子。<a id="a-Ej"></a>闻是语已。<a id="a-Ek"></a>欢喜踊跃。<a id="a-El"></a>心愿圆满。<a id="a-Em"></a>一心正念。<a id="a-En"></a>往诣其门。<a id="a-Eo"></a>见其住宅。<a id="a-Ep"></a>广博严丽。<a id="a-Eq"></a>宝墙宝树。<a id="a-Er"></a>及以宝堑。<a id="a-Es"></a>一一皆有十重围绕。<a id="a-Et"></a>其宝堑中。<a id="a-Eu"></a>香水盈满。<a id="a-Ev"></a>底布金沙。<a id="a-Ew"></a>诸天宝华。<a id="a-Ex"></a>优钵罗华。<a id="a-Ey"></a>波头摩华。<a id="a-Ez"></a>拘物头华。<a id="a-F0"></a>芬陀利华。<a id="a-F1"></a>遍覆水上。<a id="a-F2"></a>异香芬馥。<a id="a-F3"></a>悦畅众心。<a id="a-F4"></a>妙宝殊珍。<a id="a-F5"></a>庄严其岸。<a id="a-F6"></a>阶陛栏楯。<a id="a-F7"></a>众宝合成。<a id="a-F8"></a>宫殿楼阁。<a id="a-F9"></a>处处分布。<a id="a-FA"></a>门闼窗牖。<a id="a-FB"></a>相望间列。<a id="a-FC"></a>咸施网铎。<a id="a-FD"></a>悉建幢幡。<a id="a-FE"></a>无量珍奇。<a id="a-FF"></a>以为严饰。<a id="a-FG"></a>琉璃为地。<a id="a-FH"></a>众宝间错。<a id="a-FI"></a>烧诸沉水。<a id="a-FJ"></a>涂以栴檀。<a id="a-FK"></a>悬众宝铃。<a id="a-FL"></a>风动成音。<a id="a-FM"></a>散诸天华。<a id="a-FN"></a>周遍其地。<a id="a-FO"></a>摩尼灯烛。<a id="a-FP"></a>光明普照。<a id="a-FQ"></a>诸珍宝藏。<a id="a-FR"></a>其数百千。<a id="a-FS"></a>十大园林。<a id="a-FT"></a>以为庄严。<a id="a-FU"></a>宝树枝条。<a id="a-FV"></a>腾芳发耀。<a id="a-FW"></a>种种殊丽。<a id="a-FX"></a>不可称说。<a id="a-FY"></a>尔时善财。<a id="a-FZ"></a>见此女人。<a id="a-Fa"></a>颜貌端严。<a id="a-Fb"></a>色相圆满。<a id="a-Fc"></a>皮肤金色。<a id="a-Fd"></a>目发绀青。<a id="a-Fe"></a>不长不短。<a id="a-Ff"></a>不粗不细。<a id="a-Fg"></a>欲界人天。<a id="a-Fh"></a>无能与比。<a id="a-Fi"></a>音声美妙。<a id="a-Fj"></a>超诸梵世。<a id="a-Fk"></a>一切众生。<a id="a-Fl"></a>差别言音。<a id="a-Fm"></a>悉皆具足。<a id="a-Fn"></a>无不解了。<a id="a-Fo"></a>深达字义。<a id="a-Fp"></a>善巧谈说。<a id="a-Fq"></a>得如幻智。<a id="a-Fr"></a>入方便门。<a id="a-Fs"></a>众宝璎珞。<a id="a-Ft"></a>庄严其身。<a id="a-Fu"></a>一切宝网。<a id="a-Fv"></a>周覆其上。<a id="a-Fw"></a>首冠如意摩尼宝冠。<a id="a-Fx"></a>无量眷属。<a id="a-Fy"></a>恭敬围绕。<a id="a-Fz"></a>皆共善根。<a id="a-G0"></a>同一行愿。<a id="a-G1"></a>福德大藏。<a id="a-G2"></a>具足无尽。<a id="a-G3"></a>时彼女人。<a id="a-G4"></a>从其身出广大光明。<a id="a-G5"></a>普照宅中。<a id="a-G6"></a>一切堂宇。<a id="a-G7"></a>及宝宫殿。<a id="a-G8"></a>遇斯光者。<a id="a-G9"></a>身得清凉。<a id="a-GA"></a>心除惑热。</p>
  <p id="aGB">尔时善财。<a id="a-GC"></a>前诣其所。<a id="a-GD"></a>顶礼其足。<a id="a-GE"></a>合掌而立。<a id="a-GF"></a>白言圣者。<a id="a-GG"></a>我已先发阿耨多罗三藐三菩提心。<a id="a-GH"></a>而未知菩萨云何学菩萨行。<a id="a-GI"></a>云何修菩萨道。<a id="a-GJ"></a>我闻圣者。<a id="a-GK"></a>善能诱诲。<a id="a-GL"></a>愿为我说。<a id="a-GM"></a>彼即告言。<a id="a-GN"></a>善男子。<a id="a-GO"></a>我得菩萨解脱。<a id="a-GP"></a>名离贪欲际。<a id="a-GQ"></a>我能随顺一切众生诸所乐欲。<a id="a-GR"></a>而为现身。<a id="a-GS"></a>若天见我。<a id="a-GT"></a>我为天女。<a id="a-GU"></a>形貌光明。<a id="a-GV"></a>殊胜无比。<a id="a-GW"></a>如是乃至人非人等。<a id="a-GX"></a>而见我者。<a id="a-GY"></a>我即为现人非人女。<a id="a-GZ"></a>随其形相。<a id="a-Ga"></a>各各殊胜。<a id="a-Gb"></a>随其乐欲。<a id="a-Gc"></a>皆令得见。<a id="a-Gd"></a>善男子。<a id="a-Ge"></a>若有众生。<a id="a-Gf"></a>欲意所缠。<a id="a-Gg"></a>来诣我所。<a id="a-Gh"></a>而于我身。<a id="a-Gi"></a>生极爱染。<a id="a-Gj"></a>心如昏醉。<a id="a-Gk"></a>我为说法。<a id="a-Gl"></a>彼闻法已。<a id="a-Gm"></a>则离贪欲。<a id="a-Gn"></a>得菩萨无著境界三昧。<a id="a-Go"></a>若有众生。<a id="a-Gp"></a>暂见于我。<a id="a-Gq"></a>则离贪欲。<a id="a-Gr"></a>得菩萨欢喜三昧。<a id="a-Gs"></a>若有众生。<a id="a-Gt"></a>暂与我语。<a id="a-Gu"></a>则离贪欲。<a id="a-Gv"></a>得菩萨无碍妙音声藏三昧。<a id="a-Gw"></a>若有众生。<a id="a-Gx"></a>暂执我手。<a id="a-Gy"></a>则离贪欲。<a id="a-Gz"></a>得菩萨随顺遍往一切佛刹三昧。<a id="a-H0"></a>若有众生。<a id="a-H1"></a>暂升我座。<a id="a-H2"></a>则离贪欲。<a id="a-H3"></a>得菩萨离一切世间光明三昧。<a id="a-H4"></a>若有众生。<a id="a-H5"></a>暂观于我。<a id="a-H6"></a>则离贪欲。<a id="a-H7"></a>得菩萨寂静庄严三昧。<a id="a-H8"></a>若有众生。<a id="a-H9"></a>见我频申。<a id="a-HA"></a>则离贪欲。<a id="a-HB"></a>得菩萨摧伏一切外道三昧。<a id="a-HC"></a>若有众生。<a id="a-HD"></a>见我目瞬。<a id="a-HE"></a>则离贪欲。<a id="a-HF"></a>得菩萨住佛境界光明三昧。<a id="a-HG"></a>若有众生。<a id="a-HH"></a>抱持于我。<a id="a-HI"></a>则离贪欲。<a id="a-HJ"></a>得菩萨摄一切众生恒不舍离三昧。<a id="a-HK"></a>若有众生。<a id="a-HL"></a>[口*(一/巾)]我唇吻。<a id="a-HM"></a>则离贪欲。<a id="a-HN"></a>得菩萨增长一切众生福德藏三昧。<a id="a-HO"></a>如是一切所有众生。<a id="a-HP"></a>来诣我所。<a id="a-HQ"></a>亲近于我。<a id="a-HR"></a>一切皆得住离贪际。<a id="a-HS"></a>入于菩萨一切智地最胜解脱。</p>
  <p id="aHT">尔时善财童子。<a id="a-HU"></a>白伐苏蜜多女言。<a id="a-HV"></a>圣者云何。<a id="a-HW"></a>此解脱门。<a id="a-HX"></a>得名最胜。<a id="a-HY"></a>时女告言。<a id="a-HZ"></a>善男子。<a id="a-Ha"></a>一切菩萨。<a id="a-Hb"></a>发阿耨多罗三藐三菩提心。<a id="a-Hc"></a>由为女人。<a id="a-Hd"></a>不得速成无上佛道。<a id="a-He"></a>亦不疾得辟支佛乘。<a id="a-Hf"></a>阿罗汉果。<a id="a-Hg"></a>五通仙人由女色故退失神通为荷负者。<a id="a-Hh"></a>天阿修罗。<a id="a-Hi"></a>常兴战伐。<a id="a-Hj"></a>十头罗刹。<a id="a-Hk"></a>焚烧南海楞伽大城。<a id="a-Hl"></a>或有诸王。<a id="a-Hm"></a>丧失国土。<a id="a-Hn"></a>乃至兄弟自相杀害。<a id="a-Ho"></a>造恶趣因。<a id="a-Hp"></a>现世贫穷。<a id="a-Hq"></a>甘为奴仆。<a id="a-Hr"></a>不顺师长。<a id="a-Hs"></a>违背君亲。<a id="a-Ht"></a>如是一切皆由女人。<a id="a-Hu"></a>我观无数百千世界贪欲众生。<a id="a-Hv"></a>生死旷野。<a id="a-Hw"></a>轮转无穷。<a id="a-Hx"></a>苦业之中。<a id="a-Hy"></a>女为上首。<a id="a-Hz"></a>是故菩萨。<a id="a-I0"></a>若离女色。<a id="a-I1"></a>即得亲近诸善知识。<a id="a-I2"></a>复令众生因此离欲。<a id="a-I3"></a>皆住最胜解脱法门。</p>
  <p id="aI4">善财童子。<a id="a-I5"></a>白言圣者。<a id="a-I6"></a>种何善根。<a id="a-I7"></a>修何福业。<a id="a-I8"></a>而得增长如是种种殊胜功德。<a id="a-I9"></a>时女答言。<a id="a-IA"></a>善男子。<a id="a-IB"></a>我念过去。<a id="a-IC"></a>有佛出世。<a id="a-ID"></a>名为高行如来应供正遍知明行足善逝世间解无上士调御丈夫天人师佛世尊。<a id="a-IE"></a>时王都城。<a id="a-IF"></a>名曰妙门。<a id="a-IG"></a>善男子。<a id="a-IH"></a>时彼如来。<a id="a-II"></a>为欲利乐诸众生故。<a id="a-IJ"></a>来入王城。<a id="a-IK"></a>蹈彼门阃。<a id="a-IL"></a>其城一切六种震动。<a id="a-IM"></a>忽然广博。<a id="a-IN"></a>众宝庄严。<a id="a-IO"></a>无量光明。<a id="a-IP"></a>递相映彻。<a id="a-IQ"></a>种种宝华。<a id="a-IR"></a>散布其地。<a id="a-IS"></a>诸天音乐。<a id="a-IT"></a>同时俱奏。<a id="a-IU"></a>一切诸天充满虚空。<a id="a-IV"></a>恭敬礼拜。<a id="a-IW"></a>尊重赞叹。<a id="a-IX"></a>善男子。<a id="a-IY"></a>我于彼时。<a id="a-IZ"></a>为长者妻。<a id="a-Ia"></a>名曰妙智。<a id="a-Ib"></a>见佛神通。<a id="a-Ic"></a>心生觉悟。<a id="a-Id"></a>则与其夫。<a id="a-Ie"></a>疾诣佛所。<a id="a-If"></a>发广大心。<a id="a-Ig"></a>以一宝钱。<a id="a-Ih"></a>奉施于佛。<a id="a-Ii"></a>是时文殊师利童子。<a id="a-Ij"></a>为佛侍者。<a id="a-Ik"></a>为我说法。<a id="a-Il"></a>令发阿耨多罗三藐三菩提心。<a id="a-Im"></a>善男子。<a id="a-In"></a>我唯知此菩萨离贪欲际解脱法门。<a id="a-Io"></a>如诸菩萨摩诃萨。<a id="a-Ip"></a>成就无边巧方便智。<a id="a-Iq"></a>福德广大。<a id="a-Ir"></a>犹如虚空。<a id="a-Is"></a>而我云何能知能说彼功德行。<a id="a-It"></a>善男子。<a id="a-Iu"></a>南方有城。<a id="a-Iv"></a>名净达彼岸。<a id="a-Iw"></a>中有居士。<a id="a-Ix"></a>名毗瑟底罗。<a id="a-Iy"></a>彼常供养栴檀座佛塔。<a id="a-Iz"></a>汝诣彼问。<a id="a-J0"></a>菩萨云何学菩萨行。<a id="a-J1"></a>修菩萨道。<a id="a-J2"></a>时善财童子。<a id="a-J3"></a>顶礼其足。<a id="a-J4"></a>绕无数匝。<a id="a-J5"></a>殷勤瞻仰。<a id="a-J6"></a>辞退而去。</p>
 </body>
</html>