<!doctype html>
<html id="z3IBTX0J1" data-ver="1161">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第三十一</h1>
  <h2 id="a2">入不思议解脱境界普贤行愿品</h2>
  <p id="a3">善男子。<a id="a-4"></a>如此贤劫未来世中。<a id="a-5"></a>弥勒菩萨从兜率天将降神时。<a id="a-6"></a>放大光明。<a id="a-7"></a>普照法界。<a id="a-8"></a>示现一切诸菩萨众住最后身受生自在广大神变。<a id="a-9"></a>及于人间生大族家。<a id="a-A"></a>调伏众生。<a id="a-B"></a>我于彼时。<a id="a-C"></a>亦为其母。<a id="a-D"></a>如是次第。<a id="a-E"></a>有师子如来。<a id="a-F"></a>大法光幢如来。<a id="a-G"></a>妙眼如来。<a id="a-H"></a>清净拘苏摩华如来。<a id="a-I"></a>妙华吉祥如来。<a id="a-J"></a>提舍如来。<a id="a-K"></a>弗沙如来。<a id="a-L"></a>妙意如来。<a id="a-M"></a>金刚如来。<a id="a-N"></a>离垢如来。<a id="a-O"></a>大月光如来。<a id="a-P"></a>持炬如来。<a id="a-Q"></a>名称如来。<a id="a-R"></a>金刚楯如来。<a id="a-S"></a>清净义如来。<a id="a-T"></a>见一义如来。<a id="a-U"></a>绀身如来。<a id="a-V"></a>超彼岸如来。<a id="a-W"></a>宝焰光如来。<a id="a-X"></a>宝焰山如来。<a id="a-Y"></a>持大炬如来。<a id="a-Z"></a>胜莲华如来。<a id="a-a"></a>出生莲华如来。<a id="a-b"></a>名称声如来。<a id="a-c"></a>无量功德财如来。<a id="a-d"></a>最胜灯吉祥如来。<a id="a-e"></a>庄严身如来。<a id="a-f"></a>妙称量如来。<a id="a-g"></a>慈吉祥如来。<a id="a-h"></a>妙威仪如来。<a id="a-i"></a>变化如来。<a id="a-j"></a>无住如来。<a id="a-k"></a>胜威光如来。<a id="a-l"></a>无边声如来。<a id="a-m"></a>胜怨敌如来。<a id="a-n"></a>除疑惑如来。<a id="a-o"></a>清净如来。<a id="a-p"></a>广博光如来。<a id="a-q"></a>出现清净名称如来。<a id="a-r"></a>云吉祥如来。<a id="a-s"></a>种种色庄严顶髻如来。<a id="a-t"></a>大树王如来。<a id="a-u"></a>一切宝如来。<a id="a-v"></a>种种色如来。<a id="a-w"></a>宝耳珰如来。<a id="a-x"></a>坚牢智如来。<a id="a-y"></a>大海慧如来。<a id="a-z"></a>净妙宝如来。<a id="a-10"></a>莲华冠如来。<a id="a-11"></a>胜力士如来。<a id="a-12"></a>愿乐圆满如来。<a id="a-13"></a>莲华鬘如来。<a id="a-14"></a>大自在如来。<a id="a-15"></a>吉祥主如来。<a id="a-16"></a>最超胜如来。<a id="a-17"></a>白栴檀云如来。<a id="a-18"></a>绀青广博眼如来。<a id="a-19"></a>微妙智如来。<a id="a-1A"></a>殊胜慧如来。<a id="a-1B"></a>观察慧如来。<a id="a-1C"></a>炽盛王如来。<a id="a-1D"></a>坚固慧如来。<a id="a-1E"></a>庄严王如来。<a id="a-1F"></a>具足吉祥如来。<a id="a-1G"></a>喜师子王如来。<a id="a-1H"></a>自在天如来。<a id="a-1I"></a>自在师子王如来。<a id="a-1J"></a>最胜顶吉祥如来。<a id="a-1K"></a>金刚智吉祥如来。<a id="a-1L"></a>山光明如来。<a id="a-1M"></a>妙德藏如来。<a id="a-1N"></a>妙宝网如来。<a id="a-1O"></a>庄严身如来。<a id="a-1P"></a>住妙慧如来。<a id="a-1Q"></a>智自在如来。<a id="a-1R"></a>大自在天王如来。<a id="a-1S"></a>无得相吉祥如来。<a id="a-1T"></a>清净喜如来。<a id="a-1U"></a>善施惠如来。<a id="a-1V"></a>妙焰慧如来。<a id="a-1W"></a>水天吉祥如来。<a id="a-1X"></a>清净智如来。<a id="a-1Y"></a>得上味如来。<a id="a-1Z"></a>乘高峰如来。<a id="a-1a"></a>自在功德如来。<a id="a-1b"></a>护世怨如来。<a id="a-1c"></a>兴世语言如来。<a id="a-1d"></a>功德自在如来。<a id="a-1e"></a>威德幢如来。<a id="a-1f"></a>毗卢遮那妙幢如来。<a id="a-1g"></a>观身性如来。<a id="a-1h"></a>离有香如来。<a id="a-1i"></a>修习香如来。<a id="a-1j"></a>种种分别妙身如来。<a id="a-1k"></a>妙广博身如来。<a id="a-1l"></a>一切香焰王如来。<a id="a-1m"></a>种种色金刚摩尼严如来。<a id="a-1n"></a>微笑眼如来。<a id="a-1o"></a>离尘染如来。<a id="a-1p"></a>增长身如来。<a id="a-1q"></a>善变化聚集人天如来。<a id="a-1r"></a>广大天如来。<a id="a-1s"></a>财天如来。<a id="a-1t"></a>无上天如来。<a id="a-1u"></a>顺寂灭如来。<a id="a-1v"></a>开敷觉悟智如来。<a id="a-1w"></a>洗涤惑垢如来。<a id="a-1x"></a>大焰光王如来。<a id="a-1y"></a>寂诸有如来。<a id="a-1z"></a>毗舍佉天如来。<a id="a-20"></a>金刚山如来。<a id="a-21"></a>智焰光如来。<a id="a-22"></a>大焰光身如来。<a id="a-23"></a>作安乐如来。<a id="a-24"></a>寂静师子如来。<a id="a-25"></a>圆满清净如来清净妙贤如来。<a id="a-26"></a>名称吉祥如来。<a id="a-27"></a>勇猛精进如来。<a id="a-28"></a>第一义行如来。<a id="a-29"></a>寂静光如来。<a id="a-2A"></a>最胜增上如来。<a id="a-2B"></a>甚深声如来。<a id="a-2C"></a>一切大地主如来。<a id="a-2D"></a>绀青光如来。<a id="a-2E"></a>庄严王如来。<a id="a-2F"></a>妙音声吉祥如来。<a id="a-2G"></a>殊胜如来。<a id="a-2H"></a>尊胜吉祥如来。<a id="a-2I"></a>最胜自在如来。<a id="a-2J"></a>无上医王如来。<a id="a-2K"></a>功德月如来。<a id="a-2L"></a>微笑光如来。<a id="a-2M"></a>无碍光如来。<a id="a-2N"></a>功德聚如来。<a id="a-2O"></a>月高现如来。<a id="a-2P"></a>日天如来。<a id="a-2Q"></a>无畏称如来。<a id="a-2R"></a>出诸有如来。<a id="a-2S"></a>勇猛名称如来。<a id="a-2T"></a>焰光面如来。<a id="a-2U"></a>娑罗王如来。<a id="a-2V"></a>名称聚如来。<a id="a-2W"></a>最胜如来。<a id="a-2X"></a>药王如来。<a id="a-2Y"></a>宝胜如来。<a id="a-2Z"></a>金刚慧如来。<a id="a-2a"></a>白净吉祥如来。<a id="a-2b"></a>寂静住处如来。<a id="a-2c"></a>摩尼王如来。<a id="a-2d"></a>无能胜如来。<a id="a-2e"></a>无能映蔽如来。<a id="a-2f"></a>众会王如来。<a id="a-2g"></a>大名称如来。<a id="a-2h"></a>速疾受持如来。<a id="a-2i"></a>无量光如来。<a id="a-2j"></a>大愿光如来。<a id="a-2k"></a>不空自在王如来。<a id="a-2l"></a>法自在王如来。<a id="a-2m"></a>高胜焰光如来。<a id="a-2n"></a>不退转地如来。<a id="a-2o"></a>清净天如来。<a id="a-2p"></a>妙善天如来。<a id="a-2q"></a>坚固行毁誉不动如来。<a id="a-2r"></a>一切善友如来。<a id="a-2s"></a>解脱音如来。<a id="a-2t"></a>游戏王如来。<a id="a-2u"></a>灭邪曲如来。<a id="a-2v"></a>薝葡净光如来。<a id="a-2w"></a>最胜德如来。<a id="a-2x"></a>极胜月如来。<a id="a-2y"></a>执明炬如来。<a id="a-2z"></a>殊妙身如来。<a id="a-30"></a>不可说如来。<a id="a-31"></a>最清净如来。<a id="a-32"></a>友安众生如来。<a id="a-33"></a>无量光明如来。<a id="a-34"></a>无畏音声如来。<a id="a-35"></a>水天功德如来。<a id="a-36"></a>不动慧光如来。<a id="a-37"></a>拘苏摩华胜如来。<a id="a-38"></a>宝月焰光如来。<a id="a-39"></a>不退转慧如来。<a id="a-3A"></a>离爱染如来。<a id="a-3B"></a>无著慧如来。<a id="a-3C"></a>集功德蕴如来。<a id="a-3D"></a>灭恶趣如来。<a id="a-3E"></a>不怯怖如来。<a id="a-3F"></a>普散华如来。<a id="a-3G"></a>师子吼如来。<a id="a-3H"></a>得第一义如来。<a id="a-3I"></a>得种种义如来。<a id="a-3J"></a>见无障碍如来。<a id="a-3K"></a>摧伏他众如来。<a id="a-3L"></a>疾风行如来。<a id="a-3M"></a>不动性如来。<a id="a-3N"></a>离分别海如来。<a id="a-3O"></a>无能胜如来。<a id="a-3P"></a>端严海如来。<a id="a-3Q"></a>须弥山如来。<a id="a-3R"></a>香风智如来。<a id="a-3S"></a>无边座如来。<a id="a-3T"></a>斗战胜如来。<a id="a-3U"></a>无能行如来。<a id="a-3V"></a>清净住如来。<a id="a-3W"></a>最上施如来。<a id="a-3X"></a>随顺慈悲生如来。<a id="a-3Y"></a>常月如来。<a id="a-3Z"></a>饶益王如来。<a id="a-3a"></a>不动蕴如来。<a id="a-3b"></a>极妙意如来。<a id="a-3c"></a>随顺摄智如来。<a id="a-3d"></a>极高受如来。<a id="a-3e"></a>焰光身如来。<a id="a-3f"></a>无比名如来。<a id="a-3g"></a>饶益慧如来。<a id="a-3h"></a>持寿如来。<a id="a-3i"></a>灭我慢如来。<a id="a-3j"></a>种种色相如来。<a id="a-3k"></a>具足名称如来。<a id="a-3l"></a>大威德力如来。<a id="a-3m"></a>无灭如来。<a id="a-3n"></a>不动天如来。<a id="a-3o"></a>不思议吉祥如来。<a id="a-3p"></a>解脱月如来。<a id="a-3q"></a>最上王如来。<a id="a-3r"></a>满月蕴如来。<a id="a-3s"></a>梵供养如来。<a id="a-3t"></a>不动眼如来。<a id="a-3u"></a>希有身如来。<a id="a-3v"></a>无相慧如来。<a id="a-3w"></a>爱境界如来。<a id="a-3x"></a>极超过如来。<a id="a-3y"></a>高上事业如来。<a id="a-3z"></a>宝法慧如来。<a id="a-40"></a>顺先古如来。<a id="a-41"></a>无上吉祥如来。<a id="a-42"></a>无胜梵天如来。<a id="a-43"></a>不思议功德光如来。<a id="a-44"></a>无上法境界如来。<a id="a-45"></a>无边际贤如来。<a id="a-46"></a>普顺自在如来。<a id="a-47"></a>极尊胜天如来。<a id="a-48"></a>如是乃至楼至如来。<a id="a-49"></a>功德圆满住最后身。<a id="a-4A"></a>在贤劫中。<a id="a-4B"></a>于此三千大千世界当成佛者。<a id="a-4C"></a>我悉为母。<a id="a-4D"></a>如于此三千大千世界。<a id="a-4E"></a>如是于此华藏庄严世界海。<a id="a-4F"></a>一切世界种中所有世界。<a id="a-4G"></a>一一四天下阎浮提内。<a id="a-4H"></a>乃至十方一切世界海。<a id="a-4I"></a>其中所有。<a id="a-4J"></a>一切世界。<a id="a-4K"></a>尽未来际一切劫中。<a id="a-4L"></a>诸有修行普贤行愿。<a id="a-4M"></a>为欲调伏诸众生故。<a id="a-4N"></a>以自在力现受生时。<a id="a-4O"></a>我自见身悉为其母。</p>
  <p id="a4P">尔时善财童子。<a id="a-4Q"></a>白摩耶夫人言。<a id="a-4R"></a>大圣。<a id="a-4S"></a>得此菩萨大愿智幻庄严解脱。<a id="a-4T"></a>经几时耶。<a id="a-4U"></a>答言。<a id="a-4V"></a>善男子。<a id="a-4W"></a>乃往古世过不思议非最后身菩萨神通道眼所知劫数。<a id="a-4X"></a>尔时有劫。<a id="a-4Y"></a>名为净光。<a id="a-4Z"></a>世界名须弥德。<a id="a-4a"></a>虽有诸山五趣杂居。<a id="a-4b"></a>然其国土。<a id="a-4c"></a>无诸秽恶。<a id="a-4d"></a>众宝所成。<a id="a-4e"></a>清净圆满。<a id="a-4f"></a>庄严可爱。<a id="a-4g"></a>彼世界中。<a id="a-4h"></a>有千亿四天下。<a id="a-4i"></a>有一四天下。<a id="a-4j"></a>名香风威德师子幢。<a id="a-4k"></a>于中有八十亿王城。<a id="a-4l"></a>中有一城。<a id="a-4m"></a>名最胜具足幢。<a id="a-4n"></a>有转轮王。<a id="a-4o"></a>名勇猛精进大威德。<a id="a-4p"></a>彼王城北。<a id="a-4q"></a>有一道场。<a id="a-4r"></a>名种种妙色光。<a id="a-4s"></a>其道场神。<a id="a-4t"></a>名吉祥眼。<a id="a-4u"></a>时有菩萨。<a id="a-4v"></a>名无垢幢。<a id="a-4w"></a>坐于道场。<a id="a-4x"></a>将成正觉。<a id="a-4y"></a>有一恶魔。<a id="a-4z"></a>名金色光。<a id="a-50"></a>与其眷属无量魔军。<a id="a-51"></a>种种形状至菩萨所。<a id="a-52"></a>欲为坏乱。<a id="a-53"></a>彼转轮王。<a id="a-54"></a>已得菩萨神通自在。<a id="a-55"></a>以大神变。<a id="a-56"></a>为欲摧碎彼魔军故。<a id="a-57"></a>化大兵众。<a id="a-58"></a>其数倍多。<a id="a-59"></a>围绕道场。<a id="a-5A"></a>诸魔惶怖。<a id="a-5B"></a>悉自奔散。<a id="a-5C"></a>故彼菩萨得成阿耨多罗三藐三菩提。<a id="a-5D"></a>时道场神。<a id="a-5E"></a>见是事已。<a id="a-5F"></a>欢喜无量。<a id="a-5G"></a>便于彼王。<a id="a-5H"></a>而生子想。<a id="a-5I"></a>顶礼佛足。<a id="a-5J"></a>作是愿言。<a id="a-5K"></a>此大威德转轮圣王。<a id="a-5L"></a>在在生处。<a id="a-5M"></a>常为我子。<a id="a-5N"></a>乃至成佛。<a id="a-5O"></a>愿我常得与其为母。<a id="a-5P"></a>作是愿已。<a id="a-5Q"></a>于此道场。<a id="a-5R"></a>复曾值遇十那由他佛。<a id="a-5S"></a>承事供养。<a id="a-5T"></a>令生欢喜。<a id="a-5U"></a>善男子。<a id="a-5V"></a>于意云何。<a id="a-5W"></a>彼道场神。<a id="a-5X"></a>岂异人乎。<a id="a-5Y"></a>我身是也。<a id="a-5Z"></a>转轮王者。<a id="a-5a"></a>今世尊毗卢遮那如来应正等觉是。<a id="a-5b"></a>我从于彼发愿已来。<a id="a-5c"></a>此佛世尊。<a id="a-5d"></a>于十方刹一切诸趣。<a id="a-5e"></a>处处受生。<a id="a-5f"></a>勇猛精进。<a id="a-5g"></a>种诸善根。<a id="a-5h"></a>供养如来。<a id="a-5i"></a>修菩萨行。<a id="a-5j"></a>教化成熟一切众生。<a id="a-5k"></a>乃至示现住最后身。<a id="a-5l"></a>念念普于十方世界。<a id="a-5m"></a>示现菩萨受生神变。<a id="a-5n"></a>常为我子。<a id="a-5o"></a>我常为母。<a id="a-5p"></a>善男子。<a id="a-5q"></a>过去现在十方无量一切世界诸佛如来。<a id="a-5r"></a>将成佛时。<a id="a-5s"></a>皆于脐中。<a id="a-5t"></a>出现种种广大光明。<a id="a-5u"></a>来照我身。<a id="a-5v"></a>及我眷属所居宫殿。<a id="a-5w"></a>彼最后身。<a id="a-5x"></a>我悉为母。<a id="a-5y"></a>善男子。<a id="a-5z"></a>我唯知此菩萨大愿智幻庄严解脱门。<a id="a-60"></a>如诸菩萨摩诃萨。<a id="a-61"></a>具大悲藏。<a id="a-62"></a>以一切智。<a id="a-63"></a>教化调伏一切众生。<a id="a-64"></a>常无厌倦。<a id="a-65"></a>住安忍行。<a id="a-66"></a>恒知止足。<a id="a-67"></a>服甘露味。<a id="a-68"></a>心无有尽。<a id="a-69"></a>一切众魔。<a id="a-6A"></a>及诸恶人。<a id="a-6B"></a>不能扰乱。<a id="a-6C"></a>心无动摇。<a id="a-6D"></a>心无轻躁。<a id="a-6E"></a>心无高下。<a id="a-6F"></a>心无谄幻。<a id="a-6G"></a>无稠林行。<a id="a-6H"></a>念念得入百千三昧。<a id="a-6I"></a>念念得见百千诸佛。<a id="a-6J"></a>念念得知百千佛力。<a id="a-6K"></a>念念能动百千世界。<a id="a-6L"></a>念念游履百千佛刹。<a id="a-6M"></a>念念光照百千世界。<a id="a-6N"></a>念念成熟百千众生。<a id="a-6O"></a>念念自在住百千劫。<a id="a-6P"></a>念念深入过去未来各百千劫。<a id="a-6Q"></a>念念深解百千法门。<a id="a-6R"></a>念念示现百千佛身。<a id="a-6S"></a>念念示现百千菩萨。<a id="a-6T"></a>以为眷属。<a id="a-6U"></a>以自在力。<a id="a-6V"></a>念念普于一一毛孔。<a id="a-6W"></a>示现无量诸佛神变。<a id="a-6X"></a>于三宝所。<a id="a-6Y"></a>究竟成就深信不坏。<a id="a-6Z"></a>善巧了知种种诸行生灭分位。<a id="a-6a"></a>善巧了知种种诸法本性无生。<a id="a-6b"></a>善巧了知种种世间转变成坏。<a id="a-6c"></a>善巧了知种种诸业受生差别。<a id="a-6d"></a>善巧了知种种生死涅槃边际。<a id="a-6e"></a>善巧了知种种佛刹染净不同。<a id="a-6f"></a>善巧了知过去未来一切菩萨种种修习。<a id="a-6g"></a>善巧了知一切诸法无相无尽。<a id="a-6h"></a>而我云何能知能说彼诸菩萨行智功德。<a id="a-6i"></a>善男子。<a id="a-6j"></a>此三十三天有王。<a id="a-6k"></a>名具足正念。<a id="a-6l"></a>其王有女。<a id="a-6m"></a>名天主光。<a id="a-6n"></a>汝诣彼问。<a id="a-6o"></a>菩萨云何学菩萨行。<a id="a-6p"></a>修菩萨道。<a id="a-6q"></a>时善财童子。<a id="a-6r"></a>敬受其教。<a id="a-6s"></a>头面礼足。<a id="a-6t"></a>绕无数匝。<a id="a-6u"></a>殷勤恋慕。<a id="a-6v"></a>一心瞻仰。<a id="a-6w"></a>辞退而去。</p>
  <p id="a6x">尔时善财。<a id="a-6y"></a>顺知识教。<a id="a-6z"></a>遂即往诣三十三天具足正念天王宫中。<a id="a-70"></a>见彼天女。<a id="a-71"></a>礼足围绕。<a id="a-72"></a>合掌前住。<a id="a-73"></a>白言圣者。<a id="a-74"></a>我已先发阿耨多罗三藐三菩提心。<a id="a-75"></a>而未知菩萨云何学菩萨行。<a id="a-76"></a>云何修菩萨道。<a id="a-77"></a>我闻圣者。<a id="a-78"></a>善能诱诲。<a id="a-79"></a>愿为我说。<a id="a-7A"></a>天女告言。<a id="a-7B"></a>善男子。<a id="a-7C"></a>我得菩萨无碍念清净庄严解脱门。<a id="a-7D"></a>善财白言。<a id="a-7E"></a>圣者。<a id="a-7F"></a>此解脱门。<a id="a-7G"></a>境界云何。<a id="a-7H"></a>修行何法得此解脱。<a id="a-7I"></a>天女答言。<a id="a-7J"></a>善男子。<a id="a-7K"></a>菩萨。<a id="a-7L"></a>勤修无量不思议法门。<a id="a-7M"></a>得此解脱。<a id="a-7N"></a>汝若欲入此解脱门。<a id="a-7O"></a>亦当如是精勤修学。<a id="a-7P"></a>云何勤修不思议法门。<a id="a-7Q"></a>所谓汝应勤修不可思议诸法义智。<a id="a-7R"></a>谓如实觉悟一切诸法。<a id="a-7S"></a>差别性相真实体故。<a id="a-7T"></a>汝应勤修守护正法。<a id="a-7U"></a>谓种种妙法。<a id="a-7V"></a>为人诽谤。<a id="a-7W"></a>以理摧伏。<a id="a-7X"></a>显胜义故。<a id="a-7Y"></a>汝应勤修表无表戒。<a id="a-7Z"></a>谓若性若遮。<a id="a-7a"></a>有罪无罪。<a id="a-7b"></a>微细观察。<a id="a-7c"></a>无缺减故。<a id="a-7d"></a>汝应勤修无诤讼法。<a id="a-7e"></a>谓世间种种绮杂言说。<a id="a-7f"></a>无益集会。<a id="a-7g"></a>常远离故。<a id="a-7h"></a>汝应勤修住安忍地。<a id="a-7i"></a>谓种种苦恼逼迫身心。<a id="a-7j"></a>审谛观察。<a id="a-7k"></a>能忍受故。<a id="a-7l"></a>汝应勤修忍耐诸境。<a id="a-7m"></a>谓恶言毁辱。<a id="a-7n"></a>怨结毒害。<a id="a-7o"></a>不坏内心。<a id="a-7p"></a>常安忍故。<a id="a-7q"></a>汝应勤修解微细法。<a id="a-7r"></a>谓知蕴界处流转还灭。<a id="a-7s"></a>善了性相不可得故。<a id="a-7t"></a>汝应勤修善巧法句。<a id="a-7u"></a>谓巧能宣说种种法门。<a id="a-7v"></a>真实性相令显现故。<a id="a-7w"></a>汝应勤修合不合法。<a id="a-7x"></a>谓了知诸法性不可夺。<a id="a-7y"></a>亦无增减。<a id="a-7z"></a>离合等故。<a id="a-80"></a>汝应勤修观过去智。<a id="a-81"></a>谓微细观察种种业因。<a id="a-82"></a>善恶等相无不知故。<a id="a-83"></a>汝应勤修未来际智。<a id="a-84"></a>谓微细观察种种业缘。<a id="a-85"></a>果报等相无不知故。<a id="a-86"></a>汝应勤修三世平等。<a id="a-87"></a>谓三世行相虽各不同。<a id="a-88"></a>但随住法有差别故。<a id="a-89"></a>汝应勤修三轮清净。<a id="a-8A"></a>谓过现未来一切诸法。<a id="a-8B"></a>性不可得离心意故。<a id="a-8C"></a>汝应勤修心住处法。<a id="a-8D"></a>谓普遍了知内外中间。<a id="a-8E"></a>心相本性不可得故。<a id="a-8F"></a>汝应勤修守护威仪。<a id="a-8G"></a>谓一切时中微细观察身口意业不迷惑故。<a id="a-8H"></a>汝应勤修清净威仪。<a id="a-8I"></a>谓密护根门。<a id="a-8J"></a>藏覆善法。<a id="a-8K"></a>所有不善。<a id="a-8L"></a>恒发露故。<a id="a-8M"></a>汝应勤修离不善法。<a id="a-8N"></a>谓愚痴凡夫。<a id="a-8O"></a>种种恶法不与共住。<a id="a-8P"></a>常觉悟故。<a id="a-8Q"></a>汝应勤修集菩萨行。<a id="a-8R"></a>谓普遍了知勇猛精进。<a id="a-8S"></a>难行能行种种行故。<a id="a-8T"></a>汝应勤修恭敬尊长。<a id="a-8U"></a>谓床座供具。<a id="a-8V"></a>给侍奉迎。<a id="a-8W"></a>身心谦下。<a id="a-8X"></a>无懈怠故。<a id="a-8Y"></a>汝应勤修摄持身心。<a id="a-8Z"></a>谓普能摄持诸清净法。<a id="a-8a"></a>不失不坏。<a id="a-8b"></a>常了知故。<a id="a-8c"></a>汝应勤修随顺觉智。<a id="a-8d"></a>谓于诸世间出世间法。<a id="a-8e"></a>随顺性相而觉悟故。<a id="a-8f"></a>汝应勤修入甚深法。<a id="a-8g"></a>谓了达一切生灭法相。<a id="a-8h"></a>令心增长无生智故。<a id="a-8i"></a>汝应勤修音声法智。<a id="a-8j"></a>谓如实演说种种法门。<a id="a-8k"></a>开示语言真实性故。<a id="a-8l"></a>汝应勤修远离无益。<a id="a-8m"></a>谓以诸方便。<a id="a-8n"></a>令自及他。<a id="a-8o"></a>超过诸有无益法故。<a id="a-8p"></a>汝应勤修丈夫集会。<a id="a-8q"></a>谓诸佛菩萨声闻独觉。<a id="a-8r"></a>亲近承事。<a id="a-8s"></a>常供养故。<a id="a-8t"></a>汝应勤修远恶知识。<a id="a-8u"></a>谓远离乐起断常诸见。<a id="a-8v"></a>及懒惰等恶众生故。<a id="a-8w"></a>汝应勤修不依凡夫谓见凡夫。<a id="a-8x"></a>法皆与愚痴而共相应多过失故。<a id="a-8y"></a>汝应勤修常不轻心。<a id="a-8z"></a>谓于诸众生。<a id="a-90"></a>了性平等。<a id="a-91"></a>不于贫下生轻贱故。<a id="a-92"></a>汝应勤修愍破戒者。<a id="a-93"></a>谓以大慈悲。<a id="a-94"></a>拔济犯罪。<a id="a-95"></a>安置菩萨净戒中故。<a id="a-96"></a>汝应勤修增慈悲力。<a id="a-97"></a>谓观察十方三世众生。<a id="a-98"></a>种种逼迫。<a id="a-99"></a>能救护故。<a id="a-9A"></a>汝应勤修财法摄受。<a id="a-9B"></a>谓财物饮食。<a id="a-9C"></a>摄诸众生。<a id="a-9D"></a>令入甚深真实法故。<a id="a-9E"></a>汝应勤修如说能行。<a id="a-9F"></a>谓修种种善。<a id="a-9G"></a>开发自心。<a id="a-9H"></a>具足敷荣。<a id="a-9I"></a>得圆满故。<a id="a-9J"></a>汝应勤修昔相应善。<a id="a-9K"></a>谓求宿住智。<a id="a-9L"></a>善巧多闻。<a id="a-9M"></a>能知过去相应行故。<a id="a-9N"></a>汝应勤修乐独善寂。<a id="a-9O"></a>谓远离处众诸杂谈说。<a id="a-9P"></a>常乐亲近白净法故。<a id="a-9Q"></a>汝应勤修少欲知足。<a id="a-9R"></a>谓衣服饮食。<a id="a-9S"></a>卧具医药。<a id="a-9T"></a>自作教他。<a id="a-9U"></a>知止足故。<a id="a-9V"></a>汝应勤修相应行法。<a id="a-9W"></a>谓三十七品菩提分法。<a id="a-9X"></a>常勤修习。<a id="a-9Y"></a>令相应故。<a id="a-9Z"></a>汝应勤修菩萨行境。<a id="a-9a"></a>谓十波罗蜜。<a id="a-9b"></a>一切行门。<a id="a-9c"></a>具足修习。<a id="a-9d"></a>令圆满故。<a id="a-9e"></a>汝应勤修菩萨地法。<a id="a-9f"></a>谓十种智地入住。<a id="a-9g"></a>及出相及得果。<a id="a-9h"></a>皆证知故。<a id="a-9i"></a>汝应勤修入如来地。<a id="a-9j"></a>谓若菩提智。<a id="a-9k"></a>及所断障种种体用。<a id="a-9l"></a>皆证得故。<a id="a-9m"></a>汝应勤修难了知法。<a id="a-9n"></a>谓诸佛菩萨独觉声闻皆悉了知不思议故。<a id="a-9o"></a>汝应勤修不取诸相。<a id="a-9p"></a>谓修习觉悟诸法性相。<a id="a-9q"></a>如幻如梦。<a id="a-9r"></a>同实相故。<a id="a-9s"></a>汝应勤修解脱法智。<a id="a-9t"></a>谓金刚三昧。<a id="a-9u"></a>散坏尘习澄静妄念智不动故。<a id="a-9v"></a>善男子。<a id="a-9w"></a>有如是等佛刹极微尘数不可思议种种法门。<a id="a-9x"></a>我皆勤修。<a id="a-9y"></a>得此解脱。<a id="a-9z"></a>汝能修行。<a id="a-A0"></a>亦当证得。<a id="a-A1"></a>善男子。<a id="a-A2"></a>汝向所问解脱境界。<a id="a-A3"></a>我此解脱境界无边。<a id="a-A4"></a>又善男子。<a id="a-A5"></a>我以得此解脱力故。<a id="a-A6"></a>忆念古世。<a id="a-A7"></a>尔时有劫。<a id="a-A8"></a>名优钵罗华。<a id="a-A9"></a>于彼劫中。<a id="a-AA"></a>承事供养恒河沙数诸佛如来。<a id="a-AB"></a>彼诸如来。<a id="a-AC"></a>从初出家。<a id="a-AD"></a>我皆瞻奉。<a id="a-AE"></a>守护供养。<a id="a-AF"></a>造僧伽蓝。<a id="a-AG"></a>营辨资具。<a id="a-AH"></a>又彼如来从为菩萨。<a id="a-AI"></a>入母胎时。<a id="a-AJ"></a>诞生之时。<a id="a-AK"></a>行七步时。<a id="a-AL"></a>师子吼时。<a id="a-AM"></a>童子位时。<a id="a-AN"></a>处宫中时。<a id="a-AO"></a>厌弃王位初出家时。<a id="a-AP"></a>诣菩提树成正觉时。<a id="a-AQ"></a>转正法轮现佛神变。<a id="a-AR"></a>教化调伏诸众生时。<a id="a-AS"></a>如是一切诸所作事。<a id="a-AT"></a>从初发心。<a id="a-AU"></a>行菩萨道。<a id="a-AV"></a>乃至法尽。<a id="a-AW"></a>我皆明记。<a id="a-AX"></a>无有遗余。<a id="a-AY"></a>常现在前。<a id="a-AZ"></a>念持不忘又忆过去。<a id="a-Aa"></a>劫名善地。<a id="a-Ab"></a>我于彼劫。<a id="a-Ac"></a>复得值遇十恒河沙诸佛如来。<a id="a-Ad"></a>承事供养。<a id="a-Ae"></a>复忆有劫。<a id="a-Af"></a>名为妙德。<a id="a-Ag"></a>于彼值遇十佛世界极微尘数诸佛如来。<a id="a-Ah"></a>承事供养。<a id="a-Ai"></a>又忆往劫。<a id="a-Aj"></a>名无所得。<a id="a-Ak"></a>于彼值遇八十百千亿那由他诸佛如来。<a id="a-Al"></a>承事供养。<a id="a-Am"></a>复忆有劫。<a id="a-An"></a>名为妙光。<a id="a-Ao"></a>于彼值遇阎浮提极微尘数诸佛如来。<a id="a-Ap"></a>承事供养。<a id="a-Aq"></a>复忆往劫。<a id="a-Ar"></a>名无称光。<a id="a-As"></a>于彼值遇二十恒河沙诸佛如来。<a id="a-At"></a>承事供养。<a id="a-Au"></a>复忆往劫。<a id="a-Av"></a>名最胜吉祥。<a id="a-Aw"></a>于彼值遇一恒河沙诸佛如来。<a id="a-Ax"></a>承事供养。<a id="a-Ay"></a>复忆往劫。<a id="a-Az"></a>名出现日。<a id="a-B0"></a>于彼值遇八十恒河沙诸佛如来。<a id="a-B1"></a>承事供养。<a id="a-B2"></a>复忆往劫。<a id="a-B3"></a>名胜性游行。<a id="a-B4"></a>于彼值遇六十恒河沙诸佛如来。<a id="a-B5"></a>承事供养。<a id="a-B6"></a>复忆有劫。<a id="a-B7"></a>名为妙月。<a id="a-B8"></a>于彼值遇七十恒河沙诸佛如来。<a id="a-B9"></a>承事供养。<a id="a-BA"></a>善男子。<a id="a-BB"></a>如是忆念恒河沙劫。<a id="a-BC"></a>我常不离诸佛如来应正等觉。<a id="a-BD"></a>种种方便。<a id="a-BE"></a>恭敬供养。<a id="a-BF"></a>从彼一切诸如来所。<a id="a-BG"></a>皆得闻此无碍念清净庄严菩萨解脱。<a id="a-BH"></a>闻已受持。<a id="a-BI"></a>如说修行。<a id="a-BJ"></a>恒不忘失。<a id="a-BK"></a>如是往劫。<a id="a-BL"></a>所有如来。<a id="a-BM"></a>从初发心。<a id="a-BN"></a>乃至法尽。<a id="a-BO"></a>诸所作事。<a id="a-BP"></a>我皆以此清净庄严解脱之力。<a id="a-BQ"></a>随顺忆念。<a id="a-BR"></a>明了现前。<a id="a-BS"></a>持而顺行。<a id="a-BT"></a>念念观察。<a id="a-BU"></a>曾无懈废。<a id="a-BV"></a>善男子。<a id="a-BW"></a>我唯知此无碍念清净庄严菩萨解脱。<a id="a-BX"></a>如诸菩萨摩诃萨。<a id="a-BY"></a>出生死夜。<a id="a-BZ"></a>朗然明彻。<a id="a-Ba"></a>永离痴冥。<a id="a-Bb"></a>未尝昏寐。<a id="a-Bc"></a>心无诸盖。<a id="a-Bd"></a>身行轻安。<a id="a-Be"></a>于诸法性。<a id="a-Bf"></a>清净觉了。<a id="a-Bg"></a>决择甚深修多罗藏了不了义。<a id="a-Bh"></a>一切难处。<a id="a-Bi"></a>善护自他。<a id="a-Bj"></a>常勤修习菩萨净戒。<a id="a-Bk"></a>若利非利。<a id="a-Bl"></a>心恒平等。<a id="a-Bm"></a>善巧出生神通妙智。<a id="a-Bn"></a>随顺世间。<a id="a-Bo"></a>种种方便。<a id="a-Bp"></a>增长福慧。<a id="a-Bq"></a>心无厌足。<a id="a-Br"></a>起大精进。<a id="a-Bs"></a>勤修助道。<a id="a-Bt"></a>积集慈悲。<a id="a-Bu"></a>心无厌倦。<a id="a-Bv"></a>成就如来十力无畏十八不共一切佛法。<a id="a-Bw"></a>随顺开悟一切众生。<a id="a-Bx"></a>昼夜精勤。<a id="a-By"></a>更无余念。<a id="a-Bz"></a>而我云何能知能说彼功德行。<a id="a-C0"></a>善男子。<a id="a-C1"></a>此迦毗罗城。<a id="a-C2"></a>有童子师。<a id="a-C3"></a>名为遍友。<a id="a-C4"></a>汝诣彼问。<a id="a-C5"></a>菩萨云何学菩萨行。<a id="a-C6"></a>修菩萨道。<a id="a-C7"></a>时善财童子。<a id="a-C8"></a>以闻法故。<a id="a-C9"></a>欢喜踊跃。<a id="a-CA"></a>不思议善根速疾增长。<a id="a-CB"></a>顶礼其足。<a id="a-CC"></a>绕无数匝。<a id="a-CD"></a>殷勤瞻仰。<a id="a-CE"></a>辞退而去。</p>
  <p id="aCF">尔时善财。<a id="a-CG"></a>从天宫下。<a id="a-CH"></a>向迦毗罗城。<a id="a-CI"></a>诣遍友所。<a id="a-CJ"></a>礼足右绕。<a id="a-CK"></a>合掌恭敬。<a id="a-CL"></a>于一面立。<a id="a-CM"></a>白言圣者。<a id="a-CN"></a>我已先发阿耨多罗三藐三菩提心。<a id="a-CO"></a>而未知菩萨云何学菩萨行。<a id="a-CP"></a>云何修菩萨道。<a id="a-CQ"></a>我闻圣者。<a id="a-CR"></a>善能诱诲。<a id="a-CS"></a>愿为我说。<a id="a-CT"></a>遍友答言。<a id="a-CU"></a>善男子。<a id="a-CV"></a>此有童子。<a id="a-CW"></a>名善知众艺。<a id="a-CX"></a>修学菩萨字智法门。<a id="a-CY"></a>汝可问之。<a id="a-CZ"></a>当为汝说。<a id="a-Ca"></a>尔时善财。<a id="a-Cb"></a>即至其所。<a id="a-Cc"></a>顶礼其足。<a id="a-Cd"></a>绕无数匝。<a id="a-Ce"></a>于前合掌。<a id="a-Cf"></a>白言圣者。<a id="a-Cg"></a>我已先发阿耨多罗三藐三菩提心。<a id="a-Ch"></a>而未知菩萨云何学菩萨行。<a id="a-Ci"></a>云何修菩萨道。<a id="a-Cj"></a>我闻圣者。<a id="a-Ck"></a>善能诱诲。<a id="a-Cl"></a>愿为我说。<a id="a-Cm"></a>时彼童子。<a id="a-Cn"></a>告善财言。<a id="a-Co"></a>善男子。<a id="a-Cp"></a>我得菩萨解脱。<a id="a-Cq"></a>名具足圆满善知众艺。<a id="a-Cr"></a>我恒唱持此之字母。<a id="a-Cs"></a>所谓。<a id="a-Ct"></a>唱婀字时。<a id="a-Cu"></a>能甚深入般若波罗蜜门。<a id="a-Cv"></a>名以菩萨胜威德力显示诸法本无生义。<a id="a-Cw"></a>唱啰字时。<a id="a-Cx"></a>能甚深入般若波罗蜜门。<a id="a-Cy"></a>名普遍显示无边际微细解。<a id="a-Cz"></a>唱跛字时。<a id="a-D0"></a>能甚深入般若波罗蜜门。<a id="a-D1"></a>名普照法界平等际微细智。<a id="a-D2"></a>唱者字时。<a id="a-D3"></a>能甚深入般若波罗蜜门。<a id="a-D4"></a>名普轮能断差别色。<a id="a-D5"></a>唱曩(鼻音)字时。<a id="a-D6"></a>能甚深入般若波罗蜜门。<a id="a-D7"></a>名证得无依无住际。<a id="a-D8"></a>唱攞字时。<a id="a-D9"></a>能甚深入般若波罗蜜门。<a id="a-DA"></a>名离名色依处无垢污。<a id="a-DB"></a>唱娜字时。<a id="a-DC"></a>能甚深入般若波罗蜜门。<a id="a-DD"></a>名不退转方便。<a id="a-DE"></a>唱婆(摹我反)字时。<a id="a-DF"></a>能甚深入般若波罗蜜门。<a id="a-DG"></a>名金刚轮道场。<a id="a-DH"></a>唱拏字时。<a id="a-DI"></a>能甚深入般若波罗蜜门。<a id="a-DJ"></a>名普圆满轮。<a id="a-DK"></a>唱洒(史我反)字时。<a id="a-DL"></a>能甚深入般若波罗蜜门。<a id="a-DM"></a>名为海藏。<a id="a-DN"></a>唱嚩(无可反)字时。<a id="a-DO"></a>能甚深入般若波罗蜜门。<a id="a-DP"></a>名普遍勤求出生安住。<a id="a-DQ"></a>唱哆字时。<a id="a-DR"></a>能甚深入般若波罗蜜门。<a id="a-DS"></a>名星宿月圆满光。<a id="a-DT"></a>唱也(移我反)字时。<a id="a-DU"></a>能甚深入般若波罗蜜门。<a id="a-DV"></a>名差别积集。<a id="a-DW"></a>唱瑟吒(二合上)字时。<a id="a-DX"></a>能甚深入般若波罗蜜门。<a id="a-DY"></a>名普照光明息除烦恼。<a id="a-DZ"></a>唱迦(上)字时。<a id="a-Da"></a>能甚深入般若波罗蜜门。<a id="a-Db"></a>名普云不断。<a id="a-Dc"></a>唱娑(苏我反)字时。<a id="a-Dd"></a>能甚深入般若波罗蜜门。<a id="a-De"></a>名降注大雨。<a id="a-Df"></a>唱莽字时。<a id="a-Dg"></a>能甚深入般若波罗蜜门。<a id="a-Dh"></a>名大速疾现种种色如众高峰。<a id="a-Di"></a>唱誐(言迦反上)字时。<a id="a-Dj"></a>能甚深入般若波罗蜜门。<a id="a-Dk"></a>名普轮积集。<a id="a-Dl"></a>唱他(上)字时。<a id="a-Dm"></a>能甚深入般若波罗蜜门。<a id="a-Dn"></a>名真如平等无分别藏。<a id="a-Do"></a>唱惹(上)字时。<a id="a-Dp"></a>能甚深入般若波罗蜜门。<a id="a-Dq"></a>名遍入世间海游行清净。<a id="a-Dr"></a>唱娑嚩(二合)字时。<a id="a-Ds"></a>能甚深入般若波罗蜜门。<a id="a-Dt"></a>名普念诸佛一切庄严。<a id="a-Du"></a>唱驮字时。<a id="a-Dv"></a>能甚深入般若波罗蜜门。<a id="a-Dw"></a>名微细观察一切法聚。<a id="a-Dx"></a>唱舍(上尸我反)字时。<a id="a-Dy"></a>能甚深入般若波罗蜜门。<a id="a-Dz"></a>名随顺诸佛教轮光明。<a id="a-E0"></a>唱佉(上)字时。<a id="a-E1"></a>能甚深入般若波罗蜜门。<a id="a-E2"></a>名因地现前智慧藏。<a id="a-E3"></a>唱乞叉(二合)字时。<a id="a-E4"></a>能甚深入般若波罗蜜门。<a id="a-E5"></a>名息诸业海出生智慧藏。<a id="a-E6"></a>唱娑(苏纥反)哆(二合上)字时。<a id="a-E7"></a>能甚深入般若波罗蜜门。<a id="a-E8"></a>名开净光明蠲诸惑障。<a id="a-E9"></a>唱娘(上)字时。<a id="a-EA"></a>能甚深入般若波罗蜜门。<a id="a-EB"></a>名出离世间智慧门。<a id="a-EC"></a>唱曷啰他(三合上)字时。<a id="a-ED"></a>能甚深入般若波罗蜜门。<a id="a-EE"></a>名利益众生无我无人智慧灯。<a id="a-EF"></a>唱婆(蒲我反)字时。<a id="a-EG"></a>能甚深入般若波罗蜜门。<a id="a-EH"></a>名圆满庄严一切宫殿。<a id="a-EI"></a>唱车(车者反上)字时。<a id="a-EJ"></a>能甚深入般若波罗蜜门。<a id="a-EK"></a>名增长修行方便藏普覆轮。<a id="a-EL"></a>唱娑么(么音二合)字时。<a id="a-EM"></a>能甚深入般若波罗蜜门。<a id="a-EN"></a>名随顺十方现见诸佛旋转藏。<a id="a-EO"></a>唱诃嚩(无我反二合)字时。<a id="a-EP"></a>能甚深入般若波罗蜜门。<a id="a-EQ"></a>名观察一切微细众生方便力出生海藏。<a id="a-ER"></a>唱哆娑(二合)字时。<a id="a-ES"></a>能甚深入般若波罗蜜门。<a id="a-ET"></a>名自在趣入诸功德海。<a id="a-EU"></a>唱伽字时。<a id="a-EV"></a>能甚深入般若波罗蜜门。<a id="a-EW"></a>名普持一切法云。<a id="a-EX"></a>坚固海藏。<a id="a-EY"></a>唱姹(上)字时。<a id="a-EZ"></a>能甚深入般若波罗蜜门。<a id="a-Ea"></a>名愿力现见十方诸佛犹如虚空。<a id="a-Eb"></a>唱儜(上)字时。<a id="a-Ec"></a>能甚深入般若波罗蜜门。<a id="a-Ed"></a>名入字轮际无尽境界。<a id="a-Ee"></a>唱颇字时。<a id="a-Ef"></a>能甚深入般若波罗蜜门。<a id="a-Eg"></a>名教化众生究竟圆满处。<a id="a-Eh"></a>唱娑迦字时。<a id="a-Ei"></a>能甚深入般若波罗蜜门。<a id="a-Ej"></a>名广大藏无碍辩遍照光明轮。<a id="a-Ek"></a>唱夷娑(二合)字时。<a id="a-El"></a>能甚深入般若波罗蜜门。<a id="a-Em"></a>名演说一切佛法智。<a id="a-En"></a>唱室者(二合)字时。<a id="a-Eo"></a>能甚深入般若波罗蜜门。<a id="a-Ep"></a>名入虚空一切众生界法雷大音遍吼。<a id="a-Eq"></a>唱侘(上)字时。<a id="a-Er"></a>能甚深入般若波罗蜜门。<a id="a-Es"></a>名说无我法开佛境界晓悟群生。<a id="a-Et"></a>唱荼(去)字时。<a id="a-Eu"></a>能甚深入般若波罗蜜门。<a id="a-Ev"></a>名一切法轮差别藏。<a id="a-Ew"></a>善男子。<a id="a-Ex"></a>我唱如是字母之时。<a id="a-Ey"></a>此四十二般若波罗蜜门为首。<a id="a-Ez"></a>一切章句。<a id="a-F0"></a>随转无碍。<a id="a-F1"></a>能甚深入无量无数般若波罗蜜门。<a id="a-F2"></a>善财白言。<a id="a-F3"></a>圣者。<a id="a-F4"></a>云何修行得此解脱。<a id="a-F5"></a>答言。<a id="a-F6"></a>善男子。<a id="a-F7"></a>若诸菩萨。<a id="a-F8"></a>勤修十法。<a id="a-F9"></a>具足圆满。<a id="a-FA"></a>则能得此善知众艺菩萨解脱。<a id="a-FB"></a>何等为十。<a id="a-FC"></a>所谓具足智慧勤求善友。<a id="a-FD"></a>勇猛精进离诸障惑。<a id="a-FE"></a>正行清净尊重正教。<a id="a-FF"></a>观法性空灭除邪见。<a id="a-FG"></a>修习正道具真实智。<a id="a-FH"></a>若诸菩萨。<a id="a-FI"></a>于此十法。<a id="a-FJ"></a>具足圆满。<a id="a-FK"></a>则能速疾得此解脱。<a id="a-FL"></a>所以者何。<a id="a-FM"></a>由诸菩萨具足智慧勤求善友。<a id="a-FN"></a>见已亲近。<a id="a-FO"></a>欢喜爱敬生如佛想。<a id="a-FP"></a>以亲近故。<a id="a-FQ"></a>常蒙教诲。<a id="a-FR"></a>蒙教诲故。<a id="a-FS"></a>则能难行勇猛精进。<a id="a-FT"></a>得精进已。<a id="a-FU"></a>能以善法灭诸不善。<a id="a-FV"></a>灭不善故。<a id="a-FW"></a>令众善法皆得圆满。<a id="a-FX"></a>善圆满已。<a id="a-FY"></a>则能远离一切障惑。<a id="a-FZ"></a>离诸障故。<a id="a-Fa"></a>令身口意得大清净。<a id="a-Fb"></a>正行相应。<a id="a-Fc"></a>由此清净。<a id="a-Fd"></a>能于一切诸佛菩萨善知识教。<a id="a-Fe"></a>心生尊重。<a id="a-Ff"></a>尊重教故。<a id="a-Fg"></a>勤求观察诸法空寂。<a id="a-Fh"></a>悟法空已。<a id="a-Fi"></a>其心所向。<a id="a-Fj"></a>皆无挂碍。<a id="a-Fk"></a>深达缘起。<a id="a-Fl"></a>离无因见。<a id="a-Fm"></a>灭邪见心。<a id="a-Fn"></a>修习正道。<a id="a-Fo"></a>入正道已。<a id="a-Fp"></a>得真实智。<a id="a-Fq"></a>得实智故。<a id="a-Fr"></a>得此解脱。<a id="a-Fs"></a>证深法界。<a id="a-Ft"></a>善财复言。<a id="a-Fu"></a>此真实者。<a id="a-Fv"></a>名为何等。<a id="a-Fw"></a>答言。<a id="a-Fx"></a>善男子。<a id="a-Fy"></a>即此语言。<a id="a-Fz"></a>是名真实。<a id="a-G0"></a>善财复言。<a id="a-G1"></a>云何语言。<a id="a-G2"></a>名为真实。<a id="a-G3"></a>答言。<a id="a-G4"></a>善男子。<a id="a-G5"></a>不虚诳语。<a id="a-G6"></a>是名真实。<a id="a-G7"></a>复言云何不虚诳语。<a id="a-G8"></a>众艺答言。<a id="a-G9"></a>彼语真实。<a id="a-GA"></a>体常不变。<a id="a-GB"></a>恒一性故。<a id="a-GC"></a>复言云何不变异性。<a id="a-GD"></a>答言。<a id="a-GE"></a>善男子。<a id="a-GF"></a>自身证悟解法性故。<a id="a-GG"></a>复言。<a id="a-GH"></a>法性相貌云何能所解法。<a id="a-GI"></a>为一为二。<a id="a-GJ"></a>答言。<a id="a-GK"></a>善男子。<a id="a-GL"></a>如是菩萨。<a id="a-GM"></a>自所证法。<a id="a-GN"></a>不一不二。<a id="a-GO"></a>由此力故。<a id="a-GP"></a>则能平等利益自他。<a id="a-GQ"></a>犹如大地能生一切。<a id="a-GR"></a>而无彼此。<a id="a-GS"></a>能所利心然其法性。<a id="a-GT"></a>亦非有相。<a id="a-GU"></a>亦非无相。<a id="a-GV"></a>体如虚空。<a id="a-GW"></a>难知难解。<a id="a-GX"></a>善男子。<a id="a-GY"></a>此法微妙。<a id="a-GZ"></a>难以文字语言宣说。<a id="a-Ga"></a>何以故。<a id="a-Gb"></a>超过一切文字境界故。<a id="a-Gc"></a>超过一切语言境界故。<a id="a-Gd"></a>超过一切语业所行诸境界故。<a id="a-Ge"></a>超过一切戏论分别思量境界故。<a id="a-Gf"></a>超过一切寻伺计度诸境界故。<a id="a-Gg"></a>超过一切愚痴众生所知境界故。<a id="a-Gh"></a>超过一切烦恼相应魔事境界故。<a id="a-Gi"></a>超过一切心识境界故。<a id="a-Gj"></a>无此无彼。<a id="a-Gk"></a>无相离相。<a id="a-Gl"></a>超过一切虚妄境界故。<a id="a-Gm"></a>住无住处寂静圣者境界故。<a id="a-Gn"></a>善男子。<a id="a-Go"></a>彼诸圣者。<a id="a-Gp"></a>自证境界。<a id="a-Gq"></a>无色相。<a id="a-Gr"></a>无垢净。<a id="a-Gs"></a>无取舍。<a id="a-Gt"></a>无浊乱。<a id="a-Gu"></a>清净最胜。<a id="a-Gv"></a>性常不坏。<a id="a-Gw"></a>诸佛出世。<a id="a-Gx"></a>若不出世。<a id="a-Gy"></a>于法界性。<a id="a-Gz"></a>体常一故。<a id="a-H0"></a>善男子。<a id="a-H1"></a>菩萨为此法故。<a id="a-H2"></a>行于无数难行之行。<a id="a-H3"></a>得此法体。<a id="a-H4"></a>善能饶益一切众生。<a id="a-H5"></a>令诸众生于此法中究竟安住。<a id="a-H6"></a>善男子。<a id="a-H7"></a>此是真实此不异相。<a id="a-H8"></a>此是实际。<a id="a-H9"></a>此是一切智体。<a id="a-HA"></a>此是不思议法界。<a id="a-HB"></a>此是不二法界。<a id="a-HC"></a>此是善知众艺圆满具足菩萨解脱。<a id="a-HD"></a>善男子。<a id="a-HE"></a>我唯知此解脱。<a id="a-HF"></a>如诸菩萨摩诃萨。<a id="a-HG"></a>能于一切世出世间。<a id="a-HH"></a>善巧之法。<a id="a-HI"></a>殊能异艺文字算数。<a id="a-HJ"></a>咸综无遗。<a id="a-HK"></a>又善了知医方咒术。<a id="a-HL"></a>有诸众生。<a id="a-HM"></a>鬼魅所持。<a id="a-HN"></a>怨憎咒诅。<a id="a-HO"></a>妖幻所迷。<a id="a-HP"></a>死尸奔逐。<a id="a-HQ"></a>癫痫羸瘦。<a id="a-HR"></a>及诸蛊毒。<a id="a-HS"></a>种种异疾。<a id="a-HT"></a>咸能救之。<a id="a-HU"></a>使得痊愈。<a id="a-HV"></a>又善别知。<a id="a-HW"></a>殊珍异货。<a id="a-HX"></a>金玉珠贝。<a id="a-HY"></a>珊瑚琉璃。<a id="a-HZ"></a>摩尼砗磲。<a id="a-Ha"></a>玻璃码瑙。<a id="a-Hb"></a>铜铁铅锡。<a id="a-Hc"></a>鸡萨罗等。<a id="a-Hd"></a>一切宝藏。<a id="a-He"></a>出生之处。<a id="a-Hf"></a>品类不同。<a id="a-Hg"></a>价直多少。<a id="a-Hh"></a>村营国邑。<a id="a-Hi"></a>大小都城。<a id="a-Hj"></a>宫殿苑园。<a id="a-Hk"></a>岩泉薮泽。<a id="a-Hl"></a>凡是一切人众所居。<a id="a-Hm"></a>菩萨咸能随方摄护。<a id="a-Hn"></a>又知其身具有六百六十三相。<a id="a-Ho"></a>于诸相中。<a id="a-Hp"></a>校其优劣。<a id="a-Hq"></a>知其苦乐。<a id="a-Hr"></a>定其吉凶。<a id="a-Hs"></a>辨其修短。<a id="a-Ht"></a>虽具众相。<a id="a-Hu"></a>不及好声。<a id="a-Hv"></a>虽多好声。<a id="a-Hw"></a>不如胜福。<a id="a-Hx"></a>及知此福所修之业。<a id="a-Hy"></a>可转不转。<a id="a-Hz"></a>定不定报。<a id="a-I0"></a>又善观察天文地理。<a id="a-I1"></a>谶纬阴阳。<a id="a-I2"></a>人相吉凶。<a id="a-I3"></a>恶星变怪。<a id="a-I4"></a>云霞气候。<a id="a-I5"></a>鸟兽音声。<a id="a-I6"></a>水陆往还。<a id="a-I7"></a>征应休咎。<a id="a-I8"></a>年谷丰俭。<a id="a-I9"></a>国土安危。<a id="a-IA"></a>如是世间。<a id="a-IB"></a>所有艺能。<a id="a-IC"></a>靡不该练。<a id="a-ID"></a>尽其源本。<a id="a-IE"></a>又能分别出世之法。<a id="a-IF"></a>正名辨义。<a id="a-IG"></a>观察体相。<a id="a-IH"></a>微细甚深。<a id="a-II"></a>决择宣说。<a id="a-IJ"></a>随顺修行。<a id="a-IK"></a>智入其中。<a id="a-IL"></a>无疑无碍。<a id="a-IM"></a>无愚闇。<a id="a-IN"></a>无顽钝。<a id="a-IO"></a>无忧恼。<a id="a-IP"></a>无沉没。<a id="a-IQ"></a>无不现证。<a id="a-IR"></a>而我云何能知能说彼功德行。<a id="a-IS"></a>善男子。<a id="a-IT"></a>此摩竭提国。<a id="a-IU"></a>有一聚落。<a id="a-IV"></a>名为有义。<a id="a-IW"></a>彼中有城。<a id="a-IX"></a>名婆怛那。<a id="a-IY"></a>有优婆夷。<a id="a-IZ"></a>名最胜贤。<a id="a-Ia"></a>汝诣彼问。<a id="a-Ib"></a>菩萨云何学菩萨行。<a id="a-Ic"></a>修菩萨道。<a id="a-Id"></a>时善财童子。<a id="a-Ie"></a>礼众艺足。<a id="a-If"></a>绕无数匝。<a id="a-Ig"></a>殷勤瞻仰。<a id="a-Ih"></a>一心恋慕。<a id="a-Ii"></a>辞退而去。</p>
 </body>
</html>