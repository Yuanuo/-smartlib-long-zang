<!doctype html>
<html id="z3IBTWMIh" data-ver="1193">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第十一</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>于居士所。<a id="a-5"></a>闻此甚深解脱门已。<a id="a-6"></a>思惟修习。<a id="a-7"></a>决定无间游彼福德海。<a id="a-8"></a>净彼福德田。<a id="a-9"></a>趣彼福德津仰彼福德山。<a id="a-A"></a>开彼福德藏。<a id="a-B"></a>转彼福德轮。<a id="a-C"></a>观彼福德法。<a id="a-D"></a>植彼福德因。<a id="a-E"></a>生彼福德力。<a id="a-F"></a>增彼福德势。<a id="a-G"></a>长彼福德心。<a id="a-H"></a>悟彼福德门。<a id="a-I"></a>渐次行诣师子宫城。<a id="a-J"></a>周遍推求宝髻长者。<a id="a-K"></a>见在市中。<a id="a-L"></a>遽即顶礼。<a id="a-M"></a>绕无数匝。<a id="a-N"></a>合掌前立。<a id="a-O"></a>白言圣者。<a id="a-P"></a>我已先发阿耨多罗三藐三菩提心。<a id="a-Q"></a>而未知菩萨云何学菩萨行。<a id="a-R"></a>云何修菩萨道。<a id="a-S"></a>善哉圣者。<a id="a-T"></a>愿为我说诸菩萨道。<a id="a-U"></a>我乘此道。<a id="a-V"></a>趣一切智。<a id="a-W"></a>尔时长者。<a id="a-X"></a>执善财手。<a id="a-Y"></a>将诣其家。<a id="a-Z"></a>示其所居。<a id="a-a"></a>告善财言。<a id="a-b"></a>善男子。<a id="a-c"></a>汝且观我所居舍宅。<a id="a-d"></a>尔时善财。<a id="a-e"></a>即遍观察。<a id="a-f"></a>见其舍宅。<a id="a-g"></a>广博严丽。<a id="a-h"></a>于其四面。<a id="a-i"></a>各开二门。<a id="a-j"></a>阎浮檀金之所合成。<a id="a-k"></a>白银为墙。<a id="a-l"></a>周匝围绕。<a id="a-m"></a>玻璃为殿。<a id="a-n"></a>杂宝庄严。<a id="a-o"></a>绀琉璃宝以为楼阁。<a id="a-p"></a>砗磲妙宝而为其柱。<a id="a-q"></a>阶墀轩槛户牖窗闼。<a id="a-r"></a>靡不咸以众宝所成。<a id="a-s"></a>百千种宝庄严校饰。<a id="a-t"></a>码瑙宝池。<a id="a-u"></a>香水盈满。<a id="a-v"></a>四面栏楯。<a id="a-w"></a>络以真珠。<a id="a-x"></a>杂宝树林周遍行列。<a id="a-y"></a>赤珠摩尼为师子座。<a id="a-z"></a>阿僧祇宝间错庄严。<a id="a-10"></a>毗卢遮那摩尼宝王以为其帐。<a id="a-11"></a>于其座前左右建立。<a id="a-12"></a>光焰炽盛摩尼宝幢。<a id="a-13"></a>杂色光明如意珠王。<a id="a-14"></a>而为其网。<a id="a-15"></a>以覆其上。<a id="a-16"></a>于其宅内。<a id="a-17"></a>有大楼阁。<a id="a-18"></a>高十层级。<a id="a-19"></a>层开八门。<a id="a-1A"></a>善财入已。<a id="a-1B"></a>次第观察。<a id="a-1C"></a>见最下层。<a id="a-1D"></a>施以种种上味饮食。<a id="a-1E"></a>见第二层。<a id="a-1F"></a>施诸宝衣及众财物。<a id="a-1G"></a>见第三层。<a id="a-1H"></a>普施一切宝庄严具。<a id="a-1I"></a>见第四层施诸采女。<a id="a-1J"></a>言辞善巧随意眷属。<a id="a-1K"></a>并所受用上妙珍宝见第五层。<a id="a-1L"></a>五地菩萨云集其中。<a id="a-1M"></a>为安众生。<a id="a-1N"></a>演说妙法。<a id="a-1O"></a>诸所施为。<a id="a-1P"></a>无非利乐。<a id="a-1Q"></a>成就如来最胜论者。<a id="a-1R"></a>陀罗尼门。<a id="a-1S"></a>诸三昧海。<a id="a-1T"></a>及诸世间种种明智。<a id="a-1U"></a>光明印行。<a id="a-1V"></a>见第六层。<a id="a-1W"></a>有诸菩萨。<a id="a-1X"></a>皆已成就甚深智慧。<a id="a-1Y"></a>了达法性。<a id="a-1Z"></a>得大总持。<a id="a-1a"></a>三明六通。<a id="a-1b"></a>皆悉具足。<a id="a-1c"></a>入普藏门。<a id="a-1d"></a>出障碍境。<a id="a-1e"></a>住不二法。<a id="a-1f"></a>现佛威仪。<a id="a-1g"></a>于不可说妙庄严海道场众中。<a id="a-1h"></a>而共集会。<a id="a-1i"></a>各以异名。<a id="a-1j"></a>分别显示般若波罗蜜门。<a id="a-1k"></a>所谓寂静藏般若波罗蜜门。<a id="a-1l"></a>善巧分别诸众生智般若波罗蜜门。<a id="a-1m"></a>不可动转般若波罗蜜门。<a id="a-1n"></a>离欲光明般若波罗蜜门。<a id="a-1o"></a>不可降伏藏般若波罗蜜门。<a id="a-1p"></a>照众生轮般若波罗蜜门。<a id="a-1q"></a>随顺教网般若波罗蜜门。<a id="a-1r"></a>功德海藏般若波罗蜜门。<a id="a-1s"></a>普眼舍得般若波罗蜜门。<a id="a-1t"></a>入无尽藏随顺修行般若波罗蜜门。<a id="a-1u"></a>入一切世间无尽方便海般若波罗蜜门。<a id="a-1v"></a>入随诸世间一切教海般若波罗蜜门。<a id="a-1w"></a>无碍辩才般若波罗蜜门。<a id="a-1x"></a>随顺众生普照无碍般若波罗蜜门。<a id="a-1y"></a>离垢光明般若波罗蜜门。<a id="a-1z"></a>常观宿缘而布法云般若波罗蜜门。<a id="a-20"></a>说如是等百万阿僧祇般若波罗蜜门。<a id="a-21"></a>遍不可说道场众会。<a id="a-22"></a>显示庄严甚深智慧。<a id="a-23"></a>见第七层。<a id="a-24"></a>得如响忍诸菩萨等。<a id="a-25"></a>充满其中。<a id="a-26"></a>以方便智。<a id="a-27"></a>分别演说诸出离门。<a id="a-28"></a>悉能闻持一切如来所说正法。<a id="a-29"></a>见第八层。<a id="a-2A"></a>得不退转神通智力无量菩萨。<a id="a-2B"></a>共集其中。<a id="a-2C"></a>以微细智。<a id="a-2D"></a>观诸世间。<a id="a-2E"></a>知诸佛刹道场众会。<a id="a-2F"></a>如幻如焰。<a id="a-2G"></a>如影如像。<a id="a-2H"></a>无有实性。<a id="a-2I"></a>见诸如来无分别境。<a id="a-2J"></a>现一切佛普遍色身。<a id="a-2K"></a>能以一音遍十方界。<a id="a-2L"></a>其身普诣一切道场。<a id="a-2M"></a>尽于法界。<a id="a-2N"></a>靡不周遍。<a id="a-2O"></a>普入佛境。<a id="a-2P"></a>普见佛身。<a id="a-2Q"></a>普能受持一切佛法。<a id="a-2R"></a>普于一切佛众会中。<a id="a-2S"></a>而为上首。<a id="a-2T"></a>演说法要。<a id="a-2U"></a>见第九层。<a id="a-2V"></a>一生所系诸菩萨众。<a id="a-2W"></a>于中集会。<a id="a-2X"></a>见第十层。<a id="a-2Y"></a>一切如来充满其中。<a id="a-2Z"></a>从初发心。<a id="a-2a"></a>修菩萨行。<a id="a-2b"></a>超生死轮。<a id="a-2c"></a>成大愿海。<a id="a-2d"></a>具胜神通。<a id="a-2e"></a>得胜自在。<a id="a-2f"></a>以胜威力。<a id="a-2g"></a>净佛国土。<a id="a-2h"></a>殊胜庄严。<a id="a-2i"></a>普现十方道场众会。<a id="a-2j"></a>演说正法。<a id="a-2k"></a>乃至示灭。<a id="a-2l"></a>尽未来际。<a id="a-2m"></a>调伏利益。<a id="a-2n"></a>化度众生。<a id="a-2o"></a>如是一切。<a id="a-2p"></a>悉使明见。</p>
  <p id="a2q">尔时善财。<a id="a-2r"></a>见如是等奇特事已。<a id="a-2s"></a>白言圣者。<a id="a-2t"></a>昔于何处。<a id="a-2u"></a>种何善根。<a id="a-2v"></a>获如是等殊胜果报。<a id="a-2w"></a>致此一切清净众会。<a id="a-2x"></a>长者告言。<a id="a-2y"></a>善男子。<a id="a-2z"></a>我念往昔过佛刹极微尘数劫。<a id="a-30"></a>有世界。<a id="a-31"></a>名种种色庄严轮。<a id="a-32"></a>佛号无边光圆满法界普庄严王如来应正遍知明行足善逝世间解无上士调御丈夫天人师佛世尊。<a id="a-33"></a>与百千亿声闻众俱。<a id="a-34"></a>智毗卢遮那而为上首复与百千亿菩萨众俱。<a id="a-35"></a>智日威德光而为上首。<a id="a-36"></a>时彼国王。<a id="a-37"></a>名法自在。<a id="a-38"></a>佛受王请。<a id="a-39"></a>入摩尼幢庄严园中。<a id="a-3A"></a>我于衢路。<a id="a-3B"></a>奏妙乐音。<a id="a-3C"></a>烧一丸香。<a id="a-3D"></a>而以供养。<a id="a-3E"></a>由彼如来与诸菩萨及声闻众。<a id="a-3F"></a>受我供故。<a id="a-3G"></a>令此香烟起大香云。<a id="a-3H"></a>普遍虚空而为荫盖。<a id="a-3I"></a>于阎浮提。<a id="a-3J"></a>七日七夜。<a id="a-3K"></a>普雨种种无边众色众生身相微妙香云。<a id="a-3L"></a>又令乐音出生种种美妙音声。<a id="a-3M"></a>普遍虚空。<a id="a-3N"></a>演出如来不可思议三世无碍广大智聚。<a id="a-3O"></a>令其闻者。<a id="a-3P"></a>除灭一切烦恼垢障。<a id="a-3Q"></a>增长一切真实善根。<a id="a-3R"></a>速疾圆满一切智智。<a id="a-3S"></a>普能发起种种神通。<a id="a-3T"></a>我时以此供养善根。<a id="a-3U"></a>回向三处。<a id="a-3V"></a>一愿永离贫穷困苦。<a id="a-3W"></a>二愿常见诸佛菩萨。<a id="a-3X"></a>三愿恒闻诸佛正法。<a id="a-3Y"></a>由是因缘故获斯报。<a id="a-3Z"></a>善男子。<a id="a-3a"></a>我唯知此菩萨无障碍愿普遍庄严福德藏解脱门。<a id="a-3b"></a>如诸菩萨摩诃萨。<a id="a-3c"></a>得不思议功德宝藏。<a id="a-3d"></a>出不思议无量功德。<a id="a-3e"></a>入无分别如来身海。<a id="a-3f"></a>荫无分别无上法云。<a id="a-3g"></a>修无分别功德助道。<a id="a-3h"></a>起无分别普贤行网。<a id="a-3i"></a>证无分别三昧境界。<a id="a-3j"></a>等无分别菩萨善根。<a id="a-3k"></a>住无分别如来所住。<a id="a-3l"></a>见无分别三世平等。<a id="a-3m"></a>于一切劫。<a id="a-3n"></a>不生疲厌。<a id="a-3o"></a>住不可坏普眼境界自在之地。<a id="a-3p"></a>而我云何能知能说彼功德行。<a id="a-3q"></a>善男子。<a id="a-3r"></a>南方有国。<a id="a-3s"></a>名曰藤根。<a id="a-3t"></a>其国有城。<a id="a-3u"></a>名普遍门。<a id="a-3v"></a>中有长者。<a id="a-3w"></a>名为普眼。<a id="a-3x"></a>汝诣彼问。<a id="a-3y"></a>菩萨云何学菩萨行。<a id="a-3z"></a>修菩萨道。<a id="a-40"></a>时善财童子。<a id="a-41"></a>顶礼其足。<a id="a-42"></a>绕无数匝。<a id="a-43"></a>殷勤瞻仰。<a id="a-44"></a>辞退而去。</p>
  <p id="a45">尔时善财童子。<a id="a-46"></a>于宝髻长者所。<a id="a-47"></a>闻此解脱已。<a id="a-48"></a>深入诸佛无量知见。<a id="a-49"></a>安住菩萨无量胜行。<a id="a-4A"></a>了达菩萨无量方便。<a id="a-4B"></a>希求菩萨无量法门。<a id="a-4C"></a>清净菩萨无量信解。<a id="a-4D"></a>明利菩萨无量诸根。<a id="a-4E"></a>成就菩萨无量欲乐。<a id="a-4F"></a>通达菩萨无量行门。<a id="a-4G"></a>增长菩萨无量愿力。<a id="a-4H"></a>建立菩萨无边胜幢。<a id="a-4I"></a>发起菩萨无边智慧。<a id="a-4J"></a>证得菩萨无边法光。<a id="a-4K"></a>普入菩萨无边大会。<a id="a-4L"></a>于菩萨法。<a id="a-4M"></a>决定无疑。<a id="a-4N"></a>趣求菩萨清净解脱。<a id="a-4O"></a>住菩萨心。<a id="a-4P"></a>深信爱乐。<a id="a-4Q"></a>随顺作意。<a id="a-4R"></a>渐次前行。<a id="a-4S"></a>至藤根国。<a id="a-4T"></a>处处寻访彼城所在。<a id="a-4U"></a>虽历艰难不惮劳苦。<a id="a-4V"></a>身无疲倦。<a id="a-4W"></a>心无厌退。<a id="a-4X"></a>但唯正念善知识教。<a id="a-4Y"></a>愿常亲近承事供养。<a id="a-4Z"></a>遍策诸根。<a id="a-4a"></a>离众放逸。<a id="a-4b"></a>于善知识。<a id="a-4c"></a>心恒爱乐。<a id="a-4d"></a>然后乃到普遍门城。<a id="a-4e"></a>百千聚落周匝围绕。<a id="a-4f"></a>其城广大。<a id="a-4g"></a>种种庄严。<a id="a-4h"></a>稃灕崇峻。<a id="a-4i"></a>衢路宽平。<a id="a-4j"></a>市列百工。<a id="a-4k"></a>货多珍异。<a id="a-4l"></a>往来委输。<a id="a-4m"></a>人物可观。<a id="a-4n"></a>尔时善财。<a id="a-4o"></a>于彼城内。<a id="a-4p"></a>推求寻觅长者所居。<a id="a-4q"></a>人咸报言。<a id="a-4r"></a>住市肆中鬻香药处。<a id="a-4s"></a>闻已往诣。<a id="a-4t"></a>见其处在香台座上。<a id="a-4u"></a>即前礼足。<a id="a-4v"></a>合掌而立。<a id="a-4w"></a>白言圣者。<a id="a-4x"></a>我已先发阿耨多罗三藐三菩提心。<a id="a-4y"></a>而未知菩萨云何学菩萨行。<a id="a-4z"></a>修菩萨道。<a id="a-50"></a>长者告言。<a id="a-51"></a>善哉善哉。<a id="a-52"></a>善男子。<a id="a-53"></a>汝已能发阿耨多罗三藐三菩提心。<a id="a-54"></a>善男子。<a id="a-55"></a>我昔曾于文殊师利童子所。<a id="a-56"></a>修学了知病起根本。<a id="a-57"></a>殊妙医方。<a id="a-58"></a>诸香要法。<a id="a-59"></a>因此了知一切众生种种病缘悉能救疗。<a id="a-5A"></a>所谓风黄痰热。<a id="a-5B"></a>鬼魅蛊毒。<a id="a-5C"></a>乃至水火之所伤害。<a id="a-5D"></a>如是一切内外诸疾品类无边。<a id="a-5E"></a>我悉能于一念之中。<a id="a-5F"></a>以种种方药。<a id="a-5G"></a>如法疗治。<a id="a-5H"></a>咸令除差。<a id="a-5I"></a>施其安乐。<a id="a-5J"></a>如是法门。<a id="a-5K"></a>汝应修学。<a id="a-5L"></a>善财复言。<a id="a-5M"></a>圣者。<a id="a-5N"></a>我问菩萨所修妙行。<a id="a-5O"></a>云何说此世俗医方。<a id="a-5P"></a>长者告言。<a id="a-5Q"></a>善男子。<a id="a-5R"></a>菩萨初学修菩提时。<a id="a-5S"></a>当知病为最大障碍。<a id="a-5T"></a>若诸众生。<a id="a-5U"></a>身有疾病。<a id="a-5V"></a>心则不安。<a id="a-5W"></a>岂能修习诸波罗蜜。<a id="a-5X"></a>是故菩萨。<a id="a-5Y"></a>修菩提时。<a id="a-5Z"></a>先应疗治身所有疾。<a id="a-5a"></a>菩萨复观一切世界所有众生。<a id="a-5b"></a>营辨事业。<a id="a-5c"></a>受于欲乐乃至出家。<a id="a-5d"></a>精勤修习。<a id="a-5e"></a>得圣道果皆因国王。<a id="a-5f"></a>王之理化要因无病。<a id="a-5g"></a>何以故。<a id="a-5h"></a>以诸人王。<a id="a-5i"></a>是诸众生安乐本故。<a id="a-5j"></a>菩萨起化。<a id="a-5k"></a>先疗国王。<a id="a-5l"></a>次治众生。<a id="a-5m"></a>令无患苦。<a id="a-5n"></a>然后说法。<a id="a-5o"></a>调伏其心。<a id="a-5p"></a>善男子。<a id="a-5q"></a>菩萨若欲治诸病者。<a id="a-5r"></a>先当审观诸病因起。<a id="a-5s"></a>品类增损无量无边。<a id="a-5t"></a>我今为汝说其少分。<a id="a-5u"></a>善男子。<a id="a-5v"></a>一切众生。<a id="a-5w"></a>因四大种和合为身。<a id="a-5x"></a>从四大身。<a id="a-5y"></a>能生四病。<a id="a-5z"></a>所谓身病。<a id="a-60"></a>心病。<a id="a-61"></a>客病。<a id="a-62"></a>及俱有病。<a id="a-63"></a>言身病者。<a id="a-64"></a>风黄痰热而为其主。<a id="a-65"></a>言心病者。<a id="a-66"></a>颠狂心乱而为其主。<a id="a-67"></a>言客病者。<a id="a-68"></a>刀杖所伤。<a id="a-69"></a>动作过劳。<a id="a-6A"></a>以为其主。<a id="a-6B"></a>俱有病者。<a id="a-6C"></a>饥渴寒热。<a id="a-6D"></a>苦乐忧喜而为其主。<a id="a-6E"></a>其余品类。<a id="a-6F"></a>展转相因。<a id="a-6G"></a>能令众生受身心苦。<a id="a-6H"></a>善男子。<a id="a-6I"></a>如是众病。<a id="a-6J"></a>贫贱人少。<a id="a-6K"></a>多劳役故。<a id="a-6L"></a>富贵人多。<a id="a-6M"></a>过优乐故。<a id="a-6N"></a>善男子。<a id="a-6O"></a>一切众生。<a id="a-6P"></a>皆以无量极微大种聚集成身。<a id="a-6Q"></a>犹如大海众微水滴。<a id="a-6R"></a>如是人身。<a id="a-6S"></a>毛及毛孔。<a id="a-6T"></a>各三俱胝。<a id="a-6U"></a>三俱胝虫之所依住。<a id="a-6V"></a>以是谛观。<a id="a-6W"></a>皮肤穿漏。<a id="a-6X"></a>两眼睛内。<a id="a-6Y"></a>手足掌中。<a id="a-6Z"></a>脂膏集处。<a id="a-6a"></a>毛虫不生。<a id="a-6b"></a>其余身分。<a id="a-6c"></a>间无空缺。<a id="a-6d"></a>善男子。<a id="a-6e"></a>又观此身。<a id="a-6f"></a>唯五大性。<a id="a-6g"></a>何等为五。<a id="a-6h"></a>所谓坚湿暖动及虚空性。<a id="a-6i"></a>所言坚者所谓身骨三百六十。<a id="a-6j"></a>及诸坚鞕皆地大性。<a id="a-6k"></a>凡诸湿润。<a id="a-6l"></a>皆水大性。<a id="a-6m"></a>一切暖触。<a id="a-6n"></a>皆火大性所有动摇。<a id="a-6o"></a>皆风大性。<a id="a-6p"></a>凡诸窍隙皆空大性。<a id="a-6q"></a>然彼四大皆多极微。<a id="a-6r"></a>于空界中。<a id="a-6s"></a>互相依住。<a id="a-6t"></a>极微自性。<a id="a-6u"></a>微细难知。<a id="a-6v"></a>除佛菩萨。<a id="a-6w"></a>余无能见。<a id="a-6x"></a>善男子。<a id="a-6y"></a>如是五大和合成身。<a id="a-6z"></a>如世仓篅。<a id="a-70"></a>终归败散。<a id="a-71"></a>如是身器。<a id="a-72"></a>由业所持。<a id="a-73"></a>非自在天之所能作。<a id="a-74"></a>亦非自性。<a id="a-75"></a>及时方等。<a id="a-76"></a>譬如陶师埏埴成器。<a id="a-77"></a>内盛臭秽。<a id="a-78"></a>彩画严饰。<a id="a-79"></a>诳惑愚夫。<a id="a-7A"></a>又如四蛇置之一箧。<a id="a-7B"></a>如是四大和合为身。<a id="a-7C"></a>一大不调。<a id="a-7D"></a>百一病起。<a id="a-7E"></a>是故智者应观此身如养毒蛇。<a id="a-7F"></a>如持坏器。<a id="a-7G"></a>善男子。<a id="a-7H"></a>汝复应知内身外器。<a id="a-7I"></a>皆四大成。<a id="a-7J"></a>从始至终。<a id="a-7K"></a>五时流变。<a id="a-7L"></a>云何外器五时流变。<a id="a-7M"></a>谓尽虚空十方世界众生。<a id="a-7N"></a>所感妄业所持。<a id="a-7O"></a>劫初成时。<a id="a-7P"></a>人寿无量。<a id="a-7Q"></a>自然化生。<a id="a-7R"></a>无我我所。<a id="a-7S"></a>次食段食贪等现行。<a id="a-7T"></a>次由我所共立田主。<a id="a-7U"></a>以为统御。<a id="a-7V"></a>次寿渐减。<a id="a-7W"></a>乃至十年。<a id="a-7X"></a>由恶业故。<a id="a-7Y"></a>起小三灾。<a id="a-7Z"></a>至第五时。<a id="a-7a"></a>世界将坏。<a id="a-7b"></a>火灾既起。<a id="a-7c"></a>梵世皆空。<a id="a-7d"></a>水灾风灾。<a id="a-7e"></a>相续亦尔。<a id="a-7f"></a>善男子。<a id="a-7g"></a>是名外器五时流变。<a id="a-7h"></a>云何内身五时流变。<a id="a-7i"></a>谓婴孩位。<a id="a-7j"></a>心无分别。<a id="a-7k"></a>如劫初时人无我所。<a id="a-7l"></a>次童幼位。<a id="a-7m"></a>能辨是非。<a id="a-7n"></a>如第二时立自他别。<a id="a-7o"></a>次壮年位。<a id="a-7p"></a>纵贪嗔痴。<a id="a-7q"></a>如第三时共立田主。<a id="a-7r"></a>次衰老位。<a id="a-7s"></a>众病所侵如第四时寿等损减。<a id="a-7t"></a>次至死位。<a id="a-7u"></a>身坏命终。<a id="a-7v"></a>如第五时世界坏灭。<a id="a-7w"></a>是名内身五时流变。<a id="a-7x"></a>善财白言。<a id="a-7y"></a>圣者。<a id="a-7z"></a>如是五时。<a id="a-80"></a>因何而起。<a id="a-81"></a>普眼告言。<a id="a-82"></a>善男子。<a id="a-83"></a>时无自体。<a id="a-84"></a>分别所成。<a id="a-85"></a>随妄业轮。<a id="a-86"></a>循环无际。<a id="a-87"></a>如人睡觉则名初时。<a id="a-88"></a>从初刹那及怛刹那。<a id="a-89"></a>次名腊缚牟呼栗多。<a id="a-8A"></a>昼夜年劫。<a id="a-8B"></a>时多差别。<a id="a-8C"></a>或约一岁。<a id="a-8D"></a>分为六时。<a id="a-8E"></a>所谓春时。<a id="a-8F"></a>热时。<a id="a-8G"></a>雨时。<a id="a-8H"></a>秋时。<a id="a-8I"></a>寒时。<a id="a-8J"></a>雪时。<a id="a-8K"></a>是故智者。<a id="a-8L"></a>知病增损。<a id="a-8M"></a>善达方域。<a id="a-8N"></a>所有诸时。<a id="a-8O"></a>谓春雪时。<a id="a-8P"></a>痰癊病动。<a id="a-8Q"></a>于热雨际。<a id="a-8R"></a>风病发生。<a id="a-8S"></a>于秋寒时。<a id="a-8T"></a>黄热增长。<a id="a-8U"></a>总集病者。<a id="a-8V"></a>随时增长。<a id="a-8W"></a>善男子。<a id="a-8X"></a>我今为汝已说诸病随时增长。<a id="a-8Y"></a>如是身病。<a id="a-8Z"></a>从宿食生。<a id="a-8a"></a>若诸众生。<a id="a-8b"></a>能于饮食。<a id="a-8c"></a>知量知足。<a id="a-8d"></a>量其老少。<a id="a-8e"></a>气力强弱。<a id="a-8f"></a>时节寒热。<a id="a-8g"></a>风雨燥湿。<a id="a-8h"></a>身之劳逸。<a id="a-8i"></a>应自审察。<a id="a-8j"></a>无失其宜。<a id="a-8k"></a>能令众病无因得起。<a id="a-8l"></a>善男子。<a id="a-8m"></a>我此住处。<a id="a-8n"></a>常有十方一切众生诸病苦者。<a id="a-8o"></a>来至我所。<a id="a-8p"></a>而求救疗。<a id="a-8q"></a>我以智力。<a id="a-8r"></a>观其因起。<a id="a-8s"></a>随病所宜。<a id="a-8t"></a>授与方药。<a id="a-8u"></a>平等疗治。<a id="a-8v"></a>普令除差。<a id="a-8w"></a>复以种种香汤沐浴上服名衣。<a id="a-8x"></a>璎珞庄严施诸饮食。<a id="a-8y"></a>及诸财宝。<a id="a-8z"></a>珍玩资具。<a id="a-90"></a>皆悉与之。<a id="a-91"></a>咸令充足。<a id="a-92"></a>然后各为如应说法。<a id="a-93"></a>令其永断心病烦恼。<a id="a-94"></a>所谓为诸一切贪欲多者教不净观。<a id="a-95"></a>嗔恚多者教慈悲观。<a id="a-96"></a>愚痴多者教其分别种种法相。<a id="a-97"></a>等分行者。<a id="a-98"></a>为其显示不净慈悲。<a id="a-99"></a>或略中广。<a id="a-9A"></a>殊胜法门。<a id="a-9B"></a>如是随应。<a id="a-9C"></a>断诸烦恼。<a id="a-9D"></a>为欲令其发菩提心。<a id="a-9E"></a>称扬一切诸佛功德。<a id="a-9F"></a>为欲令其起大悲心。<a id="a-9G"></a>显示生死无量苦恼。<a id="a-9H"></a>为欲令其增长功德。<a id="a-9I"></a>赞叹修集无量福智。<a id="a-9J"></a>为欲令其发大誓愿。<a id="a-9K"></a>称赞调伏一切众生。<a id="a-9L"></a>为欲令其修普贤行。<a id="a-9M"></a>说诸菩萨住一切刹。<a id="a-9N"></a>于一切劫修诸行网。<a id="a-9O"></a>为欲令其具佛相好庄严色身。<a id="a-9P"></a>称扬赞叹檀波罗蜜。<a id="a-9Q"></a>为欲令其得佛清净无垢法身。<a id="a-9R"></a>称扬赞叹尸波罗蜜。<a id="a-9S"></a>为欲令其得佛功德不思议身。<a id="a-9T"></a>称扬赞叹忍波罗蜜。<a id="a-9U"></a>为欲令其获于如来无能胜身。<a id="a-9V"></a>称扬赞叹勤波罗蜜。<a id="a-9W"></a>为欲令其得佛清净无与等身。<a id="a-9X"></a>称扬赞叹禅波罗蜜。<a id="a-9Y"></a>为欲令其得佛究竟平等法身。<a id="a-9Z"></a>称扬赞叹般若波罗蜜。<a id="a-9a"></a>为欲令其得佛普现差别色身。<a id="a-9b"></a>称扬赞叹方便波罗蜜为欲令其为诸众生。<a id="a-9c"></a>住一切劫。<a id="a-9d"></a>心无厌倦。<a id="a-9e"></a>称扬赞叹愿波罗蜜。<a id="a-9f"></a>为欲令其普现其身。<a id="a-9g"></a>严净一切诸佛刹土。<a id="a-9h"></a>称扬赞叹力波罗蜜。<a id="a-9i"></a>为欲令其现清净身。<a id="a-9j"></a>随众生心悉使欢喜。<a id="a-9k"></a>称扬赞叹智波罗蜜。<a id="a-9l"></a>为欲令其获于究竟最胜净妙无染着身。<a id="a-9m"></a>称扬赞叹永离一切诸不善法。<a id="a-9n"></a>回向诸佛一切善法。<a id="a-9o"></a>如是种种广以财法。<a id="a-9p"></a>施诸众生。<a id="a-9q"></a>悉满所愿。<a id="a-9r"></a>各令授化欢喜而去。<a id="a-9s"></a>善男子。<a id="a-9t"></a>我又善知和合一切诸香要法。<a id="a-9u"></a>所谓无等香王香。<a id="a-9v"></a>频头萨哩多香王香。<a id="a-9w"></a>(此香状如水滴)无能胜香王香。<a id="a-9x"></a>种种觉悟香王香。<a id="a-9y"></a>阿缕拏袜低香王香(其香色赤如初日色树汁流以为香)随身所欲出生香王香。<a id="a-9z"></a>随时坚细栴檀香王香。<a id="a-A0"></a>龙胜坚固栴檀香王香。<a id="a-A1"></a>(梵音乌洛迦婆啰香)坚黑沉水香王香。<a id="a-A2"></a>不动诸根香王香。<a id="a-A3"></a>如是等香。<a id="a-A4"></a>悉知出处功能势力。<a id="a-A5"></a>及其贵贱调理之法。<a id="a-A6"></a>善男子。<a id="a-A7"></a>我持此香。<a id="a-A8"></a>以为供养。<a id="a-A9"></a>普见诸佛。<a id="a-AA"></a>所愿皆满。<a id="a-AB"></a>所谓救护一切众生愿。<a id="a-AC"></a>严净一切佛刹愿。<a id="a-AD"></a>供养一切如来愿。<a id="a-AE"></a>善男子。<a id="a-AF"></a>我欲供养然此香时。<a id="a-AG"></a>从一一香。<a id="a-AH"></a>出无量香。<a id="a-AI"></a>遍满十方一切法界一切如来道场海中。<a id="a-AJ"></a>化为种种香宫殿。<a id="a-AK"></a>香垣墙。<a id="a-AL"></a>香楼阁。<a id="a-AM"></a>香栏楯。<a id="a-AN"></a>香却敌。<a id="a-AO"></a>香门户。<a id="a-AP"></a>香窗牖。<a id="a-AQ"></a>香半月。<a id="a-AR"></a>香罗网。<a id="a-AS"></a>香形像。<a id="a-AT"></a>香圆光。<a id="a-AU"></a>香严具。<a id="a-AV"></a>香光明。<a id="a-AW"></a>香云雨。<a id="a-AX"></a>香幢。<a id="a-AY"></a>香帐。<a id="a-AZ"></a>香幡。<a id="a-Aa"></a>香盖。<a id="a-Ab"></a>庄严十方一切法界。<a id="a-Ac"></a>处处充满。<a id="a-Ad"></a>以为供养。<a id="a-Ae"></a>善男子。<a id="a-Af"></a>我唯知此令一切众生普见诸佛承事供养欢喜法门。<a id="a-Ag"></a>如诸菩萨摩诃萨。<a id="a-Ah"></a>如大药王。<a id="a-Ai"></a>若见若闻。<a id="a-Aj"></a>若忆。<a id="a-Ak"></a>若念。<a id="a-Al"></a>若同住。<a id="a-Am"></a>若共行。<a id="a-An"></a>若称名。<a id="a-Ao"></a>若随喜。<a id="a-Ap"></a>皆获利益。<a id="a-Aq"></a>无空过者。<a id="a-Ar"></a>若有众生。<a id="a-As"></a>暂得值遇。<a id="a-At"></a>必令销灭一切烦恼。<a id="a-Au"></a>入于佛法。<a id="a-Av"></a>离诸苦蕴。<a id="a-Aw"></a>永息一切生死怖畏。<a id="a-Ax"></a>到无所畏一切智处。<a id="a-Ay"></a>摧坏一切老死大山。<a id="a-Az"></a>安住平等大涅槃城。<a id="a-B0"></a>而我云何。<a id="a-B1"></a>能知能说彼功德行。<a id="a-B2"></a>善男子。<a id="a-B3"></a>于此南方。<a id="a-B4"></a>有一大城。<a id="a-B5"></a>名多罗幢。<a id="a-B6"></a>彼城有王。<a id="a-B7"></a>名甘露火。<a id="a-B8"></a>汝诣彼问。<a id="a-B9"></a>菩萨云何学菩萨行。<a id="a-BA"></a>修菩萨道。<a id="a-BB"></a>时善财童子。<a id="a-BC"></a>礼普眼足。<a id="a-BD"></a>绕无数匝。<a id="a-BE"></a>殷勤瞻仰。<a id="a-BF"></a>一心恋慕。<a id="a-BG"></a>辞退而去。</p>
  <p id="aBH">尔时善财童子。<a id="a-BI"></a>于普遍眼善知识所。<a id="a-BJ"></a>闻说菩萨能令众生普见诸佛欢喜法门。<a id="a-BK"></a>随顺忆念。<a id="a-BL"></a>心心相续。<a id="a-BM"></a>欢喜踊跃。<a id="a-BN"></a>作是思惟。<a id="a-BO"></a>善知识者。<a id="a-BP"></a>以善方便能摄受我。<a id="a-BQ"></a>以深重心能守护我。<a id="a-BR"></a>令我于阿耨多罗三藐三菩提。<a id="a-BS"></a>得不退转。<a id="a-BT"></a>如是专念。<a id="a-BU"></a>生净信心。<a id="a-BV"></a>欣庆心。<a id="a-BW"></a>怡畅心。<a id="a-BX"></a>调顺心。<a id="a-BY"></a>勇进心。<a id="a-BZ"></a>寂静心。<a id="a-Ba"></a>广大心。<a id="a-Bb"></a>庄严心。<a id="a-Bc"></a>无著心。<a id="a-Bd"></a>无碍心。<a id="a-Be"></a>得心。<a id="a-Bf"></a>自在心。<a id="a-Bg"></a>常作心。<a id="a-Bh"></a>师心善巧分别心。<a id="a-Bi"></a>普生众行心随闻解法心。<a id="a-Bj"></a>遍往佛刹心。<a id="a-Bk"></a>见佛庄严心。<a id="a-Bl"></a>恒不离佛心。<a id="a-Bm"></a>专求十力心。<a id="a-Bn"></a>一向无退心。<a id="a-Bo"></a>渐次前行。<a id="a-Bp"></a>经历国邑村营聚落。<a id="a-Bq"></a>然后乃至多罗幢城。<a id="a-Br"></a>处处寻求见王方便。<a id="a-Bs"></a>于时遇有多闻多解诸婆罗门。<a id="a-Bt"></a>在于四衢。<a id="a-Bu"></a>谈论世法。<a id="a-Bv"></a>善财往问。<a id="a-Bw"></a>云何得见甘露火王。<a id="a-Bx"></a>时彼多智大婆罗门。<a id="a-By"></a>问善财言。<a id="a-Bz"></a>仁从何来。<a id="a-C0"></a>何所求请。<a id="a-C1"></a>欲见我王白言。<a id="a-C2"></a>我从藤根国来。<a id="a-C3"></a>普眼长者。<a id="a-C4"></a>教我获得欢喜法门。<a id="a-C5"></a>令我来此。<a id="a-C6"></a>求见大王。<a id="a-C7"></a>请问菩萨行菩萨行。<a id="a-C8"></a>婆罗门言。<a id="a-C9"></a>彼藤根国安隐。<a id="a-CA"></a>丰乐。<a id="a-CB"></a>仁之色相。<a id="a-CC"></a>德慧庄严。<a id="a-CD"></a>舍彼来此。<a id="a-CE"></a>必获利益。<a id="a-CF"></a>以仁大智。<a id="a-CG"></a>必见我王。<a id="a-CH"></a>仁且安坐。<a id="a-CI"></a>听我所说。<a id="a-CJ"></a>我王恒居宝严正殿。<a id="a-CK"></a>坐胜摩尼师子之座。<a id="a-CL"></a>颁行正法。<a id="a-CM"></a>成就众生。<a id="a-CN"></a>善财复言。<a id="a-CO"></a>何故大王。<a id="a-CP"></a>名甘露火。<a id="a-CQ"></a>答言。<a id="a-CR"></a>我王具足七支。<a id="a-CS"></a>行中道化。<a id="a-CT"></a>治罚恶人。<a id="a-CU"></a>销其过犯。<a id="a-CV"></a>犹如烈火。<a id="a-CW"></a>安摄善人。<a id="a-CX"></a>与其快乐。<a id="a-CY"></a>譬如甘露。<a id="a-CZ"></a>以是慈悲平等教化。<a id="a-Ca"></a>增其寿命。<a id="a-Cb"></a>心无厌足。<a id="a-Cc"></a>故我国人。<a id="a-Cd"></a>美王盛德。<a id="a-Ce"></a>歌赞王猷。<a id="a-Cf"></a>咸称我王。<a id="a-Cg"></a>为甘露火。<a id="a-Ch"></a>我王复以种种方便。<a id="a-Ci"></a>调御众生。<a id="a-Cj"></a>决其诤讼。<a id="a-Ck"></a>抚其孤弱。<a id="a-Cl"></a>恤其茕独。<a id="a-Cm"></a>遂其胜行。<a id="a-Cn"></a>皆令永断十不善业。<a id="a-Co"></a>正修十善。<a id="a-Cp"></a>如转轮王所行之法。<a id="a-Cq"></a>善财复言。<a id="a-Cr"></a>云何名为具足七支行中道化。<a id="a-Cs"></a>答言。<a id="a-Ct"></a>审听当为宣说言。<a id="a-Cu"></a>七支者。<a id="a-Cv"></a>一有君德。<a id="a-Cw"></a>天下仰戴如人之首。<a id="a-Cx"></a>二有辅臣。<a id="a-Cy"></a>左右忠良如人之臂。<a id="a-Cz"></a>三有国境。<a id="a-D0"></a>宽富包容如人之腹。<a id="a-D1"></a>四有险固。<a id="a-D2"></a>囊结万方如人之脐。<a id="a-D3"></a>五有仓库。<a id="a-D4"></a>财食充盈。<a id="a-D5"></a>所往无难。<a id="a-D6"></a>如人之髀。<a id="a-D7"></a>六有兵威。<a id="a-D8"></a>士马精锐。<a id="a-D9"></a>制动由己。<a id="a-DA"></a>如人之胫。<a id="a-DB"></a>七有邻境。<a id="a-DC"></a>贡赋以时。<a id="a-DD"></a>往复王命。<a id="a-DE"></a>如人之足。<a id="a-DF"></a>复有二法。<a id="a-DG"></a>能持七支。<a id="a-DH"></a>一谓威勇。<a id="a-DI"></a>二谓智谋。<a id="a-DJ"></a>二德相资。<a id="a-DK"></a>如人目足。<a id="a-DL"></a>七支依住。<a id="a-DM"></a>正教施行。<a id="a-DN"></a>所向皆从。<a id="a-DO"></a>靡不流布。<a id="a-DP"></a>如山出云。<a id="a-DQ"></a>如地持物。<a id="a-DR"></a>泽润卉木。<a id="a-DS"></a>德被黔黎。<a id="a-DT"></a>由是四海。<a id="a-DU"></a>皆遵圣化。<a id="a-DV"></a>支德互阙。<a id="a-DW"></a>如车只轮。<a id="a-DX"></a>如鸟一翼。<a id="a-DY"></a>决定不能翔空致远。<a id="a-DZ"></a>我王咸具。<a id="a-Da"></a>名称普闻仁复当知。<a id="a-Db"></a>我国大王。<a id="a-Dc"></a>成就九法。<a id="a-Dd"></a>能转王轮。<a id="a-De"></a>何等为九。<a id="a-Df"></a>一德伏四邻。<a id="a-Dg"></a>自修职贡。<a id="a-Dh"></a>二贡赋不入。<a id="a-Di"></a>恩信感之。<a id="a-Dj"></a>三感之不从。<a id="a-Dk"></a>说其君臣。<a id="a-Dl"></a>令相疑阻。<a id="a-Dm"></a>四彼或革心。<a id="a-Dn"></a>君臣异议。<a id="a-Do"></a>说使和同。<a id="a-Dp"></a>令归圣化。<a id="a-Dq"></a>五善说不听。<a id="a-Dr"></a>王师讨伐。<a id="a-Ds"></a>六观彼主率将德有无。<a id="a-Dt"></a>七审其寡德议其城守。<a id="a-Du"></a>八知彼牢城料兵强弱。<a id="a-Dv"></a>九自揣国中人和兵锐。<a id="a-Dw"></a>我国大王。<a id="a-Dx"></a>具此九法。<a id="a-Dy"></a>慧眼常明。<a id="a-Dz"></a>照瞩一切。<a id="a-E0"></a>是故八表咸归正化。<a id="a-E1"></a>自求臣属。<a id="a-E2"></a>永不退还。<a id="a-E3"></a>譬如众流潮宗于海。<a id="a-E4"></a>皆同一味。<a id="a-E5"></a>无有异心。<a id="a-E6"></a>仁者当知。<a id="a-E7"></a>我国大王。<a id="a-E8"></a>奉事多佛。<a id="a-E9"></a>是大菩萨。<a id="a-EA"></a>具大慈悲。<a id="a-EB"></a>应现人间。<a id="a-EC"></a>覆育群品。<a id="a-ED"></a>知诸众生。<a id="a-EE"></a>应渐调伏。<a id="a-EF"></a>先宣王法。<a id="a-EG"></a>渍润其身。<a id="a-EH"></a>究竟令其心得解脱。<a id="a-EI"></a>是故我王有二圣德。<a id="a-EJ"></a>何等为二。<a id="a-EK"></a>一者内德。<a id="a-EL"></a>种族真正。<a id="a-EM"></a>仁慧深远。<a id="a-EN"></a>二者外德。<a id="a-EO"></a>如上略明后当广说。<a id="a-EP"></a>善财白言。<a id="a-EQ"></a>云何内德。<a id="a-ER"></a>愿为说之。<a id="a-ES"></a>答言仁者。<a id="a-ET"></a>我国大王。<a id="a-EU"></a>种族尊胜。<a id="a-EV"></a>嫡嗣承袭。<a id="a-EW"></a>历代相传。<a id="a-EX"></a>入胎处胎。<a id="a-EY"></a>诸天护念。<a id="a-EZ"></a>出胎已后。<a id="a-Ea"></a>乃至受位。<a id="a-Eb"></a>福庆交至。<a id="a-Ec"></a>万国欢娱。<a id="a-Ed"></a>圣德日跻。<a id="a-Ee"></a>博闻强记。<a id="a-Ef"></a>仁智孝友。<a id="a-Eg"></a>恭慈惠和。<a id="a-Eh"></a>听视聪明。<a id="a-Ei"></a>具诸惭愧。<a id="a-Ej"></a>有具足力。<a id="a-Ek"></a>身无众患。<a id="a-El"></a>含垢忍辱。<a id="a-Em"></a>心无卒暴。<a id="a-En"></a>尊贤重德。<a id="a-Eo"></a>愍哀庶类。<a id="a-Ep"></a>于己财位。<a id="a-Eq"></a>恒知止足。<a id="a-Er"></a>于他危难。<a id="a-Es"></a>常思救护。<a id="a-Et"></a>善摄五根。<a id="a-Eu"></a>不纵情志。<a id="a-Ev"></a>辩才无碍。<a id="a-Ew"></a>能师子吼。<a id="a-Ex"></a>发言诚谛。<a id="a-Ey"></a>离诸爱恚。<a id="a-Ez"></a>善解世间殊音异论。<a id="a-F0"></a>威仪整肃。<a id="a-F1"></a>人咸畏敬。<a id="a-F2"></a>慰谕辅臣。<a id="a-F3"></a>抚育黎庶。<a id="a-F4"></a>怜愍众生。<a id="a-F5"></a>等心无二。<a id="a-F6"></a>察人辞色。<a id="a-F7"></a>悉知其心。<a id="a-F8"></a>见象马形。<a id="a-F9"></a>亦知善恶。<a id="a-FA"></a>于有恩德。<a id="a-FB"></a>报复无疲。<a id="a-FC"></a>于怨恶人。<a id="a-FD"></a>善巧将护。<a id="a-FE"></a>行幸城邑。<a id="a-FF"></a>端坐车中。<a id="a-FG"></a>审谛自心。<a id="a-FH"></a>无内外顾。<a id="a-FI"></a>依时出入。<a id="a-FJ"></a>以慰国人。<a id="a-FK"></a>有或不顺。<a id="a-FL"></a>返逆王命。<a id="a-FM"></a>酷害王民。<a id="a-FN"></a>动作非法。<a id="a-FO"></a>先以善言。<a id="a-FP"></a>如法开示。<a id="a-FQ"></a>舍逆从顺。<a id="a-FR"></a>王必慈恕。<a id="a-FS"></a>依所领处。<a id="a-FT"></a>不减不夺。<a id="a-FU"></a>亦不驱摈。<a id="a-FV"></a>闻命不悛。<a id="a-FW"></a>当加讨罚。<a id="a-FX"></a>克敌制胜。<a id="a-FY"></a>务在安人。<a id="a-FZ"></a>是故我王。<a id="a-Fa"></a>善称遐布。<a id="a-Fb"></a>仁者当知。<a id="a-Fc"></a>居俗日夜。<a id="a-Fd"></a>分为八时。<a id="a-Fe"></a>于昼与夕。<a id="a-Ff"></a>各四时。<a id="a-Fg"></a>异一一时。<a id="a-Fh"></a>中又分四分。<a id="a-Fi"></a>通计日夜三十二分。<a id="a-Fj"></a>以水漏中。<a id="a-Fk"></a>定知时分。<a id="a-Fl"></a>昼四时者。<a id="a-Fm"></a>自鸡鸣后。<a id="a-Fn"></a>乃至辰前。<a id="a-Fo"></a>为第一时。<a id="a-Fp"></a>辰初分后。<a id="a-Fq"></a>至午分初。<a id="a-Fr"></a>为第二时。<a id="a-Fs"></a>午中分后。<a id="a-Ft"></a>乃至申前。<a id="a-Fu"></a>为第三时。<a id="a-Fv"></a>申初分后。<a id="a-Fw"></a>至日没前。<a id="a-Fx"></a>为第四时。<a id="a-Fy"></a>于第一时。<a id="a-Fz"></a>日未出前。<a id="a-G0"></a>为初二分。<a id="a-G1"></a>日出已后。<a id="a-G2"></a>乃至朝毕。<a id="a-G3"></a>为后二分。<a id="a-G4"></a>如是四分。<a id="a-G5"></a>名日初时。<a id="a-G6"></a>我王精勤。<a id="a-G7"></a>不着眠睡。<a id="a-G8"></a>于夜四时。<a id="a-G9"></a>二时安静。<a id="a-GA"></a>第三时起。<a id="a-GB"></a>正定其心。<a id="a-GC"></a>受用法乐。<a id="a-GD"></a>第四时中。<a id="a-GE"></a>外思庶类。<a id="a-GF"></a>不想贪嗔。<a id="a-GG"></a>自昼初时。<a id="a-GH"></a>先嚼杨枝。<a id="a-GI"></a>乃至祠祭。<a id="a-GJ"></a>凡有十位。<a id="a-GK"></a>何者为十。<a id="a-GL"></a>一嚼杨枝。<a id="a-GM"></a>二净沐浴。<a id="a-GN"></a>三御新衣。<a id="a-GO"></a>四涂妙香。<a id="a-GP"></a>五冠珠鬘。<a id="a-GQ"></a>六油涂足。<a id="a-GR"></a>七擐革屣。<a id="a-GS"></a>八持伞盖。<a id="a-GT"></a>九严侍从。<a id="a-GU"></a>十修祠祭。<a id="a-GV"></a>善财问言。<a id="a-GW"></a>云何大王。<a id="a-GX"></a>每自晨朝。<a id="a-GY"></a>要嚼齿木。<a id="a-GZ"></a>乃至祠祭。<a id="a-Ga"></a>然后临朝。<a id="a-Gb"></a>答言仁者。<a id="a-Gc"></a>世界增长。<a id="a-Gd"></a>要因于王。<a id="a-Ge"></a>王欲理人。<a id="a-Gf"></a>先自理身。<a id="a-Gg"></a>以身安故。<a id="a-Gh"></a>心意和平。<a id="a-Gi"></a>神清体和。<a id="a-Gj"></a>布化无爽。<a id="a-Gk"></a>是故我王。<a id="a-Gl"></a>先嚼杨枝。<a id="a-Gm"></a>乃至祠祭。<a id="a-Gn"></a>又此十事。<a id="a-Go"></a>一一能生十种功德。<a id="a-Gp"></a>初嚼杨枝。<a id="a-Gq"></a>具十德者。<a id="a-Gr"></a>一销宿食。<a id="a-Gs"></a>二除痰癊。<a id="a-Gt"></a>三解众毒。<a id="a-Gu"></a>四去齿垢。<a id="a-Gv"></a>五发口香。<a id="a-Gw"></a>六能明目。<a id="a-Gx"></a>七泽润咽喉。<a id="a-Gy"></a>八唇无皴裂。<a id="a-Gz"></a>九增益声气。<a id="a-H0"></a>十食不爽味。<a id="a-H1"></a>晨朝食后。<a id="a-H2"></a>皆嚼杨枝。<a id="a-H3"></a>诸苦辛物。<a id="a-H4"></a>以为齿木。<a id="a-H5"></a>细心用之。<a id="a-H6"></a>具如是德。</p>
  <p id="aH7">复次我王。<a id="a-H8"></a>香水沐浴。<a id="a-H9"></a>具十功德。<a id="a-HA"></a>一能除风。<a id="a-HB"></a>二去魑魅三精气充实。<a id="a-HC"></a>四增益寿命。<a id="a-HD"></a>五解诸劳乏。<a id="a-HE"></a>六身体柔软。<a id="a-HF"></a>七净除垢秽。<a id="a-HG"></a>八长养气力。<a id="a-HH"></a>九令人胆勇。<a id="a-HI"></a>十善去烦热。</p>
  <p id="aHJ">复次我王。<a id="a-HK"></a>御新净衣。<a id="a-HL"></a>具十功德。<a id="a-HM"></a>一增长吉祥。<a id="a-HN"></a>二行步适悦。<a id="a-HO"></a>三眷属爱敬。<a id="a-HP"></a>四处众无畏。<a id="a-HQ"></a>五安乐身心。<a id="a-HR"></a>六能益寿命。<a id="a-HS"></a>七净无尘垢。<a id="a-HT"></a>八名称远闻。<a id="a-HU"></a>九贤圣护念十一切赞叹。</p>
  <p id="aHV">复次我王。<a id="a-HW"></a>涂诸妙香。<a id="a-HX"></a>具十功德。<a id="a-HY"></a>一增益精气。<a id="a-HZ"></a>二令身芳洁。<a id="a-Ha"></a>三调适温凉。<a id="a-Hb"></a>四长其寿命。<a id="a-Hc"></a>五颜色光盛。<a id="a-Hd"></a>六心神悦乐。<a id="a-He"></a>七耳目精明。<a id="a-Hf"></a>八令人强壮。<a id="a-Hg"></a>九瞻睹爱敬。<a id="a-Hh"></a>十具大威德。</p>
  <p id="aHi">复次我王。<a id="a-Hj"></a>冠妙珠鬘。<a id="a-Hk"></a>具十功德。<a id="a-Hl"></a>一胜福日增。<a id="a-Hm"></a>二殊珍自至。<a id="a-Hn"></a>三颜色充悦。<a id="a-Ho"></a>四辩才清畅。<a id="a-Hp"></a>五具足吉祥。<a id="a-Hq"></a>六身心无恼。<a id="a-Hr"></a>七吉庆恒集。<a id="a-Hs"></a>八益其寿命。<a id="a-Ht"></a>九具大胆勇。<a id="a-Hu"></a>十奉觐欢喜。</p>
  <p id="aHv">复次我王。<a id="a-Hw"></a>足涂香油。<a id="a-Hx"></a>具十功德。<a id="a-Hy"></a>一能除风疾。<a id="a-Hz"></a>二身心轻利。<a id="a-I0"></a>三耳目聪明。<a id="a-I1"></a>四增益精气。<a id="a-I2"></a>五念无忘失。<a id="a-I3"></a>六减省昏睡。<a id="a-I4"></a>七眠梦吉祥。<a id="a-I5"></a>八延其寿命。<a id="a-I6"></a>九除诸垢秽。<a id="a-I7"></a>十不生众疾。</p>
  <p id="aI8">复次我王。<a id="a-I9"></a>擐妙革屣。<a id="a-IA"></a>有十功德。<a id="a-IB"></a>一足趺柔软。<a id="a-IC"></a>二身触轻安。<a id="a-ID"></a>三行步有力。<a id="a-IE"></a>四益其精气。<a id="a-IF"></a>五举止安详。<a id="a-IG"></a>六增长寿命。<a id="a-IH"></a>七威仪整肃。<a id="a-II"></a>八左右欢喜。<a id="a-IJ"></a>九形相端严。<a id="a-IK"></a>十诸天敬畏。</p>
  <p id="aIL">复次我王。<a id="a-IM"></a>侍卫持盖。<a id="a-IN"></a>具十功德。<a id="a-IO"></a>一威严尊重。<a id="a-IP"></a>二颜色鲜明。<a id="a-IQ"></a>三露行去热。<a id="a-IR"></a>四不犯风尘。<a id="a-IS"></a>五能遮雨湿。<a id="a-IT"></a>六不视无福。<a id="a-IU"></a>七众人敬畏。<a id="a-IV"></a>八身得安宁。<a id="a-IW"></a>九益寿增气。<a id="a-IX"></a>十清净光华。</p>
  <p id="aIY">复次我王。<a id="a-IZ"></a>庄严侍卫。<a id="a-Ia"></a>具十功德。<a id="a-Ib"></a>一威仪严整。<a id="a-Ic"></a>二令人敬畏。<a id="a-Id"></a>三增王胆勇。<a id="a-Ie"></a>四佐王威势。<a id="a-If"></a>五降伏恶人。<a id="a-Ig"></a>六天神自卫。<a id="a-Ih"></a>七禁御暴兽。<a id="a-Ii"></a>八舒畅王意。<a id="a-Ij"></a>九邪魅不侵。<a id="a-Ik"></a>十行王教令。<a id="a-Il"></a>如是庄严眷属围绕。<a id="a-Im"></a>故我大王。<a id="a-In"></a>如御驾驷。<a id="a-Io"></a>检察前后。<a id="a-Ip"></a>调息自他。<a id="a-Iq"></a>宽猛合度。<a id="a-Ir"></a>刚柔称适。<a id="a-Is"></a>如大舶主。<a id="a-It"></a>统领诸船。<a id="a-Iu"></a>随有穿漏。<a id="a-Iv"></a>应时补塞。<a id="a-Iw"></a>奉侍王人。<a id="a-Ix"></a>内宫采女。<a id="a-Iy"></a>耆德耄齿。<a id="a-Iz"></a>监守王宫。<a id="a-J0"></a>妍貌壮年。<a id="a-J1"></a>令其侍卫。<a id="a-J2"></a>或前行导引。<a id="a-J3"></a>烧香散华。<a id="a-J4"></a>吹贝鼓乐。<a id="a-J5"></a>歌咏赞叹。<a id="a-J6"></a>种种庄严。<a id="a-J7"></a>或侍从王行。<a id="a-J8"></a>执扇持拂。<a id="a-J9"></a>涂香衣服。<a id="a-JA"></a>众妙资具。<a id="a-JB"></a>随时受用。<a id="a-JC"></a>靡不备足。<a id="a-JD"></a>如是导从。<a id="a-JE"></a>以候王心。</p>
 </body>
</html>