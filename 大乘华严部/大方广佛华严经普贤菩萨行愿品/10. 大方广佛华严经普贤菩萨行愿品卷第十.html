<!doctype html>
<html id="z3IBTWIIg" data-ver="1121">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第十</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>受妙见比丘教已。<a id="a-5"></a>忆持不忘。<a id="a-6"></a>思惟修习。<a id="a-7"></a>决定明了。<a id="a-8"></a>于彼法门。<a id="a-9"></a>随顺悟入。<a id="a-A"></a>天龙夜叉。<a id="a-B"></a>乾闼婆等。<a id="a-C"></a>眷属围绕。<a id="a-D"></a>渐次前行。<a id="a-E"></a>向圆满多闻国。<a id="a-F"></a>入妙门城。<a id="a-G"></a>周遍推求根自在主童子。<a id="a-H"></a>时虚空中。<a id="a-I"></a>天龙神等。<a id="a-J"></a>告善财言。<a id="a-K"></a>善男子。<a id="a-L"></a>今此童子。<a id="a-M"></a>在河渚上。<a id="a-N"></a>与诸童子。<a id="a-O"></a>聚沙为戏。<a id="a-P"></a>尔时善财。<a id="a-Q"></a>闻是语已。<a id="a-R"></a>即诣其所。<a id="a-S"></a>见彼童子。<a id="a-T"></a>十千童子。<a id="a-U"></a>前后围绕。<a id="a-V"></a>聚沙为戏。<a id="a-W"></a>见已亲近顶礼其足绕无数匝。<a id="a-X"></a>合掌前立。<a id="a-Y"></a>白言圣者。<a id="a-Z"></a>我已先发阿耨多罗三藐三菩提心。<a id="a-a"></a>而未知菩萨云何学菩萨行。<a id="a-b"></a>修菩萨道。<a id="a-c"></a>我闻圣者。<a id="a-d"></a>善能诱诲。<a id="a-e"></a>唯愿慈哀。<a id="a-f"></a>为我解说。<a id="a-g"></a>自在主言。<a id="a-h"></a>善男子。<a id="a-i"></a>我昔曾于文殊师利童子所。<a id="a-j"></a>修学算数印相等法。<a id="a-k"></a>即得悟入一切工巧神通智门。<a id="a-l"></a>善男子。<a id="a-m"></a>我因此故。<a id="a-n"></a>知诸世间所有声论内明因明医方明等文字。<a id="a-o"></a>算数契印取与种种智论。<a id="a-p"></a>亦知一切药毒。<a id="a-q"></a>蛊毒和合销解。<a id="a-r"></a>亦能疗治风痫痟瘦鬼魅所著。<a id="a-s"></a>如是所有一切诸病。<a id="a-t"></a>亦能建立城邑聚落形胜所居市肆廛里园林池沼义堂福舍台榭楼观宫殿屋宅窗牖门闼种种庄严。<a id="a-u"></a>亦善驾御驷马车乘斗战之法安危进止取舍胜负。<a id="a-v"></a>亦善调炼种种仙药幻术变化。<a id="a-w"></a>亦善营理田农商贾种种诸业。<a id="a-x"></a>亦善礼仪尊卑次序。<a id="a-y"></a>亦知众生身相吉凶业行善恶。<a id="a-z"></a>亦知众生具足一切善不善根。<a id="a-10"></a>亦知众生善趣恶趣种类差别。<a id="a-11"></a>亦善了知一切贤圣清净业道。<a id="a-12"></a>此人应得声闻乘道。<a id="a-13"></a>此人应得辟支佛道。<a id="a-14"></a>此人应得菩萨乘道。<a id="a-15"></a>此人应入如来智地。<a id="a-16"></a>如是乃至真俗二谛皆悉能知。<a id="a-17"></a>亦知一切诸寂静众轨仪法式时非时食应所不应以自摄养而延寿命。<a id="a-18"></a>亦知世俗治生方法经理资产出处贵贱。<a id="a-19"></a>亦知自他过去受身中有分位入胎住胎经生差别。<a id="a-1A"></a>亦知未来一切众生。<a id="a-1B"></a>死此生彼。<a id="a-1C"></a>死彼生此。<a id="a-1D"></a>从彼处殁。<a id="a-1E"></a>还生于彼。<a id="a-1F"></a>从此处殁。<a id="a-1G"></a>还生于此。<a id="a-1H"></a>亦知过现一切诸佛差别法门。<a id="a-1I"></a>种种安布教授教诫。<a id="a-1J"></a>调伏众生能令坚固。<a id="a-1K"></a>随顺修持。<a id="a-1L"></a>越生死流。<a id="a-1M"></a>到涅槃岸。<a id="a-1N"></a>身心清净。<a id="a-1O"></a>如炼真金。<a id="a-1P"></a>光明普照。<a id="a-1Q"></a>广大成就。<a id="a-1R"></a>善男子。<a id="a-1S"></a>我复善知十八工巧。<a id="a-1T"></a>种种技术。<a id="a-1U"></a>并六十二眷属明论。<a id="a-1V"></a>及内明等一切方法。<a id="a-1W"></a>治内烦恼。<a id="a-1X"></a>何等名为内身烦恼。<a id="a-1Y"></a>有四因缘。<a id="a-1Z"></a>一谓眼根摄受色境。<a id="a-1a"></a>二由无始取着习气。<a id="a-1b"></a>三由彼识自性本性。<a id="a-1c"></a>四于色境作意希望。<a id="a-1d"></a>由此四种因缘力故。<a id="a-1e"></a>藏识转变。<a id="a-1f"></a>识波浪生。<a id="a-1g"></a>譬如瀑流相续不断。<a id="a-1h"></a>善男子。<a id="a-1i"></a>如眼识起一切根识。<a id="a-1j"></a>微尘毛孔。<a id="a-1k"></a>俱时出生。<a id="a-1l"></a>亦复如是譬如明镜顿现众像。<a id="a-1m"></a>诸识亦尔。<a id="a-1n"></a>或时顿现。<a id="a-1o"></a>善男子。<a id="a-1p"></a>譬如猛风吹大海水。<a id="a-1q"></a>波浪不停。<a id="a-1r"></a>由境界风。<a id="a-1s"></a>飘静心海。<a id="a-1t"></a>起识波浪。<a id="a-1u"></a>相续不断。<a id="a-1v"></a>因缘相作。<a id="a-1w"></a>不相舍离。<a id="a-1x"></a>不一不异。<a id="a-1y"></a>如水与波。<a id="a-1z"></a>由业生相。<a id="a-20"></a>深起系缚。<a id="a-21"></a>不能了知色等自性五识身。<a id="a-22"></a>转彼阿赖耶。<a id="a-23"></a>终不自言。<a id="a-24"></a>我生七识。<a id="a-25"></a>七识不言从赖耶生。<a id="a-26"></a>但由自心执取境相。<a id="a-27"></a>分别而生。<a id="a-28"></a>如是甚深阿赖耶识行相。<a id="a-29"></a>微细究竟边际。<a id="a-2A"></a>唯诸如来住地菩萨之所通达。<a id="a-2B"></a>愚法声闻。<a id="a-2C"></a>及辟支佛。<a id="a-2D"></a>凡夫外道。<a id="a-2E"></a>悉不能知。<a id="a-2F"></a>悉见法界一切如来从初发心，<a id="a-2G"></a>修菩萨行成满大愿，<a id="a-2H"></a>具足功德成等正觉，<a id="a-2I"></a>转妙法轮乃至示现入于涅槃，<a id="a-2J"></a>如是影像靡不皆现，<a id="a-2K"></a>如净水中普见虚空日月星宿所有众像，<a id="a-2L"></a>如此皆是慈行童女过去世中善根之力。<a id="a-2M"></a>尔时，<a id="a-2N"></a>善财童子忆念所见诸佛之相，<a id="a-2O"></a>合掌瞻仰慈行童女。</p>
  <p id="a2P">善男子。<a id="a-2Q"></a>我又善知一切声论。<a id="a-2R"></a>音声语言。<a id="a-2S"></a>内外因起。<a id="a-2T"></a>名字训释。<a id="a-2U"></a>普遍无穷。<a id="a-2V"></a>假使帝释。<a id="a-2W"></a>于梵王所。<a id="a-2X"></a>听受声明。<a id="a-2Y"></a>尽其天寿。<a id="a-2Z"></a>足满千岁。<a id="a-2a"></a>亦不能知声论边际。<a id="a-2b"></a>我一念顷。<a id="a-2c"></a>以此算法。<a id="a-2d"></a>悉能了知。<a id="a-2e"></a>尽其源底。<a id="a-2f"></a>善男子。<a id="a-2g"></a>彼复教我菩萨算法。<a id="a-2h"></a>所谓百千为一洛叉。<a id="a-2i"></a>一百洛叉为一俱胝。<a id="a-2j"></a>俱胝俱胝为一阿庾多。<a id="a-2k"></a>阿庾多阿庾多为一那由他。<a id="a-2l"></a>那由他那由他为一频婆罗。<a id="a-2m"></a>频婆罗频婆罗为一矜羯罗。<a id="a-2n"></a>矜羯罗矜羯罗为一阿伽罗。<a id="a-2o"></a>阿伽罗阿伽罗为一微湿伐罗。<a id="a-2p"></a>微湿伐罗微湿伐罗为一钵啰伐罗。<a id="a-2q"></a>钵啰伐罗钵啰伐罗为一钵啰么。<a id="a-2r"></a>钵啰么钵啰么为一婆嚩罗。<a id="a-2s"></a>婆嚩罗婆嚩罗为一阿婆罗。<a id="a-2t"></a>阿婆罗阿婆罗为一多婆罗。<a id="a-2u"></a>多婆罗多婆罗为一獶钵弥耶。<a id="a-2v"></a>獶钵弥耶獶钵弥耶为一阿枲摩。<a id="a-2w"></a>阿枲摩阿枲摩为一普摩。<a id="a-2x"></a>普摩普摩为一祢摩。<a id="a-2y"></a>祢摩祢摩为一阿婆钤。<a id="a-2z"></a>阿婆钤阿婆钤为一微婆伽。<a id="a-30"></a>微婆伽微婆伽为一微婆奢。<a id="a-31"></a>微婆奢微婆奢为一没哩嚩迦。<a id="a-32"></a>没哩嚩迦没哩嚩迦为一那贺罗。<a id="a-33"></a>那贺罗那贺罗为一毗逻伽。<a id="a-34"></a>毗逻伽毗逻伽为一弥嚩伽。<a id="a-35"></a>弥嚩伽弥嚩伽为一毗伽婆。<a id="a-36"></a>毗伽婆毗伽婆为一僧羯逻摩。<a id="a-37"></a>僧羯逻摩僧羯逻摩为一毗萨罗。<a id="a-38"></a>毗萨罗毗萨罗为一毗赡婆。<a id="a-39"></a>毗赡婆毗赡婆为一慈汦伽。<a id="a-3A"></a>慈汦伽慈汦伽为一毗盛伽。<a id="a-3B"></a>毗盛伽毗盛伽为一毗噜陀。<a id="a-3C"></a>毗噜陀毗噜陀为一微皤诃。<a id="a-3D"></a>微皤诃微皤诃为一微薄帝。<a id="a-3E"></a>微薄帝微薄帝为一毗佉担。<a id="a-3F"></a>毗佉担毗佉担为一都逻那。<a id="a-3G"></a>都逻那都逻那为一阿睹[里*也]。<a id="a-3H"></a>阿睹[里*也]阿睹[里*也]为一嚩逻那。<a id="a-3I"></a>嚩逻那嚩逻那为一微皤兰。<a id="a-3J"></a>微皤兰微皤兰为一三末耶。<a id="a-3K"></a>三末耶三末耶为一微睹罗。<a id="a-3L"></a>微睹罗微睹罗为一奚婆罗。<a id="a-3M"></a>奚婆罗奚婆罗为一陀嚩罗。<a id="a-3N"></a>陀嚩罗陀嚩罗为一微度栗娜。<a id="a-3O"></a>微度栗娜微度栗娜为一奢弥陀。<a id="a-3P"></a>奢弥陀奢弥陀为一儞[口*尸]嚩啰。<a id="a-3Q"></a>儞[口*尸]嚩啰儞[口*尸]嚩啰为一微者啰。<a id="a-3R"></a>微者啰微者啰为一微舍啰。<a id="a-3S"></a>微舍啰微舍啰为一微儞萨多。<a id="a-3T"></a>微儞萨多微儞萨多为一阿瓢孽哆。<a id="a-3U"></a>阿瓢孽多阿瓢孽哆为一微悉步多。<a id="a-3V"></a>微悉步多微悉步多为一泥嚩啰。<a id="a-3W"></a>泥嚩啰泥嚩啰为一波哩杀陀。<a id="a-3X"></a>波哩杀陀。<a id="a-3Y"></a>波哩杀陀为一微目差。<a id="a-3Z"></a>微目差微目差为一钵哩哆。<a id="a-3a"></a>钵哩哆钵哩哆为一喝哩多。<a id="a-3b"></a>喝哩多喝哩多为一阿噜迦。<a id="a-3c"></a>阿噜迦阿噜迦为一印[寧*吉]哩耶。<a id="a-3d"></a>印[寧*吉]哩耶印[寧*吉]哩耶为一系噜迦。<a id="a-3e"></a>系噜迦系噜迦为一奴嚩那。<a id="a-3f"></a>奴嚩那奴嚩那为一何噜那。<a id="a-3g"></a>何噜那何噜那为一婆噜陀。<a id="a-3h"></a>婆噜陀婆噜陀为一谜噜陀。<a id="a-3i"></a>谜噜陀谜噜陀为一乞羼耶。<a id="a-3j"></a>乞羼耶乞羼耶为一阿差目多。<a id="a-3k"></a>阿差目多阿差目多为一翳噜婆耶。<a id="a-3l"></a>翳噜婆耶翳噜婆耶为一微么噜耶。<a id="a-3m"></a>微么噜耶微么噜耶为一曼弩婆耶。<a id="a-3n"></a>曼弩婆耶。<a id="a-3o"></a>曼弩婆耶为一微洒[馬*犬]耶。<a id="a-3p"></a>微洒[馬*犬]耶微洒[馬*犬]耶为一三么陀。<a id="a-3q"></a>三么陀三么陀为一钵啰么怛啰。<a id="a-3r"></a>钵啰么怛啰钵啰么怛啰为一阿啰么怛啰。<a id="a-3s"></a>阿啰么怛啰阿啰么怛啰为一勃么怛啰。<a id="a-3t"></a>勃么怛啰勃么怛啰为一阿畔么怛啰。<a id="a-3u"></a>阿畔么怛啰阿畔么怛啰为一伽么怛啰。<a id="a-3v"></a>伽么怛啰伽么怛啰为一那么怛啰。<a id="a-3w"></a>那么怛啰那么怛啰为一奚么怛啰奚么怛啰奚么怛啰为一鞞么怛啰。<a id="a-3x"></a>鞞么怛啰鞞么怛啰为一钵啰么怛啰。<a id="a-3y"></a>钵啰么怛啰钵啰么怛啰为一尸么怛啰。<a id="a-3z"></a>尸么怛啰尸么怛啰为一翳啰。<a id="a-40"></a>翳啰翳啰为一薜罗。<a id="a-41"></a>薜罗薜罗为一帝罗。<a id="a-42"></a>帝罗帝罗为一偈罗。<a id="a-43"></a>偈罗偈罗为一窣步啰。<a id="a-44"></a>窣步啰窣步啰为一制罗耶。<a id="a-45"></a>制罗耶制罗耶为一泥罗。<a id="a-46"></a>泥罗泥罗为一计罗。<a id="a-47"></a>计罗计罗为一细罗。<a id="a-48"></a>细罗细罗为一媲罗。<a id="a-49"></a>媲罗媲罗为一谜罗。<a id="a-4A"></a>谜罗谜罗为一娑逻茶。<a id="a-4B"></a>娑逻茶娑逻茶为一谜噜陀。<a id="a-4C"></a>谜噜陀谜噜陀为一冥噜陀。<a id="a-4D"></a>冥噜陀冥噜陀为一契噜陀。<a id="a-4E"></a>契噜陀契噜陀为一摩睹罗。<a id="a-4F"></a>摩睹罗摩睹罗为一珠噜哆。<a id="a-4G"></a>珠噜哆珠噜哆为一娑母罗。<a id="a-4H"></a>娑母罗娑母罗为一阿野娑。<a id="a-4I"></a>阿野娑阿野娑为一迦么罗。<a id="a-4J"></a>迦么罗迦么罗为一摩伽婆。<a id="a-4K"></a>摩伽婆摩伽婆为一阿婆啰。<a id="a-4L"></a>阿婆啰阿婆啰为一系噜婆。<a id="a-4M"></a>系噜婆系噜婆为一吠嚧婆。<a id="a-4N"></a>吠嚧婆吠嚧婆为一迦涩嚩罗。<a id="a-4O"></a>迦涩嚩罗迦涩嚩罗为一何婆罗。<a id="a-4P"></a>何婆罗何婆罗为一毗婆啰。<a id="a-4Q"></a>毗婆啰毗婆啰为一那婆罗。<a id="a-4R"></a>那婆罗那婆罗为一宁畔多。<a id="a-4S"></a>宁畔多宁畔多为一摩婆罗。<a id="a-4T"></a>摩婆罗摩婆罗为一娑啰那。<a id="a-4U"></a>娑啰那娑啰那为一勃逻摩。<a id="a-4V"></a>勃逻摩勃逻摩为一勃逻么那。<a id="a-4W"></a>勃逻么那勃逻么那为一微伽摩。<a id="a-4X"></a>微伽摩微伽摩为一邬波跋多。<a id="a-4Y"></a>邬波跋多邬波跋多为一儞哩泥舍。<a id="a-4Z"></a>儞哩泥舍儞哩泥舍为一阿差耶。<a id="a-4a"></a>阿差耶阿差耶为一三姥驮三姥驮三姥驮为一阿畔多。<a id="a-4b"></a>阿畔多阿畔多为一阿嚩摩娜。<a id="a-4c"></a>阿嚩摩娜阿嚩摩娜为一优钵罗优钵罗优钵罗为一波头摩。<a id="a-4d"></a>波头摩波头摩为一僧祇。<a id="a-4e"></a>僧祇僧祇为一阿婆俭弭耶。<a id="a-4f"></a>阿婆俭弭耶阿婆俭弭耶为一孽[亭*也]孽[亭*也]孽[亭*也]为一阿僧祇。<a id="a-4g"></a>阿僧祇阿僧祇为一阿僧祇转。<a id="a-4h"></a>阿僧祇转阿僧祇转为一无量。<a id="a-4i"></a>无量无量为一无量转。<a id="a-4j"></a>无量转无量转为一无边。<a id="a-4k"></a>无边无边为一无边转。<a id="a-4l"></a>无边转无边转为一无等。<a id="a-4m"></a>无等无等为一无等转。<a id="a-4n"></a>无等转无等转为一不可数。<a id="a-4o"></a>不可数不可数为一不可数转。<a id="a-4p"></a>不可数转不可数转为一不可称。<a id="a-4q"></a>不可称不可称为一不可称转。<a id="a-4r"></a>不可称转不可称转为一不可思。<a id="a-4s"></a>不可思不可思为一不可思转。<a id="a-4t"></a>不可思转不可思转为一不可量。<a id="a-4u"></a>不可量不可量为一不可量转。<a id="a-4v"></a>不可量转不可量转为一不可说。<a id="a-4w"></a>不可说不可说为一不可说转。<a id="a-4x"></a>不可说转不可说转为一不可说不可说。<a id="a-4y"></a>此又不可说不可说为一不可说不可说转。<a id="a-4z"></a>善男子。<a id="a-50"></a>我复以此菩萨所知算数之法。<a id="a-51"></a>分别算知无数由旬广大沙聚颗粒多少。<a id="a-52"></a>亦能算知十方尽虚空所有世界种种安立差别次第。<a id="a-53"></a>亦能算知十方所有一切世界广狭大小种种分量及以名字差别不同。<a id="a-54"></a>所谓一切劫名。<a id="a-55"></a>一切佛名。<a id="a-56"></a>一切法名。<a id="a-57"></a>一切谛名。<a id="a-58"></a>一切业名。<a id="a-59"></a>一切菩萨名。<a id="a-5A"></a>一切众生名。<a id="a-5B"></a>皆悉了知通达无碍。<a id="a-5C"></a>善男子。<a id="a-5D"></a>我唯知此一切工巧大神通智光明法门。<a id="a-5E"></a>如诸菩萨摩诃萨。<a id="a-5F"></a>能知一切诸众生数。<a id="a-5G"></a>及知一切诸众生名。<a id="a-5H"></a>能知一切法品类数。<a id="a-5I"></a>及知一切法品类名。<a id="a-5J"></a>能知三世诸时劫数。<a id="a-5K"></a>及知三世诸时劫名。<a id="a-5L"></a>能知一切诸如来数。<a id="a-5M"></a>及知一切诸如来名。<a id="a-5N"></a>能知一切诸菩萨数。<a id="a-5O"></a>及知一切诸菩萨名。<a id="a-5P"></a>亦能算知一切世界染净成坏相续次第。<a id="a-5Q"></a>一切时分日月年劫相续次第。<a id="a-5R"></a>一切诸佛出兴名号相续次第。<a id="a-5S"></a>一切诸佛所转法轮相续次第。<a id="a-5T"></a>一切菩萨发心行道相续次第。<a id="a-5U"></a>一切菩萨成熟众生相续次第。<a id="a-5V"></a>一切众生所造因业相续次第。<a id="a-5W"></a>一切众生所受果报相续次第。<a id="a-5X"></a>如是乃至一切名相展转出生无尽缘起相续次第。<a id="a-5Y"></a>如是菩萨所得算数自在法门。<a id="a-5Z"></a>自利利他广大饶益。<a id="a-5a"></a>能令众生随顺悟入次第成熟究竟解脱。<a id="a-5b"></a>而我何能说其功德。<a id="a-5c"></a>示其所行。<a id="a-5d"></a>显其境界。<a id="a-5e"></a>彰其胜力。<a id="a-5f"></a>辨其乐欲。<a id="a-5g"></a>宣其助道。<a id="a-5h"></a>发其大愿。<a id="a-5i"></a>阐其妙行。<a id="a-5j"></a>演其诸度。<a id="a-5k"></a>赞其清净。<a id="a-5l"></a>开其殊胜智慧光明。<a id="a-5m"></a>如是菩萨所有功德。<a id="a-5n"></a>乃至少分。<a id="a-5o"></a>尚不能知。<a id="a-5p"></a>岂能尽知一切诸佛胜妙威神大功德海。<a id="a-5q"></a>圆满一切诸佛福智宝聚波罗蜜果。<a id="a-5r"></a>证悟诸佛如灯照现无碍法界。<a id="a-5s"></a>演说诸佛广大清净自在法轮。<a id="a-5t"></a>游戏诸佛最胜甚深三昧境界。<a id="a-5u"></a>觉了诸佛神通明智解脱法门。<a id="a-5v"></a>善男子。<a id="a-5w"></a>南方有城。<a id="a-5x"></a>名海别住。<a id="a-5y"></a>有优婆夷。<a id="a-5z"></a>名辨具足。<a id="a-60"></a>汝诣彼问。<a id="a-61"></a>菩萨云何学菩萨行。<a id="a-62"></a>修菩萨道。<a id="a-63"></a>时善财童子。<a id="a-64"></a>闻是语已。<a id="a-65"></a>欢喜踊跃。<a id="a-66"></a>生尊敬心。<a id="a-67"></a>获得希有信乐宝心。<a id="a-68"></a>成就广大利众生心。<a id="a-69"></a>悉能明见一切诸佛出兴次第。<a id="a-6A"></a>降生成道。<a id="a-6B"></a>说法涅槃。<a id="a-6C"></a>最胜清净究竟圆满。<a id="a-6D"></a>悟入甚深微妙智慧。<a id="a-6E"></a>普于诸趣。<a id="a-6F"></a>皆随现身。<a id="a-6G"></a>了知三世差别境界。<a id="a-6H"></a>获得无尽大功德藏。<a id="a-6I"></a>放大智慧自在光明。<a id="a-6J"></a>开三有城所有关键。<a id="a-6K"></a>趣向佛智究竟菩提。<a id="a-6L"></a>顶礼其足。<a id="a-6M"></a>绕无数匝。<a id="a-6N"></a>殷勤瞻仰。<a id="a-6O"></a>辞退而去。</p>
  <p id="a6P">尔时善财童子。<a id="a-6Q"></a>随顺思惟善知识教。<a id="a-6R"></a>正念观察。<a id="a-6S"></a>殷勤渴仰。<a id="a-6T"></a>心无厌足。<a id="a-6U"></a>犹如巨海。<a id="a-6V"></a>受大云雨。<a id="a-6W"></a>吞纳众流。<a id="a-6X"></a>作是念言。<a id="a-6Y"></a>善知识教。<a id="a-6Z"></a>犹如春日。<a id="a-6a"></a>生长一切善法根苗。<a id="a-6b"></a>善知识教。<a id="a-6c"></a>如秋满月。<a id="a-6d"></a>凡所照触身意清凉。<a id="a-6e"></a>善知识教。<a id="a-6f"></a>如夏雪山。<a id="a-6g"></a>能除一切诸兽热渴。<a id="a-6h"></a>善知识教。<a id="a-6i"></a>如芳池日。<a id="a-6j"></a>能开一切善心莲华。<a id="a-6k"></a>善知识教。<a id="a-6l"></a>如日珠轮。<a id="a-6m"></a>照引众生。<a id="a-6n"></a>至法宝处。<a id="a-6o"></a>善知识教。<a id="a-6p"></a>如阎浮树。<a id="a-6q"></a>开敷一切福智华果。<a id="a-6r"></a>善知识教。<a id="a-6s"></a>如大龙王。<a id="a-6t"></a>自在兴布妙法云雨。<a id="a-6u"></a>善知识教。<a id="a-6v"></a>如妙高山。<a id="a-6w"></a>积集种种无漏功德。<a id="a-6x"></a>三十三天庄严止住。<a id="a-6y"></a>善知识教。<a id="a-6z"></a>如天帝释。<a id="a-70"></a>功德诸天所共围绕。<a id="a-71"></a>能破爱见阿修罗军。<a id="a-72"></a>如是思惟。<a id="a-73"></a>渐次前行。<a id="a-74"></a>至海住城。<a id="a-75"></a>周遍求觅此优婆夷。<a id="a-76"></a>时彼众人。<a id="a-77"></a>咸告之言。<a id="a-78"></a>善男子。<a id="a-79"></a>彼优婆夷。<a id="a-7A"></a>在此城内住自宅中。<a id="a-7B"></a>善财闻已。<a id="a-7C"></a>即诣其门。<a id="a-7D"></a>合掌而立。<a id="a-7E"></a>见其舍宅。<a id="a-7F"></a>广博殊丽。<a id="a-7G"></a>种种庄严。<a id="a-7H"></a>众宝垣墙。<a id="a-7I"></a>周匝围绕。<a id="a-7J"></a>四面皆有宝庄严门。<a id="a-7K"></a>善财入已。<a id="a-7L"></a>见优婆夷。<a id="a-7M"></a>处于宝座。<a id="a-7N"></a>妙年盛色。<a id="a-7O"></a>容貌端严。<a id="a-7P"></a>不御华璎。<a id="a-7Q"></a>素服垂发。<a id="a-7R"></a>威光殊特。<a id="a-7S"></a>人所乐见。<a id="a-7T"></a>除佛菩萨。<a id="a-7U"></a>余无能及。<a id="a-7V"></a>有胜威力。<a id="a-7W"></a>有广大心。<a id="a-7X"></a>令诸众生见闻亲近。<a id="a-7Y"></a>咸生尊重爱敬之心。<a id="a-7Z"></a>于其宅中。<a id="a-7a"></a>敷十亿座。<a id="a-7b"></a>超诸人天一切所有。<a id="a-7c"></a>皆是菩萨业力所成。<a id="a-7d"></a>宅内无有衣服饮食。<a id="a-7e"></a>及余严具。<a id="a-7f"></a>但于其前。<a id="a-7g"></a>置一小器。<a id="a-7h"></a>复有十千童女围绕。<a id="a-7i"></a>一切妙宝庄饰其身。<a id="a-7j"></a>言音和雅。<a id="a-7k"></a>常侍左右。<a id="a-7l"></a>瞻仰承顺。<a id="a-7m"></a>情无厌怠。<a id="a-7n"></a>身出妙香。<a id="a-7o"></a>普熏城内。<a id="a-7p"></a>及遍虚空。<a id="a-7q"></a>一切人天。<a id="a-7r"></a>闻其香者。<a id="a-7s"></a>于菩提心。<a id="a-7t"></a>皆不退转。<a id="a-7u"></a>其余众生。<a id="a-7v"></a>遇斯香者。<a id="a-7w"></a>身心柔软。<a id="a-7x"></a>无怒害心。<a id="a-7y"></a>无怨结心。<a id="a-7z"></a>无悭嫉心。<a id="a-80"></a>无谄诳心。<a id="a-81"></a>无险曲心。<a id="a-82"></a>无贪爱心。<a id="a-83"></a>无嗔恚心。<a id="a-84"></a>无幻伪心。<a id="a-85"></a>无下劣心。<a id="a-86"></a>无高慢心。<a id="a-87"></a>无邪僻心。<a id="a-88"></a>无障碍心。<a id="a-89"></a>无执着心。<a id="a-8A"></a>住平等心。<a id="a-8B"></a>起大慈心。<a id="a-8C"></a>发利益心。<a id="a-8D"></a>住律仪心。<a id="a-8E"></a>离贪求心。<a id="a-8F"></a>闻其声者。<a id="a-8G"></a>欢喜踊跃。<a id="a-8H"></a>见其身者。<a id="a-8I"></a>悉离贪染尔时善财。<a id="a-8J"></a>即前顶礼优婆夷足。<a id="a-8K"></a>右绕恭敬。<a id="a-8L"></a>合掌而立。<a id="a-8M"></a>白言圣者。<a id="a-8N"></a>我已先发阿耨多罗三藐三菩提心。<a id="a-8O"></a>而未知菩萨云何学菩萨行。<a id="a-8P"></a>修菩萨道。<a id="a-8Q"></a>我闻圣者。<a id="a-8R"></a>善能诱诲。<a id="a-8S"></a>愿为我说。<a id="a-8T"></a>彼即告言。<a id="a-8U"></a>善男子。<a id="a-8V"></a>我得菩萨无尽福德庄严藏解脱门。<a id="a-8W"></a>能于如是一小器中。<a id="a-8X"></a>随诸众生种种欲乐。<a id="a-8Y"></a>如应为出种种甘美上好饮食。<a id="a-8Z"></a>色香味触悉皆充足。<a id="a-8a"></a>善男子。<a id="a-8b"></a>我此器中所出饮食。<a id="a-8c"></a>假使百众生。<a id="a-8d"></a>千众生。<a id="a-8e"></a>百千众生。<a id="a-8f"></a>亿众生。<a id="a-8g"></a>百亿众生。<a id="a-8h"></a>千亿众生。<a id="a-8i"></a>百千亿众生。<a id="a-8j"></a>那由他众生。<a id="a-8k"></a>乃至不可说不可说众生。<a id="a-8l"></a>假使阎浮提。<a id="a-8m"></a>极微尘数众生。<a id="a-8n"></a>一四天下极微尘数众生。<a id="a-8o"></a>小千世界中千世界大千世界极微尘数众生。<a id="a-8p"></a>乃至不可说不可说佛刹极微尘数众生。<a id="a-8q"></a>假使十方一切世界极微尘数众生。<a id="a-8r"></a>随其欲乐。<a id="a-8s"></a>悉令充满。<a id="a-8t"></a>饥渴消除。<a id="a-8u"></a>身心安乐。<a id="a-8v"></a>智慧增长。<a id="a-8w"></a>然其饮食。<a id="a-8x"></a>无有穷尽。<a id="a-8y"></a>亦不减少。<a id="a-8z"></a>如出饮食。<a id="a-90"></a>乃至能出种种床座。<a id="a-91"></a>种种敷具。<a id="a-92"></a>种种缯彩。<a id="a-93"></a>种种衣服。<a id="a-94"></a>种种车乘。<a id="a-95"></a>种种幢幡。<a id="a-96"></a>种种轩盖。<a id="a-97"></a>种种华鬘。<a id="a-98"></a>种种璎珞。<a id="a-99"></a>种种珍宝。<a id="a-9A"></a>种种散香。<a id="a-9B"></a>种种丸香。<a id="a-9C"></a>种种涂香。<a id="a-9D"></a>种种烧香。<a id="a-9E"></a>种种末香。<a id="a-9F"></a>乃至种种如法资具。<a id="a-9G"></a>随其来者。<a id="a-9H"></a>普心给施。<a id="a-9I"></a>不择怨亲贵贱贫富。<a id="a-9J"></a>如所意愿。<a id="a-9K"></a>悉令丰足。<a id="a-9L"></a>皆于我所。<a id="a-9M"></a>生尊重心。<a id="a-9N"></a>生恭敬心。<a id="a-9O"></a>生无厌心。<a id="a-9P"></a>生调伏心。<a id="a-9Q"></a>善男子。<a id="a-9R"></a>假使东方一世界中所有众生。<a id="a-9S"></a>修习声闻独觉乘者。<a id="a-9T"></a>食我食已。<a id="a-9U"></a>皆证声闻独觉乘果。<a id="a-9V"></a>住最后身。<a id="a-9W"></a>如一世界。<a id="a-9X"></a>如是次第。<a id="a-9Y"></a>百世界。<a id="a-9Z"></a>千世界。<a id="a-9a"></a>百千世界。<a id="a-9b"></a>亿世界。<a id="a-9c"></a>百亿世界。<a id="a-9d"></a>千亿世界。<a id="a-9e"></a>百千亿世界。<a id="a-9f"></a>百千亿那由他世界。<a id="a-9g"></a>阎浮提极微尘数世界。<a id="a-9h"></a>一四天下极微尘数世界。<a id="a-9i"></a>小千世界极微尘数世界。<a id="a-9j"></a>中千世界极微尘数世界。<a id="a-9k"></a>大千世界极微尘数世界。<a id="a-9l"></a>乃至不可说不可说佛刹极微尘数世界。<a id="a-9m"></a>其中所有一切众生。<a id="a-9n"></a>修习声闻独觉乘者。<a id="a-9o"></a>食我食已。<a id="a-9p"></a>皆证声闻辟支佛果。<a id="a-9q"></a>住最后身。<a id="a-9r"></a>南西北方。<a id="a-9s"></a>四维上下。<a id="a-9t"></a>亦复如是。<a id="a-9u"></a>又善男子。<a id="a-9v"></a>如东方一世界。<a id="a-9w"></a>乃至不可说不可说佛刹极微尘数世界。<a id="a-9x"></a>其中所有最后身菩萨。<a id="a-9y"></a>食我食已。<a id="a-9z"></a>皆诣最胜菩提道场。<a id="a-A0"></a>降伏魔军。<a id="a-A1"></a>成等正觉。<a id="a-A2"></a>南西北方。<a id="a-A3"></a>四维上下。<a id="a-A4"></a>所有一世界。<a id="a-A5"></a>乃至不可说不可说佛刹极微尘数世界。<a id="a-A6"></a>其中所有最后身菩萨。<a id="a-A7"></a>食我食已。<a id="a-A8"></a>皆得往诣最胜道场。<a id="a-A9"></a>降伏魔军。<a id="a-AA"></a>成等正觉。<a id="a-AB"></a>善男子。<a id="a-AC"></a>汝见我此十千童女眷属以不。<a id="a-AD"></a>答言已见。<a id="a-AE"></a>优婆夷言。<a id="a-AF"></a>善男子。<a id="a-AG"></a>今我所有菩萨眷属百万阿僧祇。<a id="a-AH"></a>此十千童女而为上首。<a id="a-AI"></a>皆悉与我行同类行。<a id="a-AJ"></a>同一大愿。<a id="a-AK"></a>同一善根。<a id="a-AL"></a>同出离道。<a id="a-AM"></a>同清净解。<a id="a-AN"></a>同清净信。<a id="a-AO"></a>同清净念。<a id="a-AP"></a>同清净趣。<a id="a-AQ"></a>同清净智。<a id="a-AR"></a>同无量觉。<a id="a-AS"></a>同净诸根。<a id="a-AT"></a>同普遍心。<a id="a-AU"></a>同广大心。<a id="a-AV"></a>同所行境。<a id="a-AW"></a>同所证理。<a id="a-AX"></a>同决定解。<a id="a-AY"></a>同明了法。<a id="a-AZ"></a>同净妙色。<a id="a-Aa"></a>同无量力。<a id="a-Ab"></a>同最精进。<a id="a-Ac"></a>同正法音。<a id="a-Ad"></a>同随类音。<a id="a-Ae"></a>同清净音。<a id="a-Af"></a>同第一音。<a id="a-Ag"></a>同赞功德。<a id="a-Ah"></a>同清净业。<a id="a-Ai"></a>同清净报。<a id="a-Aj"></a>同广大慈。<a id="a-Ak"></a>同普遍悲。<a id="a-Al"></a>同普救护。<a id="a-Am"></a>同遍成熟。<a id="a-An"></a>同净身业。<a id="a-Ao"></a>随缘现起。<a id="a-Ap"></a>如所应见。<a id="a-Aq"></a>皆令欢喜。<a id="a-Ar"></a>同净语业。<a id="a-As"></a>于法自在。<a id="a-At"></a>随俗训释。<a id="a-Au"></a>宣布法化。<a id="a-Av"></a>同能普诣诸佛道场。<a id="a-Aw"></a>同能普往一切佛所。<a id="a-Ax"></a>供养承事。<a id="a-Ay"></a>同现觉智。<a id="a-Az"></a>悉解诸佛差别法门。<a id="a-B0"></a>同得安住一切菩萨清净行地。<a id="a-B1"></a>善男子。<a id="a-B2"></a>是十千童女。<a id="a-B3"></a>能取此食。<a id="a-B4"></a>于一念顷。<a id="a-B5"></a>遍至十方。<a id="a-B6"></a>供养一切住最后身诸大菩萨。<a id="a-B7"></a>及供一切声闻独觉。<a id="a-B8"></a>乃至遍诣十方世界诸饿鬼趣。<a id="a-B9"></a>皆令充足。<a id="a-BA"></a>除其饥渴。<a id="a-BB"></a>善男子。<a id="a-BC"></a>此十千童女。<a id="a-BD"></a>又取我食。<a id="a-BE"></a>能于天中。<a id="a-BF"></a>充足天食。<a id="a-BG"></a>亦于龙中。<a id="a-BH"></a>充足龙食。<a id="a-BI"></a>乃至能于人非人中。<a id="a-BJ"></a>随其所须。<a id="a-BK"></a>施诸饮食。<a id="a-BL"></a>悉令充足。<a id="a-BM"></a>我此器中。<a id="a-BN"></a>曾无减少。<a id="a-BO"></a>何况有尽。<a id="a-BP"></a>善男子。<a id="a-BQ"></a>且待须臾。<a id="a-BR"></a>汝当自见。<a id="a-BS"></a>说是语时。<a id="a-BT"></a>善财即见无量众生从四门入。<a id="a-BU"></a>皆优婆夷本愿所请。<a id="a-BV"></a>既来集已。<a id="a-BW"></a>敷座令坐。<a id="a-BX"></a>随其所须。<a id="a-BY"></a>给施饮食。<a id="a-BZ"></a>乃至种种上妙资具。<a id="a-Ba"></a>悉皆充足。<a id="a-Bb"></a>令诸众生心生欢喜。<a id="a-Bc"></a>安隐适悦。<a id="a-Bd"></a>互相庆慰。<a id="a-Be"></a>而此器中所出之物。<a id="a-Bf"></a>无减无尽。<a id="a-Bg"></a>时优婆夷。<a id="a-Bh"></a>作此施已。<a id="a-Bi"></a>告善财言。<a id="a-Bj"></a>善男子。<a id="a-Bk"></a>我唯知此菩萨无尽福德庄严藏解脱门。<a id="a-Bl"></a>如诸菩萨摩诃萨无尽福德大庄严藏。<a id="a-Bm"></a>甚深无底犹如大海。<a id="a-Bn"></a>广大无际犹若虚空。<a id="a-Bo"></a>满众生心如如意珠。<a id="a-Bp"></a>所求皆得如大宝聚。<a id="a-Bq"></a>拥护一切如轮围山。<a id="a-Br"></a>长诸善根如大云雨。<a id="a-Bs"></a>守护法藏犹如关钥。<a id="a-Bt"></a>普集法宝如妙高山。<a id="a-Bu"></a>破无明闇犹如灯烛。<a id="a-Bv"></a>普荫群生犹如高盖。<a id="a-Bw"></a>而我云何能知能说彼功德行。<a id="a-Bx"></a>善男子。<a id="a-By"></a>南方有城。<a id="a-Bz"></a>名为大有。<a id="a-C0"></a>彼有长者。<a id="a-C1"></a>名具足智。<a id="a-C2"></a>汝诣彼问。<a id="a-C3"></a>菩萨云何学菩萨行。<a id="a-C4"></a>修菩萨道。<a id="a-C5"></a>时善财童子。<a id="a-C6"></a>顶礼其足。<a id="a-C7"></a>绕无数匝。<a id="a-C8"></a>殷勤瞻仰。<a id="a-C9"></a>辞退而去。</p>
  <p id="aCA">尔时善财童子。<a id="a-CB"></a>得菩萨无尽庄严福德藏解脱门已。<a id="a-CC"></a>随顺思惟彼福德大海。<a id="a-CD"></a>观察彼福德虚空。<a id="a-CE"></a>向彼福德聚。<a id="a-CF"></a>登彼福德山。<a id="a-CG"></a>摄彼福德藏。<a id="a-CH"></a>饮彼福德泉。<a id="a-CI"></a>游彼福德池。<a id="a-CJ"></a>净彼福德场。<a id="a-CK"></a>见彼福德藏。<a id="a-CL"></a>入彼福德教。<a id="a-CM"></a>开彼福德眼。<a id="a-CN"></a>行彼福德道。<a id="a-CO"></a>植彼福德种。<a id="a-CP"></a>渐次而行。<a id="a-CQ"></a>至大有城。<a id="a-CR"></a>周遍询求明智居士。<a id="a-CS"></a>于善知识。<a id="a-CT"></a>心生渴仰。<a id="a-CU"></a>念善知识。<a id="a-CV"></a>心无间断。<a id="a-CW"></a>慕善知识。<a id="a-CX"></a>志乐坚固。<a id="a-CY"></a>方便求见诸善知识。<a id="a-CZ"></a>常无厌足。<a id="a-Ca"></a>愿得承事诸善知识。<a id="a-Cb"></a>精勤匪懈。<a id="a-Cc"></a>以善知识。<a id="a-Cd"></a>熏修其心。<a id="a-Ce"></a>知由依止善知识故。<a id="a-Cf"></a>能满众善。<a id="a-Cg"></a>知由依止善知识故。<a id="a-Ch"></a>能生众福。<a id="a-Ci"></a>知由依止善知识故。<a id="a-Cj"></a>能长众行。<a id="a-Ck"></a>知由依止善知识故。<a id="a-Cl"></a>不由他教。<a id="a-Cm"></a>自能承事一切善友。<a id="a-Cn"></a>知由依止善知识故。<a id="a-Co"></a>清净一切菩萨诸根。<a id="a-Cp"></a>如是思惟。<a id="a-Cq"></a>长其善根。<a id="a-Cr"></a>深其志乐。<a id="a-Cs"></a>益其德本。<a id="a-Ct"></a>广其大悲。<a id="a-Cu"></a>近一切智。<a id="a-Cv"></a>具普贤道。<a id="a-Cw"></a>照明一切诸佛正法。<a id="a-Cx"></a>增长菩萨所有行愿。<a id="a-Cy"></a>明照如来十力智光。<a id="a-Cz"></a>尔时善财。<a id="a-D0"></a>见彼居士。<a id="a-D1"></a>在于城内市四衢道。<a id="a-D2"></a>七宝台上。<a id="a-D3"></a>处于众宝庄严之座。<a id="a-D4"></a>其座妙好无数清净如意宝王。<a id="a-D5"></a>以为其身。<a id="a-D6"></a>种种金刚帝青摩尼。<a id="a-D7"></a>以为其足。<a id="a-D8"></a>宝绳珠网以为交络。<a id="a-D9"></a>无垢藏摩尼宝而校饰之。<a id="a-DA"></a>复以五百妙宝形像而为庄严。<a id="a-DB"></a>敷天宝衣。<a id="a-DC"></a>建天幢幡。<a id="a-DD"></a>张大宝网。<a id="a-DE"></a>施大宝帐。<a id="a-DF"></a>阎浮檀金以为其盖。<a id="a-DG"></a>净琉璃宝以为其竿。<a id="a-DH"></a>令人执持。<a id="a-DI"></a>以覆其上。<a id="a-DJ"></a>鹅王羽翮以为其扇。<a id="a-DK"></a>白牦牛尾以为其拂。<a id="a-DL"></a>悉以离垢妙宝庄严。<a id="a-DM"></a>天诸童子。<a id="a-DN"></a>执侍左右。<a id="a-DO"></a>熏众妙香。<a id="a-DP"></a>雨众天华。<a id="a-DQ"></a>昼夜常奏五百乐音。<a id="a-DR"></a>其音美妙。<a id="a-DS"></a>过于天乐。<a id="a-DT"></a>众生闻者。<a id="a-DU"></a>无不欢悦。<a id="a-DV"></a>十千眷属前后围绕。<a id="a-DW"></a>色相端严。<a id="a-DX"></a>人所喜见。<a id="a-DY"></a>天庄严具。<a id="a-DZ"></a>以为严饰。<a id="a-Da"></a>出过天人。<a id="a-Db"></a>最胜无比。<a id="a-Dc"></a>悉已成就菩萨志欲。<a id="a-Dd"></a>皆与居士同昔善根。<a id="a-De"></a>侍立瞻对。<a id="a-Df"></a>承其教命。<a id="a-Dg"></a>时彼城内一切众生。<a id="a-Dh"></a>及虚空中所有天众。<a id="a-Di"></a>于居士所。<a id="a-Dj"></a>生随顺心。<a id="a-Dk"></a>生爱乐心。<a id="a-Dl"></a>生欢喜心。<a id="a-Dm"></a>以心随顺欢喜。<a id="a-Dn"></a>爱乐善知识故。<a id="a-Do"></a>即起一切天拘苏摩妙宝华云。<a id="a-Dp"></a>普雨一切天拘苏摩妙宝华雨。<a id="a-Dq"></a>是诸人天。<a id="a-Dr"></a>亦与居士。<a id="a-Ds"></a>往昔同种清净善根。<a id="a-Dt"></a>尔时善财。<a id="a-Du"></a>见是事已。<a id="a-Dv"></a>前礼其足绕无数匝。<a id="a-Dw"></a>合掌而立。<a id="a-Dx"></a>白言圣者。<a id="a-Dy"></a>我为利乐诸众生故。<a id="a-Dz"></a>发阿耨多罗三藐三菩提心。<a id="a-E0"></a>为令一切众生灭除苦难故。<a id="a-E1"></a>为令一切众生究竟安乐故。<a id="a-E2"></a>为令一切众生出生死海故。<a id="a-E3"></a>为令一切众生入法宝洲故。<a id="a-E4"></a>为令一切众生枯竭爱河故。<a id="a-E5"></a>为令一切众生起大慈悲故。<a id="a-E6"></a>为令一切众生舍离贪着故。<a id="a-E7"></a>为令一切众生渴仰佛智故。<a id="a-E8"></a>为令一切众生越度生死大旷野故。<a id="a-E9"></a>为令一切众生爱乐诸佛胜功德故。<a id="a-EA"></a>为令一切众生出三界城故。<a id="a-EB"></a>为令一切众生入一切智城故。<a id="a-EC"></a>以如是等种种利益。<a id="a-ED"></a>发菩提心。<a id="a-EE"></a>而未知菩萨云何学菩萨行。<a id="a-EF"></a>云何修菩萨道。<a id="a-EG"></a>而能摄护一切众生。<a id="a-EH"></a>为诸众生作依止处。<a id="a-EI"></a>我闻圣者。<a id="a-EJ"></a>善能诱诲。<a id="a-EK"></a>愿为我说。<a id="a-EL"></a>居士告言。<a id="a-EM"></a>善哉善哉。<a id="a-EN"></a>善男子。<a id="a-EO"></a>汝乃能为如是利故。<a id="a-EP"></a>发阿耨多罗三藐三菩提心。<a id="a-EQ"></a>善男子。<a id="a-ER"></a>发阿耨多罗三藐三菩提心。<a id="a-ES"></a>是人难得。<a id="a-ET"></a>若能发心。<a id="a-EU"></a>是人则能求菩萨行。<a id="a-EV"></a>心无动转。<a id="a-EW"></a>值遇善知识。<a id="a-EX"></a>心无厌足。<a id="a-EY"></a>亲近善知识。<a id="a-EZ"></a>心无劳倦。<a id="a-Ea"></a>承事善知识。<a id="a-Eb"></a>心无忧戚。<a id="a-Ec"></a>供养善知识。<a id="a-Ed"></a>终不退转。<a id="a-Ee"></a>爱念善知识。<a id="a-Ef"></a>终不放舍。<a id="a-Eg"></a>渴仰善知识。<a id="a-Eh"></a>无暂懈息。<a id="a-Ei"></a>求觅善知识。<a id="a-Ej"></a>无时憩止。<a id="a-Ek"></a>行善知识教。<a id="a-El"></a>未曾怠惰。<a id="a-Em"></a>禀善知识命。<a id="a-En"></a>心无误失。<a id="a-Eo"></a>善知识者。<a id="a-Ep"></a>有大威力。<a id="a-Eq"></a>难得亲近承事供养。<a id="a-Er"></a>若能给侍瞻礼赞叹。<a id="a-Es"></a>心无忧悔。<a id="a-Et"></a>则得具足一切功德。<a id="a-Eu"></a>不为烦恼毒乱其心。<a id="a-Ev"></a>善男子。<a id="a-Ew"></a>汝见我此十千眷属众会人不。<a id="a-Ex"></a>答言已见。<a id="a-Ey"></a>居士言。<a id="a-Ez"></a>善男子。<a id="a-F0"></a>我已令其发阿耨多罗三藐三菩提心。<a id="a-F1"></a>生如来家。<a id="a-F2"></a>增长白法。<a id="a-F3"></a>安住无量诸波罗蜜。<a id="a-F4"></a>学佛十力。<a id="a-F5"></a>离世间种。<a id="a-F6"></a>住如来种。<a id="a-F7"></a>坏生死轮。<a id="a-F8"></a>转净法轮。<a id="a-F9"></a>灭三恶趣。<a id="a-FA"></a>住正法趣。<a id="a-FB"></a>如是等诸菩萨行。<a id="a-FC"></a>悉能成就。<a id="a-FD"></a>普能救护一切众生。<a id="a-FE"></a>善男子。<a id="a-FF"></a>我得随意出生福德藏解脱门。<a id="a-FG"></a>一切众生。<a id="a-FH"></a>凡有所须。<a id="a-FI"></a>悉满其愿。<a id="a-FJ"></a>所谓须食与食。<a id="a-FK"></a>须饮与饮。<a id="a-FL"></a>如是种种衣服。<a id="a-FM"></a>璎珞。<a id="a-FN"></a>华鬘。<a id="a-FO"></a>缯彩。<a id="a-FP"></a>烧香。<a id="a-FQ"></a>涂香末香。<a id="a-FR"></a>金银真珠。<a id="a-FS"></a>珍奇众宝。<a id="a-FT"></a>种种幢幡。<a id="a-FU"></a>种种轩盖。<a id="a-FV"></a>房舍屋宅。<a id="a-FW"></a>倚卧之具。<a id="a-FX"></a>种种灯烛。<a id="a-FY"></a>病缘汤药。<a id="a-FZ"></a>种种船舫。<a id="a-Fa"></a>象马车乘。<a id="a-Fb"></a>奴婢牛羊。<a id="a-Fc"></a>及诸侍使。<a id="a-Fd"></a>如是一切资生之物。<a id="a-Fe"></a>亦复能与。<a id="a-Ff"></a>天冠宝饰。<a id="a-Fg"></a>髻中明珠。<a id="a-Fh"></a>乃至所爱妻妾男女。<a id="a-Fi"></a>眼耳鼻舌。<a id="a-Fj"></a>皮肉骨髓。<a id="a-Fk"></a>身体手足。<a id="a-Fl"></a>不拣贫富贵贱好丑。<a id="a-Fm"></a>随其来意。<a id="a-Fn"></a>皆悉与之。<a id="a-Fo"></a>乃至为说真实妙法。<a id="a-Fp"></a>使令修证究竟圆满。<a id="a-Fq"></a>善男子。<a id="a-Fr"></a>且待须臾。<a id="a-Fs"></a>汝当自见。<a id="a-Ft"></a>说是语时。<a id="a-Fu"></a>无量众生。<a id="a-Fv"></a>从种种方所。<a id="a-Fw"></a>种种世界。<a id="a-Fx"></a>种种国土。<a id="a-Fy"></a>种种城邑。<a id="a-Fz"></a>种种聚落。<a id="a-G0"></a>种种居处。<a id="a-G1"></a>形类差别。<a id="a-G2"></a>爱乐不同。<a id="a-G3"></a>其数无量。<a id="a-G4"></a>皆以菩萨往昔愿力。<a id="a-G5"></a>俱来集会。<a id="a-G6"></a>尔时居士。<a id="a-G7"></a>知众云集。<a id="a-G8"></a>普遍观察。<a id="a-G9"></a>系念须臾。<a id="a-GA"></a>仰视虚空。<a id="a-GB"></a>如其所须。<a id="a-GC"></a>悉从空下。<a id="a-GD"></a>相续流入居士掌中。<a id="a-GE"></a>随诸众会。<a id="a-GF"></a>一切愿求皆手授与。<a id="a-GG"></a>普令满足。<a id="a-GH"></a>既满愿已。<a id="a-GI"></a>生大欢喜。<a id="a-GJ"></a>身色光悦。<a id="a-GK"></a>心意调柔。<a id="a-GL"></a>堪任受化。<a id="a-GM"></a>然后为说种种妙法。<a id="a-GN"></a>所谓为得充足诸美食者。<a id="a-GO"></a>与说种种集福德门。<a id="a-GP"></a>演说一切离贫穷行。<a id="a-GQ"></a>演说富饶甘露财行。<a id="a-GR"></a>演说法智大尊重行。<a id="a-GS"></a>演说相好庄严身行。<a id="a-GT"></a>成就威德降魔怨行。<a id="a-GU"></a>成就法喜禅悦食行。<a id="a-GV"></a>增长成就难屈伏行。<a id="a-GW"></a>善能了达无上食行。<a id="a-GX"></a>令得常命色力安辩具足法门。<a id="a-GY"></a>为得充足诸好饮者。<a id="a-GZ"></a>与其说法。<a id="a-Ga"></a>令于生死。<a id="a-Gb"></a>舍离渴爱。<a id="a-Gc"></a>欣乐佛乘。<a id="a-Gd"></a>入深法味。<a id="a-Ge"></a>为得充足诸上味者。<a id="a-Gf"></a>与其说法。<a id="a-Gg"></a>皆令具足充满法味。<a id="a-Gh"></a>证得如来味中上味。<a id="a-Gi"></a>为得充足种种舟船及车乘者。<a id="a-Gj"></a>与其宣说出离法门。<a id="a-Gk"></a>皆令越度生死大海。<a id="a-Gl"></a>载于最胜无上大乘。<a id="a-Gm"></a>为得充足诸衣服者。<a id="a-Gn"></a>与其说法。<a id="a-Go"></a>令得清净惭愧之衣。<a id="a-Gp"></a>乃至如来清净妙相。<a id="a-Gq"></a>金色皮肤。<a id="a-Gr"></a>如是一切资生之物。<a id="a-Gs"></a>随意与之。<a id="a-Gt"></a>靡不周赡。<a id="a-Gu"></a>然后悉为如应说法。<a id="a-Gv"></a>随其所宜。<a id="a-Gw"></a>各令悟入无上清净。<a id="a-Gx"></a>智慧法门。<a id="a-Gy"></a>既闻法已。<a id="a-Gz"></a>还归本处。<a id="a-H0"></a>尔时居士。<a id="a-H1"></a>为善财童子。<a id="a-H2"></a>显示菩萨不可思议解脱境界已。<a id="a-H3"></a>告言。<a id="a-H4"></a>善男子。<a id="a-H5"></a>我唯知此随意出生福德藏解脱门。<a id="a-H6"></a>如诸菩萨摩诃萨。<a id="a-H7"></a>成就宝手。<a id="a-H8"></a>遍覆十方一切世界。<a id="a-H9"></a>为供养佛。<a id="a-HA"></a>普施众生以自在力。<a id="a-HB"></a>兴种种色宝云。<a id="a-HC"></a>雨种种色宝雨。<a id="a-HD"></a>所谓种种色璎珞。<a id="a-HE"></a>种种色宝冠。<a id="a-HF"></a>种种色妙鬘。<a id="a-HG"></a>种种色世服。<a id="a-HH"></a>种种色法衣。<a id="a-HI"></a>种种色严具。<a id="a-HJ"></a>种种色宝华。<a id="a-HK"></a>种种色妙香。<a id="a-HL"></a>种种色涂香。<a id="a-HM"></a>种种色末香种种色楼阁。<a id="a-HN"></a>种种色宝盖。<a id="a-HO"></a>种种色幢幡。<a id="a-HP"></a>种种色音乐。<a id="a-HQ"></a>其声美妙。<a id="a-HR"></a>歌赞佛法。<a id="a-HS"></a>乃至种种资生之具。<a id="a-HT"></a>普遍一切众生住处。<a id="a-HU"></a>充满一切佛刹道场。<a id="a-HV"></a>悉以供养一切诸佛。<a id="a-HW"></a>亦为成熟一切众生。<a id="a-HX"></a>而我云何能知能说彼诸功德自在神力。<a id="a-HY"></a>善男子。<a id="a-HZ"></a>于此南方。<a id="a-Ha"></a>有一大城。<a id="a-Hb"></a>名师子宫。<a id="a-Hc"></a>彼有长者。<a id="a-Hd"></a>名尊法宝髻。<a id="a-He"></a>汝往彼问。<a id="a-Hf"></a>菩萨云何学菩萨行。<a id="a-Hg"></a>修菩萨道。<a id="a-Hh"></a>时善财童子。<a id="a-Hi"></a>欢喜踊跃。<a id="a-Hj"></a>深自庆幸。<a id="a-Hk"></a>知因一切善知识故。<a id="a-Hl"></a>圆满功德。<a id="a-Hm"></a>于善知识。<a id="a-Hn"></a>尊重谦卑。<a id="a-Ho"></a>如弟子礼。<a id="a-Hp"></a>作如是念。<a id="a-Hq"></a>由此居士开悟于我。<a id="a-Hr"></a>令我得闻希有之法。<a id="a-Hs"></a>由是思惟。<a id="a-Ht"></a>不断爱念善知识见。<a id="a-Hu"></a>不坏尊重善知识心。<a id="a-Hv"></a>常乐受行善知识教。<a id="a-Hw"></a>决定信顺善知识语。<a id="a-Hx"></a>敬善知识。<a id="a-Hy"></a>展转增胜。<a id="a-Hz"></a>事善知识。<a id="a-I0"></a>心无退转。<a id="a-I1"></a>顶礼其足。<a id="a-I2"></a>绕无数匝。<a id="a-I3"></a>殷勤瞻仰。<a id="a-I4"></a>辞退而去。</p>
 </body>
</html>