<!doctype html>
<html id="z3IBTX5J3" data-ver="1068">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第三十三</h1>
  <h2 id="a2">入不思议解脱境界普贤行愿品</h2>
  <p id="a3">复次善男子。<a id="a-4"></a>汝因此故。<a id="a-5"></a>求善知识。<a id="a-6"></a>勿于身心而生疲倦。<a id="a-7"></a>见善知识。<a id="a-8"></a>勿生厌足。<a id="a-9"></a>请问善知识。<a id="a-A"></a>勿惮劳苦。<a id="a-B"></a>亲近善知识。<a id="a-C"></a>勿怀退转。<a id="a-D"></a>供养善知识。<a id="a-E"></a>无令间断。<a id="a-F"></a>随顺善知识教诲。<a id="a-G"></a>不应违逆。<a id="a-H"></a>于善知识所有功德。<a id="a-I"></a>不应疑惑。<a id="a-J"></a>闻善知识演说出离门。<a id="a-K"></a>应生决定。<a id="a-L"></a>见善知识随顺烦恼行。<a id="a-M"></a>勿生嫌怪。<a id="a-N"></a>于善知识所生深信心不应变改。<a id="a-O"></a>何以故。<a id="a-P"></a>善男子。<a id="a-Q"></a>菩萨因善知识。<a id="a-R"></a>闻一切菩萨行。<a id="a-S"></a>因善知识。<a id="a-T"></a>成就一切菩萨功德。<a id="a-U"></a>因善知识。<a id="a-V"></a>出生一切菩萨大愿。<a id="a-W"></a>因善知识。<a id="a-X"></a>引发一切菩萨善根。<a id="a-Y"></a>因善知识。<a id="a-Z"></a>积集一切。<a id="a-a"></a>菩萨助道法。<a id="a-b"></a>因善知识。<a id="a-c"></a>开发一切菩萨法光明。<a id="a-d"></a>因善知识。<a id="a-e"></a>成就一切菩萨出离门。<a id="a-f"></a>因善知识。<a id="a-g"></a>修学一切菩萨清净戒。<a id="a-h"></a>因善知识。<a id="a-i"></a>安住一切菩萨功德法。<a id="a-j"></a>因善知识。<a id="a-k"></a>清净一切菩萨自性心。<a id="a-l"></a>因善知识。<a id="a-m"></a>发明一切菩萨坚固志。<a id="a-n"></a>因善知识。<a id="a-o"></a>具足一切菩萨陀罗尼辩才门。<a id="a-p"></a>因善知识。<a id="a-q"></a>能生一切菩萨清净藏。<a id="a-r"></a>因善知识。<a id="a-s"></a>出现一切菩萨智光明。<a id="a-t"></a>因善知识。<a id="a-u"></a>获得一切菩萨增上愿。<a id="a-v"></a>因善知识。<a id="a-w"></a>得与一切菩萨同一愿。<a id="a-x"></a>因善知识。<a id="a-y"></a>听闻一切菩萨殊胜法。<a id="a-z"></a>因善知识。<a id="a-10"></a>得到一切菩萨秘密处。<a id="a-11"></a>因善知识。<a id="a-12"></a>得至一切菩萨法宝洲。<a id="a-13"></a>因善知识。<a id="a-14"></a>得增一切菩萨善根芽因善知识。<a id="a-15"></a>增广一切菩萨智慧海。<a id="a-16"></a>因善知识。<a id="a-17"></a>守护一切菩萨深密藏。<a id="a-18"></a>因善知识。<a id="a-19"></a>任持一切菩萨福德聚。<a id="a-1A"></a>因善知识。<a id="a-1B"></a>清净一切菩萨受生道。<a id="a-1C"></a>因善知识。<a id="a-1D"></a>领受一切菩萨正法云。<a id="a-1E"></a>因善知识。<a id="a-1F"></a>游入一切菩萨出。<a id="a-1G"></a>世道。<a id="a-1H"></a>因善知识。<a id="a-1I"></a>发起一切菩萨大欢喜。<a id="a-1J"></a>因善知识。<a id="a-1K"></a>获得一切如来菩提果。<a id="a-1L"></a>因善知识。<a id="a-1M"></a>摄取一切菩萨妙行。<a id="a-1N"></a>因善知识。<a id="a-1O"></a>开敷一切菩萨功德。<a id="a-1P"></a>因善知识。<a id="a-1Q"></a>往一切方听受妙法。<a id="a-1R"></a>因善知识。<a id="a-1S"></a>演说一切菩萨心。<a id="a-1T"></a>因善知识。<a id="a-1U"></a>成就一切菩萨大慈力。<a id="a-1V"></a>因善知识。<a id="a-1W"></a>出生一切菩萨大悲力。<a id="a-1X"></a>因善知识。<a id="a-1Y"></a>摄持一切菩萨自在力。<a id="a-1Z"></a>因善知识。<a id="a-1a"></a>出生一切菩萨菩提分。<a id="a-1b"></a>因善知识。<a id="a-1c"></a>能作一切菩萨利益事。</p>
  <p id="a1d">善男子。<a id="a-1e"></a>一切菩萨。<a id="a-1f"></a>由善知识任持。<a id="a-1g"></a>不堕恶趣。<a id="a-1h"></a>由善知识成就。<a id="a-1i"></a>自在受生。<a id="a-1j"></a>由善知识显示。<a id="a-1k"></a>得宿住智。<a id="a-1l"></a>由善知识开发。<a id="a-1m"></a>知一切劫。<a id="a-1n"></a>由善知识摄受。<a id="a-1o"></a>不退大乘。<a id="a-1p"></a>由善知识观察。<a id="a-1q"></a>不毁犯菩萨戒。<a id="a-1r"></a>由善知识守护。<a id="a-1s"></a>不随逐恶知识。<a id="a-1t"></a>由善知识养育。<a id="a-1u"></a>不退失菩萨法。<a id="a-1v"></a>由善知识摄取。<a id="a-1w"></a>超越凡夫地。<a id="a-1x"></a>由善知识教诲。<a id="a-1y"></a>不入二乘地。<a id="a-1z"></a>由善知识引发。<a id="a-20"></a>得出离世间。<a id="a-21"></a>由善知识覆护。<a id="a-22"></a>能不染世法。<a id="a-23"></a>由善知识抚育。<a id="a-24"></a>修一切菩萨行。<a id="a-25"></a>心不散乱。<a id="a-26"></a>由善知识发起。<a id="a-27"></a>辨一切助道具。<a id="a-28"></a>心不退屈。<a id="a-29"></a>由善知识势力。<a id="a-2A"></a>不为业惑之所碎坏。<a id="a-2B"></a>由善知识任持。<a id="a-2C"></a>不为诸魔之所恐怖。<a id="a-2D"></a>由善知识被忍辱甲。<a id="a-2E"></a>能受一切恶言毁辱。<a id="a-2F"></a>由善知识安慰。<a id="a-2G"></a>于世苦乐心无忧喜。<a id="a-2H"></a>由善知识生长。<a id="a-2I"></a>能灭诸憍慢常爱乐法。<a id="a-2J"></a>由善知识守护。<a id="a-2K"></a>能令菩萨净戒圆满。<a id="a-2L"></a>由善知识威力。<a id="a-2M"></a>能了诸法心无所得。<a id="a-2N"></a>由善知识安慰。<a id="a-2O"></a>能于三界心无恐怖。<a id="a-2P"></a>由善知识教示。<a id="a-2Q"></a>能知善巧出三界道。<a id="a-2R"></a>由善知识劝修。<a id="a-2S"></a>信甚深法心无厌足。<a id="a-2T"></a>由善知识教导。<a id="a-2U"></a>不为名利憍慢逼迫。<a id="a-2V"></a>由善知识演说。<a id="a-2W"></a>得宿住智知过去因。<a id="a-2X"></a>由善知识加持。<a id="a-2Y"></a>于未来际而得善巧。<a id="a-2Z"></a>由善知识能生。<a id="a-2a"></a>得善巧智知三世等。<a id="a-2b"></a>由善知识摄受。<a id="a-2c"></a>能转众生依正业报。<a id="a-2d"></a>由善知识普守护。<a id="a-2e"></a>能内怀惭愧具足众善。<a id="a-2f"></a>由善知识随顺力。<a id="a-2g"></a>能和颜软语引导众生。<a id="a-2h"></a>由善知识修行力。<a id="a-2i"></a>能离一切断常诸见。<a id="a-2j"></a>由善知识随顺守护。<a id="a-2k"></a>能远离利衰毁誉等法。<a id="a-2l"></a>由善知识显示。<a id="a-2m"></a>不说己能。<a id="a-2n"></a>赞他功德。<a id="a-2o"></a>由善知识巧示。<a id="a-2p"></a>能勤修习菩提分法。<a id="a-2q"></a>由善知识决择。<a id="a-2r"></a>能演契经甚深理趣。<a id="a-2s"></a>由善知识劝修。<a id="a-2t"></a>能爱乐成就头陀功德。<a id="a-2u"></a>由善知识先导。<a id="a-2v"></a>于诸空法而得善巧。</p>
  <p id="a2w">善男子。<a id="a-2x"></a>由依止承事善知识故。<a id="a-2y"></a>能增长一切菩萨摩诃萨无量无边菩提分法。<a id="a-2z"></a>何以故。<a id="a-30"></a>善男子。<a id="a-31"></a>善知识者。<a id="a-32"></a>能清净诸恶法。<a id="a-33"></a>能退舍诸盖缠障。<a id="a-34"></a>能散灭无明黑暗云能解散一切诸见缚。<a id="a-35"></a>能引出生死大苦城。<a id="a-36"></a>能舍离决定住着处。<a id="a-37"></a>能裂坏一切恶魔网。<a id="a-38"></a>能拔除一切苦毒箭。<a id="a-39"></a>能出离无明深林。<a id="a-3A"></a>能超过邪见旷野。<a id="a-3B"></a>能越度诸有瀑流。<a id="a-3C"></a>能拔出爱欲淤泥能不入诸邪恶道。<a id="a-3D"></a>能显示菩提路。<a id="a-3E"></a>能令安住不放逸。<a id="a-3F"></a>能引至修行处。<a id="a-3G"></a>能清净一切智性道。<a id="a-3H"></a>能令增长智慧眼。<a id="a-3I"></a>能令长养菩提心。<a id="a-3J"></a>能令发起大悲意。<a id="a-3K"></a>能说一切菩萨行。<a id="a-3L"></a>能诲示一切波罗蜜。<a id="a-3M"></a>能安置一切菩萨地能令获得诸忍门。<a id="a-3N"></a>能出生一切诸善根。<a id="a-3O"></a>能成辨一切助道具。<a id="a-3P"></a>能施与一切大功德。<a id="a-3Q"></a>能令普到一切如来所。<a id="a-3R"></a>能显示一切功德法。<a id="a-3S"></a>能劝修一切胜利益。<a id="a-3T"></a>能策励一切所修道。<a id="a-3U"></a>能显示永出生死门。<a id="a-3V"></a>能杜绝一切诸邪径。<a id="a-3W"></a>能令趣入真实道。<a id="a-3X"></a>能以法光普照耀。<a id="a-3Y"></a>能以法雨普润泽。<a id="a-3Z"></a>能令尊重师长离诸懒惰能令入白净法心无厌足。</p>
  <p id="a3a">善男子。<a id="a-3b"></a>善知识者。<a id="a-3c"></a>如轨范师。<a id="a-3d"></a>能以善语而诲示故。<a id="a-3e"></a>善知识者。<a id="a-3f"></a>犹如伴侣。<a id="a-3g"></a>住阿兰若不舍离故。<a id="a-3h"></a>善知识者。<a id="a-3i"></a>如胜神通。<a id="a-3j"></a>能现种种诸自在故。<a id="a-3k"></a>善知识者。<a id="a-3l"></a>如金刚剑。<a id="a-3m"></a>能截烦恼及随眠故。<a id="a-3n"></a>善知识者。<a id="a-3o"></a>如亲教师。<a id="a-3p"></a>能为忏除五犯罪故。<a id="a-3q"></a>善知识者。<a id="a-3r"></a>如胜静虑。<a id="a-3s"></a>能灭一切随烦恼故。<a id="a-3t"></a>善知识者。<a id="a-3u"></a>如摩尼镜。<a id="a-3v"></a>令现前证宿住智故。<a id="a-3w"></a>善知识者犹如桥梁。<a id="a-3x"></a>能令超度诸有流故。<a id="a-3y"></a>善知识者。<a id="a-3z"></a>能断疑网。<a id="a-40"></a>业异熟中善决断故。<a id="a-41"></a>善知识者。<a id="a-42"></a>能善安处。<a id="a-43"></a>令速入于不退地故。<a id="a-44"></a>善知识者。<a id="a-45"></a>能令深信。<a id="a-46"></a>微细业果如自见故。<a id="a-47"></a>善知识者。<a id="a-48"></a>善能劝修。<a id="a-49"></a>毁呰一切不善法故。<a id="a-4A"></a>善知识者。<a id="a-4B"></a>是智慧眼。<a id="a-4C"></a>一切法中不执着故。<a id="a-4D"></a>善知识者。<a id="a-4E"></a>心如明灯。<a id="a-4F"></a>顺本觉性而觉了故。<a id="a-4G"></a>善知识者。<a id="a-4H"></a>如说道者。<a id="a-4I"></a>为大丈夫处会说故。<a id="a-4J"></a>善知识者。<a id="a-4K"></a>能舍恶友。<a id="a-4L"></a>不入恶人之住处故。<a id="a-4M"></a>善知识者。<a id="a-4N"></a>舍不律仪。<a id="a-4O"></a>能令增长善律仪故。<a id="a-4P"></a>善知识者。<a id="a-4Q"></a>能教时语。<a id="a-4R"></a>随众生根而发言故。<a id="a-4S"></a>善知识者。<a id="a-4T"></a>劝随顺修。<a id="a-4U"></a>令舍衣食摄众生故。<a id="a-4V"></a>善知识者。<a id="a-4W"></a>为先导师。<a id="a-4X"></a>令如所说而修行故。<a id="a-4Y"></a>善知识者。<a id="a-4Z"></a>令其深入等持等至皆深入故。<a id="a-4a"></a>善知识者。<a id="a-4b"></a>犹如良医。<a id="a-4c"></a>能于饮食知节量故。<a id="a-4d"></a>善知识者。<a id="a-4e"></a>如瑜伽师。<a id="a-4f"></a>能令趣入相应行故。<a id="a-4g"></a>善知识者。<a id="a-4h"></a>能为显示。<a id="a-4i"></a>令见菩萨胜境界故。<a id="a-4j"></a>善知识者。<a id="a-4k"></a>能为觉悟。<a id="a-4l"></a>令于诸法觉本性故。<a id="a-4m"></a>善知识者。<a id="a-4n"></a>能为安慰。<a id="a-4o"></a>令诸众生无忧恼故。<a id="a-4p"></a>善知识者。<a id="a-4q"></a>犹如罥索。<a id="a-4r"></a>能摄众生入佛智故。<a id="a-4s"></a>善知识者。<a id="a-4t"></a>如得王印。<a id="a-4u"></a>于一切法无障碍故。<a id="a-4v"></a>善知识者。<a id="a-4w"></a>为能引发。<a id="a-4x"></a>令诸众生趣种智故。<a id="a-4y"></a>善知识者。<a id="a-4z"></a>为法园苑。<a id="a-50"></a>是诸菩萨爱乐处故。<a id="a-51"></a>善知识者。<a id="a-52"></a>如威猛将。<a id="a-53"></a>摧伏一切诸魔军故。<a id="a-54"></a>善知识者。<a id="a-55"></a>为大明咒。<a id="a-56"></a>能除一切诸苦厄故。<a id="a-57"></a>善知识者。<a id="a-58"></a>犹如大船。<a id="a-59"></a>超过生死至彼岸故。<a id="a-5A"></a>善知识者。<a id="a-5B"></a>如如意珠。<a id="a-5C"></a>能令所愿皆圆满故。<a id="a-5D"></a>善知识者。<a id="a-5E"></a>能为救护。<a id="a-5F"></a>于诸恶道救众生故。<a id="a-5G"></a>善知识者。<a id="a-5H"></a>为先导相。<a id="a-5I"></a>修佛十八不共法故。<a id="a-5J"></a>善知识者。<a id="a-5K"></a>如庄严具。<a id="a-5L"></a>庄严一切净法身故。<a id="a-5M"></a>善知识者。<a id="a-5N"></a>如妙璎珞。<a id="a-5O"></a>庄严发心诸佛子故。<a id="a-5P"></a>善知识者。<a id="a-5Q"></a>犹如长子。<a id="a-5R"></a>能绍佛种使不断故。<a id="a-5S"></a>善知识者。<a id="a-5T"></a>如贤德瓶。<a id="a-5U"></a>圆满诸佛智功德故。<a id="a-5V"></a>善知识者。<a id="a-5W"></a>如净摩尼。<a id="a-5X"></a>能清一切垢浊心故。<a id="a-5Y"></a>善知识者。<a id="a-5Z"></a>如清净戒。<a id="a-5a"></a>能令三业皆清净故。<a id="a-5b"></a>善知识者。<a id="a-5c"></a>犹如关钥。<a id="a-5d"></a>能开一切解脱门故。<a id="a-5e"></a>善知识者。<a id="a-5f"></a>犹如大路。<a id="a-5g"></a>行佛智行所行处故。<a id="a-5h"></a>善知识者。<a id="a-5i"></a>是佛境界。<a id="a-5j"></a>非诸二乘境界地故。<a id="a-5k"></a>善知识者。<a id="a-5l"></a>如正智教。<a id="a-5m"></a>非是三乘所知境故。<a id="a-5n"></a>善知识者。<a id="a-5o"></a>如等流果。<a id="a-5p"></a>从诸种智。<a id="a-5q"></a>同类生故。<a id="a-5r"></a>善知识者。<a id="a-5s"></a>如明净眼。<a id="a-5t"></a>能示众生夷险道故。<a id="a-5u"></a>善知识者。<a id="a-5v"></a>如陀罗尼。<a id="a-5w"></a>能持修学诸众生故。<a id="a-5x"></a>善知识者。<a id="a-5y"></a>为能发起。<a id="a-5z"></a>发起一切智慧明故。<a id="a-60"></a>善知识者。<a id="a-61"></a>为能断灭。<a id="a-62"></a>断灭一切无明闇故。<a id="a-63"></a>善知识者。<a id="a-64"></a>如最胜药。<a id="a-65"></a>能除众生诸惑病故。<a id="a-66"></a>善知识者。<a id="a-67"></a>如无尽藏。<a id="a-68"></a>充满众生种种愿故。<a id="a-69"></a>善知识者。<a id="a-6A"></a>如善方便。<a id="a-6B"></a>善巧证得诸佛地故。<a id="a-6C"></a>善知识者。<a id="a-6D"></a>犹如门户。<a id="a-6E"></a>少欲知足所行道故。<a id="a-6F"></a>善知识者。<a id="a-6G"></a>如能作业。<a id="a-6H"></a>能令勤修清净业故。<a id="a-6I"></a>善知识者。<a id="a-6J"></a>如说道者。<a id="a-6K"></a>远离险难诸因缘故。<a id="a-6L"></a>善知识者。<a id="a-6M"></a>犹如止观。<a id="a-6N"></a>息灭一切渴爱法故。<a id="a-6O"></a>善知识者。<a id="a-6P"></a>为说慧者。<a id="a-6Q"></a>令入甚深无生义故。<a id="a-6R"></a>善知识者。<a id="a-6S"></a>能为照明。<a id="a-6T"></a>令见因果不失坏故。<a id="a-6U"></a>善知识者。<a id="a-6V"></a>如闲静地。<a id="a-6W"></a>能静其心修习道故。<a id="a-6X"></a>善知识者。<a id="a-6Y"></a>为示道者。<a id="a-6Z"></a>引诣如来集会所故。<a id="a-6a"></a>善知识者。<a id="a-6b"></a>犹如日月。<a id="a-6c"></a>能为照明甚深法故。<a id="a-6d"></a>善知识者。<a id="a-6e"></a>如轨范师。<a id="a-6f"></a>能为分别微细智故。<a id="a-6g"></a>善知识者。<a id="a-6h"></a>为能觉悟。<a id="a-6i"></a>令悟诸法如梦幻故。<a id="a-6j"></a>善知识者。<a id="a-6k"></a>为胜仪范。<a id="a-6l"></a>随顺众生常护他故。<a id="a-6m"></a>善知识者。<a id="a-6n"></a>能知世智。<a id="a-6o"></a>去来语默心无乱故。<a id="a-6p"></a>善知识者。<a id="a-6q"></a>厌不善心。<a id="a-6r"></a>性自觉悟远愚迷故。<a id="a-6s"></a>善知识者。<a id="a-6t"></a>承奉尊长。<a id="a-6u"></a>无我无人及懒惰故。<a id="a-6v"></a>善知识者。<a id="a-6w"></a>销灭诸惑。<a id="a-6x"></a>观自他身不可得故。<a id="a-6y"></a>善知识者。<a id="a-6z"></a>具觉悟智。<a id="a-70"></a>随顺觉知世出世故。<a id="a-71"></a>善知识者。<a id="a-72"></a>离无益事。<a id="a-73"></a>能令自他超诸有故。<a id="a-74"></a>善知识者。<a id="a-75"></a>为真实智。<a id="a-76"></a>普知一切生灭体故。<a id="a-77"></a>善知识者。<a id="a-78"></a>无得无忧。<a id="a-79"></a>观察过去自业体故。<a id="a-7A"></a>善知识者。<a id="a-7B"></a>住头陀行。<a id="a-7C"></a>以菩萨法常洗涤故。<a id="a-7D"></a>善知识者。<a id="a-7E"></a>得义无碍。<a id="a-7F"></a>觉悟差别真实体故。<a id="a-7G"></a>善知识者。<a id="a-7H"></a>不求赞美。<a id="a-7I"></a>不显己德益尊敬故。<a id="a-7J"></a>善知识者。<a id="a-7K"></a>具妙忍智。<a id="a-7L"></a>于自业果深觉悟故。<a id="a-7M"></a>善知识者。<a id="a-7N"></a>远离在家。<a id="a-7O"></a>不以利养而亲近故。<a id="a-7P"></a>善知识者。<a id="a-7Q"></a>住远离行。<a id="a-7R"></a>舍无义语近真实故。<a id="a-7S"></a>善知识者。<a id="a-7T"></a>修行正境。<a id="a-7U"></a>常勤修习四念住故。<a id="a-7V"></a>善知识者。<a id="a-7W"></a>善巧问答。<a id="a-7X"></a>于诸问答无不知故。<a id="a-7Y"></a>善知识者。<a id="a-7Z"></a>能摧异论。<a id="a-7a"></a>善能安立摧邪见故。<a id="a-7b"></a>善知识者。<a id="a-7c"></a>不厌贫穷。<a id="a-7d"></a>于彼能生慈愍心故。<a id="a-7e"></a>善知识者。<a id="a-7f"></a>能为法摄真实法中令深入故。<a id="a-7g"></a>善知识者。<a id="a-7h"></a>能以财摄。<a id="a-7i"></a>令诸众生修善行故。<a id="a-7j"></a>善知识者。<a id="a-7k"></a>常修知足。<a id="a-7l"></a>厌离守护诸过失故。<a id="a-7m"></a>善知识者。<a id="a-7n"></a>赞叹净戒。<a id="a-7o"></a>于诸种种甚深戒果能体解故。<a id="a-7p"></a>善知识者。<a id="a-7q"></a>诃责破戒。<a id="a-7r"></a>谓于种种破戒过失深觉悟故。<a id="a-7s"></a>善知识者。<a id="a-7t"></a>能具足戒。<a id="a-7u"></a>谓无谄诳如理受持正念知故。<a id="a-7v"></a>善知识者。<a id="a-7w"></a>能善观察。<a id="a-7x"></a>于善不善一切法中勤请问故。<a id="a-7y"></a>善知识者。<a id="a-7z"></a>能为先导。<a id="a-80"></a>劝诸众生于佛菩提令勤修故。<a id="a-81"></a>善知识者。<a id="a-82"></a>住不退转。<a id="a-83"></a>舍四颠倒知倒性故。<a id="a-84"></a>善知识者。<a id="a-85"></a>住真实相。<a id="a-86"></a>普知诸法皆无相故。<a id="a-87"></a>善知识者。<a id="a-88"></a>住真实解。<a id="a-89"></a>谓知识灭名色等法皆不生故。<a id="a-8A"></a>善知识者。<a id="a-8B"></a>得无所畏。<a id="a-8C"></a>谓觉诸佛甚深法门体相用故。<a id="a-8D"></a>善知识者。<a id="a-8E"></a>净戒住处。<a id="a-8F"></a>谓于菩萨戒身戒相智普知故。<a id="a-8G"></a>善知识者。<a id="a-8H"></a>深入定门。<a id="a-8I"></a>谓离欲泥住三昧故。<a id="a-8J"></a>善知识者。<a id="a-8K"></a>心无垢浊。<a id="a-8L"></a>谓离盖缠住净心故。<a id="a-8M"></a>善知识者。<a id="a-8N"></a>得诸总持。<a id="a-8O"></a>谓如实演说心无著故。<a id="a-8P"></a>善知识者。<a id="a-8Q"></a>知甚深门。<a id="a-8R"></a>谓能普入法本性故。<a id="a-8S"></a>善知识者。<a id="a-8T"></a>信心住处。<a id="a-8U"></a>住诸善法根本处故。<a id="a-8V"></a>善知识者。<a id="a-8W"></a>住寂静教。<a id="a-8X"></a>谓普除灭诸渴爱故。<a id="a-8Y"></a>善知识者。<a id="a-8Z"></a>住正直道。<a id="a-8a"></a>谓能普知苦无我故。<a id="a-8b"></a>善知识者。<a id="a-8c"></a>住菩萨地。<a id="a-8d"></a>谓于十地普了知故。<a id="a-8e"></a>善知识者。<a id="a-8f"></a>是智慧地。<a id="a-8g"></a>谓于诸法无迷惑故。<a id="a-8h"></a>善知识者。<a id="a-8i"></a>是诸佛地。<a id="a-8j"></a>谓能出生菩萨法故。<a id="a-8k"></a>善知识者。<a id="a-8l"></a>住真实道。<a id="a-8m"></a>一切二乘不能知故。<a id="a-8n"></a>善知识者。<a id="a-8o"></a>得无尽辩。<a id="a-8p"></a>能说如实知见体故。<a id="a-8q"></a>善知识者。<a id="a-8r"></a>善离忧恼。<a id="a-8s"></a>知生死苦本无我故。<a id="a-8t"></a>善知识者。<a id="a-8u"></a>非文字境。<a id="a-8v"></a>知语言道不可得故。<a id="a-8w"></a>善知识者。<a id="a-8x"></a>住无生法。<a id="a-8y"></a>谓知识性不可得故。<a id="a-8z"></a>善知识者。<a id="a-90"></a>是能寂静。<a id="a-91"></a>谓能除灭诸烦恼故。<a id="a-92"></a>善知识者。<a id="a-93"></a>能灭邪见。<a id="a-94"></a>谓能安住正见中故复次善男子。<a id="a-95"></a>善知识者。<a id="a-96"></a>犹如慈母。<a id="a-97"></a>出生一切佛种性故。<a id="a-98"></a>善知识者。<a id="a-99"></a>犹如严父。<a id="a-9A"></a>广大利益亲付嘱故。<a id="a-9B"></a>善知识者。<a id="a-9C"></a>犹如乳母。<a id="a-9D"></a>守护不令作恶法故。<a id="a-9E"></a>善知识者。<a id="a-9F"></a>犹如教师。<a id="a-9G"></a>示诸菩萨所应学故。<a id="a-9H"></a>善知识者。<a id="a-9I"></a>犹如善导。<a id="a-9J"></a>能示甚深波罗蜜故。<a id="a-9K"></a>善知识者。<a id="a-9L"></a>犹如良医。<a id="a-9M"></a>能治种种烦恼病故。<a id="a-9N"></a>善知识者。<a id="a-9O"></a>犹如雪山。<a id="a-9P"></a>增长一切种智药故。<a id="a-9Q"></a>善知识者。<a id="a-9R"></a>犹如勇将。<a id="a-9S"></a>殄除一切诸恐怖故。<a id="a-9T"></a>善知识者。<a id="a-9U"></a>犹如船师。<a id="a-9V"></a>令度生死大瀑流故。<a id="a-9W"></a>善知识者。<a id="a-9X"></a>犹如商主。<a id="a-9Y"></a>令到一切智宝洲故。<a id="a-9Z"></a>善男子。<a id="a-9a"></a>汝今若能如是作意。<a id="a-9b"></a>正念思惟。<a id="a-9c"></a>当得亲近诸善知识。<a id="a-9d"></a>复次善男子。<a id="a-9e"></a>汝承事一切善知识。<a id="a-9f"></a>应发如大地心。<a id="a-9g"></a>平等荷负无疲倦故。<a id="a-9h"></a>汝应于善知识。<a id="a-9i"></a>发如金刚心。<a id="a-9j"></a>平等志愿不可坏故。<a id="a-9k"></a>汝应于善知识起如铁围山心。<a id="a-9l"></a>一切诸苦无能动故。<a id="a-9m"></a>汝应于善知识起给侍心。<a id="a-9n"></a>所有教令皆随顺故。<a id="a-9o"></a>汝应于善知识起弟子心。<a id="a-9p"></a>所有训诲无违逆故。<a id="a-9q"></a>汝应于善知识发如僮仆心。<a id="a-9r"></a>不厌一切诸作务故。<a id="a-9s"></a>汝应于善知识起如大火心。<a id="a-9t"></a>焚烧一切诸烦恼故。<a id="a-9u"></a>汝应于善知识生如佣作人心。<a id="a-9v"></a>随所教命无违逆故。<a id="a-9w"></a>汝应于善知识生除粪人心。<a id="a-9x"></a>舍离一切憍慢心故。<a id="a-9y"></a>汝应于善知识起如大水心。<a id="a-9z"></a>洗除一切烦恼垢故。<a id="a-A0"></a>汝应于善知识发如大风心。<a id="a-A1"></a>摧坏众生我慢山故。<a id="a-A2"></a>汝应于善知识发如虚空心。<a id="a-A3"></a>于五欲境无障碍故。<a id="a-A4"></a>汝应于善知识发如巨海心。<a id="a-A5"></a>诸功德宝皆圆满故。<a id="a-A6"></a>汝应于善知识发如满月心。<a id="a-A7"></a>令满清凉白净法故。<a id="a-A8"></a>汝应于善知识发如师子心。<a id="a-A9"></a>游行住处搏噬诸魔恶禽兽故。<a id="a-AA"></a>汝应于善知识发如良马心。<a id="a-AB"></a>随人到处远离恶性故。<a id="a-AC"></a>汝应于善知识发如牛王心。<a id="a-AD"></a>利益众生无厌倦故。<a id="a-AE"></a>汝应于善知识发如沙门心。<a id="a-AF"></a>正命自居离邪谄故。<a id="a-AG"></a>汝应于善知识发如莲华心。<a id="a-AH"></a>戒慧清净不染欲泥故。<a id="a-AI"></a>汝应于善知识发如商主心。<a id="a-AJ"></a>引导令至佛智城故。<a id="a-AK"></a>汝应于善知识发如大车心。<a id="a-AL"></a>运载重担忘恩报故。<a id="a-AM"></a>汝应于善知识发如调顺象心。<a id="a-AN"></a>恒事伏从无卒暴故。<a id="a-AO"></a>汝应于善知识发如山王心。<a id="a-AP"></a>任持一切无倾动故。<a id="a-AQ"></a>汝应于善知识发如良犬心。<a id="a-AR"></a>常于本主无嗔害故。<a id="a-AS"></a>汝应于善知识发如旃荼罗心。<a id="a-AT"></a>常自轻贱无人我故。<a id="a-AU"></a>汝应于善知识发如犗牛心。<a id="a-AV"></a>恒思顺行无威怒故。<a id="a-AW"></a>汝应于善知识发近住心。<a id="a-AX"></a>随顺师长常尊重故。<a id="a-AY"></a>汝应于善知识发如舟船心。<a id="a-AZ"></a>运度往来无疲倦故。<a id="a-Aa"></a>汝应于善知识发如桥梁心。<a id="a-Ab"></a>济度众生到彼岸故。<a id="a-Ac"></a>汝应于善知识发如孝子心。<a id="a-Ad"></a>承事供养顺颜色故。<a id="a-Ae"></a>汝应于善知识发如王子心。<a id="a-Af"></a>遵王教令无违犯故。</p>
  <p id="aAg">复次善男子。<a id="a-Ah"></a>应于自身生病苦想。<a id="a-Ai"></a>于善知识生医王想。<a id="a-Aj"></a>于所说法生良药想。<a id="a-Ak"></a>于所修行生除病想。<a id="a-Al"></a>又善男子。<a id="a-Am"></a>应于自身生远行想。<a id="a-An"></a>于善知识生导师想。<a id="a-Ao"></a>于所说法生正道想。<a id="a-Ap"></a>于所修行生远达想。<a id="a-Aq"></a>又善男子。<a id="a-Ar"></a>应于自身生求度想。<a id="a-As"></a>于善知识生船师想。<a id="a-At"></a>于所说法生舟楫想。<a id="a-Au"></a>于所修行生到岸想。<a id="a-Av"></a>又善男子。<a id="a-Aw"></a>应于自身生农夫想。<a id="a-Ax"></a>于善知识生龙王想。<a id="a-Ay"></a>于所说法生时雨想。<a id="a-Az"></a>于所修行生成熟想。<a id="a-B0"></a>又善男子。<a id="a-B1"></a>应于自身生贫穷想。<a id="a-B2"></a>于善知识生毗沙门想。<a id="a-B3"></a>于所说法生财宝想。<a id="a-B4"></a>于所修行生富饶想。<a id="a-B5"></a>又善男子应于自身生弟子想。<a id="a-B6"></a>于善知识生良师想。<a id="a-B7"></a>于所说法生技艺想。<a id="a-B8"></a>于所修行生解了想。<a id="a-B9"></a>又善男子。<a id="a-BA"></a>应于自身生恐怖想。<a id="a-BB"></a>于善知识生勇健想。<a id="a-BC"></a>于所说法生兵仗想。<a id="a-BD"></a>于所修行生除怨想。<a id="a-BE"></a>又善男子。<a id="a-BF"></a>应于自身生商人想。<a id="a-BG"></a>于善知识生导师想。<a id="a-BH"></a>于所说法生珍宝想。<a id="a-BI"></a>于所修行生得宝想。<a id="a-BJ"></a>又善男子。<a id="a-BK"></a>应于自身生儿子想。<a id="a-BL"></a>于善知识生父母想。<a id="a-BM"></a>于所说法生家业想。<a id="a-BN"></a>于所修行生绍继想。<a id="a-BO"></a>又善男子。<a id="a-BP"></a>应于自身生王子想。<a id="a-BQ"></a>于善知识生大臣想。<a id="a-BR"></a>于所说法生王教想。<a id="a-BS"></a>于所修行生智慧想。<a id="a-BT"></a>住王城想。<a id="a-BU"></a>冠王冠想。<a id="a-BV"></a>系王缯想。<a id="a-BW"></a>善男子。<a id="a-BX"></a>汝应发如是心。<a id="a-BY"></a>作如是意。<a id="a-BZ"></a>亲近承事于善知识。<a id="a-Ba"></a>何以故。<a id="a-Bb"></a>一切菩萨。<a id="a-Bc"></a>以如是心。<a id="a-Bd"></a>近善知识。<a id="a-Be"></a>令其志愿永得清净故。</p>
  <p id="aBf">复次善男子。<a id="a-Bg"></a>菩萨因善知识。<a id="a-Bh"></a>常能增长一切善根。<a id="a-Bi"></a>譬如雪山生长药草。<a id="a-Bj"></a>因善知识。<a id="a-Bk"></a>成佛法器。<a id="a-Bl"></a>譬如大海吞纳众流。<a id="a-Bm"></a>因善知识。<a id="a-Bn"></a>成功德处。<a id="a-Bo"></a>譬如大海出生众宝。<a id="a-Bp"></a>因善知识。<a id="a-Bq"></a>净菩提心。<a id="a-Br"></a>譬如猛火能炼真金。<a id="a-Bs"></a>因善知识出诸世间。<a id="a-Bt"></a>如须弥山出于大海。<a id="a-Bu"></a>因善知识。<a id="a-Bv"></a>不染世法。<a id="a-Bw"></a>譬如莲华不着尘水。<a id="a-Bx"></a>因善知识不受诸恶。<a id="a-By"></a>譬如大海不宿死尸。<a id="a-Bz"></a>因善知识增长白法。<a id="a-C0"></a>譬如白月渐次圆满。<a id="a-C1"></a>因善知识照明法界。<a id="a-C2"></a>譬如盛日照四天下。<a id="a-C3"></a>因善知识增长大愿。<a id="a-C4"></a>譬如父母养育婴儿。<a id="a-C5"></a>善男子。<a id="a-C6"></a>我今略说。<a id="a-C7"></a>菩萨若能勤求随顺善知识教。<a id="a-C8"></a>即得成就十不可说不可说百千亿那由他功德。<a id="a-C9"></a>清净十不可说不可说百千亿那由他深心。<a id="a-CA"></a>增长十不可说不可说百千亿那由他菩萨根。<a id="a-CB"></a>具足十不可说不可说百千亿那由他威德力。<a id="a-CC"></a>断除十不可说不可说百千亿阿僧祇菩萨障碍。<a id="a-CD"></a>超越十不可说不可说百千亿阿僧祇魔境。<a id="a-CE"></a>深入十不可说不可说百千亿阿僧祇法门。<a id="a-CF"></a>圆满十不可说不可说百千亿阿僧祇助道。<a id="a-CG"></a>修习十不可说不可说百千亿阿僧祇妙行。<a id="a-CH"></a>发起十不可说不可说百千亿阿僧祇大愿。<a id="a-CI"></a>善男子。<a id="a-CJ"></a>我复略说。<a id="a-CK"></a>一切菩萨行。<a id="a-CL"></a>一切菩萨波罗蜜。<a id="a-CM"></a>一切菩萨所住地。<a id="a-CN"></a>一切菩萨安忍门。<a id="a-CO"></a>一切菩萨三昧门。<a id="a-CP"></a>一切菩萨神通智。<a id="a-CQ"></a>一切菩萨总持门。<a id="a-CR"></a>一切菩萨回向智。<a id="a-CS"></a>一切菩萨四无量。<a id="a-CT"></a>一切菩萨广大愿。<a id="a-CU"></a>一切菩萨普遍成就。<a id="a-CV"></a>一切佛法。<a id="a-CW"></a>如是皆由善知识力。<a id="a-CX"></a>而得圆满。<a id="a-CY"></a>以善知识而为根本。<a id="a-CZ"></a>从善知识来。<a id="a-Ca"></a>依善知识生。<a id="a-Cb"></a>依善知识长。<a id="a-Cc"></a>依善知识住。<a id="a-Cd"></a>善知识为因缘。<a id="a-Ce"></a>善知识能发起。</p>
  <p id="aCf">尔时善财童子。<a id="a-Cg"></a>白言圣者。<a id="a-Ch"></a>我今已知一切善法从善知识生。<a id="a-Ci"></a>云何能于诸善知识善法之中。<a id="a-Cj"></a>速得圆满。<a id="a-Ck"></a>速得清净。<a id="a-Cl"></a>得不退失。<a id="a-Cm"></a>时德生童子有德童女。<a id="a-Cn"></a>告善财言有二种戒。<a id="a-Co"></a>具足受持。<a id="a-Cp"></a>则得圆满善知识法。<a id="a-Cq"></a>何等为二。<a id="a-Cr"></a>一菩萨戒。<a id="a-Cs"></a>二别解脱戒。<a id="a-Ct"></a>持是二戒。<a id="a-Cu"></a>则能圆满善知识法。<a id="a-Cv"></a>如佛所说。<a id="a-Cw"></a>自不持戒。<a id="a-Cx"></a>令他持戒。<a id="a-Cy"></a>自未调伏。<a id="a-Cz"></a>令他调伏。<a id="a-D0"></a>无有是处。<a id="a-D1"></a>若诸菩萨。<a id="a-D2"></a>具足圆满头陀功德。<a id="a-D3"></a>如是二戒。<a id="a-D4"></a>悉得清净。<a id="a-D5"></a>不失善法。<a id="a-D6"></a>善财童子。<a id="a-D7"></a>白言圣者。<a id="a-D8"></a>云何名为头陀功德。<a id="a-D9"></a>童子童女。<a id="a-DA"></a>告善财言。<a id="a-DB"></a>善男子。<a id="a-DC"></a>言头陀者。<a id="a-DD"></a>谓诸菩萨十二头陀。<a id="a-DE"></a>何等十二。<a id="a-DF"></a>第一纳衣。<a id="a-DG"></a>善男子。<a id="a-DH"></a>云何纳衣。<a id="a-DI"></a>若诸菩萨具十种法。<a id="a-DJ"></a>则得圆满成就纳衣。<a id="a-DK"></a>何等为十。<a id="a-DL"></a>一者勤修令得坚固。<a id="a-DM"></a>二者令心常自谦下。<a id="a-DN"></a>三于身心无有疲厌。<a id="a-DO"></a>四于衣服心不染着。<a id="a-DP"></a>五者常乐坚固远离。<a id="a-DQ"></a>六者成就坚固功德。<a id="a-DR"></a>七不自显殊胜德行。<a id="a-DS"></a>八于他人不起轻慢。<a id="a-DT"></a>九者护持净戒圆满。<a id="a-DU"></a>十者堪任一切亲近。<a id="a-DV"></a>善男子。<a id="a-DW"></a>此是菩萨住净信心具足圆满。<a id="a-DX"></a>由此心故。<a id="a-DY"></a>闻说如来清净言教。<a id="a-DZ"></a>不惜身命。<a id="a-Da"></a>勤修佛法。<a id="a-Db"></a>不破不毁。<a id="a-Dc"></a>以勤修故。<a id="a-Dd"></a>身心不动。<a id="a-De"></a>令于所得坚固成就。<a id="a-Df"></a>以心坚固常自谦下。<a id="a-Dg"></a>心谦下故。<a id="a-Dh"></a>成就无我。<a id="a-Di"></a>得无我已。<a id="a-Dj"></a>心无憍慢。<a id="a-Dk"></a>得无慢心谦下力故。<a id="a-Dl"></a>人所弃者悉收取之。<a id="a-Dm"></a>浣染成衣。<a id="a-Dn"></a>远离烦恼。<a id="a-Do"></a>心无厌恶。<a id="a-Dp"></a>亦无贪着。<a id="a-Dq"></a>但取资身。<a id="a-Dr"></a>以御寒暑。<a id="a-Ds"></a>修行道业。<a id="a-Dt"></a>余无所顾。<a id="a-Du"></a>于此纳衣。<a id="a-Dv"></a>不见过失。<a id="a-Dw"></a>不念粗弊。<a id="a-Dx"></a>但见纳衣所有功德。<a id="a-Dy"></a>离贪欲者。<a id="a-Dz"></a>乃服此衣。<a id="a-E0"></a>服此衣者。<a id="a-E1"></a>心无烦恼。<a id="a-E2"></a>是诸圣种。<a id="a-E3"></a>顺菩萨行。<a id="a-E4"></a>诸佛如来之所赞叹。<a id="a-E5"></a>由此因缘。<a id="a-E6"></a>不自贡高。<a id="a-E7"></a>不贡高故。<a id="a-E8"></a>不嫌他人。<a id="a-E9"></a>离高嫌故。<a id="a-EA"></a>净戒圆满。<a id="a-EB"></a>戒圆满故。<a id="a-EC"></a>堪任亲近诸佛菩萨之所护念。<a id="a-ED"></a>诸天人王。<a id="a-EE"></a>及刹帝利。<a id="a-EF"></a>婆罗门等。<a id="a-EG"></a>城邑聚落。<a id="a-EH"></a>一切见闻。<a id="a-EI"></a>无不欢喜恭敬礼拜。<a id="a-EJ"></a>咸共赞美称扬其德。<a id="a-EK"></a>而作是言。<a id="a-EL"></a>我等有福。<a id="a-EM"></a>感如是人居此国土。<a id="a-EN"></a>同梵行者。<a id="a-EO"></a>咸皆欢喜。<a id="a-EP"></a>善男子。<a id="a-EQ"></a>是为菩萨具足十法圆满成就纳衣功德。</p>
  <p id="aER">复次善男子。<a id="a-ES"></a>菩萨有十种法具足圆满成就三衣。<a id="a-ET"></a>何等为十。<a id="a-EU"></a>一者成就知足。<a id="a-EV"></a>二者成就少欲。<a id="a-EW"></a>三者离于多求。<a id="a-EX"></a>四者离诸积聚。<a id="a-EY"></a>五者远离丧失。<a id="a-EZ"></a>六者远离身苦。<a id="a-Ea"></a>七者远离心忧。<a id="a-Eb"></a>八者远离于恼。<a id="a-Ec"></a>九者远离取舍。<a id="a-Ed"></a>十者向漏尽道。<a id="a-Ee"></a>善男子。<a id="a-Ef"></a>如是菩萨心少欲故。<a id="a-Eg"></a>趣得三衣。<a id="a-Eh"></a>无所拣别。<a id="a-Ei"></a>成就喜足。<a id="a-Ej"></a>得喜足已。<a id="a-Ek"></a>远离多求。<a id="a-El"></a>离多求故。<a id="a-Em"></a>无诸积聚。<a id="a-En"></a>离积聚故不怖丧失。<a id="a-Eo"></a>无丧失故身得无苦。<a id="a-Ep"></a>身无苦故心亦无忧。<a id="a-Eq"></a>心无忧故远离于恼。<a id="a-Er"></a>恼不生故远于取舍。<a id="a-Es"></a>远取舍故向漏尽道。<a id="a-Et"></a>善男子。<a id="a-Eu"></a>是为菩萨具足十法圆满成就三衣功德。</p>
  <p id="aEv">复次善男子。<a id="a-Ew"></a>菩萨有十种法具足圆满。<a id="a-Ex"></a>而得成就不随染衣。<a id="a-Ey"></a>何等为十。<a id="a-Ez"></a>一者不随贪欲所行。<a id="a-F0"></a>二者不随嗔恚所行。<a id="a-F1"></a>三者不随愚痴所行。<a id="a-F2"></a>四者不随忿怒所行。<a id="a-F3"></a>五者不随很戾所行。<a id="a-F4"></a>六者不随嫉妒所行。<a id="a-F5"></a>七者不随悭吝所行。<a id="a-F6"></a>八者不随憍慢所行。<a id="a-F7"></a>九者不随名称赞誉眷属所行。<a id="a-F8"></a>十者不随亲近供养财利所行。<a id="a-F9"></a>善男子。<a id="a-FA"></a>由此不随贪等行故。<a id="a-FB"></a>不为四魔之所屈伏。<a id="a-FC"></a>遇诸毁辱。<a id="a-FD"></a>心不怯弱。<a id="a-FE"></a>设有尊重。<a id="a-FF"></a>亦不贡高。<a id="a-FG"></a>由此名为心不随顺诸染惑行。<a id="a-FH"></a>善男子。<a id="a-FI"></a>是为菩萨具足十法圆满成就不随染衣妙行功德复次善男子。<a id="a-FJ"></a>菩萨有十种法。<a id="a-FK"></a>具足圆满。<a id="a-FL"></a>则得成就依常乞食。<a id="a-FM"></a>何等为十。<a id="a-FN"></a>一者慈心摄取。<a id="a-FO"></a>二者次第行乞。<a id="a-FP"></a>三者不自生恼。<a id="a-FQ"></a>四者成就知足。<a id="a-FR"></a>五者普共分食。<a id="a-FS"></a>六者不嗜美食。<a id="a-FT"></a>七者饮食知量。<a id="a-FU"></a>八者疾得善法。<a id="a-FV"></a>九者愿满善根。<a id="a-FW"></a>十者离和合相。<a id="a-FX"></a>善男子。<a id="a-FY"></a>云何菩萨慈心摄取。<a id="a-FZ"></a>乃至远离诸和合相。<a id="a-Fa"></a>善男子。<a id="a-Fb"></a>若时菩萨。<a id="a-Fc"></a>见诸苦恼逼迫众生。<a id="a-Fd"></a>乏少善根。<a id="a-Fe"></a>为欲圆满彼善根故。<a id="a-Ff"></a>随顺众生。<a id="a-Fg"></a>慈心摄取。<a id="a-Fh"></a>菩萨为顺平等慈心次第行乞。<a id="a-Fi"></a>于行乞时。<a id="a-Fj"></a>若至城邑。<a id="a-Fk"></a>齐整威仪。<a id="a-Fl"></a>善摄诸根。<a id="a-Fm"></a>一心不乱。<a id="a-Fn"></a>谛视徐行。<a id="a-Fo"></a>无踰七步。<a id="a-Fp"></a>正念安住。<a id="a-Fq"></a>于善法中。<a id="a-Fr"></a>不选高门。<a id="a-Fs"></a>不弃微贱。<a id="a-Ft"></a>除恶律仪旃荼罗等。<a id="a-Fu"></a>为护讥嫌。<a id="a-Fv"></a>悉不应往。<a id="a-Fw"></a>若以慈心。<a id="a-Fx"></a>平等摄取。<a id="a-Fy"></a>究竟不舍。<a id="a-Fz"></a>菩萨随顺次第乞时。<a id="a-G0"></a>不自生恼。<a id="a-G1"></a>设不得食。<a id="a-G2"></a>亦不生嗔。<a id="a-G3"></a>菩萨如是成就知足。<a id="a-G4"></a>随与而取。<a id="a-G5"></a>不择精粗。<a id="a-G6"></a>菩萨如是次第乞已。<a id="a-G7"></a>持至佛前。<a id="a-G8"></a>或塔庙前。<a id="a-G9"></a>以尊重心。<a id="a-GA"></a>恭敬供养。<a id="a-GB"></a>供养毕已。<a id="a-GC"></a>还本所居。<a id="a-GD"></a>分为四分。<a id="a-GE"></a>取第一分。<a id="a-GF"></a>待同梵行。<a id="a-GG"></a>以第二分。<a id="a-GH"></a>施诸贫苦。<a id="a-GI"></a>以第三分。<a id="a-GJ"></a>施诸囚系。<a id="a-GK"></a>以第四分。<a id="a-GL"></a>然自充食。<a id="a-GM"></a>于所食中。<a id="a-GN"></a>亦不贪嗜。<a id="a-GO"></a>但念于身作除病想。<a id="a-GP"></a>乃至为令身得安住。<a id="a-GQ"></a>受饮食时。<a id="a-GR"></a>不令太少。<a id="a-GS"></a>以自虚羸。<a id="a-GT"></a>妨修善业。<a id="a-GU"></a>亦不过多。<a id="a-GV"></a>令身困重增长睡眠。<a id="a-GW"></a>因此食故。<a id="a-GX"></a>能勤精进。<a id="a-GY"></a>疾得善法。<a id="a-GZ"></a>菩萨为欲圆满一切菩提分法诸善根故。<a id="a-Ga"></a>又应远离取和合相。<a id="a-Gb"></a>离是相已离于我执。<a id="a-Gc"></a>成就无我。<a id="a-Gd"></a>乃至自身内外血肉。<a id="a-Ge"></a>一切财物。<a id="a-Gf"></a>不生吝惜。<a id="a-Gg"></a>能与众生共所受用。<a id="a-Gh"></a>善男子。<a id="a-Gi"></a>是为菩萨具足十法圆满成就依常乞食妙行功德。<a id="a-Gj"></a>复次善男子。<a id="a-Gk"></a>菩萨有十种法。<a id="a-Gl"></a>具足圆满。<a id="a-Gm"></a>则得成就常一坐食。<a id="a-Gn"></a>何等为十。<a id="a-Go"></a>一者如诸菩萨。<a id="a-Gp"></a>一坐道场。<a id="a-Gq"></a>二者降伏魔怨。<a id="a-Gr"></a>心不移动。<a id="a-Gs"></a>三者于出世定。<a id="a-Gt"></a>成就不动。<a id="a-Gu"></a>四者于出世慧。<a id="a-Gv"></a>成就不动。<a id="a-Gw"></a>五者于出世智。<a id="a-Gx"></a>成就不动。<a id="a-Gy"></a>六者于诸法空。<a id="a-Gz"></a>成就不动。<a id="a-H0"></a>七者于证真道。<a id="a-H1"></a>成就不动。<a id="a-H2"></a>八者于真实际。<a id="a-H3"></a>成就不动。<a id="a-H4"></a>九者于如如性。<a id="a-H5"></a>成就不动。<a id="a-H6"></a>十者于一切智成就不动。<a id="a-H7"></a>善男子。<a id="a-H8"></a>此一坐者。<a id="a-H9"></a>谓一法坐。<a id="a-HA"></a>菩萨依彼而得不动故。<a id="a-HB"></a>说菩萨成就一坐。<a id="a-HC"></a>善男子。<a id="a-HD"></a>是为菩萨具足十法圆满成就常一坐食妙行功德。</p>
 </body>
</html>