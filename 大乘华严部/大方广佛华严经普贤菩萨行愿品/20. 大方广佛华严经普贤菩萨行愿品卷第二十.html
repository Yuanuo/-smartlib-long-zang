<!doctype html>
<html id="z3IBTWeIq" data-ver="857">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第二十</h1>
  <h2 id="a2">入不思议解脱境界普贤行愿品</h2>
  <p id="a3">尔时宝华灯城北。<a id="a-4"></a>有菩提树。<a id="a-5"></a>名普光遍照法云声幢。<a id="a-6"></a>以念念显示一切如来庄严道场金刚坚固摩尼宝王。<a id="a-7"></a>而为其根。<a id="a-8"></a>一切摩尼以为其干。<a id="a-9"></a>众杂妙宝以为其叶。<a id="a-A"></a>枝条华果。<a id="a-B"></a>次第分布。<a id="a-C"></a>并相称可。<a id="a-D"></a>四方上下。<a id="a-E"></a>圆满庄严。<a id="a-F"></a>放种种色宝焰光明。<a id="a-G"></a>出妙音声。<a id="a-H"></a>演说一切诸佛如来自在神通甚深境界。<a id="a-I"></a>于彼树前。<a id="a-J"></a>有一香池。<a id="a-K"></a>名宝华光法雷声。<a id="a-L"></a>香水盈满。<a id="a-M"></a>妙宝为岸。<a id="a-N"></a>百万亿那由他宝树围绕。<a id="a-O"></a>一一树形如菩提。<a id="a-P"></a>树。<a id="a-Q"></a>众宝璎珞周匝垂下。<a id="a-R"></a>复有无量宫殿楼阁。<a id="a-S"></a>众宝所成。<a id="a-T"></a>周遍道场。<a id="a-U"></a>以为严饰。<a id="a-V"></a>彼香池内。<a id="a-W"></a>出大莲华。<a id="a-X"></a>名普现三世一切如来庄严境界云。<a id="a-Y"></a>须弥山极微尘数如来。<a id="a-Z"></a>于中出现。<a id="a-a"></a>其第一佛。<a id="a-b"></a>名普智宝焰吉祥威德王。<a id="a-c"></a>于此华上。<a id="a-d"></a>最初得阿耨多罗三藐三菩提。<a id="a-e"></a>无量千岁。<a id="a-f"></a>演说妙法。<a id="a-g"></a>成熟众生。<a id="a-h"></a>其彼如来。<a id="a-i"></a>未成佛时。<a id="a-j"></a>十千年中。<a id="a-k"></a>菩提树王。<a id="a-l"></a>放大光明。<a id="a-m"></a>显现神通。<a id="a-n"></a>成熟众生所谓十千年前。<a id="a-o"></a>放净光明。<a id="a-p"></a>名一切众生离垢灯。<a id="a-q"></a>若有众生遇斯光者。<a id="a-r"></a>心自开悟。<a id="a-s"></a>知十千年后。<a id="a-t"></a>佛当出现。<a id="a-u"></a>九千年前。<a id="a-v"></a>放净光明。<a id="a-w"></a>名具足无垢吉祥藏。<a id="a-x"></a>若有众生遇斯光者。<a id="a-y"></a>得清净眼。<a id="a-z"></a>见一切色。<a id="a-10"></a>知九千年后。<a id="a-11"></a>佛当出现。<a id="a-12"></a>八千年前。<a id="a-13"></a>放大光明。<a id="a-14"></a>名一切众生业果音声。<a id="a-15"></a>若有众生遇斯光者。<a id="a-16"></a>悉能自知业海差别。<a id="a-17"></a>种种果报。<a id="a-18"></a>知八千年后佛当出现。<a id="a-19"></a>七千年前放大光明。<a id="a-1A"></a>名生一切善根音声。<a id="a-1B"></a>若有众生遇斯光者。<a id="a-1C"></a>一切善根悉皆圆满。<a id="a-1D"></a>知七千年后佛当出现。<a id="a-1E"></a>六千年前。<a id="a-1F"></a>放大光明。<a id="a-1G"></a>名佛不思议境界音声。<a id="a-1H"></a>若有众生遇斯光者。<a id="a-1I"></a>其心广大。<a id="a-1J"></a>普得自在。<a id="a-1K"></a>知六千年后佛当出现。<a id="a-1L"></a>五千年前。<a id="a-1M"></a>放大光明。<a id="a-1N"></a>名严净一切佛刹音声。<a id="a-1O"></a>若有众生遇斯光者。<a id="a-1P"></a>悉见一切清净佛土。<a id="a-1Q"></a>知五千年后佛当出现。<a id="a-1R"></a>四千年前。<a id="a-1S"></a>放大光明。<a id="a-1T"></a>名一切如来境界无杂乱灯。<a id="a-1U"></a>若有众生遇斯光者。<a id="a-1V"></a>悉能深入如来境界。<a id="a-1W"></a>遍一切处。<a id="a-1X"></a>往觐诸佛。<a id="a-1Y"></a>知四千年后佛当出现。<a id="a-1Z"></a>三千年前。<a id="a-1a"></a>放大光明。<a id="a-1b"></a>名一切众生普照三世现前灯。<a id="a-1c"></a>若有众生遇斯光者。<a id="a-1d"></a>悉能现见一切如来诸本事海。<a id="a-1e"></a>知三千年后佛当出现。<a id="a-1f"></a>二千年前。<a id="a-1g"></a>放大光明。<a id="a-1h"></a>名三世智电灯。<a id="a-1i"></a>若有众生遇斯光者。<a id="a-1j"></a>则见一切如来过去相应行海。<a id="a-1k"></a>知二千年后佛当出现。<a id="a-1l"></a>一千年前。<a id="a-1m"></a>放大光明。<a id="a-1n"></a>名如来无翳智慧灯。<a id="a-1o"></a>若有众生遇斯光者。<a id="a-1p"></a>具足普眼。<a id="a-1q"></a>能见诸佛神通变化。<a id="a-1r"></a>净一切刹。<a id="a-1s"></a>知一千年后佛当出现。<a id="a-1t"></a>一百年前。<a id="a-1u"></a>放大光明。<a id="a-1v"></a>名令一切众生皆得见佛集诸善根。<a id="a-1w"></a>若有众生遇斯光者。<a id="a-1x"></a>则得成就见佛三昧。<a id="a-1y"></a>知百年后佛当出现。<a id="a-1z"></a>次七日前。<a id="a-20"></a>放大光明。<a id="a-21"></a>名一切众生大喜爱乐音。<a id="a-22"></a>若有众生遇斯光者。<a id="a-23"></a>则得见佛能生爱敬。<a id="a-24"></a>知七日后佛当出现善男子。<a id="a-25"></a>如是种种无量无边清净光明。<a id="a-26"></a>十千年中。<a id="a-27"></a>乃至七日。<a id="a-28"></a>调伏众生。<a id="a-29"></a>令其成熟。<a id="a-2A"></a>满七日已。<a id="a-2B"></a>一切世界。<a id="a-2C"></a>悉皆震动。<a id="a-2D"></a>纯一清净。<a id="a-2E"></a>无诸秽杂。<a id="a-2F"></a>念念普现十方一切清净佛刹。<a id="a-2G"></a>亦现彼刹种种庄严。<a id="a-2H"></a>若有众生。<a id="a-2I"></a>根性淳熟。<a id="a-2J"></a>应见佛者。<a id="a-2K"></a>咸诣道场。<a id="a-2L"></a>尔时彼世界中。<a id="a-2M"></a>一切轮围。<a id="a-2N"></a>一切须弥。<a id="a-2O"></a>一切诸山。<a id="a-2P"></a>一切河海。<a id="a-2Q"></a>一切大地。<a id="a-2R"></a>一切城邑。<a id="a-2S"></a>一切垣墙。<a id="a-2T"></a>一切宫殿。<a id="a-2U"></a>一切音乐。<a id="a-2V"></a>一切资具。<a id="a-2W"></a>一切璎珞。<a id="a-2X"></a>一切语言。<a id="a-2Y"></a>皆出音声。<a id="a-2Z"></a>赞说一切诸佛如来神通境界变化庄严。<a id="a-2a"></a>又出一切香云。<a id="a-2b"></a>一切烧香云。<a id="a-2c"></a>一切末香云。<a id="a-2d"></a>一切涂香云。<a id="a-2e"></a>一切香摩尼形像云。<a id="a-2f"></a>一切摩尼衣云。<a id="a-2g"></a>一切宝焰云。<a id="a-2h"></a>一切焰藏云。<a id="a-2i"></a>一切璎珞云。<a id="a-2j"></a>一切妙华云。<a id="a-2k"></a>一切音乐云。<a id="a-2l"></a>一切如来光明云。<a id="a-2m"></a>一切如来圆光云。<a id="a-2n"></a>一切如来愿声云。<a id="a-2o"></a>一切如来言音海云。<a id="a-2p"></a>一切如来种种相好色光明云。<a id="a-2q"></a>显示如来出现世间不思议相。<a id="a-2r"></a>善男子。<a id="a-2s"></a>此普现三世一切如来庄严境界大宝莲华王。<a id="a-2t"></a>有十佛刹极微尘数妙宝莲华。<a id="a-2u"></a>以为眷属。<a id="a-2v"></a>周匝围绕。<a id="a-2w"></a>其诸莲华一一台上皆有摩尼宝师子座。<a id="a-2x"></a>一一座上皆有菩萨结跏趺坐。<a id="a-2y"></a>善男子。<a id="a-2z"></a>彼普智宝焰吉祥威德王如来。<a id="a-30"></a>于此成阿耨多罗三藐三菩提。<a id="a-31"></a>时即于十方一切世界。<a id="a-32"></a>成阿耨多罗三藐三菩提。<a id="a-33"></a>随众生心。<a id="a-34"></a>悉现其前。<a id="a-35"></a>为转法轮。<a id="a-36"></a>于一一世界。<a id="a-37"></a>令无量众生离恶道苦。<a id="a-38"></a>令无量众生生人天中。<a id="a-39"></a>令无量众生住于声闻辟支佛地。<a id="a-3A"></a>令无量众生成就出离菩提之行。<a id="a-3B"></a>令无量众生成就无垢勇猛幢菩提之行。<a id="a-3C"></a>令无量众生成就清净法光明菩提之行。<a id="a-3D"></a>令无量众生成就威德清净根菩提之行。<a id="a-3E"></a>令无量众生成就随顺平等力菩提之行。<a id="a-3F"></a>令无量众生成就现前入法城菩提之行。<a id="a-3G"></a>令无量众生成就遍至一切处不可坏神通力菩提之行。<a id="a-3H"></a>令无量众生普于十方一切如来应正等觉。<a id="a-3I"></a>生希有心。<a id="a-3J"></a>安住平等菩提之行。<a id="a-3K"></a>令无量众生安住三昧门菩提之行。<a id="a-3L"></a>令无量众生成就缘一切清净境界菩提之行。<a id="a-3M"></a>令无量众生发菩提心。<a id="a-3N"></a>令无量众生住菩萨道修菩萨行。<a id="a-3O"></a>令无量众生安住清净波罗蜜道。<a id="a-3P"></a>令无量众生住菩萨初地。<a id="a-3Q"></a>令无量众生安住菩萨二地三地乃至十地。<a id="a-3R"></a>令无量众生入于菩萨殊胜行愿。<a id="a-3S"></a>令无量众生安住普贤清净行愿。<a id="a-3T"></a>善男子。<a id="a-3U"></a>彼普智宝焰吉祥威德王如来。<a id="a-3V"></a>现如是等佛不思议自在神力转法轮时。<a id="a-3W"></a>于彼一一诸世界中随其所应。<a id="a-3X"></a>念念调伏。<a id="a-3Y"></a>教化成熟无量众生。</p>
  <p id="a3Z">时普贤菩萨。<a id="a-3a"></a>知宝华灯王城中众生。<a id="a-3b"></a>自恃色貌。<a id="a-3c"></a>及诸境界。<a id="a-3d"></a>放逸昏醉。<a id="a-3e"></a>而生憍慢。<a id="a-3f"></a>为欲调伏彼众生故。<a id="a-3g"></a>化现妙身。<a id="a-3h"></a>端正殊特。<a id="a-3i"></a>往诣彼城。<a id="a-3j"></a>放大光明。<a id="a-3k"></a>普照一切。<a id="a-3l"></a>令彼圣王及诸妙宝。<a id="a-3m"></a>日月星宿。<a id="a-3n"></a>宝树宝衣。<a id="a-3o"></a>摩尼璎珞。<a id="a-3p"></a>众生身等。<a id="a-3q"></a>一切光明。<a id="a-3r"></a>威德端严。<a id="a-3s"></a>悉皆不现。<a id="a-3t"></a>譬如日出众景夺曜。<a id="a-3u"></a>亦如聚墨对阎浮金。<a id="a-3v"></a>时诸众生各心念言。<a id="a-3w"></a>此为是谁。<a id="a-3x"></a>为天为梵。<a id="a-3y"></a>今放此光映蔽一切。<a id="a-3z"></a>令我等身所有威德光色端严皆不显现种种思惟。<a id="a-40"></a>无能解了。<a id="a-41"></a>尔时普贤菩萨。<a id="a-42"></a>在彼轮王宫殿之上虚空中住。<a id="a-43"></a>而告之言。<a id="a-44"></a>大王当知。<a id="a-45"></a>今汝国中。<a id="a-46"></a>有佛出兴。<a id="a-47"></a>在普光遍照法云声幢菩提树下。<a id="a-48"></a>时轮王女普喜吉祥莲华眼。<a id="a-49"></a>见普贤菩萨所现色身光明自在。<a id="a-4A"></a>及闻身上种种璎珞诸庄严具所出妙音。<a id="a-4B"></a>生爱敬心。<a id="a-4C"></a>生欢喜心。<a id="a-4D"></a>生深信心。<a id="a-4E"></a>作如是念。<a id="a-4F"></a>愿我所有一切善根。<a id="a-4G"></a>得如是身。<a id="a-4H"></a>如是庄严。<a id="a-4I"></a>如是相好。<a id="a-4J"></a>如是威仪。<a id="a-4K"></a>如是神通。<a id="a-4L"></a>如是威德。<a id="a-4M"></a>今此大圣。<a id="a-4N"></a>能于众生生死长夜黑闇之中。<a id="a-4O"></a>放大光明。<a id="a-4P"></a>显示如来出兴于世。<a id="a-4Q"></a>愿令于我亦得如是。<a id="a-4R"></a>为诸众生。<a id="a-4S"></a>作智光明。<a id="a-4T"></a>破彼所有无知黑闇。<a id="a-4U"></a>愿我所在受生之处。<a id="a-4V"></a>常得不离此善知识。<a id="a-4W"></a>善男子。<a id="a-4X"></a>时毗卢遮那宝莲华藏妙吉祥髻转轮圣王。<a id="a-4Y"></a>与其宝女千子眷属。<a id="a-4Z"></a>大臣辅佐。<a id="a-4a"></a>七宝四兵。<a id="a-4b"></a>及其城内无量人众。<a id="a-4c"></a>前后围绕。<a id="a-4d"></a>以王神力。<a id="a-4e"></a>俱升虚空。<a id="a-4f"></a>高一由旬。<a id="a-4g"></a>放大光明。<a id="a-4h"></a>照四天下。<a id="a-4i"></a>普使一切咸得瞻仰。<a id="a-4j"></a>欲令众生俱往见佛。<a id="a-4k"></a>以偈赞曰。</p>
  <p id="a4l">佛今已出于世间　　普救一切诸群品</p>
  <p id="a4m">汝等宜应速发心　　往诣最胜导师所</p>
  <p id="a4n">经于无量俱胝劫　　乃有如来兴出世</p>
  <p id="a4o">开示甚深微妙法　　普为利乐诸众生</p>
  <p id="a4p">佛观一切诸世间　　颠倒无明常翳惑</p>
  <p id="a4q">生死逼迫轮回苦　　而起救护大悲心</p>
  <p id="a4r">无数千万俱胝劫　　修习种种菩提行</p>
  <p id="a4s">成就最胜大悲心　　普灭一切众生苦</p>
  <p id="a4t">头目耳鼻身手足　　如是一切皆能舍</p>
  <p id="a4u">为证甘露佛菩提　　经于无量无边劫</p>
  <p id="a4v">过于无量俱胝劫　　出世导师难可遇</p>
  <p id="a4w">见闻供养及亲承　　一切获益无空过</p>
  <p id="a4x">我今与汝俱往诣　　观彼最胜调御师</p>
  <p id="a4y">为转无上大法轮　　道树降魔成正觉</p>
  <p id="a4z">汝应观佛妙色身　　放无边际光明网</p>
  <p id="a50">种种妙色咸清净　　除灭众生惑苦暗</p>
  <p id="a51">从于一一毛孔中　　普放无数光明云</p>
  <p id="a52">遍照一切诸群生　　咸令爱敬心欢喜</p>
  <p id="a53">汝等各各应思念　　发起广大精进心</p>
  <p id="a54">即时同诣彼如来　　亲近至诚而供养</p>
  <p id="a55">尔时转轮圣王。<a id="a-56"></a>说偈赞佛。<a id="a-57"></a>开悟国内一切众生已。<a id="a-58"></a>从轮王善根。<a id="a-59"></a>出十千种大供养云。<a id="a-5A"></a>往诣道场。<a id="a-5B"></a>向如来所。<a id="a-5C"></a>所谓出一切宝盖云。<a id="a-5D"></a>一切华帐云。<a id="a-5E"></a>一切宝衣云。<a id="a-5F"></a>一切香海云。<a id="a-5G"></a>一切宝座云。<a id="a-5H"></a>一切宝幢云。<a id="a-5I"></a>一切宫殿云。<a id="a-5J"></a>一切妙华云。<a id="a-5K"></a>一切宝铃网云。<a id="a-5L"></a>一切庄严具云。<a id="a-5M"></a>于虚空中。<a id="a-5N"></a>周遍严饰。<a id="a-5O"></a>到已顶礼普智宝焰吉祥威德王如来足。<a id="a-5P"></a>右绕无数百千万匝。<a id="a-5Q"></a>即于佛前坐普照十方光明摩尼宝莲华座。<a id="a-5R"></a>时轮王女普喜吉祥莲华眼。<a id="a-5S"></a>即解身上一切璎珞诸庄严具。<a id="a-5T"></a>持以奉散。<a id="a-5U"></a>时庄严具。<a id="a-5V"></a>于虚空中。<a id="a-5W"></a>变成大摩尼宝盖。<a id="a-5X"></a>有种种色摩尼宝网。<a id="a-5Y"></a>周匝垂下。<a id="a-5Z"></a>一切龙王共所执持。<a id="a-5a"></a>一切宫殿于中间列。<a id="a-5b"></a>十种宝盖眷属围绕。<a id="a-5c"></a>形如楼阁。<a id="a-5d"></a>内外清净。<a id="a-5e"></a>诸璎珞云。<a id="a-5f"></a>遍覆其上。<a id="a-5g"></a>及诸宝树香海摩尼种种妙饰以为严好。<a id="a-5h"></a>于此盖中。<a id="a-5i"></a>有菩提树。<a id="a-5j"></a>枝叶荣茂。<a id="a-5k"></a>普覆法界。<a id="a-5l"></a>念念示现无量庄严。<a id="a-5m"></a>毗卢遮那如来。<a id="a-5n"></a>坐此树下。<a id="a-5o"></a>有不可说不可说佛刹极微尘数菩萨。<a id="a-5p"></a>前后围绕。<a id="a-5q"></a>一切皆从普贤菩萨行愿出生。<a id="a-5r"></a>住诸菩萨不可思议无差别住。<a id="a-5s"></a>亦见一切诸世间主。<a id="a-5t"></a>合掌瞻仰。<a id="a-5u"></a>围绕如来。<a id="a-5v"></a>亦见一切如来自在神通之力。<a id="a-5w"></a>又见一切诸劫次第世界成坏。<a id="a-5x"></a>又亦见彼一切世界一切诸佛出兴次第。<a id="a-5y"></a>又亦见彼一切世界。<a id="a-5z"></a>一一皆有普贤菩萨。<a id="a-60"></a>种种供养一切如来。<a id="a-61"></a>种种调伏一切众生。<a id="a-62"></a>又亦见彼一切菩萨及其自身。<a id="a-63"></a>莫不皆在普贤身中。<a id="a-64"></a>亦见自身在一切如来前。<a id="a-65"></a>一切普贤前。<a id="a-66"></a>一切菩萨前。<a id="a-67"></a>一切众生前。<a id="a-68"></a>又亦见彼一切世界。<a id="a-69"></a>一一各有佛刹极微尘数世界。<a id="a-6A"></a>种种际畔。<a id="a-6B"></a>种种任持。<a id="a-6C"></a>种种形状。<a id="a-6D"></a>种种体性。<a id="a-6E"></a>种种安布。<a id="a-6F"></a>种种庄严种种清净。<a id="a-6G"></a>种种庄严云。<a id="a-6H"></a>而覆其上。<a id="a-6I"></a>种种劫名。<a id="a-6J"></a>种种佛兴。<a id="a-6K"></a>种种三世。<a id="a-6L"></a>种种方处。<a id="a-6M"></a>种种住法界。<a id="a-6N"></a>种种入法界。<a id="a-6O"></a>种种住虚空。<a id="a-6P"></a>种种菩萨庄严。<a id="a-6Q"></a>种种菩萨住处。<a id="a-6R"></a>种种如来菩提场。<a id="a-6S"></a>种种如来神通力。<a id="a-6T"></a>种种如来师子座。<a id="a-6U"></a>种种如来大会海。<a id="a-6V"></a>种种如来众差别。<a id="a-6W"></a>种种如来巧方便。<a id="a-6X"></a>种种如来转法轮。<a id="a-6Y"></a>种种如来妙音声。<a id="a-6Z"></a>种种如来言说海。<a id="a-6a"></a>种种如来契经云。<a id="a-6b"></a>既见是已。<a id="a-6c"></a>其心清净。<a id="a-6d"></a>生大欢喜。<a id="a-6e"></a>时彼如来为此女人。<a id="a-6f"></a>说修多罗。<a id="a-6g"></a>名一切如来转法轮音。<a id="a-6h"></a>十佛刹极微尘数修多罗。<a id="a-6i"></a>而为眷属。<a id="a-6j"></a>时彼女人闻此经已。<a id="a-6k"></a>即得成就十千三昧门。<a id="a-6l"></a>身心柔软。<a id="a-6m"></a>无有粗强。<a id="a-6n"></a>如初受胎。<a id="a-6o"></a>如始诞生。<a id="a-6p"></a>如娑罗树初始生芽。<a id="a-6q"></a>彼三昧心。<a id="a-6r"></a>柔软可爱。<a id="a-6s"></a>亦复如是。<a id="a-6t"></a>所谓现见一切佛三昧。<a id="a-6u"></a>普照一切刹三昧。<a id="a-6v"></a>深入一切三世门三昧。<a id="a-6w"></a>演说一切佛法轮三昧。<a id="a-6x"></a>了知一切佛愿海三昧。<a id="a-6y"></a>开悟一切众生令出生死苦三昧。<a id="a-6z"></a>常愿破一切众生闇三昧。<a id="a-70"></a>常愿灭一切众生苦三昧。<a id="a-71"></a>常愿生一切众生乐三昧。<a id="a-72"></a>教化一切众生不生疲厌三昧。<a id="a-73"></a>一切菩萨住一切地自在庄严三昧。<a id="a-74"></a>一切菩萨无障碍幢三昧。<a id="a-75"></a>普诣一切清净佛刹三昧。<a id="a-76"></a>得如是等十千三昧已。<a id="a-77"></a>复得微细等引。<a id="a-78"></a>谓不动心。<a id="a-79"></a>欢喜心。<a id="a-7A"></a>安慰心。<a id="a-7B"></a>普光照心。<a id="a-7C"></a>顺善知识教心。<a id="a-7D"></a>缘甚深一切智心。<a id="a-7E"></a>随顺慈无量教行心。<a id="a-7F"></a>舍离一切执着心。<a id="a-7G"></a>不住一切世间境界心。<a id="a-7H"></a>深入如来境界心。<a id="a-7I"></a>普照一切佛色相海心。<a id="a-7J"></a>不散乱心。<a id="a-7K"></a>不飘动心。<a id="a-7L"></a>无障碍心。<a id="a-7M"></a>无高下心。<a id="a-7N"></a>无疲倦心。<a id="a-7O"></a>无退转心。<a id="a-7P"></a>得自在心。<a id="a-7Q"></a>离懈怠心。<a id="a-7R"></a>正念诸法自性心。<a id="a-7S"></a>安住一切法门海心。<a id="a-7T"></a>修行一切法门海心。<a id="a-7U"></a>了知一切众生海心。<a id="a-7V"></a>救护一切众生海心。<a id="a-7W"></a>普照一切世界海心。<a id="a-7X"></a>普生一切佛愿海心。<a id="a-7Y"></a>悉破一切障碍山心。<a id="a-7Z"></a>积集广大福聚心。<a id="a-7a"></a>现见如来十力心。<a id="a-7b"></a>普照菩萨境界心。<a id="a-7c"></a>增长菩萨助道心。<a id="a-7d"></a>遍缘一切方海心。<a id="a-7e"></a>一心思惟观察普贤所有大愿。<a id="a-7f"></a>发一切如来十佛刹极微尘数平等愿海。<a id="a-7g"></a>所谓愿严净一切佛国。<a id="a-7h"></a>愿成熟一切众生。<a id="a-7i"></a>愿遍知一切法界。<a id="a-7j"></a>愿普入一切法界海。<a id="a-7k"></a>愿于一切佛刹尽未来劫。<a id="a-7l"></a>修菩萨行。<a id="a-7m"></a>愿尽未来际劫不舍一切众生。<a id="a-7n"></a>愿得亲近一切如来。<a id="a-7o"></a>愿得承事一切善友悉令欢喜。<a id="a-7p"></a>愿得供养一切如来悉令遍满。<a id="a-7q"></a>愿于念念中修菩萨行增一切智无有间断。<a id="a-7r"></a>发如是等十佛刹极微尘数愿海。<a id="a-7s"></a>成就普贤所有大愿。<a id="a-7t"></a>时彼如来。<a id="a-7u"></a>复为其女。<a id="a-7v"></a>开示演说。<a id="a-7w"></a>发心已来。<a id="a-7x"></a>所种善根。<a id="a-7y"></a>所修妙行。<a id="a-7z"></a>所得大果。<a id="a-80"></a>令其开悟。<a id="a-81"></a>甚深信解。<a id="a-82"></a>成就如来圆满广大所有愿海。<a id="a-83"></a>一心趣向一切智位。</p>
  <p id="a84">善男子。<a id="a-85"></a>复于此前。<a id="a-86"></a>过十大劫。<a id="a-87"></a>有世界。<a id="a-88"></a>名日轮光照摩尼王。<a id="a-89"></a>佛号因陀罗幢吉祥相。<a id="a-8A"></a>时此莲华眼女。<a id="a-8B"></a>于彼如来遗法之中。<a id="a-8C"></a>普贤菩萨劝其修补莲华座上故坏佛像。<a id="a-8D"></a>既修补已。<a id="a-8E"></a>而复彩画。<a id="a-8F"></a>既彩画已复宝庄严。<a id="a-8G"></a>发阿耨多罗三藐三菩提心。<a id="a-8H"></a>善男子。<a id="a-8I"></a>我念过去。<a id="a-8J"></a>由普贤菩萨善知识故。<a id="a-8K"></a>种此善根。<a id="a-8L"></a>从是已来。<a id="a-8M"></a>不堕恶趣。<a id="a-8N"></a>常于一切天王人王种族中生。<a id="a-8O"></a>一切生处。<a id="a-8P"></a>身形殊妙。<a id="a-8Q"></a>端正可喜。<a id="a-8R"></a>色相圆满令人乐见。<a id="a-8S"></a>常见于佛。<a id="a-8T"></a>常得亲近普贤菩萨。<a id="a-8U"></a>令我忆持所得法门。<a id="a-8V"></a>乃至于今示导开悟成熟于我。<a id="a-8W"></a>令生欢喜。<a id="a-8X"></a>善男子。<a id="a-8Y"></a>于意云何。<a id="a-8Z"></a>尔时毗卢遮那宝莲华藏妙吉祥髻转轮王者。<a id="a-8a"></a>岂异人乎。<a id="a-8b"></a>今弥勒菩萨是也。<a id="a-8c"></a>是时王妃具足圆满吉祥面者。<a id="a-8d"></a>具足功德寂静音海夜神是也。<a id="a-8e"></a>今所住处。<a id="a-8f"></a>去此不远。<a id="a-8g"></a>时普喜吉祥莲华眼童女者。<a id="a-8h"></a>即我身是。<a id="a-8i"></a>我于昔时。<a id="a-8j"></a>身为童女。<a id="a-8k"></a>普贤菩萨。<a id="a-8l"></a>劝我修补莲华座像。<a id="a-8m"></a>以为无上菩提因缘。<a id="a-8n"></a>令我发阿耨多罗三藐三菩提心。<a id="a-8o"></a>我于彼时。<a id="a-8p"></a>初始发心。<a id="a-8q"></a>次复引导。<a id="a-8r"></a>令我得见普智宝焰吉祥威德王如来。<a id="a-8s"></a>解身璎珞。<a id="a-8t"></a>散佛供养。<a id="a-8u"></a>见佛神变。<a id="a-8v"></a>闻佛说法。<a id="a-8w"></a>即得菩萨普现一切世间调伏众生解脱门。<a id="a-8x"></a>从是得见须弥山极微尘数佛。<a id="a-8y"></a>我皆尊重恭敬供养。<a id="a-8z"></a>听彼如来种种说法。<a id="a-90"></a>闻法欢喜。<a id="a-91"></a>依教修行。<a id="a-92"></a>于念念中。<a id="a-93"></a>常得见彼一切如来。<a id="a-94"></a>及彼佛刹菩萨大会。<a id="a-95"></a>善男子。<a id="a-96"></a>过彼毗卢遮那威德吉祥世界无垢圆满劫已。<a id="a-97"></a>次有世界。<a id="a-98"></a>名摩尼轮种种妙色庄严。<a id="a-99"></a>劫名大光。<a id="a-9A"></a>有五百佛。<a id="a-9B"></a>于中出现。<a id="a-9C"></a>我皆承事恭敬供养。<a id="a-9D"></a>令其欢喜。<a id="a-9E"></a>其最初佛。<a id="a-9F"></a>名大悲云幢。<a id="a-9G"></a>我为夜神。<a id="a-9H"></a>见佛出行。<a id="a-9I"></a>恭敬供养。<a id="a-9J"></a>次有佛出。<a id="a-9K"></a>名金刚那罗延幢。<a id="a-9L"></a>我为轮王。<a id="a-9M"></a>亲近承事。<a id="a-9N"></a>恭敬供养。<a id="a-9O"></a>时佛为我说修多罗。<a id="a-9P"></a>名一切佛出现。<a id="a-9Q"></a>十佛刹极微尘数修多罗以为眷属。<a id="a-9R"></a>我皆受持。<a id="a-9S"></a>次有佛出。<a id="a-9T"></a>名金刚无碍德。<a id="a-9U"></a>我于彼时。<a id="a-9V"></a>为转轮王。<a id="a-9W"></a>恭敬供养。<a id="a-9X"></a>其佛为我。<a id="a-9Y"></a>说修多罗。<a id="a-9Z"></a>名普照一切众生根。<a id="a-9a"></a>须弥山极微尘数修多罗而为眷属。<a id="a-9b"></a>我皆受持。<a id="a-9c"></a>次有佛出。<a id="a-9d"></a>名火焰山吉祥庄严。<a id="a-9e"></a>我于彼时。<a id="a-9f"></a>为长者女。<a id="a-9g"></a>供养恭敬。<a id="a-9h"></a>其佛为我。<a id="a-9i"></a>说修多罗。<a id="a-9j"></a>名普照三世藏庄严。<a id="a-9k"></a>阎浮提极微尘数修多罗而为眷属。<a id="a-9l"></a>我皆受持。<a id="a-9m"></a>次有佛出。<a id="a-9n"></a>名一切法海高胜王。<a id="a-9o"></a>我为天王。<a id="a-9p"></a>恭敬供养。<a id="a-9q"></a>其佛为我。<a id="a-9r"></a>说修多罗。<a id="a-9s"></a>名分别一切法界智。<a id="a-9t"></a>五百修多罗而为眷属。<a id="a-9u"></a>我皆受持。<a id="a-9v"></a>次有佛出。<a id="a-9w"></a>名甚深法吉祥海光。<a id="a-9x"></a>我于彼时。<a id="a-9y"></a>为龙王女。<a id="a-9z"></a>雨如意摩尼宝云。<a id="a-A0"></a>而为供养。<a id="a-A1"></a>其佛为我。<a id="a-A2"></a>说修多罗。<a id="a-A3"></a>名速疾增长欢喜海。<a id="a-A4"></a>百万亿那由他修多罗而为眷属。<a id="a-A5"></a>我皆受持。<a id="a-A6"></a>次有佛出。<a id="a-A7"></a>名宝峰光焰灯。<a id="a-A8"></a>我为海神。<a id="a-A9"></a>雨宝莲华云。<a id="a-AA"></a>亲近承事。<a id="a-AB"></a>恭敬供养。<a id="a-AC"></a>其佛为我。<a id="a-AD"></a>说修多罗。<a id="a-AE"></a>名法界方便海光明。<a id="a-AF"></a>佛刹极微尘数修多罗而为眷属。<a id="a-AG"></a>我皆受持。<a id="a-AH"></a>次有佛出。<a id="a-AI"></a>名功德海光照圆满吉祥。<a id="a-AJ"></a>我于彼时。<a id="a-AK"></a>为五通仙现大神力。<a id="a-AL"></a>六千诸仙。<a id="a-AM"></a>眷属围绕。<a id="a-AN"></a>雨妙香华高山峰云。<a id="a-AO"></a>而为供养。<a id="a-AP"></a>其佛为我。<a id="a-AQ"></a>说修多罗。<a id="a-AR"></a>名无著法灯。<a id="a-AS"></a>六千修多罗而为眷属。<a id="a-AT"></a>我皆受持。<a id="a-AU"></a>次有佛出。<a id="a-AV"></a>名毗卢遮那吉祥藏。<a id="a-AW"></a>我于彼时。<a id="a-AX"></a>为主地神。<a id="a-AY"></a>名平等利益。<a id="a-AZ"></a>与无量地神俱。<a id="a-Aa"></a>雨一切宝树云一切宝藏云。<a id="a-Ab"></a>一切宝璎珞云。<a id="a-Ac"></a>一切宝庄严云。<a id="a-Ad"></a>而为供养。<a id="a-Ae"></a>其佛为我。<a id="a-Af"></a>说修多罗。<a id="a-Ag"></a>名出生一切如来智藏。<a id="a-Ah"></a>无量修多罗而为眷属。<a id="a-Ai"></a>我皆听闻。<a id="a-Aj"></a>忆持不忘。</p>
  <p id="aAk">善男子。<a id="a-Al"></a>如是次第五百如来。<a id="a-Am"></a>其最后佛。<a id="a-An"></a>名法界虚空宝山圆满吉祥灯。<a id="a-Ao"></a>我于彼时。<a id="a-Ap"></a>身为妓女。<a id="a-Aq"></a>名可喜吉祥面。<a id="a-Ar"></a>遇佛入城。<a id="a-As"></a>歌舞供养。<a id="a-At"></a>承佛威力。<a id="a-Au"></a>踊在空中。<a id="a-Av"></a>以千妙偈。<a id="a-Aw"></a>赞叹于佛。<a id="a-Ax"></a>佛为于我。<a id="a-Ay"></a>放眉间光。<a id="a-Az"></a>名普照法界光明庄严。<a id="a-B0"></a>光照我身。<a id="a-B1"></a>一切遍满。<a id="a-B2"></a>我蒙光触。<a id="a-B3"></a>即得解脱。<a id="a-B4"></a>名法界方便不退藏门。<a id="a-B5"></a>善男子。<a id="a-B6"></a>此世界中。<a id="a-B7"></a>有如是等佛刹极微尘数劫。<a id="a-B8"></a>一切如来。<a id="a-B9"></a>于中出现。<a id="a-BA"></a>我皆承事。<a id="a-BB"></a>恭敬供养。<a id="a-BC"></a>令其欢喜。<a id="a-BD"></a>彼诸如来。<a id="a-BE"></a>为我演说种种正法。<a id="a-BF"></a>我皆忆念。<a id="a-BG"></a>如法受持。<a id="a-BH"></a>乃至不忘一文一句。<a id="a-BI"></a>于彼一一诸如来所。<a id="a-BJ"></a>称扬赞叹一切佛法。<a id="a-BK"></a>为无量众生。<a id="a-BL"></a>广作利益。<a id="a-BM"></a>于彼一一诸如来所。<a id="a-BN"></a>得现三世法界藏住广大法界身。<a id="a-BO"></a>得入一切智光明。<a id="a-BP"></a>入一切普贤行。<a id="a-BQ"></a>善男子。<a id="a-BR"></a>我依一切智光明故。<a id="a-BS"></a>于念念中。<a id="a-BT"></a>见无量佛。<a id="a-BU"></a>既见佛已。<a id="a-BV"></a>先所未得。<a id="a-BW"></a>先所未见。<a id="a-BX"></a>先所未闻。<a id="a-BY"></a>普贤菩萨所有妙行。<a id="a-BZ"></a>悉得成就。<a id="a-Ba"></a>何以故。<a id="a-Bb"></a>以得一切智光明故。<a id="a-Bc"></a>差别显示无量无边法界门故。<a id="a-Bd"></a>尔时普救众生夜神。<a id="a-Be"></a>欲重明此解脱门义。<a id="a-Bf"></a>承佛威力。<a id="a-Bg"></a>为善财童子而说偈言。</p>
  <p id="aBh">善财汝应听我说　　甚深难入难见法</p>
  <p id="aBi">普光遍照于三世　　一切差别智明门</p>
  <p id="aBj">如我初发菩提心　　勤求佛智诸功德</p>
  <p id="aBk">所证无边解脱门　　为汝宣扬应谛听</p>
  <p id="aBl">忆昔过刹极微劫　　时有劫名无垢轮</p>
  <p id="aBm">刹号胜幢遍照灯　　庄严广大无诸垢</p>
  <p id="aBn">于中十力出世间　　量与须弥尘数等</p>
  <p id="aBo">初佛宝焰吉祥光　　第二法王功德幢</p>
  <p id="aBp">第三法幢福须弥　　第四无畏自在王</p>
  <p id="aBq">第五佛名寂静王　　第六佛名寂静城</p>
  <p id="aBr">第七如来名称山　　第八导师须弥德</p>
  <p id="aBs">第九佛号吉祥光　　第十名为月面佛</p>
  <p id="aBt">于此十佛世尊所　　令我开悟最初门</p>
  <p id="aBu">此后次第有十佛　　相续出兴于世间</p>
  <p id="aBv">最初佛号虚空住　　第二如来名普光</p>
  <p id="aBw">三名出生住诸方　　第四如来正念海</p>
  <p id="aBx">第五佛名高胜光　　第六世尊须弥云</p>
  <p id="aBy">第七如来法焰光　　第八如来名称山</p>
  <p id="aBz">第九出生莲华王　　第十大悲法界华</p>
  <p id="aC0">此十佛海光明照　　令我悟入第二门</p>
  <p id="aC1">此后相续时无间　　次第复有十佛出</p>
  <p id="aC2">第一如来光幢王　　第二佛名智慧光</p>
  <p id="aC3">第三佛名利益心　　第四如来帝吉祥</p>
  <p id="aC4">第五如来名天智　　第六佛号尊慧王</p>
  <p id="aC5">第七佛名智吉祥　　第八佛号光照王</p>
  <p id="aC6">第九勇猛天行佛　　第十法界莲华尊</p>
  <p id="aC7">此十能显广大法　　令我成就第三门</p>
  <p id="aC8">此后无间复值遇　　次第相续十佛出</p>
  <p id="aC9">最初宝焰山吉祥　　第二功德吉祥佛</p>
  <p id="aCA">第三佛号法光明　　第四佛名莲华藏</p>
  <p id="aCB">第五智月妙眼佛　　第六如来香宝光</p>
  <p id="aCC">第七善逝须弥德　　八名乾闼婆光明</p>
  <p id="aCD">第九摩尼藏王佛　　第十具足威德佛</p>
  <p id="aCE">此后次第有十佛　　相续出兴于世间</p>
  <p id="aCF">最初佛号广大智　　第二佛号宝光明</p>
  <p id="aCG">第三如来功德云　　第四佛名最胜相</p>
  <p id="aCH">第五苦行圆满光　　第六佛号那罗延</p>
  <p id="aCI">第七世尊须弥德　　第八功德轮围王</p>
  <p id="aCJ">第九如来无胜幢　　第十佛名大树王</p>
  <p id="aCK">此后次第有十佛　　相续出兴于世间</p>
  <p id="aCL">初名帝德娑罗王　　二名普现世主身</p>
  <p id="aCM">第三佛号高显光　　第四佛名金刚光</p>
  <p id="aCN">第五世尊地威德　　第六甚深法德王</p>
  <p id="aCO">第七法海大智音　　第八佛号须弥幢</p>
  <p id="aCP">第九如来智光照　　第十妙宝吉祥王</p>
  <p id="aCQ">此后次第有十佛　　相续出兴于世间</p>
  <p id="aCR">初梵光佛虚空音　　第三法界像吉祥</p>
  <p id="aCS">第四圆满光明轮　　第五诸方智光幢</p>
  <p id="aCT">六虚空灯七妙德　　第八遍照吉祥光</p>
  <p id="aCU">第九福光寂静德　　第十大悲云吉祥</p>
  <p id="aCV">此后次第有十佛　　相续出兴于世间</p>
  <p id="aCW">初真谛力智光明　　二现一切众生前</p>
  <p id="aCX">第三名为高显光　　第四佛号光明身</p>
  <p id="aCY">第五善逝法出生　　第六名为速疾风</p>
  <p id="aCZ">第七世尊吉祥相　　第八如来勇猛幢</p>
  <p id="aCa">第九佛名宝肢节　　第十普现三世光</p>
  <p id="aCb">此后次第有十佛　　相续出兴于世间</p>
  <p id="aCc">初佛愿海吉祥灯　　二佛吉祥金刚山</p>
  <p id="aCd">第三坚固须弥德　　第四佛名念幢王</p>
  <p id="aCe">第五如来法智尊　　第六佛名般若灯</p>
  <p id="aCf">第七佛号德光幢　　第八佛名广大智</p>
  <p id="aCg">第九智行法界门　　第十法海智吉祥</p>
  <p id="aCh">此后次第有十佛　　相续出兴于世间</p>
  <p id="aCi">最初福山功德王　　次佛名为智吉祥</p>
  <p id="aCj">第三如来法驾轮　　第四宝王吉祥佛</p>
  <p id="aCk">第五功德轮吉祥　　第六普智焰光佛</p>
  <p id="aCl">第七佛号须弥灯　　第八世尊迅疾光</p>
  <p id="aCm">第九如来大寂声　　第十佛名寂静幢</p>
  <p id="aCn">十一众生吉祥灯　　十二大愿速吉祥</p>
  <p id="aCo">十三无能胜力幢　　十四世尊智焰海</p>
  <p id="aCp">皆于世间为上首　　普利一切诸众生</p>
  <p id="aCq">此后次第有十佛　　相续出兴于世间</p>
  <p id="aCr">第一佛名法自在　　第二无著智如来</p>
  <p id="aCs">第三世尊海慧音　　第四众密音调御</p>
  <p id="aCt">五名具足言辞佛　　第六妙音大吉祥</p>
  <p id="aCu">第七佛智自在转　　第八普现众生前</p>
  <p id="aCv">九等众生吉祥身　　十名德贤自性山</p>
  <p id="aCw">如是须弥尘数劫　　所有上首诸如来</p>
  <p id="aCx">普为众生作世灯　　我皆供养无空过</p>
  <p id="aCy">复过佛刹极微数　　劫中所有诸如来</p>
  <p id="aCz">我于一切咸供养　　入此甚深解脱海</p>
  <p id="aD0">我于如是无边劫　　修行得此解脱门</p>
  <p id="aD1">汝今闻已速修行　　不久亦当如我得</p>
  <p id="aD2">善男子。<a id="a-D3"></a>我唯知此菩萨普现一切世间调伏众生解脱门。<a id="a-D4"></a>如诸菩萨摩诃萨。<a id="a-D5"></a>集无边行海。<a id="a-D6"></a>发种种解心。<a id="a-D7"></a>现种种身。<a id="a-D8"></a>具种种根。<a id="a-D9"></a>满种种愿。<a id="a-DA"></a>入种种三昧。<a id="a-DB"></a>起种种神通。<a id="a-DC"></a>成就种种方便。<a id="a-DD"></a>能作种种利益。<a id="a-DE"></a>游入种种智藏。<a id="a-DF"></a>照种种法门海。<a id="a-DG"></a>得种种法光明。<a id="a-DH"></a>往种种佛刹海。<a id="a-DI"></a>受种种佛灌顶。<a id="a-DJ"></a>事种种善知识。<a id="a-DK"></a>悟种种解脱门。<a id="a-DL"></a>证种种自在心。<a id="a-DM"></a>起种种无作行。<a id="a-DN"></a>现种种难思色。<a id="a-DO"></a>顺种种众生心。<a id="a-DP"></a>起种种变化身。<a id="a-DQ"></a>入种种菩萨地。<a id="a-DR"></a>知种种法因缘。<a id="a-DS"></a>离种种妄分别。<a id="a-DT"></a>依种种菩萨愿。<a id="a-DU"></a>持种种佛遗教。<a id="a-DV"></a>安住出生普贤妙行。<a id="a-DW"></a>而我云何能知能说彼功德行。<a id="a-DX"></a>善男子。<a id="a-DY"></a>去此不远。<a id="a-DZ"></a>菩提场中。<a id="a-Da"></a>有主夜神。<a id="a-Db"></a>名具足功德寂静音海。<a id="a-Dc"></a>坐星宿光幢摩尼王庄严宝莲华藏师子之座。<a id="a-Dd"></a>百万阿僧祇夜神。<a id="a-De"></a>以为眷属。<a id="a-Df"></a>前后围绕。<a id="a-Dg"></a>汝诣彼问。<a id="a-Dh"></a>菩萨云何学菩萨行。<a id="a-Di"></a>修菩萨道。<a id="a-Dj"></a>时善财童子。<a id="a-Dk"></a>顶礼其足。<a id="a-Dl"></a>绕无数匝。<a id="a-Dm"></a>殷勤瞻仰。<a id="a-Dn"></a>一心恋慕。<a id="a-Do"></a>辞退而去。</p>
 </body>
</html>