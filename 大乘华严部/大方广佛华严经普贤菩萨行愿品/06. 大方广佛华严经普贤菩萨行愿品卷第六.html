<!doctype html>
<html id="z3IBTVpIc" data-ver="1002">
 <head>
  <meta charset="utf-8">
  <meta author="般若">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经普贤菩萨行愿品卷第六</h1>
  <h2 id="a2">入不思议解脱境界普贤行愿品</h2>
  <p id="a3">尔时善财童子。<a id="a-4"></a>随顺思惟。<a id="a-5"></a>一心专念彼诸菩萨微妙辩才庄严法门。<a id="a-6"></a>一心专念彼诸菩萨言辞教海。<a id="a-7"></a>一心专念彼诸菩萨微细方便。<a id="a-8"></a>一心专念彼诸菩萨清净解脱。<a id="a-9"></a>一心专念彼诸菩萨善根光明。<a id="a-A"></a>一心专念彼诸菩萨清净善巧。<a id="a-B"></a>一心专念彼诸菩萨摄众生智。<a id="a-C"></a>一心专念彼诸菩萨广大智力。<a id="a-D"></a>一心专念彼诸菩萨勇猛不退。<a id="a-E"></a>一心专念彼诸菩萨殊胜志乐。<a id="a-F"></a>一心专念彼诸菩萨无量功德。<a id="a-G"></a>一心专念彼诸菩萨无碍法门。<a id="a-H"></a>如是思惟。<a id="a-I"></a>弘誓坚固。<a id="a-J"></a>勇猛精进。<a id="a-K"></a>而为甲胄。<a id="a-L"></a>以正信力。<a id="a-M"></a>恒自庄严。<a id="a-N"></a>勤求正法。<a id="a-O"></a>心无疲厌。<a id="a-P"></a>志愿坚固。<a id="a-Q"></a>犹若金刚及那罗延。<a id="a-R"></a>无能坏者。<a id="a-S"></a>恒于一切善知识教。<a id="a-T"></a>奉顺修行。<a id="a-U"></a>常无间断。<a id="a-V"></a>于诸境界。<a id="a-W"></a>心无染着。<a id="a-X"></a>普门妙行。<a id="a-Y"></a>皆悉现前。<a id="a-Z"></a>普眼智光。<a id="a-a"></a>照诸法海。<a id="a-b"></a>圆满诸地陀罗尼门。<a id="a-c"></a>现见十方。<a id="a-d"></a>了法边际。<a id="a-e"></a>以无碍智。<a id="a-f"></a>普遍庄严。<a id="a-g"></a>证解清净无依法性。<a id="a-h"></a>显示无对无二法门。<a id="a-i"></a>超过一切最胜彼岸。<a id="a-j"></a>入净智门。<a id="a-k"></a>永离诸想。<a id="a-l"></a>能审观察诸法实际。<a id="a-m"></a>普知三世差别法门。<a id="a-n"></a>普往十方差别世界。<a id="a-o"></a>普见十方差别佛身。<a id="a-p"></a>普入十方差别时劫。<a id="a-q"></a>普观十方差别业性。<a id="a-r"></a>普转诸佛差别法轮。<a id="a-s"></a>普智三昧明照其心。<a id="a-t"></a>心恒普入平等境界。<a id="a-u"></a>如来慧光。<a id="a-v"></a>照触其身。<a id="a-w"></a>一切智流。<a id="a-x"></a>相续不断。<a id="a-y"></a>若身若心。<a id="a-z"></a>势力自在。<a id="a-10"></a>常不舍离一切佛法。<a id="a-11"></a>以深信力。<a id="a-12"></a>常得诸佛威神所加。<a id="a-13"></a>以净慧力。<a id="a-14"></a>为诸如来光明所照。<a id="a-15"></a>以誓愿力。<a id="a-16"></a>愿身周遍一切刹网。<a id="a-17"></a>一切法界。<a id="a-18"></a>普入其身。<a id="a-19"></a>渐次游行。<a id="a-1A"></a>经十二年。<a id="a-1B"></a>至住林城。<a id="a-1C"></a>周遍询求解脱长者。<a id="a-1D"></a>既得见已。<a id="a-1E"></a>五体投地。<a id="a-1F"></a>顶礼双足。<a id="a-1G"></a>起立合掌。<a id="a-1H"></a>白言圣者。<a id="a-1I"></a>我今得与善知识会。<a id="a-1J"></a>是我获得广大善利。<a id="a-1K"></a>何以故。<a id="a-1L"></a>善知识者。<a id="a-1M"></a>难可出现。<a id="a-1N"></a>难得闻名。<a id="a-1O"></a>难得逢值。<a id="a-1P"></a>难得亲近。<a id="a-1Q"></a>难得承接。<a id="a-1R"></a>难得同住。<a id="a-1S"></a>难得奉事。<a id="a-1T"></a>难令喜悦。<a id="a-1U"></a>难蒙开晓。<a id="a-1V"></a>难得随逐。<a id="a-1W"></a>我今会遇真善知识。<a id="a-1X"></a>是我获得最胜善利。<a id="a-1Y"></a>如是展转难中之难。<a id="a-1Z"></a>圣者。<a id="a-1a"></a>我已先发阿耨多罗三藐三菩提心。<a id="a-1b"></a>为欲值遇一切佛兴故。<a id="a-1c"></a>为欲普闻一切佛名故。<a id="a-1d"></a>为欲普见一切佛身故。<a id="a-1e"></a>为欲普诣一切佛刹故。<a id="a-1f"></a>为欲普入一切佛会故。<a id="a-1g"></a>为欲普观一切佛境故。<a id="a-1h"></a>为欲普知一切佛意故。<a id="a-1i"></a>为欲普受一切佛记故。<a id="a-1j"></a>为欲普承一切佛力故。<a id="a-1k"></a>为欲普事一切诸佛故。<a id="a-1l"></a>为欲证悟一切佛法故。<a id="a-1m"></a>为欲随顺一切佛心故。<a id="a-1n"></a>为欲圆满一切佛愿故。<a id="a-1o"></a>为欲获得一切三昧故。<a id="a-1p"></a>为欲照明一切佛智故。<a id="a-1q"></a>为欲庄严一切佛会故。<a id="a-1r"></a>为欲遍修诸佛本行故。<a id="a-1s"></a>为欲现见诸佛神通故。<a id="a-1t"></a>为欲具证诸佛智力故。<a id="a-1u"></a>为欲清净诸佛无畏故。<a id="a-1v"></a>为欲听闻一切佛法故。<a id="a-1w"></a>为欲受持诸佛法轮故。<a id="a-1x"></a>为欲辨析一切佛法故。<a id="a-1y"></a>为欲住持诸佛教海故。<a id="a-1z"></a>为欲守护诸佛法城故。<a id="a-20"></a>为欲观察佛所觉法故。<a id="a-21"></a>为欲解悟佛所证法故。<a id="a-22"></a>为欲深入佛所知法故。<a id="a-23"></a>为欲见一切佛法于自身中出生故。<a id="a-24"></a>为欲与一切菩萨同体故。<a id="a-25"></a>为欲与一切菩萨同类故。<a id="a-26"></a>为欲等一切菩萨善根故。<a id="a-27"></a>为欲观一切菩萨所学故。<a id="a-28"></a>为欲同一切菩萨净行故。<a id="a-29"></a>为欲成一切菩萨所修故。<a id="a-2A"></a>为欲满一切菩萨波罗蜜故。<a id="a-2B"></a>为欲发一切菩萨清净愿故。<a id="a-2C"></a>为欲入一切菩萨大愿海故。<a id="a-2D"></a>为欲具一切菩萨大悲力故。<a id="a-2E"></a>为欲至一切菩萨究竟处故。<a id="a-2F"></a>为欲获得诸佛菩萨差别威神藏故。<a id="a-2G"></a>为欲获得一切菩萨智慧光明无尽藏故。<a id="a-2H"></a>为欲获得一切菩萨广大功德三昧藏故。<a id="a-2I"></a>为欲获得一切菩萨无量威力藏故。<a id="a-2J"></a>为欲获得一切菩萨无量神通藏故。<a id="a-2K"></a>为欲获得一切菩萨大神变藏无穷尽故。<a id="a-2L"></a>为欲获得一切菩萨大自在藏常现前故。<a id="a-2M"></a>为欲获得一切菩萨净妙色藏而庄严故。<a id="a-2N"></a>为欲获得一切菩萨大慈悲藏教化众生。<a id="a-2O"></a>皆令究竟达彼岸故。<a id="a-2P"></a>圣者。<a id="a-2Q"></a>我今以如是心。<a id="a-2R"></a>如是意乐。<a id="a-2S"></a>如是希欲。<a id="a-2T"></a>如是勤求。<a id="a-2U"></a>如是思惟。<a id="a-2V"></a>如是渴仰。<a id="a-2W"></a>如是尊重。<a id="a-2X"></a>如是方便。<a id="a-2Y"></a>如是勇猛。<a id="a-2Z"></a>如是究竟。<a id="a-2a"></a>如是谦下。<a id="a-2b"></a>来至圣者善知识所。<a id="a-2c"></a>我闻圣者。<a id="a-2d"></a>善能诱诲诸菩萨众。<a id="a-2e"></a>能以方便开佛境界。<a id="a-2f"></a>示其道路。<a id="a-2g"></a>指其津济。<a id="a-2h"></a>与其桥梁。<a id="a-2i"></a>授其船筏。<a id="a-2j"></a>普令一切截愚痴网。<a id="a-2k"></a>除颠倒障。<a id="a-2l"></a>拔疑惑箭。<a id="a-2m"></a>涤烦恼垢。<a id="a-2n"></a>照心稠林。<a id="a-2o"></a>破心迷执。<a id="a-2p"></a>令心洁白。<a id="a-2q"></a>正心谄曲。<a id="a-2r"></a>除心热恼。<a id="a-2s"></a>使心清凉。<a id="a-2t"></a>回生死流。<a id="a-2u"></a>趣涅槃道。<a id="a-2v"></a>令心远离诸见牢狱。<a id="a-2w"></a>令心解脱贪欲系缚于染爱处。<a id="a-2x"></a>令心动转随顺。<a id="a-2y"></a>趣入一切智性。<a id="a-2z"></a>令其疾到广大法城。<a id="a-30"></a>令其坚固无上大悲。<a id="a-31"></a>令其安住究竟大慈。<a id="a-32"></a>令其发起诸菩萨行。<a id="a-33"></a>令其修集诸三昧门。<a id="a-34"></a>令其悟入圣所证位。<a id="a-35"></a>令其观察诸法本性。<a id="a-36"></a>令其增长普贤愿力。<a id="a-37"></a>于诸众生其心平等。<a id="a-38"></a>唯愿慈哀。<a id="a-39"></a>为我宣说。<a id="a-3A"></a>菩萨云何学菩萨行。<a id="a-3B"></a>修菩萨道。<a id="a-3C"></a>随所修习。<a id="a-3D"></a>疾得清净。<a id="a-3E"></a>疾得明了。<a id="a-3F"></a>具足圆满。<a id="a-3G"></a>时解脱长者。<a id="a-3H"></a>以过去积集善根力故。<a id="a-3I"></a>如来现在威神力故。<a id="a-3J"></a>文殊师利童子忆念力故。<a id="a-3K"></a>十方一切诸善知识本行愿力所加持故。<a id="a-3L"></a>即入菩萨胜三昧门。<a id="a-3M"></a>其三昧名普摄无边一切佛刹旋陀罗尼。<a id="a-3N"></a>入三昧已。<a id="a-3O"></a>其身清净。<a id="a-3P"></a>光明映彻。<a id="a-3Q"></a>于其身中。<a id="a-3R"></a>显现十方各十佛刹极微尘数佛。<a id="a-3S"></a>及佛刹净妙庄严。<a id="a-3T"></a>众会道场光明等事。<a id="a-3U"></a>亦现彼佛往昔同行诸菩萨众。<a id="a-3V"></a>往昔所现神通变化。<a id="a-3W"></a>往昔所发广大誓愿。<a id="a-3X"></a>往昔所修助道之法。<a id="a-3Y"></a>往昔所净诸出离道。<a id="a-3Z"></a>往昔所有清净庄严。<a id="a-3a"></a>往昔所修诸菩萨行。<a id="a-3b"></a>亦见彼佛成等正觉。<a id="a-3c"></a>转妙法轮。<a id="a-3d"></a>教化众生。<a id="a-3e"></a>如是一切悉于身中。<a id="a-3f"></a>分明显现。<a id="a-3g"></a>无有障碍。<a id="a-3h"></a>亦于身内一切刹中。<a id="a-3i"></a>普现其身。<a id="a-3j"></a>无不充遍。<a id="a-3k"></a>身与佛刹互相涉入。<a id="a-3l"></a>不相障碍种种色像。<a id="a-3m"></a>而无往来一一差别。<a id="a-3n"></a>次第而住不相杂乱。<a id="a-3o"></a>所谓种种佛刹各别庄严。<a id="a-3p"></a>种种众会眷属圆满。<a id="a-3q"></a>种种威仪恭敬供养。<a id="a-3r"></a>种种道场各各严饰其中诸佛。<a id="a-3s"></a>示现种种游戏神通。<a id="a-3t"></a>建立种种差别乘道。<a id="a-3u"></a>显示种种广大愿门。<a id="a-3v"></a>普遍庄严种种神力。<a id="a-3w"></a>或一世界。<a id="a-3x"></a>示现上生处兜率宫。<a id="a-3y"></a>而作佛事。<a id="a-3z"></a>或一世界。<a id="a-40"></a>殁兜率天。<a id="a-41"></a>下入王宫。<a id="a-42"></a>而作佛事。<a id="a-43"></a>或现处胎种种神变。<a id="a-44"></a>或现诞生种种瑞相。<a id="a-45"></a>或现婴孩种种游戏。<a id="a-46"></a>或示童子现处内宫。<a id="a-47"></a>或现出家。<a id="a-48"></a>示行苦行。<a id="a-49"></a>或诣觉树。<a id="a-4A"></a>坐于道场。<a id="a-4B"></a>或现神通破魔军众。<a id="a-4C"></a>或现自在成无上道。<a id="a-4D"></a>或现诸王劝请说法。<a id="a-4E"></a>或现受请转妙法轮。<a id="a-4F"></a>或现天龙乾闼婆等。<a id="a-4G"></a>恭敬围绕。<a id="a-4H"></a>常随守护。<a id="a-4I"></a>或现其身遍入诸趣。<a id="a-4J"></a>或往一切众生住处。<a id="a-4K"></a>或时示现度众生已。<a id="a-4L"></a>入般涅槃为令世间咸增恋慕。<a id="a-4M"></a>或现舍利。<a id="a-4N"></a>全身碎身。<a id="a-4O"></a>分布人天令兴福祐。<a id="a-4P"></a>或遍人天。<a id="a-4Q"></a>起大塔庙。<a id="a-4R"></a>庄严国界。<a id="a-4S"></a>饶益众生。<a id="a-4T"></a>彼诸如来。<a id="a-4U"></a>于种种世界。<a id="a-4V"></a>种种趣生。<a id="a-4W"></a>种种部类。<a id="a-4X"></a>种种众会。<a id="a-4Y"></a>种种根器。<a id="a-4Z"></a>种种乐欲。<a id="a-4a"></a>种种业行。<a id="a-4b"></a>种种信解。<a id="a-4c"></a>种种根力。<a id="a-4d"></a>种种修习。<a id="a-4e"></a>种种行愿。<a id="a-4f"></a>种种觉悟。<a id="a-4g"></a>种种心想种种烦恼随眠习气。<a id="a-4h"></a>如是一切众生海中。<a id="a-4i"></a>以佛威力。<a id="a-4j"></a>广现神通。<a id="a-4k"></a>遍一切处。<a id="a-4l"></a>施作佛事。<a id="a-4m"></a>所谓或处极微尘量道场。<a id="a-4n"></a>或处无边广大道场。<a id="a-4o"></a>或处一由旬量道场。<a id="a-4p"></a>或处十由旬量道场。<a id="a-4q"></a>乃至或处与不可说不可说佛刹极微尘数诸世界海。<a id="a-4r"></a>其量正等众会道场。<a id="a-4s"></a>以种种神通。<a id="a-4t"></a>种种音声。<a id="a-4u"></a>种种言辞。<a id="a-4v"></a>种种辩才。<a id="a-4w"></a>种种训释。<a id="a-4x"></a>于诸如来圣谛海中。<a id="a-4y"></a>以种种无畏大师子吼。<a id="a-4z"></a>为种种众生。<a id="a-50"></a>演说种种修多罗海。<a id="a-51"></a>开示种种陀罗尼门。<a id="a-52"></a>普转种种如来法轮。<a id="a-53"></a>普授种种诸菩萨记。<a id="a-54"></a>彼诸如来所说法门所出言音。<a id="a-55"></a>善财童子。<a id="a-56"></a>悉能听受。<a id="a-57"></a>忆持不忘。<a id="a-58"></a>思惟观察。<a id="a-59"></a>亦见诸佛及诸菩萨不可思议诸三昧门自在神变。<a id="a-5A"></a>尔时解脱长者。<a id="a-5B"></a>现是相已。<a id="a-5C"></a>即从三昧安详而起。<a id="a-5D"></a>告善财童子言。<a id="a-5E"></a>善男子。<a id="a-5F"></a>我已于此甚深无碍庄严解脱门。<a id="a-5G"></a>自在入出。<a id="a-5H"></a>善男子。<a id="a-5I"></a>我住于此解脱门时。<a id="a-5J"></a>即见东方阎浮檀金光明世界。<a id="a-5K"></a>龙自在王如来应正等觉。<a id="a-5L"></a>道场众会之所围绕。<a id="a-5M"></a>毗卢遮那藏菩萨。<a id="a-5N"></a>而为上首又见南方速疾具足诸力世界。<a id="a-5O"></a>遍覆普香王如来应正等觉。<a id="a-5P"></a>道场众会之所围绕。<a id="a-5Q"></a>思惟心王菩萨。<a id="a-5R"></a>而为上首。<a id="a-5S"></a>又见西方具足一切香圆满光世界。<a id="a-5T"></a>须弥灯王如来应正等觉。<a id="a-5U"></a>道场众会之所围绕。<a id="a-5V"></a>无碍心菩萨。<a id="a-5W"></a>而为上首。<a id="a-5X"></a>又见北方袈裟幢世界。<a id="a-5Y"></a>金刚坚固如来应正等觉。<a id="a-5Z"></a>道场众会之所围绕。<a id="a-5a"></a>金刚游步勇猛行菩萨。<a id="a-5b"></a>而为上首。<a id="a-5c"></a>又见东北方一切殊胜妙宝世界。<a id="a-5d"></a>无所得境界眼毗卢遮那如来应正等觉。<a id="a-5e"></a>道场众会之所围绕。<a id="a-5f"></a>无所得妙变化菩萨。<a id="a-5g"></a>而为上首。<a id="a-5h"></a>又见东南方自在香焰光音世界。<a id="a-5i"></a>香灯王如来应正等觉。<a id="a-5j"></a>道场众会之所围绕。<a id="a-5k"></a>金刚焰慧自在妙因王菩萨。<a id="a-5l"></a>而为上首。<a id="a-5m"></a>又见西南方智日焰普光明世界。<a id="a-5n"></a>毗卢遮那普智声如来应正等觉。<a id="a-5o"></a>道场众会之所围绕。<a id="a-5p"></a>普焰垂髻变现香华光菩萨。<a id="a-5q"></a>而为上首。<a id="a-5r"></a>又见西北方普清净妙香庄严藏世界。<a id="a-5s"></a>无量功德海幢圆满光如来应正等觉。<a id="a-5t"></a>道场众会之所围绕。<a id="a-5u"></a>无碍威力身智幢王菩萨。<a id="a-5v"></a>而为上首。<a id="a-5w"></a>又见下方师子腾焰解脱光明世界。<a id="a-5x"></a>无碍法界幢具足智慧焰光如来应正等觉。<a id="a-5y"></a>道场众会之所围绕。<a id="a-5z"></a>法界智焰光明遍照世界幢菩萨。<a id="a-60"></a>而为上首。<a id="a-61"></a>又见上方光明遍照次第出现无尽佛世界。<a id="a-62"></a>名称无边无碍智慧圆满光幢王如来应正等觉。<a id="a-63"></a>道场众会之所围绕。<a id="a-64"></a>无碍精进力法界智幢王菩萨。<a id="a-65"></a>而为上首。<a id="a-66"></a>善男子。<a id="a-67"></a>我见如是十佛世尊。<a id="a-68"></a>而为上首。<a id="a-69"></a>如是乃至见于十方各十佛刹极微尘数诸佛如来应正等觉。<a id="a-6A"></a>道场众会之所围绕。<a id="a-6B"></a>一一皆有上首菩萨。<a id="a-6C"></a>并诸眷属。<a id="a-6D"></a>分明显现。<a id="a-6E"></a>然彼一切世界如来。<a id="a-6F"></a>不来至此。<a id="a-6G"></a>我身亦不往诣于彼。<a id="a-6H"></a>善男子。<a id="a-6I"></a>我若欲见安乐世界无量寿如来。<a id="a-6J"></a>随意即见。<a id="a-6K"></a>我若欲见白栴檀香世界月智如来。<a id="a-6L"></a>妙香世界宝光明如来。<a id="a-6M"></a>莲华世界宝莲华光明如来。<a id="a-6N"></a>妙金光世界寂静光如来。<a id="a-6O"></a>妙喜世界不动如来。<a id="a-6P"></a>善住世界师子相如来。<a id="a-6Q"></a>镜光明世界月觉如来。<a id="a-6R"></a>吉祥师子宝庄严世界毗卢遮那如来。<a id="a-6S"></a>如是十方一切世界所有如来。<a id="a-6T"></a>我若欲见。<a id="a-6U"></a>随意即见。<a id="a-6V"></a>然彼如来。<a id="a-6W"></a>不来至此。<a id="a-6X"></a>我不往彼。<a id="a-6Y"></a>善男子。<a id="a-6Z"></a>我若欲见尽过去际一切劫中。<a id="a-6a"></a>所有诸佛。<a id="a-6b"></a>及彼佛刹种种庄严。<a id="a-6c"></a>道场众会。<a id="a-6d"></a>神通变化。<a id="a-6e"></a>调伏众生。<a id="a-6f"></a>尽未来际。<a id="a-6g"></a>一切劫海。<a id="a-6h"></a>所有如来。<a id="a-6i"></a>及诸菩萨。<a id="a-6j"></a>庄严国土。<a id="a-6k"></a>众会道场。<a id="a-6l"></a>调伏众生神通变化。<a id="a-6m"></a>如是一切随念皆见。<a id="a-6n"></a>彼诸如来。<a id="a-6o"></a>及彼诸劫。<a id="a-6p"></a>一切佛刹。<a id="a-6q"></a>所有庄严。<a id="a-6r"></a>种种差别。<a id="a-6s"></a>不来至今。<a id="a-6t"></a>我心亦不入彼过未。<a id="a-6u"></a>然其所见。<a id="a-6v"></a>皆如现在。<a id="a-6w"></a>善男子。<a id="a-6x"></a>我能了知十方三世一切如来。<a id="a-6y"></a>及诸菩萨。<a id="a-6z"></a>国土庄严。<a id="a-70"></a>神通等事。<a id="a-71"></a>无所从来。<a id="a-72"></a>亦无所去。<a id="a-73"></a>无有行处。<a id="a-74"></a>亦无住处。<a id="a-75"></a>亦知己身无去无来。<a id="a-76"></a>无行住处。<a id="a-77"></a>所以者何。<a id="a-78"></a>知一切佛及与我心皆如梦故。<a id="a-79"></a>如梦所见从分别生。<a id="a-7A"></a>见一切佛从自心起。<a id="a-7B"></a>又知自心如器中水。<a id="a-7C"></a>悟解诸法如水中影。<a id="a-7D"></a>又知自心犹如幻术。<a id="a-7E"></a>知一切法如幻所作。<a id="a-7F"></a>又知自心诸佛菩萨悉皆如响。<a id="a-7G"></a>譬如空谷随声发响。<a id="a-7H"></a>悟解自心。<a id="a-7I"></a>随念见佛。<a id="a-7J"></a>我如是知。<a id="a-7K"></a>如是忆念。<a id="a-7L"></a>所见诸佛。<a id="a-7M"></a>皆由自心。<a id="a-7N"></a>善男子。<a id="a-7O"></a>当知菩萨修诸佛法。<a id="a-7P"></a>净诸佛刹。<a id="a-7Q"></a>积集妙行。<a id="a-7R"></a>调伏众生。<a id="a-7S"></a>发大誓愿。<a id="a-7T"></a>入一切智自在游戏不可思议解脱法门。<a id="a-7U"></a>得佛菩提。<a id="a-7V"></a>现大神通。<a id="a-7W"></a>遍往十方一切法界。<a id="a-7X"></a>以微细智。<a id="a-7Y"></a>普入诸劫。<a id="a-7Z"></a>如是一切佛菩萨法。<a id="a-7a"></a>皆由自心。<a id="a-7b"></a>善男子。<a id="a-7c"></a>诸业虚妄。<a id="a-7d"></a>积集名心。<a id="a-7e"></a>末那思量。<a id="a-7f"></a>意识分别。<a id="a-7g"></a>眼等五识。<a id="a-7h"></a>了境不同。<a id="a-7i"></a>愚痴凡夫。<a id="a-7j"></a>不能觉知。<a id="a-7k"></a>怖老病死。<a id="a-7l"></a>求入涅槃。<a id="a-7m"></a>生死涅槃。<a id="a-7n"></a>二俱不识。<a id="a-7o"></a>于一切境。<a id="a-7p"></a>妄起分别。<a id="a-7q"></a>又由未来诸根。<a id="a-7r"></a>五尘境界断灭。<a id="a-7s"></a>凡愚之人。<a id="a-7t"></a>以为涅槃。<a id="a-7u"></a>诸佛菩萨自证悟时。<a id="a-7v"></a>转阿赖耶。<a id="a-7w"></a>得本觉智。<a id="a-7x"></a>善男子。<a id="a-7y"></a>一切凡愚。<a id="a-7z"></a>迷佛方便。<a id="a-80"></a>执有三乘。<a id="a-81"></a>不了三界由心所起。<a id="a-82"></a>不知三世一切佛法自心现量。<a id="a-83"></a>见外五尘。<a id="a-84"></a>执为实有。<a id="a-85"></a>犹如牛羊不能觉知。<a id="a-86"></a>生死轮中无由出离。<a id="a-87"></a>善男子。<a id="a-88"></a>佛说诸法无生无灭。<a id="a-89"></a>亦无三世。<a id="a-8A"></a>何以故。<a id="a-8B"></a>如自心现五尘境界本无有故。<a id="a-8C"></a>有无诸法本不生故。<a id="a-8D"></a>如兔角等。<a id="a-8E"></a>圣者自悟境界如是。<a id="a-8F"></a>善男子。<a id="a-8G"></a>愚痴凡夫。<a id="a-8H"></a>妄起分别。<a id="a-8I"></a>无中执有。<a id="a-8J"></a>有中执无。<a id="a-8K"></a>取阿赖耶种种行相。<a id="a-8L"></a>堕于生灭二种见中。<a id="a-8M"></a>不了自心。<a id="a-8N"></a>而起分别。<a id="a-8O"></a>善男子。<a id="a-8P"></a>当知自心即是一切佛菩萨法。<a id="a-8Q"></a>由知自心即佛法故。<a id="a-8R"></a>则能净一切刹。<a id="a-8S"></a>入一切劫。<a id="a-8T"></a>是故。<a id="a-8U"></a>善男子。<a id="a-8V"></a>应以善法扶助自心。<a id="a-8W"></a>应以法雨润泽自心。<a id="a-8X"></a>应以妙法治净自心。<a id="a-8Y"></a>应以精进坚固自心。<a id="a-8Z"></a>应以忍辱卑下自心。<a id="a-8a"></a>应以禅定清净自心。<a id="a-8b"></a>应以智慧明利自心。<a id="a-8c"></a>应以佛德发起自心。<a id="a-8d"></a>应以平等广博自心。<a id="a-8e"></a>应以十力四无所畏明照自心。<a id="a-8f"></a>善男子。<a id="a-8g"></a>我唯于此如来甚深无碍庄严解脱法门。<a id="a-8h"></a>自在入出。<a id="a-8i"></a>如诸菩萨摩诃萨。<a id="a-8j"></a>住无碍智。<a id="a-8k"></a>行无碍行。<a id="a-8l"></a>于诸境界。<a id="a-8m"></a>无不通达。<a id="a-8n"></a>现前常得见一切佛广大三昧。<a id="a-8o"></a>住一切佛无涅槃际成正觉门。<a id="a-8p"></a>普遍了知诸三昧海所有境界。<a id="a-8q"></a>能随观察三世诸法悉皆平等。<a id="a-8r"></a>分身遍往一切刹海。<a id="a-8s"></a>入于诸佛无分别处。<a id="a-8t"></a>一切境界皆悉现前。<a id="a-8u"></a>常能观察一切诸法。<a id="a-8v"></a>以圆满智尽能说行一切菩萨功德行愿。<a id="a-8w"></a>于其身中。<a id="a-8x"></a>悉能显现一切世界成坏之相。<a id="a-8y"></a>而于自身。<a id="a-8z"></a>及彼世界。<a id="a-90"></a>不生二想。<a id="a-91"></a>如是妙行。<a id="a-92"></a>而我云何能知能说。<a id="a-93"></a>善男子。<a id="a-94"></a>从此南行阎浮提畔。<a id="a-95"></a>有一住处。<a id="a-96"></a>名遍无垢。<a id="a-97"></a>彼有比丘。<a id="a-98"></a>名曰海幢。<a id="a-99"></a>汝诣彼问。<a id="a-9A"></a>菩萨云何学菩萨行。<a id="a-9B"></a>修菩萨道。<a id="a-9C"></a>时善财童子。<a id="a-9D"></a>礼长者足。<a id="a-9E"></a>右绕观察。<a id="a-9F"></a>思惟瞻仰。<a id="a-9G"></a>称扬赞叹无量功德。<a id="a-9H"></a>念善知识能为救护。<a id="a-9I"></a>于善知识。<a id="a-9J"></a>常生欢喜。<a id="a-9K"></a>依善知识。<a id="a-9L"></a>发起行愿。<a id="a-9M"></a>由善知识。<a id="a-9N"></a>令我开悟。<a id="a-9O"></a>敬善知识。<a id="a-9P"></a>心无违逆。<a id="a-9Q"></a>事善知识。<a id="a-9R"></a>无有谄诳。<a id="a-9S"></a>于善知识。<a id="a-9T"></a>心常随顺。<a id="a-9U"></a>于善知识。<a id="a-9V"></a>起慈母想。<a id="a-9W"></a>令我远离一切颠倒。<a id="a-9X"></a>于善知识。<a id="a-9Y"></a>起慈父想。<a id="a-9Z"></a>令我成就菩萨善法。<a id="a-9a"></a>如是思惟。<a id="a-9b"></a>深生爱乐。<a id="a-9c"></a>悲泣流泪。<a id="a-9d"></a>辞退而去。</p>
  <p id="a9e">尔时善财童子。<a id="a-9f"></a>一心正念彼长者教。<a id="a-9g"></a>随顺观察。<a id="a-9h"></a>如说修行。<a id="a-9i"></a>忆持彼不思议菩萨解脱门。<a id="a-9j"></a>思惟彼不思议智慧光明门。<a id="a-9k"></a>深入彼不思议法界次第门。<a id="a-9l"></a>悟解彼不思议遍入普法门。<a id="a-9m"></a>明见彼不思议如来神变。<a id="a-9n"></a>观察彼不思议普入佛刹。<a id="a-9o"></a>深信彼不思议佛力庄严。<a id="a-9p"></a>照现彼不思议菩萨三昧。<a id="a-9q"></a>了达彼不思议差别世界。<a id="a-9r"></a>修集彼不思议菩萨净业。<a id="a-9s"></a>发起彼不思议广大誓愿。<a id="a-9t"></a>如是观察。<a id="a-9u"></a>渐次南行。<a id="a-9v"></a>向阎浮提畔无垢聚落。<a id="a-9w"></a>周遍寻觅海幢比丘。<a id="a-9x"></a>乃见处在经行林侧。<a id="a-9y"></a>结跏趺坐。<a id="a-9z"></a>端身正念。<a id="a-A0"></a>离出入息。<a id="a-A1"></a>无别思觉住不思议广大三昧。<a id="a-A2"></a>以三昧力。<a id="a-A3"></a>现大神通。<a id="a-A4"></a>于其身上。<a id="a-A5"></a>从顶至足。<a id="a-A6"></a>一切肢分。<a id="a-A7"></a>一切毛孔。<a id="a-A8"></a>悉现无量不思议数同自身相一切身云。<a id="a-A9"></a>遍一切处。<a id="a-AA"></a>现一切身。<a id="a-AB"></a>为普供养一切如来故。<a id="a-AC"></a>为普严净一切佛刹故。<a id="a-AD"></a>为普成熟一切菩萨故。<a id="a-AE"></a>为普调伏一切众生故。<a id="a-AF"></a>为普济拔诸苦蕴故。<a id="a-AG"></a>为普除断三恶趣故。<a id="a-AH"></a>为普开示人天路故。<a id="a-AI"></a>为普销灭烦恼毒故。<a id="a-AJ"></a>为令众生普入甚深智慧海故。<a id="a-AK"></a>为令众生究竟安住一切智故从两足下。<a id="a-AL"></a>出无数佛刹极微尘数长者居士婆罗门众相似身云。<a id="a-AM"></a>首戴华冠。<a id="a-AN"></a>身垂璎珞明珠系顶。<a id="a-AO"></a>被服庄严。<a id="a-AP"></a>无量童男以为眷属。<a id="a-AQ"></a>普往十方一切世界。<a id="a-AR"></a>悉以一切上妙供具。<a id="a-AS"></a>普施众生。<a id="a-AT"></a>所谓普雨一切上味如法饮食。<a id="a-AU"></a>一切上妙杂色宝华。<a id="a-AV"></a>一切衣服。<a id="a-AW"></a>一切璎珞。<a id="a-AX"></a>一切鬘带。<a id="a-AY"></a>一切熏香。<a id="a-AZ"></a>一切涂香。<a id="a-Aa"></a>一切宝器。<a id="a-Ab"></a>一切宫室。<a id="a-Ac"></a>一切欲乐资生之具。<a id="a-Ad"></a>于一切处。<a id="a-Ae"></a>救摄一切贫穷众生。<a id="a-Af"></a>充济所须令其满足。<a id="a-Ag"></a>安慰一切苦恼众生。<a id="a-Ah"></a>获身心乐令其欢喜。<a id="a-Ai"></a>成熟一切善根众生。<a id="a-Aj"></a>心意调柔。<a id="a-Ak"></a>令其清净究竟无上菩提之道。<a id="a-Al"></a>如是示现充满十方。</p>
  <p id="aAm">从其两膝。<a id="a-An"></a>出现无数百千万亿诸刹帝利。<a id="a-Ao"></a>及婆罗门。<a id="a-Ap"></a>并其眷属相似身云。<a id="a-Aq"></a>皆悉聪慧。<a id="a-Ar"></a>具诸艺业。<a id="a-As"></a>世出世间。<a id="a-At"></a>无不通达。<a id="a-Au"></a>种种色相。<a id="a-Av"></a>种种形貌。<a id="a-Aw"></a>种种衣服上妙庄严。<a id="a-Ax"></a>普遍十方一切世界。<a id="a-Ay"></a>恒以四摄。<a id="a-Az"></a>摄诸众生。<a id="a-B0"></a>谓与财宝。<a id="a-B1"></a>令其富乐。<a id="a-B2"></a>可意语言。<a id="a-B3"></a>令闻欢喜。<a id="a-B4"></a>或以同事。<a id="a-B5"></a>劝导诱进。<a id="a-B6"></a>如是一切。<a id="a-B7"></a>贫者令足。<a id="a-B8"></a>病者令愈。<a id="a-B9"></a>危者令安。<a id="a-BA"></a>怖者令止。<a id="a-BB"></a>有忧苦者。<a id="a-BC"></a>令其快乐。<a id="a-BD"></a>复以方便。<a id="a-BE"></a>咸使发心。<a id="a-BF"></a>授以正法。<a id="a-BG"></a>令其开悟。<a id="a-BH"></a>速疾令其离诸不善。<a id="a-BI"></a>集众善法。<a id="a-BJ"></a>从生死泥。<a id="a-BK"></a>拔济令出。<a id="a-BL"></a>住真实义无畏法中。<a id="a-BM"></a>如是示现。<a id="a-BN"></a>充满十方从其脐轮。<a id="a-BO"></a>出等众生数异道诸仙相似身云。<a id="a-BP"></a>种种形相各别庄严。<a id="a-BQ"></a>或服草衣。<a id="a-BR"></a>或衣树皮。<a id="a-BS"></a>皆执澡瓶。<a id="a-BT"></a>威仪寂静。<a id="a-BU"></a>将诸仙众。<a id="a-BV"></a>足步虚空。<a id="a-BW"></a>往返周旋十方世界。<a id="a-BX"></a>咸出无量歌赞之声。<a id="a-BY"></a>称扬诸佛所有功德。<a id="a-BZ"></a>或叹菩萨所修梵行。<a id="a-Ba"></a>所说妙法。<a id="a-Bb"></a>所证清净。<a id="a-Bc"></a>其音和雅。<a id="a-Bd"></a>美妙清彻。<a id="a-Be"></a>普闻十方无有障碍。<a id="a-Bf"></a>调伏成熟一切众生。<a id="a-Bg"></a>普摄诸根。<a id="a-Bh"></a>不令放逸。<a id="a-Bi"></a>令其观察真实境界。<a id="a-Bj"></a>或说诸法皆无自性。<a id="a-Bk"></a>使其发起一切智心。<a id="a-Bl"></a>令其安住究竟实道。<a id="a-Bm"></a>或说世间资生言论。<a id="a-Bn"></a>或现方域导俗轨仪。<a id="a-Bo"></a>种种善巧。<a id="a-Bp"></a>随宜化度。<a id="a-Bq"></a>开一切智出要法门。<a id="a-Br"></a>令诸众生普得饶益。<a id="a-Bs"></a>随其次第。<a id="a-Bt"></a>各修其业。<a id="a-Bu"></a>如是示现。<a id="a-Bv"></a>充满十方。</p>
  <p id="aBw">从其两胁。<a id="a-Bx"></a>出不思议无数龙王龙子龙女。<a id="a-By"></a>并其眷属相似身云。<a id="a-Bz"></a>现不思议诸龙神变。<a id="a-C0"></a>遍满虚空。<a id="a-C1"></a>所谓雨不思议宝香庄严云。<a id="a-C2"></a>不思议宝华庄严云。<a id="a-C3"></a>不思议宝鬘庄严云。<a id="a-C4"></a>不思议宝盖庄严云。<a id="a-C5"></a>不思议宝幢庄严云。<a id="a-C6"></a>不思议宝幡庄严云。<a id="a-C7"></a>不思议种种妙宝璎珞庄严云。<a id="a-C8"></a>不思议大摩尼宝王庄严云。<a id="a-C9"></a>不思议种种宝座庄严云。<a id="a-CA"></a>不思议天宝严具庄严云。<a id="a-CB"></a>不思议天宝宫殿庄严云。<a id="a-CC"></a>不思议诸天采女歌咏赞叹庄严云。<a id="a-CD"></a>不思议天宝珠网庄严云。<a id="a-CE"></a>不思议摩尼须叶台蕊宝莲华庄严云。<a id="a-CF"></a>不思议一切摩尼宝冠庄严云。<a id="a-CG"></a>不思议无边光焰天宝庄严云。<a id="a-CH"></a>不思议华鬘幢盖天身庄严云。<a id="a-CI"></a>不思议恭敬合掌诸天采女云。<a id="a-CJ"></a>不思议含辉吐焰金色莲华云。<a id="a-CK"></a>不思议演说一切诸佛功德大音声云。<a id="a-CL"></a>如是一切。<a id="a-CM"></a>普遍虚空。<a id="a-CN"></a>以为庄严。<a id="a-CO"></a>周遍十方一切世界诸佛道场。<a id="a-CP"></a>而为供养。<a id="a-CQ"></a>普令众生皆生欢喜。<a id="a-CR"></a>除烦恼热。<a id="a-CS"></a>得清凉乐。<a id="a-CT"></a>如是示现。<a id="a-CU"></a>充满十方。</p>
  <p id="aCV">从其胸臆吉祥相中。<a id="a-CW"></a>出无数佛刹极微尘数阿修罗王。<a id="a-CX"></a>并其眷属相似身云。<a id="a-CY"></a>皆悉示现不可思议巧幻术力。<a id="a-CZ"></a>种种神变。<a id="a-Ca"></a>充满虚空。<a id="a-Cb"></a>所谓能令无量百千万亿世界。<a id="a-Cc"></a>皆悉震动。<a id="a-Cd"></a>一切山王互相冲击。<a id="a-Ce"></a>一切海水皆大涌沸。<a id="a-Cf"></a>诸天宫殿无不动摇。<a id="a-Cg"></a>诸魔光明无不隐蔽。<a id="a-Ch"></a>诸魔军众无不摧伏。<a id="a-Ci"></a>普令众生舍离憍慢。<a id="a-Cj"></a>心无放逸。<a id="a-Ck"></a>除悭嫉垢。<a id="a-Cl"></a>息诸怨害。<a id="a-Cm"></a>咸起慈心。<a id="a-Cn"></a>破烦恼山。<a id="a-Co"></a>竭爱欲海。<a id="a-Cp"></a>长无斗诤。<a id="a-Cq"></a>永共和善。<a id="a-Cr"></a>复以幻力游戏神通。<a id="a-Cs"></a>开悟群生。<a id="a-Ct"></a>令离贪着。<a id="a-Cu"></a>于诸恶法。<a id="a-Cv"></a>常乐远离。<a id="a-Cw"></a>怖畏生死。<a id="a-Cx"></a>欣求解脱。<a id="a-Cy"></a>令出世间一切诸趣。<a id="a-Cz"></a>令住无上菩提之心。<a id="a-D0"></a>令修菩萨清净妙行。<a id="a-D1"></a>令趣菩萨波罗蜜道。<a id="a-D2"></a>令入一切诸菩萨地。<a id="a-D3"></a>令照菩萨微妙法门。<a id="a-D4"></a>令观菩萨方便善巧。<a id="a-D5"></a>如是示现。<a id="a-D6"></a>遍周法界。</p>
  <p id="aD7">从其背出无量阿僧祇佛刹极微尘数声闻独觉相似身云。<a id="a-D8"></a>为诸众生应以二乘而受化者。<a id="a-D9"></a>广说法要。<a id="a-DA"></a>令其调伏。<a id="a-DB"></a>所谓为执我者。<a id="a-DC"></a>说无有我。<a id="a-DD"></a>为执常者说行无常。<a id="a-DE"></a>为贪行者。<a id="a-DF"></a>说不净观。<a id="a-DG"></a>为嗔行者。<a id="a-DH"></a>说慈心观。<a id="a-DI"></a>为痴行者。<a id="a-DJ"></a>说缘起观。<a id="a-DK"></a>为等分者。<a id="a-DL"></a>说与智慧。<a id="a-DM"></a>相应境界。<a id="a-DN"></a>各别对治。<a id="a-DO"></a>令遍观察。<a id="a-DP"></a>为于境界生乐著者。<a id="a-DQ"></a>说离诸着无所有性。<a id="a-DR"></a>为遍耽滞五欲境界说离诸欲无染着性。<a id="a-DS"></a>为着寂静定所系者。<a id="a-DT"></a>说大愿门。<a id="a-DU"></a>令深爱乐。<a id="a-DV"></a>誓普饶益一切众生转于法轮。<a id="a-DW"></a>尽未来际。<a id="a-DX"></a>令诸众生所愿皆满。<a id="a-DY"></a>如是遍周一切法界从其两肩。<a id="a-DZ"></a>出阿僧祇佛刹极微尘数夜叉罗刹王。<a id="a-Da"></a>种种形貌种种色相长短广狭。<a id="a-Db"></a>种种仪容威势雄猛甚可怖畏无量眷属。<a id="a-Dc"></a>而自围绕。<a id="a-Dd"></a>现种种神力。<a id="a-De"></a>吼种种大声。<a id="a-Df"></a>随其所应。<a id="a-Dg"></a>作种种方便。<a id="a-Dh"></a>遍满十方一切世界。<a id="a-Di"></a>守护一切善行众生。<a id="a-Dj"></a>及诸贤圣菩萨众会说法道场。<a id="a-Dk"></a>诸有受持菩萨净行。<a id="a-Dl"></a>欣求如来一切正智。<a id="a-Dm"></a>若向正住。<a id="a-Dn"></a>及正住者。<a id="a-Do"></a>或时现作执金刚神。<a id="a-Dp"></a>守护诸佛。<a id="a-Dq"></a>承事供养。<a id="a-Dr"></a>及佛住处。<a id="a-Ds"></a>或遍守护一切世间。<a id="a-Dt"></a>令其不入一切恶道。<a id="a-Du"></a>有恐怖者。<a id="a-Dv"></a>令得安隐。<a id="a-Dw"></a>有疾病者。<a id="a-Dx"></a>令得除差。<a id="a-Dy"></a>在厄难者。<a id="a-Dz"></a>令除苦恼。<a id="a-E0"></a>有过恶者。<a id="a-E1"></a>令自厌悔。<a id="a-E2"></a>有灾横者令其息灭。<a id="a-E3"></a>积集福智大心众生。<a id="a-E4"></a>令其能转诸佛法轮舍生死轮。<a id="a-E5"></a>住正法轮。<a id="a-E6"></a>摧灭一切异道邪论。<a id="a-E7"></a>如是利益。<a id="a-E8"></a>遍满十方一切法界。</p>
  <p id="aE9">从其腹。<a id="a-EA"></a>出无量百千阿僧祇佛刹极微尘数紧那罗王。<a id="a-EB"></a>各与无数百千万亿紧那罗女。<a id="a-EC"></a>眷属围绕。<a id="a-ED"></a>无量佛刹极微尘数乾闼婆王。<a id="a-EE"></a>各与无数百千万亿乾闼婆女。<a id="a-EF"></a>眷属围绕。<a id="a-EG"></a>各奏无数阿僧祇百千天乐。<a id="a-EH"></a>歌咏赞叹一切诸法。<a id="a-EI"></a>缘生实性。<a id="a-EJ"></a>歌咏赞叹一切诸佛难思功德。<a id="a-EK"></a>歌咏赞叹发菩提心普遍威力。<a id="a-EL"></a>歌咏赞叹一切菩萨修圆满行。<a id="a-EM"></a>歌咏赞叹一切诸佛成正觉门。<a id="a-EN"></a>歌咏赞叹一切诸佛转法轮门。<a id="a-EO"></a>歌咏赞叹一切诸佛现神变门。<a id="a-EP"></a>歌咏赞叹一切诸佛般涅槃门。<a id="a-EQ"></a>歌咏赞叹守护一切诸佛教门。<a id="a-ER"></a>歌咏赞叹令诸众生皆欢喜门。<a id="a-ES"></a>开示演说严净一切诸佛刹门。<a id="a-ET"></a>开示演说一切诸佛微妙法门。<a id="a-EU"></a>开示演说照一切法无障碍门。<a id="a-EV"></a>开示演说发起一切诸善根门。<a id="a-EW"></a>如是利益。<a id="a-EX"></a>充满十方。</p>
  <p id="aEY">从其面门。<a id="a-EZ"></a>出无量百千阿僧祇佛刹极微尘数转轮圣王。<a id="a-Ea"></a>七宝具足。<a id="a-Eb"></a>四兵围绕。<a id="a-Ec"></a>放大舍光。<a id="a-Ed"></a>雨无尽宝。<a id="a-Ee"></a>最胜摩尼。<a id="a-Ef"></a>庄严世界。<a id="a-Eg"></a>普施众生。<a id="a-Eh"></a>咸令充足。<a id="a-Ei"></a>令断十恶。<a id="a-Ej"></a>修行十善。<a id="a-Ek"></a>所谓一切屠猎渔捕暴恶众生。<a id="a-El"></a>令起慈悲。<a id="a-Em"></a>不断生命。<a id="a-En"></a>贫乏苦恼下劣众生。<a id="a-Eo"></a>令其永舍不与取行。<a id="a-Ep"></a>常行惠施。<a id="a-Eq"></a>能舍无量百千万亿端正采女。<a id="a-Er"></a>心无吝惜。<a id="a-Es"></a>令诸众生。<a id="a-Et"></a>永断邪淫。<a id="a-Eu"></a>修持梵行。<a id="a-Ev"></a>虚诳众生。<a id="a-Ew"></a>令其究竟常真实语。<a id="a-Ex"></a>不作虚诳无益谈说。<a id="a-Ey"></a>令摄他语。<a id="a-Ez"></a>不行离间。<a id="a-F0"></a>常乐和合。<a id="a-F1"></a>无有乖诤。<a id="a-F2"></a>令柔软语。<a id="a-F3"></a>无有粗恶。<a id="a-F4"></a>杂秽语者。<a id="a-F5"></a>令常演说甚深决定明了之义。<a id="a-F6"></a>顺佛法语。<a id="a-F7"></a>利益修行。<a id="a-F8"></a>永断绮饰无义言辞。<a id="a-F9"></a>令诸众生。<a id="a-FA"></a>深入法句。<a id="a-FB"></a>多贪欲者。<a id="a-FC"></a>令其少欲修习知足。<a id="a-FD"></a>最胜端严无生正行。<a id="a-FE"></a>多怒害者令除嗔恚。<a id="a-FF"></a>于诸众生。<a id="a-FG"></a>恒起慈心。<a id="a-FH"></a>心无瑕垢。<a id="a-FI"></a>为说大悲。<a id="a-FJ"></a>欢喜摄受。<a id="a-FK"></a>令入佛法。<a id="a-FL"></a>堕见网者。<a id="a-FM"></a>为说实义。<a id="a-FN"></a>令观诸法。<a id="a-FO"></a>深入因缘。<a id="a-FP"></a>善明谛理。<a id="a-FQ"></a>决择正邪。<a id="a-FR"></a>令心清净。<a id="a-FS"></a>拔邪见刺。<a id="a-FT"></a>破疑惑山。<a id="a-FU"></a>令诸众生悟心实性。<a id="a-FV"></a>具足通达趣入甚深。<a id="a-FW"></a>一切障碍。<a id="a-FX"></a>悉皆除灭。<a id="a-FY"></a>如是所作。<a id="a-FZ"></a>充满法界。</p>
  <p id="aFa">从其两目。<a id="a-Fb"></a>出无量百千阿僧祇佛刹极微尘数广大日轮。<a id="a-Fc"></a>放大光明。<a id="a-Fd"></a>普照一切诸大地狱。<a id="a-Fe"></a>所有苦恼。<a id="a-Ff"></a>悉令除灭。<a id="a-Fg"></a>又照一切世界中间。<a id="a-Fh"></a>令除黑闇睹见光明。<a id="a-Fi"></a>又照一切十方世界饿鬼傍生。<a id="a-Fj"></a>令其舍离愚痴翳障。<a id="a-Fk"></a>得大智慧。<a id="a-Fl"></a>拔除众苦。<a id="a-Fm"></a>复于一切垢浊世界。<a id="a-Fn"></a>放清净光。<a id="a-Fo"></a>白银世界放黄金光黄金世界放白银光。<a id="a-Fp"></a>琉璃世界放玻璃光。<a id="a-Fq"></a>玻璃世界放琉璃光。<a id="a-Fr"></a>砗磲世界放码瑙光。<a id="a-Fs"></a>码瑙世界放砗磲光。<a id="a-Ft"></a>赤珠世界放日藏摩尼王光。<a id="a-Fu"></a>日藏摩尼王世界放赤珠光。<a id="a-Fv"></a>帝青世界放月藏焰网摩尼宝王光。<a id="a-Fw"></a>月藏焰网摩尼宝王世界放帝青光。<a id="a-Fx"></a>纯宝所成世界放杂宝光。<a id="a-Fy"></a>杂宝所成世界放纯宝光。<a id="a-Fz"></a>如是光明。<a id="a-G0"></a>普照佛刹道场众会。<a id="a-G1"></a>而作佛事。<a id="a-G2"></a>照诸众生心之稠林。<a id="a-G3"></a>办诸众生无量事业。<a id="a-G4"></a>严饰一切世间境界。<a id="a-G5"></a>令诸众生心得清凉。<a id="a-G6"></a>生大欢喜。<a id="a-G7"></a>安隐快乐。<a id="a-G8"></a>如是所作。<a id="a-G9"></a>充满法界。</p>
 </body>
</html>