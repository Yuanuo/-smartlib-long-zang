<!doctype html>
<html id="z3IBTZ5Jh" data-ver="1709">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘华严部">
  <meta period="西晋">
 </head>
 <body>
  <h1 id="a1">等目菩萨所问三昧经卷下</h1>
  <h2 id="a2">分别身行大慧空品第十一</h2>
  <p id="a3">又复族姓子。<a id="a-4"></a>菩萨大士。<a id="a-5"></a>于己身尽其身。<a id="a-6"></a>等如幻。<a id="a-7"></a>眼之所见。<a id="a-8"></a>随于法界。<a id="a-9"></a>菩萨之定兴。<a id="a-A"></a>亦等于身诸毛孔。<a id="a-B"></a>一一之毛。<a id="a-C"></a>现诸法界。<a id="a-D"></a>而菩萨居之正受。<a id="a-E"></a>彼亦住于幻法耳。<a id="a-F"></a>及所知诸国土。<a id="a-G"></a>亦如彼法俗。<a id="a-H"></a>以知诸法。<a id="a-I"></a>便知亿那术。<a id="a-J"></a>无数国土。<a id="a-K"></a>复知无得之得。<a id="a-L"></a>佛刹尘数之国土。<a id="a-M"></a>于彼诸国土。<a id="a-N"></a>等现有佛菩萨围绕。<a id="a-O"></a>而皆具足。<a id="a-P"></a>净复清净。<a id="a-Q"></a>皆悉勇猛。<a id="a-R"></a>贤行辩才。<a id="a-S"></a>而大庄严。<a id="a-T"></a>无量觉饰。<a id="a-U"></a>如日明曜。<a id="a-V"></a>众宝严好。<a id="a-W"></a>于彼若十劫。<a id="a-X"></a>若百若千。<a id="a-Y"></a>若百千若亿。<a id="a-Z"></a>若亿千那术。<a id="a-a"></a>若无数无限。<a id="a-b"></a>无边无际。<a id="a-c"></a>极尽无尽之数。<a id="a-d"></a>至如佛刹尘劫之数。<a id="a-e"></a>行菩萨诸行。<a id="a-f"></a>所依住者。<a id="a-g"></a>而不可尽极。<a id="a-h"></a>菩萨于彼。<a id="a-i"></a>作是定正受。<a id="a-j"></a>而复觉悟。<a id="a-k"></a>于此而正受。<a id="a-l"></a>于彼定而觉悟。<a id="a-m"></a>彼普入诸国土。<a id="a-n"></a>于彼而化众。<a id="a-o"></a>化众生界。<a id="a-p"></a>皆使悉入法界。<a id="a-q"></a>而晓了过去诸慧。<a id="a-r"></a>而复现处说于经法。<a id="a-s"></a>明晓无具。<a id="a-t"></a>无挂碍眼所分别。<a id="a-u"></a>于法而自在。<a id="a-v"></a>卓然而过。<a id="a-w"></a>耳所分别。<a id="a-x"></a>致度无极。<a id="a-y"></a>鼻所分别。<a id="a-z"></a>亦复以权。<a id="a-10"></a>口所分别。<a id="a-11"></a>悉之明了。<a id="a-12"></a>身所分别。<a id="a-13"></a>亦具晓解。<a id="a-14"></a>心所分别。<a id="a-15"></a>慧念满具。<a id="a-16"></a>彼以此慧。<a id="a-17"></a>作是明了。<a id="a-18"></a>便得十亿千总持。<a id="a-19"></a>何谓十。<a id="a-1A"></a>以法普顺诸土。<a id="a-1B"></a>得成十亿千清净之行。<a id="a-1C"></a>解了十亿千神诸顺。<a id="a-1D"></a>入普智行。<a id="a-1E"></a>得具满十亿千神通。<a id="a-1F"></a>得入十亿千定意行。<a id="a-1G"></a>得十亿千神足。<a id="a-1H"></a>而致具满。<a id="a-1I"></a>得致增益十亿千力。<a id="a-1J"></a>得具满十亿千诚性。<a id="a-1K"></a>得显现十亿千所依住处。<a id="a-1L"></a>得致十亿千感动。<a id="a-1M"></a>是为十。<a id="a-1N"></a>菩萨复有十体。<a id="a-1O"></a>以致成就亿千。<a id="a-1P"></a>菩萨有十行处。<a id="a-1Q"></a>具满亿千。<a id="a-1R"></a>菩萨有十藏。<a id="a-1S"></a>以过平等亿千。<a id="a-1T"></a>菩萨有十行。<a id="a-1U"></a>于亿千而显光曜。<a id="a-1V"></a>菩萨有十住。<a id="a-1W"></a>以宣亿千之教说。<a id="a-1X"></a>菩萨有十愿。<a id="a-1Y"></a>而过亿千德善之行。<a id="a-1Z"></a>菩萨有十悔过诚。<a id="a-1a"></a>立亿千修德之行。<a id="a-1b"></a>菩萨有十明显。<a id="a-1c"></a>得致亿千清净之行。<a id="a-1d"></a>菩萨有十向胜。<a id="a-1e"></a>致亿千以自明显。<a id="a-1f"></a>菩萨有十说。<a id="a-1g"></a>以得亿千照明之德。<a id="a-1h"></a>菩萨有十清净果。<a id="a-1i"></a>达亿千而致清净。<a id="a-1j"></a>是谓菩萨大士行具无数身。<a id="a-1k"></a>成就无数德。<a id="a-1l"></a>满无吾我德。<a id="a-1m"></a>成致无数行。<a id="a-1n"></a>修无思议德。<a id="a-1o"></a>行无称限德。<a id="a-1p"></a>满无我我行。<a id="a-1q"></a>致无德之获。<a id="a-1r"></a>无尽念无我德行。<a id="a-1s"></a>菩萨以此行。<a id="a-1t"></a>而具足诸德。<a id="a-1u"></a>得致平等行。<a id="a-1v"></a>而自庄严。<a id="a-1w"></a>得致显豫调和柔弱。<a id="a-1x"></a>得致奉持得致供养。<a id="a-1y"></a>而为殊增。<a id="a-1z"></a>得无喻者。<a id="a-20"></a>得为勇捍。<a id="a-21"></a>菩萨于是法。<a id="a-22"></a>得自在。<a id="a-23"></a>菩萨依是定。<a id="a-24"></a>于东方乃十佛刹无数千尘数如来所。<a id="a-25"></a>建立以一一名字。<a id="a-26"></a>一一名字。<a id="a-27"></a>彼十佛刹如尘之等。<a id="a-28"></a>无能念限者。<a id="a-29"></a>从彼一尘。<a id="a-2A"></a>分为佛刹无数千如尘数。<a id="a-2B"></a>以遍其中。<a id="a-2C"></a>亦无觉知。<a id="a-2D"></a>而无增减。<a id="a-2E"></a>如一之不觉。<a id="a-2F"></a>而无增减。<a id="a-2G"></a>普于诸刹如尘数。<a id="a-2H"></a>亦如是。<a id="a-2I"></a>如东之所为。<a id="a-2J"></a>南西北隅上下。<a id="a-2K"></a>亦如是。<a id="a-2L"></a>其一尘分破之所可着处。<a id="a-2M"></a>其数亦如上。<a id="a-2N"></a>其菩萨。<a id="a-2O"></a>能建立之。<a id="a-2P"></a>普能现其身。<a id="a-2Q"></a>是彼菩萨。<a id="a-2R"></a>于诸佛刹。<a id="a-2S"></a>普能清净所建置也。<a id="a-2T"></a>以如来身无限故。<a id="a-2U"></a>又于光明。<a id="a-2V"></a>而得自在。<a id="a-2W"></a>复以无思议故。<a id="a-2X"></a>得有感动。<a id="a-2Y"></a>使普现耳。<a id="a-2Z"></a>如来耳之所宣。<a id="a-2a"></a>亦复无量。<a id="a-2b"></a>如来鼻之分别。<a id="a-2c"></a>亦无限量。<a id="a-2d"></a>如来口所分别。<a id="a-2e"></a>而现平等。<a id="a-2f"></a>如来身于细滑。<a id="a-2g"></a>而顺行之。<a id="a-2h"></a>如来心所现。<a id="a-2i"></a>而不可限。<a id="a-2j"></a>如来正觉所知念。<a id="a-2k"></a>亦无限量。<a id="a-2l"></a>宣如来音声清净。<a id="a-2m"></a>普显现如来法轮。<a id="a-2n"></a>而无回还。<a id="a-2o"></a>使一切普知如来圣众而无限数。<a id="a-2p"></a>如来法觉。<a id="a-2q"></a>而亦无限。<a id="a-2r"></a>而普顺导。<a id="a-2s"></a>普现兴显如来功德之本。<a id="a-2t"></a>现入如来之定。<a id="a-2u"></a>如来之德。<a id="a-2v"></a>于三世修行。<a id="a-2w"></a>而无数如来现兴显诸法。<a id="a-2x"></a>如来所建立宣音声说。<a id="a-2y"></a>是为十。<a id="a-2z"></a>现建立如来之土。<a id="a-30"></a>以佛音声。<a id="a-31"></a>而普雨诸法。<a id="a-32"></a>使其音声。<a id="a-33"></a>普闻诸土。<a id="a-34"></a>广宣传佛之正受。<a id="a-35"></a>亦复普宣诸佛世尊。<a id="a-36"></a>贤圣之众。<a id="a-37"></a>建立诸佛无思议法。<a id="a-38"></a>所宣诸法。<a id="a-39"></a>悉如幻化。<a id="a-3A"></a>宣演诸法。<a id="a-3B"></a>而无所著。<a id="a-3C"></a>悉明显一切法场。<a id="a-3D"></a>普悉畅现如来众德之行。<a id="a-3E"></a>是为十。<a id="a-3F"></a>一切诸定。<a id="a-3G"></a>顺导如幻。<a id="a-3H"></a>建立心如幻。<a id="a-3I"></a>解无挂碍。<a id="a-3J"></a>菩萨于此法界。<a id="a-3K"></a>而悉自在。<a id="a-3L"></a>乃为建立菩萨耳。<a id="a-3M"></a>彼诸佛世尊。<a id="a-3N"></a>于诸种种心意。<a id="a-3O"></a>以一一名字。<a id="a-3P"></a>而现无数佛土。<a id="a-3Q"></a>无数千如尘数诸如来。<a id="a-3R"></a>以一一名字。<a id="a-3S"></a>如尘之数。<a id="a-3T"></a>以一一之尘。<a id="a-3U"></a>立置如十佛刹。<a id="a-3V"></a>至九数如尘数佛刹。<a id="a-3W"></a>亦无增减。<a id="a-3X"></a>无能知所取着之者。<a id="a-3Y"></a>是菩萨所建立也。<a id="a-3Z"></a>修应无遍数行。<a id="a-3a"></a>亦心所建立。<a id="a-3b"></a>以无著行意所建立。<a id="a-3c"></a>于诸法而无惑故。<a id="a-3d"></a>念所建立。<a id="a-3e"></a>于诸法慧分别故。<a id="a-3f"></a>行所建立。<a id="a-3g"></a>诸法所受处故。<a id="a-3h"></a>行所建立。<a id="a-3i"></a>顺奉诸法故。<a id="a-3j"></a>亦觉道所建立。<a id="a-3k"></a>修行普宣传法故。<a id="a-3l"></a>亦建立无数诸情。<a id="a-3m"></a>以建神通分别于法用权慧故为无起行。<a id="a-3n"></a>所建立明了。<a id="a-3o"></a>法界无所著故。<a id="a-3p"></a>亦住修入慧行。<a id="a-3q"></a>无限慧清净故。<a id="a-3r"></a>亦住于等正觉。<a id="a-3s"></a>普于诸国土。<a id="a-3t"></a>而现感动故。<a id="a-3u"></a>菩萨以此。<a id="a-3v"></a>而住诸定故。<a id="a-3w"></a>得充十海之门。<a id="a-3x"></a>何谓为十。<a id="a-3y"></a>一者谓现充佛海。<a id="a-3z"></a>顺导诸海故。<a id="a-40"></a>二者以过法海。<a id="a-41"></a>行了慧海故。<a id="a-42"></a>三者住诸明曜。<a id="a-43"></a>于情无所著故。<a id="a-44"></a>四者以慧感动。<a id="a-45"></a>用敷音声故。<a id="a-46"></a>五者念诸情之海。<a id="a-47"></a>顺以权慧故。<a id="a-48"></a>六者晓了心海。<a id="a-49"></a>一切无种种之观。<a id="a-4A"></a>而知无数心故。<a id="a-4B"></a>七者满于行海。<a id="a-4C"></a>具足愿故。<a id="a-4D"></a>八者具满一切行愿海故。<a id="a-4E"></a>(少第九一法)十者成致一切于觉道故。<a id="a-4F"></a>是为十。<a id="a-4G"></a>菩萨成满一切道德之海也。<a id="a-4H"></a>菩萨有十事。<a id="a-4I"></a>得致上尊。<a id="a-4J"></a>何谓十。<a id="a-4K"></a>一者以上尊。<a id="a-4L"></a>顺导一切。<a id="a-4M"></a>二者求于最上。<a id="a-4N"></a>化导众生。<a id="a-4O"></a>三者求向上尊。<a id="a-4P"></a>则达诸梵行。<a id="a-4Q"></a>四者致最上力。<a id="a-4R"></a>求具得之。<a id="a-4S"></a>五者求无伦侣。<a id="a-4T"></a>于一切极世。<a id="a-4U"></a>六者求无过踰。<a id="a-4V"></a>胜魔故。<a id="a-4W"></a>七者求以明畅。<a id="a-4X"></a>度一切恶道故。<a id="a-4Y"></a>八者求无所依。<a id="a-4Z"></a>于诸所生。<a id="a-4a"></a>九者为尊于诸佛法。<a id="a-4b"></a>十者求为自在。<a id="a-4c"></a>于诸众生。<a id="a-4d"></a>将有勇健。<a id="a-4e"></a>是为菩萨最上十尊法也。</p>
  <p id="a4f">菩萨复有十事。<a id="a-4g"></a>兴起于众生之界。<a id="a-4h"></a>何谓为十。<a id="a-4i"></a>一者常志出家。<a id="a-4j"></a>欲度众生故。<a id="a-4k"></a>二者无其回转进最猛力故。<a id="a-4l"></a>三者求依诸佛。<a id="a-4m"></a>受行行故。<a id="a-4n"></a>四者有无限力。<a id="a-4o"></a>进诸法故。<a id="a-4p"></a>五者寂定之力。<a id="a-4q"></a>于诸法自在故。<a id="a-4r"></a>六者心无回还。<a id="a-4s"></a>顺导力故。<a id="a-4t"></a>七者于义自在。<a id="a-4u"></a>本无法力故。<a id="a-4v"></a>八者为大智慧。<a id="a-4w"></a>宣法无挂碍力故。<a id="a-4x"></a>九者勇猛力。<a id="a-4y"></a>法所建立故。<a id="a-4z"></a>十者分别力。<a id="a-50"></a>宣布无量慧故。<a id="a-51"></a>是谓十种之力。<a id="a-52"></a>而复致十大勇力。<a id="a-53"></a>何谓十。<a id="a-54"></a>一者最健之力。<a id="a-55"></a>二者无过踰之力。<a id="a-56"></a>三者无量之力。<a id="a-57"></a>四者善修之力。<a id="a-58"></a>五者无动之力。<a id="a-59"></a>六者无起之力。<a id="a-5A"></a>七者无怒之力。<a id="a-5B"></a>八者慧常之力。<a id="a-5C"></a>九者勤建之力。<a id="a-5D"></a>十者弘慈之力。<a id="a-5E"></a>是为十力。<a id="a-5F"></a>复有十力。<a id="a-5G"></a>何谓十。<a id="a-5H"></a>一者修调行力。<a id="a-5I"></a>二者慧清净力。<a id="a-5J"></a>三者过清净法力。<a id="a-5K"></a>四者法身之力。<a id="a-5L"></a>五者诸法土力。<a id="a-5M"></a>六者法明曜力。<a id="a-5N"></a>七者法情之力。<a id="a-5O"></a>八者无所坏力。<a id="a-5P"></a>九者善行修力。<a id="a-5Q"></a>十者修勤入力。<a id="a-5R"></a>是为十大力。<a id="a-5S"></a>复有十力。<a id="a-5T"></a>何谓十。<a id="a-5U"></a>一者大丈夫力。<a id="a-5V"></a>二者正雄勇力。<a id="a-5W"></a>三者等正觉所建力。<a id="a-5X"></a>四者前世所修德本之力。<a id="a-5Y"></a>五者无量德本如应之力。<a id="a-5Z"></a>六者如来之力。<a id="a-5a"></a>七者普应入力。<a id="a-5b"></a>八者于三世等力。<a id="a-5c"></a>九者得菩萨如地行力。<a id="a-5d"></a>十者得菩萨信向清净行力。<a id="a-5e"></a>是为十力。<a id="a-5f"></a>复有十力。<a id="a-5g"></a>何谓十力。<a id="a-5h"></a>一者菩萨离转力。<a id="a-5i"></a>二者菩萨顺缘之力。<a id="a-5j"></a>三者菩萨于性得自在力。<a id="a-5k"></a>四者菩萨修于内性清净力。<a id="a-5l"></a>五者菩萨修诸德本从诸行力。<a id="a-5m"></a>六者菩萨行法最力。<a id="a-5n"></a>七者身无著力。<a id="a-5o"></a>八者菩萨以是致成之力。<a id="a-5p"></a>九者菩萨入权慧力。<a id="a-5q"></a>十者菩萨诸法本清净信向之力。<a id="a-5r"></a>是为十。<a id="a-5s"></a>复有十力。<a id="a-5t"></a>何谓十。<a id="a-5u"></a>一者住于普世。<a id="a-5v"></a>清闲无处力故。<a id="a-5w"></a>二者于诸众。<a id="a-5x"></a>无双力故。<a id="a-5y"></a>三者普于一切。<a id="a-5z"></a>无等力故。<a id="a-60"></a>四者以诸德行。<a id="a-61"></a>化众生力故。<a id="a-62"></a>五者在于生死。<a id="a-63"></a>无倾动力故。<a id="a-64"></a>六者度诸生死。<a id="a-65"></a>清净如莲华力故。<a id="a-66"></a>七者普现诸导。<a id="a-67"></a>降诸魔力故。<a id="a-68"></a>八者将顺魔党。<a id="a-69"></a>成大乘力故。<a id="a-6A"></a>九者化于三界。<a id="a-6B"></a>无所处力故。<a id="a-6C"></a>十者普劝进十方。<a id="a-6D"></a>无挂碍力故。<a id="a-6E"></a>是为十。<a id="a-6F"></a>菩萨以此无数之法。<a id="a-6G"></a>成其德化也又菩萨兴起满众愿行。<a id="a-6H"></a>明曜之。<a id="a-6I"></a>显照之。<a id="a-6J"></a>而普应现。<a id="a-6K"></a>皆成就之。<a id="a-6L"></a>以致弘大增进慧。<a id="a-6M"></a>益之而广清净。<a id="a-6N"></a>是为十顺清净定。<a id="a-6O"></a>彼众德而无边际。<a id="a-6P"></a>其慧亦无挂碍。<a id="a-6Q"></a>其菩萨行。<a id="a-6R"></a>亦无限量。<a id="a-6S"></a>彼菩萨德乘。<a id="a-6T"></a>过量难称。<a id="a-6U"></a>又其菩萨行处。<a id="a-6V"></a>难可断量。<a id="a-6W"></a>其菩萨所入。<a id="a-6X"></a>而不可测度。<a id="a-6Y"></a>彼菩萨所兴化。<a id="a-6Z"></a>亦无边际。<a id="a-6a"></a>是菩萨之清净。<a id="a-6b"></a>亦难思议。<a id="a-6c"></a>其菩萨所修。<a id="a-6d"></a>亦难可尽。<a id="a-6e"></a>又其菩萨贤圣法。<a id="a-6f"></a>亦无能极。<a id="a-6g"></a>以无可得。<a id="a-6h"></a>亦无念限。<a id="a-6i"></a>其菩萨所可得者。<a id="a-6j"></a>其菩萨所可因起。<a id="a-6k"></a>其诸菩萨。<a id="a-6l"></a>所应现行。<a id="a-6m"></a>其诸菩萨。<a id="a-6n"></a>所当得。<a id="a-6o"></a>又其菩萨。<a id="a-6p"></a>明彻所至处。<a id="a-6q"></a>又其菩萨。<a id="a-6r"></a>所可彻见。<a id="a-6s"></a>又彼菩萨慧明所过。<a id="a-6t"></a>又是菩萨法行所可知见。<a id="a-6u"></a>又其菩萨行。<a id="a-6v"></a>应所当得。<a id="a-6w"></a>又其菩萨一切法行慧处。<a id="a-6x"></a>皆达之。<a id="a-6y"></a>是为十。<a id="a-6z"></a>其住于此大定者。<a id="a-70"></a>无数无限。<a id="a-71"></a>无量无边际。<a id="a-72"></a>无尽无称限。<a id="a-73"></a>无思议无我得之得。<a id="a-74"></a>是为十。<a id="a-75"></a>菩萨以此定正受。<a id="a-76"></a>入于一一诸行。<a id="a-77"></a>或定或悟。<a id="a-78"></a>而悉晓知诸定行。<a id="a-79"></a>明达无数诸定。<a id="a-7A"></a>亦了具满诸定。<a id="a-7B"></a>亦晓定之增损又了定诸幻化。<a id="a-7C"></a>晓了定所见行。<a id="a-7D"></a>亦知定之由行。<a id="a-7E"></a>亦知定之际处。<a id="a-7F"></a>亦明晓定之闲静。<a id="a-7G"></a>亦知定寂寞。<a id="a-7H"></a>亦知定念行。<a id="a-7I"></a>譬如无热龙王池之宫殿。<a id="a-7J"></a>有四大河而流出。<a id="a-7K"></a>盈溢清澄。<a id="a-7L"></a>无垢无浊无秽。<a id="a-7M"></a>清净无瑕。<a id="a-7N"></a>甘美香洁。<a id="a-7O"></a>周回四出。<a id="a-7P"></a>有四目口。<a id="a-7Q"></a>所从流出。<a id="a-7R"></a>一目名和。<a id="a-7S"></a>二目名拔叉。<a id="a-7T"></a>三目名蛇未。<a id="a-7U"></a>四目名恒。<a id="a-7V"></a>其和北流。<a id="a-7W"></a>拔叉南流。<a id="a-7X"></a>其蛇东流。<a id="a-7Y"></a>恒水西流。<a id="a-7Z"></a>一一而回旋。<a id="a-7a"></a>四周亦如是。<a id="a-7b"></a>而充大而以满之。<a id="a-7c"></a>又彼大河。<a id="a-7d"></a>绕之七匝。<a id="a-7e"></a>此河之间。<a id="a-7f"></a>有青莲华红莲华。<a id="a-7g"></a>白莲华黄莲华。<a id="a-7h"></a>以天众宝之光色。<a id="a-7i"></a>精明妙净。<a id="a-7j"></a>展转而照曜。<a id="a-7k"></a>现而鲜洁。<a id="a-7l"></a>永无污秽。<a id="a-7m"></a>其间了了。<a id="a-7n"></a>曜而明彻。<a id="a-7o"></a>叶叶分异。<a id="a-7p"></a>现而明显。<a id="a-7q"></a>画者所不图像。<a id="a-7r"></a>软动之色。<a id="a-7s"></a>既照曜。<a id="a-7t"></a>音声彻妙。<a id="a-7u"></a>慧善之色。<a id="a-7v"></a>图之难极色力。<a id="a-7w"></a>无数天句文。<a id="a-7x"></a>普行乐。<a id="a-7y"></a>诸叶交错。<a id="a-7z"></a>色发姝妙。<a id="a-80"></a>香美异丽色照曜。<a id="a-81"></a>以无数种种诸宝所挍饰。<a id="a-82"></a>众色无数。<a id="a-83"></a>如日天出于宫殿。<a id="a-84"></a>光而彻照。<a id="a-85"></a>彼诸华之郁曜。<a id="a-86"></a>相照焜煌。<a id="a-87"></a>能夺日之精光。<a id="a-88"></a>彼诸杂花。<a id="a-89"></a>在河之流。<a id="a-8A"></a>有诸天。<a id="a-8B"></a>应在河回转浮没。<a id="a-8C"></a>乃游于种种诸华间。<a id="a-8D"></a>而此诸华。<a id="a-8E"></a>上下低仰。<a id="a-8F"></a>妙色炜炜。<a id="a-8G"></a>照曜宝色的的。<a id="a-8H"></a>日光曲照。<a id="a-8I"></a>玄黄乃遏。<a id="a-8J"></a>日光精如彼众华之动。<a id="a-8K"></a>流河音声。<a id="a-8L"></a>乃踰天伎乐。<a id="a-8M"></a>菩萨大士。<a id="a-8N"></a>亦如是。<a id="a-8O"></a>有四辩才而流出。<a id="a-8P"></a>以充满普智之海。<a id="a-8Q"></a>如香大河。<a id="a-8R"></a>有银妙色。<a id="a-8S"></a>从马口而出。<a id="a-8T"></a>其底皆有银沙。<a id="a-8U"></a>菩萨亦如是。<a id="a-8V"></a>清净之智。<a id="a-8W"></a>顺随众行。<a id="a-8X"></a>而从口出依顺之义。<a id="a-8Y"></a>一切诸如来行。<a id="a-8Z"></a>一切诸义行。<a id="a-8a"></a>善施之法。<a id="a-8b"></a>诸法慧明。<a id="a-8c"></a>分别了竟无挂碍慧。<a id="a-8d"></a>而归智海。<a id="a-8e"></a>如和之大河。<a id="a-8f"></a>金刚之色。<a id="a-8g"></a>从师子口而流出。<a id="a-8h"></a>底沙亦金刚色。<a id="a-8i"></a>菩萨亦如是。<a id="a-8j"></a>出法之光曜。<a id="a-8k"></a>有佛金刚之色。<a id="a-8l"></a>而自娱乐。<a id="a-8m"></a>用照曜于普世。<a id="a-8n"></a>以金刚之慧。<a id="a-8o"></a>而自娱乐。<a id="a-8p"></a>而充无尽之海。<a id="a-8q"></a>如彼二大河。<a id="a-8r"></a>紫磨金色。<a id="a-8s"></a>明而光曜。<a id="a-8t"></a>亦紫磨金色之沙。<a id="a-8u"></a>菩萨亦如是。<a id="a-8v"></a>以发遣之辩。<a id="a-8w"></a>而从口出。<a id="a-8x"></a>一切众生。<a id="a-8y"></a>攀慕慧身。<a id="a-8z"></a>而悦一切普世。<a id="a-90"></a>以金刚之慧。<a id="a-91"></a>而有所照曜。<a id="a-92"></a>普度一切。<a id="a-93"></a>常慕顺导因缘。<a id="a-94"></a>使归于智海。<a id="a-95"></a>又若拔叉之大河。<a id="a-96"></a>青而琉璃色从牛口而出。<a id="a-97"></a>精明流之洁色。<a id="a-98"></a>菩萨亦如是。<a id="a-99"></a>以无尽明曜辩才。<a id="a-9A"></a>而流出。<a id="a-9B"></a>以无碍之法。<a id="a-9C"></a>亿那术百千威猛。<a id="a-9D"></a>从念而雨。<a id="a-9E"></a>流进至于法河。<a id="a-9F"></a>转充于普智之海。<a id="a-9G"></a>成致诸佛法藏之海。<a id="a-9H"></a>如彼河之目。<a id="a-9I"></a>而四面回旋围绕。<a id="a-9J"></a>归充大海。<a id="a-9K"></a>菩萨亦如是。<a id="a-9L"></a>顺回身行。<a id="a-9M"></a>顺回意行。<a id="a-9N"></a>身口意回。<a id="a-9O"></a>皆以备具。<a id="a-9P"></a>亦如彼四川之流而归于海。<a id="a-9Q"></a>菩萨亦如是。<a id="a-9R"></a>以四庄严。<a id="a-9S"></a>归普智海。<a id="a-9T"></a>何谓四。<a id="a-9U"></a>一者见诸佛而为庄严。<a id="a-9V"></a>二者见佛分别慧。<a id="a-9W"></a>三者以诸佛法之光曜而为庄严。<a id="a-9X"></a>四者揽诸总持而无疑惑。<a id="a-9Y"></a>是为四。<a id="a-9Z"></a>复有四。<a id="a-9a"></a>一者以诸度无极而为庄严。<a id="a-9b"></a>二者以诸菩萨而为庄严行。<a id="a-9c"></a>三者以大悲行而为庄严。<a id="a-9d"></a>四者于诸众生满以法轮之行而为庄严。<a id="a-9e"></a>是为四。<a id="a-9f"></a>如彼大河。<a id="a-9g"></a>回旋七匝。<a id="a-9h"></a>以其四华。<a id="a-9i"></a>青红黄白而为庄严。<a id="a-9j"></a>菩萨亦如是。<a id="a-9k"></a>以大乘心。<a id="a-9l"></a>于其间。<a id="a-9m"></a>诸未度者。<a id="a-9n"></a>而为说法。<a id="a-9o"></a>以兴起之。<a id="a-9p"></a>其诸定正受。<a id="a-9q"></a>亿那术百千。<a id="a-9r"></a>而分布之。<a id="a-9s"></a>普见佛德。<a id="a-9t"></a>以于三世。<a id="a-9u"></a>于诸佛刹。<a id="a-9v"></a>清净行无垢秽。<a id="a-9w"></a>如彼无起而静定。<a id="a-9x"></a>以众宝树而围绕。<a id="a-9y"></a>菩萨亦如是。<a id="a-9z"></a>以诸刹庄严。<a id="a-A0"></a>而为围绕。<a id="a-A1"></a>得致正觉。<a id="a-A2"></a>而现悦乐。<a id="a-A3"></a>如彼水潭定。<a id="a-A4"></a>而无动静。<a id="a-A5"></a>然清澄清彻。<a id="a-A6"></a>其菩萨亦如是。<a id="a-A7"></a>彼菩萨以道德御心。<a id="a-A8"></a>静然清澄清彻。<a id="a-A9"></a>具满无数诸德之本。<a id="a-AA"></a>如彼无热池。<a id="a-AB"></a>以众宝为岸。<a id="a-AC"></a>内外而照彻。<a id="a-AD"></a>清净无垢。<a id="a-AE"></a>菩萨亦如是。<a id="a-AF"></a>其菩萨心。<a id="a-AG"></a>以十宝慧。<a id="a-AH"></a>至亿那术百千行。<a id="a-AI"></a>致最愿慧。<a id="a-AJ"></a>而普得之。<a id="a-AK"></a>晓了清净诸德之本。<a id="a-AL"></a>如彼之无回。<a id="a-AM"></a>内外清彻。<a id="a-AN"></a>底有紫磨金沙。<a id="a-AO"></a>以众宝而挍饰。<a id="a-AP"></a>菩萨亦如是。<a id="a-AQ"></a>得致彻慧。<a id="a-AR"></a>以意无念。<a id="a-AS"></a>明菩萨境界。<a id="a-AT"></a>以诸菩萨德行。<a id="a-AU"></a>而自庄严。<a id="a-AV"></a>于诸法而无挂碍。<a id="a-AW"></a>一切诸佛行无处所。<a id="a-AX"></a>知一切行明了时节。<a id="a-AY"></a>如彼居有诸龙。<a id="a-AZ"></a>菩萨亦如是。<a id="a-Aa"></a>顺导一切恐怖之世。<a id="a-Ab"></a>亦悉显明。<a id="a-Ac"></a>普悉诸等护极世。<a id="a-Ad"></a>如彼流水从四目出而进流。<a id="a-Ae"></a>归诸佛德。<a id="a-Af"></a>渐舟津流。<a id="a-Ag"></a>归至于海。<a id="a-Ah"></a>菩萨亦如是。<a id="a-Ai"></a>以四大慧河流。<a id="a-Aj"></a>为诸天梵魔界。<a id="a-Ak"></a>尽世沙门梵志。<a id="a-Al"></a>极世人类。<a id="a-Am"></a>而普津润之。<a id="a-An"></a>渐舟归至佛无上慧海。<a id="a-Ao"></a>以四种力。<a id="a-Ap"></a>而自庄严。<a id="a-Aq"></a>何谓为四。<a id="a-Ar"></a>一者谓本愿之慧。<a id="a-As"></a>普悉救济一切极世。<a id="a-At"></a>二者向无断慧。<a id="a-Au"></a>化度一切极世。<a id="a-Av"></a>三者具满诸度无极之慧。<a id="a-Aw"></a>使依菩萨之行。<a id="a-Ax"></a>而顺清净。<a id="a-Ay"></a>四者明持一切众生之本。<a id="a-Az"></a>明达诸念。<a id="a-B0"></a>使归无断之流。<a id="a-B1"></a>得至三世海慧。<a id="a-B2"></a>是为四。<a id="a-B3"></a>蠲除止处。<a id="a-B4"></a>谓以菩萨定慧之行也。<a id="a-B5"></a>以无央数诸定。<a id="a-B6"></a>为众宝之庄严挍。<a id="a-B7"></a>觐睹诸佛。<a id="a-B8"></a>以无见之慧。<a id="a-B9"></a>流归诸佛之海。<a id="a-BA"></a>以大悲之慧行。<a id="a-BB"></a>其行亦有大慈。<a id="a-BC"></a>顺导一切。<a id="a-BD"></a>而无回还。<a id="a-BE"></a>兴起极也。<a id="a-BF"></a>以无数权慧。<a id="a-BG"></a>而归十力之海。<a id="a-BH"></a>如彼四河。<a id="a-BI"></a>从无热之渊出。<a id="a-BJ"></a>而归无极之大海。<a id="a-BK"></a>菩萨亦如是。<a id="a-BL"></a>行上头之大愿。<a id="a-BM"></a>具菩萨诸行。<a id="a-BN"></a>成得一切无尽大慧众行亦无尽。<a id="a-BO"></a>常见诸佛。<a id="a-BP"></a>以为娱乐。<a id="a-BQ"></a>如彼四大河。<a id="a-BR"></a>而无回还。<a id="a-BS"></a>归至于大海。<a id="a-BT"></a>而无毁断。<a id="a-BU"></a>菩萨亦如是。<a id="a-BV"></a>菩萨之愿。<a id="a-BW"></a>而无挂碍。<a id="a-BX"></a>得修具足普贤菩萨行愿之光曜。<a id="a-BY"></a>得入普智之行诸法觉道行。<a id="a-BZ"></a>以无念。<a id="a-Ba"></a>以无著。<a id="a-Bb"></a>修如来行。<a id="a-Bc"></a>如彼四大河。<a id="a-Bd"></a>无懈无止处之劫数。<a id="a-Be"></a>流归于海。<a id="a-Bf"></a>菩萨亦如是。<a id="a-Bg"></a>修入普贤菩萨之行。<a id="a-Bh"></a>于无数劫。<a id="a-Bi"></a>修菩萨行。<a id="a-Bj"></a>而无懈惓。<a id="a-Bk"></a>以成归诸如来海。<a id="a-Bl"></a>归于无想行。<a id="a-Bm"></a>如彼无回还之大河。<a id="a-Bn"></a>以众宝为明。<a id="a-Bo"></a>以紫金沙为照。<a id="a-Bp"></a>以银沙为晃煜。<a id="a-Bq"></a>以金沙为曜灼。<a id="a-Br"></a>以琉璃沙为遏灼灼。<a id="a-Bs"></a>日光住照。<a id="a-Bt"></a>而悉夺日之明曜。<a id="a-Bu"></a>明曜至时。<a id="a-Bv"></a>焰彻过日。<a id="a-Bw"></a>诸所造住。<a id="a-Bx"></a>无所烦娆。<a id="a-By"></a>彼之光曜。<a id="a-Bz"></a>度之无喻。<a id="a-C0"></a>合会众宝。<a id="a-C1"></a>用所成为其菩萨亦如是。<a id="a-C2"></a>于法身得自由。<a id="a-C3"></a>建立于定。<a id="a-C4"></a>于其身一一毛孔。<a id="a-C5"></a>以无限量。<a id="a-C6"></a>普出诸佛光明。<a id="a-C7"></a>而见诸国土。<a id="a-C8"></a>晓入众会之场。<a id="a-C9"></a>而闻法能悉奉持。<a id="a-CA"></a>晓了如来无数身行。<a id="a-CB"></a>明达彼诸佛国土。<a id="a-CC"></a>见如来会场。<a id="a-CD"></a>闻其法说。<a id="a-CE"></a>以无得之得。<a id="a-CF"></a>消除亿那术劫有长想。<a id="a-CG"></a>又无短念。<a id="a-CH"></a>于其身毛。<a id="a-CI"></a>数亦无减。<a id="a-CJ"></a>及诸土如来众会场。<a id="a-CK"></a>于种种人界。<a id="a-CL"></a>不处分别。<a id="a-CM"></a>所以者何。<a id="a-CN"></a>以入法界故。<a id="a-CO"></a>用解无我微妙故。<a id="a-CP"></a>亦不入于毁。<a id="a-CQ"></a>行无数定。<a id="a-CR"></a>修无数行。<a id="a-CS"></a>普现于诸佛所。<a id="a-CT"></a>为无数诸佛所建为无数诸佛感动。<a id="a-CU"></a>普远所归普贤菩萨所行愿。<a id="a-CV"></a>以清净菩萨所行。<a id="a-CW"></a>如来十力。<a id="a-CX"></a>而无挂碍。<a id="a-CY"></a>修普贤菩萨之行。<a id="a-CZ"></a>建立具满。<a id="a-Ca"></a>晓达诸感动。<a id="a-Cb"></a>而无限碍。<a id="a-Cc"></a>菩萨如是。<a id="a-Cd"></a>以一时心正受。<a id="a-Ce"></a>而觉悟现己极长。<a id="a-Cf"></a>不堕所入行。<a id="a-Cg"></a>不着一切诸行以离于有无之间。<a id="a-Ch"></a>为一切故。<a id="a-Ci"></a>现佛土所兴耳。<a id="a-Cj"></a>于法界不见有土处所。<a id="a-Ck"></a>亦不住限齐。<a id="a-Cl"></a>亦不住于两际之间。<a id="a-Cm"></a>而修入普智之慧。<a id="a-Cn"></a>乐慕于慧住。<a id="a-Co"></a>无自大。<a id="a-Cp"></a>晓入诸众生类。<a id="a-Cq"></a>于诸土而清净。<a id="a-Cr"></a>皆以具满诸土之行。<a id="a-Cs"></a>种种所想。<a id="a-Ct"></a>皆悉达知。<a id="a-Cu"></a>不止生诸想之处。<a id="a-Cv"></a>而皆悉过于种种色像。<a id="a-Cw"></a>悉了而无染污。<a id="a-Cx"></a>菩萨权慧。<a id="a-Cy"></a>所具满。<a id="a-Cz"></a>至永清净。<a id="a-D0"></a>悉无想念。<a id="a-D1"></a>普建诸行地。<a id="a-D2"></a>譬如至虚空。<a id="a-D3"></a>以离诸趣。<a id="a-D4"></a>于诸趣。<a id="a-D5"></a>永无所趣。<a id="a-D6"></a>菩萨于国土行。<a id="a-D7"></a>亦如是。<a id="a-D8"></a>了达诸国土修行。<a id="a-D9"></a>度众生。<a id="a-DA"></a>永离一切众生想。<a id="a-DB"></a>晓了一切法界。<a id="a-DC"></a>以除一切法想。<a id="a-DD"></a>见诸佛而无厌依仰欲睹诸佛。<a id="a-DE"></a>解达诸定。<a id="a-DF"></a>分别权行。<a id="a-DG"></a>一切诸法本清净。<a id="a-DH"></a>而无所著。<a id="a-DI"></a>无尽法句。<a id="a-DJ"></a>慧无量辩才。<a id="a-DK"></a>晓了无句无字。<a id="a-DL"></a>得诸音声行。<a id="a-DM"></a>了音声之清净。<a id="a-DN"></a>逮无得法际。<a id="a-DO"></a>现种种色。<a id="a-DP"></a>彼顺导境界。<a id="a-DQ"></a>一切法本清净。<a id="a-DR"></a>而究竟以大慈矜。<a id="a-DS"></a>济度一切众生之界。<a id="a-DT"></a>无因无所因。<a id="a-DU"></a>一切界本清净。<a id="a-DV"></a>了所住法界而无所起。<a id="a-DW"></a>了诸趣而无所住三场而清净。<a id="a-DX"></a>晓达如来行。<a id="a-DY"></a>于种种法。<a id="a-DZ"></a>而无念权行种种辩说。<a id="a-Da"></a>清净宣法。<a id="a-Db"></a>得致法行。<a id="a-Dc"></a>是族姓子。<a id="a-Dd"></a>菩萨大士。<a id="a-De"></a>于法界得庄而尊大。</p>
  <p data-pb></p>
  <h2 id="aDf">大权慧品第十二</h2>
  <p id="aDg">何谓族姓子。<a id="a-Dh"></a>诸菩萨大士。<a id="a-Di"></a>第十最德大定权慧行。<a id="a-Dj"></a>是族姓子。<a id="a-Dk"></a>诸菩萨有大定。<a id="a-Dl"></a>名无尽场。<a id="a-Dm"></a>其以此定正受者。<a id="a-Dn"></a>得住身口意行无尽。<a id="a-Do"></a>等住诸佛刹亦无尽。<a id="a-Dp"></a>致度众生行亦无尽。<a id="a-Dq"></a>住导众生之慧。<a id="a-Dr"></a>而亦无尽。<a id="a-Ds"></a>放于光明而亦无尽。<a id="a-Dt"></a>放于明网亦无尽。<a id="a-Du"></a>现出诸化亦无尽得过转法轮而亦无尽。<a id="a-Dv"></a>其身能现菩萨现佛。<a id="a-Dw"></a>于诸国土而亦无尽。<a id="a-Dx"></a>其身悉达诸佛之力。<a id="a-Dy"></a>其身志愿诸佛之慧。<a id="a-Dz"></a>显如佛之兴行。<a id="a-E0"></a>于诸刹以佛感动佛声。<a id="a-E1"></a>以普彻。<a id="a-E2"></a>以行佛圣。<a id="a-E3"></a>以过佛行。<a id="a-E4"></a>其身以过佛之限量。<a id="a-E5"></a>修治佛事。<a id="a-E6"></a>佛行自在。<a id="a-E7"></a>是为十最德之定也。<a id="a-E8"></a>又其菩萨。<a id="a-E9"></a>住是定者。<a id="a-EA"></a>观于普智。<a id="a-EB"></a>明了普智。<a id="a-EC"></a>晓解普智。<a id="a-ED"></a>以达普智。<a id="a-EE"></a>分别普智。<a id="a-EF"></a>现于普智。<a id="a-EG"></a>以辨普智。<a id="a-EH"></a>睹于普智。<a id="a-EI"></a>以入普智广显普智。<a id="a-EJ"></a>是为十。<a id="a-EK"></a>又其菩萨。<a id="a-EL"></a>亦不愿普贤菩萨之行。<a id="a-EM"></a>及其大菩萨心。<a id="a-EN"></a>及大菩萨行。<a id="a-EO"></a>及其所现行。<a id="a-EP"></a>及所入所现大世。<a id="a-EQ"></a>及其所趣并所建立。<a id="a-ER"></a>其大菩萨所润泽。<a id="a-ES"></a>其大菩萨亦无断。<a id="a-ET"></a>是为十。<a id="a-EU"></a>复有十行。<a id="a-EV"></a>一曰无回还。<a id="a-EW"></a>亦无长养。<a id="a-EX"></a>亦无还反。<a id="a-EY"></a>亦无疲劳。<a id="a-EZ"></a>亦不念不念我。<a id="a-Ea"></a>亦不放舍。<a id="a-Eb"></a>亦无动摇。<a id="a-Ec"></a>亦不断绝。<a id="a-Ed"></a>不以音声为菩萨。<a id="a-Ee"></a>是为十。<a id="a-Ef"></a>何则然者如彼菩萨。<a id="a-Eg"></a>于诸法致大愿。<a id="a-Eh"></a>而具足于诸行。<a id="a-Ei"></a>所兴大道。<a id="a-Ej"></a>悉善修学佛法大海最大等愿菩萨之行。<a id="a-Ek"></a>显学权慧方便之明。<a id="a-El"></a>以善学菩萨幻化。<a id="a-Em"></a>善明达一切音声。<a id="a-En"></a>而得建立。<a id="a-Eo"></a>以善建立去来现在及诸佛一切之世。<a id="a-Ep"></a>以得大悲之行。<a id="a-Eq"></a>以诸行而成佛法之业兴佛法。<a id="a-Er"></a>而无挂碍。<a id="a-Es"></a>是为十。<a id="a-Et"></a>何则然者。<a id="a-Eu"></a>譬如有人。<a id="a-Ev"></a>得如意宝。<a id="a-Ew"></a>所念无不建立。<a id="a-Ex"></a>如其像而光明。<a id="a-Ey"></a>其摩尼宝。<a id="a-Ez"></a>与本无异也。<a id="a-F0"></a>菩萨亦如是。<a id="a-F1"></a>得建立如意宝。<a id="a-F2"></a>于慧无厌。<a id="a-F3"></a>反复明晓普智之慧。<a id="a-F4"></a>于普贤菩萨之行。<a id="a-F5"></a>而无懈。<a id="a-F6"></a>如其摩尼。<a id="a-F7"></a>尽自现其色像。<a id="a-F8"></a>不毁摩尼本体。<a id="a-F9"></a>菩萨亦如是。<a id="a-FA"></a>致成普智之像。<a id="a-FB"></a>然不毁本行之体。<a id="a-FC"></a>所以者何。<a id="a-FD"></a>以其菩萨发义。<a id="a-FE"></a>为一切故。<a id="a-FF"></a>欲度一切故。<a id="a-FG"></a>而发愿修诸佛行。<a id="a-FH"></a>而无回还。<a id="a-FI"></a>欲净诸佛无懈惓许。<a id="a-FJ"></a>任一切故。<a id="a-FK"></a>而无懈退。<a id="a-FL"></a>于一切无数法。<a id="a-FM"></a>无我想念。<a id="a-FN"></a>无却无懈。<a id="a-FO"></a>普现一切感动。<a id="a-FP"></a>于众生得清净。<a id="a-FQ"></a>而无厌倦。<a id="a-FR"></a>利养普世。<a id="a-FS"></a>亦无懈退。<a id="a-FT"></a>普照明于世。<a id="a-FU"></a>己无劳退。<a id="a-FV"></a>入无数诸法幻间。<a id="a-FW"></a>而无回还。<a id="a-FX"></a>心永无却退。<a id="a-FY"></a>是谓十。<a id="a-FZ"></a>譬如红黄。<a id="a-Fa"></a>在所虚空。<a id="a-Fb"></a>无所住止处。<a id="a-Fc"></a>而所持者。<a id="a-Fd"></a>不起劳疲。<a id="a-Fe"></a>亦无损弱。<a id="a-Ff"></a>亦不得一切意。<a id="a-Fg"></a>亦无所处。<a id="a-Fh"></a>亦无系缚。<a id="a-Fi"></a>亦无所见。<a id="a-Fj"></a>亦不处中。<a id="a-Fk"></a>亦不外。<a id="a-Fl"></a>观内无所处。<a id="a-Fm"></a>不坏本净。<a id="a-Fn"></a>所以者何。<a id="a-Fo"></a>其虚空法。<a id="a-Fp"></a>本清净故。<a id="a-Fq"></a>菩萨亦如是。<a id="a-Fr"></a>修行广大无极之愿故。<a id="a-Fs"></a>不起劳疲。<a id="a-Ft"></a>为以兴发。<a id="a-Fu"></a>普度众生故。<a id="a-Fv"></a>譬如有灭度者。<a id="a-Fw"></a>此为何人而当灭度。<a id="a-Fx"></a>于三世而无尽限。<a id="a-Fy"></a>亦无疲劳。<a id="a-Fz"></a>亦不恐惧。<a id="a-G0"></a>亦无回还。<a id="a-G1"></a>所以者何。<a id="a-G2"></a>诸法无二故。<a id="a-G3"></a>而归灭度者。<a id="a-G4"></a>何则而劳耶也。<a id="a-G5"></a>菩萨亦如是。<a id="a-G6"></a>为普世众生。<a id="a-G7"></a>而兴于世耳。<a id="a-G8"></a>当何以而回还。<a id="a-G9"></a>用度众生故。<a id="a-GA"></a>譬如为普智故也。<a id="a-GB"></a>菩萨行亦如是。<a id="a-GC"></a>道无有疲。<a id="a-GD"></a>亦无劳故。<a id="a-GE"></a>过去无住。<a id="a-GF"></a>其现在者。<a id="a-GG"></a>住佛种种当趣(有本作起)所以者何。<a id="a-GH"></a>彼无二法故。<a id="a-GI"></a>何缘而有劳。<a id="a-GJ"></a>于诸法如幻。<a id="a-GK"></a>而无所入故。<a id="a-GL"></a>其无殆。<a id="a-GM"></a>菩萨如是。<a id="a-GN"></a>故有其身修入普智。<a id="a-GO"></a>彼何由而有懈。<a id="a-GP"></a>其彼菩萨以是其光明。<a id="a-GQ"></a>普遍至于诸方明曜。<a id="a-GR"></a>至诸国土。<a id="a-GS"></a>而无挂碍。<a id="a-GT"></a>诸色无数。<a id="a-GU"></a>种种之藏。<a id="a-GV"></a>难得之叶。<a id="a-GW"></a>无极之宝。<a id="a-GX"></a>无得之香。<a id="a-GY"></a>无量清净。<a id="a-GZ"></a>振动庄严。<a id="a-Ga"></a>大音雷震。<a id="a-Gb"></a>而普遍以交露而严饰。<a id="a-Gc"></a>其色甚殊好。<a id="a-Gd"></a>以琦妙众宝。<a id="a-Ge"></a>以为挍藏。<a id="a-Gf"></a>以众宝现严净。<a id="a-Gg"></a>又各处立绮栏楯。<a id="a-Gh"></a>其间而有众色。<a id="a-Gi"></a>如来清净而为光饰。<a id="a-Gj"></a>以诸德本。<a id="a-Gk"></a>外致光曜。<a id="a-Gl"></a>如来吉祥所接。<a id="a-Gm"></a>逮诸如来所现建立。<a id="a-Gn"></a>是为十。<a id="a-Go"></a>等住一莲华。<a id="a-Gp"></a>无得无限。<a id="a-Gq"></a>极于十方。<a id="a-Gr"></a>十德无厌千之清净。<a id="a-Gs"></a>菩萨所行。<a id="a-Gt"></a>由生普智之明。<a id="a-Gu"></a>所可由生。<a id="a-Gv"></a>持诸佛法之明。<a id="a-Gw"></a>除灭普世之火。<a id="a-Gx"></a>为世所礼敬。<a id="a-Gy"></a>明达普现幻法。<a id="a-Gz"></a>于极世行有喻无喻。<a id="a-H0"></a>是谓十。</p>
  <p id="aH1">又菩萨所坐处。<a id="a-H2"></a>足其结加趺。<a id="a-H3"></a>满其中莲花。<a id="a-H4"></a>而无空缺。<a id="a-H5"></a>悉遍菩萨所坐之处。<a id="a-H6"></a>是其威神所致。<a id="a-H7"></a>为诸佛而建于十无得。<a id="a-H8"></a>佛刹亿那术百千如尘之数。<a id="a-H9"></a>于一一之毛。<a id="a-HA"></a>放诸光明。<a id="a-HB"></a>如一一之毛孔。<a id="a-HC"></a>目亦普然。<a id="a-HD"></a>于一一之光明之目。<a id="a-HE"></a>现十无得佛刹亿那术百千如尘之数。<a id="a-HF"></a>有摩尼宝。<a id="a-HG"></a>名曰明显藏。<a id="a-HH"></a>无数异色。<a id="a-HI"></a>种种庄严。<a id="a-HJ"></a>无数德所合。<a id="a-HK"></a>宝网所覆。<a id="a-HL"></a>众华交庄。<a id="a-HM"></a>而为光显。<a id="a-HN"></a>以住最尊之地。<a id="a-HO"></a>但以是定。<a id="a-HP"></a>而为其行。<a id="a-HQ"></a>无余之行。<a id="a-HR"></a>行无厌足。<a id="a-HS"></a>心无放散。<a id="a-HT"></a>以一心念。<a id="a-HU"></a>作是而行。<a id="a-HV"></a>作是无懈退。<a id="a-HW"></a>作是无恚。<a id="a-HX"></a>作是修立。<a id="a-HY"></a>作是之行。<a id="a-HZ"></a>作是究竟行。<a id="a-Ha"></a>所以者何。<a id="a-Hb"></a>菩萨终无异行。<a id="a-Hc"></a>菩萨亦无他行。<a id="a-Hd"></a>菩萨言行相应。<a id="a-He"></a>所以者何。<a id="a-Hf"></a>譬如金刚。<a id="a-Hg"></a>叹其无能坏。<a id="a-Hh"></a>其金刚体无坏。<a id="a-Hi"></a>终不失本性菩萨亦如是。<a id="a-Hj"></a>以此诸法。<a id="a-Hk"></a>而为光显。<a id="a-Hl"></a>不越断是法之所住。<a id="a-Hm"></a>譬如紫磨金。<a id="a-Hn"></a>叹其焰光。<a id="a-Ho"></a>而不毁其体之精明。<a id="a-Hp"></a>菩萨亦如是。<a id="a-Hq"></a>以精明之法。<a id="a-Hr"></a>而自明显。<a id="a-Hs"></a>不毁修善之行。<a id="a-Ht"></a>譬如日天子。<a id="a-Hu"></a>显以明场。<a id="a-Hv"></a>不毁光曜。<a id="a-Hw"></a>菩萨亦如是。<a id="a-Hx"></a>普明极世。<a id="a-Hy"></a>不毁菩萨曜德。<a id="a-Hz"></a>譬如须弥山王。<a id="a-I0"></a>以四宝之积美。<a id="a-I1"></a>其最高从海而现出。<a id="a-I2"></a>菩萨亦如是。<a id="a-I3"></a>美其普显于世。<a id="a-I4"></a>其菩萨德本。<a id="a-I5"></a>以显于世。<a id="a-I6"></a>而不远离。<a id="a-I7"></a>譬如大地美。<a id="a-I8"></a>能普持于世。<a id="a-I9"></a>不毁所持之本。<a id="a-IA"></a>菩萨亦如是。<a id="a-IB"></a>显以度众生。<a id="a-IC"></a>不离大悲。<a id="a-ID"></a>譬如大海美有众宝。<a id="a-IE"></a>不毁海水。<a id="a-IF"></a>菩萨亦如是。<a id="a-IG"></a>美其诸德之本。<a id="a-IH"></a>不离为众之重任而度一切。<a id="a-II"></a>譬如便习兵师。<a id="a-IJ"></a>知刀高下。<a id="a-IK"></a>举刀之轻重。<a id="a-IL"></a>便习悉了。<a id="a-IM"></a>如其形习所入战。<a id="a-IN"></a>而无难于所习。<a id="a-IO"></a>亦无误失。<a id="a-IP"></a>用晓了战慧故。<a id="a-IQ"></a>菩萨亦如是。<a id="a-IR"></a>于诸如此像。<a id="a-IS"></a>修诸定门之处。<a id="a-IT"></a>而兴显之。<a id="a-IU"></a>以普智慧。<a id="a-IV"></a>而为光曜。<a id="a-IW"></a>譬如遮迦越王。<a id="a-IX"></a>至于尽寿命。<a id="a-IY"></a>其诸人类。<a id="a-IZ"></a>而致究竟。<a id="a-Ia"></a>菩萨亦如是。<a id="a-Ib"></a>至于修菩萨之行。<a id="a-Ic"></a>以是像大定正受。<a id="a-Id"></a>至致众生之界。<a id="a-Ie"></a>而得究竟之清洁。<a id="a-If"></a>譬如五通。<a id="a-Ig"></a>自见宿命。<a id="a-Ih"></a>并见他人。<a id="a-Ii"></a>菩萨亦如是。<a id="a-Ij"></a>至于兴修普贤菩萨之行。<a id="a-Ik"></a>而致众生之界亦清净。<a id="a-Il"></a>以其德本。<a id="a-Im"></a>譬如大云降雨。<a id="a-In"></a>慧泽而以时节。<a id="a-Io"></a>普益于众生。<a id="a-Ip"></a>菩萨亦如是。<a id="a-Iq"></a>至于兴法云雨。<a id="a-Ir"></a>普润以菩萨之德行。<a id="a-Is"></a>以此像大定正受至于一切众生。<a id="a-It"></a>究竟清净。<a id="a-Iu"></a>然致众敬。<a id="a-Iv"></a>而永安快。<a id="a-Iw"></a>而永度无极。<a id="a-Ix"></a>永然度于普世。<a id="a-Iy"></a>永然悦于普世。<a id="a-Iz"></a>永然能断一切狐疑。<a id="a-J0"></a>永然施行福田。<a id="a-J1"></a>常求来受明显受圣。<a id="a-J2"></a>永然与菩萨。<a id="a-J3"></a>普智和同等分数。<a id="a-J4"></a>而建立不退之轮。<a id="a-J5"></a>永然致慧言。<a id="a-J6"></a>莫不受。<a id="a-J7"></a>普为三世众生。<a id="a-J8"></a>而作依凭。<a id="a-J9"></a>永然为法。<a id="a-JA"></a>而致固义普智兴众生无诤。<a id="a-JB"></a>所以者何。<a id="a-JC"></a>菩萨修具此诸法。<a id="a-JD"></a>为佛所建。<a id="a-JE"></a>开法门界。<a id="a-JF"></a>无思无量。<a id="a-JG"></a>菩萨诸所言行。<a id="a-JH"></a>修慧之善为普智故。<a id="a-JI"></a>为众生修善度一切故。<a id="a-JJ"></a>修土之善以誓愿故。<a id="a-JK"></a>修法之善建立之故。<a id="a-JL"></a>修其无畏无恐怯故。<a id="a-JM"></a>修其辩才宣布之故。<a id="a-JN"></a>以修于法广演说故。<a id="a-JO"></a>修其总持于法自在故。<a id="a-JP"></a>修诸佛座顺诸佛故。<a id="a-JQ"></a>菩萨如是。<a id="a-JR"></a>住于此大定。<a id="a-JS"></a>于此诸德及余众多。<a id="a-JT"></a>无得复无得。<a id="a-JU"></a>众德亿那术百千。<a id="a-JV"></a>而得清净。<a id="a-JW"></a>以此大定之场。<a id="a-JX"></a>而显威曜。<a id="a-JY"></a>承诸威神。<a id="a-JZ"></a>己之德本。<a id="a-Ja"></a>兴显以力。<a id="a-Jb"></a>其慧之地。<a id="a-Jc"></a>顺入以力。<a id="a-Jd"></a>于诸善友。<a id="a-Je"></a>兴显以力。<a id="a-Jf"></a>一切魔事。<a id="a-Jg"></a>转之以力。<a id="a-Jh"></a>于诸等行诸德之本。<a id="a-Ji"></a>以其一力。<a id="a-Jj"></a>于诸誓愿。<a id="a-Jk"></a>固以被铠力。<a id="a-Jl"></a>如其种德本兴起之力。<a id="a-Jm"></a>过无尽世。<a id="a-Jn"></a>以众福以无降身之力。<a id="a-Jo"></a>彼以此定正受。<a id="a-Jp"></a>而行有十等像。<a id="a-Jq"></a>去来现在一切诸佛而等像也。</p>
  <p id="aJr">何谓十。<a id="a-Js"></a>一者谓色相众好。<a id="a-Jt"></a>以庄严身。<a id="a-Ju"></a>彼菩萨而得等像。<a id="a-Jv"></a>二者又彼菩萨光明幔网清净。<a id="a-Jw"></a>而得等像。<a id="a-Jx"></a>三者其彼菩萨神足感动。<a id="a-Jy"></a>诸所化应。<a id="a-Jz"></a>随顺众生所应度。<a id="a-K0"></a>而示现等像。<a id="a-K1"></a>四者是菩萨无称限身。<a id="a-K2"></a>无量色像。<a id="a-K3"></a>一切音声。<a id="a-K4"></a>行应清净。<a id="a-K5"></a>皆而等像。<a id="a-K6"></a>五者是彼菩萨建立诸佛土之清净德。<a id="a-K7"></a>随彼众生罪福之行。<a id="a-K8"></a>顺之普现等像。<a id="a-K9"></a>六者此彼菩萨随一切众生。<a id="a-KA"></a>诸所作行。<a id="a-KB"></a>以德力摄持。<a id="a-KC"></a>以无惑意。<a id="a-KD"></a>被服德铠。<a id="a-KE"></a>而现等像七者又彼菩萨以无尽辩才。<a id="a-KF"></a>随诸众生语言音声。<a id="a-KG"></a>所知色行。<a id="a-KH"></a>顺转法轮。<a id="a-KI"></a>而现等像。<a id="a-KJ"></a>八者又彼菩萨无断无畏。<a id="a-KK"></a>极师子吼。<a id="a-KL"></a>为一切众生。<a id="a-KM"></a>说法以梵音声。<a id="a-KN"></a>普悉等像。<a id="a-KO"></a>九者又彼菩萨所入句说。<a id="a-KP"></a>于三世之积。<a id="a-KQ"></a>明了神通。<a id="a-KR"></a>而亦等像。<a id="a-KS"></a>十者又彼菩萨以佛清净力如来之境界。<a id="a-KT"></a>为众生而示现等像诸如来。<a id="a-KU"></a>是谓十也。</p>
  <p id="aKV">尔时等目菩萨。<a id="a-KW"></a>而谓普贤菩萨。<a id="a-KX"></a>若此族姓子其菩萨。<a id="a-KY"></a>以此像法。<a id="a-KZ"></a>而得与俱者而致等像。<a id="a-Ka"></a>于诸如来。<a id="a-Kb"></a>岂非为佛。<a id="a-Kc"></a>岂非为十力。<a id="a-Kd"></a>岂非为普智。<a id="a-Ke"></a>岂非于诸法觉而等觉。<a id="a-Kf"></a>岂非普眼。<a id="a-Kg"></a>岂非于诸法本际而过慧。<a id="a-Kh"></a>岂谁不信普贤菩萨誓愿之行。<a id="a-Ki"></a>岂非法界尽其所处。<a id="a-Kj"></a>菩萨所兴。<a id="a-Kk"></a>而审谛。<a id="a-Kl"></a>时普贤菩萨谓等目曰。<a id="a-Km"></a>善哉善哉。<a id="a-Kn"></a>是族姓子。<a id="a-Ko"></a>若此。<a id="a-Kp"></a>如卿所言。<a id="a-Kq"></a>其菩萨而现等像诸如来。<a id="a-Kr"></a>岂非佛之谓也。<a id="a-Ks"></a>如其族姓子。<a id="a-Kt"></a>一切菩萨之场。<a id="a-Ku"></a>去来现在而为誓愿为有异发起耶。<a id="a-Kv"></a>其慧处所。<a id="a-Kw"></a>而不可得。<a id="a-Kx"></a>于彼而有起佛耶。<a id="a-Ky"></a>菩萨所修行。<a id="a-Kz"></a>而无断于诸如来。<a id="a-L0"></a>彼菩萨而有起耶。<a id="a-L1"></a>其力为入诸如来不。<a id="a-L2"></a>其十力为彼此耶。<a id="a-L3"></a>又其力。<a id="a-L4"></a>为念想诸如来不。<a id="a-L5"></a>亦无止住普贤菩萨之行。<a id="a-L6"></a>彼此而兴菩萨如彼诸法界所演说。<a id="a-L7"></a>而为入边际而云普智。<a id="a-L8"></a>如彼诸法之说。<a id="a-L9"></a>种种所入。<a id="a-LA"></a>为从外权行耳。<a id="a-LB"></a>亦无回还。<a id="a-LC"></a>又彼菩萨之谓。<a id="a-LD"></a>如其菩萨诸法之印。<a id="a-LE"></a>而知等行。<a id="a-LF"></a>若诸法为有觉之觉。<a id="a-LG"></a>如彼菩萨于二无二行。<a id="a-LH"></a>了诸法之权慧。<a id="a-LI"></a>入诸法度无极权慧。<a id="a-LJ"></a>而无回还。<a id="a-LK"></a>是乃谓菩萨。<a id="a-LL"></a>如彼菩萨。<a id="a-LM"></a>为普眼之境界。<a id="a-LN"></a>晓普门之慧。<a id="a-LO"></a>为从色生耶。<a id="a-LP"></a>而谓普眼之言耶。<a id="a-LQ"></a>如彼菩萨普眼境界。<a id="a-LR"></a>而晓慧门。<a id="a-LS"></a>为从色生耶。<a id="a-LT"></a>而谓普眼。<a id="a-LU"></a>如彼菩萨为普眼境界之行。<a id="a-LV"></a>意无所行。<a id="a-LW"></a>如心起起而增益。<a id="a-LX"></a>而无远离。<a id="a-LY"></a>是乃谓菩萨如彼菩萨。<a id="a-LZ"></a>诸法以光曜而明显。<a id="a-La"></a>若以等地为现。<a id="a-Lb"></a>以无碍慧而念。<a id="a-Lc"></a>念诸佛而谓菩萨。<a id="a-Ld"></a>如彼菩萨。<a id="a-Le"></a>得致诸如来慧眼。<a id="a-Lf"></a>可谓诸法致于正觉。<a id="a-Lg"></a>如其菩萨。<a id="a-Lh"></a>致如来正觉慧眼。<a id="a-Li"></a>而思观之。<a id="a-Lj"></a>而不限量。<a id="a-Lk"></a>是谓菩萨。<a id="a-Ll"></a>如其菩萨。<a id="a-Lm"></a>行如来行。<a id="a-Ln"></a>用一切如来。<a id="a-Lo"></a>为无二故。<a id="a-Lp"></a>为过去当来现在诸佛。<a id="a-Lq"></a>亦无二之谓。<a id="a-Lr"></a>如其菩萨。<a id="a-Ls"></a>修如来神通。<a id="a-Lt"></a>己自所建行。<a id="a-Lu"></a>而无所行。<a id="a-Lv"></a>是乃谓菩萨。<a id="a-Lw"></a>如其菩萨。<a id="a-Lx"></a>得住极世。<a id="a-Ly"></a>至于有积。<a id="a-Lz"></a>乃谓慧之积。<a id="a-M0"></a>如其菩萨。<a id="a-M1"></a>住于本积。<a id="a-M2"></a>除而分别。<a id="a-M3"></a>亦不求其本积。<a id="a-M4"></a>亦不妄有妄想。<a id="a-M5"></a>于诸法分别而行。<a id="a-M6"></a>此谓菩萨。<a id="a-M7"></a>如其菩萨。<a id="a-M8"></a>无动不动。<a id="a-M9"></a>无念不念。<a id="a-MA"></a>此乃谓兴致德本。<a id="a-MB"></a>如彼菩萨。<a id="a-MC"></a>而具满之兴造广大。<a id="a-MD"></a>而致清净。<a id="a-ME"></a>亦无回还。<a id="a-MF"></a>于是而无断绝。<a id="a-MG"></a>是乃普贤菩萨誓愿之谓。<a id="a-MH"></a>如彼菩萨。<a id="a-MI"></a>于法界。<a id="a-MJ"></a>解了无量以法本无。<a id="a-MK"></a>用一相行。<a id="a-ML"></a>以诸法无相。<a id="a-MM"></a>又彼菩萨。<a id="a-MN"></a>于法界住止之谓。<a id="a-MO"></a>其妄想菩萨在于流转。<a id="a-MP"></a>如彼菩萨。<a id="a-MQ"></a>于法界明了。<a id="a-MR"></a>无量晓达。<a id="a-MS"></a>入于法界。<a id="a-MT"></a>诸法各各。<a id="a-MU"></a>异相明晓。<a id="a-MV"></a>以无相。<a id="a-MW"></a>不起疲厌。<a id="a-MX"></a>至无数亿劫。<a id="a-MY"></a>亦不懈退。<a id="a-MZ"></a>以大悲心。<a id="a-Ma"></a>悉济普世。<a id="a-Mb"></a>顺化众生。<a id="a-Mc"></a>又是菩萨大士。<a id="a-Md"></a>为普贤菩萨之谓也。</p>
  <p data-pb></p>
  <h2 id="aMe">悦乐龙王品第十三</h2>
  <p id="aMf">譬如族姓子。<a id="a-Mg"></a>悦乐龙王。<a id="a-Mh"></a>处于金山之面七宝之藏。<a id="a-Mi"></a>以七宝而造作。<a id="a-Mj"></a>周匝亦以七宝。<a id="a-Mk"></a>以雪而覆之。<a id="a-Ml"></a>其悦乐龙王悉白而皎洁。<a id="a-Mm"></a>如雪之色。<a id="a-Mn"></a>金色明曜。<a id="a-Mo"></a>金色若画色。<a id="a-Mp"></a>庄饰白妙以覆之。<a id="a-Mq"></a>垂以交露。<a id="a-Mr"></a>以众宝清净网。<a id="a-Ms"></a>而覆之。<a id="a-Mt"></a>垂众宝为旒苏。<a id="a-Mu"></a>以七体而止立。<a id="a-Mv"></a>是谓柔之所乐。<a id="a-Mw"></a>是无秽之色像。<a id="a-Mx"></a>睹者无厌。<a id="a-My"></a>清净无瑕。<a id="a-Mz"></a>调柔性之谓也。</p>
  <p id="aN0">彼则天帝释。<a id="a-N1"></a>于忉利自在者。<a id="a-N2"></a>方这有念。<a id="a-N3"></a>金色面山众宝之藏。<a id="a-N4"></a>于彼忽不现。<a id="a-N5"></a>而住忉利帝释天王之前。<a id="a-N6"></a>尔时天帝。<a id="a-N7"></a>即乘悦乐龙王。<a id="a-N8"></a>天帝释寻随上此龙王。<a id="a-N9"></a>尔时悦乐龙王。<a id="a-NA"></a>于其时。<a id="a-NB"></a>为若干变。<a id="a-NC"></a>而种种行现有三十三头。<a id="a-ND"></a>于一一头。<a id="a-NE"></a>各各有七牙。<a id="a-NF"></a>于一一之牙。<a id="a-NG"></a>而有七浴池。<a id="a-NH"></a>于一一浴池而现七百莲华。<a id="a-NI"></a>于一一莲华。<a id="a-NJ"></a>现有七百玉女。<a id="a-NK"></a>如其一玉女。<a id="a-NL"></a>而悉叹歌。<a id="a-NM"></a>如天礼仪。<a id="a-NN"></a>雅同一商。<a id="a-NO"></a>而作音乐。<a id="a-NP"></a>帝释天王。<a id="a-NQ"></a>于其天堂。<a id="a-NR"></a>乘此一象。<a id="a-NS"></a>而至妙树园。<a id="a-NT"></a>悦乐尽欢。<a id="a-NU"></a>在意驰游。<a id="a-NV"></a>尔时帝释天王。<a id="a-NW"></a>于一象上。<a id="a-NX"></a>在园观而戏。<a id="a-NY"></a>从悦乐龙而下。<a id="a-NZ"></a>至众宝庄珓之堂。<a id="a-Na"></a>与诸玉女。<a id="a-Nb"></a>和歌作乐。<a id="a-Nc"></a>极意欢喜。<a id="a-Nd"></a>快相娱乐。<a id="a-Ne"></a>尔时悦乐龙王。<a id="a-Nf"></a>现其威神。<a id="a-Ng"></a>在忉利天。<a id="a-Nh"></a>尽彼园观。<a id="a-Ni"></a>为一象身耳。<a id="a-Nj"></a>与诸玉女。<a id="a-Nk"></a>而相围绕。<a id="a-Nl"></a>娱乐欢喜。</p>
  <p id="aNm">尔时悦乐龙王。<a id="a-Nn"></a>娱乐已极。<a id="a-No"></a>与诸天人。<a id="a-Np"></a>皆共交错。<a id="a-Nq"></a>皆与悦乐。<a id="a-Nr"></a>龙威神被服而无异。<a id="a-Ns"></a>及众身相色像神炜。<a id="a-Nt"></a>以无异。<a id="a-Nu"></a>及其珓饰。<a id="a-Nv"></a>所衣服。<a id="a-Nw"></a>诸所一切。<a id="a-Nx"></a>屈伸坐起。<a id="a-Ny"></a>悦乐龙王。<a id="a-Nz"></a>众诸所有亦同无异。<a id="a-O0"></a>彼诸天人。<a id="a-O1"></a>与悦乐龙王。<a id="a-O2"></a>众诸所有。<a id="a-O3"></a>亦同无异。<a id="a-O4"></a>如悦乐龙王所有。<a id="a-O5"></a>诸天人亦悉如之。<a id="a-O6"></a>如诸天所有。<a id="a-O7"></a>悦乐龙王亦悉如之。<a id="a-O8"></a>如忉利天人所食器。<a id="a-O9"></a>悦乐龙王复悉如之悦乐龙王亦不现化。<a id="a-OA"></a>而有紫金之像色。<a id="a-OB"></a>在于七宝之藏。<a id="a-OC"></a>天所化致此众所有。<a id="a-OD"></a>至忉利天。<a id="a-OE"></a>而来为帝释天王。<a id="a-OF"></a>供养之故。<a id="a-OG"></a>悦豫而供养之。<a id="a-OH"></a>天乐而自有。<a id="a-OI"></a>以忉利众所有悉有之。<a id="a-OJ"></a>以众化德。<a id="a-OK"></a>而无异。<a id="a-OL"></a>如是族姓子。<a id="a-OM"></a>菩萨大士。<a id="a-ON"></a>以普贤菩萨之行。<a id="a-OO"></a>修立誓愿菩萨之定。<a id="a-OP"></a>众宝珓庄。<a id="a-OQ"></a>以菩萨七体之藏。<a id="a-OR"></a>而以趾立。<a id="a-OS"></a>从身放诸焰网明。<a id="a-OT"></a>击法铃以显法幡。<a id="a-OU"></a>普悉化现那罗延身。<a id="a-OV"></a>致最无上誓愿。<a id="a-OW"></a>为师子步。<a id="a-OX"></a>以转诸慧。<a id="a-OY"></a>整以法彩。<a id="a-OZ"></a>而住诸藏。<a id="a-Oa"></a>于诸菩萨。<a id="a-Ob"></a>为最上行。<a id="a-Oc"></a>具满诸行。<a id="a-Od"></a>而致誓愿。<a id="a-Oe"></a>以趣佛树。<a id="a-Of"></a>修行誓愿。<a id="a-Og"></a>而无断绝。<a id="a-Oh"></a>为欲致普智之慧故。<a id="a-Oi"></a>致普贤菩萨行愿。<a id="a-Oj"></a>修增广大。<a id="a-Ok"></a>以觉觉之故。<a id="a-Ol"></a>于菩萨愿行。<a id="a-Om"></a>而无回还。<a id="a-On"></a>亦无懈止。<a id="a-Oo"></a>又无断息。<a id="a-Op"></a>亦无退转。<a id="a-Oq"></a>增益无量之大悲。<a id="a-Or"></a>以大乘愿行。<a id="a-Os"></a>于一切无身。<a id="a-Ot"></a>以上普贤之乘。<a id="a-Ou"></a>行不舍精进。<a id="a-Ov"></a>为度当来一切众生故。<a id="a-Ow"></a>不断普贤菩萨之德行。<a id="a-Ox"></a>亦不见致道之时。<a id="a-Oy"></a>道为无得不得之门。<a id="a-Oz"></a>无得之得。<a id="a-P0"></a>转法之门。<a id="a-P1"></a>无得之得。<a id="a-P2"></a>种种行性之门。<a id="a-P3"></a>无得之得。<a id="a-P4"></a>种种众生。<a id="a-P5"></a>至诸土处所。<a id="a-P6"></a>感动之门。<a id="a-P7"></a>又彼以无得之得。<a id="a-P8"></a>普入于诸土。<a id="a-P9"></a>现其生。<a id="a-PA"></a>亦悉现普贤之行。<a id="a-PB"></a>以无得之得。<a id="a-PC"></a>于如来道树。<a id="a-PD"></a>而致正觉。<a id="a-PE"></a>以无得之得。<a id="a-PF"></a>为诸菩萨众。<a id="a-PG"></a>围绕而行。<a id="a-PH"></a>以无得之得。<a id="a-PI"></a>至诸种种处所。<a id="a-PJ"></a>于诸十方佛土现种种身像。<a id="a-PK"></a>寻时致正觉斯须致正觉。<a id="a-PL"></a>时间致正觉。<a id="a-PM"></a>以日致正觉。<a id="a-PN"></a>旬月致正觉。<a id="a-PO"></a>岁数无限。<a id="a-PP"></a>至于一劫。<a id="a-PQ"></a>于其时。<a id="a-PR"></a>无得之得。<a id="a-PS"></a>于此诸数。<a id="a-PT"></a>而致正觉。<a id="a-PU"></a>觐诣诸如来足下。<a id="a-PV"></a>如是比诸土如来。<a id="a-PW"></a>而皆稽首。<a id="a-PX"></a>敬而礼之。<a id="a-PY"></a>供养承事。<a id="a-PZ"></a>问诸佛事。<a id="a-Pa"></a>于诸幻场。<a id="a-Pb"></a>而有增益。<a id="a-Pc"></a>以清净修诸菩萨无量清净行。<a id="a-Pd"></a>以无得之得。<a id="a-Pe"></a>修菩萨慧行。<a id="a-Pf"></a>以菩萨种种感动。<a id="a-Pg"></a>种种菩萨处所。<a id="a-Ph"></a>菩萨种种慧方等。<a id="a-Pi"></a>菩萨种种之微妙。<a id="a-Pj"></a>菩萨种种神足无量之意。<a id="a-Pk"></a>菩萨种种至诸处所。<a id="a-Pl"></a>菩萨种种游乐感动。<a id="a-Pm"></a>菩萨种种法修其明显。<a id="a-Pn"></a>菩萨种种顺导之化。<a id="a-Po"></a>彼普而示现菩萨之愿行。<a id="a-Pp"></a>亦不毁其本际。<a id="a-Pq"></a>其普贤菩萨化一切众生。<a id="a-Pr"></a>诸情所有。<a id="a-Ps"></a>以无得之得。<a id="a-Pt"></a>修行清净。<a id="a-Pu"></a>以断生死之轮。<a id="a-Pv"></a>以声听闻语而清净。<a id="a-Pw"></a>以如来之耳。<a id="a-Px"></a>闻诸佛兴佛法之音。<a id="a-Py"></a>受而行之。<a id="a-Pz"></a>而皆过于三世而无二。<a id="a-Q0"></a>诸佛之种。<a id="a-Q1"></a>皆而念之。<a id="a-Q2"></a>普智之音声佛法。<a id="a-Q3"></a>而以分别。<a id="a-Q4"></a>于诸处而无处。<a id="a-Q5"></a>彼以法身。<a id="a-Q6"></a>而以念之。<a id="a-Q7"></a>一切菩萨诸行。<a id="a-Q8"></a>以音声受之。<a id="a-Q9"></a>具满其行。<a id="a-QA"></a>普贤之音声。<a id="a-QB"></a>以等觉普智慧处。<a id="a-QC"></a>是族姓子。<a id="a-QD"></a>当观普贤之行。<a id="a-QE"></a>以无懈断菩萨之行。<a id="a-QF"></a>而无断。<a id="a-QG"></a>以智之慧。<a id="a-QH"></a>而见诸佛。<a id="a-QI"></a>普贤菩萨之行。<a id="a-QJ"></a>而无休息。<a id="a-QK"></a>而致普智之境界。<a id="a-QL"></a>如彼悦乐龙王。<a id="a-QM"></a>莫能动者。<a id="a-QN"></a>升于忉利。<a id="a-QO"></a>于彼兴起。<a id="a-QP"></a>行至负乘。<a id="a-QQ"></a>而甚娱乐。<a id="a-QR"></a>食天之快乐。<a id="a-QS"></a>不失众诸极快之养。<a id="a-QT"></a>与诸婇女。<a id="a-QU"></a>而娱乐。<a id="a-QV"></a>悉现众变。<a id="a-QW"></a>与忉利诸天。<a id="a-QX"></a>悉等一类。<a id="a-QY"></a>如是族姓子。<a id="a-QZ"></a>菩萨以普贤之行。<a id="a-Qa"></a>无毁大乘之场。<a id="a-Qb"></a>不舍誓愿。<a id="a-Qc"></a>受诸佛境界。<a id="a-Qd"></a>以普智而自乐。<a id="a-Qe"></a>明了诸佛之行。<a id="a-Qf"></a>晓解于无数无数无得。<a id="a-Qg"></a>而悉清净于诸土。<a id="a-Qh"></a>而无住于佛法。<a id="a-Qi"></a>而无我。<a id="a-Qj"></a>亦无想念。<a id="a-Qk"></a>等诸佛法。<a id="a-Ql"></a>不起兴二。<a id="a-Qm"></a>明诸佛土。<a id="a-Qn"></a>菩萨如是。<a id="a-Qo"></a>现与诸佛等其去来现在菩萨之行。<a id="a-Qp"></a>音声无断。<a id="a-Qq"></a>其悦乐龙。<a id="a-Qr"></a>为若此处龙境界。<a id="a-Qs"></a>复现天上。<a id="a-Qt"></a>受彼极乐。<a id="a-Qu"></a>如是族姓子。<a id="a-Qv"></a>是像大德之法。<a id="a-Qw"></a>立志以普贤大士行。<a id="a-Qx"></a>菩萨无上誓愿。<a id="a-Qy"></a>当奉勤修。<a id="a-Qz"></a>净其内性。<a id="a-R0"></a>是谓族姓子。<a id="a-R1"></a>第十大定场广博明显无量菩萨之行。<a id="a-R2"></a>得其净性。<a id="a-R3"></a>广其大乘。<a id="a-R4"></a>此族姓子。<a id="a-R5"></a>普贤菩萨十定之场也。</p>
  <p id="aR6">佛说是普贤菩萨十德大道之定十无上要慧。<a id="a-R7"></a>普于十方诸佛国土。<a id="a-R8"></a>皆悉旷明。<a id="a-R9"></a>自然感动诸土。<a id="a-RA"></a>都悉率自庄严诸土菩萨及诸天人。<a id="a-RB"></a>悉作天上。<a id="a-RC"></a>无量倡乐。<a id="a-RD"></a>咸悉歌叹普贤菩萨无量之德。<a id="a-RE"></a>明照诸土。<a id="a-RF"></a>众冥莫不开避。<a id="a-RG"></a>十方诸地狱诸苦痛。<a id="a-RH"></a>登尔之时。<a id="a-RI"></a>莫不懈息。<a id="a-RJ"></a>十方诸土如尘之数。<a id="a-RK"></a>诸众生之类。<a id="a-RL"></a>咸悉各各所在。<a id="a-RM"></a>皆发无上正真道意。<a id="a-RN"></a>那术百千之众。<a id="a-RO"></a>皆得无所从生法乐之忍。<a id="a-RP"></a>佛说是已。<a id="a-RQ"></a>普贤大士等目菩萨。<a id="a-RR"></a>一切菩萨。<a id="a-RS"></a>及一切众会。<a id="a-RT"></a>天龙鬼神。<a id="a-RU"></a>阿须伦。<a id="a-RV"></a>人与非人。<a id="a-RW"></a>闻佛所说。<a id="a-RX"></a>莫不欢喜。<a id="a-RY"></a>为佛作礼而退。</p>
 </body>
</html>