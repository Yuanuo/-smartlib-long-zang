<!doctype html>
<html id="z3IBTTmHf" data-ver="1254">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第二十七</h1>
  <h2 id="a2">十回向品第二十五之五</h2>
  <p id="a3">“佛子，<a id="a-4"></a>菩萨摩诃萨布施乞者连肤顶髻，<a id="a-5"></a>如宝髻王菩萨、<a id="a-6"></a>胜妙身菩萨，<a id="a-7"></a>及余无量诸菩萨等。<a id="a-8"></a>菩萨是时见乞者来，<a id="a-9"></a>心生欢喜而语之言：<a id="a-A"></a>‘汝今若须连肤顶髻，<a id="a-B"></a>可就我取。<a id="a-C"></a>我此顶髻，<a id="a-D"></a>阎浮提中最为第一。<a id="a-E"></a>’作是语时，<a id="a-F"></a>心无动乱，<a id="a-G"></a>不念余业，<a id="a-H"></a>舍离世间，<a id="a-I"></a>志求寂静，<a id="a-J"></a>究竟清净，<a id="a-K"></a>精勤质直，<a id="a-L"></a>向一切智；<a id="a-M"></a>便执利刀割其头上连肤顶髻，<a id="a-N"></a>右膝著地，<a id="a-O"></a>合十指掌，<a id="a-P"></a>一心施与；<a id="a-Q"></a>正念三世一切诸佛菩萨所行，<a id="a-R"></a>发大欢喜，<a id="a-S"></a>增上志乐；<a id="a-T"></a>于诸法中意善开解，<a id="a-U"></a>不取于苦，<a id="a-V"></a>了知苦受无相无生，<a id="a-W"></a>诸受互起，<a id="a-X"></a>无有常住：<a id="a-Y"></a>‘是故我应同去、<a id="a-Z"></a>来、<a id="a-a"></a>今一切菩萨修行大舍，<a id="a-b"></a>发深信乐，<a id="a-c"></a>求一切智无有退转，<a id="a-d"></a>不由他教善知识力。<a id="a-e"></a>’菩萨摩诃萨作是施时，<a id="a-f"></a>以诸善根如是回向，<a id="a-g"></a>所谓：<a id="a-h"></a>‘愿一切众生得无见顶，<a id="a-i"></a>成就菩萨如塔之髻。<a id="a-j"></a>愿一切众生得绀青发、<a id="a-k"></a>金刚发、<a id="a-l"></a>细软发，<a id="a-m"></a>能灭众生一切烦恼。<a id="a-n"></a>愿一切众生得润泽发、<a id="a-o"></a>密致发、<a id="a-p"></a>不侵鬓额发。<a id="a-q"></a>愿一切众生得柔软发、<a id="a-r"></a>尽于鬓额而生发。<a id="a-s"></a>愿一切众生得如卍字发、<a id="a-t"></a>螺文右旋发。<a id="a-u"></a>愿一切众生得佛相发，<a id="a-v"></a>永离一切烦恼结习。<a id="a-w"></a>愿一切众生得光明发，<a id="a-x"></a>其光普照十方世界。<a id="a-y"></a>愿一切众生得无乱发、<a id="a-z"></a>如如来发，<a id="a-10"></a>净妙无杂。<a id="a-11"></a>愿一切众生得成应供顶塔之发，<a id="a-12"></a>令其见者如见佛发。<a id="a-13"></a>愿一切众生皆得如来无染著发，<a id="a-14"></a>永离一切暗翳尘垢。<a id="a-15"></a>’是为菩萨摩诃萨施连肤髻时善根回向，<a id="a-16"></a>为令众生其心寂静，<a id="a-17"></a>皆得圆满诸陀罗尼，<a id="a-18"></a>究竟如来一切种智、<a id="a-19"></a>十种力故。</p>
  <p id="a1A">“佛子，<a id="a-1B"></a>菩萨摩诃萨以眼布施诸来乞者，<a id="a-1C"></a>如欢喜行菩萨、<a id="a-1D"></a>月光王菩萨，<a id="a-1E"></a>及余无量诸菩萨等所行惠施。<a id="a-1F"></a>菩萨摩诃萨布施眼时，<a id="a-1G"></a>起清净施眼心，<a id="a-1H"></a>起清净智眼心，<a id="a-1I"></a>起依止法光明心，<a id="a-1J"></a>起现观无上佛道心，<a id="a-1K"></a>发回向广大智慧心，<a id="a-1L"></a>发与三世菩萨平等舍施心，<a id="a-1M"></a>发于无碍眼起不坏净信心，<a id="a-1N"></a>于其乞者起欢喜摄受心；<a id="a-1O"></a>为究竟一切神通故，<a id="a-1P"></a>为生佛眼故，<a id="a-1Q"></a>为增广大菩提心故，<a id="a-1R"></a>为修习大慈悲故，<a id="a-1S"></a>为制伏六根故，<a id="a-1T"></a>于如是法而生其心。<a id="a-1U"></a>佛子，<a id="a-1V"></a>菩萨摩诃萨布施眼时，<a id="a-1W"></a>于其乞者心生爱乐，<a id="a-1X"></a>为设施会，<a id="a-1Y"></a>增长法力；<a id="a-1Z"></a>舍离世间爱见放逸，<a id="a-1a"></a>除断欲缚，<a id="a-1b"></a>修习菩提；<a id="a-1c"></a>随彼所求，<a id="a-1d"></a>心安不动，<a id="a-1e"></a>不违其意，<a id="a-1f"></a>皆令满足，<a id="a-1g"></a>而常随顺无二舍行。<a id="a-1h"></a>以此善根如是回向，<a id="a-1i"></a>所谓：<a id="a-1j"></a>‘愿一切众生得最胜眼，<a id="a-1k"></a>示导一切。<a id="a-1l"></a>愿一切众生得无碍眼，<a id="a-1m"></a>开广智藏。<a id="a-1n"></a>愿一切众生得净肉眼，<a id="a-1o"></a>光明鉴彻，<a id="a-1p"></a>无能蔽者。<a id="a-1q"></a>愿一切众生得净天眼，<a id="a-1r"></a>悉见众生生死业果。<a id="a-1s"></a>愿一切众生得净法眼，<a id="a-1t"></a>能随顺入如来境界。<a id="a-1u"></a>愿一切众生得智慧眼，<a id="a-1v"></a>舍离一切分别取著。<a id="a-1w"></a>愿一切众生具足佛眼，<a id="a-1x"></a>悉能觉悟一切诸法。<a id="a-1y"></a>愿一切众生成就普眼，<a id="a-1z"></a>尽诸境界无所障碍。<a id="a-20"></a>愿一切众生成就清净离痴翳眼，<a id="a-21"></a>了众生界空无所有。<a id="a-22"></a>愿一切众生具足清净无障碍眼，<a id="a-23"></a>皆得究竟如来十力。<a id="a-24"></a>’是为菩萨摩诃萨布施眼时善根回向，<a id="a-25"></a>为令众生得一切智清净眼故。</p>
  <p id="a26">“佛子，<a id="a-27"></a>菩萨摩诃萨能以耳、<a id="a-28"></a>鼻施诸乞者，<a id="a-29"></a>如胜行王菩萨、<a id="a-2A"></a>无怨胜菩萨，<a id="a-2B"></a>及余无量诸菩萨等。<a id="a-2C"></a>布施之时，<a id="a-2D"></a>亲附乞者，<a id="a-2E"></a>专心修习诸菩萨行；<a id="a-2F"></a>具佛种性，<a id="a-2G"></a>生如来家，<a id="a-2H"></a>念诸菩萨所修施行，<a id="a-2I"></a>常勤发起诸佛菩提，<a id="a-2J"></a>清净诸根功德智慧；<a id="a-2K"></a>观察三有，<a id="a-2L"></a>无一坚固。<a id="a-2M"></a>愿常得见诸佛菩萨，<a id="a-2N"></a>随顺忆念一切佛法；<a id="a-2O"></a>知身虚妄空无所有，<a id="a-2P"></a>无所贪惜。<a id="a-2Q"></a>菩萨如是施耳、<a id="a-2R"></a>鼻时，<a id="a-2S"></a>心常寂静，<a id="a-2T"></a>调伏诸根；<a id="a-2U"></a>勉济众生险恶诸难，<a id="a-2V"></a>生长一切智慧功德；<a id="a-2W"></a>入大施海，<a id="a-2X"></a>了达法义，<a id="a-2Y"></a>具修诸道；<a id="a-2Z"></a>依智慧行，<a id="a-2a"></a>得法自在，<a id="a-2b"></a>以不坚身易坚固身。<a id="a-2c"></a>佛子，<a id="a-2d"></a>菩萨摩诃萨布施耳时，<a id="a-2e"></a>以诸善根如是回向，<a id="a-2f"></a>所谓：<a id="a-2g"></a>‘愿一切众生得无碍耳，<a id="a-2h"></a>普闻一切说法之音。<a id="a-2i"></a>愿一切众生得无障耳，<a id="a-2j"></a>悉能解了一切音声。<a id="a-2k"></a>愿一切众生得如来耳，<a id="a-2l"></a>一切聪达无所壅滞。<a id="a-2m"></a>愿一切众生得清净耳，<a id="a-2n"></a>不因耳处生分别心。<a id="a-2o"></a>愿一切众生得无聋聩耳，<a id="a-2p"></a>令蒙昧识毕竟不生。<a id="a-2q"></a>愿一切众生得遍法界耳，<a id="a-2r"></a>悉知一切诸佛法音。<a id="a-2s"></a>愿一切众生得无碍耳，<a id="a-2t"></a>开悟一切无障碍法。<a id="a-2u"></a>愿一切众生得无坏耳，<a id="a-2v"></a>善知诸论，<a id="a-2w"></a>无能坏者。<a id="a-2x"></a>愿一切众生得普闻耳，<a id="a-2y"></a>广大清净，<a id="a-2z"></a>为诸耳王。<a id="a-30"></a>愿一切众生具足天耳及以佛耳。<a id="a-31"></a>’是为菩萨摩诃萨布施耳时善根回向，<a id="a-32"></a>为令众生皆悉获得清净耳故。<a id="a-33"></a>佛子，<a id="a-34"></a>菩萨摩诃萨布施鼻时，<a id="a-35"></a>如是回向，<a id="a-36"></a>所谓：<a id="a-37"></a>‘愿一切众生得隆直鼻，<a id="a-38"></a>得随好鼻，<a id="a-39"></a>得善相鼻，<a id="a-3A"></a>得可爱乐鼻，<a id="a-3B"></a>得净妙鼻，<a id="a-3C"></a>得随顺鼻，<a id="a-3D"></a>得高显鼻，<a id="a-3E"></a>得伏怨鼻，<a id="a-3F"></a>得善见鼻，<a id="a-3G"></a>得如来鼻。<a id="a-3H"></a>愿一切众生得离恚怒面，<a id="a-3I"></a>得一切法面，<a id="a-3J"></a>得无障碍面，<a id="a-3K"></a>得善见面，<a id="a-3L"></a>得随顺面，<a id="a-3M"></a>得清净面，<a id="a-3N"></a>得离过失面，<a id="a-3O"></a>得如来圆满面，<a id="a-3P"></a>得遍一切处面，<a id="a-3Q"></a>得无量美好面。<a id="a-3R"></a>’是为菩萨摩诃萨布施鼻时善根回向，<a id="a-3S"></a>为令众生究竟得入诸佛法故，<a id="a-3T"></a>为令众生究竟摄受诸佛法故，<a id="a-3U"></a>为令众生究竟了知诸佛法故，<a id="a-3V"></a>为令众生究竟住持诸佛法故，<a id="a-3W"></a>为令众生究竟常见诸如来故，<a id="a-3X"></a>为令众生皆悉证得佛法门故，<a id="a-3Y"></a>为令众生究竟成就无能坏心故，<a id="a-3Z"></a>为令众生皆能照了诸佛正法故，<a id="a-3a"></a>为令众生普悉严净诸佛国土故，<a id="a-3b"></a>为令众生皆得如来大威力身故。<a id="a-3c"></a>是为菩萨摩诃萨施耳、<a id="a-3d"></a>鼻时善根回向。</p>
  <p id="a3e">“佛子，<a id="a-3f"></a>菩萨摩诃萨安住坚固自在地中，<a id="a-3g"></a>能以牙齿施诸众生，<a id="a-3h"></a>犹如往昔华齿王菩萨、<a id="a-3i"></a>六牙象王菩萨，<a id="a-3j"></a>及余无量诸菩萨等。<a id="a-3k"></a>菩萨摩诃萨施牙齿时，<a id="a-3l"></a>其心清净，<a id="a-3m"></a>希有难得如优昙华，<a id="a-3n"></a>所谓：<a id="a-3o"></a>无尽心施、<a id="a-3p"></a>大信心施、<a id="a-3q"></a>步步成就无量舍心施、<a id="a-3r"></a>调伏诸根心施、<a id="a-3s"></a>一切悉舍心施、<a id="a-3t"></a>一切智愿心施、<a id="a-3u"></a>安乐众生心施、<a id="a-3v"></a>大施、<a id="a-3w"></a>极施、<a id="a-3x"></a>胜施、<a id="a-3y"></a>最胜施、<a id="a-3z"></a>辍身要用无所嫌恨心施。<a id="a-40"></a>菩萨尔时，<a id="a-41"></a>以诸善根如是回向，<a id="a-42"></a>所谓：<a id="a-43"></a>‘愿一切众生得铦白牙齿，<a id="a-44"></a>成最胜塔，<a id="a-45"></a>受天人供。<a id="a-46"></a>愿一切众生得齐平牙齿，<a id="a-47"></a>如佛相好，<a id="a-48"></a>无有疏缺。<a id="a-49"></a>愿一切众生得调伏心，<a id="a-4A"></a>善趣菩萨波罗蜜行。<a id="a-4B"></a>愿一切众生口善清净，<a id="a-4C"></a>牙齿鲜白，<a id="a-4D"></a>分明显现。<a id="a-4E"></a>愿一切众生得可忆念庄严牙齿，<a id="a-4F"></a>其口清净，<a id="a-4G"></a>无可恶相。<a id="a-4H"></a>愿一切众生牙齿成就具满四十，<a id="a-4I"></a>常出种种希有妙香。<a id="a-4J"></a>愿一切众生意善调伏，<a id="a-4K"></a>牙齿鲜洁如白莲华，<a id="a-4L"></a>文理回旋卍字成就。<a id="a-4M"></a>愿一切众生口唇鲜净，<a id="a-4N"></a>牙齿洁白，<a id="a-4O"></a>放无量光周遍照耀。<a id="a-4P"></a>愿一切众生牙齿坚利，<a id="a-4Q"></a>食无完粒，<a id="a-4R"></a>无所味著，<a id="a-4S"></a>为上福田。<a id="a-4T"></a>愿一切众生于牙齿间常放光明，<a id="a-4U"></a>授诸菩萨第一记莂。<a id="a-4V"></a>’是为菩萨摩诃萨施牙齿时善根回向，<a id="a-4W"></a>为令众生具一切智，<a id="a-4X"></a>于诸法中智慧清净故。</p>
  <p id="a4Y">“佛子，<a id="a-4Z"></a>菩萨摩诃萨若有人来从乞舌时，<a id="a-4a"></a>于乞者所，<a id="a-4b"></a>以慈悲心软语、<a id="a-4c"></a>爱语，<a id="a-4d"></a>犹如往昔端正面王菩萨、<a id="a-4e"></a>不退转菩萨，<a id="a-4f"></a>及余无量诸菩萨等。<a id="a-4g"></a>佛子，<a id="a-4h"></a>菩萨摩诃萨于诸趣中而受生时，<a id="a-4i"></a>有无量百千亿那由他众生而来乞舌。<a id="a-4j"></a>菩萨尔时，<a id="a-4k"></a>安置其人在师子座，<a id="a-4l"></a>以无恚心、<a id="a-4m"></a>无害心、<a id="a-4n"></a>无恨心、<a id="a-4o"></a>大威德心、<a id="a-4p"></a>从佛种性所生心、<a id="a-4q"></a>住于菩萨所住心、<a id="a-4r"></a>常不浊乱心、<a id="a-4s"></a>住大势力心、<a id="a-4t"></a>于身无著心、<a id="a-4u"></a>于语无著心，<a id="a-4v"></a>两膝著地，<a id="a-4w"></a>开口出舌，<a id="a-4x"></a>以示乞者；<a id="a-4y"></a>慈心软语而告之言：<a id="a-4z"></a>‘我今此身，<a id="a-50"></a>普皆属汝。<a id="a-51"></a>可取我舌，<a id="a-52"></a>随意所用；<a id="a-53"></a>令汝所愿，<a id="a-54"></a>皆得满足。<a id="a-55"></a>’菩萨尔时，<a id="a-56"></a>以诸善根如是回向，<a id="a-57"></a>所谓：<a id="a-58"></a>‘愿一切众生得周普舌，<a id="a-59"></a>悉能宣示诸语言法。<a id="a-5A"></a>愿一切众生得覆面舌，<a id="a-5B"></a>所言无二，<a id="a-5C"></a>皆悉真实。<a id="a-5D"></a>愿一切众生得普覆一切佛国土舌，<a id="a-5E"></a>示现诸佛自在神通。<a id="a-5F"></a>愿一切众生得软薄舌，<a id="a-5G"></a>恒受美妙清净上味。<a id="a-5H"></a>愿一切众生得辩才舌，<a id="a-5I"></a>能断一切世间疑网。<a id="a-5J"></a>愿一切众生得光明舌，<a id="a-5K"></a>能放无数万亿光明。<a id="a-5L"></a>愿一切众生得决定舌，<a id="a-5M"></a>辩说诸法无有穷尽。<a id="a-5N"></a>愿一切众生得普调伏舌，<a id="a-5O"></a>善能开示一切秘要，<a id="a-5P"></a>所有言说皆令信受。<a id="a-5Q"></a>愿一切众生得普通达舌，<a id="a-5R"></a>善入一切语言大海。<a id="a-5S"></a>愿一切众生得善说一切诸法门舌，<a id="a-5T"></a>于言语智悉到彼岸。<a id="a-5U"></a>’是为菩萨摩诃萨布施舌时善根回向，<a id="a-5V"></a>为令众生皆得圆满无碍智故。</p>
  <p id="a5W">“佛子，<a id="a-5X"></a>菩萨摩诃萨以头布施诸来乞者，<a id="a-5Y"></a>如最胜智菩萨，<a id="a-5Z"></a>及大丈夫迦尸国王等诸大菩萨所行布施；<a id="a-5a"></a>为欲成就入一切法最胜智首，<a id="a-5b"></a>为欲成就证大菩提救众生首，<a id="a-5c"></a>为欲具足见一切法最第一首，<a id="a-5d"></a>为得正见清净智首，<a id="a-5e"></a>为欲成就无障碍首，<a id="a-5f"></a>为欲证得第一地首，<a id="a-5g"></a>为求世间最胜智首，<a id="a-5h"></a>欲成三界无能见顶净智慧首，<a id="a-5i"></a>为得示现普到十方智慧王首，<a id="a-5j"></a>为欲满足一切诸法无能破坏自在之首。<a id="a-5k"></a>佛子，<a id="a-5l"></a>菩萨摩诃萨安住是法，<a id="a-5m"></a>精勤修习，<a id="a-5n"></a>则为已入诸佛种性，<a id="a-5o"></a>学佛行施；<a id="a-5p"></a>于诸佛所，<a id="a-5q"></a>生清净信，<a id="a-5r"></a>增长善根；<a id="a-5s"></a>令诸乞者，<a id="a-5t"></a>皆得喜足；<a id="a-5u"></a>其心清净，<a id="a-5v"></a>庆悦无量；<a id="a-5w"></a>心净信解，<a id="a-5x"></a>照明佛法；<a id="a-5y"></a>发菩提意，<a id="a-5z"></a>安住舍心；<a id="a-60"></a>诸根悦豫，<a id="a-61"></a>功德增长；<a id="a-62"></a>生善乐欲，<a id="a-63"></a>常好修行广大施行。<a id="a-64"></a>菩萨尔时，<a id="a-65"></a>以诸善根如是回向，<a id="a-66"></a>所谓：<a id="a-67"></a>‘愿一切众生得如来头，<a id="a-68"></a>得无见顶；<a id="a-69"></a>于一切处无能映蔽，<a id="a-6A"></a>于诸佛刹最为上首；<a id="a-6B"></a>其发右旋，<a id="a-6C"></a>光净润泽，<a id="a-6D"></a>卍字严饰，<a id="a-6E"></a>世所希有；<a id="a-6F"></a>具足佛首，<a id="a-6G"></a>成就智首，<a id="a-6H"></a>一切世间最第一首，<a id="a-6I"></a>为具足首，<a id="a-6J"></a>为清净首，<a id="a-6K"></a>为坐道场圆满智首。<a id="a-6L"></a>’是为菩萨摩诃萨布施头时善根回向，<a id="a-6M"></a>为令众生得最胜法，<a id="a-6N"></a>成于无上大智慧故。</p>
  <p id="a6O">“佛子，<a id="a-6P"></a>菩萨摩诃萨以其手、<a id="a-6Q"></a>足施诸众生，<a id="a-6R"></a>如常精进菩萨、<a id="a-6S"></a>无忧王菩萨，<a id="a-6T"></a>及余无量诸菩萨等。<a id="a-6U"></a>于诸趣中种种生处布施手、<a id="a-6V"></a>足，<a id="a-6W"></a>以信为手，<a id="a-6X"></a>起饶益行；<a id="a-6Y"></a>往返周旋，<a id="a-6Z"></a>勤修正法，<a id="a-6a"></a>愿得宝手以手为施；<a id="a-6b"></a>所行不空，<a id="a-6c"></a>具菩萨道，<a id="a-6d"></a>常舒其手拟将广惠；<a id="a-6e"></a>安步游行，<a id="a-6f"></a>勇猛无怯，<a id="a-6g"></a>以净信力具精进行，<a id="a-6h"></a>除灭恶道，<a id="a-6i"></a>成就菩提。<a id="a-6j"></a>佛子，<a id="a-6k"></a>菩萨摩诃萨如是施时，<a id="a-6l"></a>以无量无边广大之心，<a id="a-6m"></a>开净法门，<a id="a-6n"></a>入诸佛海；<a id="a-6o"></a>成就施手，<a id="a-6p"></a>周给十方。<a id="a-6q"></a>愿力任持一切智道，<a id="a-6r"></a>住于究竟离垢之心；<a id="a-6s"></a>法身、<a id="a-6t"></a>智身无断无坏，<a id="a-6u"></a>一切魔业不能倾动；<a id="a-6v"></a>依善知识坚固其心，<a id="a-6w"></a>同诸菩萨修行施度。<a id="a-6x"></a>佛子，<a id="a-6y"></a>菩萨摩诃萨为诸众生求一切智，<a id="a-6z"></a>施手、<a id="a-70"></a>足时，<a id="a-71"></a>以诸善根如是回向，<a id="a-72"></a>所谓：<a id="a-73"></a>‘愿一切众生具神通力，<a id="a-74"></a>皆得宝手；<a id="a-75"></a>得宝手已，<a id="a-76"></a>各相尊敬，<a id="a-77"></a>生福田想，<a id="a-78"></a>以种种宝更相供养；<a id="a-79"></a>又以众宝供养诸佛，<a id="a-7A"></a>兴妙宝云遍诸佛土，<a id="a-7B"></a>令诸众生互起慈心，<a id="a-7C"></a>不相恼害；<a id="a-7D"></a>游诸佛刹，<a id="a-7E"></a>安住无畏，<a id="a-7F"></a>自然具足究竟神通。<a id="a-7G"></a>又令皆得宝手、<a id="a-7H"></a>华手、<a id="a-7I"></a>香手、<a id="a-7J"></a>衣手、<a id="a-7K"></a>盖手、<a id="a-7L"></a>华鬘手、<a id="a-7M"></a>末香手、<a id="a-7N"></a>庄严具手、<a id="a-7O"></a>无边手、<a id="a-7P"></a>无量手、<a id="a-7Q"></a>普手；<a id="a-7R"></a>得是手已，<a id="a-7S"></a>以神通力常勤往诣一切佛土，<a id="a-7T"></a>能以一手遍摩一切诸佛世界，<a id="a-7U"></a>以自在手持诸众生，<a id="a-7V"></a>得妙相手放无量光，<a id="a-7W"></a>能以一手普覆众生，<a id="a-7X"></a>成于如来手指网缦赤铜爪相。<a id="a-7Y"></a>’菩萨尔时，<a id="a-7Z"></a>以大愿手普覆众生：<a id="a-7a"></a>‘愿一切众生志常乐求无上菩提，<a id="a-7b"></a>出生一切功德大海，<a id="a-7c"></a>见来乞者欢喜无厌，<a id="a-7d"></a>入佛法海同佛善根。<a id="a-7e"></a>’是为菩萨摩诃萨施手、<a id="a-7f"></a>足时善根回向。</p>
  <p id="a7g">“佛子，<a id="a-7h"></a>菩萨摩诃萨坏身出血布施众生，<a id="a-7i"></a>如法业菩萨、<a id="a-7j"></a>善意王菩萨，<a id="a-7k"></a>及余无量诸菩萨等。<a id="a-7l"></a>于诸趣中施身血时，<a id="a-7m"></a>起成就一切智心，<a id="a-7n"></a>起欣仰大菩提心，<a id="a-7o"></a>起乐修菩萨行心，<a id="a-7p"></a>起不取苦受心，<a id="a-7q"></a>起乐见乞者心，<a id="a-7r"></a>起不嫌来乞心，<a id="a-7s"></a>起趣向一切菩萨道心，<a id="a-7t"></a>起守护一切菩萨舍心，<a id="a-7u"></a>起增广菩萨善施心，<a id="a-7v"></a>起不退转心、<a id="a-7w"></a>不休息心、<a id="a-7x"></a>无恋己心。<a id="a-7y"></a>以诸善根如是回向，<a id="a-7z"></a>所谓：<a id="a-80"></a>‘愿一切众生皆得成就法身、<a id="a-81"></a>智身。<a id="a-82"></a>愿一切众生得无劳倦身，<a id="a-83"></a>犹如金刚。<a id="a-84"></a>愿一切众生得不可坏身，<a id="a-85"></a>无能伤害。<a id="a-86"></a>愿一切众生得如变化身，<a id="a-87"></a>普现世间无有尽极。<a id="a-88"></a>愿一切众生得可爱乐身，<a id="a-89"></a>净妙坚固。<a id="a-8A"></a>愿一切众生得法界生身，<a id="a-8B"></a>同于如来无所依止。<a id="a-8C"></a>愿一切众生得如妙宝光明之身，<a id="a-8D"></a>一切世人无能映蔽。<a id="a-8E"></a>愿一切众生得智藏身，<a id="a-8F"></a>于不死界而得自在。<a id="a-8G"></a>愿一切众生得宝海身，<a id="a-8H"></a>见皆获益，<a id="a-8I"></a>无空过者。<a id="a-8J"></a>愿一切众生得虚空身，<a id="a-8K"></a>世间恼患无能染著。<a id="a-8L"></a>’是为菩萨摩诃萨施身血时，<a id="a-8M"></a>以大乘心、<a id="a-8N"></a>清净心、<a id="a-8O"></a>广大心、<a id="a-8P"></a>欣悦心、<a id="a-8Q"></a>庆幸心、<a id="a-8R"></a>欢喜心、<a id="a-8S"></a>增上心、<a id="a-8T"></a>安乐心、<a id="a-8U"></a>无浊心善根回向。</p>
  <p id="a8V">“佛子，<a id="a-8W"></a>菩萨摩诃萨见有乞求其身髓肉，<a id="a-8X"></a>欢喜软语，<a id="a-8Y"></a>谓乞者言：<a id="a-8Z"></a>‘我身髓肉，<a id="a-8a"></a>随意取用。<a id="a-8b"></a>’如饶益菩萨、<a id="a-8c"></a>一切施王菩萨，<a id="a-8d"></a>及余无量诸菩萨等。<a id="a-8e"></a>于诸趣中种种生处，<a id="a-8f"></a>以其髓肉施乞者时，<a id="a-8g"></a>欢喜广大，<a id="a-8h"></a>施心增长；<a id="a-8i"></a>同诸菩萨修习善根，<a id="a-8j"></a>离世尘垢，<a id="a-8k"></a>得深志乐；<a id="a-8l"></a>以身普施，<a id="a-8m"></a>心无有尽；<a id="a-8n"></a>具足无量广大善根，<a id="a-8o"></a>摄受一切妙功德宝，<a id="a-8p"></a>如菩萨法受行无厌；<a id="a-8q"></a>心常爱乐布施功德，<a id="a-8r"></a>一切周给，<a id="a-8s"></a>心无有悔；<a id="a-8t"></a>审观诸法从缘无体，<a id="a-8u"></a>不贪施业及业果报；<a id="a-8v"></a>随所会遇，<a id="a-8w"></a>平等施与。<a id="a-8x"></a>佛子，<a id="a-8y"></a>菩萨摩诃萨如是施时，<a id="a-8z"></a>一切诸佛皆悉现前，<a id="a-90"></a>想之如父得护念故；<a id="a-91"></a>一切众生皆悉现前，<a id="a-92"></a>普令安住清净法故；<a id="a-93"></a>一切世界皆悉现前，<a id="a-94"></a>严净一切佛国土故；<a id="a-95"></a>一切众生皆悉现前，<a id="a-96"></a>以大悲心普救护故；<a id="a-97"></a>一切佛道皆悉现前，<a id="a-98"></a>乐观如来十种力故；<a id="a-99"></a>去、<a id="a-9A"></a>来、<a id="a-9B"></a>现在一切菩萨皆悉现前，<a id="a-9C"></a>同共圆满诸善根故；<a id="a-9D"></a>一切无畏皆悉现前，<a id="a-9E"></a>能作最上师子吼故；<a id="a-9F"></a>一切三世皆悉现前，<a id="a-9G"></a>得平等智，<a id="a-9H"></a>普观察故；<a id="a-9I"></a>一切世间皆悉现前，<a id="a-9J"></a>发广大愿，<a id="a-9K"></a>尽未来劫修菩提故；<a id="a-9L"></a>一切菩萨无疲厌行皆悉现前，<a id="a-9M"></a>发无数量广大心故。<a id="a-9N"></a>佛子，<a id="a-9O"></a>菩萨摩诃萨施髓肉时，<a id="a-9P"></a>以此善根如是回向，<a id="a-9Q"></a>所谓：<a id="a-9R"></a>‘愿一切众生得金刚身，<a id="a-9S"></a>不可沮坏。<a id="a-9T"></a>愿一切众生得坚密身，<a id="a-9U"></a>恒无缺减。<a id="a-9V"></a>愿一切众生得意生身，<a id="a-9W"></a>犹如佛身，<a id="a-9X"></a>庄严清净。<a id="a-9Y"></a>愿一切众生得百福相身，<a id="a-9Z"></a>三十二相而自庄严。<a id="a-9a"></a>愿一切众生得八十种好妙庄严身，<a id="a-9b"></a>具足十力，<a id="a-9c"></a>不可断坏。<a id="a-9d"></a>愿一切众生得如来身，<a id="a-9e"></a>究竟清净，<a id="a-9f"></a>不可限量。<a id="a-9g"></a>愿一切众生得坚固身，<a id="a-9h"></a>一切魔怨所不能坏。<a id="a-9i"></a>愿一切众生得一相身，<a id="a-9j"></a>与三世佛同一身相。<a id="a-9k"></a>愿一切众生得无碍身，<a id="a-9l"></a>以净法身遍虚空界。<a id="a-9m"></a>愿一切众生得菩提藏身，<a id="a-9n"></a>普能容纳一切世间。<a id="a-9o"></a>’是为菩萨摩诃萨求一切智施髓肉时善根回向，<a id="a-9p"></a>为令众生皆得如来究竟清净无量身故。</p>
  <p id="a9q">“佛子，<a id="a-9r"></a>菩萨摩诃萨以心布施诸来乞者，<a id="a-9s"></a>如无悔厌菩萨、<a id="a-9t"></a>无碍王菩萨，<a id="a-9u"></a>及余无量诸大菩萨。<a id="a-9v"></a>以其自心施乞者时，<a id="a-9w"></a>学自在施心，<a id="a-9x"></a>修一切施心，<a id="a-9y"></a>习行檀波罗蜜心，<a id="a-9z"></a>成就檀波罗蜜心，<a id="a-A0"></a>学一切菩萨布施心、<a id="a-A1"></a>一切悉舍无尽心、<a id="a-A2"></a>一切悉施惯习心、<a id="a-A3"></a>荷负一切菩萨施行心、<a id="a-A4"></a>正念一切诸佛现前心、<a id="a-A5"></a>供养一切诸来乞者无断绝心。<a id="a-A6"></a>菩萨摩诃萨如是施时，<a id="a-A7"></a>其心清净，<a id="a-A8"></a>为度一切诸众生故，<a id="a-A9"></a>为得十力菩提处故，<a id="a-AA"></a>为依大愿而修行故，<a id="a-AB"></a>为欲安住菩萨道故，<a id="a-AC"></a>为欲成就一切智故，<a id="a-AD"></a>为不舍离本誓愿故。<a id="a-AE"></a>以诸善根如是回向，<a id="a-AF"></a>所谓：<a id="a-AG"></a>‘愿一切众生得金刚藏心，<a id="a-AH"></a>一切金刚围山等所不能坏。<a id="a-AI"></a>愿一切众生得卍相庄严金刚界心，<a id="a-AJ"></a>得无能动摇心，<a id="a-AK"></a>得不可恐怖心，<a id="a-AL"></a>得利益世间常无尽心，<a id="a-AM"></a>得大勇猛幢智慧藏心，<a id="a-AN"></a>得如那罗延坚固幢心，<a id="a-AO"></a>得如众生海不可尽心，<a id="a-AP"></a>得那罗延藏无能坏心，<a id="a-AQ"></a>得灭诸魔业、<a id="a-AR"></a>魔军众心，<a id="a-AS"></a>得无所畏心，<a id="a-AT"></a>得大威德心，<a id="a-AU"></a>得常精进心，<a id="a-AV"></a>得大勇猛心，<a id="a-AW"></a>得不惊惧心，<a id="a-AX"></a>得被金刚甲胄心，<a id="a-AY"></a>得诸菩萨最上心，<a id="a-AZ"></a>得成就佛法菩提光明心，<a id="a-Aa"></a>得菩提树下坐安住一切诸佛正法离诸迷惑成一切智心，<a id="a-Ab"></a>得成就十力心。<a id="a-Ac"></a>’是为菩萨摩诃萨布施心时善根回向，<a id="a-Ad"></a>为令众生不染世间，<a id="a-Ae"></a>具足如来十力心故。</p>
  <p id="aAf">“佛子，<a id="a-Ag"></a>菩萨摩诃萨若有乞求肠、<a id="a-Ah"></a>肾、<a id="a-Ai"></a>肝、<a id="a-Aj"></a>肺，<a id="a-Ak"></a>悉皆施与，<a id="a-Al"></a>如善施菩萨、<a id="a-Am"></a>降魔自在王菩萨，<a id="a-An"></a>及余无量诸大菩萨。<a id="a-Ao"></a>行此施时，<a id="a-Ap"></a>见乞者来，<a id="a-Aq"></a>其心欢喜，<a id="a-Ar"></a>以爱眼观；<a id="a-As"></a>为求菩提，<a id="a-At"></a>随其所须，<a id="a-Au"></a>悉皆施与，<a id="a-Av"></a>心不中悔。<a id="a-Aw"></a>观察此身无有坚固：<a id="a-Ax"></a>‘我应施彼，<a id="a-Ay"></a>取坚固身。<a id="a-Az"></a>’复念此身寻即败坏，<a id="a-B0"></a>见者生厌，<a id="a-B1"></a>狐、<a id="a-B2"></a>狼、<a id="a-B3"></a>饿狗之所啖食；<a id="a-B4"></a>此身无常，<a id="a-B5"></a>会当弃舍，<a id="a-B6"></a>为他所食，<a id="a-B7"></a>无所觉知。<a id="a-B8"></a>佛子，<a id="a-B9"></a>菩萨摩诃萨作是观时，<a id="a-BA"></a>知身无常、<a id="a-BB"></a>秽污之极，<a id="a-BC"></a>于法解悟生大欢喜，<a id="a-BD"></a>敬心谛视彼来乞者，<a id="a-BE"></a>如善知识而来护想，<a id="a-BF"></a>随所乞求无不惠施，<a id="a-BG"></a>以不坚身易坚固身。<a id="a-BH"></a>佛子，<a id="a-BI"></a>菩萨摩诃萨如是施时，<a id="a-BJ"></a>所有善根悉以回向：<a id="a-BK"></a>‘愿一切众生得智藏身，<a id="a-BL"></a>内外清净。<a id="a-BM"></a>愿一切众生得福藏身，<a id="a-BN"></a>能普任持一切智愿。<a id="a-BO"></a>愿一切众生得上妙身，<a id="a-BP"></a>内蕴妙香，<a id="a-BQ"></a>外发光明。<a id="a-BR"></a>愿一切众生得腹不现身，<a id="a-BS"></a>上下端直，<a id="a-BT"></a>肢节相称。<a id="a-BU"></a>愿一切众生得智慧身，<a id="a-BV"></a>以佛法味充悦滋长。<a id="a-BW"></a>愿一切众生得无尽身，<a id="a-BX"></a>修习安住甚深法性。<a id="a-BY"></a>愿一切众生得陀罗尼清净藏身，<a id="a-BZ"></a>以妙辩才显示诸法。<a id="a-Ba"></a>愿一切众生得清净身，<a id="a-Bb"></a>若身若心内外俱净。<a id="a-Bc"></a>愿一切众生得如来智深观行身，<a id="a-Bd"></a>智慧充满，<a id="a-Be"></a>雨大法雨。<a id="a-Bf"></a>愿一切众生得内寂身，<a id="a-Bg"></a>外为众生作智幢王，<a id="a-Bh"></a>放大光明普照一切。<a id="a-Bi"></a>’是为菩萨摩诃萨施肠、<a id="a-Bj"></a>肾、<a id="a-Bk"></a>肝、<a id="a-Bl"></a>肺善根回向，<a id="a-Bm"></a>为令众生内外清净，<a id="a-Bn"></a>皆得安住无碍智故。</p>
  <p id="aBo">“佛子，<a id="a-Bp"></a>菩萨摩诃萨布施乞者肢节诸骨，<a id="a-Bq"></a>如法藏菩萨、<a id="a-Br"></a>光明王菩萨，<a id="a-Bs"></a>及余无量诸大菩萨。<a id="a-Bt"></a>施其身分肢节骨时，<a id="a-Bu"></a>见乞者来，<a id="a-Bv"></a>生爱乐心、<a id="a-Bw"></a>欢喜心、<a id="a-Bx"></a>净信心、<a id="a-By"></a>安乐心、<a id="a-Bz"></a>勇猛心、<a id="a-C0"></a>慈心、<a id="a-C1"></a>无碍心、<a id="a-C2"></a>清净心、<a id="a-C3"></a>随所乞求皆施与心。<a id="a-C4"></a>菩萨摩诃萨施身骨时，<a id="a-C5"></a>以诸善根如是回向，<a id="a-C6"></a>所谓：<a id="a-C7"></a>‘愿一切众生得如化身，<a id="a-C8"></a>不复更受骨肉血身。<a id="a-C9"></a>愿一切众生得金刚身，<a id="a-CA"></a>不可破坏，<a id="a-CB"></a>无能胜者。<a id="a-CC"></a>愿一切众生得一切智圆满法身，<a id="a-CD"></a>于无缚、<a id="a-CE"></a>无著、<a id="a-CF"></a>无系界生。<a id="a-CG"></a>愿一切众生得智力身，<a id="a-CH"></a>诸根圆满，<a id="a-CI"></a>不断不坏。<a id="a-CJ"></a>愿一切众生得法力身，<a id="a-CK"></a>智力自在，<a id="a-CL"></a>到于彼岸。<a id="a-CM"></a>愿一切众生得坚固身，<a id="a-CN"></a>其身贞实，<a id="a-CO"></a>常无散坏。<a id="a-CP"></a>愿一切众生得随应身，<a id="a-CQ"></a>教化调伏一切众生。<a id="a-CR"></a>愿一切众生得智熏身，<a id="a-CS"></a>具那罗延肢节大力。<a id="a-CT"></a>愿一切众生得坚固相续不断绝身，<a id="a-CU"></a>永离一切疲极劳倦。<a id="a-CV"></a>愿一切众生得大力安住身，<a id="a-CW"></a>悉能具足精进大力。<a id="a-CX"></a>愿一切众生得遍世间平等法身，<a id="a-CY"></a>住于无量最上智处。<a id="a-CZ"></a>愿一切众生得福德力身，<a id="a-Ca"></a>见者蒙益，<a id="a-Cb"></a>远离众恶。<a id="a-Cc"></a>愿一切众生得无依处身，<a id="a-Cd"></a>皆得具足无依著智。<a id="a-Ce"></a>愿一切众生得佛摄受身，<a id="a-Cf"></a>常为一切诸佛加护。<a id="a-Cg"></a>愿一切众生得普饶益诸众生身，<a id="a-Ch"></a>悉能遍入一切诸道。<a id="a-Ci"></a>愿一切众生得普现身，<a id="a-Cj"></a>普能照现一切佛法。<a id="a-Ck"></a>愿一切众生得具足精进身，<a id="a-Cl"></a>专念勤修大乘智行。<a id="a-Cm"></a>愿一切众生得离我慢贡高清净身，<a id="a-Cn"></a>智常安住，<a id="a-Co"></a>无所动乱。<a id="a-Cp"></a>愿一切众生得坚固行身，<a id="a-Cq"></a>成就大乘一切智业。<a id="a-Cr"></a>愿一切众生得佛家身，<a id="a-Cs"></a>永离世间一切生死。<a id="a-Ct"></a>’是为菩萨摩诃萨施身骨时善根回向，<a id="a-Cu"></a>为令众生得一切智永清净故。</p>
  <p id="aCv">“佛子，<a id="a-Cw"></a>菩萨摩诃萨见有人来，<a id="a-Cx"></a>手执利刀，<a id="a-Cy"></a>乞其身皮；<a id="a-Cz"></a>心生欢喜，<a id="a-D0"></a>诸根悦豫，<a id="a-D1"></a>譬如有人惠以重恩，<a id="a-D2"></a>逢迎引纳，<a id="a-D3"></a>敷座令坐，<a id="a-D4"></a>曲躬恭敬而作是念：<a id="a-D5"></a>‘此来乞者甚为难遇，<a id="a-D6"></a>斯欲满我一切智愿，<a id="a-D7"></a>故来求索饶益于我。<a id="a-D8"></a>’欢喜和颜而语之言：<a id="a-D9"></a>‘我今此身一切皆舍，<a id="a-DA"></a>所须皮者，<a id="a-DB"></a>随意取用。<a id="a-DC"></a>’犹如往昔清净藏菩萨、<a id="a-DD"></a>金胁鹿王菩萨，<a id="a-DE"></a>及余无量诸大菩萨，<a id="a-DF"></a>等无有异。<a id="a-DG"></a>菩萨尔时，<a id="a-DH"></a>以诸善根如是回向，<a id="a-DI"></a>所谓：<a id="a-DJ"></a>‘愿一切众生得微细皮，<a id="a-DK"></a>犹如如来色相清净，<a id="a-DL"></a>见者无厌。<a id="a-DM"></a>愿一切众生得不坏皮，<a id="a-DN"></a>犹如金刚，<a id="a-DO"></a>无能坏者。<a id="a-DP"></a>愿一切众生得金色皮，<a id="a-DQ"></a>如阎浮檀上妙真金，<a id="a-DR"></a>清净明洁。<a id="a-DS"></a>愿一切众生得无量色皮，<a id="a-DT"></a>随其心乐，<a id="a-DU"></a>现清净色。<a id="a-DV"></a>愿一切众生得净妙色皮，<a id="a-DW"></a>具足沙门善软清净如来色相。<a id="a-DX"></a>愿一切众生得第一色皮，<a id="a-DY"></a>自性清净，<a id="a-DZ"></a>色相无比。<a id="a-Da"></a>愿一切众生成就如来清净色皮，<a id="a-Db"></a>以诸相好而自庄严。<a id="a-Dc"></a>愿一切众生得妙色皮，<a id="a-Dd"></a>放大光明普照一切。<a id="a-De"></a>愿一切众生得明网皮，<a id="a-Df"></a>如世高幢，<a id="a-Dg"></a>放不可说圆满光明。<a id="a-Dh"></a>愿一切众生得润泽色皮，<a id="a-Di"></a>一切色相悉皆清净。<a id="a-Dj"></a>’是为菩萨摩诃萨施身皮时善根回向，<a id="a-Dk"></a>为令众生皆得一切严净佛刹，<a id="a-Dl"></a>具足如来大功德故。</p>
  <p id="aDm">“佛子，<a id="a-Dn"></a>菩萨摩诃萨以手足指施诸乞者，<a id="a-Do"></a>如坚精进菩萨、<a id="a-Dp"></a>阎浮提自在王菩萨，<a id="a-Dq"></a>及余无量诸大菩萨。<a id="a-Dr"></a>菩萨尔时，<a id="a-Ds"></a>颜貌和悦，<a id="a-Dt"></a>其心安善，<a id="a-Du"></a>无有颠倒，<a id="a-Dv"></a>乘于大乘，<a id="a-Dw"></a>不求美欲，<a id="a-Dx"></a>不尚名闻，<a id="a-Dy"></a>但发菩萨广大之意，<a id="a-Dz"></a>远离悭嫉一切诸垢，<a id="a-E0"></a>专向如来无上妙法。<a id="a-E1"></a>佛子，<a id="a-E2"></a>菩萨摩诃萨如是施时，<a id="a-E3"></a>摄诸善根，<a id="a-E4"></a>悉以回向：<a id="a-E5"></a>‘愿一切众生得纤长指，<a id="a-E6"></a>与佛无异。<a id="a-E7"></a>愿一切众生得[月+庸]圆指，<a id="a-E8"></a>上下相称。<a id="a-E9"></a>愿一切众生得赤铜甲指，<a id="a-EA"></a>其甲隆起，<a id="a-EB"></a>清净鉴彻。<a id="a-EC"></a>愿一切众生得一切智胜丈夫指，<a id="a-ED"></a>悉能摄持一切诸法。<a id="a-EE"></a>愿一切众生得随好指，<a id="a-EF"></a>具足十力。<a id="a-EG"></a>愿一切众生得大人指，<a id="a-EH"></a>纤[月+庸]齐等。<a id="a-EI"></a>愿一切众生得轮相指，<a id="a-EJ"></a>指节圆满，<a id="a-EK"></a>文相右旋。<a id="a-EL"></a>愿一切众生得如莲华卍字旋指，<a id="a-EM"></a>十力业报相好庄严。<a id="a-EN"></a>愿一切众生得光藏指，<a id="a-EO"></a>放大光明照不可说诸佛世界。<a id="a-EP"></a>愿一切众生得善安布指，<a id="a-EQ"></a>善巧分布网缦具足。<a id="a-ER"></a>’是为菩萨摩诃萨布施指时善根回向，<a id="a-ES"></a>为令众生一切皆得心清净故。</p>
  <p id="aET">“佛子，<a id="a-EU"></a>菩萨摩诃萨请求法时，<a id="a-EV"></a>若有人言：<a id="a-EW"></a>‘汝能施我连肉爪甲，<a id="a-EX"></a>当与汝法。<a id="a-EY"></a>’菩萨答言：<a id="a-EZ"></a>‘但与我法，<a id="a-Ea"></a>连肉爪甲，<a id="a-Eb"></a>随意取用。<a id="a-Ec"></a>’如求法自在王菩萨、<a id="a-Ed"></a>无尽菩萨，<a id="a-Ee"></a>及余无量诸大菩萨，<a id="a-Ef"></a>为求法故，<a id="a-Eg"></a>欲以正法，<a id="a-Eh"></a>开示演说，<a id="a-Ei"></a>饶益众生，<a id="a-Ej"></a>一切皆令得满足故，<a id="a-Ek"></a>舍连肉爪甲与诸乞者。<a id="a-El"></a>菩萨尔时，<a id="a-Em"></a>以此善根如是回向，<a id="a-En"></a>所谓：<a id="a-Eo"></a>‘愿一切众生皆得诸佛赤铜相爪。<a id="a-Ep"></a>愿一切众生得润泽爪，<a id="a-Eq"></a>随好庄严。<a id="a-Er"></a>愿一切众生得光净爪，<a id="a-Es"></a>鉴彻第一。<a id="a-Et"></a>愿一切众生得一切智爪，<a id="a-Eu"></a>具大人相。<a id="a-Ev"></a>愿一切众生得无比爪，<a id="a-Ew"></a>于诸世间无所染著。<a id="a-Ex"></a>愿一切众生得妙庄严爪，<a id="a-Ey"></a>光明普照一切世间。<a id="a-Ez"></a>愿一切众生得不坏爪，<a id="a-F0"></a>清净无缺。<a id="a-F1"></a>愿一切众生得入一切佛法方便相爪，<a id="a-F2"></a>广大智慧皆悉清净。<a id="a-F3"></a>愿一切众生得善生爪，<a id="a-F4"></a>菩萨业果无不净妙。<a id="a-F5"></a>愿一切众生得一切智大导师爪，<a id="a-F6"></a>放无量色妙光明藏。<a id="a-F7"></a>’是为菩萨摩诃萨为求法故施连肉爪甲时善根回向，<a id="a-F8"></a>为令众生具足诸佛一切智爪无碍力故。</p>
  <p id="aF9">“佛子，<a id="a-FA"></a>菩萨摩诃萨求佛法藏，<a id="a-FB"></a>恭敬尊重，<a id="a-FC"></a>生难得想。<a id="a-FD"></a>有能说者来语之言：<a id="a-FE"></a>‘若能投身七仞火坑，<a id="a-FF"></a>当施汝法。<a id="a-FG"></a>’菩萨闻已，<a id="a-FH"></a>欢喜踊跃，<a id="a-FI"></a>作是思惟：<a id="a-FJ"></a>‘我为法故，<a id="a-FK"></a>尚应久住阿鼻狱等一切恶趣受无量苦，<a id="a-FL"></a>何况才入人间火坑即得闻法？<a id="a-FM"></a>奇哉！<a id="a-FN"></a>正法甚为易得，<a id="a-FO"></a>不受地狱无量楚毒，<a id="a-FP"></a>但入火坑即便得闻。<a id="a-FQ"></a>但为我说，<a id="a-FR"></a>我入火坑。<a id="a-FS"></a>’如求善法王菩萨、<a id="a-FT"></a>金刚思惟菩萨，<a id="a-FU"></a>为求法故，<a id="a-FV"></a>入火坑中。<a id="a-FW"></a>菩萨尔时，<a id="a-FX"></a>以此善根如是回向，<a id="a-FY"></a>所谓：<a id="a-FZ"></a>‘愿一切众生住佛所住一切智法，<a id="a-Fa"></a>永不退转无上菩提。<a id="a-Fb"></a>愿一切众生离诸险难，<a id="a-Fc"></a>受佛安乐。<a id="a-Fd"></a>愿一切众生得无畏心，<a id="a-Fe"></a>离诸恐怖。<a id="a-Ff"></a>愿一切众生常乐求法，<a id="a-Fg"></a>具足喜乐，<a id="a-Fh"></a>众法庄严。<a id="a-Fi"></a>愿一切众生离诸恶趣，<a id="a-Fj"></a>灭除一切三毒炽火。<a id="a-Fk"></a>愿一切众生常得安乐，<a id="a-Fl"></a>具足如来胜妙乐事。<a id="a-Fm"></a>愿一切众生得菩萨心，<a id="a-Fn"></a>永离一切贪、<a id="a-Fo"></a>恚、<a id="a-Fp"></a>痴火。<a id="a-Fq"></a>愿一切众生悉得菩萨诸三昧乐，<a id="a-Fr"></a>普见诸佛，<a id="a-Fs"></a>心大欢喜。<a id="a-Ft"></a>愿一切众生善说正法，<a id="a-Fu"></a>于法究竟，<a id="a-Fv"></a>常无忘失。<a id="a-Fw"></a>愿一切众生具足菩萨神通妙乐，<a id="a-Fx"></a>究竟安住一切种智。<a id="a-Fy"></a>’是为菩萨摩诃萨为求正法投火坑时善根回向，<a id="a-Fz"></a>为令众生离障碍业，<a id="a-G0"></a>皆得具足智慧火故。</p>
  <p id="aG1">“佛子，<a id="a-G2"></a>菩萨摩诃萨为求正法，<a id="a-G3"></a>分别演说，<a id="a-G4"></a>开菩萨道，<a id="a-G5"></a>示菩提路，<a id="a-G6"></a>趣无上智，<a id="a-G7"></a>勤修十力，<a id="a-G8"></a>广示一切智心，<a id="a-G9"></a>获无碍智法，<a id="a-GA"></a>令众生清净住菩萨境界，<a id="a-GB"></a>勤修大智护佛菩提时，<a id="a-GC"></a>以身具受无量苦恼。<a id="a-GD"></a>如求善法菩萨、<a id="a-GE"></a>勇猛王菩萨，<a id="a-GF"></a>及余无量诸大菩萨，<a id="a-GG"></a>为求法故，<a id="a-GH"></a>受无量苦，<a id="a-GI"></a>乃至摄取诽谤正法、<a id="a-GJ"></a>恶业所覆、<a id="a-GK"></a>魔业所持极大恶人；<a id="a-GL"></a>彼所应受一切苦恼，<a id="a-GM"></a>以求法故，<a id="a-GN"></a>悉皆为受。<a id="a-GO"></a>以此善根如是回向，<a id="a-GP"></a>所谓：<a id="a-GQ"></a>‘愿一切众生永离一切苦恼逼迫，<a id="a-GR"></a>成就安乐自在神通。<a id="a-GS"></a>愿一切众生永离诸苦，<a id="a-GT"></a>得一切乐。<a id="a-GU"></a>愿一切众生永灭苦蕴，<a id="a-GV"></a>得照现身，<a id="a-GW"></a>恒受安乐。<a id="a-GX"></a>愿一切众生超出苦狱，<a id="a-GY"></a>成就智行。<a id="a-GZ"></a>愿一切众生见安隐道，<a id="a-Ga"></a>离诸恶趣。<a id="a-Gb"></a>愿一切众生得法喜乐，<a id="a-Gc"></a>永断众苦。<a id="a-Gd"></a>愿一切众生永拔众苦，<a id="a-Ge"></a>互相慈爱，<a id="a-Gf"></a>无损害心。<a id="a-Gg"></a>愿一切众生得诸佛乐，<a id="a-Gh"></a>离生死苦。<a id="a-Gi"></a>愿一切众生成就清净无比安乐，<a id="a-Gj"></a>一切苦恼无能损害。<a id="a-Gk"></a>愿一切众生得一切胜乐，<a id="a-Gl"></a>究竟具足佛无碍乐。<a id="a-Gm"></a>’是为菩萨摩诃萨为求法故受众苦时善根回向，<a id="a-Gn"></a>为欲救护一切众生，<a id="a-Go"></a>令离险难，<a id="a-Gp"></a>住一切智无所障碍解脱处故。</p>
  <p id="aGq">“佛子，<a id="a-Gr"></a>菩萨摩诃萨处于王位求正法时，<a id="a-Gs"></a>乃至但为一文、<a id="a-Gt"></a>一字、<a id="a-Gu"></a>一句、<a id="a-Gv"></a>一义生难得想，<a id="a-Gw"></a>能悉罄舍海内所有若近若远国土、<a id="a-Gx"></a>城邑、<a id="a-Gy"></a>人民、<a id="a-Gz"></a>库藏、<a id="a-H0"></a>园池、<a id="a-H1"></a>屋宅、<a id="a-H2"></a>树林、<a id="a-H3"></a>华果，<a id="a-H4"></a>乃至一切珍奇妙物、<a id="a-H5"></a>宫殿楼阁、<a id="a-H6"></a>妻子眷属，<a id="a-H7"></a>及以王位，<a id="a-H8"></a>悉能舍之；<a id="a-H9"></a>于不坚中求坚固法，<a id="a-HA"></a>为欲利益一切众生，<a id="a-HB"></a>勤求诸佛无碍解脱究竟清净一切智道。<a id="a-HC"></a>如大势德菩萨、<a id="a-HD"></a>胜德王菩萨，<a id="a-HE"></a>及余无量诸大菩萨，<a id="a-HF"></a>勤求正法，<a id="a-HG"></a>乃至极少，<a id="a-HH"></a>为于一字，<a id="a-HI"></a>五体投地；<a id="a-HJ"></a>正念三世一切佛法，<a id="a-HK"></a>爱乐修习；<a id="a-HL"></a>永不贪著名闻利养，<a id="a-HM"></a>舍诸世间自在王位，<a id="a-HN"></a>求佛自在法王之位；<a id="a-HO"></a>于世间乐心无所著，<a id="a-HP"></a>以出世法长养其心；<a id="a-HQ"></a>永离世间一切戏论，<a id="a-HR"></a>住于诸佛无戏论法。<a id="a-HS"></a>菩萨尔时，<a id="a-HT"></a>以诸善根如是回向，<a id="a-HU"></a>所谓：<a id="a-HV"></a>‘愿一切众生常乐惠施，<a id="a-HW"></a>一切悉舍。<a id="a-HX"></a>愿一切众生能舍所有，<a id="a-HY"></a>心无中悔。<a id="a-HZ"></a>愿一切众生常求正法，<a id="a-Ha"></a>不惜身命、<a id="a-Hb"></a>资生之具。<a id="a-Hc"></a>愿一切众生悉得法利，<a id="a-Hd"></a>能断一切众生疑惑。<a id="a-He"></a>愿一切众生得善法欲，<a id="a-Hf"></a>心常喜乐诸佛正法。<a id="a-Hg"></a>愿一切众生为求佛法，<a id="a-Hh"></a>能舍身命及以王位，<a id="a-Hi"></a>大心修习无上菩提。<a id="a-Hj"></a>愿一切众生尊重正法，<a id="a-Hk"></a>常深爱乐，<a id="a-Hl"></a>不惜身命。<a id="a-Hm"></a>愿一切众生护持诸佛甚难得法，<a id="a-Hn"></a>常勤修习。<a id="a-Ho"></a>愿一切众生皆得诸佛菩提光明，<a id="a-Hp"></a>成菩提行，<a id="a-Hq"></a>不由他悟。<a id="a-Hr"></a>愿一切众生常能观察一切佛法，<a id="a-Hs"></a>拔除疑箭，<a id="a-Ht"></a>心得安隐。<a id="a-Hu"></a>’是为菩萨摩诃萨为求正法舍国城时善根回向，<a id="a-Hv"></a>为令众生知见圆满，<a id="a-Hw"></a>常得住于安隐道故。</p>
  <p id="aHx">“佛子，<a id="a-Hy"></a>菩萨摩诃萨作大国王，<a id="a-Hz"></a>于法自在，<a id="a-I0"></a>普行教命，<a id="a-I1"></a>令除杀业；<a id="a-I2"></a>阎浮提内城邑聚落一切屠杀，<a id="a-I3"></a>皆令禁断；<a id="a-I4"></a>无足、<a id="a-I5"></a>二足、<a id="a-I6"></a>四足、<a id="a-I7"></a>多足，<a id="a-I8"></a>种种生类，<a id="a-I9"></a>普施无畏无欺夺心，<a id="a-IA"></a>广修一切菩萨诸行，<a id="a-IB"></a>仁慈莅物，<a id="a-IC"></a>不行侵恼，<a id="a-ID"></a>发妙宝心，<a id="a-IE"></a>安隐众生；<a id="a-IF"></a>于诸佛所立深志乐，<a id="a-IG"></a>常自安住三种净戒，<a id="a-IH"></a>亦令众生如是安住。<a id="a-II"></a>菩萨摩诃萨令诸众生住于五戒，<a id="a-IJ"></a>永断杀业。<a id="a-IK"></a>以此善根如是回向，<a id="a-IL"></a>所谓：<a id="a-IM"></a>‘愿一切众生发菩萨心，<a id="a-IN"></a>具足智慧，<a id="a-IO"></a>永保寿命，<a id="a-IP"></a>无有终尽。<a id="a-IQ"></a>愿一切众生住无量劫，<a id="a-IR"></a>供一切佛，<a id="a-IS"></a>恭敬勤修，<a id="a-IT"></a>更增寿命。<a id="a-IU"></a>愿一切众生具足修行，<a id="a-IV"></a>离老死法，<a id="a-IW"></a>一切灾毒不害其命。<a id="a-IX"></a>愿一切众生具足成就无病恼身，<a id="a-IY"></a>寿命自在，<a id="a-IZ"></a>能随意住。<a id="a-Ia"></a>愿一切众生得无尽命，<a id="a-Ib"></a>穷未来劫住菩萨行，<a id="a-Ic"></a>教化调伏一切众生。<a id="a-Id"></a>愿一切众生为寿命门，<a id="a-Ie"></a>十力善根于中增长。<a id="a-If"></a>愿一切众生善根具足，<a id="a-Ig"></a>得无尽命，<a id="a-Ih"></a>成满大愿。<a id="a-Ii"></a>愿一切众生悉见诸佛供养承事，<a id="a-Ij"></a>住无尽寿，<a id="a-Ik"></a>修习善根。<a id="a-Il"></a>愿一切众生于如来处善学所学，<a id="a-Im"></a>得圣法喜无尽寿命。<a id="a-In"></a>愿一切众生得不老不病，<a id="a-Io"></a>常住命根，<a id="a-Ip"></a>勇猛精进，<a id="a-Iq"></a>入佛智慧。<a id="a-Ir"></a>’是为菩萨摩诃萨住三聚净戒永断杀业善根回向，<a id="a-Is"></a>为令众生得佛十力圆满智故。</p>
  <p id="aIt">“佛子，<a id="a-Iu"></a>菩萨摩诃萨见有众生心怀残忍，<a id="a-Iv"></a>损诸人畜所有男形，<a id="a-Iw"></a>令身缺减，<a id="a-Ix"></a>受诸楚毒；<a id="a-Iy"></a>见是事已，<a id="a-Iz"></a>起大慈悲而哀救之，<a id="a-J0"></a>令阎浮提一切人民皆舍此业。<a id="a-J1"></a>菩萨尔时，<a id="a-J2"></a>语其人言：<a id="a-J3"></a>‘汝何所为作是恶业？<a id="a-J4"></a>我有库藏百千万亿，<a id="a-J5"></a>一切乐具悉皆充满，<a id="a-J6"></a>随汝所须尽当相给。<a id="a-J7"></a>汝之所作，<a id="a-J8"></a>众罪由生，<a id="a-J9"></a>我今劝汝莫作是事。<a id="a-JA"></a>汝所作业不如道理，<a id="a-JB"></a>设有所获，<a id="a-JC"></a>于何可用？<a id="a-JD"></a>损他益己，<a id="a-JE"></a>终无是处。<a id="a-JF"></a>如此恶行、<a id="a-JG"></a>诸不善法，<a id="a-JH"></a>一切如来所不称叹。<a id="a-JI"></a>’作是语已，<a id="a-JJ"></a>即以所有一切乐具尽皆施与。<a id="a-JK"></a>复以善语为说妙法，<a id="a-JL"></a>令其欢悦，<a id="a-JM"></a>所谓：<a id="a-JN"></a>示寂静法，<a id="a-JO"></a>令其信受，<a id="a-JP"></a>灭除不善，<a id="a-JQ"></a>修行净业，<a id="a-JR"></a>互起慈心，<a id="a-JS"></a>不相损害。<a id="a-JT"></a>彼人闻已，<a id="a-JU"></a>永舍罪恶。<a id="a-JV"></a>菩萨尔时，<a id="a-JW"></a>以此善根如是回向，<a id="a-JX"></a>所谓：<a id="a-JY"></a>‘愿一切众生具丈夫形，<a id="a-JZ"></a>成就如来马阴藏相。<a id="a-Ja"></a>愿一切众生具男子形，<a id="a-Jb"></a>发勇猛心修诸梵行。<a id="a-Jc"></a>愿一切众生具勇猛力，<a id="a-Jd"></a>恒为主导，<a id="a-Je"></a>住无碍智，<a id="a-Jf"></a>永不退转。<a id="a-Jg"></a>愿一切众生皆得具足大丈夫身，<a id="a-Jh"></a>永离欲心，<a id="a-Ji"></a>无所染著。<a id="a-Jj"></a>愿一切众生悉得成就善男子法，<a id="a-Jk"></a>智慧增长，<a id="a-Jl"></a>诸佛所叹。<a id="a-Jm"></a>愿一切众生普得具于大人之力，<a id="a-Jn"></a>常能修习十力善根。<a id="a-Jo"></a>愿一切众生永不失坏男子之形，<a id="a-Jp"></a>常修福智未曾有法。<a id="a-Jq"></a>愿一切众生于五欲中无著无缚，<a id="a-Jr"></a>心得解脱，<a id="a-Js"></a>厌离三有，<a id="a-Jt"></a>住菩萨行。<a id="a-Ju"></a>愿一切众生成就第一智慧丈夫，<a id="a-Jv"></a>一切宗信，<a id="a-Jw"></a>伏从其化。<a id="a-Jx"></a>愿一切众生具足菩萨丈夫智慧，<a id="a-Jy"></a>不久当成无上大雄。<a id="a-Jz"></a>’是为菩萨摩诃萨禁绝一切毁败男形善根回向，<a id="a-K0"></a>为令众生具丈夫形，<a id="a-K1"></a>皆能守护诸善丈夫，<a id="a-K2"></a>生贤圣家，<a id="a-K3"></a>智慧具足，<a id="a-K4"></a>常勤修习丈夫胜行，<a id="a-K5"></a>有丈夫用，<a id="a-K6"></a>巧能显示七丈夫道，<a id="a-K7"></a>具足诸佛善丈夫种、<a id="a-K8"></a>丈夫正教、<a id="a-K9"></a>丈夫勇猛、<a id="a-KA"></a>丈夫精进、<a id="a-KB"></a>丈夫智慧、<a id="a-KC"></a>丈夫清净，<a id="a-KD"></a>普令众生究竟皆得。</p>
 </body>
</html>