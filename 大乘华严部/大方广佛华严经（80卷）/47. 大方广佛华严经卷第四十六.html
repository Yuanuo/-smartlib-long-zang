<!doctype html>
<html id="z3IBTUSHy" data-ver="859">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第四十六</h1>
  <h2 id="a2">佛不思议法品第三十三之一</h2>
  <p id="a3">尔时，<a id="a-4"></a>大会中有诸菩萨作是念：<a id="a-5"></a>“诸佛国土云何不思议？<a id="a-6"></a>诸佛本愿云何不思议？<a id="a-7"></a>诸佛种性云何不思议？<a id="a-8"></a>诸佛出现云何不思议？<a id="a-9"></a>诸佛身云何不思议？<a id="a-A"></a>诸佛音声云何不思议？<a id="a-B"></a>诸佛智慧云何不思议？<a id="a-C"></a>诸佛自在云何不思议？<a id="a-D"></a>诸佛无碍云何不思议？<a id="a-E"></a>诸佛解脱云何不思议？<a id="a-F"></a>”</p>
  <p id="aG">尔时，<a id="a-H"></a>世尊知诸菩萨心之所念，<a id="a-I"></a>则以神力加持，<a id="a-J"></a>智慧摄受，<a id="a-K"></a>光明照耀，<a id="a-L"></a>威势充满，<a id="a-M"></a>令青莲华藏菩萨住佛无畏，<a id="a-N"></a>入佛法界，<a id="a-O"></a>获佛威德，<a id="a-P"></a>神通自在，<a id="a-Q"></a>得佛无碍广大观察，<a id="a-R"></a>知一切佛种性次第，<a id="a-S"></a>住不可说佛法方便。</p>
  <p id="aT">尔时，<a id="a-U"></a>青莲华藏菩萨则能通达无碍法界，<a id="a-V"></a>则能安住离障深行，<a id="a-W"></a>则能成满普贤大愿，<a id="a-X"></a>则能知见一切佛法，<a id="a-Y"></a>以大悲心观察众生，<a id="a-Z"></a>欲令清净精勤修习无有厌怠，<a id="a-a"></a>受行一切诸菩萨法，<a id="a-b"></a>于一念中出生佛智，<a id="a-c"></a>解了一切无尽智门，<a id="a-d"></a>总持、<a id="a-e"></a>辩才皆悉具足；<a id="a-f"></a>承佛神力，<a id="a-g"></a>告莲华藏菩萨言：<a id="a-h"></a>“佛子，<a id="a-i"></a>诸佛世尊有无量住，<a id="a-j"></a>所谓：<a id="a-k"></a>常住、<a id="a-l"></a>大悲住、<a id="a-m"></a>种种身作诸佛事住、<a id="a-n"></a>平等意转净法轮住、<a id="a-o"></a>四辩才说无量法住、<a id="a-p"></a>不思议一切佛法住、<a id="a-q"></a>清净音遍无量土住、<a id="a-r"></a>不可说甚深法界住、<a id="a-s"></a>现一切最胜神通住，<a id="a-t"></a>能开示无有障碍究竟之法。</p>
  <p id="au">“佛子，<a id="a-v"></a>诸佛世尊有十种法，<a id="a-w"></a>普遍无量无边法界。<a id="a-x"></a>何等为十？<a id="a-y"></a>所谓：<a id="a-z"></a>一切诸佛有无边际身，<a id="a-10"></a>色相清净，<a id="a-11"></a>普入诸趣而无染著；<a id="a-12"></a>一切诸佛有无边际无障碍眼，<a id="a-13"></a>于一切法悉能明见；<a id="a-14"></a>一切诸佛有无边际无障碍耳，<a id="a-15"></a>悉能解了一切音声；<a id="a-16"></a>一切诸佛有无边际鼻，<a id="a-17"></a>能到诸佛自在彼岸；<a id="a-18"></a>一切诸佛有广长舌，<a id="a-19"></a>出妙音声周遍法界；<a id="a-1A"></a>一切诸佛有无边际身，<a id="a-1B"></a>应众生心，<a id="a-1C"></a>咸令得见；<a id="a-1D"></a>一切诸佛有无边际意，<a id="a-1E"></a>住于无碍平等法身；<a id="a-1F"></a>一切诸佛有无边际无碍解脱，<a id="a-1G"></a>示现无尽大神通力；<a id="a-1H"></a>一切诸佛有无边际清净世界，<a id="a-1I"></a>随众生乐现众佛土，<a id="a-1J"></a>具足无量种种庄严，<a id="a-1K"></a>而于其中不生染著；<a id="a-1L"></a>一切诸佛有无边际菩萨行愿，<a id="a-1M"></a>得圆满智，<a id="a-1N"></a>游戏自在，<a id="a-1O"></a>悉能通达一切佛法。<a id="a-1P"></a>佛子，<a id="a-1Q"></a>是为如来、<a id="a-1R"></a>应、<a id="a-1S"></a>正等觉普遍法界无边际十种佛法。</p>
  <p id="a1T">“佛子，<a id="a-1U"></a>诸佛世尊有十种念念出生智。<a id="a-1V"></a>何等为十？<a id="a-1W"></a>所谓：<a id="a-1X"></a>一切诸佛于一念中，<a id="a-1Y"></a>悉能示现无量世界从天来下；<a id="a-1Z"></a>一切诸佛于一念中，<a id="a-1a"></a>悉能示现无量世界菩萨受生；<a id="a-1b"></a>一切诸佛于一念中，<a id="a-1c"></a>悉能示现无量世界出家学道；<a id="a-1d"></a>一切诸佛于一念中，<a id="a-1e"></a>悉能示现无量世界菩提树下成等正觉；<a id="a-1f"></a>一切诸佛于一念中，<a id="a-1g"></a>悉能示现无量世界转妙法轮；<a id="a-1h"></a>一切诸佛于一念中，<a id="a-1i"></a>悉能示现无量世界教化众生供养诸佛；<a id="a-1j"></a>一切诸佛于一念中，<a id="a-1k"></a>悉能示现无量世界不可言说种种佛身；<a id="a-1l"></a>一切诸佛于一念中，<a id="a-1m"></a>悉能示现无量世界种种庄严、<a id="a-1n"></a>无数庄严、<a id="a-1o"></a>如来自在一切智藏；<a id="a-1p"></a>一切诸佛于一念中，<a id="a-1q"></a>悉能示现无量世界无量无数清净众生；<a id="a-1r"></a>一切诸佛于一念中，<a id="a-1s"></a>悉能示现无量世界三世诸佛种种根性、<a id="a-1t"></a>种种精进、<a id="a-1u"></a>种种行解，<a id="a-1v"></a>于三世中成等正觉。<a id="a-1w"></a>是为十。</p>
  <p id="a1x">“佛子，<a id="a-1y"></a>诸佛世尊有十种不失时。<a id="a-1z"></a>何等为十？<a id="a-20"></a>所谓：<a id="a-21"></a>一切诸佛成等正觉不失时；<a id="a-22"></a>一切诸佛成熟有缘不失时；<a id="a-23"></a>一切诸佛授菩萨记不失时；<a id="a-24"></a>一切诸佛随众生心示现神力不失时；<a id="a-25"></a>一切诸佛随众生解示现佛身不失时；<a id="a-26"></a>一切诸佛住于大舍不失时；<a id="a-27"></a>一切诸佛入诸聚落不失时；<a id="a-28"></a>一切诸佛摄诸净信不失时；<a id="a-29"></a>一切诸佛调恶众生不失时；<a id="a-2A"></a>一切诸佛现不思议诸佛神通不失时。<a id="a-2B"></a>是为十。</p>
  <p id="a2C">“佛子，<a id="a-2D"></a>诸佛世尊有十种无比不思议境界。<a id="a-2E"></a>何等为十？<a id="a-2F"></a>所谓：<a id="a-2G"></a>一切诸佛一跏趺坐，<a id="a-2H"></a>遍满十方无量世界；<a id="a-2I"></a>一切诸佛说一义句，<a id="a-2J"></a>悉能开示一切佛法；<a id="a-2K"></a>一切诸佛放一光明，<a id="a-2L"></a>悉能遍照一切世界；<a id="a-2M"></a>一切诸佛于一身中，<a id="a-2N"></a>悉能示现一切诸身；<a id="a-2O"></a>一切诸佛于一处中，<a id="a-2P"></a>悉能示现一切世界；<a id="a-2Q"></a>一切诸佛于一智中，<a id="a-2R"></a>悉能决了一切诸法无所挂碍；<a id="a-2S"></a>一切诸佛于一念中，<a id="a-2T"></a>悉能遍往十方世界；<a id="a-2U"></a>一切诸佛于一念中，<a id="a-2V"></a>悉现如来无量威德；<a id="a-2W"></a>一切诸佛于一念中，<a id="a-2X"></a>普缘三世佛及众生，<a id="a-2Y"></a>心无杂乱；<a id="a-2Z"></a>一切诸佛于一念中，<a id="a-2a"></a>与去、<a id="a-2b"></a>来、<a id="a-2c"></a>今一切诸佛体同无二。<a id="a-2d"></a>是为十。</p>
  <p id="a2e">“佛子，<a id="a-2f"></a>诸佛世尊能出生十种智。<a id="a-2g"></a>何者为十？<a id="a-2h"></a>所谓：<a id="a-2i"></a>一切诸佛知一切法无所趣向，<a id="a-2j"></a>而能出生回向愿智；<a id="a-2k"></a>一切诸佛知一切法皆无有身，<a id="a-2l"></a>而能出生清净身智；<a id="a-2m"></a>一切诸佛知一切法本来无二，<a id="a-2n"></a>而能出生能觉悟智；<a id="a-2o"></a>一切诸佛知一切法无我无众生，<a id="a-2p"></a>而能出生调众生智；<a id="a-2q"></a>一切诸佛知一切法本来无相，<a id="a-2r"></a>而能出生了诸相智；<a id="a-2s"></a>一切诸佛知一切世界无有成坏，<a id="a-2t"></a>而能出生了成坏智；<a id="a-2u"></a>一切诸佛知一切法无有造作，<a id="a-2v"></a>而能出生知业果智；<a id="a-2w"></a>一切诸佛知一切法无有言说，<a id="a-2x"></a>而能出生了言说智；<a id="a-2y"></a>一切诸佛知一切法无有染净，<a id="a-2z"></a>而能出生知染净智；<a id="a-30"></a>一切诸佛知一切法无有生灭，<a id="a-31"></a>而能出生了生灭智。<a id="a-32"></a>是为十。</p>
  <p id="a33">“佛子，<a id="a-34"></a>诸佛世尊有十种普入法。<a id="a-35"></a>何等为十？<a id="a-36"></a>所谓：<a id="a-37"></a>一切诸佛有净妙身，<a id="a-38"></a>普入三世；<a id="a-39"></a>一切诸佛皆悉具足三种自在，<a id="a-3A"></a>普化众生；<a id="a-3B"></a>一切诸佛皆悉具足诸陀罗尼，<a id="a-3C"></a>普能受持一切佛法；<a id="a-3D"></a>一切诸佛皆悉具足四种辩才，<a id="a-3E"></a>普转一切清净法轮；<a id="a-3F"></a>一切诸佛皆悉具足平等大悲，<a id="a-3G"></a>恒不舍离一切众生；<a id="a-3H"></a>一切诸佛皆悉具足甚深禅定，<a id="a-3I"></a>恒普观察一切众生；<a id="a-3J"></a>一切诸佛皆悉具足利他善根，<a id="a-3K"></a>调伏众生无有休息；<a id="a-3L"></a>一切诸佛皆悉具足无所碍心，<a id="a-3M"></a>普能安住一切法界；<a id="a-3N"></a>一切诸佛皆悉具足无碍神力，<a id="a-3O"></a>一念普现三世诸佛；<a id="a-3P"></a>一切诸佛皆悉具足无碍智慧，<a id="a-3Q"></a>一念普立三世劫数。<a id="a-3R"></a>是为十。</p>
  <p id="a3S">“佛子，<a id="a-3T"></a>诸佛世尊有十种难信受广大法。<a id="a-3U"></a>何等为十？<a id="a-3V"></a>所谓：<a id="a-3W"></a>一切诸佛悉能摧灭一切诸魔；<a id="a-3X"></a>一切诸佛悉能降伏一切外道；<a id="a-3Y"></a>一切诸佛悉能调伏一切众生咸令欢悦；<a id="a-3Z"></a>一切诸佛悉能往诣一切世界化导群品；<a id="a-3a"></a>一切诸佛悉能智证甚深法界；<a id="a-3b"></a>一切诸佛悉皆能以无二之身现种种身充满世界；<a id="a-3c"></a>一切诸佛悉皆能以清净音声起四辩才说法无断，<a id="a-3d"></a>凡有信受功不唐捐；<a id="a-3e"></a>一切诸佛皆悉能于一毛孔中出现诸佛，<a id="a-3f"></a>与一切世界微尘数等，<a id="a-3g"></a>无有断绝；<a id="a-3h"></a>一切诸佛皆悉能于一微尘中示现众刹，<a id="a-3i"></a>与一切世界微尘数等，<a id="a-3j"></a>具足种种上妙庄严，<a id="a-3k"></a>恒于其中转妙法轮教化众生，<a id="a-3l"></a>而微尘不大、<a id="a-3m"></a>世界不小，<a id="a-3n"></a>常以证智安住法界；<a id="a-3o"></a>一切诸佛皆悉了达清净法界，<a id="a-3p"></a>以智光明破世痴暗，<a id="a-3q"></a>令于佛法悉得开晓，<a id="a-3r"></a>随逐如来住十力中。<a id="a-3s"></a>是为十。</p>
  <p id="a3t">“佛子，<a id="a-3u"></a>诸佛世尊有十种大功德，<a id="a-3v"></a>离过清净。<a id="a-3w"></a>何等为十？<a id="a-3x"></a>所谓：<a id="a-3y"></a>一切诸佛具大威德，<a id="a-3z"></a>离过清净；<a id="a-40"></a>一切诸佛悉于三世如来家生，<a id="a-41"></a>种族调善，<a id="a-42"></a>离过清净；<a id="a-43"></a>一切诸佛尽未来际心无所住，<a id="a-44"></a>离过清净；<a id="a-45"></a>一切诸佛于三世法皆无所著，<a id="a-46"></a>离过清净；<a id="a-47"></a>一切诸佛知种种性皆是一性，<a id="a-48"></a>无所从来，<a id="a-49"></a>离过清净；<a id="a-4A"></a>一切诸佛前际、<a id="a-4B"></a>后际福德无尽，<a id="a-4C"></a>等于法界，<a id="a-4D"></a>离过清净；<a id="a-4E"></a>一切诸佛无边身相遍十方刹，<a id="a-4F"></a>随时调伏一切众生，<a id="a-4G"></a>离过清净；<a id="a-4H"></a>一切诸佛获四无畏，<a id="a-4I"></a>离诸恐怖，<a id="a-4J"></a>于众会中大师子吼，<a id="a-4K"></a>明了分别一切诸法，<a id="a-4L"></a>离过清净；<a id="a-4M"></a>一切诸佛于不可说不可说劫入般涅槃，<a id="a-4N"></a>众生闻名获无量福，<a id="a-4O"></a>如佛现在功德无异，<a id="a-4P"></a>离过清净；<a id="a-4Q"></a>一切诸佛远在不可说不可说世界中，<a id="a-4R"></a>若有众生一心正念则皆得见，<a id="a-4S"></a>离过清净。<a id="a-4T"></a>是为十。</p>
  <p id="a4U">“佛子，<a id="a-4V"></a>诸佛世尊有十种究竟清净。<a id="a-4W"></a>何等为十？<a id="a-4X"></a>所谓：<a id="a-4Y"></a>一切诸佛往昔大愿究竟清净；<a id="a-4Z"></a>一切诸佛所持梵行究竟清净；<a id="a-4a"></a>一切诸佛离世众惑究竟清净；<a id="a-4b"></a>一切诸佛庄严国土究竟清净；<a id="a-4c"></a>一切诸佛所有眷属究竟清净；<a id="a-4d"></a>一切诸佛所有种族究竟清净；<a id="a-4e"></a>一切诸佛色身相好究竟清净；<a id="a-4f"></a>一切诸佛法身无染究竟清净；<a id="a-4g"></a>一切诸佛一切智智无有障碍究竟清净；<a id="a-4h"></a>一切诸佛解脱自在，<a id="a-4i"></a>所作已办，<a id="a-4j"></a>到于彼岸，<a id="a-4k"></a>究竟清净。<a id="a-4l"></a>是为十。</p>
  <p id="a4m">“佛子，<a id="a-4n"></a>诸佛世尊于一切世界、<a id="a-4o"></a>一切时，<a id="a-4p"></a>有十种佛事。<a id="a-4q"></a>何等为十？<a id="a-4r"></a>一者、<a id="a-4s"></a>若有众生专心忆念，<a id="a-4t"></a>则现其前；<a id="a-4u"></a>二者、<a id="a-4v"></a>若有众生心不调顺，<a id="a-4w"></a>则为说法；<a id="a-4x"></a>三者、<a id="a-4y"></a>若有众生能生净信，<a id="a-4z"></a>必令获得无量善根；<a id="a-50"></a>四者、<a id="a-51"></a>若有众生能入法位，<a id="a-52"></a>悉皆现证，<a id="a-53"></a>无不了知；<a id="a-54"></a>五者、<a id="a-55"></a>教化众生无有疲厌；<a id="a-56"></a>六者、<a id="a-57"></a>游诸佛刹，<a id="a-58"></a>往来无碍；<a id="a-59"></a>七者、<a id="a-5A"></a>大悲不舍一切众生；<a id="a-5B"></a>八者、<a id="a-5C"></a>现变化身，<a id="a-5D"></a>恒不断绝；<a id="a-5E"></a>九者、<a id="a-5F"></a>神通自在，<a id="a-5G"></a>未尝休息；<a id="a-5H"></a>十者、<a id="a-5I"></a>安住法界，<a id="a-5J"></a>能遍观察。<a id="a-5K"></a>是为十。</p>
  <p id="a5L">“佛子，<a id="a-5M"></a>诸佛世尊有十种无尽智海法。<a id="a-5N"></a>何等为十？<a id="a-5O"></a>所谓：<a id="a-5P"></a>一切诸佛无边法身无尽智海法；<a id="a-5Q"></a>一切诸佛无量佛事无尽智海法；<a id="a-5R"></a>一切诸佛佛眼境界无尽智海法；<a id="a-5S"></a>一切诸佛无量无数难思善根无尽智海法；<a id="a-5T"></a>一切诸佛普雨一切甘露妙法无尽智海法；<a id="a-5U"></a>一切诸佛赞佛功德无尽智海法；<a id="a-5V"></a>一切诸佛往昔所修种种愿行无尽智海法；<a id="a-5W"></a>一切诸佛尽未来际恒作佛事无尽智海法；<a id="a-5X"></a>一切诸佛了知一切众生心行无尽智海法；<a id="a-5Y"></a>一切诸佛福智庄严无能过者无尽智海法。<a id="a-5Z"></a>是为十。</p>
  <p id="a5a">“佛子，<a id="a-5b"></a>诸佛世尊有十种常法。<a id="a-5c"></a>何等为十？<a id="a-5d"></a>所谓：<a id="a-5e"></a>一切诸佛常行一切诸波罗蜜；<a id="a-5f"></a>一切诸佛于一切法常离迷惑；<a id="a-5g"></a>一切诸佛常具大悲；<a id="a-5h"></a>一切诸佛常有十力；<a id="a-5i"></a>一切诸佛常转法轮；<a id="a-5j"></a>一切诸佛常为众生示成正觉；<a id="a-5k"></a>一切诸佛常乐调伏一切众生；<a id="a-5l"></a>一切诸佛心常正念不二之法；<a id="a-5m"></a>一切诸佛化众生已，<a id="a-5n"></a>常示入于无余涅槃，<a id="a-5o"></a>诸佛境界无边际故。<a id="a-5p"></a>是为十。</p>
  <p id="a5q">“佛子，<a id="a-5r"></a>诸佛世尊有十种演说无量诸佛法门。<a id="a-5s"></a>何等为十？<a id="a-5t"></a>所谓：<a id="a-5u"></a>一切诸佛演说无量众生界门；<a id="a-5v"></a>一切诸佛演说无量众生行门；<a id="a-5w"></a>一切诸佛演说无量众生业果门；<a id="a-5x"></a>一切诸佛演说无量化众生门；<a id="a-5y"></a>一切诸佛演说无量净众生门；<a id="a-5z"></a>一切诸佛演说无量菩萨行门；<a id="a-60"></a>一切诸佛演说无量菩萨愿门；<a id="a-61"></a>一切诸佛演说无量一切世界成坏劫门；<a id="a-62"></a>一切诸佛演说无量菩萨深心净佛刹门；<a id="a-63"></a>一切诸佛演说无量一切世界三世诸佛于彼彼劫次第出现门；<a id="a-64"></a>一切诸佛演说一切诸佛智门。<a id="a-65"></a>是为十。</p>
  <p id="a66">“佛子，<a id="a-67"></a>诸佛世尊有十种为众生作佛事。<a id="a-68"></a>何等为十？<a id="a-69"></a>所谓：<a id="a-6A"></a>一切诸佛示现色身为众生作佛事；<a id="a-6B"></a>一切诸佛出妙音声为众生作佛事；<a id="a-6C"></a>一切诸佛有所受为众生作佛事；<a id="a-6D"></a>一切诸佛无所受为众生作佛事；<a id="a-6E"></a>一切诸佛以地、<a id="a-6F"></a>水、<a id="a-6G"></a>火、<a id="a-6H"></a>风为众生作佛事；<a id="a-6I"></a>一切诸佛神力自在示现一切所缘境界为众生作佛事；<a id="a-6J"></a>一切诸佛种种名号为众生作佛事；<a id="a-6K"></a>一切诸佛以佛刹境界为众生作佛事；<a id="a-6L"></a>一切诸佛严净佛刹为众生作佛事；<a id="a-6M"></a>一切诸佛寂寞无言为众生作佛事。<a id="a-6N"></a>是为十。</p>
  <p id="a6O">“佛子，<a id="a-6P"></a>诸佛世尊有十种最胜法。<a id="a-6Q"></a>何等为十？<a id="a-6R"></a>所谓：<a id="a-6S"></a>一切诸佛大愿坚固不可沮坏，<a id="a-6T"></a>所言必作，<a id="a-6U"></a>言无有二；<a id="a-6V"></a>一切诸佛为欲圆满一切功德，<a id="a-6W"></a>尽未来劫修菩萨行不生懈倦；<a id="a-6X"></a>一切诸佛为欲调伏一切众生故，<a id="a-6Y"></a>往不可说不可说世界，<a id="a-6Z"></a>如是而为一切众生而无断绝；<a id="a-6a"></a>一切诸佛于信、<a id="a-6b"></a>于毁二种众生，<a id="a-6c"></a>大悲普观，<a id="a-6d"></a>平等无异；<a id="a-6e"></a>一切诸佛从初发心乃至成佛，<a id="a-6f"></a>终不退失菩提之心；<a id="a-6g"></a>一切诸佛积集无量诸善功德，<a id="a-6h"></a>皆以回向一切智性，<a id="a-6i"></a>于诸世间终无染著；<a id="a-6j"></a>一切诸佛于诸佛所修学三业，<a id="a-6k"></a>唯行佛行，<a id="a-6l"></a>非二乘行，<a id="a-6m"></a>皆为回向一切智性，<a id="a-6n"></a>成于无上正等菩提；<a id="a-6o"></a>一切诸佛放大光明，<a id="a-6p"></a>其光平等照一切处，<a id="a-6q"></a>及照一切诸佛之法，<a id="a-6r"></a>令诸菩萨心得清净，<a id="a-6s"></a>满一切智；<a id="a-6t"></a>一切诸佛舍离世乐，<a id="a-6u"></a>不贪不染，<a id="a-6v"></a>而普愿世间离苦得乐，<a id="a-6w"></a>无诸戏论；<a id="a-6x"></a>一切诸佛愍诸众生受种种苦，<a id="a-6y"></a>守护佛种，<a id="a-6z"></a>行佛境界，<a id="a-70"></a>出离生死，<a id="a-71"></a>逮十力地。<a id="a-72"></a>是为十。</p>
  <p id="a73">“佛子，<a id="a-74"></a>诸佛世尊有十种无障碍住。<a id="a-75"></a>何等为十？<a id="a-76"></a>所谓：<a id="a-77"></a>一切诸佛皆能往一切世界无障碍住；<a id="a-78"></a>一切诸佛皆能住一切世界无障碍住；<a id="a-79"></a>一切诸佛皆能于一切世界行、<a id="a-7A"></a>住、<a id="a-7B"></a>坐、<a id="a-7C"></a>卧无障碍住；<a id="a-7D"></a>一切诸佛皆能于一切世界演说正法无障碍住；<a id="a-7E"></a>一切诸佛皆能于一切世界住兜率天宫无障碍住；<a id="a-7F"></a>一切诸佛皆能入法界一切三世无障碍住；<a id="a-7G"></a>一切诸佛皆能坐法界一切道场无障碍住；<a id="a-7H"></a>一切诸佛皆能念念观一切众生心行以三种自在教化调伏无障碍住；<a id="a-7I"></a>一切诸佛皆能以一身住无量不思议佛所及一切处利益众生无障碍住；<a id="a-7J"></a>一切诸佛皆能开示无量诸佛所说正法无障碍住。<a id="a-7K"></a>是为十。</p>
  <p id="a7L">“佛子，<a id="a-7M"></a>诸佛世尊有十种最胜无上庄严。<a id="a-7N"></a>何等为十？<a id="a-7O"></a>所谓：<a id="a-7P"></a>一切诸佛皆悉具足诸相随好，<a id="a-7Q"></a>是为诸佛第一最胜无上身庄严。<a id="a-7R"></a>一切诸佛皆悉具足六十种音，<a id="a-7S"></a>一一音有五百分，<a id="a-7T"></a>一一分无量百千清净之音以为严好，<a id="a-7U"></a>能于法界一切众中无诸恐怖，<a id="a-7V"></a>大师子吼演说如来甚深法义，<a id="a-7W"></a>众生闻者靡不欢喜，<a id="a-7X"></a>随其根欲悉得调伏，<a id="a-7Y"></a>是为诸佛第二最胜无上语庄严。<a id="a-7Z"></a>一切诸佛皆具十力、<a id="a-7a"></a>诸大三昧、<a id="a-7b"></a>十八不共庄严意业，<a id="a-7c"></a>所行境界通达无碍，<a id="a-7d"></a>一切佛法咸得无余，<a id="a-7e"></a>法界庄严而为庄严，<a id="a-7f"></a>法界众生心之所行，<a id="a-7g"></a>去、<a id="a-7h"></a>来、<a id="a-7i"></a>现在各各差别，<a id="a-7j"></a>于一念中悉能明见，<a id="a-7k"></a>是为诸佛第三最胜无上意庄严。<a id="a-7l"></a>一切诸佛皆悉能放无数光明，<a id="a-7m"></a>一一光明有不可说光明网以为眷属，<a id="a-7n"></a>普照一切诸佛国土，<a id="a-7o"></a>灭除一切世间黑暗，<a id="a-7p"></a>示现无量诸佛出兴，<a id="a-7q"></a>其身平等悉皆清净，<a id="a-7r"></a>所作佛事咸不唐捐，<a id="a-7s"></a>能令众生至不退转，<a id="a-7t"></a>是为诸佛第四最胜无上光明庄严。<a id="a-7u"></a>一切诸佛现微笑时，<a id="a-7v"></a>皆于口中放百千亿那由他阿僧祇光明，<a id="a-7w"></a>一一光明各有无量不思议种种色，<a id="a-7x"></a>遍照十方一切世界，<a id="a-7y"></a>于大众中发诚实语，<a id="a-7z"></a>授无量无数不思议众生阿耨多罗三藐三菩提记，<a id="a-80"></a>是为诸佛第五离世痴惑最胜无上现微笑庄严。<a id="a-81"></a>一切诸佛皆有法身清净无碍，<a id="a-82"></a>于一切法究竟通达，<a id="a-83"></a>住于法界无有边际，<a id="a-84"></a>虽在世间不与世杂，<a id="a-85"></a>了世实性，<a id="a-86"></a>行出世法，<a id="a-87"></a>言语道断，<a id="a-88"></a>超蕴、<a id="a-89"></a>界、<a id="a-8A"></a>处，<a id="a-8B"></a>是为诸佛第六最胜无上法身庄严。<a id="a-8C"></a>一切诸佛皆有无量常妙光明，<a id="a-8D"></a>不可说不可说种种色相以为严好为光明藏，<a id="a-8E"></a>出生无量圆满光明，<a id="a-8F"></a>普照十方无有障碍，<a id="a-8G"></a>是为诸佛第七最胜无上常妙光明庄严。<a id="a-8H"></a>一切诸佛皆有无边妙色、<a id="a-8I"></a>可爱妙色、<a id="a-8J"></a>清净妙色、<a id="a-8K"></a>随心所现妙色、<a id="a-8L"></a>映蔽一切三界妙色、<a id="a-8M"></a>到于彼岸无上妙色，<a id="a-8N"></a>是为诸佛第八最胜无上妙色庄严。<a id="a-8O"></a>一切诸佛皆于三世佛种中生，<a id="a-8P"></a>积众善宝，<a id="a-8Q"></a>究竟清净，<a id="a-8R"></a>无诸过失，<a id="a-8S"></a>离世讥谤，<a id="a-8T"></a>一切法中最为殊胜清净妙行之所庄严，<a id="a-8U"></a>具足成就一切智智，<a id="a-8V"></a>种族清净无能讥毁，<a id="a-8W"></a>是为诸佛第九最胜无上种族庄严。<a id="a-8X"></a>一切诸佛以大慈力庄严其身，<a id="a-8Y"></a>究竟清净无诸渴爱，<a id="a-8Z"></a>身行永息，<a id="a-8a"></a>心善解脱，<a id="a-8b"></a>见者无厌，<a id="a-8c"></a>大悲救护一切世间；<a id="a-8d"></a>第一福田、<a id="a-8e"></a>无上受者，<a id="a-8f"></a>哀愍利益一切众生，<a id="a-8g"></a>悉令增长无量福德、<a id="a-8h"></a>智慧之聚，<a id="a-8i"></a>是为诸佛第十最胜无上大慈大悲功德庄严。<a id="a-8j"></a>是为十。</p>
  <p id="a8k">“佛子，<a id="a-8l"></a>诸佛世尊有十种自在法。<a id="a-8m"></a>何等为十？<a id="a-8n"></a>所谓：<a id="a-8o"></a>一切诸佛于一切法悉得自在，<a id="a-8p"></a>明达种种句身、<a id="a-8q"></a>味身，<a id="a-8r"></a>演说诸法辩才无碍，<a id="a-8s"></a>是为诸佛第一自在法。<a id="a-8t"></a>一切诸佛教化众生未曾失时，<a id="a-8u"></a>随其愿乐为说正法，<a id="a-8v"></a>咸令调伏无有断绝，<a id="a-8w"></a>是为诸佛第二自在法。<a id="a-8x"></a>一切诸佛能令尽虚空界无量无数种种庄严，<a id="a-8y"></a>一切世界六种震动，<a id="a-8z"></a>令彼世界或举或下、<a id="a-90"></a>或大或小、<a id="a-91"></a>或合或散，<a id="a-92"></a>未曾恼害于一众生，<a id="a-93"></a>其中众生不觉不知、<a id="a-94"></a>无疑无怪，<a id="a-95"></a>是为诸佛第三自在法。<a id="a-96"></a>一切诸佛以神通力悉能严净一切世界，<a id="a-97"></a>于一念顷普现一切世界庄严，<a id="a-98"></a>此诸庄严经无数劫说不能尽，<a id="a-99"></a>悉皆离染，<a id="a-9A"></a>清净无比，<a id="a-9B"></a>一切佛刹严净之事，<a id="a-9C"></a>皆令平等入一刹中，<a id="a-9D"></a>是为诸佛第四自在法。<a id="a-9E"></a>一切诸佛见一众生应受化者，<a id="a-9F"></a>为其住寿，<a id="a-9G"></a>经不可说不可说劫，<a id="a-9H"></a>乃至尽未来际，<a id="a-9I"></a>结跏趺坐，<a id="a-9J"></a>身心无倦，<a id="a-9K"></a>专心忆念，<a id="a-9L"></a>未曾废忘，<a id="a-9M"></a>方便调伏而不失时；<a id="a-9N"></a>如为一众生，<a id="a-9O"></a>为一切众生悉亦如是，<a id="a-9P"></a>是为诸佛第五自在法。<a id="a-9Q"></a>一切诸佛悉能遍往一切世界一切如来所行之处，<a id="a-9R"></a>而不暂舍一切法界；<a id="a-9S"></a>十方各别，<a id="a-9T"></a>一一方有无量世界海，<a id="a-9U"></a>一一世界海有无量世界种，<a id="a-9V"></a>佛以神力一念咸到，<a id="a-9W"></a>转于无碍清净法轮，<a id="a-9X"></a>是为诸佛第六自在法。<a id="a-9Y"></a>一切诸佛为欲调伏一切众生，<a id="a-9Z"></a>念念中成阿耨多罗三藐三菩提，<a id="a-9a"></a>而于一切佛法非已现觉，<a id="a-9b"></a>亦非当觉，<a id="a-9c"></a>亦不住于有学之地，<a id="a-9d"></a>而悉知见，<a id="a-9e"></a>通达无碍，<a id="a-9f"></a>无量智慧，<a id="a-9g"></a>无量自在，<a id="a-9h"></a>教化调伏一切众生，<a id="a-9i"></a>是为诸佛第七自在法。<a id="a-9j"></a>一切诸佛能以眼处作耳处佛事，<a id="a-9k"></a>能以耳处作鼻处佛事，<a id="a-9l"></a>能以鼻处作舌处佛事，<a id="a-9m"></a>能以舌处作身处佛事，<a id="a-9n"></a>能以身处作意处佛事，<a id="a-9o"></a>能以意处于一切世界中住世、<a id="a-9p"></a>出世间种种境界，<a id="a-9q"></a>一一境界中能作无量广大佛事，<a id="a-9r"></a>是为诸佛第八自在法。<a id="a-9s"></a>一切诸佛，<a id="a-9t"></a>其身毛孔一一能容一切众生，<a id="a-9u"></a>一一众生其身悉与不可说诸佛刹等而无迫隘，<a id="a-9v"></a>一一众生步步能过无数世界，<a id="a-9w"></a>如是展转尽无数劫，<a id="a-9x"></a>悉见诸佛出现于世，<a id="a-9y"></a>教化众生，<a id="a-9z"></a>转净法轮，<a id="a-A0"></a>开示过去、<a id="a-A1"></a>未来、<a id="a-A2"></a>现在不可说法；<a id="a-A3"></a>尽虚空界一切众生诸趣受身，<a id="a-A4"></a>威仪、<a id="a-A5"></a>往来及其所受种种乐具皆悉具足，<a id="a-A6"></a>而于其中无所障碍，<a id="a-A7"></a>是为诸佛第九自在法。<a id="a-A8"></a>一切诸佛于一念顷现一切世界微尘数佛，<a id="a-A9"></a>一一佛皆于一切法界众妙莲华广大庄严世界莲华藏师子座上成等正觉，<a id="a-AA"></a>示现诸佛自在神力；<a id="a-AB"></a>如于众妙莲华广大庄严世界，<a id="a-AC"></a>如是于一切法界中不可说不可说种种庄严、<a id="a-AD"></a>种种境界、<a id="a-AE"></a>种种形相、<a id="a-AF"></a>种种示现、<a id="a-AG"></a>种种劫数清净世界；<a id="a-AH"></a>如于一念，<a id="a-AI"></a>如是于无量无边阿僧祇劫一切念中，<a id="a-AJ"></a>一念一切现，<a id="a-AK"></a>一念无量住，<a id="a-AL"></a>而未曾用少方便力，<a id="a-AM"></a>是为诸佛第十自在法。</p>
  <p id="aAN">“佛子，<a id="a-AO"></a>诸佛世尊有十种无量不思议圆满佛法。<a id="a-AP"></a>何等为十？<a id="a-AQ"></a>所谓：<a id="a-AR"></a>一切诸佛一一净相皆具百福；<a id="a-AS"></a>一切诸佛皆悉成就一切佛法；<a id="a-AT"></a>一切诸佛皆悉成就一切善根；<a id="a-AU"></a>一切诸佛皆悉成就一切功德；<a id="a-AV"></a>一切诸佛皆能教化一切众生；<a id="a-AW"></a>一切诸佛皆悉能为众生作主；<a id="a-AX"></a>一切诸佛皆悉成就清净佛刹；<a id="a-AY"></a>一切诸佛皆悉成就一切智智；<a id="a-AZ"></a>一切诸佛皆悉成就色身相好，<a id="a-Aa"></a>见者获益，<a id="a-Ab"></a>功不唐捐；<a id="a-Ac"></a>一切诸佛皆具诸佛平等正法；<a id="a-Ad"></a>一切诸佛作佛事已，<a id="a-Ae"></a>莫不示现入于涅槃。<a id="a-Af"></a>是为十。</p>
  <p id="aAg">“佛子，<a id="a-Ah"></a>诸佛世尊有十种善巧方便。<a id="a-Ai"></a>何等为十？<a id="a-Aj"></a>一切诸佛了知诸法皆离戏论，<a id="a-Ak"></a>而能开示诸佛善根，<a id="a-Al"></a>是为第一善巧方便。<a id="a-Am"></a>一切诸佛知一切法悉无所见、<a id="a-An"></a>各不相知、<a id="a-Ao"></a>无缚无解、<a id="a-Ap"></a>无受无集、<a id="a-Aq"></a>无成就，<a id="a-Ar"></a>自在究竟到于彼岸，<a id="a-As"></a>然于诸法真实而知不异不别，<a id="a-At"></a>而得自在、<a id="a-Au"></a>无我无受、<a id="a-Av"></a>不坏实际，<a id="a-Aw"></a>已得至于大自在地，<a id="a-Ax"></a>常能观察一切法界，<a id="a-Ay"></a>是为第二善巧方便。<a id="a-Az"></a>一切诸佛永离诸相，<a id="a-B0"></a>心无所住，<a id="a-B1"></a>而能悉知不乱不错，<a id="a-B2"></a>虽知一切相皆无自性，<a id="a-B3"></a>而如其体性悉能善入，<a id="a-B4"></a>而亦示现无量色身，<a id="a-B5"></a>及以一切清净佛土种种庄严无尽之相，<a id="a-B6"></a>集智慧灯灭众生惑，<a id="a-B7"></a>是为第三善巧方便。<a id="a-B8"></a>一切诸佛住于法界，<a id="a-B9"></a>不住过去、<a id="a-BA"></a>未来、<a id="a-BB"></a>现在，<a id="a-BC"></a>如如性中无去、<a id="a-BD"></a>来、<a id="a-BE"></a>今三世相故，<a id="a-BF"></a>而能演说去、<a id="a-BG"></a>来、<a id="a-BH"></a>今世无量诸佛出现世间，<a id="a-BI"></a>令其闻者普见一切诸佛境界，<a id="a-BJ"></a>是为第四善巧方便。<a id="a-BK"></a>一切诸佛身、<a id="a-BL"></a>语、<a id="a-BM"></a>意业，<a id="a-BN"></a>无所造作，<a id="a-BO"></a>无来无去，<a id="a-BP"></a>亦无有住，<a id="a-BQ"></a>离诸数法，<a id="a-BR"></a>到于一切诸法彼岸，<a id="a-BS"></a>而为众法藏，<a id="a-BT"></a>具无量智，<a id="a-BU"></a>了达种种世、<a id="a-BV"></a>出世法，<a id="a-BW"></a>智慧无碍，<a id="a-BX"></a>示现无量自在神力，<a id="a-BY"></a>调伏一切法界众生，<a id="a-BZ"></a>是为第五善巧方便。<a id="a-Ba"></a>一切诸佛知一切法不可见，<a id="a-Bb"></a>非一、<a id="a-Bc"></a>非异，<a id="a-Bd"></a>非量、<a id="a-Be"></a>非无量，<a id="a-Bf"></a>非来、<a id="a-Bg"></a>非去，<a id="a-Bh"></a>皆无自性，<a id="a-Bi"></a>亦不违于世间诸法；<a id="a-Bj"></a>一切智者，<a id="a-Bk"></a>无自性中见一切法，<a id="a-Bl"></a>于法自在，<a id="a-Bm"></a>广说诸法，<a id="a-Bn"></a>而常安住真如实性，<a id="a-Bo"></a>是为第六善巧方便。<a id="a-Bp"></a>一切诸佛于一时中知一切时，<a id="a-Bq"></a>具净善根，<a id="a-Br"></a>入于正位而无所著，<a id="a-Bs"></a>于其日月、<a id="a-Bt"></a>年劫、<a id="a-Bu"></a>成坏，<a id="a-Bv"></a>如是等时不住不舍，<a id="a-Bw"></a>而能示现若昼若夜、<a id="a-Bx"></a>初中后时、<a id="a-By"></a>一日、<a id="a-Bz"></a>七日、<a id="a-C0"></a>半月、<a id="a-C1"></a>一月、<a id="a-C2"></a>一年、<a id="a-C3"></a>百年、<a id="a-C4"></a>一劫、<a id="a-C5"></a>多劫、<a id="a-C6"></a>不可思劫、<a id="a-C7"></a>不可说劫，<a id="a-C8"></a>乃至尽于未来际劫，<a id="a-C9"></a>恒为众生转妙法轮，<a id="a-CA"></a>不断不退，<a id="a-CB"></a>无有休息，<a id="a-CC"></a>是为第七善巧方便。<a id="a-CD"></a>一切诸佛恒住法界，<a id="a-CE"></a>成就诸佛无量无畏及不可数辩、<a id="a-CF"></a>不可量辩、<a id="a-CG"></a>无尽辩、<a id="a-CH"></a>无断辩、<a id="a-CI"></a>无边辩、<a id="a-CJ"></a>不共辩、<a id="a-CK"></a>无穷辩、<a id="a-CL"></a>真实辩、<a id="a-CM"></a>方便开示一切句辩、<a id="a-CN"></a>一切法辩，<a id="a-CO"></a>随其根性及以欲解，<a id="a-CP"></a>以种种法门说不可说不可说百千亿那由他修多罗，<a id="a-CQ"></a>初、<a id="a-CR"></a>中、<a id="a-CS"></a>后善，<a id="a-CT"></a>皆悉究竟，<a id="a-CU"></a>是为第八善巧方便。<a id="a-CV"></a>一切诸佛住净法界，<a id="a-CW"></a>知一切法本无名字，<a id="a-CX"></a>无过去名，<a id="a-CY"></a>无现在名，<a id="a-CZ"></a>无未来名；<a id="a-Ca"></a>无众生名，<a id="a-Cb"></a>无非众生名；<a id="a-Cc"></a>无国土名，<a id="a-Cd"></a>无非国土名；<a id="a-Ce"></a>无法名，<a id="a-Cf"></a>无非法名；<a id="a-Cg"></a>无功德名，<a id="a-Ch"></a>无非功德名；<a id="a-Ci"></a>无菩萨名，<a id="a-Cj"></a>无佛名；<a id="a-Ck"></a>无数名，<a id="a-Cl"></a>无非数名；<a id="a-Cm"></a>无生名，<a id="a-Cn"></a>无灭名；<a id="a-Co"></a>无有名，<a id="a-Cp"></a>无无名；<a id="a-Cq"></a>无一名，<a id="a-Cr"></a>无种种名。<a id="a-Cs"></a>何以故？<a id="a-Ct"></a>诸法体性不可说故。<a id="a-Cu"></a>一切诸法无方无处，<a id="a-Cv"></a>不可集说，<a id="a-Cw"></a>不可散说，<a id="a-Cx"></a>不可一说，<a id="a-Cy"></a>不可多说，<a id="a-Cz"></a>音声莫逮，<a id="a-D0"></a>言语悉断，<a id="a-D1"></a>虽随世俗种种言说，<a id="a-D2"></a>无所攀缘，<a id="a-D3"></a>无所造作，<a id="a-D4"></a>远离一切虚妄想著，<a id="a-D5"></a>如是究竟到于彼岸。<a id="a-D6"></a>是为第九善巧方便。<a id="a-D7"></a>一切诸佛知一切法本性寂静，<a id="a-D8"></a>无生故非色，<a id="a-D9"></a>无戏论故非受，<a id="a-DA"></a>无名数故非想，<a id="a-DB"></a>无造作故非行，<a id="a-DC"></a>无执取故非识，<a id="a-DD"></a>无入处故非处，<a id="a-DE"></a>无所得故非界，<a id="a-DF"></a>然亦不坏一切诸法，<a id="a-DG"></a>本性无起如虚空故。<a id="a-DH"></a>一切诸法皆悉空寂，<a id="a-DI"></a>无业果，<a id="a-DJ"></a>无修习，<a id="a-DK"></a>无成就，<a id="a-DL"></a>无出生，<a id="a-DM"></a>非数、<a id="a-DN"></a>非不数，<a id="a-DO"></a>非有、<a id="a-DP"></a>非无，<a id="a-DQ"></a>非生、<a id="a-DR"></a>非灭，<a id="a-DS"></a>非垢、<a id="a-DT"></a>非净，<a id="a-DU"></a>非入、<a id="a-DV"></a>非出，<a id="a-DW"></a>非住、<a id="a-DX"></a>非不住，<a id="a-DY"></a>非调伏、<a id="a-DZ"></a>非不调伏，<a id="a-Da"></a>非众生、<a id="a-Db"></a>非无众生，<a id="a-Dc"></a>非寿命、<a id="a-Dd"></a>非无寿命，<a id="a-De"></a>非因缘、<a id="a-Df"></a>非无因缘，<a id="a-Dg"></a>而能了知正定、<a id="a-Dh"></a>邪定及不定聚一切众生，<a id="a-Di"></a>为说妙法令到彼岸，<a id="a-Dj"></a>成就十力、<a id="a-Dk"></a>四无所畏，<a id="a-Dl"></a>能师子吼，<a id="a-Dm"></a>具一切智，<a id="a-Dn"></a>住佛境界，<a id="a-Do"></a>是为第十善巧方便。<a id="a-Dp"></a>佛子，<a id="a-Dq"></a>是为诸佛成就十种善巧方便。</p>
 </body>
</html>