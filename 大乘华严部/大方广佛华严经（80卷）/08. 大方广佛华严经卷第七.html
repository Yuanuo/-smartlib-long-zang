<!doctype html>
<html id="z3IBTScHL" data-ver="1101">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第七</h1>
  <h2 id="a2">普贤三昧品第三</h2>
  <p id="a3">尔时，<a id="a-4"></a>普贤菩萨摩诃萨于如来前，<a id="a-5"></a>坐莲华藏师子之座，<a id="a-6"></a>承佛神力入于三昧。<a id="a-7"></a>此三昧名一切诸佛毗卢遮那如来藏身，<a id="a-8"></a>普入一切佛平等性，<a id="a-9"></a>能于法界示众影像；<a id="a-A"></a>广大无碍，<a id="a-B"></a>同于虚空；<a id="a-C"></a>法界海漩，<a id="a-D"></a>靡不随入；<a id="a-E"></a>出生一切诸三昧法，<a id="a-F"></a>普能包纳十方法界；<a id="a-G"></a>三世诸佛智光明海皆从此生，<a id="a-H"></a>十方所有诸安立海悉能示现；<a id="a-I"></a>含藏一切佛力解脱诸菩萨智，<a id="a-J"></a>能令一切国土微尘普能容受无边法界；<a id="a-K"></a>成就一切佛功德海，<a id="a-L"></a>显示如来诸大愿海；<a id="a-M"></a>一切诸佛所有法轮，<a id="a-N"></a>流通护持，<a id="a-O"></a>使无断绝。<a id="a-P"></a>如此世界中，<a id="a-Q"></a>普贤菩萨于世尊前，<a id="a-R"></a>入此三昧；<a id="a-S"></a>如是尽法界、<a id="a-T"></a>虚空界，<a id="a-U"></a>十方三世，<a id="a-V"></a>微细无碍，<a id="a-W"></a>广大光明，<a id="a-X"></a>佛眼所见、<a id="a-Y"></a>佛力能到、<a id="a-Z"></a>佛身所现一切国土，<a id="a-a"></a>及此国土所有微尘，<a id="a-b"></a>一一尘中有世界海微尘数佛刹，<a id="a-c"></a>一一刹中有世界海微尘数诸佛，<a id="a-d"></a>一一佛前有世界海微尘数普贤菩萨，<a id="a-e"></a>皆亦入此一切诸佛毗卢遮那如来藏身三昧。</p>
  <p id="af">尔时，<a id="a-g"></a>一一普贤菩萨，<a id="a-h"></a>皆有十方一切诸佛而现其前。<a id="a-i"></a>彼诸如来同声赞言：<a id="a-j"></a>“善哉！<a id="a-k"></a>善哉！<a id="a-l"></a>善男子，<a id="a-m"></a>汝能入此一切诸佛毗卢遮那如来藏身菩萨三昧。<a id="a-n"></a>佛子，<a id="a-o"></a>此是十方一切诸佛共加于汝，<a id="a-p"></a>以毗卢遮那如来本愿力故，<a id="a-q"></a>亦以汝修一切诸佛行愿力故，<a id="a-r"></a>所谓：<a id="a-s"></a>能转一切佛法轮故，<a id="a-t"></a>开显一切如来智慧海故，<a id="a-u"></a>普照十方诸安立海悉无余故，<a id="a-v"></a>令一切众生净治杂染得清净故，<a id="a-w"></a>普摄一切诸大国土无所著故，<a id="a-x"></a>深入一切诸佛境界无障碍故，<a id="a-y"></a>普示一切佛功德故，<a id="a-z"></a>能入一切诸法实相增智慧故，<a id="a-10"></a>观察一切诸法门故，<a id="a-11"></a>了知一切众生根故，<a id="a-12"></a>能持一切诸佛如来教文海故。<a id="a-13"></a>”</p>
  <p id="a14">尔时，<a id="a-15"></a>十方一切诸佛，<a id="a-16"></a>即与普贤菩萨摩诃萨能入一切智性力智，<a id="a-17"></a>与入法界无边量智，<a id="a-18"></a>与成就一切佛境界智，<a id="a-19"></a>与知一切世界海成坏智，<a id="a-1A"></a>与知一切众生界广大智，<a id="a-1B"></a>与住诸佛甚深解脱无差别诸三昧智，<a id="a-1C"></a>与入一切菩萨诸根海智，<a id="a-1D"></a>与知一切众生语言海转法轮词辩智，<a id="a-1E"></a>与普入法界一切世界海身智，<a id="a-1F"></a>与得一切佛音声智。<a id="a-1G"></a>如此世界中如来前，<a id="a-1H"></a>普贤菩萨蒙诸佛与如是智；<a id="a-1I"></a>如是一切世界海，<a id="a-1J"></a>及彼世界海一一尘中，<a id="a-1K"></a>所有普贤悉亦如是。<a id="a-1L"></a>何以故？<a id="a-1M"></a>证彼三昧法如是故。<a id="a-1N"></a>是时，<a id="a-1O"></a>十方诸佛各舒右手，<a id="a-1P"></a>摩普贤菩萨顶。<a id="a-1Q"></a>其手皆以相好庄严，<a id="a-1R"></a>妙网光舒，<a id="a-1S"></a>香流焰发。<a id="a-1T"></a>复出诸佛种种妙音及以自在神通之事，<a id="a-1U"></a>过、<a id="a-1V"></a>现、<a id="a-1W"></a>未来一切菩萨普贤愿海，<a id="a-1X"></a>一切如来清净法轮，<a id="a-1Y"></a>及三世佛所有影像，<a id="a-1Z"></a>皆于中现。<a id="a-1a"></a>如此世界中，<a id="a-1b"></a>普贤菩萨为十方佛所共摩顶；<a id="a-1c"></a>如是一切世界海，<a id="a-1d"></a>及彼世界海一一尘中，<a id="a-1e"></a>所有普贤悉亦如是，<a id="a-1f"></a>为十方佛之所摩顶。</p>
  <p id="a1g">尔时，<a id="a-1h"></a>普贤菩萨即从是三昧而起。<a id="a-1i"></a>从此三昧起时，<a id="a-1j"></a>即从一切世界海微尘数三昧海门起，<a id="a-1k"></a>所谓：<a id="a-1l"></a>从知三世念念无差别善巧智三昧门起，<a id="a-1m"></a>从知三世一切法界所有微尘三昧门起，<a id="a-1n"></a>从现三世一切佛刹三昧门起，<a id="a-1o"></a>从现一切众生舍宅三昧门起，<a id="a-1p"></a>从知一切众生心海三昧门起，<a id="a-1q"></a>从知一切众生各别名字三昧门起，<a id="a-1r"></a>从知十方法界处所各差别三昧门起，<a id="a-1s"></a>从知一切微尘中各有无边广大佛身云三昧门起，<a id="a-1t"></a>从演说一切法理趣海三昧门起。<a id="a-1u"></a>普贤菩萨从如是等三昧门起时，<a id="a-1v"></a>其诸菩萨一一各得世界海微尘数三昧海云、<a id="a-1w"></a>世界海微尘数陀罗尼海云、<a id="a-1x"></a>世界海微尘数诸法方便海云、<a id="a-1y"></a>世界海微尘数辩才门海云、<a id="a-1z"></a>世界海微尘数修行海云、<a id="a-20"></a>世界海微尘数普照法界一切如来功德藏智光明海云、<a id="a-21"></a>世界海微尘数一切如来诸力智慧无差别方便海云、<a id="a-22"></a>世界海微尘数一切如来一一毛孔中各现众刹海云、<a id="a-23"></a>世界海微尘数一一菩萨示现从兜率天宫殁下生成佛转正法轮般涅槃等海云。<a id="a-24"></a>如此世界中，<a id="a-25"></a>普贤菩萨从三昧起，<a id="a-26"></a>诸菩萨众获如是益；<a id="a-27"></a>如是一切世界海，<a id="a-28"></a>及彼世界海所有微尘，<a id="a-29"></a>一一尘中悉亦如是。</p>
  <p id="a2A">尔时，<a id="a-2B"></a>十方一切世界海以诸佛威神力，<a id="a-2C"></a>及普贤菩萨三昧力故，<a id="a-2D"></a>悉皆微动。<a id="a-2E"></a>一一世界众宝庄严，<a id="a-2F"></a>及出妙音演说诸法。<a id="a-2G"></a>复于一切如来众会道场海中，<a id="a-2H"></a>普雨十种大摩尼王云。<a id="a-2I"></a>何等为十？<a id="a-2J"></a>所谓：<a id="a-2K"></a>妙金星幢摩尼王云、<a id="a-2L"></a>光明照曜摩尼王云、<a id="a-2M"></a>宝轮垂下摩尼王云、<a id="a-2N"></a>众宝藏现菩萨像摩尼王云、<a id="a-2O"></a>称扬佛名摩尼王云、<a id="a-2P"></a>光明炽盛普照一切佛刹道场摩尼王云、<a id="a-2Q"></a>光照十方种种变化摩尼王云、<a id="a-2R"></a>称赞一切菩萨功德摩尼王云、<a id="a-2S"></a>如日光炽盛摩尼王云、<a id="a-2T"></a>悦意乐音周闻十方摩尼王云。<a id="a-2U"></a>普雨如是十种大摩尼王云已，<a id="a-2V"></a>一切如来诸毛孔中咸放光明，<a id="a-2W"></a>于光明中而说颂言：</p>
  <p id="a2X">“普贤遍住于诸刹，<a id="a-2Y"></a>坐宝莲华众所观，<a id="a-2Z"></a>一切神通靡不现，<a id="a-2a"></a>无量三昧皆能入。</p>
  <p id="a2b">普贤恒以种种身，<a id="a-2c"></a>法界周流悉充满，<a id="a-2d"></a>三昧神通方便力，<a id="a-2e"></a>圆音广说皆无碍。</p>
  <p id="a2f">一切刹中诸佛所，<a id="a-2g"></a>种种三昧现神通，<a id="a-2h"></a>一一神通悉周遍，<a id="a-2i"></a>十方国土无遗者。</p>
  <p id="a2j">如一切刹如来所，<a id="a-2k"></a>彼刹尘中悉亦然，<a id="a-2l"></a>所现三昧神通事，<a id="a-2m"></a>毗卢遮那之愿力。</p>
  <p id="a2n">普贤身相如虚空，<a id="a-2o"></a>依真而住非国土，<a id="a-2p"></a>随诸众生心所欲，<a id="a-2q"></a>示现普身等一切。</p>
  <p id="a2r">普贤安住诸大愿，<a id="a-2s"></a>获此无量神通力，<a id="a-2t"></a>一切佛身所有刹，<a id="a-2u"></a>悉现其形而诣彼。</p>
  <p id="a2v">一切众海无有边，<a id="a-2w"></a>分身住彼亦无量，<a id="a-2x"></a>所现国土皆严净，<a id="a-2y"></a>一刹那中见多劫。</p>
  <p id="a2z">普贤安住一切刹，<a id="a-30"></a>所现神通胜无比，<a id="a-31"></a>震动十方靡不周，<a id="a-32"></a>令其观者悉得见。</p>
  <p id="a33">一切佛智功德力，<a id="a-34"></a>种种大法皆成满，<a id="a-35"></a>以诸三昧方便门，<a id="a-36"></a>示己往昔菩提行。</p>
  <p id="a37">如是自在不思议，<a id="a-38"></a>十方国土皆示现，<a id="a-39"></a>为显普入诸三昧，<a id="a-3A"></a>佛光云中赞功德。<a id="a-3B"></a>”</p>
  <p id="a3C">尔时，<a id="a-3D"></a>一切菩萨众皆向普贤合掌瞻仰，<a id="a-3E"></a>承佛神力，<a id="a-3F"></a>同声赞言：</p>
  <p id="a3G">“从诸佛法而出生，<a id="a-3H"></a>亦因如来愿力起，<a id="a-3I"></a>真如平等虚空藏，<a id="a-3J"></a>汝已严净此法身。</p>
  <p id="a3K">一切佛刹众会中，<a id="a-3L"></a>普贤遍住于其所，<a id="a-3M"></a>功德智海光明者，<a id="a-3N"></a>等照十方无不见。</p>
  <p id="a3O">普贤广大功德海，<a id="a-3P"></a>遍往十方亲近佛，<a id="a-3Q"></a>一切尘中所有刹，<a id="a-3R"></a>悉能诣彼而明现。</p>
  <p id="a3S">佛子我曹常见汝，<a id="a-3T"></a>诸如来所悉亲近，<a id="a-3U"></a>住于三昧实境中，<a id="a-3V"></a>一切国土微尘劫。</p>
  <p id="a3W">佛子能以普遍身，<a id="a-3X"></a>悉诣十方诸国土，<a id="a-3Y"></a>众生大海咸济度，<a id="a-3Z"></a>法界微尘无不入。</p>
  <p id="a3a">入于法界一切尘，<a id="a-3b"></a>其身无尽无差别，<a id="a-3c"></a>譬如虚空悉周遍，<a id="a-3d"></a>演说如来广大法。</p>
  <p id="a3e">一切功德光明者，<a id="a-3f"></a>如云广大力殊胜，<a id="a-3g"></a>众生海中皆往诣，<a id="a-3h"></a>说佛所行无等法。</p>
  <p id="a3i">为度众生于劫海，<a id="a-3j"></a>普贤胜行皆修习，<a id="a-3k"></a>演一切法如大云，<a id="a-3l"></a>其音广大靡不闻。</p>
  <p id="a3m">国土云何得成立？<a id="a-3n"></a>诸佛云何而出现？<a id="a-3o"></a>及以一切众生海？<a id="a-3p"></a>愿随其义如实说。</p>
  <p id="a3q">此中无量大众海，<a id="a-3r"></a>悉在尊前恭敬住，<a id="a-3s"></a>为转清净妙法轮，<a id="a-3t"></a>一切诸佛皆随喜。<a id="a-3u"></a>”</p>
  <p data-pb></p>
  <h2 id="a3v">世界成就品第四</h2>
  <p id="a3w">尔时，<a id="a-3x"></a>普贤菩萨摩诃萨以佛神力，<a id="a-3y"></a>遍观察一切世界海、<a id="a-3z"></a>一切众生海、<a id="a-40"></a>一切诸佛海、<a id="a-41"></a>一切法界海、<a id="a-42"></a>一切众生业海、<a id="a-43"></a>一切众生根欲海、<a id="a-44"></a>一切诸佛法轮海、<a id="a-45"></a>一切三世海、<a id="a-46"></a>一切如来愿力海、<a id="a-47"></a>一切如来神变海；<a id="a-48"></a>如是观察已，<a id="a-49"></a>普告一切道场众海诸菩萨言：<a id="a-4A"></a>“佛子，<a id="a-4B"></a>诸佛世尊知一切世界海成坏清净智不可思议，<a id="a-4C"></a>知一切众生业海智不可思议，<a id="a-4D"></a>知一切法界安立海智不可思议，<a id="a-4E"></a>说一切无边佛海智不可思议，<a id="a-4F"></a>入一切欲解根海智不可思议，<a id="a-4G"></a>一念普知一切三世海智不可思议，<a id="a-4H"></a>显示一切如来无量愿海智不可思议，<a id="a-4I"></a>示现一切佛神变海智不可思议，<a id="a-4J"></a>转法轮海智不可思议，<a id="a-4K"></a>建立演说海不可思议，<a id="a-4L"></a>清净佛身不可思议，<a id="a-4M"></a>无边色相海普照明不可思议，<a id="a-4N"></a>相及随好皆清净不可思议，<a id="a-4O"></a>无边色相光明轮海具足清净不可思议，<a id="a-4P"></a>种种色相光明云海不可思议，<a id="a-4Q"></a>殊胜宝焰海不可思议，<a id="a-4R"></a>成就言音海不可思议，<a id="a-4S"></a>示现三种自在海调伏成熟一切众生不可思议，<a id="a-4T"></a>勇猛调伏诸众生海无空过者不可思议，<a id="a-4U"></a>安住佛地不可思议，<a id="a-4V"></a>入如来境界不可思议，<a id="a-4W"></a>威力护持不可思议，<a id="a-4X"></a>观察一切佛智所行不可思议，<a id="a-4Y"></a>诸力圆满无能摧伏不可思议，<a id="a-4Z"></a>无畏功德无能过者不可思议，<a id="a-4a"></a>住无差别三昧不可思议，<a id="a-4b"></a>神通变化不可思议，<a id="a-4c"></a>清净自在智不可思议，<a id="a-4d"></a>一切佛法无能毁坏不可思议。<a id="a-4e"></a>如是等一切法，<a id="a-4f"></a>我当承佛神力，<a id="a-4g"></a>及一切如来威神力故，<a id="a-4h"></a>具足宣说。<a id="a-4i"></a>为令众生，<a id="a-4j"></a>入佛智慧海故；<a id="a-4k"></a>为令一切菩萨，<a id="a-4l"></a>于佛功德海中得安住故；<a id="a-4m"></a>为令一切世界海，<a id="a-4n"></a>一切佛自在所庄严故；<a id="a-4o"></a>为令一切劫海中，<a id="a-4p"></a>如来种性恒不断故；<a id="a-4q"></a>为令于一切世界海中，<a id="a-4r"></a>显示诸法真实性故；<a id="a-4s"></a>为令随一切众生无量解海，<a id="a-4t"></a>而演说故；<a id="a-4u"></a>为令随一切众生诸根海，<a id="a-4v"></a>方便令生诸佛法故；<a id="a-4w"></a>为令随一切众生乐欲海，<a id="a-4x"></a>摧破一切障碍山故；<a id="a-4y"></a>为令随一切众生心行海，<a id="a-4z"></a>令净修治出要道故；<a id="a-50"></a>为令一切菩萨，<a id="a-51"></a>安住普贤愿海中故。<a id="a-52"></a>”</p>
  <p id="a53">是时，<a id="a-54"></a>普贤菩萨复欲令无量道场众海生欢喜故，<a id="a-55"></a>令于一切法增长爱乐故，<a id="a-56"></a>令生广大真实信解海故，<a id="a-57"></a>令净治普门法界藏身故，<a id="a-58"></a>令安立普贤愿海故，<a id="a-59"></a>令净治入三世平等智眼故，<a id="a-5A"></a>令增长普照一切世间藏大慧海故，<a id="a-5B"></a>令生陀罗尼力持一切法轮故，<a id="a-5C"></a>令于一切道场中尽佛境界悉开示故，<a id="a-5D"></a>令开阐一切如来法门故，<a id="a-5E"></a>令增长法界广大甚深一切智性故，<a id="a-5F"></a>即说颂言：</p>
  <p id="a5G">“智慧甚深功德海，<a id="a-5H"></a>普现十方无量国，<a id="a-5I"></a>随诸众生所应见，<a id="a-5J"></a>光明遍照转法轮。</p>
  <p id="a5K">十方刹海叵思议，<a id="a-5L"></a>佛无量劫皆严净，<a id="a-5M"></a>为化众生使成熟，<a id="a-5N"></a>出兴一切诸国土。</p>
  <p id="a5O">佛境甚深难可思，<a id="a-5P"></a>普示众生令得入，<a id="a-5Q"></a>其心乐小著诸有，<a id="a-5R"></a>不能通达佛所悟。</p>
  <p id="a5S">若有净信坚固心，<a id="a-5T"></a>常得亲近善知识，<a id="a-5U"></a>一切诸佛与其力，<a id="a-5V"></a>此乃能入如来智。</p>
  <p id="a5W">离诸谄诳心清净，<a id="a-5X"></a>常乐慈悲性欢喜，<a id="a-5Y"></a>志欲广大深信人，<a id="a-5Z"></a>彼闻此法生欣悦。</p>
  <p id="a5a">安住普贤诸愿地，<a id="a-5b"></a>修行菩萨清净道，<a id="a-5c"></a>观察法界如虚空，<a id="a-5d"></a>此乃能知佛行处。</p>
  <p id="a5e">此诸菩萨获善利，<a id="a-5f"></a>见佛一切神通力，<a id="a-5g"></a>修余道者莫能知，<a id="a-5h"></a>普贤行人方得悟。</p>
  <p id="a5i">众生广大无有边，<a id="a-5j"></a>如来一切皆护念，<a id="a-5k"></a>转正法轮靡不至，<a id="a-5l"></a>毗卢遮那境界力。</p>
  <p id="a5m">一切刹土入我身，<a id="a-5n"></a>所住诸佛亦复然，<a id="a-5o"></a>汝应观我诸毛孔，<a id="a-5p"></a>我今示汝佛境界。</p>
  <p id="a5q">普贤行愿无边际，<a id="a-5r"></a>我已修行得具足，<a id="a-5s"></a>普眼境界广大身，<a id="a-5t"></a>是佛所行应谛听。<a id="a-5u"></a>”</p>
  <p id="a5v">尔时，<a id="a-5w"></a>普贤菩萨摩诃萨告诸大众言：<a id="a-5x"></a>“诸佛子，<a id="a-5y"></a>世界海有十种事，<a id="a-5z"></a>过去、<a id="a-60"></a>现在、<a id="a-61"></a>未来诸佛，<a id="a-62"></a>已说、<a id="a-63"></a>现说、<a id="a-64"></a>当说。<a id="a-65"></a>何者为十？<a id="a-66"></a>所谓：<a id="a-67"></a>世界海起具因缘，<a id="a-68"></a>世界海所依住，<a id="a-69"></a>世界海形状，<a id="a-6A"></a>世界海体性，<a id="a-6B"></a>世界海庄严，<a id="a-6C"></a>世界海清净，<a id="a-6D"></a>世界海佛出兴，<a id="a-6E"></a>世界海劫住，<a id="a-6F"></a>世界海劫转变差别，<a id="a-6G"></a>世界海无差别门。<a id="a-6H"></a>诸佛子，<a id="a-6I"></a>略说世界海，<a id="a-6J"></a>有此十事；<a id="a-6K"></a>若广说者，<a id="a-6L"></a>与世界海微尘数等，<a id="a-6M"></a>过去、<a id="a-6N"></a>现在、<a id="a-6O"></a>未来诸佛，<a id="a-6P"></a>已说、<a id="a-6Q"></a>现说、<a id="a-6R"></a>当说。</p>
  <p id="a6S">“诸佛子，<a id="a-6T"></a>略说以十种因缘故，<a id="a-6U"></a>一切世界海已成、<a id="a-6V"></a>现成、<a id="a-6W"></a>当成。<a id="a-6X"></a>何者为十？<a id="a-6Y"></a>所谓：<a id="a-6Z"></a>如来神力故，<a id="a-6a"></a>法应如是故，<a id="a-6b"></a>一切众生行业故，<a id="a-6c"></a>一切菩萨成一切智所得故，<a id="a-6d"></a>一切众生及诸菩萨同集善根故，<a id="a-6e"></a>一切菩萨严净国土愿力故，<a id="a-6f"></a>一切菩萨成就不退行愿故，<a id="a-6g"></a>一切菩萨清净胜解自在故，<a id="a-6h"></a>一切如来善根所流及一切诸佛成道时自在势力故，<a id="a-6i"></a>普贤菩萨自在愿力故。<a id="a-6j"></a>诸佛子，<a id="a-6k"></a>是为略说十种因缘；<a id="a-6l"></a>若广说者，<a id="a-6m"></a>有世界海微尘数。<a id="a-6n"></a>”</p>
  <p id="a6o">尔时，<a id="a-6p"></a>普贤菩萨欲重宣其义，<a id="a-6q"></a>承佛威力，<a id="a-6r"></a>观察十方而说颂言：</p>
  <p id="a6s">“所说无边众刹海，<a id="a-6t"></a>毗卢遮那悉严净，<a id="a-6u"></a>世尊境界不思议，<a id="a-6v"></a>智慧神通力如是。</p>
  <p id="a6w">菩萨修行诸愿海，<a id="a-6x"></a>普随众生心所欲，<a id="a-6y"></a>众生心行广无边，<a id="a-6z"></a>菩萨国土遍十方。</p>
  <p id="a70">菩萨趣于一切智，<a id="a-71"></a>勤修种种自在力，<a id="a-72"></a>无量愿海普出生，<a id="a-73"></a>广大刹土皆成就。</p>
  <p id="a74">修诸行海无有边，<a id="a-75"></a>入佛境界亦无量，<a id="a-76"></a>为净十方诸国土，<a id="a-77"></a>一一土经无量劫。</p>
  <p id="a78">众生烦恼所扰浊，<a id="a-79"></a>分别欲乐非一相，<a id="a-7A"></a>随心造业不思议，<a id="a-7B"></a>一切刹海斯成立。</p>
  <p id="a7C">佛子刹海庄严藏，<a id="a-7D"></a>离垢光明宝所成，<a id="a-7E"></a>斯由广大信解心，<a id="a-7F"></a>十方所住咸如是。</p>
  <p id="a7G">菩萨能修普贤行，<a id="a-7H"></a>游行法界微尘道，<a id="a-7I"></a>尘中悉现无量刹，<a id="a-7J"></a>清净广大如虚空。</p>
  <p id="a7K">等虚空界现神通，<a id="a-7L"></a>悉诣道场诸佛所，<a id="a-7M"></a>莲华座上示众相，<a id="a-7N"></a>一一身包一切刹。</p>
  <p id="a7O">一念普现于三世，<a id="a-7P"></a>一切刹海皆成立，<a id="a-7Q"></a>佛以方便悉入中，<a id="a-7R"></a>此是毗卢所严净。<a id="a-7S"></a>”</p>
  <p id="a7T">尔时，<a id="a-7U"></a>普贤菩萨复告大众言：<a id="a-7V"></a>“诸佛子，<a id="a-7W"></a>一一世界海有世界海微尘数所依住，<a id="a-7X"></a>所谓：<a id="a-7Y"></a>或依一切庄严住，<a id="a-7Z"></a>或依虚空住，<a id="a-7a"></a>或依一切宝光明住，<a id="a-7b"></a>或依一切佛光明住，<a id="a-7c"></a>或依一切宝色光明住，<a id="a-7d"></a>或依一切佛音声住，<a id="a-7e"></a>或依如幻业生大力阿修罗形金刚手住，<a id="a-7f"></a>或依一切世主身住，<a id="a-7g"></a>或依一切菩萨身住，<a id="a-7h"></a>或依普贤菩萨愿所生一切差别庄严海住。<a id="a-7i"></a>诸佛子，<a id="a-7j"></a>世界海有如是等世界海微尘数所依住。<a id="a-7k"></a>”</p>
  <p id="a7l">尔时，<a id="a-7m"></a>普贤菩萨欲重宣其义，<a id="a-7n"></a>承佛威力，<a id="a-7o"></a>观察十方而说颂言：</p>
  <p id="a7p">“遍满十方虚空界，<a id="a-7q"></a>所有一切诸国土，<a id="a-7r"></a>如来神力之所加，<a id="a-7s"></a>处处现前皆可见。</p>
  <p id="a7t">或有种种诸国土，<a id="a-7u"></a>无非离垢宝所成，<a id="a-7v"></a>清净摩尼最殊妙，<a id="a-7w"></a>炽然普现光明海。</p>
  <p id="a7x">或有清净光明刹，<a id="a-7y"></a>依止虚空界而住，<a id="a-7z"></a>或在摩尼宝海中，<a id="a-80"></a>复有安住光明藏。</p>
  <p id="a81">如来处此众会海，<a id="a-82"></a>演说法轮皆巧妙，<a id="a-83"></a>诸佛境界广无边，<a id="a-84"></a>众生见者心欢喜。</p>
  <p id="a85">有以摩尼作严饰，<a id="a-86"></a>状如华灯广分布，<a id="a-87"></a>香焰光云色炽然，<a id="a-88"></a>覆以妙宝光明网。</p>
  <p id="a89">或有刹土无边际，<a id="a-8A"></a>安住莲华深大海，<a id="a-8B"></a>广博清净与世殊，<a id="a-8C"></a>诸佛妙善庄严故。</p>
  <p id="a8D">或有刹海随轮转，<a id="a-8E"></a>以佛威神得安住，<a id="a-8F"></a>诸菩萨众遍在中，<a id="a-8G"></a>常见无央广大宝。</p>
  <p id="a8H">或有住于金刚手，<a id="a-8I"></a>或复有住天主身，<a id="a-8J"></a>毗卢遮那无上尊，<a id="a-8K"></a>常于此处转法轮。</p>
  <p id="a8L">或依宝树平均住，<a id="a-8M"></a>香焰云中亦复然；<a id="a-8N"></a>或有依诸大水中，<a id="a-8O"></a>有住坚固金刚海。</p>
  <p id="a8P">或有依止金刚幢，<a id="a-8Q"></a>或有住于华海中，<a id="a-8R"></a>广大神通无不周，<a id="a-8S"></a>毗卢遮那此能现。</p>
  <p id="a8T">或修或短无量种，<a id="a-8U"></a>其相旋环亦非一，<a id="a-8V"></a>妙庄严藏与世殊，<a id="a-8W"></a>清净修治乃能见。</p>
  <p id="a8X">如是种种各差别，<a id="a-8Y"></a>一切皆依愿海住；<a id="a-8Z"></a>或有国土常在空，<a id="a-8a"></a>诸佛如云悉充遍。</p>
  <p id="a8b">或有在空悬覆住，<a id="a-8c"></a>或时而有或无有；<a id="a-8d"></a>或有国土极清净，<a id="a-8e"></a>住于菩萨宝冠中。</p>
  <p id="a8f">十方诸佛大神通，<a id="a-8g"></a>一切皆于此中见，<a id="a-8h"></a>诸佛音声咸遍满，<a id="a-8i"></a>斯由业力之所化。</p>
  <p id="a8j">或有国土周法界，<a id="a-8k"></a>清净离垢从心起，<a id="a-8l"></a>如影如幻广无边，<a id="a-8m"></a>如因陀网各差别。</p>
  <p id="a8n">或现种种庄严藏，<a id="a-8o"></a>依止虚空而建立，<a id="a-8p"></a>诸业境界不思议，<a id="a-8q"></a>佛力显示皆令见。</p>
  <p id="a8r">一一国土微尘内，<a id="a-8s"></a>念念示现诸佛刹，<a id="a-8t"></a>数皆无量等众生，<a id="a-8u"></a>普贤所作恒如是。</p>
  <p id="a8v">为欲成熟众生故，<a id="a-8w"></a>是中修行经劫海，<a id="a-8x"></a>广大神变靡不兴，<a id="a-8y"></a>法界之中悉周遍。</p>
  <p id="a8z">法界国土一一尘，<a id="a-90"></a>诸大刹海住其中，<a id="a-91"></a>佛云平等悉弥覆，<a id="a-92"></a>于一切处咸充满。</p>
  <p id="a93">如一尘中自在用，<a id="a-94"></a>一切尘内亦复然，<a id="a-95"></a>诸佛菩萨大神通，<a id="a-96"></a>毗卢遮那悉能现。</p>
  <p id="a97">一切广大诸刹土，<a id="a-98"></a>如影如幻亦如焰，<a id="a-99"></a>十方不见所从生，<a id="a-9A"></a>亦复无来无去处。</p>
  <p id="a9B">灭坏生成互循复，<a id="a-9C"></a>于虚空中无暂已，<a id="a-9D"></a>莫不皆由清净愿，<a id="a-9E"></a>广大业力之所持。<a id="a-9F"></a>”</p>
  <p id="a9G">尔时，<a id="a-9H"></a>普贤菩萨复告大众言：<a id="a-9I"></a>“诸佛子，<a id="a-9J"></a>世界海有种种差别形相，<a id="a-9K"></a>所谓：<a id="a-9L"></a>或圆，<a id="a-9M"></a>或方，<a id="a-9N"></a>或非圆方，<a id="a-9O"></a>无量差别；<a id="a-9P"></a>或如水漩形，<a id="a-9Q"></a>或如山焰形，<a id="a-9R"></a>或如树形，<a id="a-9S"></a>或如华形，<a id="a-9T"></a>或如宫殿形，<a id="a-9U"></a>或如众生形，<a id="a-9V"></a>或如佛形，<a id="a-9W"></a>如是等有世界海微尘数。<a id="a-9X"></a>”</p>
  <p id="a9Y">尔时，<a id="a-9Z"></a>普贤菩萨欲重宣其义，<a id="a-9a"></a>承佛威力，<a id="a-9b"></a>观察十方而说颂言：</p>
  <p id="a9c">“诸国土海种种别，<a id="a-9d"></a>种种庄严种种住，<a id="a-9e"></a>殊形共美遍十方，<a id="a-9f"></a>汝等咸应共观察。</p>
  <p id="a9g">其状或圆或有方，<a id="a-9h"></a>或复三维及八隅，<a id="a-9i"></a>摩尼轮状莲华等，<a id="a-9j"></a>一切皆由业令异。</p>
  <p id="a9k">或有清净焰庄严，<a id="a-9l"></a>真金间错多殊好，<a id="a-9m"></a>门闼竞开无壅滞，<a id="a-9n"></a>斯由业广意无杂。</p>
  <p id="a9o">刹海无边差别藏，<a id="a-9p"></a>譬如云布在虚空，<a id="a-9q"></a>宝轮布地妙庄严，<a id="a-9r"></a>诸佛光明照耀中。</p>
  <p id="a9s">一切国土心分别，<a id="a-9t"></a>种种光明而照现，<a id="a-9u"></a>佛于如是刹海中，<a id="a-9v"></a>各各示现神通力。</p>
  <p id="a9w">或有杂染或清净，<a id="a-9x"></a>受苦受乐各差别，<a id="a-9y"></a>斯由业海不思议，<a id="a-9z"></a>诸流转法恒如是。</p>
  <p id="aA0">一毛孔内难思刹，<a id="a-A1"></a>等微尘数种种住，<a id="a-A2"></a>一一皆有遍照尊，<a id="a-A3"></a>在众会中宣妙法。</p>
  <p id="aA4">于一尘中大小刹，<a id="a-A5"></a>种种差别如尘数，<a id="a-A6"></a>平坦高下各不同，<a id="a-A7"></a>佛悉往诣转法轮。</p>
  <p id="aA8">一切尘中所现刹，<a id="a-A9"></a>皆是本愿神通力，<a id="a-AA"></a>随其心乐种种殊，<a id="a-AB"></a>于虚空中悉能作。</p>
  <p id="aAC">一切国土所有尘，<a id="a-AD"></a>一一尘中佛皆入，<a id="a-AE"></a>普为众生起神变，<a id="a-AF"></a>毗卢遮那法如是。<a id="a-AG"></a>”</p>
  <p id="aAH">尔时，<a id="a-AI"></a>普贤菩萨复告大众言：<a id="a-AJ"></a>“诸佛子，<a id="a-AK"></a>应知世界海有种种体，<a id="a-AL"></a>所谓：<a id="a-AM"></a>或以一切宝庄严为体，<a id="a-AN"></a>或以一宝种种庄严为体，<a id="a-AO"></a>或以一切宝光明为体，<a id="a-AP"></a>或以种种色光明为体，<a id="a-AQ"></a>或以一切庄严光明为体，<a id="a-AR"></a>或以不可坏金刚为体，<a id="a-AS"></a>或以佛力持为体，<a id="a-AT"></a>或以妙宝相为体，<a id="a-AU"></a>或以佛变化为体，<a id="a-AV"></a>或以日摩尼轮为体，<a id="a-AW"></a>或以极微细宝为体，<a id="a-AX"></a>或以一切宝焰为体，<a id="a-AY"></a>或以种种香为体，<a id="a-AZ"></a>或以一切宝华冠为体，<a id="a-Aa"></a>或以一切宝影像为体，<a id="a-Ab"></a>或以一切庄严所示现为体，<a id="a-Ac"></a>或以一念心普示现境界为体，<a id="a-Ad"></a>或以菩萨形宝为体，<a id="a-Ae"></a>或以宝华蕊为体，<a id="a-Af"></a>或以佛言音为体。<a id="a-Ag"></a>”</p>
  <p id="aAh">尔时，<a id="a-Ai"></a>普贤菩萨欲重宣其义，<a id="a-Aj"></a>承佛威力，<a id="a-Ak"></a>观察十方而说颂言：</p>
  <p id="aAl">“或有诸刹海，<a id="a-Am"></a>妙宝所合成，<a id="a-An"></a>坚固不可坏，<a id="a-Ao"></a>安住宝莲华。</p>
  <p id="aAp">或是净光明，<a id="a-Aq"></a>出生不可知，<a id="a-Ar"></a>一切光庄严，<a id="a-As"></a>依止虚空住。</p>
  <p id="aAt">或净光为体，<a id="a-Au"></a>复依光明住，<a id="a-Av"></a>光云作严饰，<a id="a-Aw"></a>菩萨共游处。</p>
  <p id="aAx">或有诸刹海，<a id="a-Ay"></a>从于愿力生，<a id="a-Az"></a>犹如影像住，<a id="a-B0"></a>取说不可得。</p>
  <p id="aB1">或以摩尼成，<a id="a-B2"></a>普放日藏光，<a id="a-B3"></a>珠轮以严地，<a id="a-B4"></a>菩萨悉充满。</p>
  <p id="aB5">有刹宝焰成，<a id="a-B6"></a>焰云覆其上，<a id="a-B7"></a>众宝光殊妙，<a id="a-B8"></a>皆由业所得。</p>
  <p id="aB9">或从妙相生，<a id="a-BA"></a>众相庄严地，<a id="a-BB"></a>如冠共持戴，<a id="a-BC"></a>斯由佛化起。</p>
  <p id="aBD">或从心海生，<a id="a-BE"></a>随心所解住，<a id="a-BF"></a>如幻无处所，<a id="a-BG"></a>一切是分别。</p>
  <p id="aBH">或以佛光明，<a id="a-BI"></a>摩尼光为体，<a id="a-BJ"></a>诸佛于中现，<a id="a-BK"></a>各起神通力。</p>
  <p id="aBL">或普贤菩萨，<a id="a-BM"></a>化现诸刹海，<a id="a-BN"></a>愿力所庄严，<a id="a-BO"></a>一切皆殊妙。<a id="a-BP"></a>”</p>
  <p id="aBQ">尔时，<a id="a-BR"></a>普贤菩萨复告大众言：<a id="a-BS"></a>“诸佛子，<a id="a-BT"></a>应知世界海有种种庄严，<a id="a-BU"></a>所谓：<a id="a-BV"></a>或以一切庄严具中出上妙云庄严，<a id="a-BW"></a>或以说一切菩萨功德庄严，<a id="a-BX"></a>或以说一切众生业报庄严，<a id="a-BY"></a>或以示现一切菩萨愿海庄严，<a id="a-BZ"></a>或以表示一切三世佛影像庄严，<a id="a-Ba"></a>或以一念顷示现无边劫神通境界庄严，<a id="a-Bb"></a>或以出现一切佛身庄严，<a id="a-Bc"></a>或以出现一切宝香云庄严，<a id="a-Bd"></a>或以示现一切道场中诸珍妙物光明照耀庄严，<a id="a-Be"></a>或以示现一切普贤行愿庄严，<a id="a-Bf"></a>如是等有世界海微尘数。<a id="a-Bg"></a>”</p>
  <p id="aBh">尔时，<a id="a-Bi"></a>普贤菩萨欲重宣其义，<a id="a-Bj"></a>承佛威力，<a id="a-Bk"></a>观察十方而说颂言：</p>
  <p id="aBl">“广大刹海无有边，<a id="a-Bm"></a>皆由清净业所成，<a id="a-Bn"></a>种种庄严种种住，<a id="a-Bo"></a>一切十方皆遍满。</p>
  <p id="aBp">无边色相宝焰云，<a id="a-Bq"></a>广大庄严非一种，<a id="a-Br"></a>十方刹海常出现，<a id="a-Bs"></a>普演妙音而说法。</p>
  <p id="aBt">菩萨无边功德海，<a id="a-Bu"></a>种种大愿所庄严，<a id="a-Bv"></a>此土俱时出妙音，<a id="a-Bw"></a>普震十方诸刹网。</p>
  <p id="aBx">众生业海广无量，<a id="a-By"></a>随其感报各不同，<a id="a-Bz"></a>于一切处庄严中，<a id="a-C0"></a>皆由诸佛能演说。</p>
  <p id="aC1">三世所有诸如来，<a id="a-C2"></a>神通普现诸刹海，<a id="a-C3"></a>一一事中一切佛，<a id="a-C4"></a>如是严净汝应观。</p>
  <p id="aC5">过去未来现在劫，<a id="a-C6"></a>十方一切诸国土，<a id="a-C7"></a>于彼所有大庄严，<a id="a-C8"></a>一一皆于刹中见。</p>
  <p id="aC9">一切事中无量佛，<a id="a-CA"></a>数等众生遍世间，<a id="a-CB"></a>为令调伏起神通，<a id="a-CC"></a>以此庄严国土海。</p>
  <p id="aCD">一切庄严吐妙云，<a id="a-CE"></a>种种华云香焰云，<a id="a-CF"></a>摩尼宝云常出现，<a id="a-CG"></a>刹海以此为严饰。</p>
  <p id="aCH">十方所有成道处，<a id="a-CI"></a>种种庄严皆具足，<a id="a-CJ"></a>流光布迥若彩云，<a id="a-CK"></a>于此刹海咸令见。</p>
  <p id="aCL">普贤愿行诸佛子，<a id="a-CM"></a>等众生劫勤修习，<a id="a-CN"></a>无边国土悉庄严，<a id="a-CO"></a>一切处中皆显现。<a id="a-CP"></a>”</p>
  <p id="aCQ">尔时，<a id="a-CR"></a>普贤菩萨复告大众言：<a id="a-CS"></a>“诸佛子，<a id="a-CT"></a>应知世界海有世界海微尘数清净方便海，<a id="a-CU"></a>所谓：<a id="a-CV"></a>诸菩萨亲近一切善知识同善根故，<a id="a-CW"></a>增长广大功德云遍法界故，<a id="a-CX"></a>净修广大诸胜解故，<a id="a-CY"></a>观察一切菩萨境界而安住故，<a id="a-CZ"></a>修治一切诸波罗蜜悉圆满故，<a id="a-Ca"></a>观察一切菩萨诸地而入住故，<a id="a-Cb"></a>出生一切净愿海故，<a id="a-Cc"></a>修习一切出要行故，<a id="a-Cd"></a>入于一切庄严海故，<a id="a-Ce"></a>成就清净方便力故，<a id="a-Cf"></a>如是等有世界海微尘数。<a id="a-Cg"></a>”</p>
  <p id="aCh">尔时，<a id="a-Ci"></a>普贤菩萨欲重宣其义，<a id="a-Cj"></a>承佛威力，<a id="a-Ck"></a>观察十方而说颂言：</p>
  <p id="aCl">“一切刹海诸庄严，<a id="a-Cm"></a>无数方便愿力生，<a id="a-Cn"></a>一切刹海常光耀，<a id="a-Co"></a>无量清净业力起。</p>
  <p id="aCp">久远亲近善知识，<a id="a-Cq"></a>同修善业皆清净，<a id="a-Cr"></a>慈悲广大遍众生，<a id="a-Cs"></a>以此庄严诸刹海。</p>
  <p id="aCt">一切法门三昧等，<a id="a-Cu"></a>禅定解脱方便地，<a id="a-Cv"></a>于诸佛所悉净治，<a id="a-Cw"></a>以此出生诸刹海。</p>
  <p id="aCx">发生无量决定解，<a id="a-Cy"></a>能解如来等无异，<a id="a-Cz"></a>忍海方便已修治，<a id="a-D0"></a>故能严净无边刹。</p>
  <p id="aD1">为利众生修胜行，<a id="a-D2"></a>福德广大常增长，<a id="a-D3"></a>譬如云布等虚空，<a id="a-D4"></a>一切刹海皆成就。</p>
  <p id="aD5">诸度无量等刹尘，<a id="a-D6"></a>悉已修行令具足，<a id="a-D7"></a>愿波罗蜜无有尽，<a id="a-D8"></a>清净刹海从此生。</p>
  <p id="aD9">净修无等一切法，<a id="a-DA"></a>生起无边出要行，<a id="a-DB"></a>种种方便化群生，<a id="a-DC"></a>如是庄严国土海。</p>
  <p id="aDD">修习庄严方便地，<a id="a-DE"></a>入佛功德法门海，<a id="a-DF"></a>普使众生竭苦源，<a id="a-DG"></a>广大净刹皆成就。</p>
  <p id="aDH">力海广大无与等，<a id="a-DI"></a>普使众生种善根，<a id="a-DJ"></a>供养一切诸如来，<a id="a-DK"></a>国土无边悉清净。<a id="a-DL"></a>”</p>
  <p id="aDM">尔时，<a id="a-DN"></a>普贤菩萨复告大众言：<a id="a-DO"></a>“诸佛子，<a id="a-DP"></a>应知一一世界海有世界海微尘数佛出现差别，<a id="a-DQ"></a>所谓：<a id="a-DR"></a>或现小身，<a id="a-DS"></a>或现大身，<a id="a-DT"></a>或现短寿，<a id="a-DU"></a>或现长寿，<a id="a-DV"></a>或唯严净一佛国土，<a id="a-DW"></a>或有严净无量佛土，<a id="a-DX"></a>或唯显示一乘法轮，<a id="a-DY"></a>或有显示不可思议诸乘法轮，<a id="a-DZ"></a>或现调伏少分众生，<a id="a-Da"></a>或示调伏无边众生，<a id="a-Db"></a>如是等有世界海微尘数。<a id="a-Dc"></a>”</p>
  <p id="aDd">尔时，<a id="a-De"></a>普贤菩萨欲重宣其义，<a id="a-Df"></a>承佛威力，<a id="a-Dg"></a>观察十方而说颂言：</p>
  <p id="aDh">“诸佛种种方便门，<a id="a-Di"></a>出兴一切诸刹海，<a id="a-Dj"></a>皆随众生心所乐，<a id="a-Dk"></a>此是如来善权力。</p>
  <p id="aDl">诸佛法身不思议，<a id="a-Dm"></a>无色无形无影像，<a id="a-Dn"></a>能为众生现众相，<a id="a-Do"></a>随其心乐悉令见。</p>
  <p id="aDp">或为众生现短寿，<a id="a-Dq"></a>或现住寿无量劫，<a id="a-Dr"></a>法身十方普现前，<a id="a-Ds"></a>随宜出现于世间。</p>
  <p id="aDt">或有严净不思议，<a id="a-Du"></a>十方所有诸刹海；<a id="a-Dv"></a>或唯严净一国土，<a id="a-Dw"></a>于一示现悉无余。</p>
  <p id="aDx">或随众生心所乐，<a id="a-Dy"></a>示现难思种种乘；<a id="a-Dz"></a>或有唯宣一乘法，<a id="a-E0"></a>一中方便现无量。</p>
  <p id="aE1">或有自然成正觉，<a id="a-E2"></a>令少众生住于道；<a id="a-E3"></a>或有能于一念中，<a id="a-E4"></a>开悟群迷无有数。</p>
  <p id="aE5">或于毛孔出化云，<a id="a-E6"></a>示现无量无边佛，<a id="a-E7"></a>一切世间皆现睹，<a id="a-E8"></a>种种方便度群生。</p>
  <p id="aE9">或有言音普周遍，<a id="a-EA"></a>随其心乐而说法，<a id="a-EB"></a>不可思议大劫中，<a id="a-EC"></a>调伏无量众生海。</p>
  <p id="aED">或有无量庄严国，<a id="a-EE"></a>众会清净俨然坐，<a id="a-EF"></a>佛如云布在其中，<a id="a-EG"></a>十方刹海靡不充。</p>
  <p id="aEH">诸佛方便不思议，<a id="a-EI"></a>随众生心悉现前，<a id="a-EJ"></a>普住种种庄严刹，<a id="a-EK"></a>一切国土皆周遍。<a id="a-EL"></a>”</p>
  <p id="aEM">尔时，<a id="a-EN"></a>普贤菩萨复告大众言：<a id="a-EO"></a>“诸佛子，<a id="a-EP"></a>应知世界海有世界海微尘数劫住，<a id="a-EQ"></a>所谓：<a id="a-ER"></a>或有阿僧祇劫住，<a id="a-ES"></a>或有无量劫住，<a id="a-ET"></a>或有无边劫住，<a id="a-EU"></a>或有无等劫住，<a id="a-EV"></a>或有不可数劫住，<a id="a-EW"></a>或有不可称劫住，<a id="a-EX"></a>或有不可思劫住，<a id="a-EY"></a>或有不可量劫住，<a id="a-EZ"></a>或有不可说劫住，<a id="a-Ea"></a>或有不可说不可说劫住，<a id="a-Eb"></a>如是等有世界海微尘数。<a id="a-Ec"></a>”</p>
  <p id="aEd">尔时，<a id="a-Ee"></a>普贤菩萨欲重宣其义，<a id="a-Ef"></a>承佛威力，<a id="a-Eg"></a>观察十方而说颂言：</p>
  <p id="aEh">“世界海中种种劫，<a id="a-Ei"></a>广大方便所庄严，<a id="a-Ej"></a>十方国土咸观见，<a id="a-Ek"></a>数量差别悉明了。</p>
  <p id="aEl">我见十方世界海，<a id="a-Em"></a>劫数无量等众生，<a id="a-En"></a>或长或短或无边，<a id="a-Eo"></a>以佛音声今演说。</p>
  <p id="aEp">我见十方诸刹海，<a id="a-Eq"></a>或住国土微尘劫，<a id="a-Er"></a>或有一劫或无数，<a id="a-Es"></a>以愿种种各不同。</p>
  <p id="aEt">或有纯净或纯染，<a id="a-Eu"></a>或复染净二俱杂，<a id="a-Ev"></a>愿海安立种种殊，<a id="a-Ew"></a>住于众生心想中。</p>
  <p id="aEx">往昔修行刹尘劫，<a id="a-Ey"></a>获大清净世界海，<a id="a-Ez"></a>诸佛境界具庄严，<a id="a-F0"></a>永住无边广大劫。</p>
  <p id="aF1">有名种种宝光明，<a id="a-F2"></a>或名等音焰眼藏，<a id="a-F3"></a>离尘光明及贤劫，<a id="a-F4"></a>此清净劫摄一切。</p>
  <p id="aF5">有清净劫一佛兴，<a id="a-F6"></a>或一劫中无量现，<a id="a-F7"></a>无尽方便大愿力，<a id="a-F8"></a>入于一切种种劫。</p>
  <p id="aF9">或无量劫入一劫，<a id="a-FA"></a>或复一劫入多劫，<a id="a-FB"></a>一切劫海种种门，<a id="a-FC"></a>十方国土皆明现。</p>
  <p id="aFD">或一切劫庄严事，<a id="a-FE"></a>于一劫中皆现睹，<a id="a-FF"></a>或一劫内所庄严，<a id="a-FG"></a>普入一切无边劫。</p>
  <p id="aFH">始从一念终成劫，<a id="a-FI"></a>悉依众生心想生，<a id="a-FJ"></a>一切刹海劫无边，<a id="a-FK"></a>以一方便皆清净。<a id="a-FL"></a>”</p>
  <p id="aFM">尔时，<a id="a-FN"></a>普贤菩萨复告大众言：<a id="a-FO"></a>“诸佛子，<a id="a-FP"></a>应知世界海有世界海微尘数劫转变差别，<a id="a-FQ"></a>所谓：<a id="a-FR"></a>法如是故，<a id="a-FS"></a>世界海无量成坏劫转变；<a id="a-FT"></a>染污众生住故，<a id="a-FU"></a>世界海成染污劫转变；<a id="a-FV"></a>修广大福众生住故，<a id="a-FW"></a>世界海成染净劫转变；<a id="a-FX"></a>信解菩萨住故，<a id="a-FY"></a>世界海成染净劫转变；<a id="a-FZ"></a>无量众生发菩提心故，<a id="a-Fa"></a>世界海纯清净劫转变；<a id="a-Fb"></a>诸菩萨各各游诸世界故，<a id="a-Fc"></a>世界海无边庄严劫转变；<a id="a-Fd"></a>十方一切世界海诸菩萨云集故，<a id="a-Fe"></a>世界海无量大庄严劫转变；<a id="a-Ff"></a>诸佛世尊入涅槃故，<a id="a-Fg"></a>世界海庄严灭劫转变；<a id="a-Fh"></a>诸佛出现于世故，<a id="a-Fi"></a>一切世界海广博严净劫转变；<a id="a-Fj"></a>如来神通变化故，<a id="a-Fk"></a>世界海普清净劫转变，<a id="a-Fl"></a>如是等有世界海微尘数。<a id="a-Fm"></a>”</p>
  <p id="aFn">尔时，<a id="a-Fo"></a>普贤菩萨欲重宣其义，<a id="a-Fp"></a>承佛威力，<a id="a-Fq"></a>观察十方而说颂言：</p>
  <p id="aFr">“一切诸国土，<a id="a-Fs"></a>皆随业力生，<a id="a-Ft"></a>汝等应观察，<a id="a-Fu"></a>转变相如是。</p>
  <p id="aFv">染污诸众生，<a id="a-Fw"></a>业惑缠可怖，<a id="a-Fx"></a>彼心令刹海，<a id="a-Fy"></a>一切成染污。</p>
  <p id="aFz">若有清净心，<a id="a-G0"></a>修诸福德行，<a id="a-G1"></a>彼心令刹海，<a id="a-G2"></a>杂染及清净。</p>
  <p id="aG3">信解诸菩萨，<a id="a-G4"></a>于彼劫中生，<a id="a-G5"></a>随其心所有，<a id="a-G6"></a>杂染清净者。</p>
  <p id="aG7">无量诸众生，<a id="a-G8"></a>悉发菩提心，<a id="a-G9"></a>彼心令刹海，<a id="a-GA"></a>住劫恒清净。</p>
  <p id="aGB">无量亿菩萨，<a id="a-GC"></a>往诣于十方，<a id="a-GD"></a>庄严无有殊，<a id="a-GE"></a>劫中差别见。</p>
  <p id="aGF">一一微尘内，<a id="a-GG"></a>佛刹如尘数，<a id="a-GH"></a>菩萨共云集，<a id="a-GI"></a>国土皆清净。</p>
  <p id="aGJ">世尊入涅槃，<a id="a-GK"></a>彼土庄严灭，<a id="a-GL"></a>众生无法器，<a id="a-GM"></a>世界成杂染。</p>
  <p id="aGN">若有佛兴世，<a id="a-GO"></a>一切悉珍好，<a id="a-GP"></a>随其心清净，<a id="a-GQ"></a>庄严皆具足。</p>
  <p id="aGR">诸佛神通力，<a id="a-GS"></a>示现不思议，<a id="a-GT"></a>是时诸刹海，<a id="a-GU"></a>一切普清净。<a id="a-GV"></a>”</p>
  <p id="aGW">尔时，<a id="a-GX"></a>普贤菩萨复告大众言：<a id="a-GY"></a>“诸佛子，<a id="a-GZ"></a>应知世界海有世界海微尘数无差别，<a id="a-Ga"></a>所谓：<a id="a-Gb"></a>一一世界海中，<a id="a-Gc"></a>有世界海微尘数世界无差别；<a id="a-Gd"></a>一一世界海中，<a id="a-Ge"></a>诸佛出现所有威力无差别；<a id="a-Gf"></a>一一世界海中，<a id="a-Gg"></a>一切道场遍十方法界无差别；<a id="a-Gh"></a>一一世界海中，<a id="a-Gi"></a>一切如来道场众会无差别；<a id="a-Gj"></a>一一世界海中，<a id="a-Gk"></a>一切佛光明遍法界无差别；<a id="a-Gl"></a>一一世界海中，<a id="a-Gm"></a>一切佛变化名号无差别；<a id="a-Gn"></a>一一世界海中，<a id="a-Go"></a>一切佛音声普遍世界海无边劫住无差别；<a id="a-Gp"></a>一一世界海中，<a id="a-Gq"></a>法轮方便无差别；<a id="a-Gr"></a>一一世界海中，<a id="a-Gs"></a>一切世界海普入一尘无差别；<a id="a-Gt"></a>一一世界海中，<a id="a-Gu"></a>一一微尘，<a id="a-Gv"></a>一切三世诸佛世尊广大境界皆于中现无差别。<a id="a-Gw"></a>诸佛子，<a id="a-Gx"></a>世界海无差别，<a id="a-Gy"></a>略说如是；<a id="a-Gz"></a>若广说者，<a id="a-H0"></a>有世界海微尘数无差别。<a id="a-H1"></a>”</p>
  <p id="aH2">尔时，<a id="a-H3"></a>普贤菩萨欲重宣其义，<a id="a-H4"></a>承佛威力，<a id="a-H5"></a>观察十方而说颂言：</p>
  <p id="aH6">“一微尘中多刹海，<a id="a-H7"></a>处所各别悉严净，<a id="a-H8"></a>如是无量入一中，<a id="a-H9"></a>一一区分无杂越。</p>
  <p id="aHA">一一尘内难思佛，<a id="a-HB"></a>随众生心普现前，<a id="a-HC"></a>一切刹海靡不周，<a id="a-HD"></a>如是方便无差别。</p>
  <p id="aHE">一一尘中诸树王，<a id="a-HF"></a>种种庄严悉垂布，<a id="a-HG"></a>十方国土皆同现，<a id="a-HH"></a>如是一切无差别。</p>
  <p id="aHI">一一尘内微尘众，<a id="a-HJ"></a>悉共围绕人中主，<a id="a-HK"></a>出过一切遍世间，<a id="a-HL"></a>亦不迫隘相杂乱。</p>
  <p id="aHM">一一尘中无量光，<a id="a-HN"></a>普遍十方诸国土，<a id="a-HO"></a>悉现诸佛菩提行，<a id="a-HP"></a>一切刹海无差别。</p>
  <p id="aHQ">一一尘中无量身，<a id="a-HR"></a>变化如云普周遍，<a id="a-HS"></a>以佛神通导群品，<a id="a-HT"></a>十方国土亦无别。</p>
  <p id="aHU">一一尘中说众法，<a id="a-HV"></a>其法清净如轮转，<a id="a-HW"></a>种种方便自在门，<a id="a-HX"></a>一切皆演无差别。</p>
  <p id="aHY">一尘普演诸佛音，<a id="a-HZ"></a>充满法器诸众生，<a id="a-Ha"></a>遍住刹海无央劫，<a id="a-Hb"></a>如是音声亦无异。</p>
  <p id="aHc">刹海无量妙庄严，<a id="a-Hd"></a>于一尘中无不入，<a id="a-He"></a>如是诸佛神通力，<a id="a-Hf"></a>一切皆由业性起。</p>
  <p id="aHg">一一尘中三世佛，<a id="a-Hh"></a>随其所乐悉令见，<a id="a-Hi"></a>体性无来亦无去，<a id="a-Hj"></a>以愿力故遍世间。<a id="a-Hk"></a>”</p>
 </body>
</html>