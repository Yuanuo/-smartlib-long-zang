<!doctype html>
<html id="z3IBTTwHj" data-ver="1077">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第三十一</h1>
  <h2 id="a2">十回向品第二十五之九</h2>
  <p id="a3">“佛子，<a id="a-4"></a>云何为菩萨摩诃萨无著无缚解脱回向？</p>
  <p id="a5">“佛子，<a id="a-6"></a>是菩萨摩诃萨于一切善根，<a id="a-7"></a>心生尊重，<a id="a-8"></a>所谓：<a id="a-9"></a>于出生死，<a id="a-A"></a>心生尊重；<a id="a-B"></a>于摄取一切善根，<a id="a-C"></a>心生尊重；<a id="a-D"></a>于希求一切善根，<a id="a-E"></a>心生尊重；<a id="a-F"></a>于悔诸过业，<a id="a-G"></a>心生尊重；<a id="a-H"></a>于随喜善根，<a id="a-I"></a>心生尊重；<a id="a-J"></a>于礼敬诸佛，<a id="a-K"></a>心生尊重；<a id="a-L"></a>于合掌恭敬，<a id="a-M"></a>心生尊重；<a id="a-N"></a>于顶礼塔庙，<a id="a-O"></a>心生尊重；<a id="a-P"></a>于劝佛说法，<a id="a-Q"></a>心生尊重。<a id="a-R"></a>于如是等种种善根，<a id="a-S"></a>皆生尊重，<a id="a-T"></a>随顺忍可。</p>
  <p id="aU">“佛子，<a id="a-V"></a>菩萨摩诃萨于彼善根，<a id="a-W"></a>皆生尊重，<a id="a-X"></a>随顺忍可时，<a id="a-Y"></a>究竟欣乐，<a id="a-Z"></a>坚固信解；<a id="a-a"></a>自得安住，<a id="a-b"></a>令他安住；<a id="a-c"></a>勤修无著，<a id="a-d"></a>自在积集；<a id="a-e"></a>成胜志乐，<a id="a-f"></a>住如来境；<a id="a-g"></a>势力增长，<a id="a-h"></a>悉得知见。<a id="a-i"></a>以诸善根如是回向，<a id="a-j"></a>所谓：<a id="a-k"></a>‘以无著无缚解脱心，<a id="a-l"></a>成就普贤身业。<a id="a-m"></a>以无著无缚解脱心，<a id="a-n"></a>清净普贤语业。<a id="a-o"></a>以无著无缚解脱心，<a id="a-p"></a>圆满普贤意业。<a id="a-q"></a>以无著无缚解脱心，<a id="a-r"></a>发起普贤广大精进。<a id="a-s"></a>以无著无缚解脱心，<a id="a-t"></a>具足普贤无碍音声陀罗尼门，<a id="a-u"></a>其声广大，<a id="a-v"></a>普遍十方。<a id="a-w"></a>以无著无缚解脱心，<a id="a-x"></a>具足普贤见一切佛陀罗尼门，<a id="a-y"></a>恒见十方一切诸佛。<a id="a-z"></a>以无著无缚解脱心，<a id="a-10"></a>成就解了一切音声陀罗尼门，<a id="a-11"></a>同一切音，<a id="a-12"></a>说无量法。<a id="a-13"></a>以无著无缚解脱心，<a id="a-14"></a>成就普贤一切劫住陀罗尼门，<a id="a-15"></a>普于十方修菩萨行。<a id="a-16"></a>以无著无缚解脱心，<a id="a-17"></a>成就普贤自在力，<a id="a-18"></a>于一众生身中，<a id="a-19"></a>示修一切菩萨行，<a id="a-1A"></a>尽未来劫常无间断；<a id="a-1B"></a>如一众生身，<a id="a-1C"></a>一切众生身悉亦如是。<a id="a-1D"></a>以无著无缚解脱心，<a id="a-1E"></a>成就普贤自在力，<a id="a-1F"></a>普入一切众道场，<a id="a-1G"></a>普现一切诸佛前，<a id="a-1H"></a>修菩萨行。<a id="a-1I"></a>以无著无缚解脱心，<a id="a-1J"></a>成就普贤佛自在力，<a id="a-1K"></a>于一门中示现，<a id="a-1L"></a>经不可说不可说劫，<a id="a-1M"></a>无有穷尽，<a id="a-1N"></a>令一切众生皆得悟入。<a id="a-1O"></a>以无著无缚解脱心，<a id="a-1P"></a>成就普贤佛自在力，<a id="a-1Q"></a>于种种门中示现，<a id="a-1R"></a>经不可说不可说劫，<a id="a-1S"></a>无有穷尽，<a id="a-1T"></a>令一切众生皆得悟入，<a id="a-1U"></a>其身普现一切佛前。<a id="a-1V"></a>以无著无缚解脱心，<a id="a-1W"></a>成就普贤自在力，<a id="a-1X"></a>念念中令不可说不可说众生住十力智，<a id="a-1Y"></a>心无疲倦。<a id="a-1Z"></a>以无著无缚解脱心，<a id="a-1a"></a>成就普贤自在力，<a id="a-1b"></a>于一切众生身中，<a id="a-1c"></a>现一切佛自在神通，<a id="a-1d"></a>令一切众生住普贤行。<a id="a-1e"></a>以无著无缚解脱心，<a id="a-1f"></a>成就普贤自在力，<a id="a-1g"></a>于一一众生语言中，<a id="a-1h"></a>作一切众生语言，<a id="a-1i"></a>令一切众生一一皆住一切智地。<a id="a-1j"></a>以无著无缚解脱心，<a id="a-1k"></a>成就普贤自在力，<a id="a-1l"></a>于一一众生身中，<a id="a-1m"></a>普容纳一切众生身，<a id="a-1n"></a>令皆自谓成就佛身。<a id="a-1o"></a>以无著无缚解脱心，<a id="a-1p"></a>成就普贤自在力，<a id="a-1q"></a>能以一华庄严一切十方世界。<a id="a-1r"></a>以无著无缚解脱心，<a id="a-1s"></a>成就普贤自在力，<a id="a-1t"></a>出大音声，<a id="a-1u"></a>普遍法界，<a id="a-1v"></a>周闻一切诸佛国土，<a id="a-1w"></a>摄受调伏一切众生。<a id="a-1x"></a>以无著无缚解脱心，<a id="a-1y"></a>成就普贤自在力，<a id="a-1z"></a>尽未来际不可说不可说劫，<a id="a-20"></a>于念念中悉能遍入一切世界，<a id="a-21"></a>以佛神力，<a id="a-22"></a>随念庄严。<a id="a-23"></a>以无著无缚解脱心，<a id="a-24"></a>成就普贤自在力，<a id="a-25"></a>尽未来际所住之劫，<a id="a-26"></a>常能遍入一切世界，<a id="a-27"></a>示现成佛出兴于世。<a id="a-28"></a>以无著无缚解脱心，<a id="a-29"></a>成普贤行，<a id="a-2A"></a>一光普照尽虚空界一切世界。<a id="a-2B"></a>以无著无缚解脱心，<a id="a-2C"></a>成普贤行，<a id="a-2D"></a>得无量智慧，<a id="a-2E"></a>具一切神通，<a id="a-2F"></a>说种种法。<a id="a-2G"></a>以无著无缚解脱心，<a id="a-2H"></a>成普贤行，<a id="a-2I"></a>入于如来尽一切劫不可测量神通智慧。<a id="a-2J"></a>以无著无缚解脱心，<a id="a-2K"></a>成普贤行，<a id="a-2L"></a>住尽法界诸如来所，<a id="a-2M"></a>以佛神力修习一切诸菩萨行；<a id="a-2N"></a>身、<a id="a-2O"></a>口、<a id="a-2P"></a>意业，<a id="a-2Q"></a>曾无懈倦。<a id="a-2R"></a>以无著无缚解脱心，<a id="a-2S"></a>成普贤行，<a id="a-2T"></a>不违于义，<a id="a-2U"></a>不坏于法，<a id="a-2V"></a>言词清净，<a id="a-2W"></a>乐说无尽；<a id="a-2X"></a>教化调伏一切众生，<a id="a-2Y"></a>令其当得一切诸佛无上菩提。<a id="a-2Z"></a>以无著无缚解脱心，<a id="a-2a"></a>修普贤行，<a id="a-2b"></a>入一法门时，<a id="a-2c"></a>放无量光，<a id="a-2d"></a>照不思议一切法门；<a id="a-2e"></a>如一法门，<a id="a-2f"></a>一切法门皆亦如是通达无碍，<a id="a-2g"></a>究竟当得一切智地。<a id="a-2h"></a>以无著无缚解脱心，<a id="a-2i"></a>住菩萨行，<a id="a-2j"></a>于法自在，<a id="a-2k"></a>到于普贤庄严彼岸；<a id="a-2l"></a>于一一境界，<a id="a-2m"></a>皆以一切智观察悟入，<a id="a-2n"></a>而一切智亦不穷尽。<a id="a-2o"></a>以无著无缚解脱心，<a id="a-2p"></a>始从此生尽未来际住普贤行，<a id="a-2q"></a>常不休息，<a id="a-2r"></a>得一切智，<a id="a-2s"></a>悟不可说不可说真实法，<a id="a-2t"></a>于法究竟，<a id="a-2u"></a>无有迷惑。<a id="a-2v"></a>以无著无缚解脱心，<a id="a-2w"></a>修普贤业，<a id="a-2x"></a>方便自在，<a id="a-2y"></a>得法光明，<a id="a-2z"></a>于诸菩萨所行之行照了无碍。<a id="a-30"></a>以无著无缚解脱心，<a id="a-31"></a>修普贤行，<a id="a-32"></a>得一切方便智，<a id="a-33"></a>知一切方便，<a id="a-34"></a>所谓：<a id="a-35"></a>无量方便、<a id="a-36"></a>不思议方便、<a id="a-37"></a>菩萨方便、<a id="a-38"></a>一切智方便、<a id="a-39"></a>一切菩萨调伏方便、<a id="a-3A"></a>转无量法轮方便、<a id="a-3B"></a>不可说时方便、<a id="a-3C"></a>说种种法方便、<a id="a-3D"></a>无边际无畏藏方便、<a id="a-3E"></a>说一切法无余方便。<a id="a-3F"></a>以无著无缚解脱心，<a id="a-3G"></a>住普贤行，<a id="a-3H"></a>成就身业，<a id="a-3I"></a>令一切众生见者欢喜，<a id="a-3J"></a>不生诽谤；<a id="a-3K"></a>发菩提心，<a id="a-3L"></a>永不退转，<a id="a-3M"></a>究竟清净。<a id="a-3N"></a>以无著无缚解脱心，<a id="a-3O"></a>修普贤行，<a id="a-3P"></a>得了一切众生语言清净智，<a id="a-3Q"></a>一切言词具足庄严，<a id="a-3R"></a>普应众生，<a id="a-3S"></a>皆令欢喜。<a id="a-3T"></a>以无著无缚解脱心，<a id="a-3U"></a>住普贤行，<a id="a-3V"></a>立殊胜志，<a id="a-3W"></a>具清净心，<a id="a-3X"></a>得广大神通、<a id="a-3Y"></a>广大智慧，<a id="a-3Z"></a>普诣一切广大世间、<a id="a-3a"></a>广大国土、<a id="a-3b"></a>广大众生所，<a id="a-3c"></a>说一切如来不可说广大法、<a id="a-3d"></a>广大庄严圆满藏。<a id="a-3e"></a>以无著无缚解脱心，<a id="a-3f"></a>成满普贤回向行愿，<a id="a-3g"></a>得一切佛清净身、<a id="a-3h"></a>清净心、<a id="a-3i"></a>清净解，<a id="a-3j"></a>摄佛功德，<a id="a-3k"></a>住佛境界，<a id="a-3l"></a>智印普照，<a id="a-3m"></a>示现菩萨清净之业，<a id="a-3n"></a>善入一切差别句义，<a id="a-3o"></a>示诸佛菩萨广大自在，<a id="a-3p"></a>为一切众生现成正觉。<a id="a-3q"></a>以无著无缚解脱心，<a id="a-3r"></a>勤修普贤诸根行愿，<a id="a-3s"></a>得聪利根、<a id="a-3t"></a>调顺根、<a id="a-3u"></a>一切法自在根、<a id="a-3v"></a>无尽根、<a id="a-3w"></a>勤修一切善根根、<a id="a-3x"></a>一切佛境界平等根、<a id="a-3y"></a>受一切菩萨不退转记大精进根、<a id="a-3z"></a>了知一切佛法金刚界根、<a id="a-40"></a>一切如来智慧光照金刚焰根、<a id="a-41"></a>分别一切诸根自在根、<a id="a-42"></a>安立无量众生于一切智根、<a id="a-43"></a>无边广大根、<a id="a-44"></a>一切圆满根、<a id="a-45"></a>清净无碍根。<a id="a-46"></a>以无著无缚解脱心，<a id="a-47"></a>修普贤行，<a id="a-48"></a>得一切菩萨神力，<a id="a-49"></a>所谓：<a id="a-4A"></a>无量广大力神力、<a id="a-4B"></a>无量自在智神力、<a id="a-4C"></a>不动其身普现一切佛刹神力、<a id="a-4D"></a>无碍不断自在神力、<a id="a-4E"></a>普摄一切佛刹置于一处神力、<a id="a-4F"></a>一身遍满一切佛刹神力、<a id="a-4G"></a>无碍解脱游戏神力、<a id="a-4H"></a>无所作一念自在神力、<a id="a-4I"></a>住无性无依神力、<a id="a-4J"></a>一毛孔中次第安立不可说世界遍游法界诸佛道场示诸众生皆令得入大智慧门神力。<a id="a-4K"></a>以无著无缚解脱心，<a id="a-4L"></a>入普贤门，<a id="a-4M"></a>生菩萨行，<a id="a-4N"></a>以自在智，<a id="a-4O"></a>于一念顷普入无量诸佛国土，<a id="a-4P"></a>一身容受无量佛刹，<a id="a-4Q"></a>获能严净佛国土智，<a id="a-4R"></a>恒以智慧观见无边诸佛国土，<a id="a-4S"></a>永不发起二乘之心。<a id="a-4T"></a>以无著无缚解脱心，<a id="a-4U"></a>修普贤方便行，<a id="a-4V"></a>入智慧境界，<a id="a-4W"></a>生如来家，<a id="a-4X"></a>住菩萨道，<a id="a-4Y"></a>具足不可说不可说无量不思议殊胜心，<a id="a-4Z"></a>行无量愿未曾休息，<a id="a-4a"></a>了知三世一切法界。<a id="a-4b"></a>以无著无缚解脱心，<a id="a-4c"></a>成就普贤清净法门，<a id="a-4d"></a>于一毛端量处悉包容尽虚空遍法界不可说不可说一切国土，<a id="a-4e"></a>皆使明见；<a id="a-4f"></a>如一毛端量处，<a id="a-4g"></a>遍法界、<a id="a-4h"></a>虚空界一一毛端量处悉亦如是。<a id="a-4i"></a>以无著无缚解脱心，<a id="a-4j"></a>成就普贤深心方便，<a id="a-4k"></a>于一念心中现一众生不可说不可说劫念心，<a id="a-4l"></a>如是乃至现一切众生尔许劫念心。<a id="a-4m"></a>以无著无缚解脱心，<a id="a-4n"></a>入普贤回向，<a id="a-4o"></a>行方便地，<a id="a-4p"></a>于一身中悉能包纳尽法界不可说不可说身，<a id="a-4q"></a>而众生界无所增减；<a id="a-4r"></a>如一身，<a id="a-4s"></a>乃至周遍法界一切身悉亦如是。<a id="a-4t"></a>以无著无缚解脱心，<a id="a-4u"></a>成就普贤大愿方便，<a id="a-4v"></a>舍离一切想倒、<a id="a-4w"></a>心倒、<a id="a-4x"></a>见倒，<a id="a-4y"></a>普入一切诸佛境界；<a id="a-4z"></a>常见诸佛虚空界等清净法身，<a id="a-50"></a>相好庄严，<a id="a-51"></a>神力自在；<a id="a-52"></a>常以妙音开示演说无碍无断，<a id="a-53"></a>令其闻者如说受持，<a id="a-54"></a>于如来身了无所得。<a id="a-55"></a>以无著无缚解脱心，<a id="a-56"></a>修普贤行，<a id="a-57"></a>住菩萨地，<a id="a-58"></a>于一念中入一切世界，<a id="a-59"></a>所谓：<a id="a-5A"></a>入仰世界、<a id="a-5B"></a>覆世界、<a id="a-5C"></a>不可说不可说十方网一切处广大世界，<a id="a-5D"></a>以因陀罗网分别方便普分别一切法界，<a id="a-5E"></a>以种种世界入一世界，<a id="a-5F"></a>以不可说不可说无量世界入一世界，<a id="a-5G"></a>以一切法界所安立无量世界入一世界，<a id="a-5H"></a>以一切虚空界所安立无量世界入一世界，<a id="a-5I"></a>而亦不坏安立之相，<a id="a-5J"></a>悉令明见。<a id="a-5K"></a>以无著无缚解脱心，<a id="a-5L"></a>修习普贤菩萨行愿，<a id="a-5M"></a>得佛灌顶，<a id="a-5N"></a>于一念中入方便地，<a id="a-5O"></a>成满安住众行智宝；<a id="a-5P"></a>悉能了知一切诸想，<a id="a-5Q"></a>所谓：<a id="a-5R"></a>众生想、<a id="a-5S"></a>法想、<a id="a-5T"></a>刹想、<a id="a-5U"></a>方想、<a id="a-5V"></a>佛想、<a id="a-5W"></a>世想、<a id="a-5X"></a>业想、<a id="a-5Y"></a>行想、<a id="a-5Z"></a>界想、<a id="a-5a"></a>解想、<a id="a-5b"></a>根想、<a id="a-5c"></a>时想、<a id="a-5d"></a>持想、<a id="a-5e"></a>烦恼想、<a id="a-5f"></a>清净想、<a id="a-5g"></a>成熟想、<a id="a-5h"></a>见佛想、<a id="a-5i"></a>转法轮想、<a id="a-5j"></a>闻法解了想、<a id="a-5k"></a>调伏想、<a id="a-5l"></a>无量想、<a id="a-5m"></a>出离想、<a id="a-5n"></a>种种地想、<a id="a-5o"></a>无量地想、<a id="a-5p"></a>菩萨了知想、<a id="a-5q"></a>菩萨修习想、<a id="a-5r"></a>菩萨三昧想、<a id="a-5s"></a>菩萨三昧起想、<a id="a-5t"></a>菩萨成想、<a id="a-5u"></a>菩萨坏想、<a id="a-5v"></a>菩萨殁想、<a id="a-5w"></a>菩萨生想、<a id="a-5x"></a>菩萨解脱想、<a id="a-5y"></a>菩萨自在想、<a id="a-5z"></a>菩萨住持想、<a id="a-60"></a>菩萨境界想、<a id="a-61"></a>劫成坏想、<a id="a-62"></a>明想、<a id="a-63"></a>暗想、<a id="a-64"></a>昼想、<a id="a-65"></a>夜想、<a id="a-66"></a>半月一月一时一岁变异想、<a id="a-67"></a>去想、<a id="a-68"></a>来想、<a id="a-69"></a>住想、<a id="a-6A"></a>坐想、<a id="a-6B"></a>睡想、<a id="a-6C"></a>觉想──如是等想，<a id="a-6D"></a>于一念中悉能了知，<a id="a-6E"></a>而离一切想无所分别；<a id="a-6F"></a>断一切障，<a id="a-6G"></a>无所执著；<a id="a-6H"></a>一切佛智充满其心，<a id="a-6I"></a>一切佛法长其善根，<a id="a-6J"></a>与诸如来等同一身，<a id="a-6K"></a>一切诸佛之所摄取，<a id="a-6L"></a>离垢清净，<a id="a-6M"></a>一切佛法皆随修学到于彼岸。<a id="a-6N"></a>以无著无缚解脱心，<a id="a-6O"></a>为一切众生修普贤行，<a id="a-6P"></a>生大智宝，<a id="a-6Q"></a>于一一心中知无量心，<a id="a-6R"></a>随其依止，<a id="a-6S"></a>随其分别，<a id="a-6T"></a>随其种性，<a id="a-6U"></a>随其所作，<a id="a-6V"></a>随其业用，<a id="a-6W"></a>随其相状，<a id="a-6X"></a>随其思觉，<a id="a-6Y"></a>种种不同靡不明见。<a id="a-6Z"></a>以无著无缚解脱心，<a id="a-6a"></a>成就普贤大愿智宝，<a id="a-6b"></a>于一处中知于无量不可说处；<a id="a-6c"></a>如于一处，<a id="a-6d"></a>于一切处悉亦如是。<a id="a-6e"></a>以无著无缚解脱心，<a id="a-6f"></a>修习普贤行业智地，<a id="a-6g"></a>于一业中能知无量不可说不可说业，<a id="a-6h"></a>其业各以种种缘造，<a id="a-6i"></a>明了知见；<a id="a-6j"></a>如于一业，<a id="a-6k"></a>于一切业悉亦如是。<a id="a-6l"></a>以无著无缚解脱心，<a id="a-6m"></a>修习普贤知诸法智，<a id="a-6n"></a>于一法中知不可说不可说法，<a id="a-6o"></a>于一切法中而知一法；<a id="a-6p"></a>如是诸法，<a id="a-6q"></a>各各差别，<a id="a-6r"></a>无有障碍，<a id="a-6s"></a>无违无著。<a id="a-6t"></a>以无著无缚解脱心，<a id="a-6u"></a>住菩萨行，<a id="a-6v"></a>得具普贤无碍耳根，<a id="a-6w"></a>于一言音中知不可说不可说言音无量无边种种差别而无所著；<a id="a-6x"></a>如于一言音，<a id="a-6y"></a>于一切言音悉亦如是。<a id="a-6z"></a>以无著无缚解脱心，<a id="a-70"></a>修普贤智，<a id="a-71"></a>起普贤行，<a id="a-72"></a>住普贤地，<a id="a-73"></a>于一一法中演说不可说不可说法；<a id="a-74"></a>其法广大，<a id="a-75"></a>种种差别教化摄受，<a id="a-76"></a>不可思议方便相应；<a id="a-77"></a>于无量时，<a id="a-78"></a>于一切时，<a id="a-79"></a>随诸众生所有欲解，<a id="a-7A"></a>随根随时，<a id="a-7B"></a>以佛音声而为说法；<a id="a-7C"></a>以一妙音，<a id="a-7D"></a>令不可说道场众会无量众生皆悉欢喜，<a id="a-7E"></a>一切如来所无量菩萨充满法界；<a id="a-7F"></a>立殊胜志，<a id="a-7G"></a>生广大见，<a id="a-7H"></a>究竟了知一切诸行，<a id="a-7I"></a>住普贤地，<a id="a-7J"></a>随所说法，<a id="a-7K"></a>于念念中悉能证入，<a id="a-7L"></a>一刹那顷增长无量不可说不可说大智慧聚；<a id="a-7M"></a>尽未来劫如是演说，<a id="a-7N"></a>于一切刹修习广大虚空等行，<a id="a-7O"></a>成就圆满。<a id="a-7P"></a>以无著无缚解脱心，<a id="a-7Q"></a>修习普贤诸根行门，<a id="a-7R"></a>成大行王，<a id="a-7S"></a>于一一根中悉能了知无量诸根、<a id="a-7T"></a>无量心乐、<a id="a-7U"></a>不思议境界所生妙行。<a id="a-7V"></a>以无著无缚解脱心，<a id="a-7W"></a>住普贤行大回向心，<a id="a-7X"></a>得色甚微细智、<a id="a-7Y"></a>身甚微细智、<a id="a-7Z"></a>刹甚微细智、<a id="a-7a"></a>劫甚微细智、<a id="a-7b"></a>世甚微细智、<a id="a-7c"></a>方甚微细智、<a id="a-7d"></a>时甚微细智、<a id="a-7e"></a>数甚微细智、<a id="a-7f"></a>业报甚微细智、<a id="a-7g"></a>清净甚微细智──如是等一切甚微细，<a id="a-7h"></a>于一念中悉能了知，<a id="a-7i"></a>而心不恐怖，<a id="a-7j"></a>心不迷惑、<a id="a-7k"></a>不乱、<a id="a-7l"></a>不散、<a id="a-7m"></a>不浊、<a id="a-7n"></a>不劣；<a id="a-7o"></a>其心一缘，<a id="a-7p"></a>心善寂定，<a id="a-7q"></a>心善分别，<a id="a-7r"></a>心善安住。<a id="a-7s"></a>以无著无缚解脱心，<a id="a-7t"></a>住菩萨智，<a id="a-7u"></a>修普贤行，<a id="a-7v"></a>无有懈倦，<a id="a-7w"></a>能知一切众生趣甚微细、<a id="a-7x"></a>众生死甚微细、<a id="a-7y"></a>众生生甚微细、<a id="a-7z"></a>众生住甚微细、<a id="a-80"></a>众生处甚微细、<a id="a-81"></a>众生品类甚微细、<a id="a-82"></a>众生境界甚微细、<a id="a-83"></a>众生行甚微细、<a id="a-84"></a>众生取甚微细、<a id="a-85"></a>众生攀缘甚微细──如是等一切甚微细，<a id="a-86"></a>于一念中悉能了知。<a id="a-87"></a>以无著无缚解脱心，<a id="a-88"></a>立深志乐，<a id="a-89"></a>修普贤行，<a id="a-8A"></a>能知一切菩萨从初发心为一切众生修菩萨行甚微细、<a id="a-8B"></a>菩萨住处甚微细、<a id="a-8C"></a>菩萨神通甚微细、<a id="a-8D"></a>菩萨游行无量佛刹甚微细、<a id="a-8E"></a>菩萨法光明甚微细、<a id="a-8F"></a>菩萨清净眼甚微细、<a id="a-8G"></a>菩萨成就殊胜心甚微细、<a id="a-8H"></a>菩萨往诣一切如来道场众会甚微细、<a id="a-8I"></a>菩萨陀罗尼门智甚微细、<a id="a-8J"></a>菩萨无量无畏地一切辩才藏演说甚微细、<a id="a-8K"></a>菩萨无量三昧相甚微细、<a id="a-8L"></a>菩萨见一切佛三昧智甚微细、<a id="a-8M"></a>菩萨甚深三昧智甚微细、<a id="a-8N"></a>菩萨大庄严三昧智甚微细、<a id="a-8O"></a>菩萨法界三昧智甚微细、<a id="a-8P"></a>菩萨大自在神通三昧智甚微细、<a id="a-8Q"></a>菩萨尽未来际广大行住持三昧智甚微细、<a id="a-8R"></a>菩萨出生无量差别三昧智甚微细、<a id="a-8S"></a>菩萨出生一切诸佛前勤修供养恒不舍离三昧智甚微细、<a id="a-8T"></a>菩萨修行一切甚深广博无障无碍三昧智甚微细、<a id="a-8U"></a>菩萨究竟一切智地住持行智地大神通地决定义地离翳三昧智甚微细──如是等一切甚微细，<a id="a-8V"></a>悉能了知。<a id="a-8W"></a>以无著无缚解脱心，<a id="a-8X"></a>修普贤行，<a id="a-8Y"></a>悉知一切菩萨安立智甚微细、<a id="a-8Z"></a>菩萨地甚微细、<a id="a-8a"></a>菩萨无量行甚微细、<a id="a-8b"></a>菩萨出生回向甚微细、<a id="a-8c"></a>菩萨得一切佛藏甚微细、<a id="a-8d"></a>菩萨观察智甚微细、<a id="a-8e"></a>菩萨神通愿力甚微细、<a id="a-8f"></a>菩萨演说三昧甚微细、<a id="a-8g"></a>菩萨自在方便甚微细、<a id="a-8h"></a>菩萨印甚微细、<a id="a-8i"></a>菩萨一生补处甚微细、<a id="a-8j"></a>菩萨生兜率天甚微细、<a id="a-8k"></a>菩萨住止天宫甚微细、<a id="a-8l"></a>菩萨严净佛国甚微细、<a id="a-8m"></a>菩萨观察人中甚微细、<a id="a-8n"></a>菩萨放大光明甚微细、<a id="a-8o"></a>菩萨种族殊胜甚微细、<a id="a-8p"></a>菩萨道场众会甚微细、<a id="a-8q"></a>菩萨遍一切世界受生甚微细、<a id="a-8r"></a>菩萨于一身示现一切身命终甚微细、<a id="a-8s"></a>菩萨入母胎甚微细、<a id="a-8t"></a>菩萨住母胎甚微细、<a id="a-8u"></a>菩萨在母胎中自在示现一切法界道场众会甚微细、<a id="a-8v"></a>菩萨在母胎中示现一切佛神力甚微细、<a id="a-8w"></a>菩萨示现诞生事甚微细、<a id="a-8x"></a>菩萨师子游行七步智甚微细、<a id="a-8y"></a>菩萨示处王宫巧方便智甚微细、<a id="a-8z"></a>菩萨出家修调伏行甚微细、<a id="a-90"></a>菩萨菩提树下坐道场甚微细、<a id="a-91"></a>菩萨破魔军众成阿耨多罗三藐三菩提甚微细、<a id="a-92"></a>如来坐菩提座放大光明照十方界甚微细、<a id="a-93"></a>如来示现无量神变甚微细、<a id="a-94"></a>如来师子吼大涅槃甚微细、<a id="a-95"></a>如来调伏一切众生而无所碍甚微细、<a id="a-96"></a>如来不思议自在力如金刚菩提心甚微细、<a id="a-97"></a>如来普护念一切世间境界甚微细、<a id="a-98"></a>如来普于一切世界施作佛事尽未来劫而无休息甚微细、<a id="a-99"></a>如来无碍神力周遍法界甚微细、<a id="a-9A"></a>如来于尽虚空界一切世界普现成佛调伏众生甚微细、<a id="a-9B"></a>如来于一佛身现无量佛身甚微细、<a id="a-9C"></a>如来于去来今三世中皆处道场自在智甚微细──如是等一切微细悉能了知；<a id="a-9D"></a>成就清净，<a id="a-9E"></a>普能示现一切世间；<a id="a-9F"></a>于念念中增长智慧，<a id="a-9G"></a>圆满不退；<a id="a-9H"></a>善巧方便修菩萨行，<a id="a-9I"></a>无有休息；<a id="a-9J"></a>成就普贤回向之地，<a id="a-9K"></a>具足一切如来功德，<a id="a-9L"></a>永不厌舍菩萨所行，<a id="a-9M"></a>出生菩萨现前境界；<a id="a-9N"></a>无量方便皆悉清净，<a id="a-9O"></a>普欲安隐一切众生；<a id="a-9P"></a>修菩萨行，<a id="a-9Q"></a>成就菩萨大威德地，<a id="a-9R"></a>得诸菩萨心之乐欲，<a id="a-9S"></a>获金刚幢回向之门，<a id="a-9T"></a>出生法界诸功德藏，<a id="a-9U"></a>常为诸佛之所护念；<a id="a-9V"></a>入诸菩萨深妙法门，<a id="a-9W"></a>演说一切真实之义，<a id="a-9X"></a>于法善巧无所违失，<a id="a-9Y"></a>起大誓愿不舍众生；<a id="a-9Z"></a>于一念中尽知一切心、<a id="a-9a"></a>非心地境界之藏，<a id="a-9b"></a>于非心处示生于心；<a id="a-9c"></a>远离语言，<a id="a-9d"></a>安住智慧，<a id="a-9e"></a>同诸菩萨所行之行，<a id="a-9f"></a>以自在力示成佛道，<a id="a-9g"></a>尽未来际常无休息；<a id="a-9h"></a>一切世间众生劫数，<a id="a-9i"></a>妄想言说之所建立，<a id="a-9j"></a>神通愿力悉能示现。<a id="a-9k"></a>以无著无缚解脱心，<a id="a-9l"></a>修普贤行，<a id="a-9m"></a>得一切众生界甚微细智，<a id="a-9n"></a>所谓：<a id="a-9o"></a>众生界分别甚微细智、<a id="a-9p"></a>众生界言说甚微细智、<a id="a-9q"></a>众生界执著甚微细智、<a id="a-9r"></a>众生界异类甚微细智、<a id="a-9s"></a>众生界同类甚微细智、<a id="a-9t"></a>众生界无量趣甚微细智、<a id="a-9u"></a>众生界不思议种种分别所作甚微细智、<a id="a-9v"></a>众生界无量杂染甚微细智、<a id="a-9w"></a>众生界无量清净甚微细智──如是等一切众生界境界甚微细，<a id="a-9x"></a>于一念中能以智慧皆如实知；<a id="a-9y"></a>广摄众生而为说法，<a id="a-9z"></a>开示种种清净法门，<a id="a-A0"></a>令修菩萨广大智慧；<a id="a-A1"></a>化身无量，<a id="a-A2"></a>见者欢喜，<a id="a-A3"></a>以智日光照菩萨心，<a id="a-A4"></a>令其开悟智慧自在。<a id="a-A5"></a>以无著无缚解脱心，<a id="a-A6"></a>为一切众生于一切世界修普贤行，<a id="a-A7"></a>得尽虚空界、<a id="a-A8"></a>法界、<a id="a-A9"></a>一切世界甚微细智，<a id="a-AA"></a>所谓：<a id="a-AB"></a>小世界甚微细智、<a id="a-AC"></a>大世界甚微细智、<a id="a-AD"></a>杂染世界甚微细智、<a id="a-AE"></a>清净世界甚微细智、<a id="a-AF"></a>无比世界甚微细智、<a id="a-AG"></a>种种世界甚微细智、<a id="a-AH"></a>广世界甚微细智、<a id="a-AI"></a>狭世界甚微细智、<a id="a-AJ"></a>无碍庄严世界甚微细智、<a id="a-AK"></a>遍一切世界佛出现甚微细智、<a id="a-AL"></a>遍一切世界说正法甚微细智、<a id="a-AM"></a>遍一切世界普现身甚微细智、<a id="a-AN"></a>遍一切世界放大光明甚微细智、<a id="a-AO"></a>尽一切世界示现诸佛自在神通甚微细智、<a id="a-AP"></a>尽一切世界以一音声示一切音甚微细智、<a id="a-AQ"></a>入一切世界一切佛刹道场众会甚微细智、<a id="a-AR"></a>以一切法界佛刹作一佛刹甚微细智、<a id="a-AS"></a>以一佛刹作一切法界佛刹甚微细智、<a id="a-AT"></a>知一切世界如梦甚微细智、<a id="a-AU"></a>知一切世界如像甚微细智、<a id="a-AV"></a>知一切世界如幻甚微细智；<a id="a-AW"></a>如是了知出生一切菩萨之道，<a id="a-AX"></a>入普贤行智慧神通，<a id="a-AY"></a>具普贤观，<a id="a-AZ"></a>修菩萨行，<a id="a-Aa"></a>常无休息；<a id="a-Ab"></a>得一切佛自在神变，<a id="a-Ac"></a>具无碍身，<a id="a-Ad"></a>住无依智，<a id="a-Ae"></a>于诸善法无所取著，<a id="a-Af"></a>心之所行悉无所得；<a id="a-Ag"></a>于一切处起远离想，<a id="a-Ah"></a>于菩萨行起净修想，<a id="a-Ai"></a>于一切智无取著想，<a id="a-Aj"></a>以诸三昧而自庄严，<a id="a-Ak"></a>智慧随顺一切法界。<a id="a-Al"></a>以无著无缚解脱心，<a id="a-Am"></a>入普贤菩萨行门，<a id="a-An"></a>得无量法界甚微细智、<a id="a-Ao"></a>演说一切法界甚微细智、<a id="a-Ap"></a>入广大法界甚微细智、<a id="a-Aq"></a>分别不思议法界甚微细智、<a id="a-Ar"></a>分别一切法界甚微细智、<a id="a-As"></a>一念遍一切法界甚微细智、<a id="a-At"></a>普入一切法界甚微细智、<a id="a-Au"></a>知一切法界无所得甚微细智、<a id="a-Av"></a>观一切法界无所碍甚微细智、<a id="a-Aw"></a>知一切法界无有生甚微细智、<a id="a-Ax"></a>于一切法界现神变甚微细智──如是等一切法界甚微细，<a id="a-Ay"></a>以广大智皆如实知；<a id="a-Az"></a>于法自在，<a id="a-B0"></a>示普贤行，<a id="a-B1"></a>令诸众生皆悉满足；<a id="a-B2"></a>不舍于义，<a id="a-B3"></a>不著于法，<a id="a-B4"></a>出生平等无碍之智；<a id="a-B5"></a>知无碍本，<a id="a-B6"></a>不住一切法，<a id="a-B7"></a>不坏诸法性，<a id="a-B8"></a>如实无染，<a id="a-B9"></a>犹若虚空，<a id="a-BA"></a>随顺世间起于言说；<a id="a-BB"></a>开真实义，<a id="a-BC"></a>示寂灭性，<a id="a-BD"></a>于一切境无依、<a id="a-BE"></a>无住、<a id="a-BF"></a>无有分别；<a id="a-BG"></a>明见法界，<a id="a-BH"></a>广大安立，<a id="a-BI"></a>了诸世间及一切法平等无二，<a id="a-BJ"></a>离一切著。<a id="a-BK"></a>以无著无缚解脱心，<a id="a-BL"></a>修普贤行，<a id="a-BM"></a>生诸劫甚微细智，<a id="a-BN"></a>所谓：<a id="a-BO"></a>以不可说劫为一念甚微细智、<a id="a-BP"></a>以一念为不可说劫甚微细智、<a id="a-BQ"></a>以阿僧祇劫入一劫甚微细智、<a id="a-BR"></a>以一劫入阿僧祇劫甚微细智、<a id="a-BS"></a>以长劫入短劫甚微细智、<a id="a-BT"></a>以短劫入长劫甚微细智、<a id="a-BU"></a>入有佛劫无佛劫甚微细智、<a id="a-BV"></a>知一切劫数甚微细智、<a id="a-BW"></a>知一切劫非劫甚微细智、<a id="a-BX"></a>一念中见三世一切劫甚微细智──如是等一切诸劫甚微细，<a id="a-BY"></a>以如来智，<a id="a-BZ"></a>于一念中皆如实知；<a id="a-Ba"></a>得诸菩萨圆满行王心、<a id="a-Bb"></a>入普贤行心、<a id="a-Bc"></a>离一切分别异道戏论心、<a id="a-Bd"></a>发大愿无懈息心、<a id="a-Be"></a>普见无量世界网无量诸佛充满心、<a id="a-Bf"></a>于诸佛善根诸菩萨行能闻持心、<a id="a-Bg"></a>于安慰一切众生广大行闻已不忘心、<a id="a-Bh"></a>能于一切劫现佛出世心、<a id="a-Bi"></a>于一一世界尽未来际行不动行无休息心、<a id="a-Bj"></a>于一切世界中以如来身业充满菩萨身心。<a id="a-Bk"></a>以无著无缚解脱心，<a id="a-Bl"></a>修普贤行，<a id="a-Bm"></a>成不退转，<a id="a-Bn"></a>得一切法甚微细智，<a id="a-Bo"></a>所谓：<a id="a-Bp"></a>甚深法甚微细智、<a id="a-Bq"></a>广大法甚微细智、<a id="a-Br"></a>种种法甚微细智、<a id="a-Bs"></a>庄严法甚微细智、<a id="a-Bt"></a>一切法无有量甚微细智、<a id="a-Bu"></a>一切法入一法甚微细智、<a id="a-Bv"></a>一法入一切法甚微细智、<a id="a-Bw"></a>一切法入非法甚微细智、<a id="a-Bx"></a>无法中安立一切法而不相违甚微细智、<a id="a-By"></a>入一切佛法方便无有余甚微细智──如是等一切世界一切言说所安立法诸微细智，<a id="a-Bz"></a>与彼同等，<a id="a-C0"></a>其智无碍，<a id="a-C1"></a>皆如实知；<a id="a-C2"></a>得入无边法界心，<a id="a-C3"></a>于一一法界深心坚住，<a id="a-C4"></a>成无碍行；<a id="a-C5"></a>以一切智充满诸根，<a id="a-C6"></a>入诸佛智，<a id="a-C7"></a>正念方便，<a id="a-C8"></a>成就诸佛广大功德；<a id="a-C9"></a>遍满法界，<a id="a-CA"></a>普入一切诸如来身，<a id="a-CB"></a>现诸菩萨所有身业，<a id="a-CC"></a>随顺一切世界言词，<a id="a-CD"></a>演说于法；<a id="a-CE"></a>得一切佛神力所加智慧意业，<a id="a-CF"></a>出生无量善巧方便分别诸法萨婆若智。<a id="a-CG"></a>以无著无缚解脱心，<a id="a-CH"></a>修普贤行，<a id="a-CI"></a>出生一切甚微细智，<a id="a-CJ"></a>所谓：<a id="a-CK"></a>知一切刹甚微细智、<a id="a-CL"></a>知一切众生甚微细智、<a id="a-CM"></a>知一切法果报甚微细智、<a id="a-CN"></a>知一切众生心甚微细智、<a id="a-CO"></a>知一切说法时甚微细智、<a id="a-CP"></a>知一切法界甚微细智、<a id="a-CQ"></a>知一切尽虚空界三世甚微细智、<a id="a-CR"></a>知一切语言道甚微细智、<a id="a-CS"></a>知一切世间行甚微细智、<a id="a-CT"></a>知一切出世行甚微细智，<a id="a-CU"></a>乃至知一切如来道、<a id="a-CV"></a>一切菩萨道、<a id="a-CW"></a>一切众生道甚微细智；<a id="a-CX"></a>修菩萨行，<a id="a-CY"></a>住普贤道，<a id="a-CZ"></a>若文若义皆如实知；<a id="a-Ca"></a>生如影智，<a id="a-Cb"></a>生如梦智，<a id="a-Cc"></a>生如幻智，<a id="a-Cd"></a>生如响智，<a id="a-Ce"></a>生如化智，<a id="a-Cf"></a>生如空智，<a id="a-Cg"></a>生寂灭智，<a id="a-Ch"></a>生一切法界智，<a id="a-Ci"></a>生无所依智，<a id="a-Cj"></a>生一切佛法智。<a id="a-Ck"></a>’</p>
  <p id="aCl">“佛子，<a id="a-Cm"></a>菩萨摩诃萨以无著无缚解脱心回向，<a id="a-Cn"></a>不分别若世间、<a id="a-Co"></a>若世间法，<a id="a-Cp"></a>不分别若菩提、<a id="a-Cq"></a>若菩提萨埵，<a id="a-Cr"></a>不分别若菩萨行、<a id="a-Cs"></a>若出离道，<a id="a-Ct"></a>不分别若佛、<a id="a-Cu"></a>若一切佛法，<a id="a-Cv"></a>不分别若调伏众生、<a id="a-Cw"></a>若不调伏众生，<a id="a-Cx"></a>不分别若善根、<a id="a-Cy"></a>若回向，<a id="a-Cz"></a>不分别若自、<a id="a-D0"></a>若他，<a id="a-D1"></a>不分别若施物、<a id="a-D2"></a>若受施者，<a id="a-D3"></a>不分别若菩萨行、<a id="a-D4"></a>若等正觉，<a id="a-D5"></a>不分别若法、<a id="a-D6"></a>若智。</p>
  <p id="aD7">“佛子，<a id="a-D8"></a>菩萨摩诃萨以彼善根如是回向，<a id="a-D9"></a>所谓：<a id="a-DA"></a>‘心无著无缚解脱，<a id="a-DB"></a>身无著无缚解脱，<a id="a-DC"></a>口无著无缚解脱，<a id="a-DD"></a>业无著无缚解脱，<a id="a-DE"></a>报无著无缚解脱，<a id="a-DF"></a>世间无著无缚解脱，<a id="a-DG"></a>佛刹无著无缚解脱，<a id="a-DH"></a>众生无著无缚解脱，<a id="a-DI"></a>法无著无缚解脱，<a id="a-DJ"></a>智无著无缚解脱。<a id="a-DK"></a>’菩萨摩诃萨如是回向时，<a id="a-DL"></a>如三世诸佛为菩萨时所修回向而行回向；<a id="a-DM"></a>学过去诸佛回向，<a id="a-DN"></a>成未来诸佛回向，<a id="a-DO"></a>住现在诸佛回向；<a id="a-DP"></a>安住过去诸佛回向道，<a id="a-DQ"></a>不舍未来诸佛回向道，<a id="a-DR"></a>随顺现在诸佛回向道；<a id="a-DS"></a>勤修过去诸佛教，<a id="a-DT"></a>成就未来诸佛教，<a id="a-DU"></a>了知现在诸佛教；<a id="a-DV"></a>满足过去诸佛平等，<a id="a-DW"></a>成就未来诸佛平等，<a id="a-DX"></a>安住现在诸佛平等；<a id="a-DY"></a>行过去诸佛境界，<a id="a-DZ"></a>住未来诸佛境界，<a id="a-Da"></a>等现在诸佛境界；<a id="a-Db"></a>得三世一切诸佛善根，<a id="a-Dc"></a>具三世一切诸佛种性，<a id="a-Dd"></a>住三世一切诸佛所行，<a id="a-De"></a>顺三世一切诸佛境界。</p>
  <p id="aDf">“佛子，<a id="a-Dg"></a>是为菩萨摩诃萨第九无著无缚解脱心回向。<a id="a-Dh"></a>菩萨摩诃萨住此回向时，<a id="a-Di"></a>一切金刚轮围山所不能坏，<a id="a-Dj"></a>于一切众生中色相第一无能及者，<a id="a-Dk"></a>悉能摧破诸魔邪业，<a id="a-Dl"></a>普现十方一切世界；<a id="a-Dm"></a>修菩萨行，<a id="a-Dn"></a>为欲开悟一切众生，<a id="a-Do"></a>以善方便说诸佛法；<a id="a-Dp"></a>得大智慧，<a id="a-Dq"></a>于诸佛法心无迷惑，<a id="a-Dr"></a>在在生处若行若住，<a id="a-Ds"></a>常得值遇不坏眷属；<a id="a-Dt"></a>三世诸佛所说正法，<a id="a-Du"></a>以清净念悉能受持，<a id="a-Dv"></a>尽未来劫修菩萨行，<a id="a-Dw"></a>常不休息，<a id="a-Dx"></a>无所依著；<a id="a-Dy"></a>普贤行愿增长具足，<a id="a-Dz"></a>得一切智施作佛事，<a id="a-E0"></a>成就菩萨自在神通。<a id="a-E1"></a>”</p>
  <p id="aE2">尔时，<a id="a-E3"></a>金刚幢菩萨承佛神力，<a id="a-E4"></a>普观十方而说颂言：</p>
  <p id="aE5">“普于十方无等尊，<a id="a-E6"></a>未曾一起轻慢心，<a id="a-E7"></a>随其所修功德业，<a id="a-E8"></a>亦复恭敬生尊重。</p>
  <p id="aE9">所修一切诸功德，<a id="a-EA"></a>不为自己及他人，<a id="a-EB"></a>恒以最上信解心，<a id="a-EC"></a>利益众生故回向。</p>
  <p id="aED">未尝暂起高慢心，<a id="a-EE"></a>亦复不生下劣意，<a id="a-EF"></a>如来所有身等业，<a id="a-EG"></a>彼悉请问勤修习。</p>
  <p id="aEH">所修种种诸善根，<a id="a-EI"></a>悉为利益诸含识，<a id="a-EJ"></a>安住深心广大解，<a id="a-EK"></a>回向人尊功德位。</p>
  <p id="aEL">世间所有无量别，<a id="a-EM"></a>种种善巧奇特事，<a id="a-EN"></a>粗细广大及甚深，<a id="a-EO"></a>靡不修行皆了达。</p>
  <p id="aEP">世间所有种种身，<a id="a-EQ"></a>以身平等入其中，<a id="a-ER"></a>于此修行得了悟，<a id="a-ES"></a>慧门成就无退转。</p>
  <p id="aET">世间国土无量种，<a id="a-EU"></a>微细广大仰覆别，<a id="a-EV"></a>菩萨能以智慧门，<a id="a-EW"></a>一毛孔中无不见。</p>
  <p id="aEX">众生心行无有量，<a id="a-EY"></a>能令平等入一心，<a id="a-EZ"></a>以智慧门悉开悟，<a id="a-Ea"></a>于所修行不退转。</p>
  <p id="aEb">众生诸根及欲乐，<a id="a-Ec"></a>上中下品各不同，<a id="a-Ed"></a>一切甚深难可知，<a id="a-Ee"></a>随其本性悉能了。</p>
  <p id="aEf">众生所有种种业，<a id="a-Eg"></a>上中下品各差别，<a id="a-Eh"></a>菩萨深入如来力，<a id="a-Ei"></a>以智慧门普明见。</p>
  <p id="aEj">不可思议无量劫，<a id="a-Ek"></a>能令平等入一念，<a id="a-El"></a>如是见已遍十方，<a id="a-Em"></a>修行一切清净业。</p>
  <p id="aEn">过去未来及现在，<a id="a-Eo"></a>了知其相各不同，<a id="a-Ep"></a>而亦不违平等理，<a id="a-Eq"></a>是则大心明达行。</p>
  <p id="aEr">世间众生行不同，<a id="a-Es"></a>或显或隐无量种，<a id="a-Et"></a>菩萨悉知差别相，<a id="a-Eu"></a>亦知其相皆无相。</p>
  <p id="aEv">十方世界一切佛，<a id="a-Ew"></a>所现自在神通力，<a id="a-Ex"></a>广大难可得思议，<a id="a-Ey"></a>菩萨悉能分别知。</p>
  <p id="aEz">一切世界兜率中，<a id="a-F0"></a>自然觉悟人师子，<a id="a-F1"></a>功德广大净无等，<a id="a-F2"></a>如其体相悉能见。</p>
  <p id="aF3">或现降神处母胎，<a id="a-F4"></a>无量自在大神变，<a id="a-F5"></a>成佛说法示灭度，<a id="a-F6"></a>普遍世间无暂已。</p>
  <p id="aF7">人中师子初生时，<a id="a-F8"></a>一切胜智悉承奉，<a id="a-F9"></a>诸天帝释梵王等，<a id="a-FA"></a>靡不恭敬而瞻侍。</p>
  <p id="aFB">十方一切无有余，<a id="a-FC"></a>无量无边法界中，<a id="a-FD"></a>无始无末无遐迩，<a id="a-FE"></a>示现如来自在力。</p>
  <p id="aFF">人中尊导现生已，<a id="a-FG"></a>游行诸方各七步，<a id="a-FH"></a>欲以妙法悟群生，<a id="a-FI"></a>是故如来普观察。</p>
  <p id="aFJ">见诸众生沉欲海，<a id="a-FK"></a>盲暗愚痴之所覆，<a id="a-FL"></a>人中自在现微笑，<a id="a-FM"></a>念当救彼三有苦。</p>
  <p id="aFN">大师子吼出妙音，<a id="a-FO"></a>我为世间第一尊，<a id="a-FP"></a>应燃明净智慧灯，<a id="a-FQ"></a>灭彼生死愚痴暗。</p>
  <p id="aFR">人师子王出世时，<a id="a-FS"></a>普放无量大光明，<a id="a-FT"></a>令诸恶道皆休息，<a id="a-FU"></a>永灭世间众苦难。</p>
  <p id="aFV">或时示现处王宫，<a id="a-FW"></a>或现舍家修学道，<a id="a-FX"></a>为欲饶益众生故，<a id="a-FY"></a>示其如是自在力。</p>
  <p id="aFZ">如来始坐道场时，<a id="a-Fa"></a>一切大地皆动摇，<a id="a-Fb"></a>十方世界悉蒙光，<a id="a-Fc"></a>六趣众生咸离苦。</p>
  <p id="aFd">震动一切魔宫殿，<a id="a-Fe"></a>开悟十方众生心，<a id="a-Ff"></a>昔曾受化及修行，<a id="a-Fg"></a>皆使了知真实义。</p>
  <p id="aFh">十方所有诸国土，<a id="a-Fi"></a>悉入毛孔无有余，<a id="a-Fj"></a>一切毛孔刹无边，<a id="a-Fk"></a>于彼普现神通力。</p>
  <p id="aFl">一切诸佛所开演，<a id="a-Fm"></a>无量方便皆随悟，<a id="a-Fn"></a>设诸如来所不说，<a id="a-Fo"></a>亦能解了勤修习。</p>
  <p id="aFp">遍满三千大千界，<a id="a-Fq"></a>一切魔军兴斗诤，<a id="a-Fr"></a>所作无量种种恶，<a id="a-Fs"></a>无碍智门能悉灭。</p>
  <p id="aFt">如来或在诸佛刹，<a id="a-Fu"></a>或复现处诸天宫，<a id="a-Fv"></a>或在梵宫而现身，<a id="a-Fw"></a>菩萨悉见无障碍。</p>
  <p id="aFx">佛现无量种种身，<a id="a-Fy"></a>转于清净妙法轮，<a id="a-Fz"></a>乃至三世一切劫，<a id="a-G0"></a>求其边际不可得。</p>
  <p id="aG1">宝座高广最无等，<a id="a-G2"></a>遍满十方无量界，<a id="a-G3"></a>种种妙相而庄严，<a id="a-G4"></a>佛处其上难思议。</p>
  <p id="aG5">诸佛子众共围绕，<a id="a-G6"></a>尽于法界悉周遍，<a id="a-G7"></a>开示菩提无量行，<a id="a-G8"></a>一切最胜所由道。</p>
  <p id="aG9">诸佛随宜所作业，<a id="a-GA"></a>无量无边等法界，<a id="a-GB"></a>智者能以一方便，<a id="a-GC"></a>一切了知无不尽。</p>
  <p id="aGD">诸佛自在神通力，<a id="a-GE"></a>示现一切种种身，<a id="a-GF"></a>或现诸趣无量生，<a id="a-GG"></a>或现婇女众围绕。</p>
  <p id="aGH">或于无量诸世界，<a id="a-GI"></a>示现出家成佛道，<a id="a-GJ"></a>乃至最后般涅槃，<a id="a-GK"></a>分布其身起塔庙。</p>
  <p id="aGL">如是种种无边行，<a id="a-GM"></a>导师演说佛所住，<a id="a-GN"></a>世尊所有大功德，<a id="a-GO"></a>誓愿修行悉令尽。</p>
  <p id="aGP">以彼善根回向时，<a id="a-GQ"></a>住于如是方便法，<a id="a-GR"></a>如是修习菩提行，<a id="a-GS"></a>其心毕竟无厌怠。</p>
  <p id="aGT">如来所有大神通，<a id="a-GU"></a>及以无边胜功德，<a id="a-GV"></a>乃至世间诸智行，<a id="a-GW"></a>一切悉知无不尽。</p>
  <p id="aGX">如是一切人中主，<a id="a-GY"></a>随其所有诸境界，<a id="a-GZ"></a>于一念中皆了悟，<a id="a-Ga"></a>而亦不舍菩提行。</p>
  <p id="aGb">诸佛所有微细行，<a id="a-Gc"></a>及一切刹种种法，<a id="a-Gd"></a>于彼悉能随顺知，<a id="a-Ge"></a>究竟回向到彼岸。</p>
  <p id="aGf">有数无数一切劫，<a id="a-Gg"></a>菩萨了知即一念，<a id="a-Gh"></a>于此善入菩提行，<a id="a-Gi"></a>常勤修习不退转。</p>
  <p id="aGj">十方所有无量刹，<a id="a-Gk"></a>或有杂染或清净，<a id="a-Gl"></a>及彼一切诸如来，<a id="a-Gm"></a>菩萨悉能分别知。</p>
  <p id="aGn">于念念中悉明见，<a id="a-Go"></a>不可思议无量劫，<a id="a-Gp"></a>如是三世无有余，<a id="a-Gq"></a>具足修治菩萨行。</p>
  <p id="aGr">于一切心平等入，<a id="a-Gs"></a>入一切法亦平等，<a id="a-Gt"></a>尽空佛刹斯亦然，<a id="a-Gu"></a>彼最胜行悉了知。</p>
  <p id="aGv">出生众生及诸法，<a id="a-Gw"></a>所有种种诸智慧，<a id="a-Gx"></a>菩萨神力亦复然，<a id="a-Gy"></a>如是一切无穷尽。</p>
  <p id="aGz">诸微细智各差别，<a id="a-H0"></a>菩萨尽摄无有余，<a id="a-H1"></a>同相异相悉善知，<a id="a-H2"></a>如是修行广大行。</p>
  <p id="aH3">十方无量诸佛刹，<a id="a-H4"></a>其中众生各无量，<a id="a-H5"></a>趣生族类种种殊，<a id="a-H6"></a>住行力已悉能知。</p>
  <p id="aH7">过去未来现在世，<a id="a-H8"></a>所有一切诸导师，<a id="a-H9"></a>若人知此而回向，<a id="a-HA"></a>则与彼佛行平等。</p>
  <p id="aHB">若人能修此回向，<a id="a-HC"></a>则为学佛所行道，<a id="a-HD"></a>当得一切佛功德，<a id="a-HE"></a>及以一切佛智慧。</p>
  <p id="aHF">一切世间莫能坏，<a id="a-HG"></a>一切所学皆成就，<a id="a-HH"></a>常能忆念一切佛，<a id="a-HI"></a>常见一切世间灯。</p>
  <p id="aHJ">菩萨胜行不可量，<a id="a-HK"></a>诸功德法亦如是，<a id="a-HL"></a>已住如来无上行，<a id="a-HM"></a>悉知诸佛自在力。</p>
 </body>
</html>