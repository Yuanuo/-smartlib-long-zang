<!doctype html>
<html id="z3IBTRwH3" data-ver="1399">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第五十</h1>
  <h2 id="a2">入法界品第三十四之六</h2>
  <p id="a3">尔时善财童子。<a id="a-4"></a>得无尽功德光明法门。<a id="a-5"></a>正念思惟彼功德海。<a id="a-6"></a>观察彼虚空功德。<a id="a-7"></a>趣彼功德聚。<a id="a-8"></a>登彼功德山。<a id="a-9"></a>摄彼功德藏。<a id="a-A"></a>尽彼功德底。<a id="a-B"></a>度彼功德海。<a id="a-C"></a>净彼圆满功德。<a id="a-D"></a>周遍观察彼诸功德。<a id="a-E"></a>随彼功德藏。<a id="a-F"></a>持彼功德教。<a id="a-G"></a>净彼功德性。<a id="a-H"></a>渐渐游行至大兴城。<a id="a-I"></a>周遍推求长者甘露顶。<a id="a-J"></a>乐求善知识。<a id="a-K"></a>以善知识熏其身心。<a id="a-L"></a>于善知识起正直心。<a id="a-M"></a>观善知识常无厌足。<a id="a-N"></a>学善知识勇猛精进。<a id="a-O"></a>求善知识一切善根。<a id="a-P"></a>同善知识一切善根。<a id="a-Q"></a>于善知识无嫌恨心满功德藏。<a id="a-R"></a>学善知识种种方便。<a id="a-S"></a>虽不由他悟。<a id="a-T"></a>而常亲近诸善知识。<a id="a-U"></a>长诸善根。<a id="a-V"></a>净修菩提正直之心。<a id="a-W"></a>增长一切菩萨诸根。<a id="a-X"></a>成就一切善根。<a id="a-Y"></a>满足大愿。<a id="a-Z"></a>发广大悲。<a id="a-a"></a>近一切智。<a id="a-b"></a>不离诸佛。<a id="a-c"></a>增长普贤菩萨所行。<a id="a-d"></a>如来光明常照其心。<a id="a-e"></a>尔时善财。<a id="a-f"></a>见甘露顶。<a id="a-g"></a>于彼城内。<a id="a-h"></a>处七宝堂阿僧祇宝师子座上。<a id="a-i"></a>金刚伊尼罗宝以为座足。<a id="a-j"></a>离垢宝藏而以校饰。<a id="a-k"></a>五百宝像以为庄严。<a id="a-l"></a>建众宝幢。<a id="a-m"></a>垂宝幡缯。<a id="a-n"></a>张众宝帐。<a id="a-o"></a>无量宝网罗覆其上。<a id="a-p"></a>有人手执阎浮檀金盖。<a id="a-q"></a>琉璃为竿。<a id="a-r"></a>复有执持离垢宝佛。<a id="a-s"></a>侍立左右。<a id="a-t"></a>众妙杂香而以熏之。<a id="a-u"></a>雨天华云。<a id="a-v"></a>作五百种胜妙妓乐。<a id="a-w"></a>娱乐城内。<a id="a-x"></a>一万大众周匝围绕。<a id="a-y"></a>颜容姝妙天人无伦。<a id="a-z"></a>成就菩萨直心。<a id="a-10"></a>庄严众生。<a id="a-11"></a>悉常随顺甘露顶教。<a id="a-12"></a>宿世同修诸善根故。<a id="a-13"></a>尔时善财。<a id="a-14"></a>头面礼足绕无数匝。<a id="a-15"></a>恭敬合掌于一面住。<a id="a-16"></a>白言大圣。<a id="a-17"></a>我为利益一切众生故。<a id="a-18"></a>发阿耨多罗三藐三菩提心。<a id="a-19"></a>所谓灭一切众生苦恼。<a id="a-1A"></a>令安隐住究竟快乐。<a id="a-1B"></a>度生死海到法宝洲。<a id="a-1C"></a>消竭贪爱修大悲念。<a id="a-1D"></a>除五欲渴乐一切智。<a id="a-1E"></a>令究竟度生死旷野。<a id="a-1F"></a>常乐一切诸佛功德。<a id="a-1G"></a>超出三界至萨婆若城。<a id="a-1H"></a>而未知菩萨云何学菩萨行。<a id="a-1I"></a>修菩萨道。<a id="a-1J"></a>摄一切众生。<a id="a-1K"></a>长者答言。<a id="a-1L"></a>善哉善哉。<a id="a-1M"></a>童子。<a id="a-1N"></a>乃能发阿耨多罗三藐三菩提心。<a id="a-1O"></a>若能发心学菩萨道。<a id="a-1P"></a>修菩萨行。<a id="a-1Q"></a>此人难得。<a id="a-1R"></a>求善知识。<a id="a-1S"></a>见善知识。<a id="a-1T"></a>亲近恭敬。<a id="a-1U"></a>于善知识其心不退而无厌足。<a id="a-1V"></a>善男子。<a id="a-1W"></a>汝见我此一万眷属不。<a id="a-1X"></a>唯然已见。<a id="a-1Y"></a>我本为彼说种种法。<a id="a-1Z"></a>令发阿耨多罗三藐三菩提心。<a id="a-1a"></a>生如来家修白净法。<a id="a-1b"></a>满足无量诸波罗蜜。<a id="a-1c"></a>具佛十力。<a id="a-1d"></a>离世间姓立如来姓。<a id="a-1e"></a>坏生死轮转净法轮。<a id="a-1f"></a>灭三恶道立正法趣。<a id="a-1g"></a>善男子。<a id="a-1h"></a>当知菩萨悉能救护一切众生。<a id="a-1i"></a>善男子。<a id="a-1j"></a>我成就此如意功德宝藏法门。<a id="a-1k"></a>随其所须悉满彼愿。<a id="a-1l"></a>谓以众宝车乘象马僮仆。<a id="a-1m"></a>衣服饮食香华末香。<a id="a-1n"></a>灯明汤药幢幡缯盖。<a id="a-1o"></a>随意眷属天冠宝饰。<a id="a-1p"></a>一切珍玩资生之具。<a id="a-1q"></a>尽给施之。<a id="a-1r"></a>乃至以法广施众生。<a id="a-1s"></a>善男子。<a id="a-1t"></a>且待须臾。<a id="a-1u"></a>汝自见之。<a id="a-1v"></a>即时善财。<a id="a-1w"></a>见诸方国城邑聚落。<a id="a-1x"></a>一切众生来诣其所。<a id="a-1y"></a>悉命令坐。<a id="a-1z"></a>时甘露顶。<a id="a-20"></a>仰视虚空。<a id="a-21"></a>随诸来会一切所须悉从空下。<a id="a-22"></a>满足其愿。<a id="a-23"></a>既充愿已。<a id="a-24"></a>为说正法。<a id="a-25"></a>悉令长养诸功德藏。<a id="a-26"></a>消生死爱渴仰佛法。<a id="a-27"></a>乃至具足大人味味之相。<a id="a-28"></a>灭贫穷苦富甘露财。<a id="a-29"></a>降伏众魔无能坏者。<a id="a-2A"></a>成就十力无上智慧。<a id="a-2B"></a>如是等类。<a id="a-2C"></a>悉满愿已。<a id="a-2D"></a>皆大欢喜。<a id="a-2E"></a>随所来方各还本处。<a id="a-2F"></a>善男子。<a id="a-2G"></a>我唯知此如意功德宝藏法门。<a id="a-2H"></a>诸大菩萨具足一切自在功德。<a id="a-2I"></a>成就宝手覆一切刹。<a id="a-2J"></a>雨无量云。<a id="a-2K"></a>谓众宝云。<a id="a-2L"></a>种种色庄严云。<a id="a-2M"></a>种种色宝天冠云。<a id="a-2N"></a>种种色衣云。<a id="a-2O"></a>种种妙声云。<a id="a-2P"></a>种种华云。<a id="a-2Q"></a>种种周罗摩尼宝云。<a id="a-2R"></a>种种色香云。<a id="a-2S"></a>种种色盖云。<a id="a-2T"></a>种种色幢幡云。<a id="a-2U"></a>皆悉充满一切世界一切佛刹。<a id="a-2V"></a>一切诸佛及其眷属。<a id="a-2W"></a>为教化一切众生。<a id="a-2X"></a>令供养一切佛故。<a id="a-2Y"></a>我当云何能知能说彼菩萨行。<a id="a-2Z"></a>显其自在。<a id="a-2a"></a>善男子。<a id="a-2b"></a>于此南方有城。<a id="a-2c"></a>名师子重阁。<a id="a-2d"></a>彼有长者。<a id="a-2e"></a>名法宝周罗。<a id="a-2f"></a>汝诣彼问。<a id="a-2g"></a>云何菩萨学菩萨行。<a id="a-2h"></a>修菩萨道。<a id="a-2i"></a>时善财童子。<a id="a-2j"></a>欢喜踊跃。<a id="a-2k"></a>头面敬礼。<a id="a-2l"></a>绕无数匝。<a id="a-2m"></a>如弟子法。<a id="a-2n"></a>作如是念。<a id="a-2o"></a>因善知识。<a id="a-2p"></a>得一切智。<a id="a-2q"></a>于善知识。<a id="a-2r"></a>生无坏心。<a id="a-2s"></a>闻善知识教。<a id="a-2t"></a>悉能随顺。<a id="a-2u"></a>调伏诸根。<a id="a-2v"></a>作是念已。<a id="a-2w"></a>辞退南行。</p>
  <p id="a2x">尔时善财童子。<a id="a-2y"></a>正念如意功德宝藏法门。<a id="a-2z"></a>守护彼功德藏。<a id="a-30"></a>净彼功德须弥山王。<a id="a-31"></a>得彼功德海之源底。<a id="a-32"></a>开彼功德藏。<a id="a-33"></a>观彼功德藏。<a id="a-34"></a>圆满清净彼功德藏。<a id="a-35"></a>摄彼功德藏。<a id="a-36"></a>出生长养彼功德藏力。<a id="a-37"></a>渐渐游行至于彼城。<a id="a-38"></a>周遍推求长者法宝周罗。<a id="a-39"></a>于道遇见。<a id="a-3A"></a>头面礼足。<a id="a-3B"></a>合掌恭敬。<a id="a-3C"></a>于一面住。<a id="a-3D"></a>白言大圣。<a id="a-3E"></a>我已先发阿耨多罗三藐三菩提心。<a id="a-3F"></a>而未知菩萨云何学菩萨行。<a id="a-3G"></a>修菩萨道。<a id="a-3H"></a>时彼长者。<a id="a-3I"></a>执善财手。<a id="a-3J"></a>将归其家。<a id="a-3K"></a>善男子。<a id="a-3L"></a>且观我家。<a id="a-3M"></a>尔时善财。<a id="a-3N"></a>遍观舍宅。<a id="a-3O"></a>悉阎浮檀金色。<a id="a-3P"></a>七宝为墙。<a id="a-3Q"></a>周匝围绕琉璃庄严。<a id="a-3R"></a>砗磲为柱。<a id="a-3S"></a>敷赤真珠宝师子座。<a id="a-3T"></a>建师子宝幢。<a id="a-3U"></a>张琉璃宝帐。<a id="a-3V"></a>如意珠网罗覆其上。<a id="a-3W"></a>阿僧祇宝而庄严之。<a id="a-3X"></a>马瑙宝池。<a id="a-3Y"></a>八功德水盈满其中。<a id="a-3Z"></a>一切宝树周匝围绕。<a id="a-3a"></a>其宅广大十重八门。<a id="a-3b"></a>尔时善财。<a id="a-3c"></a>见最下重。<a id="a-3d"></a>设众肴膳。<a id="a-3e"></a>惠施一切。<a id="a-3f"></a>见第二重。<a id="a-3g"></a>施杂宝衣。<a id="a-3h"></a>见第三重。<a id="a-3i"></a>施惠一切宝庄严具。<a id="a-3j"></a>见第四重。<a id="a-3k"></a>施内眷属。<a id="a-3l"></a>悉履善行巧于语言。<a id="a-3m"></a>见第五重。<a id="a-3n"></a>乃至五住菩萨。<a id="a-3o"></a>云集其中结集正法。<a id="a-3p"></a>离世间乐。<a id="a-3q"></a>出一切论。<a id="a-3r"></a>诸陀罗尼三昧法印。<a id="a-3s"></a>分别三昧智慧光明。<a id="a-3t"></a>见第六重。<a id="a-3u"></a>得般若波罗蜜菩萨充满其中。<a id="a-3v"></a>具甚深智。<a id="a-3w"></a>得寂静明智慧藏地无碍法门。<a id="a-3x"></a>超出三有。<a id="a-3y"></a>境界无碍。<a id="a-3z"></a>念不二法。<a id="a-40"></a>结集般若波罗蜜门。<a id="a-41"></a>分别解说般若波罗蜜门。<a id="a-42"></a>所谓寂灭藏般若波罗蜜门。<a id="a-43"></a>分别一切众生般若波罗蜜门。<a id="a-44"></a>不动转般若波罗蜜门。<a id="a-45"></a>离欲普照般若波罗蜜门。<a id="a-46"></a>不可坏藏般若波罗蜜门。<a id="a-47"></a>一切众生净眼般若波罗蜜门。<a id="a-48"></a>海藏般若波罗蜜门。<a id="a-49"></a>普眼般若波罗蜜门。<a id="a-4A"></a>一切无尽方便海般若波罗蜜门。<a id="a-4B"></a>随顺众生普照无碍般若波罗蜜门。<a id="a-4C"></a>庆云渐下般若波罗蜜门。<a id="a-4D"></a>结集如是等百万阿僧祇般若波罗蜜门。<a id="a-4E"></a>彼菩萨众。<a id="a-4F"></a>不可说庄严而庄严之。<a id="a-4G"></a>见第七重。<a id="a-4H"></a>响忍菩萨充满其中。<a id="a-4I"></a>出方便智。<a id="a-4J"></a>悉能闻持诸佛法云。<a id="a-4K"></a>见第八重。<a id="a-4L"></a>常住菩萨充满其中。<a id="a-4M"></a>具诸神通。<a id="a-4N"></a>遍一切刹。<a id="a-4O"></a>照一切众生。<a id="a-4P"></a>一切法界。<a id="a-4Q"></a>具足法身。<a id="a-4R"></a>诣一切佛无所障碍。<a id="a-4S"></a>悉能受持一切佛法。<a id="a-4T"></a>见第九重。<a id="a-4U"></a>补处菩萨充满其中。<a id="a-4V"></a>见第十重。<a id="a-4W"></a>一切如来充满其中。<a id="a-4X"></a>从初发心修菩萨行。<a id="a-4Y"></a>超出生死满足大愿。<a id="a-4Z"></a>神力自在。<a id="a-4a"></a>一切佛刹及其眷属。<a id="a-4b"></a>转净法轮化度众生。<a id="a-4c"></a>显现住持。<a id="a-4d"></a>尔时善财。<a id="a-4e"></a>见如是等奇特事已。<a id="a-4f"></a>白言大圣。<a id="a-4g"></a>我未曾见如是清净大众。<a id="a-4h"></a>昔于何处种诸善根。<a id="a-4i"></a>今得如是胜妙果报。<a id="a-4j"></a>善男子。<a id="a-4k"></a>我忆过去。<a id="a-4l"></a>无量光明法界普庄严王如来应供等正觉明行足善逝世间解无上士调御丈夫天人师佛世尊。<a id="a-4m"></a>出兴于世。<a id="a-4n"></a>彼佛入城。<a id="a-4o"></a>我以香华妓乐。<a id="a-4p"></a>而供养之。<a id="a-4q"></a>供养已。<a id="a-4r"></a>持此善根回向三处。<a id="a-4s"></a>谓灭除贫苦。<a id="a-4t"></a>常见诸佛菩萨及善知识。<a id="a-4u"></a>恒闻正法故获斯报。<a id="a-4v"></a>善男子。<a id="a-4w"></a>我唯知此满足大愿法门。<a id="a-4x"></a>诸大宝海菩萨。<a id="a-4y"></a>得不可坏清净法身。<a id="a-4z"></a>不可坏法云普覆一切。<a id="a-50"></a>具足成就不可坏功德。<a id="a-51"></a>不可坏大功德网。<a id="a-52"></a>普覆一切。<a id="a-53"></a>入不可坏三昧境界。<a id="a-54"></a>具足菩萨不可坏善根。<a id="a-55"></a>住不可坏如来所住。<a id="a-56"></a>不可坏智慧。<a id="a-57"></a>究竟三世。<a id="a-58"></a>住一切劫。<a id="a-59"></a>而无疲倦。<a id="a-5A"></a>住不可坏普眼境界地。<a id="a-5B"></a>我当云何能知能说彼功德行。<a id="a-5C"></a>善男子。<a id="a-5D"></a>于此南方。<a id="a-5E"></a>有一国土。<a id="a-5F"></a>名实利根。<a id="a-5G"></a>城名普门。<a id="a-5H"></a>彼有长者。<a id="a-5I"></a>名普眼妙香。<a id="a-5J"></a>汝诣彼问。<a id="a-5K"></a>云何菩萨学菩萨行。<a id="a-5L"></a>修菩萨道。<a id="a-5M"></a>时善财童子。<a id="a-5N"></a>头面敬礼法宝周罗足已。<a id="a-5O"></a>辞退南行。</p>
  <p id="a5P">尔时善财童子。<a id="a-5Q"></a>思惟诸佛无量法门。<a id="a-5R"></a>逮得菩萨无量诸行。<a id="a-5S"></a>菩萨无量妙方便道。<a id="a-5T"></a>普照身心。<a id="a-5U"></a>乐求无量方便法门。<a id="a-5V"></a>成就菩萨清净解脱。<a id="a-5W"></a>菩萨无量清净诸根。<a id="a-5X"></a>菩萨无量诸清净力。<a id="a-5Y"></a>心随菩萨无量诸行。<a id="a-5Z"></a>出生菩萨无量大愿力。<a id="a-5a"></a>逮得菩萨不可沮坏妙智慧幢。<a id="a-5b"></a>普照一切。<a id="a-5c"></a>渐渐游行至于彼国。<a id="a-5d"></a>求普门城。<a id="a-5e"></a>心无休息精进不退。<a id="a-5f"></a>念善知识。<a id="a-5g"></a>赞善知识。<a id="a-5h"></a>随顺善知识诸根。<a id="a-5i"></a>专向普门法门。<a id="a-5j"></a>远离一切诸放逸行。<a id="a-5k"></a>开净慧眼度生死海。<a id="a-5l"></a>见普门城。<a id="a-5m"></a>百千小城周匝围绕高峻坚固。<a id="a-5n"></a>妙巧无比种种庄严。<a id="a-5o"></a>见普眼妙香长者。<a id="a-5p"></a>于此城中坐众香座。<a id="a-5q"></a>往诣其所头面礼足。<a id="a-5r"></a>恭敬合掌于一面住。<a id="a-5s"></a>白言大圣。<a id="a-5t"></a>我已先发阿耨多罗三藐三菩提心。<a id="a-5u"></a>而未知菩萨云何学菩萨行。<a id="a-5v"></a>修菩萨道。<a id="a-5w"></a>答言。<a id="a-5x"></a>善哉善哉。<a id="a-5y"></a>善男子。<a id="a-5z"></a>乃能发阿耨多罗三藐三菩提心。<a id="a-60"></a>善男子。<a id="a-61"></a>我知一切众生病。<a id="a-62"></a>风寒热病。<a id="a-63"></a>及诸杂病狂横病。<a id="a-64"></a>鬼着病。<a id="a-65"></a>毒病。<a id="a-66"></a>诸咒术病。<a id="a-67"></a>如是等类。<a id="a-68"></a>一切诸病我悉了知。<a id="a-69"></a>随其所应皆能疗治。<a id="a-6A"></a>善男子。<a id="a-6B"></a>十方众生诸有病者。<a id="a-6C"></a>来诣我所。<a id="a-6D"></a>我悉能治。<a id="a-6E"></a>除其患已。<a id="a-6F"></a>沐浴香汤。<a id="a-6G"></a>香华璎珞。<a id="a-6H"></a>名衣上服而庄严之。<a id="a-6I"></a>肴膳饮食而供养之。<a id="a-6J"></a>无量珍宝而惠施之。<a id="a-6K"></a>然后为说种种法门。<a id="a-6L"></a>贪欲多者教不净观。<a id="a-6M"></a>嗔恚多者教慈心观。<a id="a-6N"></a>愚痴多者教法相观。<a id="a-6O"></a>等分行者教胜法门。<a id="a-6P"></a>称扬赞叹诸佛功德。<a id="a-6Q"></a>发菩提心故。<a id="a-6R"></a>说长养大悲。<a id="a-6S"></a>于无量生死苦。<a id="a-6T"></a>心不厌故。<a id="a-6U"></a>分别广说诸波罗蜜。<a id="a-6V"></a>长养无量净智慧故。<a id="a-6W"></a>说诸大愿。<a id="a-6X"></a>教化成熟一切众生故。<a id="a-6Y"></a>说普贤菩萨行。<a id="a-6Z"></a>显现清净尸波罗蜜故。<a id="a-6a"></a>说不可思议如来功德。<a id="a-6b"></a>显现羼提波罗蜜故。<a id="a-6c"></a>说如来无坏清净法身。<a id="a-6d"></a>显现毗梨耶波罗蜜故。<a id="a-6e"></a>说如来无与等者。<a id="a-6f"></a>显现如来禅波罗蜜故。<a id="a-6g"></a>说清净法身。<a id="a-6h"></a>显现般若波罗蜜故。<a id="a-6i"></a>说一切净法身。<a id="a-6j"></a>令一切众生皆悉睹见。<a id="a-6k"></a>显现方便波罗蜜故。<a id="a-6l"></a>说于生死中住一切劫。<a id="a-6m"></a>显现愿波罗蜜故。<a id="a-6n"></a>说严净一切佛刹。<a id="a-6o"></a>显现诸力波罗蜜故。<a id="a-6p"></a>说净法身。<a id="a-6q"></a>随其所应悉令欢喜。<a id="a-6r"></a>显现智波罗蜜故。<a id="a-6s"></a>说常乐见清净法身。<a id="a-6t"></a>远离一切不善法故。<a id="a-6u"></a>善男子。<a id="a-6v"></a>我以如是等种种法施。<a id="a-6w"></a>悉令满足欢喜而还。<a id="a-6x"></a>善男子。<a id="a-6y"></a>我又善知和众香法。<a id="a-6z"></a>所谓不可称王香。<a id="a-70"></a>新头香。<a id="a-71"></a>胜香。<a id="a-72"></a>觉香。<a id="a-73"></a>明相香。<a id="a-74"></a>沉水香。<a id="a-75"></a>坚固香。<a id="a-76"></a>栴檀香。<a id="a-77"></a>云香。<a id="a-78"></a>不动诸根香。<a id="a-79"></a>知如是等一切诸香。<a id="a-7A"></a>烧此香时。<a id="a-7B"></a>一心向佛发大誓心。<a id="a-7C"></a>满一切愿。<a id="a-7D"></a>所谓救护一切众生。<a id="a-7E"></a>严净一切佛刹。<a id="a-7F"></a>恭敬供养一切诸佛。<a id="a-7G"></a>乃至烧一丸香时。<a id="a-7H"></a>充满十方一切法界。<a id="a-7I"></a>一切如来及其眷属。<a id="a-7J"></a>香帐庄严一切法界香。<a id="a-7K"></a>宫殿香。<a id="a-7L"></a>垣墙香。<a id="a-7M"></a>楼阁香。<a id="a-7N"></a>栏楯香。<a id="a-7O"></a>却敌香。<a id="a-7P"></a>窗牖香。<a id="a-7Q"></a>半月香。<a id="a-7R"></a>盖香。<a id="a-7S"></a>幢香。<a id="a-7T"></a>幡香。<a id="a-7U"></a>网香。<a id="a-7V"></a>形像香。<a id="a-7W"></a>光明香。<a id="a-7X"></a>庄严具香云雨。<a id="a-7Y"></a>庄严十方一切法界。<a id="a-7Z"></a>一切诸佛及其眷属。<a id="a-7a"></a>善男子。<a id="a-7b"></a>我唯知此令一切众生欢喜普门法门。<a id="a-7c"></a>见一切佛身。<a id="a-7d"></a>诸大药王菩萨。<a id="a-7e"></a>若有闻见。<a id="a-7f"></a>亲近忆念。<a id="a-7g"></a>执持名号。<a id="a-7h"></a>皆悉不虚。<a id="a-7i"></a>其有见者。<a id="a-7j"></a>烦恼悉灭。<a id="a-7k"></a>得诸如来法之原底。<a id="a-7l"></a>灭除苦阴。<a id="a-7m"></a>永离一切生死恐怖。<a id="a-7n"></a>得无所畏。<a id="a-7o"></a>具一切智。<a id="a-7p"></a>破坏无量生死高山。<a id="a-7q"></a>安住正法。<a id="a-7r"></a>我当云何能知能说彼功德行。<a id="a-7s"></a>善男子。<a id="a-7t"></a>于此南方有城。<a id="a-7u"></a>名曰满幢王名满足。<a id="a-7v"></a>汝诣彼问。<a id="a-7w"></a>云何菩萨学菩萨行。<a id="a-7x"></a>修菩萨道。<a id="a-7y"></a>时善财童子。<a id="a-7z"></a>头面敬礼普眼妙香长者。<a id="a-80"></a>绕无数匝辞退南行。</p>
  <p id="a81">尔时善财童子。<a id="a-82"></a>次第忆念诸善知识。<a id="a-83"></a>正念思惟善知识教。<a id="a-84"></a>复作是念。<a id="a-85"></a>善知识者。<a id="a-86"></a>能摄取我。<a id="a-87"></a>能守护我。<a id="a-88"></a>令我不退阿耨多罗三藐三菩提。<a id="a-89"></a>如是思惟。<a id="a-8A"></a>得大欢喜心。<a id="a-8B"></a>无量欢喜心。<a id="a-8C"></a>发清净心。<a id="a-8D"></a>寂灭心。<a id="a-8E"></a>广大心。<a id="a-8F"></a>庄严心。<a id="a-8G"></a>无著心。<a id="a-8H"></a>无碍心。<a id="a-8I"></a>虚空心。<a id="a-8J"></a>见诸佛菩萨心。<a id="a-8K"></a>自在心。<a id="a-8L"></a>顺诸法心。<a id="a-8M"></a>于一念中充满一切佛刹心。<a id="a-8N"></a>见如来心。<a id="a-8O"></a>念十力心。<a id="a-8P"></a>不舍诸佛善知识心。<a id="a-8Q"></a>渐经人众城邑聚落。<a id="a-8R"></a>至满幢城。<a id="a-8S"></a>问满足王今在何所。<a id="a-8T"></a>有人答言。<a id="a-8U"></a>今在正殿。<a id="a-8V"></a>行于王法教化众生。<a id="a-8W"></a>应摄取者而摄取之应罚者罚。<a id="a-8X"></a>应治者治。<a id="a-8Y"></a>诸有诤者断其诤讼。<a id="a-8Z"></a>有恐怖者施以无畏。<a id="a-8a"></a>赞叹不杀。<a id="a-8b"></a>不盗。<a id="a-8c"></a>不邪淫。<a id="a-8d"></a>不妄言。<a id="a-8e"></a>不两舌。<a id="a-8f"></a>不恶口。<a id="a-8g"></a>不无义语。<a id="a-8h"></a>无贪恚痴。<a id="a-8i"></a>尔时善财。<a id="a-8j"></a>遥见彼王处金刚师子座。<a id="a-8k"></a>阿僧祇宝而以庄严。<a id="a-8l"></a>无量宝像以为庄饰。<a id="a-8m"></a>种种香云而普熏之。<a id="a-8n"></a>无量宝衣以敷其上。<a id="a-8o"></a>又复建立无量宝幢。<a id="a-8p"></a>无量宝幡。<a id="a-8q"></a>周遍垂下。<a id="a-8r"></a>张众宝帐顶冠如意摩尼宝冠。<a id="a-8s"></a>阎浮檀金半月庄严。<a id="a-8t"></a>发绀青色。<a id="a-8u"></a>耳普垂[耳*垂]。<a id="a-8v"></a>身佩无价摩尼璎珞。<a id="a-8w"></a>百千宝网罗覆其上。<a id="a-8x"></a>阎浮檀金盖。<a id="a-8y"></a>众宝为铃。<a id="a-8z"></a>常出妙音琉璃为竿。<a id="a-90"></a>夜光宝藏。<a id="a-91"></a>普照诸方。<a id="a-92"></a>彼满足王。<a id="a-93"></a>有大势力。<a id="a-94"></a>离诸怨敌。<a id="a-95"></a>无量自在。<a id="a-96"></a>一万大臣。<a id="a-97"></a>各处常位。<a id="a-98"></a>修理王事。<a id="a-99"></a>勇将一万。<a id="a-9A"></a>持仗侍卫。<a id="a-9B"></a>尔时善财。<a id="a-9C"></a>见无量众生犯王法者。<a id="a-9D"></a>身被五缚。<a id="a-9E"></a>或断手足。<a id="a-9F"></a>或截耳鼻。<a id="a-9G"></a>或挑双目。<a id="a-9H"></a>或斩身首。<a id="a-9I"></a>或投沸灰。<a id="a-9J"></a>或叠缠油灌。<a id="a-9K"></a>以火焚之。<a id="a-9L"></a>以如是等无量楚毒。<a id="a-9M"></a>而苦治之。<a id="a-9N"></a>尔时善财。<a id="a-9O"></a>作如是念。<a id="a-9P"></a>我为一切众生故。<a id="a-9Q"></a>学菩萨行修菩萨道。<a id="a-9R"></a>今见此王。<a id="a-9S"></a>行大恶逆诸不善法。<a id="a-9T"></a>此乃恶中之恶。<a id="a-9U"></a>第一恶人。<a id="a-9V"></a>作是念时。<a id="a-9W"></a>虚空有天。<a id="a-9X"></a>而告之曰。<a id="a-9Y"></a>善男子。<a id="a-9Z"></a>汝当忆念普眼妙香善知识教。<a id="a-9a"></a>善财即时仰观虚空而答之言。<a id="a-9b"></a>我常忆念。<a id="a-9c"></a>天又语言。<a id="a-9d"></a>若常忆念。<a id="a-9e"></a>何故疑怪。<a id="a-9f"></a>善男子。<a id="a-9g"></a>菩萨方便不可思议。<a id="a-9h"></a>菩萨智慧不可思议。<a id="a-9i"></a>摄取众生不可思议。<a id="a-9j"></a>调伏众生不可思议。<a id="a-9k"></a>教化众生不可思议。<a id="a-9l"></a>愍念众生不可思议。<a id="a-9m"></a>度脱众生不可思议。<a id="a-9n"></a>尔时善财。<a id="a-9o"></a>闻天教已。<a id="a-9p"></a>诣彼王所头面礼足。<a id="a-9q"></a>白言大圣。<a id="a-9r"></a>我已先发阿耨多罗三藐三菩提心。<a id="a-9s"></a>而未知菩萨云何学菩萨行。<a id="a-9t"></a>修菩萨道。<a id="a-9u"></a>时满足王。<a id="a-9v"></a>王事讫已。<a id="a-9w"></a>手执善财。<a id="a-9x"></a>将入宫内。<a id="a-9y"></a>命就宝师子座。<a id="a-9z"></a>而告之曰。<a id="a-A0"></a>善男子。<a id="a-A1"></a>汝观我家。<a id="a-A2"></a>善财即观。<a id="a-A3"></a>广大无极。<a id="a-A4"></a>七宝垣墙周匝围绕。<a id="a-A5"></a>七宝讲堂。<a id="a-A6"></a>无量百千众宝楼阁。<a id="a-A7"></a>而庄严之。<a id="a-A8"></a>乃至不可思议摩尼宝网。<a id="a-A9"></a>罗覆其上。<a id="a-AA"></a>五百侍女端严如天。<a id="a-AB"></a>如上所说。<a id="a-AC"></a>善男子。<a id="a-AD"></a>见我此报所因业不。<a id="a-AE"></a>答言已见。<a id="a-AF"></a>善男子。<a id="a-AG"></a>我成就菩萨幻化法门。<a id="a-AH"></a>我此国土杀生偷盗。<a id="a-AI"></a>乃至邪见诸群生类。<a id="a-AJ"></a>不可教化离诸恶业。<a id="a-AK"></a>我为调伏令解脱故。<a id="a-AL"></a>化作人众种种苦治。<a id="a-AM"></a>令舍十不善道一切诸恶。<a id="a-AN"></a>具足十善得究竟乐。<a id="a-AO"></a>发阿耨多罗三藐三菩提心。<a id="a-AP"></a>具足一切智。<a id="a-AQ"></a>善男子。<a id="a-AR"></a>当知我身口意。<a id="a-AS"></a>乃至蚁子不生害心。<a id="a-AT"></a>何况人耶。<a id="a-AU"></a>人是福田生诸善根。<a id="a-AV"></a>善男子。<a id="a-AW"></a>我唯知此幻化法门诸大菩萨得无生法忍。<a id="a-AX"></a>知一切有趣皆悉如幻。<a id="a-AY"></a>知菩萨行悉如变化。<a id="a-AZ"></a>一切世间悉如电光。<a id="a-Aa"></a>一切诸法皆悉如梦。<a id="a-Ab"></a>深入无碍法界。<a id="a-Ac"></a>具菩萨妙行境界无碍。<a id="a-Ad"></a>摄一切行。<a id="a-Ae"></a>于无量旋陀罗尼。<a id="a-Af"></a>而得自在。<a id="a-Ag"></a>我当云何能知能说彼功德行。<a id="a-Ah"></a>善男子。<a id="a-Ai"></a>于此南方有城。<a id="a-Aj"></a>名曰善光。<a id="a-Ak"></a>王名大光。<a id="a-Al"></a>汝诣彼问。<a id="a-Am"></a>云何菩萨学菩萨行。<a id="a-An"></a>修菩萨道。<a id="a-Ao"></a>时善财童子头面礼足。<a id="a-Ap"></a>绕无数匝。<a id="a-Aq"></a>辞退南行。</p>
  <p id="aAr">尔时善财童子一心正念彼王智慧幻化法门。<a id="a-As"></a>观一切法皆悉如幻。<a id="a-At"></a>分别诸业专求正法。<a id="a-Au"></a>一心思惟彼王变化救度众生。<a id="a-Av"></a>思惟世间一切如幻。<a id="a-Aw"></a>分别了知三世愿行悉如幻化。<a id="a-Ax"></a>入净法界。<a id="a-Ay"></a>渐经人众聚落城邑旷野诸难。<a id="a-Az"></a>心无疲倦。<a id="a-B0"></a>至善光城。<a id="a-B1"></a>问众人曰此城何名。<a id="a-B2"></a>答言。<a id="a-B3"></a>善光。<a id="a-B4"></a>尔时善财。<a id="a-B5"></a>作如是念。<a id="a-B6"></a>我善知识在此城中。<a id="a-B7"></a>我今必定见善知识。<a id="a-B8"></a>闻菩萨行。<a id="a-B9"></a>菩萨正法及诸法门。<a id="a-BA"></a>菩萨功德不可思议。<a id="a-BB"></a>境界不可思议。<a id="a-BC"></a>自在不可思议。<a id="a-BD"></a>平等法门不可思议。<a id="a-BE"></a>勇猛之力不可思议。<a id="a-BF"></a>我今必闻菩萨究竟境界。<a id="a-BG"></a>作是念已入善光城。<a id="a-BH"></a>见城七宝无量庄严。<a id="a-BI"></a>七重深堑周匝围绕。<a id="a-BJ"></a>八功德水盈满其中。<a id="a-BK"></a>底布金沙。<a id="a-BL"></a>优钵罗。<a id="a-BM"></a>钵昙摩。<a id="a-BN"></a>拘牟头。<a id="a-BO"></a>分陀利华。<a id="a-BP"></a>遍满其中七宝垣墙七重围绕。<a id="a-BQ"></a>所谓金刚师子垣墙。<a id="a-BR"></a>不可坏金刚垣墙。<a id="a-BS"></a>精进金刚垣墙。<a id="a-BT"></a>不可坏精进垣墙。<a id="a-BU"></a>无底金刚垣墙。<a id="a-BV"></a>净网垣墙。<a id="a-BW"></a>离欲清净金刚垣墙。<a id="a-BX"></a>是七重垣墙。<a id="a-BY"></a>阿僧祇宝而庄严之。<a id="a-BZ"></a>其城奇特高峻广大十亿街巷。<a id="a-Ba"></a>一一街巷。<a id="a-Bb"></a>各有无量亿那由他阿僧祇人众。<a id="a-Bc"></a>阿僧祇阎浮檀金楼阁。<a id="a-Bd"></a>琉璃宝网。<a id="a-Be"></a>罗覆其上。<a id="a-Bf"></a>不可思议白银楼阁。<a id="a-Bg"></a>赤真珠网。<a id="a-Bh"></a>罗覆其上。<a id="a-Bi"></a>不可思议琉璃楼阁。<a id="a-Bj"></a>庄严藏摩尼宝网。<a id="a-Bk"></a>罗覆其上。<a id="a-Bl"></a>不可思议玻璃楼阁。<a id="a-Bm"></a>离垢摩尼宝藏网。<a id="a-Bn"></a>罗覆其上。<a id="a-Bo"></a>不可思议明净宝楼阁。<a id="a-Bp"></a>日藏摩尼宝网。<a id="a-Bq"></a>罗覆其上。<a id="a-Br"></a>阿僧祇因陀罗尼宝楼阁。<a id="a-Bs"></a>妙宝光明网。<a id="a-Bt"></a>罗覆其上。<a id="a-Bu"></a>阿僧祇坚固宝楼阁。<a id="a-Bv"></a>夜光宝焰网。<a id="a-Bw"></a>罗覆其上。<a id="a-Bx"></a>不可思议金刚楼阁。<a id="a-By"></a>不可坏幢摩尼宝网。<a id="a-Bz"></a>罗覆其上。<a id="a-C0"></a>不可思议沉水栴檀楼阁。<a id="a-C1"></a>摩诃曼陀罗华网。<a id="a-C2"></a>罗覆其上。<a id="a-C3"></a>如是等不可称说妙宝楼阁。<a id="a-C4"></a>以种种网罗覆其上。<a id="a-C5"></a>不可思议妙宝网。<a id="a-C6"></a>不可思议金铃网。<a id="a-C7"></a>不可思议香网。<a id="a-C8"></a>不可思议华网。<a id="a-C9"></a>不可思议衣网。<a id="a-CA"></a>罗覆其上。<a id="a-CB"></a>又张不可思议诸妙宝帐。<a id="a-CC"></a>不可思议珍妙宝盖。<a id="a-CD"></a>以覆其上。<a id="a-CE"></a>建立不可思议杂宝幢幡。<a id="a-CF"></a>而庄严之。<a id="a-CG"></a>当此城中。<a id="a-CH"></a>有一楼阁。<a id="a-CI"></a>名曰众生乐见无厌。<a id="a-CJ"></a>阿僧祇摩尼宝。<a id="a-CK"></a>而以庄严。<a id="a-CL"></a>彼大光王常处其中。<a id="a-CM"></a>尔时善财。<a id="a-CN"></a>于此一切严饰珍妙。<a id="a-CO"></a>心无染着。<a id="a-CP"></a>一心乐欲见善知识。<a id="a-CQ"></a>见大光王。<a id="a-CR"></a>处于法堂宝师子座。<a id="a-CS"></a>结跏趺坐。<a id="a-CT"></a>众宝庄严。<a id="a-CU"></a>敷以宝衣。<a id="a-CV"></a>万阿僧祇宝像以为庄严。<a id="a-CW"></a>种种妓乐而娱乐之。<a id="a-CX"></a>有二十八大人之相八十种好。<a id="a-CY"></a>而以庄严。<a id="a-CZ"></a>身真金色如明净日。<a id="a-Ca"></a>普照一切。<a id="a-Cb"></a>如盛满月众宿中明。<a id="a-Cc"></a>如梵天王处于大众。<a id="a-Cd"></a>如大海中有众珍宝。<a id="a-Ce"></a>如雪山中出诸良药。<a id="a-Cf"></a>如大龙王雷震诸法实相音声。<a id="a-Cg"></a>如虚空清净不受尘垢。<a id="a-Ch"></a>如须弥山四种宝色。<a id="a-Ci"></a>普照众生性海。<a id="a-Cj"></a>譬如宝洲智宝充满。<a id="a-Ck"></a>彼王殿前及诸街巷城四门外。<a id="a-Cl"></a>处处安置众珍宝聚及诸宝衣。<a id="a-Cm"></a>无量亿那由他诸采女众。<a id="a-Cn"></a>容饰端严五欲无伦。<a id="a-Co"></a>姿好巧妙回动天人。<a id="a-Cp"></a>六十四术无不备举。<a id="a-Cq"></a>无量乳牛其角金色。<a id="a-Cr"></a>乳味甘香一[穀-(一/禾)+牛]一石。<a id="a-Cs"></a>又有无量诸庄严具。<a id="a-Ct"></a>种种甘香。<a id="a-Cu"></a>百味肴膳。<a id="a-Cv"></a>无量音乐。<a id="a-Cw"></a>及诸汤药。<a id="a-Cx"></a>资生之具。<a id="a-Cy"></a>一一街巷两边。<a id="a-Cz"></a>各有二十亿菩萨。<a id="a-D0"></a>以此一切资生之具。<a id="a-D1"></a>而用惠施。<a id="a-D2"></a>摄众生故。<a id="a-D3"></a>悦众生故。<a id="a-D4"></a>净众生心故。<a id="a-D5"></a>灭众生烦恼故。<a id="a-D6"></a>令诸众生解实义故。<a id="a-D7"></a>安立众生一切智故。<a id="a-D8"></a>令众生离恶心故。<a id="a-D9"></a>拔出众生邪见刺故。<a id="a-DA"></a>净众生业道故。<a id="a-DB"></a>尔时善财。<a id="a-DC"></a>五体敬礼大光王已。<a id="a-DD"></a>右绕一匝于一面住。<a id="a-DE"></a>白言大圣。<a id="a-DF"></a>我已先发阿耨多罗三藐三菩提心。<a id="a-DG"></a>而未知菩萨云何学菩萨行。<a id="a-DH"></a>修菩萨道。<a id="a-DI"></a>我闻大圣善能解说。<a id="a-DJ"></a>唯愿敷演。<a id="a-DK"></a>答言。<a id="a-DL"></a>善男子。<a id="a-DM"></a>我成就菩萨大慈幢行。<a id="a-DN"></a>清净满足。<a id="a-DO"></a>我于无量不可说不可说诸佛菩萨所。<a id="a-DP"></a>闻此妙法。<a id="a-DQ"></a>观察清净。<a id="a-DR"></a>修习庄严。<a id="a-DS"></a>善男子。<a id="a-DT"></a>我住此行。<a id="a-DU"></a>如法治国。<a id="a-DV"></a>观察众生。<a id="a-DW"></a>顺行世间。<a id="a-DX"></a>如法教化众生。<a id="a-DY"></a>摄取众生。<a id="a-DZ"></a>安置众生。<a id="a-Da"></a>饶益众生。<a id="a-Db"></a>如法熏众生。<a id="a-Dc"></a>如法教众生。<a id="a-Dd"></a>令修善根。<a id="a-De"></a>观法真实。<a id="a-Df"></a>令诸众生。<a id="a-Dg"></a>得慈心。<a id="a-Dh"></a>大慈心。<a id="a-Di"></a>大慈力心。<a id="a-Dj"></a>饶益心。<a id="a-Dk"></a>离恐怖心。<a id="a-Dl"></a>摄众生心。<a id="a-Dm"></a>不舍众生心。<a id="a-Dn"></a>发于大愿灭诸苦心。<a id="a-Do"></a>安隐众生令得快乐。<a id="a-Dp"></a>身心柔软远离心垢。<a id="a-Dq"></a>舍生死乐常乐正法。<a id="a-Dr"></a>除烦恼垢得清净心。<a id="a-Ds"></a>以一切善熏众生心。<a id="a-Dt"></a>断生死流入深法海。<a id="a-Du"></a>灭诸有趣出无碍心。<a id="a-Dv"></a>得一切智净诸心海。<a id="a-Dw"></a>信力坚固无能坏者。<a id="a-Dx"></a>善男子。<a id="a-Dy"></a>我以如是安住此行。<a id="a-Dz"></a>如法治国。<a id="a-E0"></a>令诸人民离众怖畏。<a id="a-E1"></a>有贫穷者来至我所。<a id="a-E2"></a>随所求索。<a id="a-E3"></a>常开库藏。<a id="a-E4"></a>而告之曰。<a id="a-E5"></a>恣意取之勿作众恶。<a id="a-E6"></a>此城众生悉向大乘。<a id="a-E7"></a>各见此城种种不同。<a id="a-E8"></a>或见垢秽。<a id="a-E9"></a>或见清净。<a id="a-EA"></a>或见木石。<a id="a-EB"></a>或见琉璃。<a id="a-EC"></a>或见无坏幢墙周匝围绕。<a id="a-ED"></a>或见不可思议楼阁。<a id="a-EE"></a>阿僧祇宝而以庄严。<a id="a-EF"></a>以正直心。<a id="a-EG"></a>修诸善根。<a id="a-EH"></a>于诸佛所求一切智。<a id="a-EI"></a>为我宿世所摄众生修菩萨行者。<a id="a-EJ"></a>乃见此城众宝严净。<a id="a-EK"></a>余见垢秽。<a id="a-EL"></a>善男子。<a id="a-EM"></a>此城众生。<a id="a-EN"></a>五浊恶时。<a id="a-EO"></a>行诸不善。<a id="a-EP"></a>我愍念彼。<a id="a-EQ"></a>入于菩萨大慈为首顺世三昧。<a id="a-ER"></a>入此定时。<a id="a-ES"></a>彼诸众生。<a id="a-ET"></a>恶心恼心。<a id="a-EU"></a>诤心害心。<a id="a-EV"></a>皆悉除灭。<a id="a-EW"></a>所以者何。<a id="a-EX"></a>此三昧力法如是故。<a id="a-EY"></a>善男子。<a id="a-EZ"></a>且待须臾。<a id="a-Ea"></a>汝自见之。<a id="a-Eb"></a>时王即入大慈为首顺世三昧。<a id="a-Ec"></a>入已善光大城六种震动。<a id="a-Ed"></a>诸宝垣墙。<a id="a-Ee"></a>楼阁宫殿。<a id="a-Ef"></a>栏楯窗牖。<a id="a-Eg"></a>却敌半月。<a id="a-Eh"></a>宝铃罗网。<a id="a-Ei"></a>诸宝形像。<a id="a-Ej"></a>出妙音声赞叹彼王。<a id="a-Ek"></a>其城内外一切人民。<a id="a-El"></a>皆大欢喜。<a id="a-Em"></a>一心合掌敬礼彼王。<a id="a-En"></a>诸畜生等慈心相向。<a id="a-Eo"></a>亦礼彼王。<a id="a-Ep"></a>山原树林。<a id="a-Eq"></a>皆悉曲躬而向彼王。<a id="a-Er"></a>河池泉流皆悉向王。<a id="a-Es"></a>一万龙王。<a id="a-Et"></a>兴黑重云。<a id="a-Eu"></a>雷震曜电。<a id="a-Ev"></a>雨众香水。<a id="a-Ew"></a>一万释天王。<a id="a-Ex"></a>夜摩天王。<a id="a-Ey"></a>删兜率天王。<a id="a-Ez"></a>化自在天王。<a id="a-F0"></a>他化自在天王等。<a id="a-F1"></a>于虚空中。<a id="a-F2"></a>作亿那由他妓乐音声。<a id="a-F3"></a>阿僧祇天采女众妙音歌颂。<a id="a-F4"></a>雨阿僧祇华云。<a id="a-F5"></a>香云末香云鬘云盖云。<a id="a-F6"></a>杂色衣云。<a id="a-F7"></a>阿僧祇宝幢幡盖。<a id="a-F8"></a>庄严虚空。<a id="a-F9"></a>供养彼王。<a id="a-FA"></a>伊那槃那龙王。<a id="a-FB"></a>敷大莲华普覆虚空。<a id="a-FC"></a>垂阿僧祇妙彩缯带。<a id="a-FD"></a>阿僧祇宝而庄严之。<a id="a-FE"></a>阿僧祇宝鬘璎珞。<a id="a-FF"></a>天庄严具。<a id="a-FG"></a>诸妙华香。<a id="a-FH"></a>充满虚空。<a id="a-FI"></a>供养彼王。<a id="a-FJ"></a>阿僧祇天女。<a id="a-FK"></a>充满虚空。<a id="a-FL"></a>称赞彼王。<a id="a-FM"></a>阿僧祇罗刹鬼等。<a id="a-FN"></a>常在大海。<a id="a-FO"></a>阎浮提住。<a id="a-FP"></a>饮血食肉。<a id="a-FQ"></a>水陆恶兽。<a id="a-FR"></a>常害众生。<a id="a-FS"></a>皆得慈心。<a id="a-FT"></a>及寂静心。<a id="a-FU"></a>明信后世远离诸恶。<a id="a-FV"></a>心大欢喜五体投地。<a id="a-FW"></a>敬礼彼王。<a id="a-FX"></a>皆得无量身心快乐。<a id="a-FY"></a>阿僧祇毗舍阇鬼。<a id="a-FZ"></a>及四天下毒害众生。<a id="a-Fa"></a>三千大千世界。<a id="a-Fb"></a>乃至十方各百万亿那由他世界中。<a id="a-Fc"></a>毒害众生。<a id="a-Fd"></a>亦复如是。<a id="a-Fe"></a>时大光王。<a id="a-Ff"></a>从三昧起。<a id="a-Fg"></a>告善财言。<a id="a-Fh"></a>善男子。<a id="a-Fi"></a>我唯知此菩萨大慈幢行三昧。<a id="a-Fj"></a>诸大菩萨以大慈盖。<a id="a-Fk"></a>普覆救护一切众生。<a id="a-Fl"></a>上中下品等观无二。<a id="a-Fm"></a>慈如大地载育众生。<a id="a-Fn"></a>菩萨满月。<a id="a-Fo"></a>出功德光除众恼热。<a id="a-Fp"></a>菩萨净日。<a id="a-Fq"></a>智慧光明普照一切。<a id="a-Fr"></a>菩萨明灯。<a id="a-Fs"></a>除灭重闇。<a id="a-Ft"></a>菩萨净水珠。<a id="a-Fu"></a>灭众生心海烦恼垢浊。<a id="a-Fv"></a>菩萨如意宝珠。<a id="a-Fw"></a>随众生心悉令满足。<a id="a-Fx"></a>菩萨疾风。<a id="a-Fy"></a>速令众生修习三昧入一切智城。<a id="a-Fz"></a>我当云何能知能说彼功德行。<a id="a-G0"></a>赞叹称量彼功德山。<a id="a-G1"></a>观彼功德。<a id="a-G2"></a>知大愿风轮。<a id="a-G3"></a>得真实地。<a id="a-G4"></a>分别了知庄严大乘普贤菩萨之所修行及诸三昧。<a id="a-G5"></a>赞大悲云。<a id="a-G6"></a>善男子。<a id="a-G7"></a>于此南方有城。<a id="a-G8"></a>名曰安住。<a id="a-G9"></a>有优婆夷。<a id="a-GA"></a>名曰不动。<a id="a-GB"></a>汝诣彼问。<a id="a-GC"></a>云何菩萨学菩萨行。<a id="a-GD"></a>修菩萨道。<a id="a-GE"></a>时善财童子。<a id="a-GF"></a>敬礼彼王。<a id="a-GG"></a>绕无数匝。<a id="a-GH"></a>辞退南行。</p>
  <p id="aGI">尔时善财童子。<a id="a-GJ"></a>正念思惟大光王教。<a id="a-GK"></a>思惟菩萨大慈幢行大慈为首随顺世间三昧。<a id="a-GL"></a>出生不可思议功德愿力。<a id="a-GM"></a>长养菩萨不可思议坚固智慧。<a id="a-GN"></a>思惟菩萨不共之法。<a id="a-GO"></a>思惟不可思议诸法实相。<a id="a-GP"></a>思惟菩萨不可思议眷属。<a id="a-GQ"></a>思惟菩萨不可思议众事。<a id="a-GR"></a>作是思惟已。<a id="a-GS"></a>得欢喜心。<a id="a-GT"></a>离欲心。<a id="a-GU"></a>极踊跃心。<a id="a-GV"></a>谦下心。<a id="a-GW"></a>离垢心。<a id="a-GX"></a>明净心。<a id="a-GY"></a>坚固心。<a id="a-GZ"></a>无畏心。<a id="a-Ga"></a>无尽心。<a id="a-Gb"></a>作是念时。<a id="a-Gc"></a>悲泣流泪。<a id="a-Gd"></a>复作是念。<a id="a-Ge"></a>见善知识。<a id="a-Gf"></a>则能出生一切功德。<a id="a-Gg"></a>起菩萨行。<a id="a-Gh"></a>清净正念陀罗尼。<a id="a-Gi"></a>出生菩萨三昧光明。<a id="a-Gj"></a>见一切佛。<a id="a-Gk"></a>雨诸佛法云。<a id="a-Gl"></a>分别解说菩萨诸愿。<a id="a-Gm"></a>出生菩萨不可思议智慧光明。<a id="a-Gn"></a>长养菩萨坚固诸根。<a id="a-Go"></a>念善知识。<a id="a-Gp"></a>能离险道。<a id="a-Gq"></a>念善知识。<a id="a-Gr"></a>开示正路。<a id="a-Gs"></a>念善知识。<a id="a-Gt"></a>顺平等法。<a id="a-Gu"></a>念善知识。<a id="a-Gv"></a>显摩诃衍。<a id="a-Gw"></a>念善知识。<a id="a-Gx"></a>究竟普贤菩萨所行。<a id="a-Gy"></a>念善知识。<a id="a-Gz"></a>现一切智城。<a id="a-H0"></a>念善知识。<a id="a-H1"></a>度一切法界海。<a id="a-H2"></a>念善知识。<a id="a-H3"></a>普照三世一切法海。<a id="a-H4"></a>念善知识。<a id="a-H5"></a>长养一切诸白净法。<a id="a-H6"></a>念善知识。<a id="a-H7"></a>成满一切诸贤圣法。<a id="a-H8"></a>善财如是悲心念时。<a id="a-H9"></a>如来使天。<a id="a-HA"></a>随菩萨天。<a id="a-HB"></a>于虚空中。<a id="a-HC"></a>而告之曰。<a id="a-HD"></a>善男子。<a id="a-HE"></a>其有随顺善知识教。<a id="a-HF"></a>诸佛欢喜。<a id="a-HG"></a>其有随顺善知识教。<a id="a-HH"></a>近一切智。<a id="a-HI"></a>于善知识教。<a id="a-HJ"></a>心无厌故。<a id="a-HK"></a>一切诸义悉现在前。<a id="a-HL"></a>善男子。<a id="a-HM"></a>汝诣安住王城。<a id="a-HN"></a>不动优婆夷所。<a id="a-HO"></a>是汝知识不久当见。<a id="a-HP"></a>尔时善财。<a id="a-HQ"></a>从智慧光明三昧起。<a id="a-HR"></a>渐渐游行。<a id="a-HS"></a>至安住城。<a id="a-HT"></a>推问不动优婆夷今在何所。<a id="a-HU"></a>时有人言。<a id="a-HV"></a>善男子。<a id="a-HW"></a>不动优婆夷。<a id="a-HX"></a>在其家内。<a id="a-HY"></a>父母守护亲近。<a id="a-HZ"></a>眷属周匝围绕。<a id="a-Ha"></a>为无量众演说正法。<a id="a-Hb"></a>尔时善财。<a id="a-Hc"></a>欢喜无量即诣其门。<a id="a-Hd"></a>入彼家内见其宫殿。<a id="a-He"></a>金色光明皆悉普照。<a id="a-Hf"></a>触斯光者身心柔软。<a id="a-Hg"></a>尔时善财。<a id="a-Hh"></a>光明触身。<a id="a-Hi"></a>即得五百三昧门。<a id="a-Hj"></a>所谓觉一切三昧门。<a id="a-Hk"></a>奇特幢三昧门。<a id="a-Hl"></a>寂静三昧门。<a id="a-Hm"></a>远离一切众生三昧门。<a id="a-Hn"></a>普眼三昧门。<a id="a-Ho"></a>如来藏三昧门。<a id="a-Hp"></a>得如是等五百三昧门。<a id="a-Hq"></a>身心柔软如七日胎。<a id="a-Hr"></a>又闻妙香出过天人。<a id="a-Hs"></a>前诣其所合掌恭敬。<a id="a-Ht"></a>一心观察见彼形色。<a id="a-Hu"></a>天龙八部诸采女众。<a id="a-Hv"></a>所不能及。<a id="a-Hw"></a>十方世界一切女人无与等者。<a id="a-Hx"></a>容色妙绝十方无伦。<a id="a-Hy"></a>况有胜者。<a id="a-Hz"></a>唯除诸佛。<a id="a-I0"></a>其宫殿严饰。<a id="a-I1"></a>十方世界无与等者。<a id="a-I2"></a>口出妙香。<a id="a-I3"></a>十方世界无与等者。<a id="a-I4"></a>其庄严具。<a id="a-I5"></a>十方世界无与等者。<a id="a-I6"></a>其眷属众。<a id="a-I7"></a>十方世界无与等者。<a id="a-I8"></a>何况有胜。<a id="a-I9"></a>除如来众。<a id="a-IA"></a>如是胜妙。<a id="a-IB"></a>不令众生起染着心。<a id="a-IC"></a>其有见者除灭烦恼。<a id="a-ID"></a>如梵天王。<a id="a-IE"></a>欲界烦恼不现在前。<a id="a-IF"></a>其有得见此优婆夷。<a id="a-IG"></a>一切烦恼皆悉除灭。<a id="a-IH"></a>十方众生乐观无厌。<a id="a-II"></a>除明行足。<a id="a-IJ"></a>尔时善财。<a id="a-IK"></a>见彼女人。<a id="a-IL"></a>不可思议法。<a id="a-IM"></a>不可思议三昧。<a id="a-IN"></a>不可思议无比妙色无量光明网一切无障。<a id="a-IO"></a>不可思议饶益众生。<a id="a-IP"></a>不可穷尽诸眷属海。<a id="a-IQ"></a>观察不可思议身。<a id="a-IR"></a>无有厌足。<a id="a-IS"></a>尔时善财。<a id="a-IT"></a>以偈颂曰。</p>
  <p id="aIU">常持清净戒　　精进修忍辱</p>
  <p id="aIV">譬如盛满月　　星中独明耀</p>
  <p id="aIW">尔时善财。<a id="a-IX"></a>偈赞叹已。<a id="a-IY"></a>白言大圣。<a id="a-IZ"></a>我已先发阿耨多罗三藐三菩提心。<a id="a-Ia"></a>而未知菩萨云何学菩萨行修菩萨道。<a id="a-Ib"></a>我闻大圣善能解说。<a id="a-Ic"></a>愿为敷演。<a id="a-Id"></a>尔时彼女。<a id="a-Ie"></a>以善语爱语。<a id="a-If"></a>答善财言。<a id="a-Ig"></a>善哉善哉。<a id="a-Ih"></a>善男子。<a id="a-Ii"></a>乃能发阿耨多罗三藐三菩提心。<a id="a-Ij"></a>我成就菩萨无坏法门。<a id="a-Ik"></a>修学菩萨坚固之行。<a id="a-Il"></a>得一切法平等地陀罗尼。<a id="a-Im"></a>得一切法平等法门。<a id="a-In"></a>得离有庄严三昧。<a id="a-Io"></a>善财白言。<a id="a-Ip"></a>菩萨无坏法门。<a id="a-Iq"></a>乃至离有庄严三昧。<a id="a-Ir"></a>境界云何。<a id="a-Is"></a>善男子。<a id="a-It"></a>是处难知难说。<a id="a-Iu"></a>善财白言。<a id="a-Iv"></a>唯愿大圣。<a id="a-Iw"></a>承佛神力。<a id="a-Ix"></a>为我解说。<a id="a-Iy"></a>我当因善知识。<a id="a-Iz"></a>信知分别正念观察一心随顺。<a id="a-J0"></a>远离虚妄解了平等。<a id="a-J1"></a>尔时优婆夷答言。<a id="a-J2"></a>善男子。<a id="a-J3"></a>于过去世离垢劫中。<a id="a-J4"></a>有如来应供等正觉。<a id="a-J5"></a>号曰修臂。<a id="a-J6"></a>出兴于世。<a id="a-J7"></a>时有国王。<a id="a-J8"></a>名曰电光。<a id="a-J9"></a>我为王女。<a id="a-JA"></a>中夜寂静废音乐时。<a id="a-JB"></a>五百侍女皆悉昏寐。<a id="a-JC"></a>我在楼上仰观星宿。<a id="a-JD"></a>见彼如来在虚空中。<a id="a-JE"></a>如宝山王。<a id="a-JF"></a>天龙八部。<a id="a-JG"></a>不可思议大菩萨众。<a id="a-JH"></a>恭敬围绕。<a id="a-JI"></a>放大光明网。<a id="a-JJ"></a>普照十方。<a id="a-JK"></a>彼佛毛孔出微妙香。<a id="a-JL"></a>我闻是香身体柔软。<a id="a-JM"></a>心大欢喜。<a id="a-JN"></a>恭敬礼拜一心合掌。<a id="a-JO"></a>仰观彼佛不见顶相。<a id="a-JP"></a>观身左右不见边际。<a id="a-JQ"></a>相好庄严见无厌足。<a id="a-JR"></a>善男子。<a id="a-JS"></a>我于尔时。<a id="a-JT"></a>作如是念修何等业。<a id="a-JU"></a>出生如是身。<a id="a-JV"></a>长养如是身。<a id="a-JW"></a>具足如是身。<a id="a-JX"></a>清净如是身。<a id="a-JY"></a>自在如是身。<a id="a-JZ"></a>光明眷属。<a id="a-Ja"></a>诸庄严具。<a id="a-Jb"></a>功德智慧。<a id="a-Jc"></a>三昧陀罗尼。<a id="a-Jd"></a>诸辩才藏。<a id="a-Je"></a>不可譬谕。<a id="a-Jf"></a>善男子。<a id="a-Jg"></a>时彼如来。<a id="a-Jh"></a>知我心念。<a id="a-Ji"></a>而告我言。<a id="a-Jj"></a>汝应发不可坏心。<a id="a-Jk"></a>除灭烦恼发胜妙心。<a id="a-Jl"></a>不着一切有。<a id="a-Jm"></a>发不懈怠心。<a id="a-Jn"></a>随顺深入方便之法。<a id="a-Jo"></a>发忍辱心。<a id="a-Jp"></a>调伏众生诸恶心海。<a id="a-Jq"></a>发离痴心。<a id="a-Jr"></a>远离一切诸生死趣。<a id="a-Js"></a>发无厌心。<a id="a-Jt"></a>见一切佛心无厌倦。<a id="a-Ju"></a>发无知足心。<a id="a-Jv"></a>悉饮一切诸佛法云。<a id="a-Jw"></a>发寂静心。<a id="a-Jx"></a>以一切佛方便。<a id="a-Jy"></a>随顺世间。<a id="a-Jz"></a>发守护心。<a id="a-K0"></a>护持一切诸佛法轮。<a id="a-K1"></a>发分别心。<a id="a-K2"></a>随其所应演说法宝。<a id="a-K3"></a>皆令欢喜。<a id="a-K4"></a>善男子。<a id="a-K5"></a>我于尔时。<a id="a-K6"></a>从彼如来。<a id="a-K7"></a>闻此法教。<a id="a-K8"></a>清净法门。<a id="a-K9"></a>求一切智。<a id="a-KA"></a>如来十力。<a id="a-KB"></a>所言不虚。<a id="a-KC"></a>光明庄严。<a id="a-KD"></a>清净法身。<a id="a-KE"></a>相好庄严。<a id="a-KF"></a>如来眷属。<a id="a-KG"></a>严净佛刹。<a id="a-KH"></a>如来威仪。<a id="a-KI"></a>如来寿命。<a id="a-KJ"></a>我发是心时。<a id="a-KK"></a>一切烦恼。<a id="a-KL"></a>声闻缘觉。<a id="a-KM"></a>金刚诸山所不能坏。<a id="a-KN"></a>善男子。<a id="a-KO"></a>我发此心已。<a id="a-KP"></a>于阎浮提微尘等劫。<a id="a-KQ"></a>不生欲想。<a id="a-KR"></a>何况其事。<a id="a-KS"></a>于尔所劫。<a id="a-KT"></a>自于眷属不生嗔心。<a id="a-KU"></a>何况余人。<a id="a-KV"></a>于尔所劫不生我见心。<a id="a-KW"></a>况我所心。<a id="a-KX"></a>于尔所劫。<a id="a-KY"></a>不生愚痴心。<a id="a-KZ"></a>不生无记心。<a id="a-Ka"></a>乃至胎中常起正念。<a id="a-Kb"></a>何况余时。<a id="a-Kc"></a>于尔所劫。<a id="a-Kd"></a>乃至梦中见一切佛。<a id="a-Ke"></a>况十眼观。<a id="a-Kf"></a>于尔所劫。<a id="a-Kg"></a>闻持一切诸佛法云。<a id="a-Kh"></a>未曾忘失一句。<a id="a-Ki"></a>乃至世间语言。<a id="a-Kj"></a>尚不忘失。<a id="a-Kk"></a>况如来语。<a id="a-Kl"></a>于尔所劫。<a id="a-Km"></a>悉饮一切诸佛法海。<a id="a-Kn"></a>乃至世法亦分别知。<a id="a-Ko"></a>出生一切方便诸三昧门。<a id="a-Kp"></a>心无虚妄。<a id="a-Kq"></a>于尔所劫。<a id="a-Kr"></a>受持一切诸佛法轮。<a id="a-Ks"></a>于法轮中。<a id="a-Kt"></a>不失一法。<a id="a-Ku"></a>乃至无有二智。<a id="a-Kv"></a>除化众生。<a id="a-Kw"></a>于尔所劫。<a id="a-Kx"></a>见一切佛海及诸化佛。<a id="a-Ky"></a>于彼佛所满足大愿。<a id="a-Kz"></a>于尔所劫。<a id="a-L0"></a>于一切菩萨海所。<a id="a-L1"></a>具足出生清净菩萨行海。<a id="a-L2"></a>于尔所劫。<a id="a-L3"></a>若有众生。<a id="a-L4"></a>得见我者。<a id="a-L5"></a>皆发阿耨多罗三藐三菩提心。<a id="a-L6"></a>乃至不生一念二乘之心。<a id="a-L7"></a>于尔所劫。<a id="a-L8"></a>于一切佛法。<a id="a-L9"></a>乃至一句一味不生疑惑。<a id="a-LA"></a>无有二想。<a id="a-LB"></a>无虚妄想。<a id="a-LC"></a>无种种想。<a id="a-LD"></a>无染着想。<a id="a-LE"></a>无好丑想。<a id="a-LF"></a>无爱恚想。<a id="a-LG"></a>善男子。<a id="a-LH"></a>我初发心来。<a id="a-LI"></a>常见诸佛菩萨及善知识。<a id="a-LJ"></a>闻佛大愿修菩萨行。<a id="a-LK"></a>诸波罗蜜。<a id="a-LL"></a>智慧诸地无尽法藏。<a id="a-LM"></a>普入无量无边一切世界。<a id="a-LN"></a>分别无量众生界。<a id="a-LO"></a>不离清净智慧光明。<a id="a-LP"></a>除灭一切众生烦恼。<a id="a-LQ"></a>长养发起众生善根。<a id="a-LR"></a>随其所应悉能显现。<a id="a-LS"></a>未曾舍离微妙音声。<a id="a-LT"></a>其有闻者皆悉欢喜。<a id="a-LU"></a>善男子。<a id="a-LV"></a>我入此无坏法门。<a id="a-LW"></a>观察一切法平等陀罗尼。<a id="a-LX"></a>显现无量自在神变。<a id="a-LY"></a>汝欲见不。<a id="a-LZ"></a>唯然欲见。</p>
  <p id="aLa">尔时不动优婆夷。<a id="a-Lb"></a>入万三昧门。<a id="a-Lc"></a>正念观察。<a id="a-Ld"></a>所谓专求庄严正法心无疲厌三昧门。<a id="a-Le"></a>离痴庄严三昧门。<a id="a-Lf"></a>十力三昧门。<a id="a-Lg"></a>佛无尽藏三昧门。<a id="a-Lh"></a>住如是等三昧门时。<a id="a-Li"></a>十不可说佛刹微尘等世界六种震动。<a id="a-Lj"></a>净如琉璃。<a id="a-Lk"></a>一一世界中。<a id="a-Ll"></a>各见百亿如来。<a id="a-Lm"></a>一一如来大众围绕。<a id="a-Ln"></a>放大光明普照十方。<a id="a-Lo"></a>或现兜率天。<a id="a-Lp"></a>或现于一切世界。<a id="a-Lq"></a>以妙音声转净法轮。<a id="a-Lr"></a>乃至示现大般涅槃。</p>
  <p id="aLs">时优婆夷。<a id="a-Lt"></a>从三昧起告善财言善男子。<a id="a-Lu"></a>汝见此不。<a id="a-Lv"></a>唯然已见。<a id="a-Lw"></a>善男子。<a id="a-Lx"></a>我唯成就此无坏法门为一切众生。<a id="a-Ly"></a>说微妙法。<a id="a-Lz"></a>皆令欢喜。<a id="a-M0"></a>诸大菩萨。<a id="a-M1"></a>游行十方无有障碍。<a id="a-M2"></a>如金翅鸟王。<a id="a-M3"></a>悉得众生大海源底。<a id="a-M4"></a>若见众生有菩提因。<a id="a-M5"></a>从生死海而撮取之。<a id="a-M6"></a>安置菩提。<a id="a-M7"></a>譬如商人入大宝洲。<a id="a-M8"></a>专求如来十力大宝。<a id="a-M9"></a>游生死海教化众生除灭烦恼。<a id="a-MA"></a>如明净日。<a id="a-MB"></a>消竭爱水。<a id="a-MC"></a>开敷一切众生莲华。<a id="a-MD"></a>譬如疾风。<a id="a-ME"></a>游行十方。<a id="a-MF"></a>摧灭一切众生邪见烦恼树枝。<a id="a-MG"></a>譬如大地。<a id="a-MH"></a>长养一切众生。<a id="a-MI"></a>善根。<a id="a-MJ"></a>如转轮王。<a id="a-MK"></a>以四摄法摄取众生。<a id="a-ML"></a>我当云何能知能说彼功德行。<a id="a-MM"></a>善男子。<a id="a-MN"></a>于此南方。<a id="a-MO"></a>有一国土。<a id="a-MP"></a>名不可称。<a id="a-MQ"></a>城名知足。<a id="a-MR"></a>有出家外道。<a id="a-MS"></a>名曰随顺一切众生。<a id="a-MT"></a>汝诣彼问。<a id="a-MU"></a>云何菩萨学菩萨行修菩萨道。<a id="a-MV"></a>时善财童子。<a id="a-MW"></a>头面礼足。<a id="a-MX"></a>绕无数匝。<a id="a-MY"></a>辞退南行。</p>
 </body>
</html>