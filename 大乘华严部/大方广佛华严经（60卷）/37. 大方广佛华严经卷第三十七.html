<!doctype html>
<html id="z3IBTQlGq" data-ver="1131">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第三十七</h1>
  <h2 id="a2">宝王如来性起品第三十二之四</h2>
  <p id="a3">佛子。<a id="a-4"></a>云何菩萨摩诃萨。<a id="a-5"></a>知见如来应供等正觉大般涅槃。<a id="a-6"></a>此菩萨摩诃萨。<a id="a-7"></a>欲知见如来应供等正觉大般涅槃者。<a id="a-8"></a>当如是知如如般涅槃。<a id="a-9"></a>如来大般涅槃。<a id="a-A"></a>亦复如是。<a id="a-B"></a>如实际。<a id="a-C"></a>如法界。<a id="a-D"></a>如虚空界。<a id="a-E"></a>如实性。<a id="a-F"></a>如离欲际。<a id="a-G"></a>如无相际。<a id="a-H"></a>如我性际。<a id="a-I"></a>如一切法性际。<a id="a-J"></a>如真实际般涅槃。<a id="a-K"></a>如来大般涅槃。<a id="a-L"></a>亦复如是。<a id="a-M"></a>何以故。<a id="a-N"></a>涅槃非生灭法。<a id="a-O"></a>若法不生。<a id="a-P"></a>当知不灭去无所至。<a id="a-Q"></a>佛子。<a id="a-R"></a>如来应供等正觉。<a id="a-S"></a>不为菩萨演说显现如来究竟涅槃。<a id="a-T"></a>何以故。<a id="a-U"></a>欲令诸菩萨于一念中。<a id="a-V"></a>普见三世一切诸佛悉现前故。<a id="a-W"></a>出生一切如来妙色。<a id="a-X"></a>亦复不起二不二想。<a id="a-Y"></a>何以故。<a id="a-Z"></a>菩萨摩诃萨。<a id="a-a"></a>远离诸想。<a id="a-b"></a>无染着故。<a id="a-c"></a>佛子。<a id="a-d"></a>但如来欲令众生欢喜故。<a id="a-e"></a>出现于世。<a id="a-f"></a>欲令众生忧悲感慕故。<a id="a-g"></a>示现涅槃。<a id="a-h"></a>其实如来无有出世。<a id="a-i"></a>亦无涅槃。<a id="a-j"></a>何以故。<a id="a-k"></a>如来常住如法界故。<a id="a-l"></a>为化众生示现涅槃。<a id="a-m"></a>佛子。<a id="a-n"></a>设有日出照现世间。<a id="a-o"></a>圆满明净与法界等。<a id="a-p"></a>于一切世界净水器中。<a id="a-q"></a>影无不现。<a id="a-r"></a>日无是念。<a id="a-s"></a>我能普现一切净水。<a id="a-t"></a>佛子。<a id="a-u"></a>彼时或有一水器破。<a id="a-v"></a>日影不现。<a id="a-w"></a>于意云何。<a id="a-x"></a>彼影不现。<a id="a-y"></a>岂日过耶。<a id="a-z"></a>答曰不也。<a id="a-10"></a>水器破故日影不现。<a id="a-11"></a>佛子。<a id="a-12"></a>如来智慧圆满净日一念出现。<a id="a-13"></a>悉能照明一切世界一切法界一切众生。<a id="a-14"></a>灭除垢浊。<a id="a-15"></a>净心水器影无不显。<a id="a-16"></a>常现在前。<a id="a-17"></a>但破器浊心众生。<a id="a-18"></a>不见如来法身影像。<a id="a-19"></a>应见涅槃而得度者。<a id="a-1A"></a>是故如来现般涅槃。<a id="a-1B"></a>其实如来不生不灭。<a id="a-1C"></a>永无灭度。<a id="a-1D"></a>佛子。<a id="a-1E"></a>譬如大火于一切世界能为火事。<a id="a-1F"></a>焚烧草木无不尽者。<a id="a-1G"></a>有时彼火至无草木城邑聚落。<a id="a-1H"></a>自然而灭。<a id="a-1I"></a>于意云何。<a id="a-1J"></a>一切世间火悉灭不。<a id="a-1K"></a>答曰不也。<a id="a-1L"></a>如来应供等正觉。<a id="a-1M"></a>亦复如是。<a id="a-1N"></a>于一切世界。<a id="a-1O"></a>施作佛事。<a id="a-1P"></a>或一佛刹化度已周。<a id="a-1Q"></a>示现涅槃。<a id="a-1R"></a>于意云何。<a id="a-1S"></a>一切世界如来悉灭度耶。<a id="a-1T"></a>答曰不也。<a id="a-1U"></a>佛子。<a id="a-1V"></a>是为菩萨摩诃萨知见如来应供等正觉大般涅槃。<a id="a-1W"></a>复次佛子。<a id="a-1X"></a>如大幻师善知幻术。<a id="a-1Y"></a>安住此术。<a id="a-1Z"></a>于三千大千世界一切城邑聚落大王之都。<a id="a-1a"></a>普现幻身。<a id="a-1b"></a>住持幻身。<a id="a-1c"></a>寿命无尽。<a id="a-1d"></a>时此幻师于彼城邑聚落大王之都。<a id="a-1e"></a>随事讫处。<a id="a-1f"></a>便舍幻身。<a id="a-1g"></a>于意云何。<a id="a-1h"></a>为三千大千世界幻身悉舍灭耶。<a id="a-1i"></a>答曰不也。<a id="a-1j"></a>如来应供等正觉。<a id="a-1k"></a>亦复如是。<a id="a-1l"></a>善知大慧幻术。<a id="a-1m"></a>具足出生巧方便慧。<a id="a-1n"></a>于一切法界。<a id="a-1o"></a>普能示现如来幻身。<a id="a-1p"></a>常住如法界。<a id="a-1q"></a>究竟如虚空。<a id="a-1r"></a>随诸佛刹。<a id="a-1s"></a>教化度脱已周讫处。<a id="a-1t"></a>示现涅槃。<a id="a-1u"></a>当知不以一佛刹示现涅槃故。<a id="a-1v"></a>如来究竟永灭度也。<a id="a-1w"></a>佛子。<a id="a-1x"></a>是为菩萨摩诃萨知见如来大般涅槃。<a id="a-1y"></a>复次佛子。<a id="a-1z"></a>如来示现般涅槃时。<a id="a-20"></a>先入不动三昧入三昧已。<a id="a-21"></a>于一一身。<a id="a-22"></a>各放无量亿千那由他大光。<a id="a-23"></a>一一光明。<a id="a-24"></a>各出无量阿僧祇妙宝莲华。<a id="a-25"></a>一一莲华。<a id="a-26"></a>各有不可说不可说妙宝华须。<a id="a-27"></a>一一华须。<a id="a-28"></a>各有宝师子座。<a id="a-29"></a>一一座上。<a id="a-2A"></a>各有如来结跏趺坐。<a id="a-2B"></a>彼时所现诸如来身。<a id="a-2C"></a>悉与一切众生数等。<a id="a-2D"></a>功德具足。<a id="a-2E"></a>相好庄严。<a id="a-2F"></a>究竟本愿。<a id="a-2G"></a>时有众生善根熟者。<a id="a-2H"></a>见如来身。<a id="a-2I"></a>心皆调伏。<a id="a-2J"></a>禀受道化。<a id="a-2K"></a>彼如来身究竟安住。<a id="a-2L"></a>尽未来际随一切众生。<a id="a-2M"></a>所应受化未曾失时。<a id="a-2N"></a>彼如来身。<a id="a-2O"></a>无有处所。<a id="a-2P"></a>非实非虚。<a id="a-2Q"></a>如来但欲究竟过去诸大愿故。<a id="a-2R"></a>欲令众生长养诸善根故。<a id="a-2S"></a>应现其身常住不灭。<a id="a-2T"></a>佛子。<a id="a-2U"></a>是为菩萨摩诃萨知见如来应供等正觉大般涅槃。<a id="a-2V"></a>复次佛子。<a id="a-2W"></a>此菩萨摩诃萨。<a id="a-2X"></a>知见如来涅槃无量无边。<a id="a-2Y"></a>究竟法界。<a id="a-2Z"></a>无所障碍。<a id="a-2a"></a>不生不灭。<a id="a-2b"></a>净如虚空。<a id="a-2c"></a>安住实际。<a id="a-2d"></a>随其所应而示现之。<a id="a-2e"></a>本愿所持。<a id="a-2f"></a>不舍一切众生一切佛刹一切诸法。<a id="a-2g"></a>尔时普贤菩萨。<a id="a-2h"></a>欲重明此义。<a id="a-2i"></a>以偈颂曰。</p>
  <p id="a2j">譬如圆满日　　一切法界等</p>
  <p id="a2k">影现一切水　　唯除诸破器</p>
  <p id="a2l">最胜亦如是　　普现一切世</p>
  <p id="a2m">众生无信心　　谓佛入涅槃</p>
  <p id="a2n">譬如猛盛火　　焚烧一切物</p>
  <p id="a2o">无草木聚落　　火则自然灭</p>
  <p id="a2p">最胜亦如是　　充满于法界</p>
  <p id="a2q">究竟诸佛事　　示现入涅槃</p>
  <p id="a2r">譬如大幻师　　示现无量身</p>
  <p id="a2s">如来亦如是　　普现一切身</p>
  <p id="a2t">究竟诸佛事　　示现般涅槃</p>
  <p id="a2u">随应受化者　　以此而示现</p>
  <p id="a2v">最胜有三昧　　名曰不可动</p>
  <p id="a2w">究竟佛事已　　然后入此定</p>
  <p id="a2x">念出无数佛　　又放无量光</p>
  <p id="a2y">光有无量华　　华有无量佛</p>
  <p id="a2z">最胜无量身　　充满诸法界</p>
  <p id="a30">积集功德者　　一切无不见</p>
  <p id="a31">善逝净法身　　无量法界等</p>
  <p id="a32">寿命净庄严　　一切悉具足</p>
  <p id="a33">犹如无生性　　如来兴亦然</p>
  <p id="a34">犹如无生性　　涅槃亦如是</p>
  <p id="a35">悉离语言道　　不可为譬谕</p>
  <p id="a36">天中天难胜　　具足一切德</p>
  <p id="a37">佛子。<a id="a-38"></a>云何菩萨摩诃萨知见于如来应供等正觉所见闻恭敬供养所种善根。<a id="a-39"></a>此菩萨摩诃萨。<a id="a-3A"></a>知见于如来所见闻恭敬供养所种善根。<a id="a-3B"></a>皆悉不虚。<a id="a-3C"></a>功德无尽。<a id="a-3D"></a>离一切爱究竟解脱。<a id="a-3E"></a>果报不虚满足诸愿。<a id="a-3F"></a>于一切有为法中。<a id="a-3G"></a>不可穷尽。<a id="a-3H"></a>而能随顺无为智慧。<a id="a-3I"></a>起诸佛智。<a id="a-3J"></a>究竟未来际。<a id="a-3K"></a>具足一切诸如来地。<a id="a-3L"></a>佛子。<a id="a-3M"></a>譬如丈夫食少金刚。<a id="a-3N"></a>终竟不消。<a id="a-3O"></a>要从身过。<a id="a-3P"></a>至金刚轮际。<a id="a-3Q"></a>然后乃住。<a id="a-3R"></a>所以者何。<a id="a-3S"></a>以彼金刚不可消故。<a id="a-3T"></a>如是佛子。<a id="a-3U"></a>于如来所。<a id="a-3V"></a>少植善根。<a id="a-3W"></a>能坏一切有为烦恼。<a id="a-3X"></a>乃至究竟如来涅槃智慧。<a id="a-3Y"></a>然后乃住。<a id="a-3Z"></a>所以者何。<a id="a-3a"></a>于如来所。<a id="a-3b"></a>植诸善根。<a id="a-3c"></a>不可尽故。<a id="a-3d"></a>佛子。<a id="a-3e"></a>譬如须弥山等大干草聚。<a id="a-3f"></a>若有人持如芥子火。<a id="a-3g"></a>悉能烧尽。<a id="a-3h"></a>何以故。<a id="a-3i"></a>火性悉能烧故。<a id="a-3j"></a>佛子。<a id="a-3k"></a>于如来所。<a id="a-3l"></a>种少善根。<a id="a-3m"></a>亦复如是。<a id="a-3n"></a>悉能烧灭一切烦恼。<a id="a-3o"></a>无有遗余。<a id="a-3p"></a>究竟涅槃。<a id="a-3q"></a>何以故。<a id="a-3r"></a>于如来所。<a id="a-3s"></a>种诸善根。<a id="a-3t"></a>性究竟故。<a id="a-3u"></a>佛子。<a id="a-3v"></a>譬如雪山有大药王。<a id="a-3w"></a>名曰善现。<a id="a-3x"></a>若有见者眼得清净。<a id="a-3y"></a>若有闻者耳得清净。<a id="a-3z"></a>若闻香者鼻得清净。<a id="a-40"></a>若尝味者舌得清净。<a id="a-41"></a>若有触者身得清净。<a id="a-42"></a>若取彼地土。<a id="a-43"></a>悉能除灭无量众病。<a id="a-44"></a>安隐快乐。<a id="a-45"></a>如来应供等正觉无上药王。<a id="a-46"></a>亦复如是。<a id="a-47"></a>常以一切诸方便行。<a id="a-48"></a>饶益众生。<a id="a-49"></a>若有得见如来色身。<a id="a-4A"></a>眼得清净。<a id="a-4B"></a>若有得闻如来名号。<a id="a-4C"></a>耳得清净。<a id="a-4D"></a>若有得闻如来戒香。<a id="a-4E"></a>鼻得清净。<a id="a-4F"></a>若有得味如来法味。<a id="a-4G"></a>舌得清净。<a id="a-4H"></a>得金刚广长清净舌根。<a id="a-4I"></a>悉能演说一切言音。<a id="a-4J"></a>若有得触如来光者。<a id="a-4K"></a>彼人即得清净色身。<a id="a-4L"></a>究竟逮得无上法身。<a id="a-4M"></a>若有念如来者。<a id="a-4N"></a>得念佛三昧。<a id="a-4O"></a>正念不乱。<a id="a-4P"></a>若有得经卷地。<a id="a-4Q"></a>如来塔庙礼拜供养。<a id="a-4R"></a>彼众生等具足善根。<a id="a-4S"></a>灭烦恼患得贤圣乐。<a id="a-4T"></a>佛子。<a id="a-4U"></a>乃至不信邪见众生。<a id="a-4V"></a>见闻佛者。<a id="a-4W"></a>彼诸众生。<a id="a-4X"></a>于见闻中。<a id="a-4Y"></a>所种善根果报不虚。<a id="a-4Z"></a>乃至究竟涅槃。<a id="a-4a"></a>断一切恶诸不善根。<a id="a-4b"></a>具足善根。<a id="a-4c"></a>佛子。<a id="a-4d"></a>于如来所。<a id="a-4e"></a>见闻供养恭敬。<a id="a-4f"></a>所种善根不可言说。<a id="a-4g"></a>不可为谕。<a id="a-4h"></a>何以故。<a id="a-4i"></a>如来不可思议过思议故。<a id="a-4j"></a>但随所应佛为作谕。<a id="a-4k"></a>佛子。<a id="a-4l"></a>是为菩萨摩诃萨知见于如来所见闻恭敬供养种诸善根。<a id="a-4m"></a>尔时诸菩萨摩诃萨。<a id="a-4n"></a>白普贤菩萨言。<a id="a-4o"></a>佛子。<a id="a-4p"></a>当何名此经。<a id="a-4q"></a>云何奉持。<a id="a-4r"></a>佛子。<a id="a-4s"></a>此经名为一切诸佛微密法藏。<a id="a-4t"></a>一切世间不能思议。<a id="a-4u"></a>如来所印。<a id="a-4v"></a>大智光明。<a id="a-4w"></a>开发示现如来种性。<a id="a-4x"></a>长养一切菩萨功德。<a id="a-4y"></a>一切世间无能破坏。<a id="a-4z"></a>随顺一切如来境界。<a id="a-50"></a>令一切众生皆悉清净。<a id="a-51"></a>分别演说佛究竟法。<a id="a-52"></a>佛子。<a id="a-53"></a>如是经典。<a id="a-54"></a>但为乘不思议乘。<a id="a-55"></a>菩萨摩诃萨。<a id="a-56"></a>一向专心求菩提者。<a id="a-57"></a>分别解说不为余人。<a id="a-58"></a>何以故。<a id="a-59"></a>此经不入一切众生之手。<a id="a-5A"></a>唯除菩萨。<a id="a-5B"></a>佛子。<a id="a-5C"></a>譬如转轮圣王所有七宝。<a id="a-5D"></a>因此宝故。<a id="a-5E"></a>行转轮王法。<a id="a-5F"></a>圣王七宝无堪持者。<a id="a-5G"></a>唯除第一夫人所生太子。<a id="a-5H"></a>具足成就圣王相者。<a id="a-5I"></a>佛子。<a id="a-5J"></a>若转轮王无此太子具众德者。<a id="a-5K"></a>王命终后。<a id="a-5L"></a>此诸宝等自然散灭。<a id="a-5M"></a>佛子。<a id="a-5N"></a>此经如是。<a id="a-5O"></a>不入一切众生之手。<a id="a-5P"></a>唯除如来法王真子。<a id="a-5Q"></a>从诸如来种姓家生。<a id="a-5R"></a>种如来相诸善根者。<a id="a-5S"></a>若无此等佛之真子。<a id="a-5T"></a>斯经则灭。<a id="a-5U"></a>何以故。<a id="a-5V"></a>一切声闻缘觉不闻此经。<a id="a-5W"></a>何况受持书写解说。<a id="a-5X"></a>无有是处。<a id="a-5Y"></a>唯除菩萨摩诃萨能自诵持书写经卷。<a id="a-5Z"></a>佛子。<a id="a-5a"></a>是故菩萨摩诃萨。<a id="a-5b"></a>闻此经者。<a id="a-5c"></a>欢喜恭敬顶戴受持。<a id="a-5d"></a>何以故。<a id="a-5e"></a>菩萨摩诃萨。<a id="a-5f"></a>信乐此经。<a id="a-5g"></a>少作方便。<a id="a-5h"></a>必决定得无上菩提。<a id="a-5i"></a>佛子。<a id="a-5j"></a>菩萨摩诃萨。<a id="a-5k"></a>虽无量亿那由他劫。<a id="a-5l"></a>行六波罗蜜。<a id="a-5m"></a>修习道品善根。<a id="a-5n"></a>未闻此经。<a id="a-5o"></a>虽闻不信受持随顺。<a id="a-5p"></a>是等犹为假名菩萨。<a id="a-5q"></a>不从如来种姓家生。<a id="a-5r"></a>佛子。<a id="a-5s"></a>若菩萨摩诃萨。<a id="a-5t"></a>得闻此经。<a id="a-5u"></a>闻已信向受持随顺。<a id="a-5v"></a>当知此等为真佛子。<a id="a-5w"></a>从佛家生。<a id="a-5x"></a>随顺一切如来境界。<a id="a-5y"></a>具足一切菩萨正法。<a id="a-5z"></a>安住一切种智境界。<a id="a-60"></a>远离一切世间诸法。<a id="a-61"></a>出生长养如来所行。<a id="a-62"></a>到一切菩萨诸法彼岸。<a id="a-63"></a>于如来自在正法。<a id="a-64"></a>心无疑惑。<a id="a-65"></a>究竟安住无师之地。<a id="a-66"></a>深入一切如来境界。<a id="a-67"></a>佛子。<a id="a-68"></a>菩萨摩诃萨。<a id="a-69"></a>闻此经已。<a id="a-6A"></a>应当发平等意行无量心。<a id="a-6B"></a>远离一切虚妄之想。<a id="a-6C"></a>究竟直心。<a id="a-6D"></a>面对正念一切如来。<a id="a-6E"></a>修习平等清净犹如虚空。<a id="a-6F"></a>分别观察一切菩萨行业与法界等。<a id="a-6G"></a>具足成就一切智智。<a id="a-6H"></a>远离一切世间垢浊。<a id="a-6I"></a>发清净心。<a id="a-6J"></a>充满一切十方世界。<a id="a-6K"></a>深入一切菩萨法门。<a id="a-6L"></a>平等观察三世诸佛。<a id="a-6M"></a>具足善根功德智慧。<a id="a-6N"></a>深入此等一切诸法而无所入。<a id="a-6O"></a>不念一法不念二法。<a id="a-6P"></a>悉平等观无量诸法。<a id="a-6Q"></a>佛子。<a id="a-6R"></a>菩萨摩诃萨。<a id="a-6S"></a>成就如是等功德。<a id="a-6T"></a>少作方便得无师智。<a id="a-6U"></a>尔时普贤菩萨。<a id="a-6V"></a>欲重明此义以偈颂曰。</p>
  <p id="a6W">若见闻如来　　恭敬及供养</p>
  <p id="a6X">所植诸善根　　无量不可称</p>
  <p id="a6Y">一切有为中　　不可得穷尽</p>
  <p id="a6Z">寂灭诸烦恼　　离苦得涅槃</p>
  <p id="a6a">譬如有一人　　吞服少金刚</p>
  <p id="a6b">究竟不可消　　下至金刚际</p>
  <p id="a6c">如是十力所　　见闻供养福</p>
  <p id="a6d">具足金刚智　　烦恼灭无余</p>
  <p id="a6e">譬如干草积　　等彼须弥山</p>
  <p id="a6f">投火如芥子　　烧尽悉无余</p>
  <p id="a6g">如是善逝所　　若植少功德</p>
  <p id="a6h">烧灭诸烦恼　　正趣到涅槃</p>
  <p id="a6i">譬如雪山中　　有大药王树</p>
  <p id="a6j">见闻嗅味触　　除灭一切患</p>
  <p id="a6k">十力亦如是　　若有见闻者</p>
  <p id="a6l">修习胜功德　　究竟成菩提</p>
  <p id="a6m">尔时十方不可说不可说。<a id="a-6n"></a>百千亿那由他佛刹微尘等世界六种震动。<a id="a-6o"></a>东涌西没。<a id="a-6p"></a>西涌东没。<a id="a-6q"></a>南涌北没。<a id="a-6r"></a>北涌南没。<a id="a-6s"></a>边涌中没。<a id="a-6t"></a>中涌边没。<a id="a-6u"></a>及十八相动。<a id="a-6v"></a>所谓动。<a id="a-6w"></a>遍动。<a id="a-6x"></a>等遍动。<a id="a-6y"></a>起。<a id="a-6z"></a>遍起。<a id="a-70"></a>等遍起。<a id="a-71"></a>觉。<a id="a-72"></a>遍觉。<a id="a-73"></a>等遍觉。<a id="a-74"></a>震。<a id="a-75"></a>遍震。<a id="a-76"></a>等遍震。<a id="a-77"></a>吼。<a id="a-78"></a>遍吼。<a id="a-79"></a>等遍吼。<a id="a-7A"></a>涌。<a id="a-7B"></a>遍涌。<a id="a-7C"></a>等遍涌。<a id="a-7D"></a>尔时佛神力故。<a id="a-7E"></a>法如是故。<a id="a-7F"></a>雨众华云。<a id="a-7G"></a>胜过诸天。<a id="a-7H"></a>雨宝衣云。<a id="a-7I"></a>盖云。<a id="a-7J"></a>幢云。<a id="a-7K"></a>幡云。<a id="a-7L"></a>香云。<a id="a-7M"></a>涂香云。<a id="a-7N"></a>鬘云庄严云。<a id="a-7O"></a>众宝云。<a id="a-7P"></a>菩萨赞叹云。<a id="a-7Q"></a>菩萨身云。<a id="a-7R"></a>三藐三菩提云。<a id="a-7S"></a>普令不可思议世界皆悉清净。<a id="a-7T"></a>雨如来妙音声云。<a id="a-7U"></a>充满无量无边法界。<a id="a-7V"></a>如此四天下佛神力故。<a id="a-7W"></a>令诸菩萨皆大欢喜。<a id="a-7X"></a>一切十方亦复如是。<a id="a-7Y"></a>尔时十方各过八十不可说百千亿那由他佛刹微尘等世界之外。<a id="a-7Z"></a>各有八十不可说百千亿那由他世界微尘等如来。<a id="a-7a"></a>悉现其身。<a id="a-7b"></a>若近对面。<a id="a-7c"></a>同号普贤。<a id="a-7d"></a>现已咸作是言。<a id="a-7e"></a>善哉善哉。<a id="a-7f"></a>佛子。<a id="a-7g"></a>乃能承佛神力。<a id="a-7h"></a>随顺深法。<a id="a-7i"></a>解说不可思议如来性起正法。<a id="a-7j"></a>佛子。<a id="a-7k"></a>我等诸佛亦说此法。<a id="a-7l"></a>十方一切诸佛。<a id="a-7m"></a>及诸菩萨亦复如是。<a id="a-7n"></a>说此经时。<a id="a-7o"></a>百千佛刹微尘等菩萨。<a id="a-7p"></a>得菩萨一切明。<a id="a-7q"></a>一切三昧。<a id="a-7r"></a>授一生记。<a id="a-7s"></a>当成阿耨多罗三藐三菩提。<a id="a-7t"></a>一佛刹微尘等众生发菩提心。<a id="a-7u"></a>我等悉与授记。<a id="a-7v"></a>于未来世当成佛道。<a id="a-7w"></a>悉同一号号佛胜境界。<a id="a-7x"></a>是故我等普为未来诸菩萨故。<a id="a-7y"></a>护持此经。<a id="a-7z"></a>令久住世。<a id="a-80"></a>如此四天下所度众生。<a id="a-81"></a>十方无量阿僧祇不可思议不可称不可量不可说法界虚空界等。<a id="a-82"></a>一切世界所度众生。<a id="a-83"></a>亦复如是。<a id="a-84"></a>卢舍那佛本愿力故。<a id="a-85"></a>法如是故。<a id="a-86"></a>善根力故。<a id="a-87"></a>如来无尽智故。<a id="a-88"></a>如来不失时故。<a id="a-89"></a>随其所应化菩萨故。<a id="a-8A"></a>广行普贤菩萨行故。<a id="a-8B"></a>示现一切种智故。<a id="a-8C"></a>尔时十方各过十不可说百千亿那由他佛刹微尘等世界之外。<a id="a-8D"></a>各有十不可说百千亿那由他佛刹微尘等菩萨。<a id="a-8E"></a>来诣此土。<a id="a-8F"></a>充满一切法界。<a id="a-8G"></a>示现菩萨大妙庄严。<a id="a-8H"></a>放大光明网。<a id="a-8I"></a>震动一切世界。<a id="a-8J"></a>坏散一切诸魔宫殿。<a id="a-8K"></a>除灭一切恶道诸难。<a id="a-8L"></a>照明一切如来功德。<a id="a-8M"></a>赞叹一切如来正法。<a id="a-8N"></a>普雨无量无边供养云雨。<a id="a-8O"></a>示现无量种种异身。<a id="a-8P"></a>示现己身是无量诸佛法门之器。<a id="a-8Q"></a>时彼诸菩萨承佛神力。<a id="a-8R"></a>各作是言。<a id="a-8S"></a>善哉善哉。<a id="a-8T"></a>佛子。<a id="a-8U"></a>乃能说是如来不可坏法。<a id="a-8V"></a>佛子。<a id="a-8W"></a>我等一切悉名普贤。<a id="a-8X"></a>于普光明世界普胜如来所。<a id="a-8Y"></a>净修梵行。<a id="a-8Z"></a>彼诸佛所亦说是经。<a id="a-8a"></a>如是句。<a id="a-8b"></a>如是味。<a id="a-8c"></a>如是行。<a id="a-8d"></a>如是相貌。<a id="a-8e"></a>佛子。<a id="a-8f"></a>我等承佛神力故。<a id="a-8g"></a>法如是故。<a id="a-8h"></a>于彼世界来诣此土为汝作证。<a id="a-8i"></a>一切十方尽法界虚空界等一切世界。<a id="a-8j"></a>亦复如是。<a id="a-8k"></a>尔时普贤菩萨。<a id="a-8l"></a>承佛神力。<a id="a-8m"></a>观察一切诸菩萨众。<a id="a-8n"></a>欲重明如来性起正法。<a id="a-8o"></a>欲说如来无量功德。<a id="a-8p"></a>欲明如来正法不可沮坏。<a id="a-8q"></a>欲生一切菩萨无量智慧法明。<a id="a-8r"></a>欲说一切具足佛法。<a id="a-8s"></a>欲观察一切群生类心。<a id="a-8t"></a>欲随所应化不失时。<a id="a-8u"></a>欲分别一切无量无边菩萨正法。<a id="a-8v"></a>欲显现一切如来变化自在庄严。<a id="a-8w"></a>欲明一切如来一身无异。<a id="a-8x"></a>欲出生一切菩萨无量本行。<a id="a-8y"></a>以偈颂曰。</p>
  <p id="a8z">一切诸如来　　所成就威仪</p>
  <p id="a90">举世悉称誉　　无能为譬谕</p>
  <p id="a91">为饶益众生　　令悉开解故</p>
  <p id="a92">以非谕为谕　　显现真实义</p>
  <p id="a93">如是微密法　　无量劫难闻</p>
  <p id="a94">精进智慧者　　乃闻如来藏</p>
  <p id="a95">若有闻此经　　欢喜恭敬者</p>
  <p id="a96">此等已过去　　供养无量佛</p>
  <p id="a97">当知如此人　　诸天常赞叹</p>
  <p id="a98">一切诸善逝　　摄取常守护</p>
  <p id="a99">一切诸善逝　　世上世间胜</p>
  <p id="a9A">最胜欢喜众　　此经为内藏</p>
  <p id="a9B">能出生无量　　一切白净道</p>
  <p id="a9C">是故离放逸　　一心常奉持</p>
  <p data-pb></p>
  <h2 id="a9D">离世间品第三十三之一</h2>
  <p id="a9E">尔时世尊。<a id="a-9F"></a>在摩竭提国寂灭道场普光法堂。<a id="a-9G"></a>坐莲华藏宝师子座。<a id="a-9H"></a>成等正觉。<a id="a-9I"></a>念不二念。<a id="a-9J"></a>无相念。<a id="a-9K"></a>住佛所住。<a id="a-9L"></a>等一切佛。<a id="a-9M"></a>到无碍趣。<a id="a-9N"></a>得不还法无碍境界。<a id="a-9O"></a>住不思议远离三世。<a id="a-9P"></a>于一切世界普现其身。<a id="a-9Q"></a>知一切法。<a id="a-9R"></a>具足成就一切妙行。<a id="a-9S"></a>永灭疑惑离虚妄身。<a id="a-9T"></a>能与一切菩萨无量智慧。<a id="a-9U"></a>住佛无二法。<a id="a-9V"></a>究竟到彼岸。<a id="a-9W"></a>具足如来不可沮坏智慧法门。<a id="a-9X"></a>究竟无量无边虚空法界等如来诸地。<a id="a-9Y"></a>与百千亿那由他不可说一切佛刹微尘等菩萨摩诃萨。<a id="a-9Z"></a>俱悉是一生当成阿耨多罗三藐三菩提。<a id="a-9a"></a>各从十方世界来集。<a id="a-9b"></a>具足成就一切菩萨方便智慧。<a id="a-9c"></a>善巧方便调伏众生。<a id="a-9d"></a>悉令安住菩萨正法。<a id="a-9e"></a>分别了知一切世界。<a id="a-9f"></a>观察明达解脱境界。<a id="a-9g"></a>悉已除灭一切虚妄。<a id="a-9h"></a>具足成就一切妙行。<a id="a-9i"></a>善摄众生。<a id="a-9j"></a>深入无量巧方便法。<a id="a-9k"></a>善知一切众生果报。<a id="a-9l"></a>善知一切众生心使诸根境界方便。<a id="a-9m"></a>三世一切诸佛所说句味及义。<a id="a-9n"></a>善闻受持广为人说。<a id="a-9o"></a>善入无量无边世间离世间法。<a id="a-9p"></a>善能解了诸有为法皆悉无二。<a id="a-9q"></a>于一念中得一切佛智。<a id="a-9r"></a>于念念中善能示现成等正觉。<a id="a-9s"></a>令一切众生。<a id="a-9t"></a>发菩提心成等正觉。<a id="a-9u"></a>入一众生境界。<a id="a-9v"></a>善知一切众生心之境界。<a id="a-9w"></a>不舍如来地。<a id="a-9x"></a>现菩萨身。<a id="a-9y"></a>得不退转一切智地。<a id="a-9z"></a>不舍菩萨行。<a id="a-A0"></a>深入无行智。<a id="a-A1"></a>为一切众生故。<a id="a-A2"></a>于无量无数劫。<a id="a-A3"></a>修菩萨行。<a id="a-A4"></a>于无量无数劫。<a id="a-A5"></a>难得值遇菩萨之宝。<a id="a-A6"></a>转正法轮调伏众生。<a id="a-A7"></a>悉令逮得明净法眼。<a id="a-A8"></a>成就三世一切诸佛净住行愿。<a id="a-A9"></a>具足如是等无量无边功德。<a id="a-AA"></a>一切诸佛。<a id="a-AB"></a>尽未来劫说不可尽。<a id="a-AC"></a>其名曰普贤菩萨。<a id="a-AD"></a>普正法菩萨。<a id="a-AE"></a>普化菩萨。<a id="a-AF"></a>普慧菩萨。<a id="a-AG"></a>普眼菩萨。<a id="a-AH"></a>普光菩萨。<a id="a-AI"></a>普观察菩萨。<a id="a-AJ"></a>普照菩萨。<a id="a-AK"></a>普幢菩萨。<a id="a-AL"></a>普觉菩萨。<a id="a-AM"></a>如是等百万亿那由他不可说佛刹微尘等菩萨摩诃萨。<a id="a-AN"></a>皆悉具足普贤行愿。<a id="a-AO"></a>随诸世界有佛兴世。<a id="a-AP"></a>悉能往诣请转法轮。<a id="a-AQ"></a>悉能受持诸佛正法。<a id="a-AR"></a>令一切佛种姓不断。<a id="a-AS"></a>悉能了达一切诸佛次第授记。<a id="a-AT"></a>随诸世界成等正觉转净法轮。<a id="a-AU"></a>于无佛世界现身为佛出兴于世。<a id="a-AV"></a>令有染者悉得清净。<a id="a-AW"></a>除灭一切菩萨业障。<a id="a-AX"></a>入无碍法界。<a id="a-AY"></a>尔时普贤菩萨正受三昧。<a id="a-AZ"></a>其三昧名佛华严。<a id="a-Aa"></a>入三昧已。<a id="a-Ab"></a>十方一切世界六种十八相震动出微妙音。<a id="a-Ac"></a>一切世界无不闻者。<a id="a-Ad"></a>然后安详从三昧起。<a id="a-Ae"></a>尔时普慧菩萨。<a id="a-Af"></a>知诸菩萨大众云集。<a id="a-Ag"></a>问普贤菩萨言。<a id="a-Ah"></a>佛子。<a id="a-Ai"></a>何等为诸菩萨摩诃萨依果。<a id="a-Aj"></a>何等为奇特想。<a id="a-Ak"></a>何等为行。<a id="a-Al"></a>何等为善知识。<a id="a-Am"></a>何等为勤修精进。<a id="a-An"></a>何等为正希望。<a id="a-Ao"></a>何等为成就众生。<a id="a-Ap"></a>何等为戒。<a id="a-Aq"></a>何等为自知受记法。<a id="a-Ar"></a>何等为入。<a id="a-As"></a>何等为入如来。<a id="a-At"></a>何等为入众生心行。<a id="a-Au"></a>何等为入世界。<a id="a-Av"></a>何等为入劫。<a id="a-Aw"></a>何等为说三世。<a id="a-Ax"></a>何等为入三世间。<a id="a-Ay"></a>何等为离忧心无厌悔。<a id="a-Az"></a>何等为无坏智。<a id="a-B0"></a>何等为陀罗尼。<a id="a-B1"></a>何等为知分别说佛。<a id="a-B2"></a>何等为发普贤心。<a id="a-B3"></a>何等为普贤愿行法。<a id="a-B4"></a>何等为大悲。<a id="a-B5"></a>何等为发菩提心因缘。<a id="a-B6"></a>何等为于善知识起恭敬心。<a id="a-B7"></a>何等为清净。<a id="a-B8"></a>何等为波罗蜜。<a id="a-B9"></a>何等为随顺觉知。<a id="a-BA"></a>何等为决定智。<a id="a-BB"></a>何等为力。<a id="a-BC"></a>何等为平等。<a id="a-BD"></a>何等为佛法句。<a id="a-BE"></a>何等为说法。<a id="a-BF"></a>何等为受持。<a id="a-BG"></a>何等为辩。<a id="a-BH"></a>何等为胜法。<a id="a-BI"></a>何等为无著。<a id="a-BJ"></a>何等为平等心。<a id="a-BK"></a>何等为出生智慧。<a id="a-BL"></a>何等为变化。<a id="a-BM"></a>何等为持。<a id="a-BN"></a>何等为大正希望。<a id="a-BO"></a>何等为深入佛法。<a id="a-BP"></a>何等为依止。<a id="a-BQ"></a>何等为发无畏心。<a id="a-BR"></a>何等为除灭一切疑惑发无疑心。<a id="a-BS"></a>何等为不思议。<a id="a-BT"></a>何等为巧方便微密语。<a id="a-BU"></a>何等为巧方便分别智。<a id="a-BV"></a>何等为正受三昧。<a id="a-BW"></a>何等为一切处。<a id="a-BX"></a>何等为法门。<a id="a-BY"></a>何等为通。<a id="a-BZ"></a>何等为明。<a id="a-Ba"></a>何等为解脱。<a id="a-Bb"></a>何等为园林。<a id="a-Bc"></a>何等为宫殿。<a id="a-Bd"></a>何等为乐。<a id="a-Be"></a>何等为庄严。<a id="a-Bf"></a>何等为发不动心。<a id="a-Bg"></a>何等为不舍深心。<a id="a-Bh"></a>何等为智观察。<a id="a-Bi"></a>何等为分别法。<a id="a-Bj"></a>何等为无垢。<a id="a-Bk"></a>何等为智印。<a id="a-Bl"></a>何等为智慧光明。<a id="a-Bm"></a>何等为不可称量住。<a id="a-Bn"></a>何等为无懈怠心。<a id="a-Bo"></a>何等为须弥山王正直之心。<a id="a-Bp"></a>何等为深入智慧大海成。<a id="a-Bq"></a>无上菩提。<a id="a-Br"></a>何等为宝住。<a id="a-Bs"></a>何等为发金刚心庄严大乘。<a id="a-Bt"></a>何等为发大事。<a id="a-Bu"></a>何等为究竟大事。<a id="a-Bv"></a>何等为不坏信。<a id="a-Bw"></a>何等为授记。<a id="a-Bx"></a>何等为善根回向。<a id="a-By"></a>何等为得智慧。<a id="a-Bz"></a>何等为发无量无边广心。<a id="a-C0"></a>何等为藏。<a id="a-C1"></a>何等为调顺。<a id="a-C2"></a>何等为自在。<a id="a-C3"></a>何等为众生自在。<a id="a-C4"></a>何等为刹自在。<a id="a-C5"></a>何等为法自在。<a id="a-C6"></a>何等为身自在。<a id="a-C7"></a>何等为愿自在。<a id="a-C8"></a>何等为境界自在。<a id="a-C9"></a>何等为智自在。<a id="a-CA"></a>何等为通自在。<a id="a-CB"></a>何等为神力自在。<a id="a-CC"></a>何等为力自在。<a id="a-CD"></a>何等为游戏神通。<a id="a-CE"></a>何等为胜行。<a id="a-CF"></a>何等为力。<a id="a-CG"></a>何等为无畏。<a id="a-CH"></a>何等为不共法。<a id="a-CI"></a>何等为业。<a id="a-CJ"></a>何等为身。<a id="a-CK"></a>何等为身业。<a id="a-CL"></a>何等为净身业。<a id="a-CM"></a>何等为口。<a id="a-CN"></a>何等为净口业。<a id="a-CO"></a>何等为净口业得诸守护。<a id="a-CP"></a>何等为口业成办大事。<a id="a-CQ"></a>何等为心。<a id="a-CR"></a>何等为发心。<a id="a-CS"></a>何等为心满。<a id="a-CT"></a>何等为根。<a id="a-CU"></a>何等为直心。<a id="a-CV"></a>何等为深心。<a id="a-CW"></a>何等为方便。<a id="a-CX"></a>何等为乐修。<a id="a-CY"></a>何等为解脱深入世界。<a id="a-CZ"></a>何等为入众生性。<a id="a-Ca"></a>何等为习气。<a id="a-Cb"></a>何等为炽然。<a id="a-Cc"></a>何等为趣。<a id="a-Cd"></a>何等为具足法。<a id="a-Ce"></a>何等为退失佛法。<a id="a-Cf"></a>何等为离生。<a id="a-Cg"></a>何等为决定法。<a id="a-Ch"></a>何等为出生佛道法。<a id="a-Ci"></a>何等为得。<a id="a-Cj"></a>善男子名号。<a id="a-Ck"></a>何等为道。<a id="a-Cl"></a>何等为无量道。<a id="a-Cm"></a>何等为道具。<a id="a-Cn"></a>何等为修道。<a id="a-Co"></a>何等为庄严道。<a id="a-Cp"></a>何等为足。<a id="a-Cq"></a>何等为手。<a id="a-Cr"></a>何等为腹。<a id="a-Cs"></a>何等为藏。<a id="a-Ct"></a>何等为心。<a id="a-Cu"></a>何等为庄严。<a id="a-Cv"></a>何等为器仗。<a id="a-Cw"></a>何等为头。<a id="a-Cx"></a>何等为眼。<a id="a-Cy"></a>何等为耳。<a id="a-Cz"></a>何等为鼻。<a id="a-D0"></a>何等为舌。<a id="a-D1"></a>何等为身。<a id="a-D2"></a>何等为意。<a id="a-D3"></a>何等为行。<a id="a-D4"></a>何等为住。<a id="a-D5"></a>何等为坐。<a id="a-D6"></a>何等为卧。<a id="a-D7"></a>何等为住。<a id="a-D8"></a>何等为行。<a id="a-D9"></a>何等为观察。<a id="a-DA"></a>何等为周遍观察。<a id="a-DB"></a>何等为奋迅。<a id="a-DC"></a>何等为师子吼。<a id="a-DD"></a>何等为净施。<a id="a-DE"></a>何等为净戒。<a id="a-DF"></a>何等为净忍。<a id="a-DG"></a>何等为净精进。<a id="a-DH"></a>何等为净禅。<a id="a-DI"></a>何等为净慧。<a id="a-DJ"></a>何等为净慈。<a id="a-DK"></a>何等为净悲。<a id="a-DL"></a>何等为净喜。<a id="a-DM"></a>何等为净舍。<a id="a-DN"></a>何等为义。<a id="a-DO"></a>何等为法。<a id="a-DP"></a>何等为功德具。<a id="a-DQ"></a>何等为智具。<a id="a-DR"></a>何等为明足。<a id="a-DS"></a>何等为求法。<a id="a-DT"></a>何等为明了法。<a id="a-DU"></a>何等为向法。<a id="a-DV"></a>何等为魔。<a id="a-DW"></a>何等为魔业。<a id="a-DX"></a>何等为舍离魔业。<a id="a-DY"></a>何等为见佛。<a id="a-DZ"></a>何等为佛业。<a id="a-Da"></a>何等为慢业。<a id="a-Db"></a>何等为智业。<a id="a-Dc"></a>何等为魔摄持。<a id="a-Dd"></a>何等为佛摄持。<a id="a-De"></a>何等为法摄持。<a id="a-Df"></a>何等为住兜率天所行事业。<a id="a-Dg"></a>何等为兜率天示现命终。<a id="a-Dh"></a>何等为示现降神母胎事。<a id="a-Di"></a>何等为示现微细趣。<a id="a-Dj"></a>何等为生。<a id="a-Dk"></a>何等为大庄严。<a id="a-Dl"></a>何等为游行七步。<a id="a-Dm"></a>何等为示现童子地。<a id="a-Dn"></a>何等为示现采女眷属。<a id="a-Do"></a>何等为示现舍家出家。<a id="a-Dp"></a>何等为示现苦行。<a id="a-Dq"></a>何等为往诣道场。<a id="a-Dr"></a>何等为坐道场。<a id="a-Ds"></a>何等为坐道场时显奇特相。<a id="a-Dt"></a>何等为示现降魔。<a id="a-Du"></a>何等为成等正觉。<a id="a-Dv"></a>何等为转法轮。<a id="a-Dw"></a>何等为因转法轮得白净法。<a id="a-Dx"></a>佛子。<a id="a-Dy"></a>何等为如来应供等正觉示现大般涅槃。<a id="a-Dz"></a>善哉。<a id="a-E0"></a>佛子。<a id="a-E1"></a>如向所问愿具演说。</p>
  <p id="aE2">尔时普贤菩萨摩诃萨。<a id="a-E3"></a>告普慧等诸菩萨言。<a id="a-E4"></a>佛子。<a id="a-E5"></a>菩萨摩诃萨。<a id="a-E6"></a>有十种依果。<a id="a-E7"></a>何等为十。<a id="a-E8"></a>所谓菩提心依果。<a id="a-E9"></a>究竟不忘失故。<a id="a-EA"></a>善知识依果。<a id="a-EB"></a>随顺和合故。<a id="a-EC"></a>善根依果。<a id="a-ED"></a>长养诸善根故。<a id="a-EE"></a>诸波罗蜜依果。<a id="a-EF"></a>究竟修行故。<a id="a-EG"></a>一切法依果。<a id="a-EH"></a>永出生死故。<a id="a-EI"></a>诸愿依果。<a id="a-EJ"></a>长养菩提故。<a id="a-EK"></a>诸行依果。<a id="a-EL"></a>广修习故。<a id="a-EM"></a>菩萨依果。<a id="a-EN"></a>一生补处故。<a id="a-EO"></a>供养佛依果。<a id="a-EP"></a>信心不坏故。<a id="a-EQ"></a>一切如来依果。<a id="a-ER"></a>正教离颠倒故。<a id="a-ES"></a>佛子。<a id="a-ET"></a>是为菩萨摩诃萨十种依果。<a id="a-EU"></a>若菩萨摩诃萨。<a id="a-EV"></a>住此依果。<a id="a-EW"></a>则得如来无上智依果。<a id="a-EX"></a>佛子。<a id="a-EY"></a>菩萨摩诃萨。<a id="a-EZ"></a>有十种奇特想。<a id="a-Ea"></a>何等为十。<a id="a-Eb"></a>所谓于一切善根生自善根想。<a id="a-Ec"></a>于一切善根生菩提种子想。<a id="a-Ed"></a>于一切众生生菩提器想。<a id="a-Ee"></a>于一切愿生自愿想。<a id="a-Ef"></a>于一切法生出生死想。<a id="a-Eg"></a>于一切行生自行想。<a id="a-Eh"></a>于一切法生佛法想。<a id="a-Ei"></a>于一切语言生语言道想。<a id="a-Ej"></a>于一切佛生慈父想。<a id="a-Ek"></a>于一切如来生无二想。<a id="a-El"></a>佛子。<a id="a-Em"></a>是为菩萨摩诃萨十种奇特想。<a id="a-En"></a>若菩萨摩诃萨。<a id="a-Eo"></a>安住此想。<a id="a-Ep"></a>则得无上巧妙方便转一切想。<a id="a-Eq"></a>佛子。<a id="a-Er"></a>菩萨摩诃萨。<a id="a-Es"></a>有十种行。<a id="a-Et"></a>何等为十。<a id="a-Eu"></a>所谓令一切众生专求正法行。<a id="a-Ev"></a>善根淳熟行。<a id="a-Ew"></a>善学一切戒行。<a id="a-Ex"></a>长养一切善根行。<a id="a-Ey"></a>一心不乱修三昧行。<a id="a-Ez"></a>分别一切诸智慧行。<a id="a-F0"></a>修习一切所修行。<a id="a-F1"></a>庄严一切世界行。<a id="a-F2"></a>恭敬供养善知识行。<a id="a-F3"></a>恭敬供养诸如来行。<a id="a-F4"></a>佛子。<a id="a-F5"></a>是为菩萨摩诃萨十种行。<a id="a-F6"></a>若菩萨摩诃萨。<a id="a-F7"></a>安住此行。<a id="a-F8"></a>则得如来无上大智行。<a id="a-F9"></a>佛子。<a id="a-FA"></a>菩萨摩诃萨。<a id="a-FB"></a>有十种善知识。<a id="a-FC"></a>何等为十。<a id="a-FD"></a>所谓能令安住菩提心善知识。<a id="a-FE"></a>能令修习善根善知识。<a id="a-FF"></a>能令究竟诸波罗蜜善知识。<a id="a-FG"></a>能令分别解说一切法善知识。<a id="a-FH"></a>能令安住成熟一切众生善知识。<a id="a-FI"></a>能令具足辩才随问能答善知识。<a id="a-FJ"></a>能令不着一切生死善知识。<a id="a-FK"></a>能令于一切劫行菩萨行心无厌倦善知识。<a id="a-FL"></a>能令安住普贤行善知识。<a id="a-FM"></a>能令深入一切佛智善知识。<a id="a-FN"></a>佛子。<a id="a-FO"></a>是为菩萨摩诃萨十种善知识。<a id="a-FP"></a>佛子。<a id="a-FQ"></a>菩萨摩诃萨。<a id="a-FR"></a>有十种勤修精进。<a id="a-FS"></a>何等为十。<a id="a-FT"></a>所谓教化一切众生勤修精进。<a id="a-FU"></a>入一切法勤修精进。<a id="a-FV"></a>令一切世界清净勤修精进。<a id="a-FW"></a>究竟一切菩萨所学勤修精进。<a id="a-FX"></a>令一切众生灭一切恶勤修精进。<a id="a-FY"></a>除灭一切地狱饿鬼畜生阎罗王苦勤修精进。<a id="a-FZ"></a>降一切魔勤修精进。<a id="a-Fa"></a>为一切众生作清净眼勤修精进。<a id="a-Fb"></a>恭敬供养一切诸佛勤修精进。<a id="a-Fc"></a>令一切如来皆悉欢喜勤修精进。<a id="a-Fd"></a>佛子。<a id="a-Fe"></a>是为菩萨摩诃萨十种勤修精进。<a id="a-Ff"></a>若菩萨摩诃萨。<a id="a-Fg"></a>住此精进。<a id="a-Fh"></a>则具如来无上精进波罗蜜。<a id="a-Fi"></a>佛子。<a id="a-Fj"></a>菩萨摩诃萨。<a id="a-Fk"></a>有十种正希望。<a id="a-Fl"></a>何等为十。<a id="a-Fm"></a>所谓自住菩提心亦令众生住菩提心正希望。<a id="a-Fn"></a>自离忿诤亦令一切众生离于忿诤正希望。<a id="a-Fo"></a>自离愚痴安住佛法。<a id="a-Fp"></a>亦令众生舍离愚痴安住佛法正希望。<a id="a-Fq"></a>自修善根专求正法亦令众生修习善根专求正法正希望。<a id="a-Fr"></a>自究竟诸波罗蜜得到彼岸亦令众生究竟诸波罗蜜得到彼岸正希望。<a id="a-Fs"></a>自生如来种姓家亦令众生生如来种姓家正希望。<a id="a-Ft"></a>自深入观一切法无尽性亦令众生深入观一切法无尽性正希望。<a id="a-Fu"></a>自不诽谤一切佛法亦令众生不诽谤一切佛法正希望。<a id="a-Fv"></a>自满一切智愿亦令众生满一切智愿正希望。<a id="a-Fw"></a>自深入一切如来无尽智藏亦令众生深入一切如来无尽智藏正希望。<a id="a-Fx"></a>佛子。<a id="a-Fy"></a>是为菩萨摩诃萨十种正希望。<a id="a-Fz"></a>若菩萨摩诃萨。<a id="a-G0"></a>安住此法。<a id="a-G1"></a>则得如来无上平等大智正希望。<a id="a-G2"></a>佛子。<a id="a-G3"></a>菩萨摩诃萨。<a id="a-G4"></a>有十种法成就众生。<a id="a-G5"></a>何等为十。<a id="a-G6"></a>所谓布施成就众生。<a id="a-G7"></a>色身端严成就众生。<a id="a-G8"></a>说法成就众生。<a id="a-G9"></a>同意成就众生。<a id="a-GA"></a>无染着成就众生。<a id="a-GB"></a>叹菩萨行成就众生。<a id="a-GC"></a>示现一切世界炽然成就众生。<a id="a-GD"></a>叹如来功德成就众生。<a id="a-GE"></a>示现神力自在成就众生。<a id="a-GF"></a>种种巧方便微密随顺世间行成就众生。<a id="a-GG"></a>佛子。<a id="a-GH"></a>是为菩萨摩诃萨十种成就众生。<a id="a-GI"></a>若菩萨摩诃萨。<a id="a-GJ"></a>安住此法。<a id="a-GK"></a>则能成就一切众生。</p>
  <p id="aGL">佛子。<a id="a-GM"></a>菩萨摩诃萨。<a id="a-GN"></a>有十种戒。<a id="a-GO"></a>何等为十。<a id="a-GP"></a>所谓不坏菩提心戒。<a id="a-GQ"></a>离声闻缘觉地戒。<a id="a-GR"></a>饶益观察一切众生戒。<a id="a-GS"></a>令一切众生住佛法戒。<a id="a-GT"></a>一切菩萨学戒戒。<a id="a-GU"></a>一切无所有戒。<a id="a-GV"></a>一切善根回向菩提戒。<a id="a-GW"></a>不着一切如来身戒。<a id="a-GX"></a>佛子。<a id="a-GY"></a>菩萨摩诃萨。<a id="a-GZ"></a>有十种自知受记法。<a id="a-Ga"></a>令彼菩萨自知受记。<a id="a-Gb"></a>何等为十。<a id="a-Gc"></a>所谓一向发菩提心菩萨受记。<a id="a-Gd"></a>不厌菩萨行菩萨受记。<a id="a-Ge"></a>于一切劫修诸苦行菩萨受记。<a id="a-Gf"></a>随顺一切佛法菩萨受记。<a id="a-Gg"></a>于一切如来所说决定信向菩萨受记。<a id="a-Gh"></a>具足修习一切善根菩萨受记。<a id="a-Gi"></a>令一切众生安住菩提菩萨受记。<a id="a-Gj"></a>于一切善知识和合随顺菩萨受记。<a id="a-Gk"></a>于一切善知识生如来想菩萨受记。<a id="a-Gl"></a>守护菩提本愿菩萨受记。<a id="a-Gm"></a>佛子。<a id="a-Gn"></a>是为菩萨摩诃萨十种自知受记法。<a id="a-Go"></a>令彼菩萨自知受记。<a id="a-Gp"></a>佛子。<a id="a-Gq"></a>菩萨摩诃萨有十种入。<a id="a-Gr"></a>何等为十。<a id="a-Gs"></a>所谓入愿。<a id="a-Gt"></a>入行。<a id="a-Gu"></a>入聚。<a id="a-Gv"></a>入波罗蜜。<a id="a-Gw"></a>入具足。<a id="a-Gx"></a>入分别愿。<a id="a-Gy"></a>入性。<a id="a-Gz"></a>入庄严刹。<a id="a-H0"></a>入神力自在。<a id="a-H1"></a>入示现出生。<a id="a-H2"></a>佛子。<a id="a-H3"></a>是为菩萨摩诃萨十种入。<a id="a-H4"></a>亦入三世一切菩萨所入。<a id="a-H5"></a>佛子。<a id="a-H6"></a>菩萨摩诃萨。<a id="a-H7"></a>有十种深入如来。<a id="a-H8"></a>何等为十。<a id="a-H9"></a>所谓深入无量无边诸佛菩提。<a id="a-HA"></a>深入无量无边转净法轮。<a id="a-HB"></a>深入无量无边诸方便法。<a id="a-HC"></a>深入无量无边微妙音声。<a id="a-HD"></a>深入无量无边调伏众生。<a id="a-HE"></a>深入无量无边神力自在。<a id="a-HF"></a>深入无量无边种种异身。<a id="a-HG"></a>深入无量无边三昧。<a id="a-HH"></a>深入无量无边力无所畏。<a id="a-HI"></a>深入无量无边示现涅槃。<a id="a-HJ"></a>佛子。<a id="a-HK"></a>是为菩萨摩诃萨十种深入如来。<a id="a-HL"></a>此十种深入法。<a id="a-HM"></a>三世诸佛悉亦共入。<a id="a-HN"></a>佛子。<a id="a-HO"></a>菩萨摩诃萨。<a id="a-HP"></a>有十种入众生心行。<a id="a-HQ"></a>何等为十。<a id="a-HR"></a>所谓入过去一切众生心行。<a id="a-HS"></a>入未来一切众生心行。<a id="a-HT"></a>入现在一切众生心行。<a id="a-HU"></a>入一切众生诸善根行。<a id="a-HV"></a>入一切众生不善根行。<a id="a-HW"></a>入一切众生心心所行。<a id="a-HX"></a>入一切众生诸根行。<a id="a-HY"></a>入一切众生种性行。<a id="a-HZ"></a>入一切众生烦恼使习气行。<a id="a-Ha"></a>入一切众生时非时调伏行。<a id="a-Hb"></a>佛子。<a id="a-Hc"></a>是为十种入众生心行。<a id="a-Hd"></a>因是十种入众生心行。<a id="a-He"></a>则能普入一切众生心行。<a id="a-Hf"></a>佛子。<a id="a-Hg"></a>菩萨摩诃萨。<a id="a-Hh"></a>有十种入世界。<a id="a-Hi"></a>何等为十。<a id="a-Hj"></a>所谓入不净世界。<a id="a-Hk"></a>入清净世界。<a id="a-Hl"></a>入小世界。<a id="a-Hm"></a>入中世界。<a id="a-Hn"></a>入微尘世界。<a id="a-Ho"></a>入微细世界。<a id="a-Hp"></a>入伏世界。<a id="a-Hq"></a>入仰世界。<a id="a-Hr"></a>入有佛世界。<a id="a-Hs"></a>入无佛世界。<a id="a-Ht"></a>佛子。<a id="a-Hu"></a>是为菩萨摩诃萨十种入世界。<a id="a-Hv"></a>因此十种入世界。<a id="a-Hw"></a>则能普入一切世界。<a id="a-Hx"></a>佛子。<a id="a-Hy"></a>菩萨摩诃萨。<a id="a-Hz"></a>有十种入劫。<a id="a-I0"></a>何等为十。<a id="a-I1"></a>所谓入过去劫。<a id="a-I2"></a>入未来劫。<a id="a-I3"></a>入现在劫。<a id="a-I4"></a>入可数劫。<a id="a-I5"></a>入不可数劫。<a id="a-I6"></a>入可数不可数劫。<a id="a-I7"></a>入不可数可数劫。<a id="a-I8"></a>入一切劫非劫。<a id="a-I9"></a>入非劫一切劫。<a id="a-IA"></a>入一切劫即是一念。<a id="a-IB"></a>佛子。<a id="a-IC"></a>是为菩萨摩诃萨十种入劫。<a id="a-ID"></a>因此十种入劫。<a id="a-IE"></a>则能普入一切诸劫。</p>
 </body>
</html>