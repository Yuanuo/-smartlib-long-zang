<!doctype html>
<html id="z3IBTPYGG" data-ver="851">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第一</h1>
  <h2 id="a2">世间净眼品第一之一</h2>
  <p id="a3">如是我闻。<a id="a-4"></a>一时佛在摩竭提国寂灭道场。<a id="a-5"></a>始成正觉。<a id="a-6"></a>其地金刚具足严净。<a id="a-7"></a>众宝杂华。<a id="a-8"></a>以为庄饰。<a id="a-9"></a>上妙宝轮。<a id="a-A"></a>圆满清净。<a id="a-B"></a>无量妙色。<a id="a-C"></a>种种庄严。<a id="a-D"></a>犹如大海。<a id="a-E"></a>宝幢幡盖。<a id="a-F"></a>光明照耀。<a id="a-G"></a>妙香华鬘。<a id="a-H"></a>周匝围绕。<a id="a-I"></a>七宝罗网。<a id="a-J"></a>弥覆其上。<a id="a-K"></a>雨无尽宝。<a id="a-L"></a>显现自在。<a id="a-M"></a>诸杂宝树。<a id="a-N"></a>华叶光茂佛神力故。<a id="a-O"></a>令此场地广博严净。<a id="a-P"></a>光明普照。<a id="a-Q"></a>一切奇特。<a id="a-R"></a>妙宝积聚。<a id="a-S"></a>无量善根庄严道场。<a id="a-T"></a>其菩提树。<a id="a-U"></a>高显殊特。<a id="a-V"></a>清净琉璃以为其干。<a id="a-W"></a>妙宝枝条。<a id="a-X"></a>庄严清净。<a id="a-Y"></a>宝叶垂布犹如重云。<a id="a-Z"></a>杂色宝华间错其间。<a id="a-a"></a>如意摩尼以为其果。<a id="a-b"></a>树光普照十方世界。<a id="a-c"></a>种种现化施作佛事。<a id="a-d"></a>不可尽极。<a id="a-e"></a>普现大乘菩萨道教。<a id="a-f"></a>佛神力故。<a id="a-g"></a>常出一切众妙之音。<a id="a-h"></a>赞扬如来无量功德。<a id="a-i"></a>不可思议师子之座。<a id="a-j"></a>犹如大海。<a id="a-k"></a>众妙宝华而为严饰。<a id="a-l"></a>流光如云。<a id="a-m"></a>周遍普照无数菩萨大海之藏。<a id="a-n"></a>大音远震。<a id="a-o"></a>不可思议如来光明逾摩尼尊。<a id="a-p"></a>弥覆其上。<a id="a-q"></a>种种变化施作佛事。<a id="a-r"></a>一切悉睹无所挂碍。<a id="a-s"></a>于一念顷一切现化。<a id="a-t"></a>充满法界。<a id="a-u"></a>如来妙藏无不遍至。<a id="a-v"></a>无量众宝庄严宝台。<a id="a-w"></a>如来处此宝师子座。<a id="a-x"></a>于一切法成最正觉。<a id="a-y"></a>了三世法平等智身。<a id="a-z"></a>普入一切世间之身。<a id="a-10"></a>妙音遍至一切世界。<a id="a-11"></a>不可穷尽。<a id="a-12"></a>犹如虚空。<a id="a-13"></a>平等法相智慧行处。<a id="a-14"></a>犹如虚空。<a id="a-15"></a>等心随顺一切众生。<a id="a-16"></a>其身遍坐一切道场。<a id="a-17"></a>悉知一切众生所行。<a id="a-18"></a>智慧日光照除众冥。<a id="a-19"></a>悉能显现诸佛国土。<a id="a-1A"></a>普放三世智海光明照净境界。<a id="a-1B"></a>无量光明充满十方。<a id="a-1C"></a>不坏法云遍覆一切。<a id="a-1D"></a>以力无畏。<a id="a-1E"></a>显现无量自在力光。<a id="a-1F"></a>开方便门教化众生。<a id="a-1G"></a>悉能普现一切众会。<a id="a-1H"></a>犹如虚空而无来去。<a id="a-1I"></a>了达一切无有自性。<a id="a-1J"></a>随顺诸法平等之相。<a id="a-1K"></a>一切光明普现三世诸佛所行诸佛世界。<a id="a-1L"></a>犹如大海。<a id="a-1M"></a>不可思议音声语言悉能随顺。</p>
  <p id="a1N">与十佛世界微尘数等大菩萨俱。<a id="a-1O"></a>其名曰普贤菩萨。<a id="a-1P"></a>普德智光菩萨。<a id="a-1Q"></a>普明师子菩萨。<a id="a-1R"></a>普胜宝光菩萨。<a id="a-1S"></a>普德海幢菩萨。<a id="a-1T"></a>普慧光照菩萨。<a id="a-1U"></a>普宝华幢菩萨。<a id="a-1V"></a>普胜软音菩萨。<a id="a-1W"></a>普净德焰菩萨。<a id="a-1X"></a>普相光明菩萨。<a id="a-1Y"></a>大光海月菩萨。<a id="a-1Z"></a>云音海藏菩萨。<a id="a-1a"></a>德宝胜月菩萨。<a id="a-1b"></a>净慧光焰自在王菩萨。<a id="a-1c"></a>超趣华光菩萨。<a id="a-1d"></a>无量智云日光菩萨。<a id="a-1e"></a>大力精进金刚菩萨。<a id="a-1f"></a>香焰光幢菩萨。<a id="a-1g"></a>月德妙音菩萨。<a id="a-1h"></a>光明尊德菩萨。<a id="a-1i"></a>与如是等诸菩萨俱。<a id="a-1j"></a>皆是卢舍那佛。<a id="a-1k"></a>宿世善友。<a id="a-1l"></a>一切成就功德大海。<a id="a-1m"></a>诸波罗蜜周满普照。<a id="a-1n"></a>慧眼清净等观三世。<a id="a-1o"></a>于诸三昧具足明净。<a id="a-1p"></a>辩才大海深广无尽普现诸佛功德光耀。<a id="a-1q"></a>善知一切众生心行如应调伏。<a id="a-1r"></a>以金刚智普照境界。<a id="a-1s"></a>同一法性觉慧广大。<a id="a-1t"></a>甚深智境靡不明达。<a id="a-1u"></a>住于一地。<a id="a-1v"></a>普摄一切诸地功德。<a id="a-1w"></a>无上智愿皆已成满。<a id="a-1x"></a>具足如来深广密教。<a id="a-1y"></a>悉得一切佛所共法。<a id="a-1z"></a>皆同如来行地德力。<a id="a-20"></a>一切三昧海门皆得自在。<a id="a-21"></a>于众生海如应示现。<a id="a-22"></a>随其所行善能建立。<a id="a-23"></a>善入一切诸法之海。<a id="a-24"></a>回转总持如来一切功德法海。<a id="a-25"></a>充满其身。<a id="a-26"></a>遍游一切佛世界海。<a id="a-27"></a>出生一切净土愿海。<a id="a-28"></a>悉得诸佛达未来际方便智慧。<a id="a-29"></a>一切如来坐道场者。<a id="a-2A"></a>普能往诣礼事供养。<a id="a-2B"></a>悉得一切普贤愿海。<a id="a-2C"></a>于诸众生智身满足。<a id="a-2D"></a>复有佛世界微尘数金刚力士。<a id="a-2E"></a>其名曰坚固光耀力士。<a id="a-2F"></a>日光耀力士。<a id="a-2G"></a>须弥华力士。<a id="a-2H"></a>净云音力士。<a id="a-2I"></a>阿修罗主力士。<a id="a-2J"></a>胜光明力士。<a id="a-2K"></a>树音声力士。<a id="a-2L"></a>师子王力士。<a id="a-2M"></a>淳厚光藏力士。<a id="a-2N"></a>珠髻华光力士。<a id="a-2O"></a>与如是等诸力士俱。<a id="a-2P"></a>已于阿僧祇劫。<a id="a-2Q"></a>发大誓愿。<a id="a-2R"></a>侍卫诸佛。<a id="a-2S"></a>佛愿行处皆已具足。<a id="a-2T"></a>无量功德皆已清净。<a id="a-2U"></a>悉行深广三昧境界。<a id="a-2V"></a>无量神力佛所游处。<a id="a-2W"></a>无不遍至。<a id="a-2X"></a>皆悉能行不可思议解脱境界。<a id="a-2Y"></a>处一切众其身殊特无能映蔽。<a id="a-2Z"></a>随诸众生所应度者。<a id="a-2a"></a>能现其身如应化之。<a id="a-2b"></a>复有佛世界微尘数诸道场神。<a id="a-2c"></a>其名曰净庄严神。<a id="a-2d"></a>宝积光明神。<a id="a-2e"></a>吼音声神。<a id="a-2f"></a>雨众华神。<a id="a-2g"></a>庄严宝光神。<a id="a-2h"></a>善超香神。<a id="a-2i"></a>金色云神。<a id="a-2j"></a>乐华树神。<a id="a-2k"></a>庄严光神。<a id="a-2l"></a>与如是等道场神俱。<a id="a-2m"></a>皆于先佛造立愿行。<a id="a-2n"></a>复与佛世界微尘数诸龙神俱。<a id="a-2o"></a>其名曰摩尼光龙。<a id="a-2p"></a>杂庄严龙。<a id="a-2q"></a>喜宝光龙净身光龙。<a id="a-2r"></a>香庄严龙。<a id="a-2s"></a>宝目光龙。<a id="a-2t"></a>如是一切皆于过去不可思议阿僧祇劫。<a id="a-2u"></a>常为如来庄严法堂。<a id="a-2v"></a>复与佛世界微尘数诸地神俱。<a id="a-2w"></a>其名曰净华光神。<a id="a-2x"></a>善思光明神。<a id="a-2y"></a>杂华庄严神。<a id="a-2z"></a>散宝焰神。<a id="a-30"></a>随时乐观神。<a id="a-31"></a>金眼胜神。<a id="a-32"></a>毛孔散香神。<a id="a-33"></a>应时和音神。<a id="a-34"></a>如是一切皆同德本。<a id="a-35"></a>于过去佛所普修愿行。<a id="a-36"></a>复与不可思议诸树神俱。<a id="a-37"></a>其名曰杂华云神。<a id="a-38"></a>杂种光神。<a id="a-39"></a>净胜光神。<a id="a-3A"></a>垂庄严神。<a id="a-3B"></a>庄严光神。<a id="a-3C"></a>乐和音神。<a id="a-3D"></a>普胜等神。<a id="a-3E"></a>华果味神。<a id="a-3F"></a>如是一切皆悉成就大喜普照。<a id="a-3G"></a>复与无边药草神俱。<a id="a-3H"></a>其名曰光焰神。<a id="a-3I"></a>栴檀香神。<a id="a-3J"></a>净光神。<a id="a-3K"></a>普称神。<a id="a-3L"></a>普力神。<a id="a-3M"></a>普净神。<a id="a-3N"></a>普光神。<a id="a-3O"></a>爱香神。<a id="a-3P"></a>胜现神。<a id="a-3Q"></a>如是一切皆悉成就大悲普照。<a id="a-3R"></a>复与无量诸谷神俱。<a id="a-3S"></a>其名曰胜味神。<a id="a-3T"></a>华净神。<a id="a-3U"></a>善力神。<a id="a-3V"></a>势味神。<a id="a-3W"></a>根果神。<a id="a-3X"></a>净华神。<a id="a-3Y"></a>乐净神。<a id="a-3Z"></a>净光神。<a id="a-3a"></a>如是一切大喜成就。<a id="a-3b"></a>复与无量诸河神俱。<a id="a-3c"></a>其名曰普流神。<a id="a-3d"></a>胜洄澓神。<a id="a-3e"></a>洪流声神。<a id="a-3f"></a>养水性神。<a id="a-3g"></a>净海光神。<a id="a-3h"></a>普爱神。<a id="a-3i"></a>妙幢神。<a id="a-3j"></a>胜水神。<a id="a-3k"></a>海具光神。<a id="a-3l"></a>如是一切常能精勤利益众生。<a id="a-3m"></a>复与不可思议诸海神俱。<a id="a-3n"></a>其名曰宝胜光明神金刚慧神。<a id="a-3o"></a>普涌浪神。<a id="a-3p"></a>杂华龙胜神。<a id="a-3q"></a>宝华光明神。<a id="a-3r"></a>须弥庄严神。<a id="a-3s"></a>海音声神。<a id="a-3t"></a>如是一切以佛无量功德之海而自充满。<a id="a-3u"></a>复与无量阿僧祇诸火神俱。<a id="a-3v"></a>其名曰炽然光藏神。<a id="a-3w"></a>炽然光轮神。<a id="a-3x"></a>广明耀神。<a id="a-3y"></a>无尽神。<a id="a-3z"></a>杂宝胜神。<a id="a-40"></a>照除诸冥神。<a id="a-41"></a>焰云光明神。<a id="a-42"></a>如是一切悉为众生照除闇冥。<a id="a-43"></a>复与无量诸风神俱。<a id="a-44"></a>其名曰无碍照明虚空神。<a id="a-45"></a>遍超胜神。<a id="a-46"></a>散须弥神。<a id="a-47"></a>焰净味神。<a id="a-48"></a>净除味神。<a id="a-49"></a>发行大音神。<a id="a-4A"></a>树峰华林神。<a id="a-4B"></a>持世界神。<a id="a-4C"></a>如是一切皆能和合众生令不分散。<a id="a-4D"></a>复与无边虚空神俱。<a id="a-4E"></a>其名曰普光净胜神。<a id="a-4F"></a>无边深广神。<a id="a-4G"></a>起风神。<a id="a-4H"></a>离一切障神。<a id="a-4I"></a>广超神。<a id="a-4J"></a>无对光焰神。<a id="a-4K"></a>无碍力胜神。<a id="a-4L"></a>最上妙音神。<a id="a-4M"></a>示现十方神。<a id="a-4N"></a>如是一切心皆无垢坚固净妙。<a id="a-4O"></a>复与无量主方神俱。<a id="a-4P"></a>其名曰善住神。<a id="a-4Q"></a>充满神。<a id="a-4R"></a>无量现光神。<a id="a-4S"></a>光庄严神。<a id="a-4T"></a>普转渐行神。<a id="a-4U"></a>不惑转神。<a id="a-4V"></a>净游虚空神。<a id="a-4W"></a>普行世间神。<a id="a-4X"></a>行甚深神。<a id="a-4Y"></a>如是一切皆能善照一切众生。<a id="a-4Z"></a>复与无量主夜神俱。<a id="a-4a"></a>其名曰妙光神。<a id="a-4b"></a>净光神。<a id="a-4c"></a>善观众生神。<a id="a-4d"></a>静时坚固神。<a id="a-4e"></a>方便胜具神。<a id="a-4f"></a>生一切树果神。<a id="a-4g"></a>无尽眷属神。<a id="a-4h"></a>主知乐净游戏神。<a id="a-4i"></a>和诤神。<a id="a-4j"></a>净福具神。<a id="a-4k"></a>如是一切于助道法深重爱乐。<a id="a-4l"></a>复与无量主昼神俱。<a id="a-4m"></a>其名曰现宫殿神。<a id="a-4n"></a>善解安立战场神。<a id="a-4o"></a>乐庄严普胜神。<a id="a-4p"></a>喜华香神。<a id="a-4q"></a>普集胜药神。<a id="a-4r"></a>乐见王神。<a id="a-4s"></a>净目高显普胜神。<a id="a-4t"></a>大悲艳光神。<a id="a-4u"></a>光明善照神。<a id="a-4v"></a>普胜垂华神。<a id="a-4w"></a>如是一切皆悉信乐正法庄严。<a id="a-4x"></a>复与无量阿修罗神俱。<a id="a-4y"></a>其名曰罗睺罗王。<a id="a-4z"></a>毗摩质多罗王。<a id="a-50"></a>睒婆利王。<a id="a-51"></a>明月王。<a id="a-52"></a>金刚坚锦王。<a id="a-53"></a>大智慧力王。<a id="a-54"></a>胜集天女王。<a id="a-55"></a>如是一切悉能降伏憍慢放逸。<a id="a-56"></a>复与无量伽留罗王俱。<a id="a-57"></a>其名曰大勇猛力王。<a id="a-58"></a>无畏宝髻王。<a id="a-59"></a>勇猛净眼王。<a id="a-5A"></a>不退庄严王。<a id="a-5B"></a>持大海光王。<a id="a-5C"></a>持法坚固王。<a id="a-5D"></a>胜根光明王。<a id="a-5E"></a>充满普现王。<a id="a-5F"></a>普游诸方王。<a id="a-5G"></a>普眼等观王。<a id="a-5H"></a>如是一切成就方便广润众生。<a id="a-5I"></a>复与无量紧那罗王俱。<a id="a-5J"></a>其名曰善慧王。<a id="a-5K"></a>善幢王。<a id="a-5L"></a>杂华行王。<a id="a-5M"></a>离爱慢音王。<a id="a-5N"></a>宝树光明王。<a id="a-5O"></a>善爱现王。<a id="a-5P"></a>庄严光王。<a id="a-5Q"></a>善华幢王。<a id="a-5R"></a>胜地王。<a id="a-5S"></a>胜慧王。<a id="a-5T"></a>如是一切普于众生精勤劝发能使乐法。<a id="a-5U"></a>复与无量摩睺罗伽王俱。<a id="a-5V"></a>其名曰善慧王。<a id="a-5W"></a>净端严音王。<a id="a-5X"></a>众妙慧聚王。<a id="a-5Y"></a>灯幢王。<a id="a-5Z"></a>猛光王。<a id="a-5a"></a>师子香熏王。<a id="a-5b"></a>杂璎珞音王。<a id="a-5c"></a>坚固乐明王。<a id="a-5d"></a>如是一切普为众生除诸疑网。<a id="a-5e"></a>复与无量鸠槃荼王俱。<a id="a-5f"></a>其名曰毗楼勒王。<a id="a-5g"></a>善修幢王。<a id="a-5h"></a>足平鲜白王。<a id="a-5i"></a>能除恐怖王。<a id="a-5j"></a>净须弥林王。<a id="a-5k"></a>无量净眼王。<a id="a-5l"></a>无量目门王。<a id="a-5m"></a>如是一切皆悉修习无碍法门。<a id="a-5n"></a>复与无量鬼神王俱。<a id="a-5o"></a>其名曰毗沙门王。<a id="a-5p"></a>大音声王。<a id="a-5q"></a>净地王。<a id="a-5r"></a>大主王焰眼王。<a id="a-5s"></a>坚固眼王。<a id="a-5t"></a>庄严胜军王。<a id="a-5u"></a>大富净身王。<a id="a-5v"></a>须弥力王。<a id="a-5w"></a>如是一切普能勤护一切众生。<a id="a-5x"></a>复与无量月身天子俱。<a id="a-5y"></a>其名曰月天子。<a id="a-5z"></a>曜华天子。<a id="a-60"></a>胜流庄严天子。<a id="a-61"></a>乐诸世乐天子。<a id="a-62"></a>眼光天子。<a id="a-63"></a>净光天子。<a id="a-64"></a>普游净光天子。<a id="a-65"></a>星宿王天子。<a id="a-66"></a>净觉天子。<a id="a-67"></a>端严善光天子。<a id="a-68"></a>如是一切勤以智慧普发众生无上宝心。<a id="a-69"></a>复与无量日天子俱。<a id="a-6A"></a>其名曰日天子。<a id="a-6B"></a>眼焰光天子。<a id="a-6C"></a>须弥光胜天子。<a id="a-6D"></a>净宝眼天子。<a id="a-6E"></a>勇猛不退天子。<a id="a-6F"></a>妙华鬘光天子。<a id="a-6G"></a>宝觉天子。<a id="a-6H"></a>明眼天子。<a id="a-6I"></a>胜地童天子。<a id="a-6J"></a>普胜光天子。<a id="a-6K"></a>如是一切皆悉成就清净善根。<a id="a-6L"></a>常欲饶益一切众生。<a id="a-6M"></a>复与无量三十三天王俱。<a id="a-6N"></a>其名曰释提桓因天王。<a id="a-6O"></a>普称满天王。<a id="a-6P"></a>髻目天王宝光称天王。<a id="a-6Q"></a>乐喜天王。<a id="a-6R"></a>乐念天王。<a id="a-6S"></a>胜音天王。<a id="a-6T"></a>净华天王。<a id="a-6U"></a>如是一切皆悉具足清净善业。<a id="a-6V"></a>能令众生生净妙处。<a id="a-6W"></a>复与无量夜摩天王俱。<a id="a-6X"></a>其名曰善时天王。<a id="a-6Y"></a>无尽智天王。<a id="a-6Z"></a>妙善化天王。<a id="a-6a"></a>乐乐焰天王。<a id="a-6b"></a>须弥光天王。<a id="a-6c"></a>不思议慧天王。<a id="a-6d"></a>脐轮天王。<a id="a-6e"></a>不思议天王。<a id="a-6f"></a>月姿颜天王。<a id="a-6g"></a>普庄严天王。<a id="a-6h"></a>如是一切皆悉勤修出生欢喜信乐知足。<a id="a-6i"></a>复与无量兜率天王俱。<a id="a-6j"></a>其名曰善喜天王。<a id="a-6k"></a>海乐天王。<a id="a-6l"></a>胜德天王。<a id="a-6m"></a>百光明天王。<a id="a-6n"></a>善眼天王。<a id="a-6o"></a>宝山月天王。<a id="a-6p"></a>超勇月天王。<a id="a-6q"></a>金刚善曜天王。<a id="a-6r"></a>乐超天王。<a id="a-6s"></a>如是一切皆悉成就念佛三昧。<a id="a-6t"></a>复与不可思议化乐天王俱。<a id="a-6u"></a>其名曰善化天王。<a id="a-6v"></a>净光天王。<a id="a-6w"></a>最上云音天王。<a id="a-6x"></a>妙色庄严天王。<a id="a-6y"></a>乐智慧天王。<a id="a-6z"></a>华光月天王。<a id="a-70"></a>照方天王。<a id="a-71"></a>如是一切皆悉成就寂静法门调伏众生。<a id="a-72"></a>复与无量他化自在天王俱。<a id="a-73"></a>其名曰自在转天王。<a id="a-74"></a>善眼天王。<a id="a-75"></a>杂宝冠天王。<a id="a-76"></a>精进慧天王。<a id="a-77"></a>众华音天王。<a id="a-78"></a>乐光明天王。<a id="a-79"></a>寂静处天王。<a id="a-7A"></a>杂色轮天王。<a id="a-7B"></a>智慧妙光天王。<a id="a-7C"></a>大力光天王。<a id="a-7D"></a>如是一切普皆勤修自在正法。<a id="a-7E"></a>复与不可思议大梵天俱。<a id="a-7F"></a>其名曰尸弃大梵。<a id="a-7G"></a>智光大梵。<a id="a-7H"></a>善光大梵。<a id="a-7I"></a>普音大梵。<a id="a-7J"></a>随世音大梵。<a id="a-7K"></a>寂静方便妙光大梵。<a id="a-7L"></a>净眼光大梵。<a id="a-7M"></a>柔软音大梵。<a id="a-7N"></a>如是一切悉具大慈度脱众生。<a id="a-7O"></a>照除热恼清凉柔软。<a id="a-7P"></a>复与无量光音天子俱。<a id="a-7Q"></a>其名曰乐光天子。<a id="a-7R"></a>净光天子。<a id="a-7S"></a>大音天子。<a id="a-7T"></a>乐净音天子。<a id="a-7U"></a>善思音天子。<a id="a-7V"></a>解脱音天子。<a id="a-7W"></a>深妙音天子。<a id="a-7X"></a>无垢光天子。<a id="a-7Y"></a>最高净光天子。<a id="a-7Z"></a>如是一切安住喜光寂静法门。<a id="a-7a"></a>复与阿僧祇遍净天俱。<a id="a-7b"></a>其名曰净智王天。<a id="a-7c"></a>现胜天。<a id="a-7d"></a>寂胜天。<a id="a-7e"></a>须弥时天。<a id="a-7f"></a>念净眼天。<a id="a-7g"></a>无上爱光天。<a id="a-7h"></a>世慧音天。<a id="a-7i"></a>智慧炽然天。<a id="a-7j"></a>乐法化心天。<a id="a-7k"></a>化高天。<a id="a-7l"></a>如是一切常令众生安住广乐。<a id="a-7m"></a>复与无量果实天子俱。<a id="a-7n"></a>其名曰法华光天。<a id="a-7o"></a>净坚固天。<a id="a-7p"></a>慧光天。<a id="a-7q"></a>智慧王天。<a id="a-7r"></a>普门慧眼天。<a id="a-7s"></a>不转爱天。<a id="a-7t"></a>无垢静光天。<a id="a-7u"></a>净曜天。<a id="a-7v"></a>如是一切皆悉善住寂静意门。<a id="a-7w"></a>复与摩醯首罗天等无量净居天俱。<a id="a-7x"></a>其名曰善光天。<a id="a-7y"></a>大主天。<a id="a-7z"></a>大称光天。<a id="a-80"></a>功德净眼天。<a id="a-81"></a>大智慧光天。<a id="a-82"></a>不动光音天。<a id="a-83"></a>善施眼天。<a id="a-84"></a>乐大乘天。<a id="a-85"></a>普音声天。<a id="a-86"></a>乐称光天。<a id="a-87"></a>如是一切已修无相平等法界。<a id="a-88"></a>悉在如来大众海数。<a id="a-89"></a>于一切众生悉行平等。<a id="a-8A"></a>无量妙色皆已成就。<a id="a-8B"></a>于十力中能善安住。<a id="a-8C"></a>处一切众而不倾动。<a id="a-8D"></a>随所至方无能坏者。<a id="a-8E"></a>如来所乘常现在前。<a id="a-8F"></a>离烦恼障其心清净。<a id="a-8G"></a>诸结使山皆已摧灭。<a id="a-8H"></a>睹佛姿颜无量妙色光明普照。<a id="a-8I"></a>所以者何。<a id="a-8J"></a>如来往昔。<a id="a-8K"></a>于无量劫行菩萨道时。<a id="a-8L"></a>以四摄法善摄众生。<a id="a-8M"></a>于诸如来集诸善根。<a id="a-8N"></a>种种因缘。<a id="a-8O"></a>方便教化立如来道。<a id="a-8P"></a>深植无量如来善根。<a id="a-8Q"></a>皆令安立一切智道。<a id="a-8R"></a>逮得无量功德势力。<a id="a-8S"></a>皆悉成就如来愿海。<a id="a-8T"></a>菩萨所行具足清净。<a id="a-8U"></a>各随本行皆得出要。<a id="a-8V"></a>悉由如来光明照故。<a id="a-8W"></a>乘解脱力入如来海。<a id="a-8X"></a>于佛法门悉得自在。</p>
  <p id="a8Y">善海摩醯首罗天。<a id="a-8Z"></a>于法界虚空寂静方便光明法门。<a id="a-8a"></a>而得自在。<a id="a-8b"></a>大自在称光明天。<a id="a-8c"></a>于一切法普游法门。<a id="a-8d"></a>而得自在。<a id="a-8e"></a>功德净眼天。<a id="a-8f"></a>于一切法不生不灭方便法门。<a id="a-8g"></a>而得自在。<a id="a-8h"></a>大慧光天。<a id="a-8i"></a>于一切法方便智海游光法门。<a id="a-8j"></a>而得自在。<a id="a-8k"></a>静光音天。<a id="a-8l"></a>于一切禅无量喜乐普起法门。<a id="a-8m"></a>而得自在。<a id="a-8n"></a>施善眼天。<a id="a-8o"></a>于转痴畏游静法门。<a id="a-8p"></a>而得自在。<a id="a-8q"></a>不思议天。<a id="a-8r"></a>于无量境界入不起法门。<a id="a-8s"></a>而得自在。<a id="a-8t"></a>乐大乘天。<a id="a-8u"></a>于一切法不来不去无所依住法门。<a id="a-8v"></a>而得自在。<a id="a-8w"></a>普杂音天。<a id="a-8x"></a>于佛境界寂静法门。<a id="a-8y"></a>而得自在。<a id="a-8z"></a>乐称光天。<a id="a-90"></a>于无量境界法门。<a id="a-91"></a>而得自在。<a id="a-92"></a>尔时善光海大自在天。<a id="a-93"></a>以如来神力故。<a id="a-94"></a>观察一切自在天众。<a id="a-95"></a>以偈颂曰。</p>
  <p id="a96">无尽平等妙法界　　悉皆充满如来身</p>
  <p id="a97">无取无起永寂灭　　为一切归故出世</p>
  <p id="a98">诸佛法王出世间　　能立无上正教法</p>
  <p id="a99">如来境界无边际　　世间自在称无上</p>
  <p id="a9A">佛难思议无伦匹　　相好光明照十方</p>
  <p id="a9B">大圣世尊正教道　　犹如净眼观明珠</p>
  <p id="a9C">一切世间众生类　　不能思议佛功德</p>
  <p id="a9D">消灭一切愚痴闇　　超升无上智慧台</p>
  <p id="a9E">如来功德难思议　　众生见者烦恼灭</p>
  <p id="a9F">得见不动自在尊　　能生无量悦乐心</p>
  <p id="a9G">众生大海痴蔽心　　为现寂静微妙法</p>
  <p id="a9H">能然无上智慧灯　　是则方便真净眼</p>
  <p id="a9I">如来清净妙色身　　悉能显现遍十方</p>
  <p id="a9J">此身非有无所依　　如是见佛真实观</p>
  <p id="a9K">如来音声无挂碍　　应受化者无不闻</p>
  <p id="a9L">湛然不动无往返　　是名善慧乐法门</p>
  <p id="a9M">一切十方无边佛　　寂静法门天人主</p>
  <p id="a9N">如来光明靡不照　　是庄严幢妙法门</p>
  <p id="a9O">佛于无边诸劫海　　常求正觉悟众生</p>
  <p id="a9P">无量方便化一切　　清净广称如是见</p>
  <p id="a9Q">复有乐业光明天王。<a id="a-9R"></a>于观一切众生诸根法云法门而得自在。<a id="a-9S"></a>净坚固天。<a id="a-9T"></a>于一切佛妙色方便念观法门而得自在。<a id="a-9U"></a>乐乐天王。<a id="a-9V"></a>于一毛孔见不思议诸佛国土境界法门而得自在。<a id="a-9W"></a>普门慧眼天。<a id="a-9X"></a>于入普门观察法界法门而得自在。<a id="a-9Y"></a>不转爱天于转一切众生处处受生法门而得自在。<a id="a-9Z"></a>善慧光天。<a id="a-9a"></a>于入一切世间境界不可思议法门而得自在。<a id="a-9b"></a>无垢净光天。<a id="a-9c"></a>于一切众生一切法中出要法门而得自在。<a id="a-9d"></a>无垢光天。<a id="a-9e"></a>于受化者能使入佛境界法门而得自在。<a id="a-9f"></a>尔时乐业光明天王。<a id="a-9g"></a>承佛神力。<a id="a-9h"></a>观察一切果实天众。<a id="a-9i"></a>以偈颂曰。</p>
  <p id="a9j">一切佛境界　　甚深难思议</p>
  <p id="a9k">诸余众生类　　莫能测量者</p>
  <p id="a9l">如来善开导　　无量诸群生</p>
  <p id="a9m">能令悉愿乐　　志求无上道</p>
  <p id="a9n">佛以神通力　　住世普开化</p>
  <p id="a9o">一切众生类　　各随其所闻</p>
  <p id="a9p">痴惑障永除　　慧命净无秽</p>
  <p id="a9q">能睹诸如来　　众妙净法海</p>
  <p id="a9r">诸法真实相　　寂灭无所依</p>
  <p id="a9s">如来方便力　　能为众生现</p>
  <p id="a9t">如来于诸法　　无性无所依</p>
  <p id="a9u">而能现众像　　显相犹明灯</p>
  <p id="a9v">以诸缘譬谕　　方便随所乐</p>
  <p id="a9w">为现诸如来　　智慧神通力</p>
  <p id="a9x">因悟各异门　　无量难思议</p>
  <p id="a9y">为建正法幢　　令入功德海</p>
  <p id="a9z">如来神通力　　能于一毛孔</p>
  <p id="aA0">各为众演说　　无上寂灭法</p>
  <p id="aA1">一一诸如来　　各为其眷属</p>
  <p id="aA2">显法无量门　　功德之大海</p>
  <p id="aA3">皆悉师子吼　　演说诸佛法</p>
  <p id="aA4">是则大智尊　　无上方便力</p>
  <p id="aA5">十方诸佛土　　一切群生类</p>
  <p id="aA6">悉能为彼现　　如来之正法</p>
  <p id="aA7">如来未曾有　　去来之异相</p>
  <p id="aA8">皆令彼欢喜　　不退慧境界</p>
  <p id="aA9">如来为众生　　普现业报相</p>
  <p id="aAA">犹若日光照　　众像靡不现</p>
  <p id="aAB">又为彼众生　　演说寂灭法</p>
  <p id="aAC">令彼见真实　　甚深智慧处</p>
  <p id="aAD">如来自观察　　甚深微妙义</p>
  <p id="aAE">随彼众生根　　普雨甘露法</p>
  <p id="aAF">为开诸法门　　无量难思议</p>
  <p id="aAG">悉归入寂灭　　平等真实观</p>
  <p id="aAH">无数无量劫　　广修习大悲</p>
  <p id="aAI">逮成等正觉　　度脱群生类</p>
  <p id="aAJ">普雨甘露法　　随器皆充满</p>
  <p id="aAK">如龙兴庆云　　等雨于一切</p>
  <p id="aAL">复有净智天王。<a id="a-AM"></a>于观察众生善根法门而得自在。<a id="a-AN"></a>显妙天王。<a id="a-AO"></a>于一切有觉照法门而得自在。<a id="a-AP"></a>胜妙天王。<a id="a-AQ"></a>于总持辩才法门而得自在。<a id="a-AR"></a>普灯天王。<a id="a-AS"></a>于乐佛出世解脱法门而得自在。<a id="a-AT"></a>智焰天王。<a id="a-AU"></a>于一切众生甚深法中能生欢喜法门而得自在。<a id="a-AV"></a>乐化天王。<a id="a-AW"></a>于化菩萨功德周备入无尽法门而得自在。<a id="a-AX"></a>踊化天王。<a id="a-AY"></a>于普观无量苦恼众生慈悲智满法门而得自在。<a id="a-AZ"></a>尔时净智天王。<a id="a-Aa"></a>承佛神力。<a id="a-Ab"></a>普观遍净天众。<a id="a-Ac"></a>以偈颂曰。</p>
  <p id="aAd">诸佛正法无障碍　　周满十方无量界</p>
  <p id="aAe">现佛境界难思议　　离垢法门无量海</p>
  <p id="aAf">如来处世无所依　　法身清净无起灭</p>
  <p id="aAg">而能照现无量土　　一切悉见天中天</p>
  <p id="aAh">无量劫海修方便　　光明普照十方界</p>
  <p id="aAi">清净法界如如住　　寂灭微妙最无上</p>
  <p id="aAj">众生愚痴瞽心目　　无眼轮回生死中</p>
  <p id="aAk">如来导以清净道　　开示无上最胜门</p>
  <p id="aAl">如来所乘无上道　　一切众生莫能思</p>
  <p id="aAm">佛现一切妙色门　　善念乐观净眼见</p>
  <p id="aAn">佛说微妙总持门　　如一切刹微尘等</p>
  <p id="aAo">调伏一切众生故　　清净慧眼能照见</p>
  <p id="aAp">如来出世甚难值　　无量亿劫时一遇</p>
  <p id="aAq">离诸难处适众会　　唯佛世尊能应时</p>
  <p id="aAr">一切众生难思议　　佛能悉现净妙法</p>
  <p id="aAs">睹见如来无量德　　犹如明照见众像</p>
  <p id="aAt">三世诸佛所得法　　教化众生难思议</p>
  <p id="aAu">悉观念此功德已　　乐法踊跃大欢喜</p>
  <p id="aAv">众生没在烦恼海　　愚痴邪浊大恐怖</p>
  <p id="aAw">佛以慈悲究竟度　　见净境界如天幢</p>
  <p id="aAx">佛放无量大光明　　一一光明无量佛</p>
  <p id="aAy">无数方便皆悉现　　化度一切众生类</p>
  <p id="aAz">复有爱乐天子。<a id="a-B0"></a>于寂静爱乐灭众生苦法门而得自在。<a id="a-B1"></a>妙杂光天。<a id="a-B2"></a>于诸众生心净离垢广修德海法门而得自在。<a id="a-B3"></a>自在音天。<a id="a-B4"></a>于一切众生一劫所修功德于一念中出生法门而得自在。<a id="a-B5"></a>胜念智天。<a id="a-B6"></a>于世间生住灭种种清净功德法门而得自在。<a id="a-B7"></a>净乐音天。<a id="a-B8"></a>于一切菩萨在兜率宫广说供养法门而得自在。<a id="a-B9"></a>善思音天。<a id="a-BA"></a>于一劫中说诸地义以一念顷悉能受说法门而得自在。<a id="a-BB"></a>解脱光音天。<a id="a-BC"></a>于庄严道场法门而得自在。<a id="a-BD"></a>甚深音天。<a id="a-BE"></a>于无尽神足诸功德海法门而得自在。<a id="a-BF"></a>离垢称天。<a id="a-BG"></a>于一切佛诸功德海境界法门而得自在。<a id="a-BH"></a>出净光天。<a id="a-BI"></a>于过去诸佛愿力所持欢喜功德力藏法门而得自在。<a id="a-BJ"></a>尔时光音天子。<a id="a-BK"></a>承佛神力。<a id="a-BL"></a>遍观光音天众。<a id="a-BM"></a>以偈颂曰。</p>
  <p id="aBN">我忆如来过去行　　我行供养亦忆念</p>
  <p id="aBO">如本所修清净喜　　佛光明故今悉见</p>
  <p id="aBP">如来无垢庄严身　　增长众生清净心</p>
  <p id="aBQ">安住慈悲喜舍中　　是名庄严净法门</p>
  <p id="aBR">如来广大方便法　　无量劫海所修集</p>
  <p id="aBS">彼生灭法如如相　　法主音声方便门</p>
  <p id="aBT">如来神力遍十方　　普照无量诸佛刹</p>
  <p id="aBU">十方诸佛皆悉现　　胜念方便灭愚痴</p>
  <p id="aBV">无量刹海尘数佛　　供养恭敬生欢喜</p>
  <p id="aBW">故能断除群生闇　　是名妙音胜境界</p>
  <p id="aBX">无量劫海甚弥旷　　说方便地无伦匹</p>
  <p id="aBY">所演妙法无穷尽　　心方便门得自在</p>
  <p id="aBZ">如来无量自在力　　于念念中普示现</p>
  <p id="aBa">降神成道权无量　　是则名为妙法门</p>
  <p id="aBb">佛持深广无与等　　神足示现不可量</p>
  <p id="aBc">能令诸根悉清净　　得住甚深微妙地</p>
  <p id="aBd">如来智慧无边际　　行净无比无挂碍</p>
  <p id="aBe">普见一切两足尊　　无上离垢称方便</p>
  <p id="aBf">于过去世菩萨时　　供养无量诸佛海</p>
  <p id="aBg">立大誓愿难思议　　是故逮得无上智</p>
  <p id="aBh">复有尸弃大梵天。<a id="a-Bi"></a>于照现诸法入不思议法门而得自在。<a id="a-Bj"></a>智光明梵。<a id="a-Bk"></a>于一切禅等观寂静善住法门而得自在。<a id="a-Bl"></a>智光心梵。<a id="a-Bm"></a>于照诸法不可思议入方便法门而得自在。<a id="a-Bn"></a>普音云梵。<a id="a-Bo"></a>于一切佛妙音声海平等度入法门而得自在。<a id="a-Bp"></a>应时音梵。<a id="a-Bq"></a>于摄伏众生最胜法门而得自在。<a id="a-Br"></a>寂静光梵。<a id="a-Bs"></a>于一切刹能起安住分别诸法法门而得自在。<a id="a-Bt"></a>喜光梵。<a id="a-Bu"></a>于无量方便化众生法门而得自在。<a id="a-Bv"></a>坚固梵。<a id="a-Bw"></a>于诸法净相住寂行法门而得自在。<a id="a-Bx"></a>乐目光梵。<a id="a-By"></a>于一切有无来无去无所依止勇猛法门而得自在。<a id="a-Bz"></a>柔软音梵。<a id="a-C0"></a>于无尽法随行普照法门而得自在。<a id="a-C1"></a>尔时尸弃大梵。<a id="a-C2"></a>承佛神力。<a id="a-C3"></a>遍观一切诸大梵众。<a id="a-C4"></a>以偈颂曰。</p>
  <p id="aC5">佛身清净常寂然　　普照十方诸世界</p>
  <p id="aC6">寂灭无相无照现　　见佛身相如浮云</p>
  <p id="aC7">一切众生莫能测　　如来法身禅境界</p>
  <p id="aC8">无量方便难思议　　是智慧光照法门</p>
  <p id="aC9">一佛刹尘诸法海　　一音演说悉无余</p>
  <p id="aCA">此辩尘劫演不尽　　是名光照心法门</p>
  <p id="aCB">如来妙音深满足　　众生随类悉得解</p>
  <p id="aCC">一切皆谓同其语　　梵音普至最无上</p>
  <p id="aCD">十方三世佛所得　　一切菩萨方便行</p>
  <p id="aCE">悉于如来身中现　　而于佛身无分别</p>
  <p id="aCF">佛身如空不可尽　　无相无碍普示现</p>
  <p id="aCG">所可应现如幻化　　神变净音靡不周</p>
  <p id="aCH">佛身无边如虚空　　智光净音亦如是</p>
  <p id="aCI">佛于诸法无障碍　　犹如月光照一切</p>
  <p id="aCJ">法王安住妙法堂　　法身光明无不照</p>
  <p id="aCK">法性如实无异相　　是名乐音海法门</p>
  <p id="aCL">复有自在天王。<a id="a-CM"></a>于教化无量众生藏法门而得自在。<a id="a-CN"></a>善眼光天。<a id="a-CO"></a>令诸众生得最上乐法门而得自在。<a id="a-CP"></a>杂宝冠天。<a id="a-CQ"></a>于解众生无量性欲方便法门而得自在。<a id="a-CR"></a>精进善慧天。<a id="a-CS"></a>于众生分别义法门而得自在。<a id="a-CT"></a>勇妙杂音天。<a id="a-CU"></a>于诸众生慈念观察法门而得自在。<a id="a-CV"></a>光明乐幢天。<a id="a-CW"></a>于诸众生超出魔事法门而得自在。<a id="a-CX"></a>净境界天。<a id="a-CY"></a>于诸众生念化法门而得自在。<a id="a-CZ"></a>杂色轮天。<a id="a-Ca"></a>于念充满十方诸佛法门而得自在。<a id="a-Cb"></a>智华妙光天。<a id="a-Cc"></a>于佛功德自在觉悟充满念随顺法门而得自在。<a id="a-Cd"></a>大力光天。<a id="a-Ce"></a>于离世间境界法门而得自在。<a id="a-Cf"></a>尔时自在天王。<a id="a-Cg"></a>承佛神力。<a id="a-Ch"></a>遍观一切自在天众。<a id="a-Ci"></a>以偈颂曰。</p>
  <p id="aCj">如来法身等法界　　普应众生悉对现</p>
  <p id="aCk">如来法王化众生　　随顺诸法悉调伏</p>
  <p id="aCl">世间一切上妙乐　　圣寂灭乐为最胜</p>
  <p id="aCm">无垢妙法如来室　　清净胜眼如实见</p>
  <p id="aCn">如来普照诸世间　　疑地枯林降法雨</p>
  <p id="aCo">众生蒙润疑网除　　是宝冠幢妙法门</p>
  <p id="aCp">如来所演一妙音　　广大法海说无余</p>
  <p id="aCq">佛以一音遍十方　　是名胜勇善法门</p>
  <p id="aCr">一切十方诸佛土　　入佛一毛犹不满</p>
  <p id="aCs">佛以大慈如虚空　　是名清净慧法门</p>
  <p id="aCt">一切众生慢高山　　佛以十力碎无余</p>
  <p id="aCu">佛慈光明照十方　　是名光幢妙法门</p>
  <p id="aCv">得睹如来灭痴惑　　净见智慧悉充满</p>
  <p id="aCw">永离恶趣诸恐怖　　是名寂境妙法门</p>
  <p id="aCx">如来毛孔悉放光　　随其所应得闻法</p>
  <p id="aCy">普导众生至善趣　　是名善幢妙法门</p>
  <p id="aCz">一切十方诸佛事　　此众一切悉得见</p>
  <p id="aD0">如来法界满虚空　　是名净华胜法门</p>
  <p id="aD1">无量劫海诸佛国　　皆是最胜慧境界</p>
  <p id="aD2">如来于此无高心　　是大力幢妙法门</p>
  <p id="aD3">复有善化天王。<a id="a-D4"></a>于一切法分别化法门而得自在。<a id="a-D5"></a>静光时天。<a id="a-D6"></a>于观一切有及我真实法门而得自在。<a id="a-D7"></a>化力光天。<a id="a-D8"></a>于诸众生离痴智慧满足法门而得自在。<a id="a-D9"></a>难胜天于诸佛音声发起一切欢喜勇猛法门而得自在念光天。<a id="a-DA"></a>于一切佛相好功德具足无尽法门而得自在。<a id="a-DB"></a>踊云音天。<a id="a-DC"></a>于净智慧次第忆念过去无量劫法门而得自在。<a id="a-DD"></a>净光胜天。<a id="a-DE"></a>于一切众生长养种种功德智慧法门而得自在。<a id="a-DF"></a>乐光髻天。<a id="a-DG"></a>于一切空界结跏趺坐无碍法门而得自在。<a id="a-DH"></a>乐智慧天。<a id="a-DI"></a>于一切方便境界无尽力法门而得自在。<a id="a-DJ"></a>华光髻天。<a id="a-DK"></a>于诸众生业行苦乐等观法门而得自在。<a id="a-DL"></a>尔时善化天王。<a id="a-DM"></a>承佛神力。<a id="a-DN"></a>遍观化乐天众。<a id="a-DO"></a>以偈颂曰。</p>
  <p id="aDP">法身于世难思议　　如来普现应众生</p>
  <p id="aDQ">缘性无造非真实　　行业庄严现世间</p>
  <p id="aDR">方便求佛无所有　　揽之十方不可得</p>
  <p id="aDS">法身示现无真实　　出生自在如是见</p>
  <p id="aDT">无量劫海修诸行　　断除众生愚痴冥</p>
  <p id="aDU">如来智慧甚清净　　是名佛慧除痴力</p>
  <p id="aDV">一切世界妙音声　　悉无能及如来音</p>
  <p id="aDW">一音远震遍十方　　是名胜音妙法门</p>
  <p id="aDX">一切众生诸功德　　不及如来一相福</p>
  <p id="aDY">佛德如空无边际　　是名生光妙法门</p>
  <p id="aDZ">三世无量劫中事　　世界成败种种相</p>
  <p id="aDa">于一毛孔悉能现　　是名清净无上智</p>
  <p id="aDb">求空边际犹可得　　佛一毛孔无涯限</p>
  <p id="aDc">佛德如是不思议　　是名如来净知见</p>
  <p id="aDd">佛于先世无量劫　　具满一切波罗蜜</p>
  <p id="aDe">勤修精进无厌怠　　是名乐见净法门</p>
  <p id="aDf">行业因缘难思议　　佛为众生说无余</p>
  <p id="aDg">普现诸法净无秽　　是名无上深法门</p>
  <p id="aDh">观见如来一毛孔　　一切众生悉入中</p>
  <p id="aDi">众生亦无往来想　　是名诸方照法门</p>
 </body>
</html>