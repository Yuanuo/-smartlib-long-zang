<!doctype html>
<html id="z3IBTQ4GX" data-ver="1350">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第十八</h1>
  <h2 id="a2">金刚幢菩萨十回向品第二十一之四</h2>
  <p id="a3">菩萨摩诃萨。<a id="a-4"></a>施种种盖。<a id="a-5"></a>所谓尊重人盖。<a id="a-6"></a>种种妙宝而庄严之。<a id="a-7"></a>于无量无边严饰盖中。<a id="a-8"></a>最为第一。<a id="a-9"></a>众宝为竿金网罗覆。<a id="a-A"></a>杂宝璎珞周匝垂下。<a id="a-B"></a>悬众宝铃。<a id="a-C"></a>净琉璃珠。<a id="a-D"></a>微动相扣出和雅音。<a id="a-E"></a>白净宝网而绞络之。<a id="a-F"></a>百千清净众杂宝网罗覆其上。<a id="a-G"></a>无量百千亿杂宝庄严。<a id="a-H"></a>无量亿那由他沉水栴檀坚固香熏。<a id="a-I"></a>阎浮檀金清净庄严。<a id="a-J"></a>如是等无量阿僧祇那由他盖。<a id="a-K"></a>以离恶心广大心放舍心。<a id="a-L"></a>而行布施。<a id="a-M"></a>或以奉献现在诸佛。<a id="a-N"></a>及涅槃后供养塔庙。<a id="a-O"></a>为求法故。<a id="a-P"></a>奉施菩萨诸善知识。<a id="a-Q"></a>或施法师。<a id="a-R"></a>或施父母。<a id="a-S"></a>或施众僧。<a id="a-T"></a>或复奉施一切佛法。<a id="a-U"></a>或施种种福伽罗福田。<a id="a-V"></a>或施师长及诸尊重。<a id="a-W"></a>或施初发菩提心者。<a id="a-X"></a>或施一切贫穷下劣。<a id="a-Y"></a>诸有所求皆悉施与。<a id="a-Z"></a>菩萨摩诃萨。<a id="a-a"></a>布施盖时。<a id="a-b"></a>如是回向。<a id="a-c"></a>以此善根。<a id="a-d"></a>令一切众生。<a id="a-e"></a>为善根所覆。<a id="a-f"></a>又为一切诸佛荫护。<a id="a-g"></a>令一切众生。<a id="a-h"></a>为智慧功德之所覆护。<a id="a-i"></a>除灭世间诸烦恼垢。<a id="a-j"></a>令一切众生。<a id="a-k"></a>覆以净法。<a id="a-l"></a>除灭一切尘劳热恼。<a id="a-m"></a>令一切众生。<a id="a-n"></a>悉得如来内智慧藏。<a id="a-o"></a>一切众生。<a id="a-p"></a>乐观无厌。<a id="a-q"></a>令一切众生。<a id="a-r"></a>以寂静白法而自覆荫。<a id="a-s"></a>悉得究竟不坏佛法。<a id="a-t"></a>令一切众生。<a id="a-u"></a>得善覆身。<a id="a-v"></a>究竟如来清净法身。<a id="a-w"></a>令一切众生。<a id="a-x"></a>悉为一切而作覆盖。<a id="a-y"></a>十力智慧普覆世间。<a id="a-z"></a>令一切众生。<a id="a-10"></a>得随乐智慧。<a id="a-11"></a>皆悉出过一切世间。<a id="a-12"></a>清净明达无所染着。<a id="a-13"></a>令一切众生得应供盖。<a id="a-14"></a>成胜福田受一切供。<a id="a-15"></a>令一切众生得最上盖。<a id="a-16"></a>自然觉悟无上智盖。<a id="a-17"></a>是为菩萨摩诃萨布施盖时善根回向。<a id="a-18"></a>令一切众生。<a id="a-19"></a>受持法自在盖。<a id="a-1A"></a>以一功德盖。<a id="a-1B"></a>普覆一切法界虚空界等一切世界。<a id="a-1C"></a>示现诸佛神力自在。<a id="a-1D"></a>以一功德盖庄严法界。<a id="a-1E"></a>供养诸佛妙幡幢盖。<a id="a-1F"></a>普覆十方一切如来。<a id="a-1G"></a>令一切佛刹种种宝盖而以庄严。<a id="a-1H"></a>令一切众生。<a id="a-1I"></a>皆悉乐求无上菩提。<a id="a-1J"></a>以无上盖普覆众生。<a id="a-1K"></a>令一切众生。<a id="a-1L"></a>以不可说不可说一切众宝庄严妙盖。<a id="a-1M"></a>供养一佛。<a id="a-1N"></a>供养一切诸佛亦复如是。<a id="a-1O"></a>令一切众生。<a id="a-1P"></a>自然觉悟得最正觉功德高广微妙之盖。<a id="a-1Q"></a>普覆诸佛。<a id="a-1R"></a>令一切众生。<a id="a-1S"></a>以种种宝盖。<a id="a-1T"></a>供养法界虚空界等一切世界诸佛。<a id="a-1U"></a>令一切众生。<a id="a-1V"></a>以种种摩尼宝盖。<a id="a-1W"></a>诸宝璎珞周匝垂下以为庄严。<a id="a-1X"></a>一切坚固香盖。<a id="a-1Y"></a>清净杂宝而以庄严。<a id="a-1Z"></a>极大高广。<a id="a-1a"></a>以白净宝网罗覆其上。<a id="a-1b"></a>以金铃网周匝悬之。<a id="a-1c"></a>自然演出微妙音声。<a id="a-1d"></a>以如是等无量不可数盖。<a id="a-1e"></a>供养诸佛。<a id="a-1f"></a>令一切众生。<a id="a-1g"></a>得无碍智盖。<a id="a-1h"></a>普覆十方一切诸佛。<a id="a-1i"></a>令一切众生。<a id="a-1j"></a>得最胜智盖。<a id="a-1k"></a>普覆众生。<a id="a-1l"></a>令一切众生。<a id="a-1m"></a>得佛功德庄严宝盖。<a id="a-1n"></a>普覆众生。<a id="a-1o"></a>令一切众生。<a id="a-1p"></a>皆悉具足清净大愿诸佛功德。<a id="a-1q"></a>令一切众生。<a id="a-1r"></a>得不思议清净心宝。<a id="a-1s"></a>令一切众生。<a id="a-1t"></a>满足诸法自在之智。<a id="a-1u"></a>令一切众生。<a id="a-1v"></a>以诸善根普覆众生。<a id="a-1w"></a>令一切众生。<a id="a-1x"></a>得无上智盖。<a id="a-1y"></a>普覆众生。<a id="a-1z"></a>令一切众生。<a id="a-20"></a>得十力盖。<a id="a-21"></a>普覆众生。<a id="a-22"></a>令一切众生。<a id="a-23"></a>以一佛刹。<a id="a-24"></a>悉能普覆一切法界。<a id="a-25"></a>令一切众生。<a id="a-26"></a>悉于诸法而得自在。<a id="a-27"></a>令一切众生。<a id="a-28"></a>得心自在。<a id="a-29"></a>令一切众生。<a id="a-2A"></a>智慧胜广。<a id="a-2B"></a>令一切众生。<a id="a-2C"></a>以无量功德。<a id="a-2D"></a>悉能普覆一切众生。<a id="a-2E"></a>令一切众生。<a id="a-2F"></a>以诸功德而覆其心。<a id="a-2G"></a>令一切众生以平等心普覆一切。<a id="a-2H"></a>令一切众生。<a id="a-2I"></a>以大智慧等覆一切。<a id="a-2J"></a>令一切众生。<a id="a-2K"></a>具大回向。<a id="a-2L"></a>令一切众生。<a id="a-2M"></a>满足清净正直之心。<a id="a-2N"></a>令一切众生。<a id="a-2O"></a>意根清净。<a id="a-2P"></a>是为菩萨摩诃萨施种种盖时善根回向。<a id="a-2Q"></a>令一切众生。<a id="a-2R"></a>皆悉成就最大回向。<a id="a-2S"></a>普覆摄取一切众生。<a id="a-2T"></a>菩萨摩诃萨。<a id="a-2U"></a>布施种种清净幢幡。<a id="a-2V"></a>无量杂宝以为其竿。<a id="a-2W"></a>种种宝缯以为垂幡。<a id="a-2X"></a>种种杂彩周匝垂下。<a id="a-2Y"></a>白净宝网罗覆其上。<a id="a-2Z"></a>金铃宝网以为庄严。<a id="a-2a"></a>微风吹动出和雅音。<a id="a-2b"></a>无量无数亿那由他诸妙幢幡。<a id="a-2c"></a>以为眷属。<a id="a-2d"></a>杂宝缯彩悬以为饰。<a id="a-2e"></a>半月宝像。<a id="a-2f"></a>阎浮檀金。<a id="a-2g"></a>出大光明如日普照。<a id="a-2h"></a>严饰宝幢周满大地。<a id="a-2i"></a>以一切世界随乐业报。<a id="a-2j"></a>庄严彼幢。<a id="a-2k"></a>安住一切虚空法界等诸如来刹。<a id="a-2l"></a>菩萨摩诃萨。<a id="a-2m"></a>于诸世界。<a id="a-2n"></a>随其所乐。<a id="a-2o"></a>普施妙幢。<a id="a-2p"></a>令发正直菩提之心。<a id="a-2q"></a>或施现在一切诸佛。<a id="a-2r"></a>或施塔庙。<a id="a-2s"></a>或施法宝。<a id="a-2t"></a>或施僧宝。<a id="a-2u"></a>或施善知识。<a id="a-2v"></a>或施菩萨。<a id="a-2w"></a>或施声闻。<a id="a-2x"></a>或施缘觉。<a id="a-2y"></a>或施大众。<a id="a-2z"></a>或施福伽罗。<a id="a-30"></a>或施贫人。<a id="a-31"></a>诸来求者普施无遗。<a id="a-32"></a>菩萨摩诃萨。<a id="a-33"></a>施幢幡时。<a id="a-34"></a>如是回向。<a id="a-35"></a>以此善根。<a id="a-36"></a>令一切众生。<a id="a-37"></a>建立一切善根。<a id="a-38"></a>功德幢幡不可毁坏。<a id="a-39"></a>令一切众生。<a id="a-3A"></a>建立一切诸法自在幢幡。<a id="a-3B"></a>守护正法。<a id="a-3C"></a>令一切众生。<a id="a-3D"></a>护正法宝。<a id="a-3E"></a>守持诸佛菩萨深法。<a id="a-3F"></a>令一切众生。<a id="a-3G"></a>建立高显功德宝幢。<a id="a-3H"></a>然智慧灯普照众生。<a id="a-3I"></a>令一切众生。<a id="a-3J"></a>成不坏幢幡。<a id="a-3K"></a>降伏一切诸魔恶业。<a id="a-3L"></a>令一切众生。<a id="a-3M"></a>皆悉建立智力幢幡。<a id="a-3N"></a>一切诸魔所不能坏。<a id="a-3O"></a>令一切众生。<a id="a-3P"></a>得大智慧那罗延殊胜幢幡。<a id="a-3Q"></a>摧灭一切世间幢幡。<a id="a-3R"></a>令一切众生。<a id="a-3S"></a>建解脱慧光圆满日幢。<a id="a-3T"></a>智慧具足普照法界。<a id="a-3U"></a>令一切众生。<a id="a-3V"></a>得智慧宝庄严幢幡。<a id="a-3W"></a>充满一切诸佛世界。<a id="a-3X"></a>建不可说胜妙幢幡。<a id="a-3Y"></a>供养十方一切诸佛。<a id="a-3Z"></a>令一切众生。<a id="a-3a"></a>得如来幢。<a id="a-3b"></a>摧灭一切九十六种诸邪见幢。<a id="a-3c"></a>是为菩萨摩诃萨施幢幡时善根回向。<a id="a-3d"></a>令一切众生。<a id="a-3e"></a>建高广甚深菩萨行幢。<a id="a-3f"></a>建一切菩萨自在行幢。<a id="a-3g"></a>得清净道。<a id="a-3h"></a>菩萨摩诃萨。<a id="a-3i"></a>开众宝藏行布施时。<a id="a-3j"></a>如是回向。<a id="a-3k"></a>以此善根令一切众生。<a id="a-3l"></a>常见佛宝。<a id="a-3m"></a>舍离愚痴修行正念。<a id="a-3n"></a>令一切众生。<a id="a-3o"></a>得法宝明。<a id="a-3p"></a>护持一切诸佛法藏。<a id="a-3q"></a>令一切众生。<a id="a-3r"></a>摄取僧宝。<a id="a-3s"></a>离悭行施充满其意。<a id="a-3t"></a>令一切众生。<a id="a-3u"></a>得萨婆若心宝。<a id="a-3v"></a>于清净菩提心不退转。<a id="a-3w"></a>令一切众生。<a id="a-3x"></a>度智慧宝。<a id="a-3y"></a>永离愚痴究竟佛法。<a id="a-3z"></a>令一切众生。<a id="a-40"></a>成就菩萨诸功德宝。<a id="a-41"></a>演说无量智慧妙宝。<a id="a-42"></a>令一切众生。<a id="a-43"></a>赞叹无量功德之宝。<a id="a-44"></a>修十力智得正觉宝。<a id="a-45"></a>令一切众生。<a id="a-46"></a>得十六智宝三昧正受。<a id="a-47"></a>究竟增广智慧之宝。<a id="a-48"></a>令一切众生。<a id="a-49"></a>成就第一福田之宝。<a id="a-4A"></a>觉悟如来无上智宝。<a id="a-4B"></a>令一切众生。<a id="a-4C"></a>成增上宝。<a id="a-4D"></a>无尽辩藏演说法宝。<a id="a-4E"></a>是为菩萨摩诃萨施众宝时善根回向。<a id="a-4F"></a>令一切众生。<a id="a-4G"></a>具足究竟无上智宝。<a id="a-4H"></a>得佛无碍清净眼宝。<a id="a-4I"></a>菩萨摩诃萨。<a id="a-4J"></a>舍庄严具惠施众生。<a id="a-4K"></a>所谓一切身庄严具肢节庄严具。<a id="a-4L"></a>令身清净庄严具。<a id="a-4M"></a>无厌足庄严具。<a id="a-4N"></a>杂宝绞饰庄严具。<a id="a-4O"></a>如是等种种无量亿那由他庄严之具。<a id="a-4P"></a>布施一切善根回向。<a id="a-4Q"></a>令一切众生。<a id="a-4R"></a>身净庄严。<a id="a-4S"></a>等观一切犹如一子。<a id="a-4T"></a>超出世间得佛智乐。<a id="a-4U"></a>调伏众生使乐深法。<a id="a-4V"></a>安住一切诸佛法中。<a id="a-4W"></a>令一切众生。<a id="a-4X"></a>庄严天人悉以清净智慧。<a id="a-4Y"></a>而自严饰。<a id="a-4Z"></a>令一切众生。<a id="a-4a"></a>身净庄严功德相门清净具足。<a id="a-4b"></a>令一切众生。<a id="a-4c"></a>妙相严身百福具好以自庄严。<a id="a-4d"></a>令一切众生。<a id="a-4e"></a>身相具足以诸相好。<a id="a-4f"></a>而自庄严。<a id="a-4g"></a>令一切众生。<a id="a-4h"></a>言辞庄严。<a id="a-4i"></a>皆悉具足无尽辩藏。<a id="a-4j"></a>令一切众生。<a id="a-4k"></a>以诸功德庄严音声。<a id="a-4l"></a>梵音清净微妙具足。<a id="a-4m"></a>令一切众生。<a id="a-4n"></a>皆悉志乐佛法庄严。<a id="a-4o"></a>听受正法诸佛欢喜。<a id="a-4p"></a>令一切众生。<a id="a-4q"></a>以心庄严而自庄严。<a id="a-4r"></a>念佛三昧普见诸佛。<a id="a-4s"></a>令一切众生。<a id="a-4t"></a>以诸陀罗尼庄严。<a id="a-4u"></a>而自庄严。<a id="a-4v"></a>得佛法明见诸佛法。<a id="a-4w"></a>令一切众生。<a id="a-4x"></a>以平等智庄严其心。<a id="a-4y"></a>以如来智庄严法身。<a id="a-4z"></a>是为菩萨摩诃萨惠施一切庄严具时善根回向。<a id="a-50"></a>令一切众生。<a id="a-51"></a>于无量佛法功德智慧庄严满足。<a id="a-52"></a>令一切众生。<a id="a-53"></a>舍离自大憍慢放逸。<a id="a-54"></a>菩萨摩诃萨。<a id="a-55"></a>为灌顶大王。<a id="a-56"></a>威力自在布施天冠髻中明珠。<a id="a-57"></a>给施一切。<a id="a-58"></a>摄取众生。<a id="a-59"></a>长养施心。<a id="a-5A"></a>以施熏心。<a id="a-5B"></a>向增上施。<a id="a-5C"></a>以施修慧。<a id="a-5D"></a>施修舍根。<a id="a-5E"></a>施修广觉。<a id="a-5F"></a>菩萨摩诃萨。<a id="a-5G"></a>施髻明珠时如是回向。<a id="a-5H"></a>以此善根。<a id="a-5I"></a>令一切众生。<a id="a-5J"></a>善受一切智灌顶法王。<a id="a-5K"></a>令一切众生具足顶相。<a id="a-5L"></a>获胜智顶得到彼岸。<a id="a-5M"></a>令一切众生。<a id="a-5N"></a>得胜智宝。<a id="a-5O"></a>究竟一切功德之顶。<a id="a-5P"></a>令一切众生。<a id="a-5Q"></a>悉得安住智慧宝顶。<a id="a-5R"></a>堪受一切敬心顶礼。<a id="a-5S"></a>令一切众生。<a id="a-5T"></a>皆悉冠冕智慧天冠。<a id="a-5U"></a>于一切法而得自在。<a id="a-5V"></a>令一切众生。<a id="a-5W"></a>以智慧明珠而系其顶。<a id="a-5X"></a>一切世间无能见顶。<a id="a-5Y"></a>令一切众生。<a id="a-5Z"></a>皆悉堪受敬心顶礼。<a id="a-5a"></a>具足慧顶照明佛法。<a id="a-5b"></a>令一切众生。<a id="a-5c"></a>成十力冠以冠其顶。<a id="a-5d"></a>智宝海藏清净具足。<a id="a-5e"></a>令一切众生。<a id="a-5f"></a>安住最上大地帝主。<a id="a-5g"></a>摧诸魔顶成最正觉。<a id="a-5h"></a>究竟具足如来十力。<a id="a-5i"></a>令一切众生。<a id="a-5j"></a>成胜顶王。<a id="a-5k"></a>得一切智顶最胜光明。<a id="a-5l"></a>是为菩萨摩诃萨舍天冠明珠善根回向。<a id="a-5m"></a>令一切众生。<a id="a-5n"></a>胜妙智慧皆悉清净。<a id="a-5o"></a>得净智慧摩尼宝冠。<a id="a-5p"></a>菩萨摩诃萨。<a id="a-5q"></a>见牢狱众生。<a id="a-5r"></a>受诸楚毒。<a id="a-5s"></a>或缚或打。<a id="a-5t"></a>闭在幽冥。<a id="a-5u"></a>杻械枷锁。<a id="a-5v"></a>拷掠流血。<a id="a-5w"></a>饥渴难忍。<a id="a-5x"></a>裸形羸瘦。<a id="a-5y"></a>被发覆身。<a id="a-5z"></a>受无量苦。<a id="a-60"></a>无能救者。<a id="a-61"></a>菩萨摩诃萨。<a id="a-62"></a>见如是等苦众生已。<a id="a-63"></a>或舍财宝妻子眷属。<a id="a-64"></a>或舍己身。<a id="a-65"></a>于彼狱中救苦众生。<a id="a-66"></a>如大悲菩萨善眼王。<a id="a-67"></a>菩萨摩诃萨。<a id="a-68"></a>于彼狱中出众生已。<a id="a-69"></a>随其所须而给施之。<a id="a-6A"></a>或以医药咒术。<a id="a-6B"></a>令彼安隐。<a id="a-6C"></a>先令欢喜。<a id="a-6D"></a>复为说法。<a id="a-6E"></a>皆悉安立不放逸善根。<a id="a-6F"></a>于正觉法心不退转。<a id="a-6G"></a>菩萨摩诃萨。<a id="a-6H"></a>救狱人时。<a id="a-6I"></a>如是回向。<a id="a-6J"></a>以此善根。<a id="a-6K"></a>令一切众生。<a id="a-6L"></a>解脱爱缚。<a id="a-6M"></a>令一切众生。<a id="a-6N"></a>断生死流到智慧彼岸。<a id="a-6O"></a>令一切众生。<a id="a-6P"></a>灭除痴冥得明净智。<a id="a-6Q"></a>拔众使根离诸尘垢。<a id="a-6R"></a>令一切众生。<a id="a-6S"></a>断三界缚得一切智。<a id="a-6T"></a>令一切众生。<a id="a-6U"></a>永灭结漏。<a id="a-6V"></a>得离烦恼地。<a id="a-6W"></a>无碍智慧。<a id="a-6X"></a>皆悉究竟到于彼岸。<a id="a-6Y"></a>令一切众生。<a id="a-6Z"></a>离爱慢缚。<a id="a-6a"></a>究竟成就离爱慢慧。<a id="a-6b"></a>令一切众生。<a id="a-6c"></a>脱诸欲缚。<a id="a-6d"></a>永离一切世间贪欲。<a id="a-6e"></a>住诸世间无所染着。<a id="a-6f"></a>令一切众生。<a id="a-6g"></a>得清净深心。<a id="a-6h"></a>常为诸佛之所守护。<a id="a-6i"></a>令一切众生。<a id="a-6j"></a>得无著无缚心。<a id="a-6k"></a>广大如法界。<a id="a-6l"></a>究竟如虚空。<a id="a-6m"></a>令一切众生。<a id="a-6n"></a>得菩萨神足。<a id="a-6o"></a>遍游诸刹调伏众生。<a id="a-6p"></a>舍离世间安住大乘。<a id="a-6q"></a>是为菩萨摩诃萨救苦众生善根回向。<a id="a-6r"></a>令一切众生。<a id="a-6s"></a>究竟如来智慧之地。<a id="a-6t"></a>菩萨摩诃萨。<a id="a-6u"></a>见送狱囚趣于死地。<a id="a-6v"></a>五种系缚。<a id="a-6w"></a>忧恼切心。<a id="a-6x"></a>命在须臾。<a id="a-6y"></a>众人围绕。<a id="a-6z"></a>舍阎浮提一切乐具。<a id="a-70"></a>永离亲爱渐之死地。<a id="a-71"></a>或以木贯置高标上。<a id="a-72"></a>或以刀割。<a id="a-73"></a>或以火焚。<a id="a-74"></a>或缠身油灌以火烧之。<a id="a-75"></a>受如是等无量诸苦。<a id="a-76"></a>菩萨摩诃萨。<a id="a-77"></a>见如是已。<a id="a-78"></a>自舍身命救彼苦难。<a id="a-79"></a>犹如持来菩萨胜进王菩萨等诸大菩萨。<a id="a-7A"></a>自舍己身受众楚毒。<a id="a-7B"></a>以救众生。<a id="a-7C"></a>作如是言。<a id="a-7D"></a>我当舍身以代彼命。<a id="a-7E"></a>设使苦痛过彼无量。<a id="a-7F"></a>悉当代受令其解脱。<a id="a-7G"></a>复作是念。<a id="a-7H"></a>见如是苦。<a id="a-7I"></a>而不代受。<a id="a-7J"></a>为失大利。<a id="a-7K"></a>何以故。<a id="a-7L"></a>我为众生故。<a id="a-7M"></a>救护众生故。<a id="a-7N"></a>发一切智菩提之心。<a id="a-7O"></a>是故舍身以代彼命。<a id="a-7P"></a>菩萨摩诃萨。<a id="a-7Q"></a>救苦人时。<a id="a-7R"></a>如是回向。<a id="a-7S"></a>以此善根。<a id="a-7T"></a>令一切众生。<a id="a-7U"></a>得无尽身命。<a id="a-7V"></a>永离炽然忧悲苦恼。<a id="a-7W"></a>令一切众生。<a id="a-7X"></a>依诸佛住。<a id="a-7Y"></a>受一切智力菩提记别。<a id="a-7Z"></a>令一切众生。<a id="a-7a"></a>救诸怖畏永离恶道。<a id="a-7b"></a>令一切众生。<a id="a-7c"></a>得一切命。<a id="a-7d"></a>永入不死智慧境界。<a id="a-7e"></a>令一切众生。<a id="a-7f"></a>远离怨敌。<a id="a-7g"></a>佛善知识常共摄护。<a id="a-7h"></a>令一切众生。<a id="a-7i"></a>舍离刀杖修行净业。<a id="a-7j"></a>令一切众生。<a id="a-7k"></a>离诸恐怖。<a id="a-7l"></a>坐菩提树下降伏魔军。<a id="a-7m"></a>令一切众生。<a id="a-7n"></a>离大众恐怖。<a id="a-7o"></a>于无上法中。<a id="a-7p"></a>得净无畏大师子吼。<a id="a-7q"></a>令一切众生。<a id="a-7r"></a>得无障碍师子智慧行清净业。<a id="a-7s"></a>令一切众生。<a id="a-7t"></a>到无畏处救护一切苦恼众生。<a id="a-7u"></a>是为菩萨摩诃萨自舍身命救彼死囚善根回向。<a id="a-7v"></a>令一切众生。<a id="a-7w"></a>离生死苦究竟佛乐。<a id="a-7x"></a>菩萨摩诃萨。<a id="a-7y"></a>见人来乞连肤顶发及髻明珠。<a id="a-7z"></a>菩萨是时欢喜施与。<a id="a-80"></a>如周罗宝王菩萨胜趣菩萨等诸大菩萨。<a id="a-81"></a>有人从乞连肤顶发及明珠时。<a id="a-82"></a>正心思惟不念余业。<a id="a-83"></a>离诸世间专乐寂静。<a id="a-84"></a>清净正念一切种智。<a id="a-85"></a>修正直心。<a id="a-86"></a>菩萨尔时手执利刀。<a id="a-87"></a>即割肤发合髻明珠。<a id="a-88"></a>右膝着地。<a id="a-89"></a>敬心合掌。<a id="a-8A"></a>正念三世诸佛菩萨所行。<a id="a-8B"></a>发大欢喜。<a id="a-8C"></a>直心清净。<a id="a-8D"></a>一切正法。<a id="a-8E"></a>充满意根。<a id="a-8F"></a>心不计苦。<a id="a-8G"></a>苦者是生灭法。<a id="a-8H"></a>是无常法。<a id="a-8I"></a>作是念已。<a id="a-8J"></a>除灭众苦。<a id="a-8K"></a>欢喜布施善根回向。<a id="a-8L"></a>令一切众生。<a id="a-8M"></a>得无见顶相。<a id="a-8N"></a>成就菩萨周罗尊塔。<a id="a-8O"></a>令一切众生。<a id="a-8P"></a>得绀青发。<a id="a-8Q"></a>得金刚发。<a id="a-8R"></a>得柔软发。<a id="a-8S"></a>悉能除灭诸烦恼患。<a id="a-8T"></a>令一切众生。<a id="a-8U"></a>得不乱发得光泽发。<a id="a-8V"></a>令一切众生。<a id="a-8W"></a>得柔软旋螺发。<a id="a-8X"></a>令一切众生。<a id="a-8Y"></a>得右旋发。<a id="a-8Z"></a>令一切众生。<a id="a-8a"></a>得佛相发。<a id="a-8b"></a>烦恼结习皆悉除灭。<a id="a-8c"></a>令一切众生。<a id="a-8d"></a>发出大光明普照十方。<a id="a-8e"></a>令一切众生。<a id="a-8f"></a>得佛清净不乱之发。<a id="a-8g"></a>令一切众生。<a id="a-8h"></a>得应供塔发。<a id="a-8i"></a>除灭恶心见如来发。<a id="a-8j"></a>令一切众生。<a id="a-8k"></a>发离诸尘垢。<a id="a-8l"></a>悉得如来无染着发。<a id="a-8m"></a>是为菩萨摩诃萨布施顶发及髻明珠善根回向。<a id="a-8n"></a>令一切众生。<a id="a-8o"></a>悉得究竟一切陀罗尼诸三昧门一切种智及佛十力。<a id="a-8p"></a>菩萨摩诃萨。<a id="a-8q"></a>布施眼时。<a id="a-8r"></a>如欢喜菩萨满月王菩萨等无量诸大菩萨。<a id="a-8s"></a>布施眼时。<a id="a-8t"></a>修施眼心。<a id="a-8u"></a>修慧眼心。<a id="a-8v"></a>得佛法眼心。<a id="a-8w"></a>向无上道心。<a id="a-8x"></a>究竟诸通心。<a id="a-8y"></a>专求智慧心。<a id="a-8z"></a>等三世菩萨。<a id="a-90"></a>修惠施心。<a id="a-91"></a>于乞眼者以爱眼观。<a id="a-92"></a>以无坏信心而施彼眼。<a id="a-93"></a>因生佛眼。<a id="a-94"></a>增广菩提摩诃衍心。<a id="a-95"></a>大慈大悲调伏六根。<a id="a-96"></a>菩萨摩诃萨。<a id="a-97"></a>修如是心。<a id="a-98"></a>以眼惠施。<a id="a-99"></a>常乐施与。<a id="a-9A"></a>建立正法。<a id="a-9B"></a>舍离世间欢乐放逸。<a id="a-9C"></a>厌离五欲。<a id="a-9D"></a>乐菩提心。<a id="a-9E"></a>随彼所求悉满其愿。<a id="a-9F"></a>长养平等无二布施。<a id="a-9G"></a>随彼所须悉能施与。<a id="a-9H"></a>善根回向。<a id="a-9I"></a>令一切众生。<a id="a-9J"></a>眼得开明为世作眼。<a id="a-9K"></a>令一切众生。<a id="a-9L"></a>得无障眼开广智藏。<a id="a-9M"></a>令一切众生得净肉眼。<a id="a-9N"></a>一切世间无能坏者。<a id="a-9O"></a>令一切众生。<a id="a-9P"></a>得净天眼。<a id="a-9Q"></a>悉见众生死此生彼。<a id="a-9R"></a>令一切众生。<a id="a-9S"></a>得净法眼。<a id="a-9T"></a>能随顺入如来境界。<a id="a-9U"></a>令一切众生。<a id="a-9V"></a>得净慧眼。<a id="a-9W"></a>分别了知一切世间。<a id="a-9X"></a>令一切众生。<a id="a-9Y"></a>得净佛眼。<a id="a-9Z"></a>悉能觉悟一切诸法。<a id="a-9a"></a>令一切众生。<a id="a-9b"></a>得普净眼。<a id="a-9c"></a>究竟境界无所障碍。<a id="a-9d"></a>令一切众生。<a id="a-9e"></a>除灭痴曀得清净眼。<a id="a-9f"></a>了众生界空无所有。<a id="a-9g"></a>令一切众生。<a id="a-9h"></a>得无障眼。<a id="a-9i"></a>得到如来十力胜处。<a id="a-9j"></a>是为菩萨摩诃萨布施眼时善根回向。<a id="a-9k"></a>令一切众生。<a id="a-9l"></a>得一切智眼。<a id="a-9m"></a>菩萨摩诃萨。<a id="a-9n"></a>布施耳时。<a id="a-9o"></a>如胜王菩萨胜无怨菩萨布施耳时。<a id="a-9p"></a>修菩萨行生如来家。<a id="a-9q"></a>修习诸佛所行布施。<a id="a-9r"></a>正念一切菩萨净行。<a id="a-9s"></a>随顺诸佛菩提。<a id="a-9t"></a>出生清净诸根智慧功德。<a id="a-9u"></a>观察世间无坚固者。<a id="a-9v"></a>令一切众生。<a id="a-9w"></a>常见一切诸佛菩萨。<a id="a-9x"></a>自于己身无所染着。<a id="a-9y"></a>随顺正念一切佛法。<a id="a-9z"></a>菩萨摩诃萨。<a id="a-A0"></a>布施耳时。<a id="a-A1"></a>其心寂静调伏诸根。<a id="a-A2"></a>免济众生崄难旷野。<a id="a-A3"></a>生智慧灯功德。<a id="a-A4"></a>成就檀波罗蜜海。<a id="a-A5"></a>施心成满。<a id="a-A6"></a>知义知法。<a id="a-A7"></a>明识诸道。<a id="a-A8"></a>得智慧行。<a id="a-A9"></a>于法自在。<a id="a-AA"></a>以不坚固身。<a id="a-AB"></a>易坚固身。<a id="a-AC"></a>菩萨摩诃萨。<a id="a-AD"></a>布施耳时。<a id="a-AE"></a>如是回向。<a id="a-AF"></a>以此善根。<a id="a-AG"></a>令一切众生。<a id="a-AH"></a>得无碍耳。<a id="a-AI"></a>悉能普闻无量法音。<a id="a-AJ"></a>了达无碍。<a id="a-AK"></a>令一切众生。<a id="a-AL"></a>得无碍耳。<a id="a-AM"></a>分别了知无量音声。<a id="a-AN"></a>令一切众生。<a id="a-AO"></a>得无对耳。<a id="a-AP"></a>得佛净耳。<a id="a-AQ"></a>令一切众生。<a id="a-AR"></a>得清净耳。<a id="a-AS"></a>解了耳根空无所有。<a id="a-AT"></a>令一切众生。<a id="a-AU"></a>得广大耳。<a id="a-AV"></a>皆悉寂静识无所起。<a id="a-AW"></a>令一切众生。<a id="a-AX"></a>得法界等耳。<a id="a-AY"></a>能善闻持一切佛法。<a id="a-AZ"></a>令一切众生。<a id="a-Aa"></a>得无著耳。<a id="a-Ab"></a>悉能分别无碍诸法。<a id="a-Ac"></a>令一切众生。<a id="a-Ad"></a>得无坏耳。<a id="a-Ae"></a>一切异论无能坏者。<a id="a-Af"></a>令一切众生。<a id="a-Ag"></a>得周普耳。<a id="a-Ah"></a>广大清净。<a id="a-Ai"></a>令一切众生。<a id="a-Aj"></a>得天耳佛耳。<a id="a-Ak"></a>是为菩萨摩诃萨布施耳时善根回向。<a id="a-Al"></a>令一切众生。<a id="a-Am"></a>得清净耳。<a id="a-An"></a>菩萨摩诃萨。<a id="a-Ao"></a>布施鼻时。<a id="a-Ap"></a>清净如是回向。<a id="a-Aq"></a>以此善根。<a id="a-Ar"></a>令一切众生。<a id="a-As"></a>得如来鼻相。<a id="a-At"></a>得善相鼻。<a id="a-Au"></a>得爱乐鼻。<a id="a-Av"></a>得清净鼻。<a id="a-Aw"></a>得随顺鼻。<a id="a-Ax"></a>得高好鼻。<a id="a-Ay"></a>得伏怨鼻。<a id="a-Az"></a>得如来鼻。<a id="a-B0"></a>令一切众生。<a id="a-B1"></a>得端正面门。<a id="a-B2"></a>得一切法门。<a id="a-B3"></a>得无碍门。<a id="a-B4"></a>得善现门。<a id="a-B5"></a>得无厌门。<a id="a-B6"></a>得清净门。<a id="a-B7"></a>得离恶门。<a id="a-B8"></a>得诸如来圆满面门。<a id="a-B9"></a>得一切门。<a id="a-BA"></a>得善乐无量门。<a id="a-BB"></a>是为菩萨摩诃萨布施鼻时善根回向。<a id="a-BC"></a>令一切众生。<a id="a-BD"></a>究竟得入诸佛法中。<a id="a-BE"></a>令一切众生。<a id="a-BF"></a>摄取十方诸佛正法。<a id="a-BG"></a>令一切众生。<a id="a-BH"></a>分别深解诸佛妙法。<a id="a-BI"></a>令一切众生。<a id="a-BJ"></a>于诸佛法得到彼岸。<a id="a-BK"></a>令一切众生。<a id="a-BL"></a>常见诸佛。<a id="a-BM"></a>令一切众生。<a id="a-BN"></a>得诸如来无量法门。<a id="a-BO"></a>令一切众生。<a id="a-BP"></a>得究竟清净。<a id="a-BQ"></a>令一切众生。<a id="a-BR"></a>得佛法明普照诸法。<a id="a-BS"></a>令一切众生。<a id="a-BT"></a>得严净佛刹。<a id="a-BU"></a>令一切众生。<a id="a-BV"></a>得佛坚固不可坏身。<a id="a-BW"></a>是为菩萨摩诃萨布施鼻时善根回向。</p>
  <p id="aBX">菩萨摩诃萨。<a id="a-BY"></a>安住自在大王地时。<a id="a-BZ"></a>能以牙齿布施众生。<a id="a-Ba"></a>如华齿王菩萨六牙白象王菩萨。<a id="a-Bb"></a>布施齿时。<a id="a-Bc"></a>获难得心。<a id="a-Bd"></a>如优昙华。<a id="a-Be"></a>清净施心。<a id="a-Bf"></a>无尽施心。<a id="a-Bg"></a>不浊施心。<a id="a-Bh"></a>无著施心。<a id="a-Bi"></a>无量施心。<a id="a-Bj"></a>调伏舍诸根心。<a id="a-Bk"></a>一切施心。<a id="a-Bl"></a>一切智愿心。<a id="a-Bm"></a>安隐众生心。<a id="a-Bn"></a>成就施心。<a id="a-Bo"></a>大施心。<a id="a-Bp"></a>胜施心。<a id="a-Bq"></a>身之要用牙齿为最。<a id="a-Br"></a>己所宝重。<a id="a-Bs"></a>众所叹惜。<a id="a-Bt"></a>而能惠施诸乞求者。<a id="a-Bu"></a>菩萨摩诃萨。<a id="a-Bv"></a>安住此法。<a id="a-Bw"></a>舍牙齿时。<a id="a-Bx"></a>如是回向。<a id="a-By"></a>以此善根。<a id="a-Bz"></a>令一切众生。<a id="a-C0"></a>得白净利牙。<a id="a-C1"></a>成最胜塔受天人供。<a id="a-C2"></a>令一切众生。<a id="a-C3"></a>得佛齐密无间齿相。<a id="a-C4"></a>令一切众生。<a id="a-C5"></a>行调伏心。<a id="a-C6"></a>进趣菩萨诸波罗蜜。<a id="a-C7"></a>令一切众生。<a id="a-C8"></a>口齿清净显现明白。<a id="a-C9"></a>令一切众生。<a id="a-CA"></a>念庄严口。<a id="a-CB"></a>牙相成就开现鲜洁。<a id="a-CC"></a>令一切众生。<a id="a-CD"></a>含齿四十。<a id="a-CE"></a>常出无量清净妙香。<a id="a-CF"></a>令一切众生。<a id="a-CG"></a>得安住旋牙。<a id="a-CH"></a>华色庄严。<a id="a-CI"></a>能调伏心。<a id="a-CJ"></a>令一切众生。<a id="a-CK"></a>得清净牙。<a id="a-CL"></a>能放无量亿千光明。<a id="a-CM"></a>鲜洁圆满普照十方。<a id="a-CN"></a>令一切众生。<a id="a-CO"></a>得徐嚼牙。<a id="a-CP"></a>饭入口回。<a id="a-CQ"></a>粒粒皆碎。<a id="a-CR"></a>无所味着。<a id="a-CS"></a>为上福田。<a id="a-CT"></a>令一切众生。<a id="a-CU"></a>得胜妙牙。<a id="a-CV"></a>放无量色光。<a id="a-CW"></a>授菩提记。<a id="a-CX"></a>是为菩萨摩诃萨施牙齿时善根回向。<a id="a-CY"></a>令一切众生。<a id="a-CZ"></a>得无碍严净诸法智慧。<a id="a-Ca"></a>菩萨摩诃萨。<a id="a-Cb"></a>若有人来从乞舌时。<a id="a-Cc"></a>于乞求者柔软语。<a id="a-Cd"></a>爱语。<a id="a-Ce"></a>慈愍心语。<a id="a-Cf"></a>生抚慰心。<a id="a-Cg"></a>如善口王菩萨不退转菩萨。<a id="a-Ch"></a>及余无量菩萨摩诃萨等。<a id="a-Ci"></a>于诸趣中受无量生时。<a id="a-Cj"></a>有乞舌者。<a id="a-Ck"></a>先安乞人处师子座舍己舌时。<a id="a-Cl"></a>以欢喜心。<a id="a-Cm"></a>不坏心。<a id="a-Cn"></a>无嫌恨心。<a id="a-Co"></a>大心。<a id="a-Cp"></a>生佛家心。<a id="a-Cq"></a>建立菩萨家心。<a id="a-Cr"></a>不浊心。<a id="a-Cs"></a>勇猛精进心。<a id="a-Ct"></a>不着自身心。<a id="a-Cu"></a>无怨敌心。<a id="a-Cv"></a>以右膝着地。<a id="a-Cw"></a>出舌示已。<a id="a-Cx"></a>作柔软语。<a id="a-Cy"></a>爱语。<a id="a-Cz"></a>慈愍心语。<a id="a-D0"></a>谓乞者言。<a id="a-D1"></a>汝取我舌。<a id="a-D2"></a>随意所用充满汝意。<a id="a-D3"></a>菩萨摩诃萨。<a id="a-D4"></a>布施舌时如是回向。<a id="a-D5"></a>以此善根。<a id="a-D6"></a>令一切众生。<a id="a-D7"></a>得广长舌相。<a id="a-D8"></a>能出一切具足音声。<a id="a-D9"></a>令一切众生。<a id="a-DA"></a>得覆面舌相。<a id="a-DB"></a>所言无二皆悉诚实。<a id="a-DC"></a>令一切众生舌。<a id="a-DD"></a>能遍覆一切佛刹。<a id="a-DE"></a>示现诸佛自在神力。<a id="a-DF"></a>令一切众生。<a id="a-DG"></a>得软薄舌。<a id="a-DH"></a>宣通清净第一上味。<a id="a-DI"></a>令一切众生。<a id="a-DJ"></a>得正语舌。<a id="a-DK"></a>有所言说。<a id="a-DL"></a>一切欢喜疑网悉除。<a id="a-DM"></a>令一切众生。<a id="a-DN"></a>得净光舌。<a id="a-DO"></a>能放不可说百千亿那由他光明。<a id="a-DP"></a>令一切众生。<a id="a-DQ"></a>得决定语。<a id="a-DR"></a>善能分别无尽法藏。<a id="a-DS"></a>令一切众生。<a id="a-DT"></a>得净胜舌。<a id="a-DU"></a>善众言音究竟教化。<a id="a-DV"></a>令一切众生。<a id="a-DW"></a>得音声智。<a id="a-DX"></a>善能随顺入语言海。<a id="a-DY"></a>令一切众生。<a id="a-DZ"></a>善能演说一切诸法。<a id="a-Da"></a>于诸语言出生智慧。<a id="a-Db"></a>得到彼岸。<a id="a-Dc"></a>是为菩萨摩诃萨布施舌时善根回向。<a id="a-Dd"></a>令一切众生。<a id="a-De"></a>得无碍智诸愿满足。<a id="a-Df"></a>菩萨摩诃萨。<a id="a-Dg"></a>若有众生来乞头时。<a id="a-Dh"></a>如无上智菩萨。<a id="a-Di"></a>善男子。<a id="a-Dj"></a>迦葉王菩萨。<a id="a-Dk"></a>如是等无量诸大菩萨。<a id="a-Dl"></a>布施头时。<a id="a-Dm"></a>欲得一切妙智慧首。<a id="a-Dn"></a>欲得无上菩提之首。<a id="a-Do"></a>救护众生。<a id="a-Dp"></a>欲见一切诸妙法首。<a id="a-Dq"></a>欲见一切净智慧首。<a id="a-Dr"></a>欲具一切无碍法首。<a id="a-Ds"></a>欲见最胜妙首之地。<a id="a-Dt"></a>欲得胜智慧首。<a id="a-Du"></a>一切众生皆悉爱念。<a id="a-Dv"></a>欲具智慧正法藏首。<a id="a-Dw"></a>一切众生所不能睹。<a id="a-Dx"></a>欲得十力大智慧王。<a id="a-Dy"></a>欲得满足一切诸法自在之首。<a id="a-Dz"></a>一切世间所不能坏。<a id="a-E0"></a>菩萨摩诃萨。<a id="a-E1"></a>住是法住。<a id="a-E2"></a>则学一切诸佛所学。<a id="a-E3"></a>深信诸佛长养善根。<a id="a-E4"></a>有来求者。<a id="a-E5"></a>充满其意悉令欢喜。<a id="a-E6"></a>菩萨心净欢喜施与。<a id="a-E7"></a>爱乐佛法。<a id="a-E8"></a>得清净明。<a id="a-E9"></a>安住菩提。<a id="a-EA"></a>心不退转。<a id="a-EB"></a>能行大舍。<a id="a-EC"></a>诸根欢悦。<a id="a-ED"></a>增长妙法。<a id="a-EE"></a>正直善心能广大施。<a id="a-EF"></a>菩萨布施头时。<a id="a-EG"></a>如是回向。<a id="a-EH"></a>以此善根。<a id="a-EI"></a>令一切众生。<a id="a-EJ"></a>得如来首。<a id="a-EK"></a>一切世间无能见顶。<a id="a-EL"></a>于一切处所不能坏。<a id="a-EM"></a>出过一切诸世界上。<a id="a-EN"></a>顶相具足旋发庄严。<a id="a-EO"></a>一切世间所未曾有。<a id="a-EP"></a>得佛首相严胜殊特。<a id="a-EQ"></a>令一切众生。<a id="a-ER"></a>得智慧首。<a id="a-ES"></a>最胜首清净首。<a id="a-ET"></a>具智慧首。<a id="a-EU"></a>是为菩萨摩诃萨布施头时善根回向。<a id="a-EV"></a>令一切众生。<a id="a-EW"></a>具足胜法。<a id="a-EX"></a>逮得无上大智慧首。<a id="a-EY"></a>菩萨摩诃萨。<a id="a-EZ"></a>施众生手足。<a id="a-Ea"></a>如勇猛王菩萨无畏菩萨。<a id="a-Eb"></a>如是等无量菩萨摩诃萨。<a id="a-Ec"></a>于诸趣中无量生处。<a id="a-Ed"></a>布施手足。<a id="a-Ee"></a>修信心手。<a id="a-Ef"></a>常行正法饶益众生。<a id="a-Eg"></a>威仪庠序。<a id="a-Eh"></a>宝手为首。<a id="a-Ei"></a>无著施手。<a id="a-Ej"></a>菩萨所行真实不虚。<a id="a-Ek"></a>施心广大建立善根。<a id="a-El"></a>远离悭贪具菩萨行。<a id="a-Em"></a>于如来所得不坏信。<a id="a-En"></a>除灭恶道成就菩提。<a id="a-Eo"></a>菩萨摩诃萨。<a id="a-Ep"></a>施手足时。<a id="a-Eq"></a>以无量无边旷大之心。<a id="a-Er"></a>开净法门。<a id="a-Es"></a>入诸佛海。<a id="a-Et"></a>见一切佛。<a id="a-Eu"></a>成就施手。<a id="a-Ev"></a>满众生意。<a id="a-Ew"></a>悉能受持一切种智菩提诸愿。<a id="a-Ex"></a>修清净心。<a id="a-Ey"></a>离烦恼缠。<a id="a-Ez"></a>得智身法身。<a id="a-F0"></a>无断无坏。<a id="a-F1"></a>不可磨灭。<a id="a-F2"></a>一切魔业不能倾动。<a id="a-F3"></a>亲近善知识。<a id="a-F4"></a>修习一切菩萨布施之所出生。<a id="a-F5"></a>菩萨摩诃萨。<a id="a-F6"></a>一切智境界。<a id="a-F7"></a>施手足时。<a id="a-F8"></a>如是回向。<a id="a-F9"></a>以此善根。<a id="a-FA"></a>令一切众生。<a id="a-FB"></a>悉得宝手具神通力。<a id="a-FC"></a>成宝手已。<a id="a-FD"></a>各相敬重生福田心。<a id="a-FE"></a>以种种宝更相供养。<a id="a-FF"></a>又以众宝庄严。<a id="a-FG"></a>供一切佛。<a id="a-FH"></a>兴妙宝云遍诸佛刹。<a id="a-FI"></a>令一切众生。<a id="a-FJ"></a>修习慈悲不相恼害。<a id="a-FK"></a>游诸佛刹安住无畏。<a id="a-FL"></a>以少方便究竟神足。<a id="a-FM"></a>以宝手。<a id="a-FN"></a>香手。<a id="a-FO"></a>衣手。<a id="a-FP"></a>盖手。<a id="a-FQ"></a>鬘手。<a id="a-FR"></a>华手。<a id="a-FS"></a>末香手。<a id="a-FT"></a>庄严具手。<a id="a-FU"></a>无量华手。<a id="a-FV"></a>无量香手。<a id="a-FW"></a>普手。<a id="a-FX"></a>以神通力诣诸佛刹。<a id="a-FY"></a>供养诸佛。<a id="a-FZ"></a>能以一手。<a id="a-Fa"></a>遍摩一切诸佛世界。<a id="a-Fb"></a>能以神足自在之手。<a id="a-Fc"></a>持一切众生。<a id="a-Fd"></a>手相成就放无量光。<a id="a-Fe"></a>能以一手普覆众生。<a id="a-Ff"></a>得佛缦网手足相好。<a id="a-Fg"></a>是为菩萨摩诃萨大回向手普覆众生。<a id="a-Fh"></a>令一切众生。<a id="a-Fi"></a>志常乐求无上菩提。<a id="a-Fj"></a>令一切众生。<a id="a-Fk"></a>出生无量功德大海。<a id="a-Fl"></a>得忍辱心。<a id="a-Fm"></a>见来求者皆大欢喜。<a id="a-Fn"></a>观无厌足。<a id="a-Fo"></a>入深法海。<a id="a-Fp"></a>逮得诸佛所共善根。<a id="a-Fq"></a>是为菩萨摩诃萨施手足时善根回向。</p>
  <p id="aFr">菩萨摩诃萨。<a id="a-Fs"></a>坏身出血布施众生。<a id="a-Ft"></a>如法手菩萨喜心王菩萨等。<a id="a-Fu"></a>无量菩萨摩诃萨。<a id="a-Fv"></a>于诸趣中无量生处于乞求者。<a id="a-Fw"></a>坏身出血。<a id="a-Fx"></a>而布施之。<a id="a-Fy"></a>以萨婆若心施。<a id="a-Fz"></a>喜菩提心施。<a id="a-G0"></a>乐修菩萨行心施。<a id="a-G1"></a>不计苦痛心施。<a id="a-G2"></a>于来乞者无慊恨心施。<a id="a-G3"></a>趣向一切菩萨心施。<a id="a-G4"></a>长养一切菩萨心施。<a id="a-G5"></a>增广菩萨善心施。<a id="a-G6"></a>以不退转心施。<a id="a-G7"></a>不休息心施。<a id="a-G8"></a>不惜己心施。<a id="a-G9"></a>菩萨摩诃萨。<a id="a-GA"></a>坏身出血布施时。<a id="a-GB"></a>如是回向。<a id="a-GC"></a>以此善根。<a id="a-GD"></a>令一切众生。<a id="a-GE"></a>具足菩萨法身智身。<a id="a-GF"></a>令一切众生。<a id="a-GG"></a>成就微密金刚之身。<a id="a-GH"></a>令一切众生。<a id="a-GI"></a>得无尽身清净不坏。<a id="a-GJ"></a>令一切众生。<a id="a-GK"></a>得现化身。<a id="a-GL"></a>遍满十方一切世间。<a id="a-GM"></a>令一切众生。<a id="a-GN"></a>得可乐身。<a id="a-GO"></a>明净鲜洁不可沮坏。<a id="a-GP"></a>令一切众生。<a id="a-GQ"></a>得法界生身。<a id="a-GR"></a>于如来身无所染着。<a id="a-GS"></a>令一切众生。<a id="a-GT"></a>得宝光明身无能坏者。<a id="a-GU"></a>令一切众生。<a id="a-GV"></a>得智藏身。<a id="a-GW"></a>于不死法而得自在。<a id="a-GX"></a>令一切众生。<a id="a-GY"></a>得宝海身。<a id="a-GZ"></a>一切众生所见不虚。<a id="a-Ga"></a>令一切众生。<a id="a-Gb"></a>得虚空等身。<a id="a-Gc"></a>于诸世间。<a id="a-Gd"></a>无所染着。<a id="a-Ge"></a>是为菩萨摩诃萨坏身出血布施善根。<a id="a-Gf"></a>大乘心回向。<a id="a-Gg"></a>清净心回向。<a id="a-Gh"></a>大心回向。<a id="a-Gi"></a>欢喜心回向。<a id="a-Gj"></a>大欢喜心回向。<a id="a-Gk"></a>无厌心回向。<a id="a-Gl"></a>安乐心回向。<a id="a-Gm"></a>不浊心善根回向。<a id="a-Gn"></a>菩萨摩诃萨。<a id="a-Go"></a>见有人来乞髓肉时。<a id="a-Gp"></a>欢喜软语。<a id="a-Gq"></a>谓乞者言。<a id="a-Gr"></a>我身髓肉随意取用。<a id="a-Gs"></a>如饶益菩萨一切施王菩萨等。<a id="a-Gt"></a>无量菩萨摩诃萨。<a id="a-Gu"></a>于诸趣中无量生处。<a id="a-Gv"></a>舍髓肉时心大欢喜。<a id="a-Gw"></a>施心深广不可测量。<a id="a-Gx"></a>一切菩萨所修习心。<a id="a-Gy"></a>无上大乘妙善根心。<a id="a-Gz"></a>舍离尘垢正直胜心。<a id="a-H0"></a>于来求者施无尽心。<a id="a-H1"></a>能舍自己爱重身心。<a id="a-H2"></a>一向专求无量善根妙功德宝所覆之心。<a id="a-H3"></a>菩萨所行无厌足心。<a id="a-H4"></a>大布施心。<a id="a-H5"></a>离疑惑心。<a id="a-H6"></a>于来乞者所布施物无中悔心。<a id="a-H7"></a>分别布施不求报心。<a id="a-H8"></a>平等布施无选择心。<a id="a-H9"></a>菩萨摩诃萨。<a id="a-HA"></a>施髓肉时。<a id="a-HB"></a>于诸佛所生尊父心。<a id="a-HC"></a>令一切众生。<a id="a-HD"></a>清净安住严净现在诸世界中一切佛刹。<a id="a-HE"></a>大悲现前救护众生。<a id="a-HF"></a>菩提现前十力明观三世。<a id="a-HG"></a>菩萨现前满足善根。<a id="a-HH"></a>无畏现前大师子吼。<a id="a-HI"></a>三世现前智慧平等。<a id="a-HJ"></a>一切世间现前尽未来际修菩萨愿。<a id="a-HK"></a>无忧现前修习无数诸菩萨行。<a id="a-HL"></a>菩萨摩诃萨。<a id="a-HM"></a>施髓肉时。<a id="a-HN"></a>如是回向。<a id="a-HO"></a>以此善根。<a id="a-HP"></a>令一切众生。<a id="a-HQ"></a>得金刚藏不可坏身。<a id="a-HR"></a>令一切众生。<a id="a-HS"></a>得微密身无有疏漏。<a id="a-HT"></a>令一切众生。<a id="a-HU"></a>得佛清净庄严如意法身。<a id="a-HV"></a>令一切众生。<a id="a-HW"></a>得百福德身。<a id="a-HX"></a>三十二相而自庄严。<a id="a-HY"></a>令一切众生。<a id="a-HZ"></a>得八十种好妙庄严身。<a id="a-Ha"></a>具足十力不可断坏。<a id="a-Hb"></a>令一切众生。<a id="a-Hc"></a>逮得如来常住妙身。<a id="a-Hd"></a>不可测量。<a id="a-He"></a>令一切众生。<a id="a-Hf"></a>得最胜身。<a id="a-Hg"></a>一切诸魔所不能坏。<a id="a-Hh"></a>令一切众生。<a id="a-Hi"></a>悉得一身等三世佛。<a id="a-Hj"></a>令一切众生。<a id="a-Hk"></a>得无碍身。<a id="a-Hl"></a>微妙清净满虚空界。<a id="a-Hm"></a>令一切众生。<a id="a-Hn"></a>得菩萨藏身。<a id="a-Ho"></a>悉能含受一切众生。<a id="a-Hp"></a>是为菩萨摩诃萨布施髓肉一切智境界心善根回向。<a id="a-Hq"></a>令一切众生。<a id="a-Hr"></a>得佛常住无量法身。<a id="a-Hs"></a>菩萨摩诃萨。<a id="a-Ht"></a>见有众生来从乞心。<a id="a-Hu"></a>如无忧厌菩萨不动王菩萨。<a id="a-Hv"></a>如是等无量菩萨摩诃萨。<a id="a-Hw"></a>见有人来从乞心时。<a id="a-Hx"></a>欢喜施与。<a id="a-Hy"></a>学不断施心。<a id="a-Hz"></a>一切无尽施心。<a id="a-I0"></a>大檀波罗蜜心。<a id="a-I1"></a>到檀波罗蜜彼岸心。<a id="a-I2"></a>学一切菩萨行布施心。<a id="a-I3"></a>于一切施得无尽心。<a id="a-I4"></a>修习一切大布施心。<a id="a-I5"></a>建立一切菩萨施心。<a id="a-I6"></a>现前正念诸佛施心。<a id="a-I7"></a>充满一切来求施心。<a id="a-I8"></a>菩萨摩诃萨。<a id="a-I9"></a>布施心时。<a id="a-IA"></a>以清净心施。<a id="a-IB"></a>以度脱一切众生心施。<a id="a-IC"></a>以十力菩提境界心施。<a id="a-ID"></a>以满足大愿心施。<a id="a-IE"></a>以修习菩萨行心施。<a id="a-IF"></a>以得萨婆若心施。<a id="a-IG"></a>以不舍本愿心施。<a id="a-IH"></a>以此善根回向众生。<a id="a-II"></a>令一切众生。<a id="a-IJ"></a>得金刚藏心。<a id="a-IK"></a>一切金刚围山所不能坏。<a id="a-IL"></a>得金刚庄严心。<a id="a-IM"></a>离恐怖心。<a id="a-IN"></a>不可胜心。<a id="a-IO"></a>一切世间无能尽心。<a id="a-IP"></a>勇健胜幢智慧藏心。<a id="a-IQ"></a>大那罗延高胜幢心。<a id="a-IR"></a>众生大海不可尽心。<a id="a-IS"></a>不可沮坏那罗延藏心。<a id="a-IT"></a>悉能坏散诸魔魔业魔军众心。<a id="a-IU"></a>威武勇健大丈夫心。<a id="a-IV"></a>无恐怖心。<a id="a-IW"></a>大誓庄严胜坚固心。<a id="a-IX"></a>最胜生菩萨心。<a id="a-IY"></a>具诸佛法菩提庄严心。<a id="a-IZ"></a>坐菩提树成就一切如来正法离诸愚痴一切种智正觉之心。<a id="a-Ia"></a>具十力心。<a id="a-Ib"></a>是为菩萨摩诃萨施心善根回向众生。<a id="a-Ic"></a>令一切众生。<a id="a-Id"></a>具足无著十力之心。<a id="a-Ie"></a>菩萨摩诃萨。<a id="a-If"></a>见有人来乞肠肾肝肺时。<a id="a-Ig"></a>如难胜菩萨灭恶自在王菩萨。<a id="a-Ih"></a>如是等无量菩萨摩诃萨。<a id="a-Ii"></a>见有人来乞肠肾肝肺。<a id="a-Ij"></a>见已欢喜。<a id="a-Ik"></a>以爱眼观起菩提爱。<a id="a-Il"></a>随彼所乐悉满其意。<a id="a-Im"></a>欢喜施与心不中悔。<a id="a-In"></a>正念观察。<a id="a-Io"></a>于不坚固身取坚固身。<a id="a-Ip"></a>我此秽身虎狼狐狗众兽所食。<a id="a-Iq"></a>此身无常可弃舍物。<a id="a-Ir"></a>菩萨摩诃萨。<a id="a-Is"></a>如是观已。<a id="a-It"></a>敬心谛视来乞求者。<a id="a-Iu"></a>复作是念。<a id="a-Iv"></a>我若不施。<a id="a-Iw"></a>不得不坚固中坚固。<a id="a-Ix"></a>无常中常。<a id="a-Iy"></a>不净中净。<a id="a-Iz"></a>菩萨摩诃萨。<a id="a-J0"></a>如是正念。<a id="a-J1"></a>则能开发清净直心。<a id="a-J2"></a>解真实法。<a id="a-J3"></a>于来乞者。<a id="a-J4"></a>生善知识心能教化。<a id="a-J5"></a>我不坚固中而取坚固。<a id="a-J6"></a>菩萨摩诃萨。<a id="a-J7"></a>作是念已。<a id="a-J8"></a>以此善根回向众生。<a id="a-J9"></a>令一切众生。<a id="a-JA"></a>得内外清净智慧藏身。<a id="a-JB"></a>令一切众生。<a id="a-JC"></a>得智慧藏腹。<a id="a-JD"></a>悉能受持一切智愿。<a id="a-JE"></a>令一切众生。<a id="a-JF"></a>得清净身见者无厌。<a id="a-JG"></a>演放坚固妙香光明。<a id="a-JH"></a>普熏十方。<a id="a-JI"></a>令一切众生。<a id="a-JJ"></a>逮得如来腹不现相。<a id="a-JK"></a>身宜相称肢节具足。<a id="a-JL"></a>令一切众生。<a id="a-JM"></a>得法味食长养智身。<a id="a-JN"></a>具佛法爱柔软充满。<a id="a-JO"></a>令一切众生。<a id="a-JP"></a>得无尽身安住法身。<a id="a-JQ"></a>令一切众生。<a id="a-JR"></a>得内清净总持藏身。<a id="a-JS"></a>一切辩明普照诸法。<a id="a-JT"></a>令一切众生。<a id="a-JU"></a>得清净身。<a id="a-JV"></a>内外悉净。<a id="a-JW"></a>令一切众生。<a id="a-JX"></a>得如来智修习行身。<a id="a-JY"></a>普雨甘露智慧法雨。<a id="a-JZ"></a>令一切众生。<a id="a-Ja"></a>悉得内身清净寂静外身。<a id="a-Jb"></a>能为众生作智慧幢王。<a id="a-Jc"></a>照明一切。<a id="a-Jd"></a>是为菩萨摩诃萨施肠肾肝肺善根回向众生。<a id="a-Je"></a>令一切众生。<a id="a-Jf"></a>悉得内外清净之身。<a id="a-Jg"></a>安住坚固无障碍智菩萨摩诃萨。<a id="a-Jh"></a>见有来乞肢节诸骨。<a id="a-Ji"></a>如法藏菩萨夜光菩萨。<a id="a-Jj"></a>如是等无量菩萨摩诃萨。<a id="a-Jk"></a>施肢节骨。<a id="a-Jl"></a>见来求者。<a id="a-Jm"></a>生大欢喜心。<a id="a-Jn"></a>明净心。<a id="a-Jo"></a>寂静心慈心安。<a id="a-Jp"></a>乐心无所。<a id="a-Jq"></a>着心。<a id="a-Jr"></a>清净心。<a id="a-Js"></a>于来乞者生满愿心。<a id="a-Jt"></a>菩萨摩诃萨。<a id="a-Ju"></a>以施肢节所摄善根回向众生。<a id="a-Jv"></a>令一切众生。<a id="a-Jw"></a>得如化身。<a id="a-Jx"></a>永离世间骨血肉身。<a id="a-Jy"></a>令一切众生。<a id="a-Jz"></a>得金刚力身。<a id="a-K0"></a>无能坏者。<a id="a-K1"></a>无能胜者。<a id="a-K2"></a>令一切众生。<a id="a-K3"></a>得萨婆若力。<a id="a-K4"></a>具足法身。<a id="a-K5"></a>从无缚无著法界出生。<a id="a-K6"></a>令一切众生。<a id="a-K7"></a>得智力身。<a id="a-K8"></a>诸根坚固不可断坏。<a id="a-K9"></a>令一切众生。<a id="a-KA"></a>得法力身。<a id="a-KB"></a>智力自在到于彼岸。<a id="a-KC"></a>令一切众生。<a id="a-KD"></a>得坚固身不可坏散。<a id="a-KE"></a>令一切众生。<a id="a-KF"></a>得随应化身。<a id="a-KG"></a>善能调伏成熟众生。<a id="a-KH"></a>令一切众生。<a id="a-KI"></a>得智熏身。<a id="a-KJ"></a>具那罗延肢节庄严。<a id="a-KK"></a>令一切众生。<a id="a-KL"></a>得坚固流注不断绝身。<a id="a-KM"></a>究竟永离一切疲倦。<a id="a-KN"></a>令一切众生。<a id="a-KO"></a>得安住力身悉皆具足勇猛精进。<a id="a-KP"></a>令一切众生。<a id="a-KQ"></a>得净法身。<a id="a-KR"></a>悉能分别一切众生。<a id="a-KS"></a>入于无量智身境界。<a id="a-KT"></a>令一切众生。<a id="a-KU"></a>得功德力身。<a id="a-KV"></a>除灭众恶。<a id="a-KW"></a>见者不虚。<a id="a-KX"></a>令一切众生。<a id="a-KY"></a>得无碍身。<a id="a-KZ"></a>皆悉究竟。<a id="a-Ka"></a>无染着智。<a id="a-Kb"></a>令一切众生。<a id="a-Kc"></a>得佛所摄身。<a id="a-Kd"></a>常为一切佛所守护。<a id="a-Ke"></a>令一切众生。<a id="a-Kf"></a>得普饶益众生之身。<a id="a-Kg"></a>悉能遍入一切诸道。<a id="a-Kh"></a>令一切众生。<a id="a-Ki"></a>得圆应身。<a id="a-Kj"></a>十方众生悉见其面。<a id="a-Kk"></a>无背佛法。<a id="a-Kl"></a>清净照明常现在前。<a id="a-Km"></a>令一切众生。<a id="a-Kn"></a>得具足精进身。<a id="a-Ko"></a>修习究竟大乘智慧。<a id="a-Kp"></a>令一切众生。<a id="a-Kq"></a>舍离我慢自大放逸之身。<a id="a-Kr"></a>得清净身。<a id="a-Ks"></a>智慧安住不可倾动。<a id="a-Kt"></a>令一切众生。<a id="a-Ku"></a>得坚持戒身。<a id="a-Kv"></a>成就大乘一切智业。<a id="a-Kw"></a>令一切众生。<a id="a-Kx"></a>得生佛家身。<a id="a-Ky"></a>永离世间生死秽身。<a id="a-Kz"></a>是为菩萨摩诃萨施肢节诸骨善根回向。<a id="a-L0"></a>令一切众生。<a id="a-L1"></a>皆悉清净得萨婆若。<a id="a-L2"></a>菩萨摩诃萨。<a id="a-L3"></a>见有人来手执利刀乞厚薄皮。<a id="a-L4"></a>以爱眼视。<a id="a-L5"></a>欢喜恭敬为敷座处。<a id="a-L6"></a>即作是念。<a id="a-L7"></a>福田难遇。<a id="a-L8"></a>而今自来满我本愿。<a id="a-L9"></a>决定究竟一切种智。<a id="a-LA"></a>作如是言。<a id="a-LB"></a>取我身皮随汝意用如清净藏菩萨金刚胁鹿王菩萨。<a id="a-LC"></a>如是等无量菩萨摩诃萨。<a id="a-LD"></a>布施乞人厚薄皮时。<a id="a-LE"></a>如是回向。<a id="a-LF"></a>以此善根。<a id="a-LG"></a>令一切众生。<a id="a-LH"></a>得如来薄皮相金色清净。<a id="a-LI"></a>令一切众生。<a id="a-LJ"></a>得金刚坚固不坏薄皮。<a id="a-LK"></a>令一切众生。<a id="a-LL"></a>得金色皮。<a id="a-LM"></a>如阎浮檀金藏。<a id="a-LN"></a>令一切众生。<a id="a-LO"></a>得无量色皮。<a id="a-LP"></a>随应现色悉令清净。<a id="a-LQ"></a>令一切众生。<a id="a-LR"></a>得明净皮不受尘垢。<a id="a-LS"></a>如乐沙门如来净色。<a id="a-LT"></a>令一切众生。<a id="a-LU"></a>得第一色皮。<a id="a-LV"></a>自然清净。<a id="a-LW"></a>令一切众生。<a id="a-LX"></a>逮得如来清净色皮。<a id="a-LY"></a>微妙相好而自庄严。<a id="a-LZ"></a>令一切众生。<a id="a-La"></a>得明净皮。<a id="a-Lb"></a>放大光明普覆一切。<a id="a-Lc"></a>令一切众生。<a id="a-Ld"></a>得明网皮。<a id="a-Le"></a>无量光明圆满具足普覆世间。<a id="a-Lf"></a>令一切众生。<a id="a-Lg"></a>得润泽皮。<a id="a-Lh"></a>众色清净。<a id="a-Li"></a>是为菩萨摩诃萨布施自身厚薄皮时善根回向。<a id="a-Lj"></a>令一切众生。<a id="a-Lk"></a>逮得无上最胜菩提。<a id="a-Ll"></a>皆悉具足如来功德。</p>
 </body>
</html>