<!doctype html>
<html id="z3IBTRuH2" data-ver="1144">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第四十九</h1>
  <h2 id="a2">入法界品第三十四之五</h2>
  <p id="a3">尔时善财童子。<a id="a-4"></a>为无坏幢智慧法门所照。<a id="a-5"></a>决了诸佛不可思议自在神力。<a id="a-6"></a>善知菩萨不可思议法门。<a id="a-7"></a>又不可思议菩萨三昧智慧。<a id="a-8"></a>以照其心。<a id="a-9"></a>得一切时三昧光明。<a id="a-A"></a>得一切相三昧境界光明。<a id="a-B"></a>得明净智。<a id="a-C"></a>令一切众生得胜妙处。<a id="a-D"></a>得一切至处道法门。<a id="a-E"></a>随顺世间行。<a id="a-F"></a>心无有二。<a id="a-G"></a>以明净智普照境界。<a id="a-H"></a>得一切声闻明净忍藏。<a id="a-I"></a>得无生忍知法实相。<a id="a-J"></a>常行菩萨行。<a id="a-K"></a>不舍菩萨心。<a id="a-L"></a>增长萨婆若心。<a id="a-M"></a>得十力明普照一切。<a id="a-N"></a>乐妙法音心无厌足。<a id="a-O"></a>如说修行住萨婆若。<a id="a-P"></a>究竟一切智境界。<a id="a-Q"></a>出生无量菩萨庄严心。<a id="a-R"></a>满足菩萨清净大愿。<a id="a-S"></a>于一念顷。<a id="a-T"></a>遍至一切诸佛刹网。<a id="a-U"></a>教化成熟无量众生海。<a id="a-V"></a>心无懈倦。<a id="a-W"></a>悉见菩萨无量行境界。<a id="a-X"></a>悉分别见一切世间。<a id="a-Y"></a>见诸佛刹种种庄严。<a id="a-Z"></a>于微细境界。<a id="a-a"></a>悉能安置无量世界。<a id="a-b"></a>又能见彼种种庄严。<a id="a-c"></a>悉能分别无量世界诸语言法。<a id="a-d"></a>又知无量众生欲乐。<a id="a-e"></a>知诸众生无量所行。<a id="a-f"></a>以无量方便教化众生。<a id="a-g"></a>善知殊方。<a id="a-h"></a>随其所应化度众生。<a id="a-i"></a>念善知识渐渐游行至进求国。<a id="a-j"></a>周遍推求彼婆罗门。<a id="a-k"></a>时婆罗门。<a id="a-l"></a>修诸苦行求一切智四面火聚犹如大山。<a id="a-m"></a>中有刀山高峻无极。<a id="a-n"></a>从彼山上自投火聚。<a id="a-o"></a>尔时善财。<a id="a-p"></a>诣婆罗门。<a id="a-q"></a>头面礼足合掌而立。<a id="a-r"></a>白言大圣。<a id="a-s"></a>我已先发阿耨多罗三藐三菩提心。<a id="a-t"></a>而未知菩萨云何学菩萨行。<a id="a-u"></a>修菩萨道。<a id="a-v"></a>愿为我说。<a id="a-w"></a>答言。<a id="a-x"></a>善男子。<a id="a-y"></a>汝今若能登此刀山投火聚者。<a id="a-z"></a>菩萨诸行皆悉清净。<a id="a-10"></a>尔时善财。<a id="a-11"></a>作如是念。<a id="a-12"></a>得人身难。<a id="a-13"></a>离诸难难。<a id="a-14"></a>得无难难。<a id="a-15"></a>得净法难。<a id="a-16"></a>值佛世难。<a id="a-17"></a>具诸根难。<a id="a-18"></a>闻佛法难。<a id="a-19"></a>遇善知识难。<a id="a-1A"></a>得与同止难。<a id="a-1B"></a>得闻正教难。<a id="a-1C"></a>得正命难。<a id="a-1D"></a>顺趣正法难。<a id="a-1E"></a>此将非魔魔所使耶。<a id="a-1F"></a>非善知识而现善知识相。<a id="a-1G"></a>将非恶菩萨耶。<a id="a-1H"></a>而今为我作寿命难。<a id="a-1I"></a>作善根难萨婆若难。<a id="a-1J"></a>此非正教险恶道耳。<a id="a-1K"></a>远离法门萨婆若等一切佛法。<a id="a-1L"></a>作是念时。<a id="a-1M"></a>十万梵天在虚空中。<a id="a-1N"></a>作如是言。<a id="a-1O"></a>善男子。<a id="a-1P"></a>莫作是念。<a id="a-1Q"></a>莫作是念。<a id="a-1R"></a>此是大圣。<a id="a-1S"></a>具足金刚智慧光明。<a id="a-1T"></a>精进不退。<a id="a-1U"></a>悉已究竟一切境界。<a id="a-1V"></a>欲竭一切众生贪爱大海。<a id="a-1W"></a>欲裂一切诸邪见网。<a id="a-1X"></a>欲烧一切众生烦恼。<a id="a-1Y"></a>除灭愚闇普照一切。<a id="a-1Z"></a>令一切众生离生死险难。<a id="a-1a"></a>除灭三世愚痴闇冥。<a id="a-1b"></a>放净光明普照一切。<a id="a-1c"></a>时诸梵天及自在天。<a id="a-1d"></a>众生主天等诸邪见天。<a id="a-1e"></a>作如是言。<a id="a-1f"></a>我造众生。<a id="a-1g"></a>我为一切世间最胜。<a id="a-1h"></a>我为最上。<a id="a-1i"></a>我为第一。<a id="a-1j"></a>是诸天等。<a id="a-1k"></a>见婆罗门修大苦行。<a id="a-1l"></a>五热炙身。<a id="a-1m"></a>见如是已。<a id="a-1n"></a>各于诸禅不得滋味。<a id="a-1o"></a>来诣其所。<a id="a-1p"></a>时婆罗门。<a id="a-1q"></a>以自在力而为说法。<a id="a-1r"></a>令灭邪见舍离我心。<a id="a-1s"></a>发大慈悲普覆众生。<a id="a-1t"></a>长养菩提正直之心。<a id="a-1u"></a>开四种道求佛法身。<a id="a-1v"></a>随所应化悉能示现。<a id="a-1w"></a>佛微妙音一切悉闻无有障碍。<a id="a-1x"></a>复有一万魔。<a id="a-1y"></a>在虚空中。<a id="a-1z"></a>以种种摩尼宝华散婆罗门。<a id="a-20"></a>告善财言。<a id="a-21"></a>善男子。<a id="a-22"></a>此婆罗门苦行力故。<a id="a-23"></a>放大光明。<a id="a-24"></a>令我宫殿诸庄严具悉如聚墨。<a id="a-25"></a>我不复乐。<a id="a-26"></a>即与无量诸天天女眷属围绕来诣其所。<a id="a-27"></a>为我说法。<a id="a-28"></a>悉于阿耨多罗三藐三菩提得不退转。<a id="a-29"></a>复有一万他化自在天。<a id="a-2A"></a>在虚空中。<a id="a-2B"></a>各持天华恭敬供养。<a id="a-2C"></a>作如是言。<a id="a-2D"></a>善男子。<a id="a-2E"></a>此婆罗门苦行力故。<a id="a-2F"></a>放大光明。<a id="a-2G"></a>令我宫殿诸庄严具悉如聚墨。<a id="a-2H"></a>我不复乐。<a id="a-2I"></a>即与眷属来诣其所。<a id="a-2J"></a>为我说法。<a id="a-2K"></a>令我于心而得自在。<a id="a-2L"></a>于烦恼中而得自在。<a id="a-2M"></a>于受生中而得自在。<a id="a-2N"></a>除灭障碍而得自在。<a id="a-2O"></a>于一切三昧而得自在。<a id="a-2P"></a>于庄严具而得自在。<a id="a-2Q"></a>于寿命中而得自在。<a id="a-2R"></a>乃至令我于一切佛法而得自在。<a id="a-2S"></a>复有一万化自在天。<a id="a-2T"></a>在虚空中。<a id="a-2U"></a>以天妓乐恭敬供养。<a id="a-2V"></a>作如是言。<a id="a-2W"></a>善男子。<a id="a-2X"></a>此婆罗门五热炙身。<a id="a-2Y"></a>放大光明。<a id="a-2Z"></a>照我宫殿及庄严具。<a id="a-2a"></a>照已悉令我等不乐五欲不求欲乐身心柔软。<a id="a-2b"></a>与眷属俱来诣其所。<a id="a-2c"></a>为我说法。<a id="a-2d"></a>净心。<a id="a-2e"></a>明净心。<a id="a-2f"></a>善奇特心。<a id="a-2g"></a>柔软心。<a id="a-2h"></a>欢喜心。<a id="a-2i"></a>乃至逮得清净十力。<a id="a-2j"></a>长养离生出生无量清净之身。<a id="a-2k"></a>乃至得佛清净法身。<a id="a-2l"></a>得清净口。<a id="a-2m"></a>微妙音声遍至一切无所障碍。<a id="a-2n"></a>乃至得一切智。<a id="a-2o"></a>复有一万兜率陀天。<a id="a-2p"></a>与其眷属在虚空中。<a id="a-2q"></a>雨一切末香云。<a id="a-2r"></a>恭敬供养。<a id="a-2s"></a>作如是言。<a id="a-2t"></a>善男子。<a id="a-2u"></a>此婆罗门五热炙身时。<a id="a-2v"></a>我自于宫殿不乐须臾来诣其所。<a id="a-2w"></a>为我解说无著之法。<a id="a-2x"></a>少欲知足。<a id="a-2y"></a>长养善根。<a id="a-2z"></a>发菩提心。<a id="a-30"></a>乃至究竟一切佛法。<a id="a-31"></a>复有一万诸天三十三天及阿修罗。<a id="a-32"></a>与眷属俱在虚空中。<a id="a-33"></a>雨曼陀罗华云。<a id="a-34"></a>摩诃曼陀罗华云。<a id="a-35"></a>恭敬供养。<a id="a-36"></a>作如是言。<a id="a-37"></a>善男子。<a id="a-38"></a>此婆罗门五热炙身时。<a id="a-39"></a>我于天乐不须臾乐着。<a id="a-3A"></a>来诣其所。<a id="a-3B"></a>为我说法。<a id="a-3C"></a>远离欲乐。<a id="a-3D"></a>乃至为我说无常法变易不住。<a id="a-3E"></a>断除一切放逸高慢。<a id="a-3F"></a>长养发起菩提之心。<a id="a-3G"></a>又善男子。<a id="a-3H"></a>我见此婆罗门时。<a id="a-3I"></a>须弥山顶六种震动。<a id="a-3J"></a>我于尔时。<a id="a-3K"></a>心大恐怖。<a id="a-3L"></a>专求一切智。<a id="a-3M"></a>复有一万大龙王。<a id="a-3N"></a>伊那槃那难陀跋难陀等。<a id="a-3O"></a>兴黑栴檀香云。<a id="a-3P"></a>诸龙王女出妙乐音。<a id="a-3Q"></a>雨天华云天香水云。<a id="a-3R"></a>恭敬供养。<a id="a-3S"></a>作如是言。<a id="a-3T"></a>善男子。<a id="a-3U"></a>此婆罗门五热炙身时。<a id="a-3V"></a>放大光明。<a id="a-3W"></a>普照一切龙王宫殿。<a id="a-3X"></a>令诸龙王离热沙苦金翅鸟怖。<a id="a-3Y"></a>灭嗔恚热身体清凉。<a id="a-3Z"></a>发欢喜心。<a id="a-3a"></a>发喜心已。<a id="a-3b"></a>而为说法。<a id="a-3c"></a>厌恶龙趣至诚悔过除灭业障。<a id="a-3d"></a>发阿耨多罗三藐三菩提心。<a id="a-3e"></a>乃至住一切智。<a id="a-3f"></a>复有一万夜叉王。<a id="a-3g"></a>种种供养此婆罗门及以善财。<a id="a-3h"></a>作如是言。<a id="a-3i"></a>善男子。<a id="a-3j"></a>此婆罗门五热炙身时。<a id="a-3k"></a>我及罗刹鸠槃荼等。<a id="a-3l"></a>悉于众生发大慈心。<a id="a-3m"></a>无所娆害。<a id="a-3n"></a>慈心力故。<a id="a-3o"></a>不乐宫殿。<a id="a-3p"></a>与眷属俱来诣其所。<a id="a-3q"></a>彼婆罗门。<a id="a-3r"></a>以大慈心荫覆我等。<a id="a-3s"></a>令我欢喜身心柔软安隐快乐。<a id="a-3t"></a>为我说法。<a id="a-3u"></a>乃至令无量夜叉罗刹鸠槃荼等。<a id="a-3v"></a>发阿耨多罗三藐三菩提心。<a id="a-3w"></a>复有一万乾闼婆王。<a id="a-3x"></a>在虚空中。<a id="a-3y"></a>作如是言。<a id="a-3z"></a>善男子。<a id="a-40"></a>此婆罗门五热炙身时。<a id="a-41"></a>放大光明照我宫殿。<a id="a-42"></a>悉令我等得不思议乐。<a id="a-43"></a>来诣其所。<a id="a-44"></a>为我说法。<a id="a-45"></a>乃至令发阿耨多罗三藐三菩提心得不退转。<a id="a-46"></a>复有一万阿修罗王。<a id="a-47"></a>在虚空中。<a id="a-48"></a>右膝胡跪一心合掌。<a id="a-49"></a>恭敬供养。<a id="a-4A"></a>作如是言。<a id="a-4B"></a>善男子。<a id="a-4C"></a>此婆罗门五热炙身时。<a id="a-4D"></a>一切阿修罗宫殿大地大海皆悉震动。<a id="a-4E"></a>我等尔时除灭高心。<a id="a-4F"></a>来诣其所。<a id="a-4G"></a>为我说法。<a id="a-4H"></a>远离一切谄曲幻心。<a id="a-4I"></a>得深法忍。<a id="a-4J"></a>安住不动。<a id="a-4K"></a>具足十力。<a id="a-4L"></a>复有一万迦楼罗王。<a id="a-4M"></a>勇力持等。<a id="a-4N"></a>化为外道童子。<a id="a-4O"></a>在虚空中。<a id="a-4P"></a>作如是言。<a id="a-4Q"></a>乃至为我说法。<a id="a-4R"></a>安立大慈。<a id="a-4S"></a>赞叹大悲。<a id="a-4T"></a>度生死海。<a id="a-4U"></a>没于五欲泥者。<a id="a-4V"></a>叹净直心门。<a id="a-4W"></a>生慧方便翅。<a id="a-4X"></a>随其所应皆悉化度。<a id="a-4Y"></a>复有一万紧那罗王。<a id="a-4Z"></a>在虚空中。<a id="a-4a"></a>作如是言。<a id="a-4b"></a>善男子。<a id="a-4c"></a>此婆罗门五热炙身时。<a id="a-4d"></a>于我宝多罗树中。<a id="a-4e"></a>金铃网中。<a id="a-4f"></a>宝璎珞中。<a id="a-4g"></a>诸宝树中。<a id="a-4h"></a>种种乐器中。<a id="a-4i"></a>自然演出微妙音声。<a id="a-4j"></a>佛声法声比丘僧声。<a id="a-4k"></a>不退转诸菩萨声。<a id="a-4l"></a>菩提心声。<a id="a-4m"></a>某方某国有某菩萨。<a id="a-4n"></a>发菩提心。<a id="a-4o"></a>修行苦行。<a id="a-4p"></a>修大布施。<a id="a-4q"></a>庄严道场。<a id="a-4r"></a>往诣道场。<a id="a-4s"></a>成正觉声。<a id="a-4t"></a>善男子。<a id="a-4u"></a>我闻是声即大欢喜来诣其所。<a id="a-4v"></a>为我说法。<a id="a-4w"></a>令无量众生于阿耨多罗三藐三菩提得不退转。<a id="a-4x"></a>复有无量欲界诸天。<a id="a-4y"></a>在虚空中。<a id="a-4z"></a>供养恭敬。<a id="a-50"></a>作如是言。<a id="a-51"></a>善男子。<a id="a-52"></a>此婆罗门五热炙身时。<a id="a-53"></a>放大光明。<a id="a-54"></a>乃至普照阿鼻地狱。<a id="a-55"></a>除灭苦痛。<a id="a-56"></a>若有众生见斯光者命终生天。<a id="a-57"></a>知报恩故舍五欲乐。<a id="a-58"></a>来诣其所乐观无厌。<a id="a-59"></a>为我说法。<a id="a-5A"></a>乃至令无量众生发菩提心。<a id="a-5B"></a>尔时善财童子。<a id="a-5C"></a>闻奇特法。<a id="a-5D"></a>心大欢喜。<a id="a-5E"></a>于婆罗门所。<a id="a-5F"></a>发起真实善知识心。<a id="a-5G"></a>头面礼足。<a id="a-5H"></a>如是白言。<a id="a-5I"></a>向疑圣教。<a id="a-5J"></a>违知识教。<a id="a-5K"></a>唯愿大圣。<a id="a-5L"></a>受我悔过。<a id="a-5M"></a>时婆罗门。<a id="a-5N"></a>为善财童子。<a id="a-5O"></a>而说偈言。</p>
  <p id="a5P">欲求菩提者　　当顺知识教</p>
  <p id="a5Q">除灭诸疑惑　　一心常恭敬</p>
  <p id="a5R">修习于正道　　知法真实相</p>
  <p id="a5S">安住于道场　　成就佛菩提</p>
  <p id="a5T">尔时善财童子。<a id="a-5U"></a>即登刀山自投火聚。<a id="a-5V"></a>未至中间。<a id="a-5W"></a>即得菩萨安住三昧。<a id="a-5X"></a>既至火焰。<a id="a-5Y"></a>复得菩萨寂静安乐照明三昧。<a id="a-5Z"></a>得三昧已。<a id="a-5a"></a>白言。<a id="a-5b"></a>甚奇。<a id="a-5c"></a>大圣。<a id="a-5d"></a>如是刀山及大火聚。<a id="a-5e"></a>我身触时安隐快乐。<a id="a-5f"></a>时婆罗门。<a id="a-5g"></a>告善财言。<a id="a-5h"></a>善男子。<a id="a-5i"></a>我唯成此菩萨无尽法门。<a id="a-5j"></a>明净法王诸菩萨行。<a id="a-5k"></a>满足诸愿。<a id="a-5l"></a>悉灭众生烦恼邪见。<a id="a-5m"></a>得不退转。<a id="a-5n"></a>不可尽心。<a id="a-5o"></a>离懈怠心。<a id="a-5p"></a>一切无畏。<a id="a-5q"></a>得金刚那罗延藏。<a id="a-5r"></a>究竟大境界。<a id="a-5s"></a>无有疲倦。<a id="a-5t"></a>远离诸垢。<a id="a-5u"></a>不动如风轮。<a id="a-5v"></a>精进不退。<a id="a-5w"></a>以大庄严而自庄严。<a id="a-5x"></a>饶益众生。<a id="a-5y"></a>如是法门。<a id="a-5z"></a>我当云何能知能说。<a id="a-60"></a>善男子。<a id="a-61"></a>于此南方有城名师子奋迅。<a id="a-62"></a>有一童女名弥多罗尼。<a id="a-63"></a>汝诣彼问。<a id="a-64"></a>云何菩萨学菩萨行。<a id="a-65"></a>修菩萨道。<a id="a-66"></a>时善财童子。<a id="a-67"></a>头面礼足绕无数匝。<a id="a-68"></a>观察无厌辞退南行。</p>
  <p id="a69">尔时善财童子。<a id="a-6A"></a>起不可思议恭敬之心。<a id="a-6B"></a>好乐净法专向大乘。<a id="a-6C"></a>求诸佛智亲近如来。<a id="a-6D"></a>观法境界无所障碍。<a id="a-6E"></a>决定实际住实境界。<a id="a-6F"></a>至三世际。<a id="a-6G"></a>解了三世如虚空际。<a id="a-6H"></a>决定了知三世法际。<a id="a-6I"></a>不作法际住无碍际。<a id="a-6J"></a>不违业际。<a id="a-6K"></a>决定了知佛际非际。<a id="a-6L"></a>住如来住。<a id="a-6M"></a>灭一切妄想。<a id="a-6N"></a>不着一切佛。<a id="a-6O"></a>一切眷属。<a id="a-6P"></a>一切世界。<a id="a-6Q"></a>知一切众生非我无实。<a id="a-6R"></a>一切音声离语言道。<a id="a-6S"></a>解一切色犹如电光。<a id="a-6T"></a>渐渐南行。<a id="a-6U"></a>至彼城已。<a id="a-6V"></a>周遍推问弥多罗女。<a id="a-6W"></a>为在何所。<a id="a-6X"></a>时有人答。<a id="a-6Y"></a>今在师子幢王宫内。<a id="a-6Z"></a>闻已即诣门下。<a id="a-6a"></a>求见彼女。<a id="a-6b"></a>时无量人众悉入宫中。<a id="a-6c"></a>善财问言。<a id="a-6d"></a>诸人今者为诣何所。<a id="a-6e"></a>答言。<a id="a-6f"></a>我等欲诣弥多罗女听受正法。<a id="a-6g"></a>尔时善财。<a id="a-6h"></a>作如是念。<a id="a-6i"></a>此王宫门。<a id="a-6j"></a>自在出入无所障碍。<a id="a-6k"></a>善财即入。<a id="a-6l"></a>见彼女人。<a id="a-6m"></a>处在明净宝藏法堂。<a id="a-6n"></a>地玻璃色。<a id="a-6o"></a>琉璃为柱。<a id="a-6p"></a>金刚为壁。<a id="a-6q"></a>阎浮檀金栏楯窗牖。<a id="a-6r"></a>光明普照。<a id="a-6s"></a>阿僧祇摩尼宝而庄校之。<a id="a-6t"></a>又千宝藏摩尼宝镜圆满庄严。<a id="a-6u"></a>众生所乐明净妙宝。<a id="a-6v"></a>以为严饰。<a id="a-6w"></a>又阿僧祇摩尼宝网。<a id="a-6x"></a>罗覆其上。<a id="a-6y"></a>百千金铃出微妙音。<a id="a-6z"></a>有如是等不可思议众宝校具。<a id="a-70"></a>庄严讲堂。<a id="a-71"></a>见彼女人。<a id="a-72"></a>身如真金。<a id="a-73"></a>目发绀色。<a id="a-74"></a>处净水香宝师子座。<a id="a-75"></a>覆以金网。<a id="a-76"></a>敷众宝衣。<a id="a-77"></a>大众围绕。<a id="a-78"></a>以梵音声而为说法。<a id="a-79"></a>见已头面礼足绕无数匝。<a id="a-7A"></a>合掌恭敬于一面住。<a id="a-7B"></a>白言大圣。<a id="a-7C"></a>我已先发阿耨多罗三藐三菩提心。<a id="a-7D"></a>而未知菩萨云何学菩萨行。<a id="a-7E"></a>修菩萨道。<a id="a-7F"></a>答言。<a id="a-7G"></a>善男子。<a id="a-7H"></a>汝谛观此法堂庄严。<a id="a-7I"></a>尔时善财。<a id="a-7J"></a>见一一琉璃柱中。<a id="a-7K"></a>一一金刚壁中。<a id="a-7L"></a>一一摩尼镜中。<a id="a-7M"></a>一一形像中。<a id="a-7N"></a>一一宝中。<a id="a-7O"></a>一一庄严中。<a id="a-7P"></a>一一金铃中。<a id="a-7Q"></a>一一宝树中。<a id="a-7R"></a>一一宝形像中。<a id="a-7S"></a>一一宝璎珞中。<a id="a-7T"></a>悉见法界等一切如来。<a id="a-7U"></a>从初发心。<a id="a-7V"></a>修菩萨行。<a id="a-7W"></a>成满大愿。<a id="a-7X"></a>功德庄严。<a id="a-7Y"></a>成等正觉。<a id="a-7Z"></a>转净法轮。<a id="a-7a"></a>乃至示现无余涅槃。<a id="a-7b"></a>如净水中见月影像。<a id="a-7c"></a>善财童子。<a id="a-7d"></a>于一切境界庄严具中。<a id="a-7e"></a>见一切佛。<a id="a-7f"></a>从初发心。<a id="a-7g"></a>乃至示现无余涅槃。<a id="a-7h"></a>亦复如是。<a id="a-7i"></a>皆是彼女过去善根依果力故。<a id="a-7j"></a>尔时善财。<a id="a-7k"></a>正念诸佛。<a id="a-7l"></a>恭敬合掌。<a id="a-7m"></a>白言大圣。<a id="a-7n"></a>此何法门。<a id="a-7o"></a>答言。<a id="a-7p"></a>善男子。<a id="a-7q"></a>是般若波罗蜜普庄严法门。<a id="a-7r"></a>我于三十六恒沙佛所。<a id="a-7s"></a>修此法门。<a id="a-7t"></a>彼诸如来各以异门。<a id="a-7u"></a>令我入此般若波罗蜜普庄严法门。<a id="a-7v"></a>善财白言。<a id="a-7w"></a>大圣。<a id="a-7x"></a>此法门者。<a id="a-7y"></a>境界云何。<a id="a-7z"></a>答言。<a id="a-80"></a>善男子。<a id="a-81"></a>我入此法门。<a id="a-82"></a>正念思惟。<a id="a-83"></a>分别受持。<a id="a-84"></a>生平等时。<a id="a-85"></a>得普门陀罗尼等百万阿僧祇陀罗尼门。<a id="a-86"></a>以为眷属。<a id="a-87"></a>所谓佛刹陀罗尼门。<a id="a-88"></a>佛陀罗尼门。<a id="a-89"></a>法陀罗尼门。<a id="a-8A"></a>众生陀罗尼门。<a id="a-8B"></a>过去陀罗尼门。<a id="a-8C"></a>未来陀罗尼门。<a id="a-8D"></a>现在陀罗尼门。<a id="a-8E"></a>安住实际陀罗尼门。<a id="a-8F"></a>功德陀罗尼门。<a id="a-8G"></a>功德具陀罗尼门。<a id="a-8H"></a>智陀罗尼门。<a id="a-8I"></a>智具陀罗尼门。<a id="a-8J"></a>诸愿陀罗尼门。<a id="a-8K"></a>分别诸愿陀罗尼门。<a id="a-8L"></a>行陀罗尼门。<a id="a-8M"></a>修集行陀罗尼门。<a id="a-8N"></a>净行陀罗尼门。<a id="a-8O"></a>满足行陀罗尼门。<a id="a-8P"></a>业陀罗尼门。<a id="a-8Q"></a>不违业陀罗尼门。<a id="a-8R"></a>业流陀罗尼门。<a id="a-8S"></a>业所作陀罗尼门。<a id="a-8T"></a>远离恶业陀罗尼门。<a id="a-8U"></a>向正业陀罗尼门。<a id="a-8V"></a>业自在陀罗尼门。<a id="a-8W"></a>善行陀罗尼门。<a id="a-8X"></a>善行三昧陀罗尼门。<a id="a-8Y"></a>三昧陀罗尼门。<a id="a-8Z"></a>随顺三昧陀罗尼门。<a id="a-8a"></a>分别三昧陀罗尼门。<a id="a-8b"></a>无坏三昧陀罗尼门。<a id="a-8c"></a>诸通明陀罗尼门。<a id="a-8d"></a>心海陀罗尼门。<a id="a-8e"></a>种种心陀罗尼门。<a id="a-8f"></a>净心地陀罗尼门。<a id="a-8g"></a>普照重恶心陀罗尼门。<a id="a-8h"></a>心喜调御师陀罗尼门。<a id="a-8i"></a>发起众生陀罗尼门。<a id="a-8j"></a>烦恼陀罗尼门。<a id="a-8k"></a>习气陀罗尼门。<a id="a-8l"></a>烦恼方便陀罗尼门。<a id="a-8m"></a>欲陀罗尼门。<a id="a-8n"></a>众生所行陀罗尼门。<a id="a-8o"></a>众生种种业行陀罗尼门。<a id="a-8p"></a>众生世间自性陀罗尼门。<a id="a-8q"></a>众生相陀罗尼门。<a id="a-8r"></a>方陀罗尼门。<a id="a-8s"></a>说法陀罗尼门。<a id="a-8t"></a>大悲陀罗尼门。<a id="a-8u"></a>大慈陀罗尼门。<a id="a-8v"></a>寂灭陀罗尼门。<a id="a-8w"></a>诸言语道陀罗尼门。<a id="a-8x"></a>方便非方便陀罗尼门。<a id="a-8y"></a>随顺陀罗尼门。<a id="a-8z"></a>分别陀罗尼门。<a id="a-90"></a>摄取陀罗尼门。<a id="a-91"></a>无碍实际陀罗尼门。<a id="a-92"></a>普陀罗尼门。<a id="a-93"></a>佛法陀罗尼门。<a id="a-94"></a>菩萨法陀罗尼门。<a id="a-95"></a>缘觉法陀罗尼门。<a id="a-96"></a>声闻法陀罗尼门。<a id="a-97"></a>世间法陀罗尼门。<a id="a-98"></a>世界起陀罗尼门。<a id="a-99"></a>世界灭陀罗尼门。<a id="a-9A"></a>世界形色陀罗尼门。<a id="a-9B"></a>净世界陀罗尼门。<a id="a-9C"></a>垢世界陀罗尼门。<a id="a-9D"></a>于净世界现垢浊刹陀罗尼门。<a id="a-9E"></a>于垢世界现清净刹陀罗尼门。<a id="a-9F"></a>纯净世界陀罗尼门。<a id="a-9G"></a>纯垢世界陀罗尼门。<a id="a-9H"></a>平等世界陀罗尼门。<a id="a-9I"></a>翻覆世界陀罗尼门。<a id="a-9J"></a>伏住世界陀罗尼门。<a id="a-9K"></a>入因陀罗网陀罗尼门。<a id="a-9L"></a>回转世界陀罗尼门。<a id="a-9M"></a>住相陀罗尼门。<a id="a-9N"></a>小处置大陀罗尼门。<a id="a-9O"></a>大处置小陀罗尼门。<a id="a-9P"></a>分别佛身陀罗尼门。<a id="a-9Q"></a>放佛庄严光明网陀罗尼门。<a id="a-9R"></a>分别如来圆满音声陀罗尼门。<a id="a-9S"></a>佛正法轮陀罗尼门。<a id="a-9T"></a>生佛法轮陀罗尼门。<a id="a-9U"></a>分别佛法轮陀罗尼门。<a id="a-9V"></a>无坏佛法轮陀罗尼门。<a id="a-9W"></a>佛辩法轮陀罗尼门。<a id="a-9X"></a>向佛法轮陀罗尼门。<a id="a-9Y"></a>能作佛事陀罗尼门。<a id="a-9Z"></a>向诸佛众陀罗尼门。<a id="a-9a"></a>分别诸佛大众陀罗尼门。<a id="a-9b"></a>诸佛无尽大眷属海陀罗尼门。<a id="a-9c"></a>普照佛力陀罗尼门。<a id="a-9d"></a>如来三昧陀罗尼门。<a id="a-9e"></a>如来三昧神力自在陀罗尼门。<a id="a-9f"></a>究竟佛事陀罗尼门。<a id="a-9g"></a>住佛所住陀罗尼门。<a id="a-9h"></a>佛持陀罗尼门。<a id="a-9i"></a>佛化陀罗尼门。<a id="a-9j"></a>佛知众生心心所行陀罗尼门。<a id="a-9k"></a>佛神力自在陀罗尼门。<a id="a-9l"></a>住兜率天陀罗尼门。<a id="a-9m"></a>乃至示现入般涅槃陀罗尼门。<a id="a-9n"></a>饶益无量众生陀罗尼门。<a id="a-9o"></a>诸甚深法陀罗尼门。<a id="a-9p"></a>诸庄严法陀罗尼门。<a id="a-9q"></a>菩提心色法方便陀罗尼门。<a id="a-9r"></a>菩提心起色陀罗尼门。<a id="a-9s"></a>愿色陀罗尼门。<a id="a-9t"></a>行色陀罗尼门。<a id="a-9u"></a>通明色陀罗尼门。<a id="a-9v"></a>出生死色陀罗尼门。<a id="a-9w"></a>清净智色陀罗尼门。<a id="a-9x"></a>清净慧色陀罗尼门。<a id="a-9y"></a>菩提无量色陀罗尼门。<a id="a-9z"></a>自心净色陀罗尼门。<a id="a-A0"></a>善男子。<a id="a-A1"></a>我唯知此般若波罗蜜普庄严法门。<a id="a-A2"></a>诸大菩萨心如虚空。<a id="a-A3"></a>入深法界功德成满。<a id="a-A4"></a>安住出世法。<a id="a-A5"></a>远离世间行。<a id="a-A6"></a>具足清净离痴慧眼。<a id="a-A7"></a>决定了知无量法界。<a id="a-A8"></a>智慧无量与虚空等。<a id="a-A9"></a>得无碍眼。<a id="a-AA"></a>于一切境界无所障碍。<a id="a-AB"></a>住无碍地藏。<a id="a-AC"></a>普照一切。<a id="a-AD"></a>善能分别一切法义。<a id="a-AE"></a>一切世间无能坏者。<a id="a-AF"></a>行世间行无所染着。<a id="a-AG"></a>善巧方便。<a id="a-AH"></a>饶益摄取一切众生。<a id="a-AI"></a>随其所应悉能示现。<a id="a-AJ"></a>于一切时转正法轮而得自在。<a id="a-AK"></a>如是功德。<a id="a-AL"></a>我当云何能知能说。<a id="a-AM"></a>善男子。<a id="a-AN"></a>于此南方。<a id="a-AO"></a>有一国土。<a id="a-AP"></a>名曰救度。<a id="a-AQ"></a>彼有比丘名曰善现。<a id="a-AR"></a>汝诣彼问。<a id="a-AS"></a>云何菩萨学菩萨行。<a id="a-AT"></a>修菩萨道。<a id="a-AU"></a>时善财童子。<a id="a-AV"></a>头面礼足。<a id="a-AW"></a>绕无数匝。<a id="a-AX"></a>辞退南行。</p>
  <p id="aAY">尔时善财童子。<a id="a-AZ"></a>正念思惟甚深法门。<a id="a-Aa"></a>思惟甚深法界。<a id="a-Ab"></a>思惟甚深法地。<a id="a-Ac"></a>思惟甚深众生。<a id="a-Ad"></a>思惟甚深诸行。<a id="a-Ae"></a>思惟甚深众生心流。<a id="a-Af"></a>思惟甚深众生如光。<a id="a-Ag"></a>思惟甚深诸法之性。<a id="a-Ah"></a>思惟甚深众生语法。<a id="a-Ai"></a>思惟甚深法界圆满庄严。<a id="a-Aj"></a>思惟甚深种诸业行。<a id="a-Ak"></a>思惟甚深世间业所庄饰。<a id="a-Al"></a>渐渐游行至救度国。<a id="a-Am"></a>于城都聚落村邑市里。<a id="a-An"></a>仙人住处山林旷野。<a id="a-Ao"></a>周遍推求善现比丘。<a id="a-Ap"></a>见彼比丘在林经行。<a id="a-Aq"></a>形貌端严颜容姝妙。<a id="a-Ar"></a>其发右旋如绀青色。<a id="a-As"></a>顶有肉髻身色紫金。<a id="a-At"></a>其目长广如青莲华。<a id="a-Au"></a>唇口丹色如频婆果。<a id="a-Av"></a>颈项圆直修短得所。<a id="a-Aw"></a>胸有德字。<a id="a-Ax"></a>胜妙庄严。<a id="a-Ay"></a>七处平满。<a id="a-Az"></a>其臂纤长。<a id="a-B0"></a>手指缦网。<a id="a-B1"></a>金轮庄严。<a id="a-B2"></a>佣髀鹿腨。<a id="a-B3"></a>腰腹不现。<a id="a-B4"></a>师子上身如净居天。<a id="a-B5"></a>其身圆满如尼拘树王。<a id="a-B6"></a>相好庄严。<a id="a-B7"></a>如雪山王。<a id="a-B8"></a>出诸良药。<a id="a-B9"></a>圆光一寻。<a id="a-BA"></a>诸根调伏。<a id="a-BB"></a>目视安谛。<a id="a-BC"></a>智慧无碍。<a id="a-BD"></a>犹如大海其心不动。<a id="a-BE"></a>一切世间。<a id="a-BF"></a>所不能坏。<a id="a-BG"></a>天龙八部恭敬围绕。<a id="a-BH"></a>彼比丘经行时。<a id="a-BI"></a>地天。<a id="a-BJ"></a>持地步天。<a id="a-BK"></a>出宝莲华随覆其迹。<a id="a-BL"></a>无尽圆满天。<a id="a-BM"></a>除灭众闇。<a id="a-BN"></a>觉天。<a id="a-BO"></a>雨杂华云。<a id="a-BP"></a>不动藏天。<a id="a-BQ"></a>现诸宝藏。<a id="a-BR"></a>普光胜虚空天。<a id="a-BS"></a>庄严虚空。<a id="a-BT"></a>妙德海天。<a id="a-BU"></a>散宝供养。<a id="a-BV"></a>离垢藏须弥山天。<a id="a-BW"></a>合掌礼侍恭敬供养。<a id="a-BX"></a>无碍力天。<a id="a-BY"></a>起香华风云而供养之。<a id="a-BZ"></a>夜天。<a id="a-Ba"></a>以庄严身五体敬礼。<a id="a-Bb"></a>常觉日天。<a id="a-Bc"></a>持明净宝幢。<a id="a-Bd"></a>庄严虚空除灭闇冥。<a id="a-Be"></a>尔时善财。<a id="a-Bf"></a>往诣其所。<a id="a-Bg"></a>头面礼足。<a id="a-Bh"></a>白言大圣。<a id="a-Bi"></a>我向阿耨多罗三藐三菩提。<a id="a-Bj"></a>求菩萨行。<a id="a-Bk"></a>我闻大圣。<a id="a-Bl"></a>善能开导诸菩萨道。<a id="a-Bm"></a>云何菩萨学菩萨行。<a id="a-Bn"></a>修菩萨道。<a id="a-Bo"></a>愿分别说。<a id="a-Bp"></a>答言。<a id="a-Bq"></a>善男子。<a id="a-Br"></a>我年既少出家日近。<a id="a-Bs"></a>自我生来。<a id="a-Bt"></a>于三十八恒沙佛所。<a id="a-Bu"></a>净修梵行。<a id="a-Bv"></a>或于一佛所。<a id="a-Bw"></a>七日七夜净修梵行。<a id="a-Bx"></a>或余佛所。<a id="a-By"></a>半月一月。<a id="a-Bz"></a>一岁百岁。<a id="a-C0"></a>亿那由他岁。<a id="a-C1"></a>乃至不可说不可说岁。<a id="a-C2"></a>或一小劫半劫一劫。<a id="a-C3"></a>或阿僧祇劫。<a id="a-C4"></a>乃至不可说不可说阿僧祇劫。<a id="a-C5"></a>净修梵行。<a id="a-C6"></a>彼诸佛所。<a id="a-C7"></a>闻法受持。<a id="a-C8"></a>不违其教。<a id="a-C9"></a>庄严诸愿。<a id="a-CA"></a>究竟净修菩萨诸行。<a id="a-CB"></a>具足六波罗蜜。<a id="a-CC"></a>知菩提境界。<a id="a-CD"></a>知种种法轮。<a id="a-CE"></a>守护佛法。<a id="a-CF"></a>乃至正法灭尽。<a id="a-CG"></a>严净一切诸佛世界。<a id="a-CH"></a>出生三昧大愿力故。<a id="a-CI"></a>究竟菩萨一切净行。<a id="a-CJ"></a>出生菩萨一切行愿力故。<a id="a-CK"></a>净一切佛诸波罗蜜。<a id="a-CL"></a>出生普贤诸行力故。<a id="a-CM"></a>善男子。<a id="a-CN"></a>我不离此经行处。<a id="a-CO"></a>悉见十方。<a id="a-CP"></a>智慧无碍故。<a id="a-CQ"></a>一切法界。<a id="a-CR"></a>悉现在前。<a id="a-CS"></a>于一念中。<a id="a-CT"></a>过不可说不可说诸世界故。<a id="a-CU"></a>于一念中。<a id="a-CV"></a>严净不可说诸佛世界。<a id="a-CW"></a>出生大愿力故。<a id="a-CX"></a>不可说不可说众生方便门。<a id="a-CY"></a>悉现在前。<a id="a-CZ"></a>具十力智。<a id="a-Ca"></a>出生普贤菩萨行愿力故。<a id="a-Cb"></a>见不可说不可说诸佛。<a id="a-Cc"></a>悉现在前。<a id="a-Cd"></a>于一念中。<a id="a-Ce"></a>恭敬供养不可说不可说世界微尘等佛恭敬供养如来愿力故。<a id="a-Cf"></a>能闻受持不可说不可说诸佛法云。<a id="a-Cg"></a>分别了知阿僧祇诸法趣。<a id="a-Ch"></a>出生法轮陀罗尼力故。<a id="a-Ci"></a>不可说不可说菩萨行。<a id="a-Cj"></a>悉现在前。<a id="a-Ck"></a>一切诸行皆悉清净。<a id="a-Cl"></a>满足菩萨因陀罗网行愿力故。<a id="a-Cm"></a>不可说不可说诸三昧海。<a id="a-Cn"></a>悉现在前。<a id="a-Co"></a>一切三昧皆悉净。<a id="a-Cp"></a>满一三昧。<a id="a-Cq"></a>出生一切三昧力故。<a id="a-Cr"></a>不可说不可说诸根海。<a id="a-Cs"></a>皆现在前。<a id="a-Ct"></a>一切根轮。<a id="a-Cu"></a>随顺时轮。<a id="a-Cv"></a>出生安住诸根际愿力故。<a id="a-Cw"></a>不可说不可说时轮。<a id="a-Cx"></a>悉现在前。<a id="a-Cy"></a>能一切时转净法轮。<a id="a-Cz"></a>出生究竟众生愿力故。<a id="a-D0"></a>一切三世海。<a id="a-D1"></a>悉现在前。<a id="a-D2"></a>分别一切世界三世。<a id="a-D3"></a>出生随顺智慧光明愿力故。<a id="a-D4"></a>善男子。<a id="a-D5"></a>我唯知此随顺菩萨灯明法门。<a id="a-D6"></a>诸金刚灯菩萨生诸佛家。<a id="a-D7"></a>具足成就不死命根。<a id="a-D8"></a>无尽智慧。<a id="a-D9"></a>成无坏身肢体具足。<a id="a-DA"></a>随其所应悉能显现。<a id="a-DB"></a>具妙形色世无伦匹毒刃火灾所不能害。<a id="a-DC"></a>身如金刚不可沮坏。<a id="a-DD"></a>降伏众魔制诸外道。<a id="a-DE"></a>身真金色超出世间。<a id="a-DF"></a>随其所应无不闻见。<a id="a-DG"></a>普观世间雨甘露法。<a id="a-DH"></a>普照一切灭诸障碍。<a id="a-DI"></a>见者无厌。<a id="a-DJ"></a>拔断一切诸不善根。<a id="a-DK"></a>起妙善根。<a id="a-DL"></a>难遇难见。<a id="a-DM"></a>我当云何能知能说彼功德行。<a id="a-DN"></a>善男子。<a id="a-DO"></a>于此南方。<a id="a-DP"></a>有一国土名曰输那。<a id="a-DQ"></a>彼有童子名释天主。<a id="a-DR"></a>汝诣彼问。<a id="a-DS"></a>云何菩萨学菩萨行。<a id="a-DT"></a>修菩萨道。<a id="a-DU"></a>时善财童子。<a id="a-DV"></a>专求菩萨庄严正道。<a id="a-DW"></a>菩萨诸力照心修行。<a id="a-DX"></a>菩萨无坏无尽诸功德行。<a id="a-DY"></a>成满菩萨坚固大愿。<a id="a-DZ"></a>以大庄严而自庄严。<a id="a-Da"></a>一切无畏。<a id="a-Db"></a>不退坚固正直之心。<a id="a-Dc"></a>受持一切菩萨行云。<a id="a-Dd"></a>受持菩萨正法之云。<a id="a-De"></a>而无厌足。<a id="a-Df"></a>恭敬一切菩萨功德。<a id="a-Dg"></a>摄取一切众生。<a id="a-Dh"></a>常欲超出生死旷野。<a id="a-Di"></a>乐欲见闻恭敬亲近。<a id="a-Dj"></a>于善知识心无厌倦。<a id="a-Dk"></a>头面礼足恭敬无量。<a id="a-Dl"></a>随顺教诲辞退南行。</p>
  <p id="aDm">尔时善财童子。<a id="a-Dn"></a>与天龙大众眷属围绕。<a id="a-Do"></a>至输那国。<a id="a-Dp"></a>周遍推求释天主童子。<a id="a-Dq"></a>时虚空中有诸天龙。<a id="a-Dr"></a>而告之曰。<a id="a-Ds"></a>善男子。<a id="a-Dt"></a>此童子。<a id="a-Du"></a>在善城门外河水之侧尔时善财。<a id="a-Dv"></a>见释天主与一万童子弄沙嬉戏。<a id="a-Dw"></a>即诣其所。<a id="a-Dx"></a>头面礼足绕无数匝。<a id="a-Dy"></a>合掌恭敬于一面住。<a id="a-Dz"></a>白言大圣。<a id="a-E0"></a>我已先发阿耨多罗三藐三菩提心。<a id="a-E1"></a>而未知菩萨云何学菩萨行。<a id="a-E2"></a>修菩萨道。<a id="a-E3"></a>唯愿解说。<a id="a-E4"></a>答言。<a id="a-E5"></a>善男子。<a id="a-E6"></a>文殊师利。<a id="a-E7"></a>教我相黡子法。<a id="a-E8"></a>算数法。<a id="a-E9"></a>印法。<a id="a-EA"></a>我因知此三种法故。<a id="a-EB"></a>得一切巧术智慧法门。<a id="a-EC"></a>善男子。<a id="a-ED"></a>我因此法门故。<a id="a-EE"></a>知黡子算数印性。<a id="a-EF"></a>疾病中毒。<a id="a-EG"></a>为鬼所著。<a id="a-EH"></a>诸魔所持。<a id="a-EI"></a>悉能消伏。<a id="a-EJ"></a>立大小城都邑聚落善恶之相。<a id="a-EK"></a>田业商估一切众生身肢节相。<a id="a-EL"></a>善趣恶趣行业之相。<a id="a-EM"></a>知此众生之于善趣。<a id="a-EN"></a>知此众生之于恶趣。<a id="a-EO"></a>此声闻。<a id="a-EP"></a>此缘觉。<a id="a-EQ"></a>此如来地。<a id="a-ER"></a>诸方便相。<a id="a-ES"></a>如是等事我悉了知。<a id="a-ET"></a>普令众生修学此法。<a id="a-EU"></a>复次善男子。<a id="a-EV"></a>我亦了知菩萨算数之法。<a id="a-EW"></a>所谓百千为一罗叉。<a id="a-EX"></a>百千罗叉为一拘利。<a id="a-EY"></a>百千拘利为一那由他。<a id="a-EZ"></a>广说如阿僧祇品。<a id="a-Ea"></a>善男子。<a id="a-Eb"></a>若有无量百由旬等大沙聚。<a id="a-Ec"></a>我悉分别算知其数。<a id="a-Ed"></a>善男子。<a id="a-Ee"></a>如算法能知沙聚。<a id="a-Ef"></a>算知东方一切世界。<a id="a-Eg"></a>南西北方四维上下亦复如是。<a id="a-Eh"></a>算知一切世界中。<a id="a-Ei"></a>一切劫。<a id="a-Ej"></a>一切佛。<a id="a-Ek"></a>一切法。<a id="a-El"></a>一切菩萨。<a id="a-Em"></a>一切业。<a id="a-En"></a>算数了知。<a id="a-Eo"></a>一切世界中。<a id="a-Ep"></a>一切四谛名号。<a id="a-Eq"></a>亦复如是。<a id="a-Er"></a>善男子。<a id="a-Es"></a>我唯知此巧术智慧法门。<a id="a-Et"></a>诸大菩萨深入一切算数法门。<a id="a-Eu"></a>算数一切法。<a id="a-Ev"></a>深入三世算数之法。<a id="a-Ew"></a>算数一切众生。<a id="a-Ex"></a>算数一切法。<a id="a-Ey"></a>算数一切佛。<a id="a-Ez"></a>算数一切佛名号。<a id="a-F0"></a>算数一切菩萨。<a id="a-F1"></a>一切算数转自在轮。<a id="a-F2"></a>菩萨我当云何能知能说彼功德行。<a id="a-F3"></a>发明境界。<a id="a-F4"></a>赞叹诸力。<a id="a-F5"></a>显正直心。<a id="a-F6"></a>说功德具。<a id="a-F7"></a>说诸大愿。<a id="a-F8"></a>显现清净诸波罗蜜。<a id="a-F9"></a>说功德藏胜妙智慧。<a id="a-FA"></a>善男子。<a id="a-FB"></a>于此南方。<a id="a-FC"></a>有城名曰海住。<a id="a-FD"></a>有优婆夷名曰自在。<a id="a-FE"></a>汝诣彼问。<a id="a-FF"></a>云何菩萨学菩萨行。<a id="a-FG"></a>修菩萨道。<a id="a-FH"></a>时善财童子。<a id="a-FI"></a>闻善知识教欢喜无量。<a id="a-FJ"></a>得未曾有奇特正直心宝。<a id="a-FK"></a>其心弘广普覆众生。<a id="a-FL"></a>得算数诸佛次第出世自在法门。<a id="a-FM"></a>净法圆满智慧究竟。<a id="a-FN"></a>分别显现一切诸趣。<a id="a-FO"></a>于三世境界无所障碍。<a id="a-FP"></a>出生无尽功德海心。<a id="a-FQ"></a>得大智慧自在光明。<a id="a-FR"></a>断三界缚。<a id="a-FS"></a>头面礼足。<a id="a-FT"></a>右绕三匝。<a id="a-FU"></a>辞退南行。</p>
  <p id="aFV">尔时善财童子。<a id="a-FW"></a>于善知识心无厌足。<a id="a-FX"></a>犹如大海吞纳众流。<a id="a-FY"></a>善知识日。<a id="a-FZ"></a>明净慧光开发其心。<a id="a-Fa"></a>犹莲华敷。<a id="a-Fb"></a>长养一切善根萌芽茎节枝叶功德大树。<a id="a-Fc"></a>善知识月。<a id="a-Fd"></a>能以清凉教法光明。<a id="a-Fe"></a>除众热恼。<a id="a-Ff"></a>善知识者如夏雪山。<a id="a-Fg"></a>众兽所集乐。<a id="a-Fh"></a>善知识心。<a id="a-Fi"></a>犹如大海众宝充满。<a id="a-Fj"></a>善知识教。<a id="a-Fk"></a>长养法身。<a id="a-Fl"></a>如阎浮树华果具足。<a id="a-Fm"></a>心常乐住。<a id="a-Fn"></a>善知识教法。<a id="a-Fo"></a>譬如龙王于虚空中神变自在。<a id="a-Fp"></a>善知识教起大宝山。<a id="a-Fq"></a>显现一切。<a id="a-Fr"></a>以善知识教而自围绕。<a id="a-Fs"></a>犹如帝释降阿修罗无能坏者。<a id="a-Ft"></a>渐渐游行至海住城。<a id="a-Fu"></a>周遍推求自在优婆夷。<a id="a-Fv"></a>时有人言。<a id="a-Fw"></a>善男子。<a id="a-Fx"></a>此优婆夷。<a id="a-Fy"></a>在此城中深宫之内。<a id="a-Fz"></a>善财闻已。<a id="a-G0"></a>往诣宫门敬心而立。<a id="a-G1"></a>彼优婆夷所住之处。<a id="a-G2"></a>广博严饰。<a id="a-G3"></a>众宝垣墙。<a id="a-G4"></a>周匝围绕。<a id="a-G5"></a>开置四门。<a id="a-G6"></a>阿僧祇宝以为庄严。<a id="a-G7"></a>善财进入见优婆夷。<a id="a-G8"></a>处师子座年在盛美。<a id="a-G9"></a>容色殊妙观者无厌。<a id="a-GA"></a>除庄严具素服被发。<a id="a-GB"></a>身色光明除佛菩萨余无能及。<a id="a-GC"></a>于其宫内敷十亿床出过天人。<a id="a-GD"></a>菩萨宿世行业所造。<a id="a-GE"></a>衣服饮食众妙宝物诸庄严具。<a id="a-GF"></a>常开四门周给一切而无穷尽。<a id="a-GG"></a>一万女众眷属围绕。<a id="a-GH"></a>容色威仪悉如诸天。<a id="a-GI"></a>犹如庄严众妙宝树。<a id="a-GJ"></a>口常演出天妙音声。<a id="a-GK"></a>敬乐观察此优婆夷。<a id="a-GL"></a>礼拜供养。<a id="a-GM"></a>彼诸女身常出妙香普熏大城。<a id="a-GN"></a>若有闻者。<a id="a-GO"></a>皆得不退菩提之心。<a id="a-GP"></a>无怒害心。<a id="a-GQ"></a>无怨敌心。<a id="a-GR"></a>无悭嫉心。<a id="a-GS"></a>无幻伪心。<a id="a-GT"></a>无谄曲心。<a id="a-GU"></a>无贪爱心。<a id="a-GV"></a>无嗔恚心。<a id="a-GW"></a>无懈怠心。<a id="a-GX"></a>无量心。<a id="a-GY"></a>平等心。<a id="a-GZ"></a>大慈心。<a id="a-Ga"></a>益众生心。<a id="a-Gb"></a>净持戒心。<a id="a-Gc"></a>无求欲心。<a id="a-Gd"></a>闻彼音声皆悉欢喜身心柔软。<a id="a-Ge"></a>其有见者皆得离欲。<a id="a-Gf"></a>尔时善财。<a id="a-Gg"></a>头面礼彼优婆夷足。<a id="a-Gh"></a>敬心右绕于一面住。<a id="a-Gi"></a>白言大圣。<a id="a-Gj"></a>我已先发阿耨多罗三藐三菩提心。<a id="a-Gk"></a>而未知菩萨云何学菩萨行。<a id="a-Gl"></a>修菩萨道。<a id="a-Gm"></a>答言善男子。<a id="a-Gn"></a>我成就无尽功德藏庄严法门。<a id="a-Go"></a>以一器食施百众生。<a id="a-Gp"></a>随其所欲皆得充满千众生。<a id="a-Gq"></a>百千众生。<a id="a-Gr"></a>亿众生。<a id="a-Gs"></a>千亿众生。<a id="a-Gt"></a>百千亿众生。<a id="a-Gu"></a>那由他众生。<a id="a-Gv"></a>百那由他众生。<a id="a-Gw"></a>百千那由他众生。<a id="a-Gx"></a>乃至不可说不可说众生阎浮提微尘等众生。<a id="a-Gy"></a>乃至不可说不可说佛刹微尘等众生。<a id="a-Gz"></a>随其所欲皆悉充满而无损减。<a id="a-H0"></a>又复施与上味美膳辇舆衣服华鬘妙香末香涂香宝庄严具。<a id="a-H1"></a>又施床座车乘妙盖幢幡。<a id="a-H2"></a>如是等种种诸物。<a id="a-H3"></a>随其所欲悉令充满皆大欢喜。<a id="a-H4"></a>善男子。<a id="a-H5"></a>于东方一世界。<a id="a-H6"></a>乃至不可说不可说世界。<a id="a-H7"></a>阎浮提微尘等世界。<a id="a-H8"></a>乃至不可说不可说佛刹微尘等世界中。<a id="a-H9"></a>一切声闻缘觉。<a id="a-HA"></a>食我食已。<a id="a-HB"></a>悉成道果。<a id="a-HC"></a>又于东方。<a id="a-HD"></a>乃至不可说不可说佛刹微尘等世界中。<a id="a-HE"></a>一生补处菩萨。<a id="a-HF"></a>食我食已。<a id="a-HG"></a>降魔成道。<a id="a-HH"></a>南西北方四维上下亦复如是。<a id="a-HI"></a>善男子。<a id="a-HJ"></a>汝见我此一万眷属女不。<a id="a-HK"></a>唯然已见。<a id="a-HL"></a>善男子。<a id="a-HM"></a>如是等百万阿僧祇菩萨。<a id="a-HN"></a>悉我同行。<a id="a-HO"></a>同愿。<a id="a-HP"></a>同善根。<a id="a-HQ"></a>同修道。<a id="a-HR"></a>同欲性。<a id="a-HS"></a>同净正念。<a id="a-HT"></a>同清净趣。<a id="a-HU"></a>同菩提无量。<a id="a-HV"></a>同得诸根。<a id="a-HW"></a>同心依果。<a id="a-HX"></a>同境界。<a id="a-HY"></a>同正趣离生。<a id="a-HZ"></a>同真实义。<a id="a-Ha"></a>同明正法。<a id="a-Hb"></a>同具菩萨清净妙色。<a id="a-Hc"></a>同无量力。<a id="a-Hd"></a>同坚精进。<a id="a-He"></a>同正法音。<a id="a-Hf"></a>同语言道。<a id="a-Hg"></a>同诸功德。<a id="a-Hh"></a>同清净业。<a id="a-Hi"></a>同清净报。<a id="a-Hj"></a>同清净大悲救护一切。<a id="a-Hk"></a>同清净业不违因缘。<a id="a-Hl"></a>同清净口业。<a id="a-Hm"></a>于一切佛众随其所应悉为说法。<a id="a-Hn"></a>同恭敬供养诸佛。<a id="a-Ho"></a>同决定知一切诸法。<a id="a-Hp"></a>同得菩萨清净诸地。<a id="a-Hq"></a>此诸菩萨。<a id="a-Hr"></a>取我器食。<a id="a-Hs"></a>于一念顷遍游十方。<a id="a-Ht"></a>供养一切声闻缘觉菩萨诸佛。<a id="a-Hu"></a>及施饿鬼悉令满足。<a id="a-Hv"></a>而我器食无所损减。<a id="a-Hw"></a>善男子。<a id="a-Hx"></a>我此器食。<a id="a-Hy"></a>随应诸天悉令充满。<a id="a-Hz"></a>乃至施人亦复如是。<a id="a-I0"></a>善男子。<a id="a-I1"></a>且待须臾汝自见之。<a id="a-I2"></a>善财即见无量人众从四门入。<a id="a-I3"></a>彼优婆夷皆令安坐。<a id="a-I4"></a>随所适乐悉令充悦。<a id="a-I5"></a>善男子。<a id="a-I6"></a>我唯得此无尽功德藏庄严法门。<a id="a-I7"></a>诸大菩萨无尽功德藏海。<a id="a-I8"></a>犹如虚空。<a id="a-I9"></a>以无量功德熏修其心。<a id="a-IA"></a>如随意宝。<a id="a-IB"></a>满足一切众生愿故。<a id="a-IC"></a>大功德城悉灭一切诸贫苦故。<a id="a-ID"></a>功德须弥雨众宝故。<a id="a-IE"></a>大功德藏开法城门故。<a id="a-IF"></a>功德灯明灭贫闇故。<a id="a-IG"></a>大功德盖胜妙善根覆一切众生故。<a id="a-IH"></a>我当云何能知能说彼功德行。<a id="a-II"></a>善男子。<a id="a-IJ"></a>于此南方有城。<a id="a-IK"></a>名曰大兴。<a id="a-IL"></a>彼有长者名甘露顶。<a id="a-IM"></a>汝诣彼问。<a id="a-IN"></a>云何菩萨学菩萨行。<a id="a-IO"></a>修菩萨道。<a id="a-IP"></a>时善财童子。<a id="a-IQ"></a>头面礼足绕无数匝。<a id="a-IR"></a>忆念不舍辞退南行。</p>
 </body>
</html>