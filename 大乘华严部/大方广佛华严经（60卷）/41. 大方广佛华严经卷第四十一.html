<!doctype html>
<html id="z3IBTRUGu" data-ver="1023">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第四十一</h1>
  <h2 id="a2">离世间品第三十三之五</h2>
  <p id="a3">佛子。<a id="a-4"></a>菩萨摩诃萨。<a id="a-5"></a>有十种业。<a id="a-6"></a>何等为十。<a id="a-7"></a>所谓世界业。<a id="a-8"></a>悉能严净一切世界故。<a id="a-9"></a>如来业。<a id="a-A"></a>奉给供养一切佛故。<a id="a-B"></a>菩萨善友业。<a id="a-C"></a>善根同故。<a id="a-D"></a>众生业。<a id="a-E"></a>教化成熟一切众生故。<a id="a-F"></a>未来世业。<a id="a-G"></a>摄取一切尽未来际故。<a id="a-H"></a>神力业。<a id="a-I"></a>不舍本处而能游行一切世界故。<a id="a-J"></a>净光业。<a id="a-K"></a>放无量无边色光。<a id="a-L"></a>一一光端悉有七宝清净莲华。<a id="a-M"></a>一一华台各有菩萨。<a id="a-N"></a>结跏趺坐。<a id="a-O"></a>悉显现故。<a id="a-P"></a>三宝不断业。<a id="a-Q"></a>一切诸佛灭度之后。<a id="a-R"></a>受持守护佛正法故。<a id="a-S"></a>变化业。<a id="a-T"></a>游十方说法化众生故。<a id="a-U"></a>持业。<a id="a-V"></a>随所发心示现众生。<a id="a-W"></a>令满一切诸大愿故。<a id="a-X"></a>佛子。<a id="a-Y"></a>是为菩萨摩诃萨十种业。<a id="a-Z"></a>若菩萨摩诃萨。<a id="a-a"></a>安住此业。<a id="a-b"></a>则得一切诸佛无上大业。<a id="a-c"></a>佛子。<a id="a-d"></a>菩萨摩诃萨。<a id="a-e"></a>有十种身。<a id="a-f"></a>何等为十。<a id="a-g"></a>所谓菩萨不来身。<a id="a-h"></a>于一切趣不受生故。<a id="a-i"></a>菩萨不去身。<a id="a-j"></a>一切趣求不可得故。<a id="a-k"></a>菩萨不实身。<a id="a-l"></a>如一切世间之所得故。<a id="a-m"></a>菩萨不虚身。<a id="a-n"></a>如诸世间解真实故。<a id="a-o"></a>菩萨不尽身。<a id="a-p"></a>未来际不可断故。<a id="a-q"></a>菩萨坚固身。<a id="a-r"></a>一切众魔不能坏故。<a id="a-s"></a>菩萨不动身。<a id="a-t"></a>一切众魔及诸外道不能动故。<a id="a-u"></a>菩萨相身。<a id="a-v"></a>示现清净百福相故。<a id="a-w"></a>菩萨无相身。<a id="a-x"></a>法相究竟无众相故。<a id="a-y"></a>菩萨普至身。<a id="a-z"></a>悉与三世如来等故。<a id="a-10"></a>佛子。<a id="a-11"></a>是为菩萨摩诃萨十种身。<a id="a-12"></a>若菩萨摩诃萨。<a id="a-13"></a>安住此身。<a id="a-14"></a>则得一切诸佛无上无尽之身。<a id="a-15"></a>佛子。<a id="a-16"></a>菩萨摩诃萨。<a id="a-17"></a>有十种身业。<a id="a-18"></a>何等为十。<a id="a-19"></a>所谓以一身充遍一切世界菩萨身业。<a id="a-1A"></a>于一切众生前悉为现身菩萨身业。<a id="a-1B"></a>于趣趣中悉现受生菩萨身业。<a id="a-1C"></a>游行一切世界菩萨身业。<a id="a-1D"></a>往诣一切佛所及诸大众菩萨身业。<a id="a-1E"></a>以一手掌悉能普覆一切世界菩萨身业。<a id="a-1F"></a>一切金刚围山能以手磨悉如微尘菩萨身业。<a id="a-1G"></a>于己身中示一切众生一切佛刹成坏菩萨身业。<a id="a-1H"></a>能以一身遍覆一切众生菩萨身业。<a id="a-1I"></a>于己身中普现一切严净佛刹一切众生究竟成就无上菩提菩萨身业。<a id="a-1J"></a>佛子。<a id="a-1K"></a>是为菩萨摩诃萨十种身业。<a id="a-1L"></a>若菩萨摩诃萨。<a id="a-1M"></a>安住此业。<a id="a-1N"></a>则得一切诸佛无上大法。<a id="a-1O"></a>悉能开悟一切众生。<a id="a-1P"></a>佛子。<a id="a-1Q"></a>菩萨摩诃萨。<a id="a-1R"></a>有十种身。<a id="a-1S"></a>何等为十。<a id="a-1T"></a>所谓波罗蜜身。<a id="a-1U"></a>正向菩提故。<a id="a-1V"></a>四摄身。<a id="a-1W"></a>不舍众生故。<a id="a-1X"></a>大悲身。<a id="a-1Y"></a>代一切众生。<a id="a-1Z"></a>受无量苦无疲厌故。<a id="a-1a"></a>大慈身。<a id="a-1b"></a>救护一切众生故。<a id="a-1c"></a>功德身饶益一切众生故。<a id="a-1d"></a>智慧身。<a id="a-1e"></a>一切诸佛金刚身故。<a id="a-1f"></a>净法身。<a id="a-1g"></a>远离诸趣生死故。<a id="a-1h"></a>方便身。<a id="a-1i"></a>普能示现一切众生故。<a id="a-1j"></a>神力身。<a id="a-1k"></a>示现一切自在力故。<a id="a-1l"></a>菩提身。<a id="a-1m"></a>随一切时成菩提故。<a id="a-1n"></a>佛子。<a id="a-1o"></a>是为菩萨摩诃萨十种身。<a id="a-1p"></a>若菩萨摩诃萨。<a id="a-1q"></a>安住此身。<a id="a-1r"></a>则得一切诸佛无上大智慧身。<a id="a-1s"></a>佛子。<a id="a-1t"></a>菩萨摩诃萨。<a id="a-1u"></a>有十种口。<a id="a-1v"></a>何等为十。<a id="a-1w"></a>所谓柔软口。<a id="a-1x"></a>安乐一切众生故。<a id="a-1y"></a>甘露口。<a id="a-1z"></a>清凉一切众生故。<a id="a-20"></a>不虚口。<a id="a-21"></a>说真实故。<a id="a-22"></a>如实转口。<a id="a-23"></a>乃至梦中无虚言故。<a id="a-24"></a>尊重口。<a id="a-25"></a>一切释梵四天王等恭敬尊重故。<a id="a-26"></a>甚深口。<a id="a-27"></a>显现真实法故。<a id="a-28"></a>坚固口。<a id="a-29"></a>说无量法不可尽故。<a id="a-2A"></a>正直口。<a id="a-2B"></a>一切音声具足辩故。<a id="a-2C"></a>庄严口。<a id="a-2D"></a>随时随业报普示现故。<a id="a-2E"></a>一切智口。<a id="a-2F"></a>随其所应度众生故。<a id="a-2G"></a>佛子。<a id="a-2H"></a>是为菩萨摩诃萨十种口。<a id="a-2I"></a>若菩萨摩诃萨。<a id="a-2J"></a>安住此口。<a id="a-2K"></a>则得一切诸佛无上清净妙口。<a id="a-2L"></a>佛子。<a id="a-2M"></a>菩萨摩诃萨。<a id="a-2N"></a>有十种清净业。<a id="a-2O"></a>庄严菩萨口业。<a id="a-2P"></a>何等为十。<a id="a-2Q"></a>所谓乐闻如来清净音声净菩萨口业。<a id="a-2R"></a>乐闻菩萨清净音声净菩萨口业。<a id="a-2S"></a>不说一切众生不乐闻语净菩萨口业。<a id="a-2T"></a>于过去世离口四过净菩萨口业。<a id="a-2U"></a>欢喜赞叹如来净菩萨口业。<a id="a-2V"></a>于如来塔庙高声赞佛如实功德净菩萨口业。<a id="a-2W"></a>一向普施众生正法净菩萨口业。<a id="a-2X"></a>音乐歌颂赞叹如来净菩萨口业。<a id="a-2Y"></a>于诸佛所不惜身命听受正法净菩萨口业。<a id="a-2Z"></a>一向不舍菩萨法师听受正法奉给供养净菩萨口业。<a id="a-2a"></a>佛子。<a id="a-2b"></a>是为菩萨摩诃萨十种净业净菩萨口业。<a id="a-2c"></a>出生菩萨清净口业。<a id="a-2d"></a>佛子。<a id="a-2e"></a>菩萨摩诃萨。<a id="a-2f"></a>出生如是清净口业。<a id="a-2g"></a>则得十种守护。<a id="a-2h"></a>何等为十。<a id="a-2i"></a>所谓诸天王及诸天守护。<a id="a-2j"></a>龙王夜叉王乾闼婆王。<a id="a-2k"></a>阿修罗王。<a id="a-2l"></a>迦楼罗王。<a id="a-2m"></a>紧那罗王。<a id="a-2n"></a>摩睺罗伽王。<a id="a-2o"></a>梵王及诸梵天。<a id="a-2p"></a>一切诸佛法王所共守护。<a id="a-2q"></a>佛子。<a id="a-2r"></a>是为菩萨摩诃萨出生清净口业得十种守护。<a id="a-2s"></a>若菩萨摩诃萨。<a id="a-2t"></a>出生如是清净口业。<a id="a-2u"></a>得十种守护者。<a id="a-2v"></a>则能成辨十种大事。<a id="a-2w"></a>何等为十。<a id="a-2x"></a>所谓令一切众生界皆悉欢喜。<a id="a-2y"></a>一切刹界无不闻知。<a id="a-2z"></a>悉能发起一切诸根。<a id="a-30"></a>悉能清净一切性界。<a id="a-31"></a>拔出一切诸烦恼界。<a id="a-32"></a>远离一切诸习气界。<a id="a-33"></a>明净一切诸直心界。<a id="a-34"></a>长养一切诸深心界。<a id="a-35"></a>充满一切诸法性界。<a id="a-36"></a>照明一切大涅槃界。<a id="a-37"></a>是为十。<a id="a-38"></a>佛子。<a id="a-39"></a>菩萨摩诃萨。<a id="a-3A"></a>有十种心。<a id="a-3B"></a>何等为十。<a id="a-3C"></a>所谓大地等心。<a id="a-3D"></a>持一切众生诸善根故。<a id="a-3E"></a>大海等心。<a id="a-3F"></a>受持无量无边诸佛智慧大法海故。<a id="a-3G"></a>须弥山王等心。<a id="a-3H"></a>令一切众生安住无上善根故。<a id="a-3I"></a>摩尼宝心。<a id="a-3J"></a>远离烦恼净直心故。<a id="a-3K"></a>金刚心。<a id="a-3L"></a>决定了知一切法故。<a id="a-3M"></a>坚固金刚围山心。<a id="a-3N"></a>一切诸魔外道不能坏故。<a id="a-3O"></a>莲华等心。<a id="a-3P"></a>一切世法不能染故。<a id="a-3Q"></a>优昙钵华等心。<a id="a-3R"></a>于一切劫难值遇故。<a id="a-3S"></a>净日等心。<a id="a-3T"></a>除灭一切众生愚痴曀障闇故。<a id="a-3U"></a>虚空等心。<a id="a-3V"></a>一切众生无能量故。<a id="a-3W"></a>佛子。<a id="a-3X"></a>是为菩萨摩诃萨十种心。<a id="a-3Y"></a>若菩萨摩诃萨。<a id="a-3Z"></a>安住此心。<a id="a-3a"></a>则得一切诸佛无上清净大心。<a id="a-3b"></a>佛子。<a id="a-3c"></a>菩萨摩诃萨。<a id="a-3d"></a>有十种发心。<a id="a-3e"></a>何等为十。<a id="a-3f"></a>所谓发度脱一切众生心。<a id="a-3g"></a>发拔出一切众生烦恼心。<a id="a-3h"></a>发断除一切习气心。<a id="a-3i"></a>发断除一切疑惑具足清净无疑惑心。<a id="a-3j"></a>发除灭一切众生苦恼心。<a id="a-3k"></a>发除灭一切恶道诸难心。<a id="a-3l"></a>发随顺一切诸佛教心。<a id="a-3m"></a>发一切菩萨所学心。<a id="a-3n"></a>发觉悟一切诸佛菩提示现一切众生非凡愚所入心。<a id="a-3o"></a>发击大法鼓音声闻于一切世界普照一切众生诸根心。<a id="a-3p"></a>佛子。<a id="a-3q"></a>是为菩萨摩诃萨十种发心。<a id="a-3r"></a>若菩萨摩诃萨。<a id="a-3s"></a>安住此心。<a id="a-3t"></a>则得一切诸佛无上发心。<a id="a-3u"></a>佛子。<a id="a-3v"></a>菩萨摩诃萨。<a id="a-3w"></a>有十种满心。<a id="a-3x"></a>何等为十。<a id="a-3y"></a>所谓满一切虚空界。<a id="a-3z"></a>众生无边故。<a id="a-40"></a>满一切法界。<a id="a-41"></a>深入无量无边故。<a id="a-42"></a>满一切三世。<a id="a-43"></a>于一念中悉解脱故。<a id="a-44"></a>满一切佛。<a id="a-45"></a>降神受胎出生舍家得道转正法轮。<a id="a-46"></a>乃至大般涅槃悉明了故。<a id="a-47"></a>满一切众生界。<a id="a-48"></a>决定了知希望习气及诸根故。<a id="a-49"></a>满智慧光。<a id="a-4A"></a>随顺了知一切法界故。<a id="a-4B"></a>满无量无边。<a id="a-4C"></a>解一切法如幻网故。<a id="a-4D"></a>满无生。<a id="a-4E"></a>一切诸法无自性故。<a id="a-4F"></a>满无碍。<a id="a-4G"></a>自心他心无障碍故。<a id="a-4H"></a>满自在。<a id="a-4I"></a>于念念中现成菩提故。<a id="a-4J"></a>佛子。<a id="a-4K"></a>是为菩萨摩诃萨十种心满。<a id="a-4L"></a>若菩萨摩诃萨。<a id="a-4M"></a>安住此心。<a id="a-4N"></a>则能成满一切佛法无上无量庄严。<a id="a-4O"></a>佛子。<a id="a-4P"></a>菩萨摩诃萨。<a id="a-4Q"></a>有十种根。<a id="a-4R"></a>何等为十。<a id="a-4S"></a>所谓欢喜根。<a id="a-4T"></a>于一切佛信不坏故。<a id="a-4U"></a>乐菩萨根。<a id="a-4V"></a>觉悟一切佛菩提故。<a id="a-4W"></a>不退菩萨根。<a id="a-4X"></a>究竟一切事故。<a id="a-4Y"></a>住菩萨根。<a id="a-4Z"></a>安住一切菩萨行故。<a id="a-4a"></a>甚深根。<a id="a-4b"></a>觉般若波罗蜜巧方便故。<a id="a-4c"></a>不休息根。<a id="a-4d"></a>究竟一切众生事故。<a id="a-4e"></a>金刚等根。<a id="a-4f"></a>决定了知一切法故。<a id="a-4g"></a>金刚光明焰根。<a id="a-4h"></a>普照一切佛境界故。<a id="a-4i"></a>不杂根。<a id="a-4j"></a>一切如来同一身故。<a id="a-4k"></a>无碍际根。<a id="a-4l"></a>深入如来十种力故。<a id="a-4m"></a>佛子。<a id="a-4n"></a>是为菩萨摩诃萨十种根。<a id="a-4o"></a>若菩萨摩诃萨安住此根。<a id="a-4p"></a>则得一切诸佛无上净根。<a id="a-4q"></a>佛子。<a id="a-4r"></a>菩萨摩诃萨。<a id="a-4s"></a>有十种直心。<a id="a-4t"></a>何等为十。<a id="a-4u"></a>所谓不染一切世间法直心。<a id="a-4v"></a>不染声闻缘觉直心。<a id="a-4w"></a>随顺菩提直心。<a id="a-4x"></a>不违一切智道直心。<a id="a-4y"></a>一切众魔及诸外道不能沮坏直心。<a id="a-4z"></a>不染如来圆满清净智慧直心。<a id="a-50"></a>随所闻法悉能摄取受持直心。<a id="a-51"></a>于一切受生处无所选择直心。<a id="a-52"></a>深入细微智慧直心。<a id="a-53"></a>善巧修习一切佛法直心。<a id="a-54"></a>佛子。<a id="a-55"></a>是为菩萨摩诃萨十种直心。<a id="a-56"></a>若菩萨摩诃萨。<a id="a-57"></a>安住此心。<a id="a-58"></a>则得一切诸佛无上清净直心。<a id="a-59"></a>佛子。<a id="a-5A"></a>菩萨摩诃萨。<a id="a-5B"></a>有十种深心。<a id="a-5C"></a>何等为十。<a id="a-5D"></a>所谓不退深心。<a id="a-5E"></a>长养一切诸善法故。<a id="a-5F"></a>离疑深心。<a id="a-5G"></a>解一切佛微密语故。<a id="a-5H"></a>正持深心。<a id="a-5I"></a>不舍菩萨大愿行故。<a id="a-5J"></a>无上正直深心。<a id="a-5K"></a>深入一切诸佛法故。<a id="a-5L"></a>了达深心。<a id="a-5M"></a>于一切佛法得自在故。<a id="a-5N"></a>殊胜深心。<a id="a-5O"></a>深入种种方便法故。<a id="a-5P"></a>为首深心。<a id="a-5Q"></a>于一切境界悉究竟故。<a id="a-5R"></a>自在深心。<a id="a-5S"></a>庄严一切三昧自在不断绝故。<a id="a-5T"></a>具足深心。<a id="a-5U"></a>摄取本大愿故。<a id="a-5V"></a>不舍深心。<a id="a-5W"></a>教化一切群生类故。<a id="a-5X"></a>佛子。<a id="a-5Y"></a>是为菩萨摩诃萨十种深心。<a id="a-5Z"></a>若菩萨摩诃萨。<a id="a-5a"></a>安住此心。<a id="a-5b"></a>则得一切诸佛无上清净深心。</p>
  <p id="a5c">佛子。<a id="a-5d"></a>菩萨摩诃萨。<a id="a-5e"></a>有十种方便。<a id="a-5f"></a>何等为十。<a id="a-5g"></a>所谓布施方便悉舍一切不求报故。<a id="a-5h"></a>学一切学持一切戒具行头陀威仪清净方便。<a id="a-5i"></a>不轻他故。<a id="a-5j"></a>离一切缠颠倒嗔恚我慢忍一切众生诸恶方便。<a id="a-5k"></a>远离一切彼我想故。<a id="a-5l"></a>精进不退方便。<a id="a-5m"></a>究竟身口意业一切境界不忘失故。<a id="a-5n"></a>一切诸禅三昧解脱诸通方便。<a id="a-5o"></a>远离一切五欲诸烦恼故。<a id="a-5p"></a>正向智慧方便。<a id="a-5q"></a>长养一切功德心无厌足故。<a id="a-5r"></a>大慈方便。<a id="a-5s"></a>说一切众生无众生故。<a id="a-5t"></a>代一切众生受诸苦恼不舍大悲方便。<a id="a-5u"></a>解一切法无自性故。<a id="a-5v"></a>十力觉悟方便。<a id="a-5w"></a>决定无碍智示现一切众生故。<a id="a-5x"></a>转不退法轮方便。<a id="a-5y"></a>转至众生心故。<a id="a-5z"></a>佛子。<a id="a-60"></a>是为菩萨摩诃萨十种方便。<a id="a-61"></a>若菩萨摩诃萨。<a id="a-62"></a>安住此法。<a id="a-63"></a>则得一切诸佛无上大智方便。<a id="a-64"></a>佛子。<a id="a-65"></a>菩萨摩诃萨。<a id="a-66"></a>有十种乐修。<a id="a-67"></a>何等为十。<a id="a-68"></a>所谓乐修最胜。<a id="a-69"></a>尊重方便诸善根故。<a id="a-6A"></a>乐修庄严。<a id="a-6B"></a>出生种种诸庄严故。<a id="a-6C"></a>乐修广事。<a id="a-6D"></a>心弥旷故。<a id="a-6E"></a>乐修寂灭。<a id="a-6F"></a>深入甚深方便法故。<a id="a-6G"></a>乐修无边。<a id="a-6H"></a>发无量心故。<a id="a-6I"></a>乐修善持。<a id="a-6J"></a>一切诸佛所护念故。<a id="a-6K"></a>乐修不坏。<a id="a-6L"></a>一切魔业不能坏故。<a id="a-6M"></a>乐修决定。<a id="a-6N"></a>解了一切诸业报故。<a id="a-6O"></a>乐修现在。<a id="a-6P"></a>随意能现自在神力大变化故。<a id="a-6Q"></a>乐修听受。<a id="a-6R"></a>于一切佛得授记故。<a id="a-6S"></a>乐修自在。<a id="a-6T"></a>随意随时成菩提故。<a id="a-6U"></a>佛子。<a id="a-6V"></a>是为菩萨摩诃萨十种乐修。<a id="a-6W"></a>若菩萨摩诃萨。<a id="a-6X"></a>安住此修。<a id="a-6Y"></a>则得一切诸佛无上乐修。<a id="a-6Z"></a>佛子。<a id="a-6a"></a>菩萨摩诃萨。<a id="a-6b"></a>有十种解脱深入世界。<a id="a-6c"></a>何等为十。<a id="a-6d"></a>所谓一切世界入一世界。<a id="a-6e"></a>一世界入一切世界。<a id="a-6f"></a>一莲华座一如来身充满一切世界。<a id="a-6g"></a>示现一切世界皆悉虚空。<a id="a-6h"></a>诸佛庄严庄严一切世界。<a id="a-6i"></a>一菩萨身充满一切世界。<a id="a-6j"></a>于一毛孔中安置一切世界。<a id="a-6k"></a>一切世界入一众生身。<a id="a-6l"></a>一佛道场一菩提树充满一切世界。<a id="a-6m"></a>一妙音声充满一切世界。<a id="a-6n"></a>随其所应无不闻解皆为欢喜。<a id="a-6o"></a>佛子。<a id="a-6p"></a>是为菩萨摩诃萨十种解脱深入世界。<a id="a-6q"></a>若菩萨摩诃萨。<a id="a-6r"></a>安住此法。<a id="a-6s"></a>则得一切诸佛出生佛刹无上解脱。<a id="a-6t"></a>佛子。<a id="a-6u"></a>菩萨摩诃萨。<a id="a-6v"></a>有十种入众生性。<a id="a-6w"></a>何等为十。<a id="a-6x"></a>所谓一切众生界入无身性。<a id="a-6y"></a>一切众生界悉入一众生身。<a id="a-6z"></a>一切众生界悉入菩萨身。<a id="a-70"></a>一切众生界悉入如来性藏。<a id="a-71"></a>一切众生界悉入一众生界。<a id="a-72"></a>一切众生界悉入诸佛法器。<a id="a-73"></a>一切众生界悉入帝释梵王随众生形类而普示现。<a id="a-74"></a>一切众生界示现入一切声闻缘觉不转威仪。<a id="a-75"></a>一切众生界入菩萨功德庄严庄严一切众生。<a id="a-76"></a>一切众生界入如来相好庄严色身寂静威仪示现众生。<a id="a-77"></a>佛子。<a id="a-78"></a>是为菩萨摩诃萨十种入众生性。<a id="a-79"></a>若菩萨摩诃萨。<a id="a-7A"></a>安住此性。<a id="a-7B"></a>则得一切诸佛无上自在性。<a id="a-7C"></a>佛子。<a id="a-7D"></a>菩萨摩诃萨。<a id="a-7E"></a>有十种习气。<a id="a-7F"></a>何等为十。<a id="a-7G"></a>所谓菩提心习气。<a id="a-7H"></a>善根习气。<a id="a-7I"></a>教化众生习气。<a id="a-7J"></a>见佛习气。<a id="a-7K"></a>于清净土受生习气。<a id="a-7L"></a>菩萨行习气。<a id="a-7M"></a>大愿习气。<a id="a-7N"></a>波罗蜜习气。<a id="a-7O"></a>出生平等法习气。<a id="a-7P"></a>种种分别境界习气。<a id="a-7Q"></a>佛子。<a id="a-7R"></a>是为菩萨摩诃萨十种习气。<a id="a-7S"></a>若菩萨摩诃萨。<a id="a-7T"></a>安住此法。<a id="a-7U"></a>则能除灭一切众生烦恼习气。<a id="a-7V"></a>得佛无上大智习气。<a id="a-7W"></a>佛子。<a id="a-7X"></a>菩萨摩诃萨。<a id="a-7Y"></a>有十种炽然。<a id="a-7Z"></a>何等为十。<a id="a-7a"></a>所谓炽然一切众生界。<a id="a-7b"></a>教化究竟令成熟故。<a id="a-7c"></a>炽然世界。<a id="a-7d"></a>悉严净故。<a id="a-7e"></a>炽然如来。<a id="a-7f"></a>究竟菩萨一切行故。<a id="a-7g"></a>炽然善根。<a id="a-7h"></a>积集如来功德诸相好故。<a id="a-7i"></a>炽然大悲。<a id="a-7j"></a>除灭一切众生苦故。<a id="a-7k"></a>炽然大慈。<a id="a-7l"></a>令一切众生安住如来无上乐故。<a id="a-7m"></a>炽然波罗蜜。<a id="a-7n"></a>积集菩萨诸庄严故。<a id="a-7o"></a>炽然巧方便。<a id="a-7p"></a>随其所应悉示现故。<a id="a-7q"></a>炽然菩提。<a id="a-7r"></a>得无碍智故。<a id="a-7s"></a>略说菩萨皆悉炽然一切诸法。<a id="a-7t"></a>明达了知一切法故。<a id="a-7u"></a>佛子。<a id="a-7v"></a>是为菩萨摩诃萨十种炽然。<a id="a-7w"></a>若菩萨摩诃萨。<a id="a-7x"></a>安住此法。<a id="a-7y"></a>则能究竟不断菩萨诸行。<a id="a-7z"></a>除灭一切烦恼炽然。<a id="a-80"></a>则得一切诸佛无上炽然正法。<a id="a-81"></a>佛子。<a id="a-82"></a>菩萨摩诃萨。<a id="a-83"></a>有十种趣。<a id="a-84"></a>何等为十。<a id="a-85"></a>所谓趣波罗蜜。<a id="a-86"></a>趣学。<a id="a-87"></a>趣智。<a id="a-88"></a>趣实义。<a id="a-89"></a>趣正法。<a id="a-8A"></a>趣出生善根。<a id="a-8B"></a>趣见佛。<a id="a-8C"></a>趣菩萨诸行门。<a id="a-8D"></a>趣无上菩提。<a id="a-8E"></a>趣转法轮。<a id="a-8F"></a>佛子。<a id="a-8G"></a>是为菩萨摩诃萨十种趣。<a id="a-8H"></a>若菩萨摩诃萨。<a id="a-8I"></a>安住此趣。<a id="a-8J"></a>则得一切诸佛无上趣法。<a id="a-8K"></a>佛子。<a id="a-8L"></a>菩萨摩诃萨。<a id="a-8M"></a>有十种事。<a id="a-8N"></a>则能具足一切佛法。<a id="a-8O"></a>何等为十。<a id="a-8P"></a>所谓深信善知识具足佛法。<a id="a-8Q"></a>深信佛教具足佛法。<a id="a-8R"></a>不谤正法具足佛法。<a id="a-8S"></a>离放逸行摧灭憍慢巧妙方便回向善根。<a id="a-8T"></a>具足佛法。<a id="a-8U"></a>深信诸佛境界无量具足佛法。<a id="a-8V"></a>深入一切世界具足佛法。<a id="a-8W"></a>安住法界具足佛法。<a id="a-8X"></a>离诸魔界具足佛法。<a id="a-8Y"></a>正念一切佛具足佛法。<a id="a-8Z"></a>深信如来成就十力具足佛法。<a id="a-8a"></a>佛子。<a id="a-8b"></a>是为菩萨摩诃萨十种事则能具足一切佛法。<a id="a-8c"></a>若菩萨摩诃萨。<a id="a-8d"></a>安住此法。<a id="a-8e"></a>则得具足一切诸佛无上大智。<a id="a-8f"></a>佛子。<a id="a-8g"></a>菩萨摩诃萨。<a id="a-8h"></a>有十种退失佛法。<a id="a-8i"></a>应当远离。<a id="a-8j"></a>何等为十。<a id="a-8k"></a>所谓于善知识生憍慢心失佛法道。<a id="a-8l"></a>畏生死苦失佛法道。<a id="a-8m"></a>厌菩萨行失佛法道。<a id="a-8n"></a>厌恶受生失佛法道。<a id="a-8o"></a>乐着三昧失佛法道。<a id="a-8p"></a>于诸善根起疑惑心失佛法道。<a id="a-8q"></a>诽谤正法失佛法道。<a id="a-8r"></a>断菩萨行失佛法道。<a id="a-8s"></a>乐求声闻及缘觉乘失佛法道。<a id="a-8t"></a>起嗔恚心失佛法道。<a id="a-8u"></a>应当远离。<a id="a-8v"></a>佛子。<a id="a-8w"></a>是为菩萨摩诃萨十种退失佛法。<a id="a-8x"></a>若菩萨摩诃萨。<a id="a-8y"></a>远离此法。<a id="a-8z"></a>则得一切菩萨正趣离生圣行正道。</p>
  <p id="a90">佛子。<a id="a-91"></a>菩萨摩诃萨。<a id="a-92"></a>有十种离生。<a id="a-93"></a>何等为十。<a id="a-94"></a>所谓出生般若波罗蜜菩萨离生。<a id="a-95"></a>观察一切众生远离一切邪见断一切缚度脱一切众生菩萨离生。<a id="a-96"></a>不念一切相亦不舍离着相众生菩萨离生。<a id="a-97"></a>不着三界亦复不着一切世界菩萨离生。<a id="a-98"></a>永离烦恼而亲近众生菩萨离生。<a id="a-99"></a>于诸法中得离欲法常以大悲哀念众生菩萨离生。<a id="a-9A"></a>现处眷属令乐寂静菩萨离生。<a id="a-9B"></a>离世界生现此殁彼生行菩萨行菩萨离生。<a id="a-9C"></a>行一切世间事而不染世法菩萨离生。<a id="a-9D"></a>决定了知无上菩提而亦不舍菩萨行愿菩萨离生。<a id="a-9E"></a>佛子。<a id="a-9F"></a>是为菩萨摩诃萨十种离生永离世间大圣正法。<a id="a-9G"></a>不共一切众生及声闻缘觉。<a id="a-9H"></a>若菩萨摩诃萨。<a id="a-9I"></a>安住此法。<a id="a-9J"></a>则得一切菩萨十种决定法。<a id="a-9K"></a>何等为十。<a id="a-9L"></a>所谓于一切如来种姓中生。<a id="a-9M"></a>深入一切如来境界。<a id="a-9N"></a>深解一切诸菩萨行。<a id="a-9O"></a>正向一切诸波罗蜜。<a id="a-9P"></a>出生一切诸佛善根。<a id="a-9Q"></a>安住一切如来无上姓中。<a id="a-9R"></a>安住一切诸佛净力。<a id="a-9S"></a>随顺一切如来菩提。<a id="a-9T"></a>与一切佛共同一身。<a id="a-9U"></a>与一切佛同住而无有异。<a id="a-9V"></a>佛子。<a id="a-9W"></a>是为菩萨摩诃萨十种决定法。<a id="a-9X"></a>佛子。<a id="a-9Y"></a>菩萨摩诃萨。<a id="a-9Z"></a>有十种出生佛道法。<a id="a-9a"></a>何等为十。<a id="a-9b"></a>所谓随顺善知识出生佛道法。<a id="a-9c"></a>同善根故。<a id="a-9d"></a>深信一切佛法出生佛道法。<a id="a-9e"></a>乐求如来无尽自在故。<a id="a-9f"></a>于一切大愿得正希望出生佛道法。<a id="a-9g"></a>修习广心故。<a id="a-9h"></a>决定了知己身善根出生佛道法。<a id="a-9i"></a>所行诸业无虚妄故。<a id="a-9j"></a>于一切劫修菩萨行出生佛道法。<a id="a-9k"></a>尽未来际无疲厌故。<a id="a-9l"></a>于阿僧祇世界诸处受生出生佛道法。<a id="a-9m"></a>善巧方便教化一切众生故。<a id="a-9n"></a>修习不断菩萨所行出生佛道法。<a id="a-9o"></a>长养大悲故。<a id="a-9p"></a>以无量心出生佛道法。<a id="a-9q"></a>于一念中充满一切虚空界故。<a id="a-9r"></a>深入甚深诸大愿行出生佛道法。<a id="a-9s"></a>本生善根不坏不失故善持守护一切如来种姓出生佛道法。<a id="a-9t"></a>令一切众生发菩提心。<a id="a-9u"></a>志常乐求无上菩提。<a id="a-9v"></a>长养一切善根故。<a id="a-9w"></a>佛子。<a id="a-9x"></a>是为菩萨摩诃萨十种出生佛道法。<a id="a-9y"></a>若菩萨摩诃萨。<a id="a-9z"></a>安住此法。<a id="a-A0"></a>则得善男子十种名号。<a id="a-A1"></a>何等为十。<a id="a-A2"></a>所谓菩萨名号。<a id="a-A3"></a>菩提智身故。<a id="a-A4"></a>摩诃萨名号。<a id="a-A5"></a>住大乘故。<a id="a-A6"></a>第一萨埵名号。<a id="a-A7"></a>最第一无间道法故。<a id="a-A8"></a>胜萨埵名号。<a id="a-A9"></a>觉胜菩提故。<a id="a-AA"></a>无比萨埵名号。<a id="a-AB"></a>智慧无比故。<a id="a-AC"></a>上萨埵名号。<a id="a-AD"></a>上精进故。<a id="a-AE"></a>无上萨埵名号。<a id="a-AF"></a>开示显现无上法故。<a id="a-AG"></a>力萨埵名号。<a id="a-AH"></a>广知十力故。<a id="a-AI"></a>无等萨埵名号。<a id="a-AJ"></a>一切众生无与等故。<a id="a-AK"></a>不思议萨埵名号。<a id="a-AL"></a>随其心念觉菩提故。<a id="a-AM"></a>佛子。<a id="a-AN"></a>是为菩萨摩诃萨得善男子十种名号。<a id="a-AO"></a>佛子。<a id="a-AP"></a>菩萨摩诃萨。<a id="a-AQ"></a>有十种道。<a id="a-AR"></a>何等为十。<a id="a-AS"></a>所谓一道是菩萨道。<a id="a-AT"></a>不舍菩提心故。<a id="a-AU"></a>二道是菩萨道。<a id="a-AV"></a>出生智慧方便故。<a id="a-AW"></a>三道是菩萨道。<a id="a-AX"></a>空方便无相际无际无愿三昧三界无染故。<a id="a-AY"></a>四行是菩萨道。<a id="a-AZ"></a>悔过除罪随喜功德。<a id="a-Aa"></a>恭敬劝请无量诸佛。<a id="a-Ab"></a>善知回向故。<a id="a-Ac"></a>长养五根是菩萨道。<a id="a-Ad"></a>住有信根不可沮坏。<a id="a-Ae"></a>发大精进究竟一切事而不退转。<a id="a-Af"></a>安住正念除灭乱想。<a id="a-Ag"></a>三昧方便决定了知。<a id="a-Ah"></a>智慧境界善巧分别故。<a id="a-Ai"></a>六通自在是菩萨道。<a id="a-Aj"></a>天眼。<a id="a-Ak"></a>悉见一切世界有色众生死此生彼。<a id="a-Al"></a>天耳。<a id="a-Am"></a>悉闻一切诸佛所说经法。<a id="a-An"></a>皆能受持广为一切众生解说。<a id="a-Ao"></a>出生无碍知他心智。<a id="a-Ap"></a>悉知一切众生心念。<a id="a-Aq"></a>宿命智通。<a id="a-Ar"></a>悉知过去一切阿僧祇劫。<a id="a-As"></a>长养善根身通自在。<a id="a-At"></a>随其所应现大神变。<a id="a-Au"></a>漏尽智通。<a id="a-Av"></a>知见实际生菩萨道不断绝故。<a id="a-Aw"></a>七念是菩萨道。<a id="a-Ax"></a>念佛。<a id="a-Ay"></a>于一毛道见一切佛教化众生。<a id="a-Az"></a>念法。<a id="a-B0"></a>不离一如来众。<a id="a-B1"></a>于一切佛所对面闻法悉能受持。<a id="a-B2"></a>随应众生诸根希望而度脱之。<a id="a-B3"></a>念僧。<a id="a-B4"></a>见不退转菩萨大众。<a id="a-B5"></a>令一切众生常见菩萨大众。<a id="a-B6"></a>念施。<a id="a-B7"></a>行一切菩萨布施。<a id="a-B8"></a>正念长养菩萨布施功德。<a id="a-B9"></a>念戒。<a id="a-BA"></a>不离菩提心一切善根回向众生。<a id="a-BB"></a>念天。<a id="a-BC"></a>念兜率陀天一生补处菩萨。<a id="a-BD"></a>念一切众生。<a id="a-BE"></a>善巧方便智慧教化。<a id="a-BF"></a>悉令安隐随顺无上菩提故。<a id="a-BG"></a>八正道分是菩萨道。<a id="a-BH"></a>所谓正见。<a id="a-BI"></a>远离邪见。<a id="a-BJ"></a>正思惟。<a id="a-BK"></a>正念一切智远离虚妄。<a id="a-BL"></a>正语。<a id="a-BM"></a>随顺圣教离口四过。<a id="a-BN"></a>正业饶益教化一切众生未曾失时。<a id="a-BO"></a>正命。<a id="a-BP"></a>安住四圣种成头陀功德。<a id="a-BQ"></a>具足净威仪。<a id="a-BR"></a>远离一切恶。<a id="a-BS"></a>正精进。<a id="a-BT"></a>勤修一切菩萨苦行。<a id="a-BU"></a>修佛十力无所挂碍。<a id="a-BV"></a>正念。<a id="a-BW"></a>悉能忆持一切音声。<a id="a-BX"></a>除灭世间一切乱想。<a id="a-BY"></a>正定。<a id="a-BZ"></a>善巧方便。<a id="a-Ba"></a>于一三昧。<a id="a-Bb"></a>出生菩萨不可思议法门一切三昧故。<a id="a-Bc"></a>九次第定是菩萨道。<a id="a-Bd"></a>所谓离欲恶不善法。<a id="a-Be"></a>因觉观起一切口业无所障碍。<a id="a-Bf"></a>说法教化一切众生。<a id="a-Bg"></a>令得一切智喜悦。<a id="a-Bh"></a>远离退过休息喜悦。<a id="a-Bi"></a>离世苦乐常见诸佛。<a id="a-Bj"></a>逮得无上菩提快乐。<a id="a-Bk"></a>不动三昧出生四无色定。<a id="a-Bl"></a>亦不离欲界色界受生。<a id="a-Bm"></a>正受灭尽三昧。<a id="a-Bn"></a>而亦不息菩萨行故。<a id="a-Bo"></a>如来十力是菩萨道。<a id="a-Bp"></a>所谓巧方便善知是处非处。<a id="a-Bq"></a>善知一切众生去来现在业因果报。<a id="a-Br"></a>善知一切众生种种诸根。<a id="a-Bs"></a>随彼诸根而为说法。<a id="a-Bt"></a>善知众生无量诸性。<a id="a-Bu"></a>善知一切众生种种欲乐。<a id="a-Bv"></a>随应说法。<a id="a-Bw"></a>菩萨净身。<a id="a-Bx"></a>皆悉充满一切众生一切刹一切世一切劫。<a id="a-By"></a>普现如来具足威仪。<a id="a-Bz"></a>而亦不舍菩萨所行。<a id="a-C0"></a>善巧方便。<a id="a-C1"></a>知一切禅三昧解脱垢净起。<a id="a-C2"></a>知时非时。<a id="a-C3"></a>出生菩萨无量法门。<a id="a-C4"></a>善知一切众生死此生彼。<a id="a-C5"></a>于一念中。<a id="a-C6"></a>善知三世一切阿僧祇劫。<a id="a-C7"></a>善知一切众生。<a id="a-C8"></a>除灭一切烦恼结使及诸习气。<a id="a-C9"></a>而亦不舍菩萨行故。<a id="a-CA"></a>佛子。<a id="a-CB"></a>是为菩萨摩诃萨十种道。<a id="a-CC"></a>若菩萨摩诃萨。<a id="a-CD"></a>安住此道。<a id="a-CE"></a>则得一切诸佛无上巧方便道。<a id="a-CF"></a>佛子。<a id="a-CG"></a>菩萨摩诃萨。<a id="a-CH"></a>有无量道无量道具。<a id="a-CI"></a>无量修道无量庄严道。<a id="a-CJ"></a>何以故。<a id="a-CK"></a>菩萨摩诃萨。<a id="a-CL"></a>有十种无量道故。<a id="a-CM"></a>何等为十。<a id="a-CN"></a>所谓虚空界无量。<a id="a-CO"></a>法界无量。<a id="a-CP"></a>众生界无尽无量。<a id="a-CQ"></a>世界无分齐无量。<a id="a-CR"></a>阿僧祇劫无尽究竟无量。<a id="a-CS"></a>众生语法无量。<a id="a-CT"></a>如来身无量。<a id="a-CU"></a>佛音声无量。<a id="a-CV"></a>如来力无量。<a id="a-CW"></a>一切智无量。<a id="a-CX"></a>佛子。<a id="a-CY"></a>是为菩萨摩诃萨十种无量道。<a id="a-CZ"></a>何以故。<a id="a-Ca"></a>如虚空界无量。<a id="a-Cb"></a>菩萨积集道具。<a id="a-Cc"></a>亦复如是。<a id="a-Cd"></a>如法界无量无边。<a id="a-Ce"></a>菩萨积集道具。<a id="a-Cf"></a>亦复如是。<a id="a-Cg"></a>如众生界无尽无量。<a id="a-Ch"></a>菩萨积集道具。<a id="a-Ci"></a>亦复如是。<a id="a-Cj"></a>如世界无分齐无量。<a id="a-Ck"></a>菩萨积集道具。<a id="a-Cl"></a>亦复如是。<a id="a-Cm"></a>如一切劫算数不可尽。<a id="a-Cn"></a>菩萨积集道具。<a id="a-Co"></a>亦复如是。<a id="a-Cp"></a>一切众生悉共算数所不能尽。<a id="a-Cq"></a>如一切众生语言无量。<a id="a-Cr"></a>菩萨积集道具出生智慧诸语言法。<a id="a-Cs"></a>亦复如是。<a id="a-Ct"></a>如如来身无量。<a id="a-Cu"></a>菩萨积集道具。<a id="a-Cv"></a>充满一切众生一切刹一切世一切劫。<a id="a-Cw"></a>亦复如是。<a id="a-Cx"></a>如佛音声无量。<a id="a-Cy"></a>出一言音。<a id="a-Cz"></a>皆悉充满一切法界。<a id="a-D0"></a>一切众生无不闻知。<a id="a-D1"></a>菩萨积集道具。<a id="a-D2"></a>亦复如是。<a id="a-D3"></a>如如来力无量。<a id="a-D4"></a>菩萨积集道具。<a id="a-D5"></a>长养如来力。<a id="a-D6"></a>亦复如是。<a id="a-D7"></a>如一切智无量。<a id="a-D8"></a>菩萨积集道具。<a id="a-D9"></a>亦复如是。<a id="a-DA"></a>佛子。<a id="a-DB"></a>是为菩萨摩诃萨十种道具。<a id="a-DC"></a>若菩萨摩诃萨。<a id="a-DD"></a>安住此法。<a id="a-DE"></a>则得一切诸佛无量无边智慧。<a id="a-DF"></a>佛子。<a id="a-DG"></a>菩萨摩诃萨。<a id="a-DH"></a>有十种修道。<a id="a-DI"></a>何等为十。<a id="a-DJ"></a>所谓不着不出修。<a id="a-DK"></a>身口意无忘失故。<a id="a-DL"></a>无增减修。<a id="a-DM"></a>知诸法真实故。<a id="a-DN"></a>非有非无修。<a id="a-DO"></a>入非有非无性故。<a id="a-DP"></a>如幻如梦如电如响如镜中像如热时焰如水中月修。<a id="a-DQ"></a>于一切法无所著故。<a id="a-DR"></a>空无相无愿修。<a id="a-DS"></a>见三界不舍长养诸善根故。<a id="a-DT"></a>不可言说修。<a id="a-DU"></a>不着法施设故。<a id="a-DV"></a>不坏法界修。<a id="a-DW"></a>决定了知一切法故。<a id="a-DX"></a>如实际不可坏修。<a id="a-DY"></a>如如虚空际平等至一切故。<a id="a-DZ"></a>菩萨智修。<a id="a-Da"></a>不舍勇猛精进力故。<a id="a-Db"></a>如来十力四无所畏一切智平等修。<a id="a-Dc"></a>于一切法悉除疑惑故。<a id="a-Dd"></a>佛子。<a id="a-De"></a>是为菩萨摩诃萨十种修道。<a id="a-Df"></a>若菩萨摩诃萨。<a id="a-Dg"></a>安住此法。<a id="a-Dh"></a>则得一切诸佛无上一切智巧方便修。<a id="a-Di"></a>佛子。<a id="a-Dj"></a>菩萨摩诃萨。<a id="a-Dk"></a>有十种庄严道。<a id="a-Dl"></a>何等为十。<a id="a-Dm"></a>所谓菩萨摩诃萨。<a id="a-Dn"></a>不离欲界。<a id="a-Do"></a>悉能正受色无色界禅定解脱。<a id="a-Dp"></a>亦不因此于彼受生。<a id="a-Dq"></a>是为第一庄严道。<a id="a-Dr"></a>菩萨摩诃萨。<a id="a-Ds"></a>入声闻道。<a id="a-Dt"></a>亦不乘此道出于三界。<a id="a-Du"></a>是为第二庄严道。<a id="a-Dv"></a>菩萨摩诃萨。<a id="a-Dw"></a>入缘觉道。<a id="a-Dx"></a>亦不舍大悲。<a id="a-Dy"></a>是为第三庄严道。<a id="a-Dz"></a>菩萨摩诃萨。<a id="a-E0"></a>虽百千天女眷属围绕。<a id="a-E1"></a>端严殊特颜容无伦。<a id="a-E2"></a>技术悉备音乐巧妙。<a id="a-E3"></a>菩萨闻此妙音。<a id="a-E4"></a>未曾暂舍诸禅解脱三昧。<a id="a-E5"></a>是为第四庄严道。<a id="a-E6"></a>菩萨摩诃萨。<a id="a-E7"></a>与一切众生设众妓乐共相娱乐。<a id="a-E8"></a>乃至一念不舍诸禅解脱三昧。<a id="a-E9"></a>是为第五庄严道。<a id="a-EA"></a>菩萨摩诃萨。<a id="a-EB"></a>不着一切世间诸法。<a id="a-EC"></a>究竟世间得到彼岸度脱众生。<a id="a-ED"></a>是为第六庄严道。<a id="a-EE"></a>菩萨摩诃萨。<a id="a-EF"></a>安住正智修习正道趣于邪道。<a id="a-EG"></a>欲令众生远离邪道。<a id="a-EH"></a>于此邪道。<a id="a-EI"></a>不取真实清净之相。<a id="a-EJ"></a>是为第七庄严道。<a id="a-EK"></a>菩萨摩诃萨。<a id="a-EL"></a>远离身口意恶业。<a id="a-EM"></a>常持净戒。<a id="a-EN"></a>一向正求如来净戒。<a id="a-EO"></a>示现一切凡愚童蒙众生持戒威仪。<a id="a-EP"></a>为教化成熟犯戒众生故。<a id="a-EQ"></a>菩萨具足成满一切清净功德。<a id="a-ER"></a>正趣菩萨趣。<a id="a-ES"></a>而现受生地狱畜生饿鬼阎罗王及诸难趣。<a id="a-ET"></a>令彼众生离恶趣故。<a id="a-EU"></a>而实菩萨不摄彼趣。<a id="a-EV"></a>是为第八庄严道。<a id="a-EW"></a>菩萨摩诃萨。<a id="a-EX"></a>于一切佛法不由他悟。<a id="a-EY"></a>得无碍辩明净智慧。<a id="a-EZ"></a>普照一切诸佛正法。<a id="a-Ea"></a>安住一切诸佛自在。<a id="a-Eb"></a>共一切佛清净法身。<a id="a-Ec"></a>具足成就一切坚固大人明净正法。<a id="a-Ed"></a>安住一切平等诸乘。<a id="a-Ee"></a>向一切佛境界法门。<a id="a-Ef"></a>一切众生所应赞叹恭敬供养。<a id="a-Eg"></a>为一切众生作无上师。<a id="a-Eh"></a>专求正法未曾舍离。<a id="a-Ei"></a>示现于法有疑。<a id="a-Ej"></a>示现师受恭敬供养和尚阿阇梨。<a id="a-Ek"></a>而实为一切天人无上法师。<a id="a-El"></a>何以故。<a id="a-Em"></a>菩萨摩诃萨。<a id="a-En"></a>善知方便住菩萨道。<a id="a-Eo"></a>随其所应方便示现。<a id="a-Ep"></a>是为第九庄严道。<a id="a-Eq"></a>菩萨摩诃萨。<a id="a-Er"></a>具足成就甚深智慧。<a id="a-Es"></a>究竟菩萨一切无上法行。<a id="a-Et"></a>一切如来。<a id="a-Eu"></a>以甘露法而灌其顶。<a id="a-Ev"></a>究竟一切法自在彼岸。<a id="a-Ew"></a>离垢无碍清净法缯。<a id="a-Ex"></a>以冠其首。<a id="a-Ey"></a>于一切世界。<a id="a-Ez"></a>普现如来无碍法身。<a id="a-F0"></a>转不可坏清净法轮。<a id="a-F1"></a>清净法身。<a id="a-F2"></a>于一切世界无处不至。<a id="a-F3"></a>究竟一切法自在彼岸。<a id="a-F4"></a>具足成就一切菩萨自在之法。<a id="a-F5"></a>巧妙方便于一切刹示现受生。<a id="a-F6"></a>与三世佛共一境界。<a id="a-F7"></a>而亦不断菩萨所行。<a id="a-F8"></a>不舍菩萨法。<a id="a-F9"></a>不转菩萨业。<a id="a-FA"></a>不舍菩萨道。<a id="a-FB"></a>未曾废舍菩萨威仪。<a id="a-FC"></a>不舍菩萨炽然。<a id="a-FD"></a>不舍善巧方便。<a id="a-FE"></a>不离菩萨事。<a id="a-FF"></a>修菩萨行心无疲厌。<a id="a-FG"></a>不离菩萨受持法行。<a id="a-FH"></a>何以故。<a id="a-FI"></a>菩萨摩诃萨。<a id="a-FJ"></a>欲速成阿耨多罗三藐三菩提故。<a id="a-FK"></a>不舍菩萨行。<a id="a-FL"></a>观察众生。<a id="a-FM"></a>是为第十庄严道。<a id="a-FN"></a>佛子。<a id="a-FO"></a>是为菩萨摩诃萨十种庄严道。<a id="a-FP"></a>若菩萨摩诃萨。<a id="a-FQ"></a>安住此道。<a id="a-FR"></a>则得一切诸佛无上道宝庄严。<a id="a-FS"></a>而不舍菩萨道。</p>
  <p id="aFT">佛子。<a id="a-FU"></a>菩萨摩诃萨。<a id="a-FV"></a>有十种足。<a id="a-FW"></a>何等为十。<a id="a-FX"></a>所谓净戒足。<a id="a-FY"></a>积集成满一切大愿故。<a id="a-FZ"></a>精进足。<a id="a-Fa"></a>积集一切菩提枝至不退转故。<a id="a-Fb"></a>诸通足。<a id="a-Fc"></a>随众生愿令欢喜故。<a id="a-Fd"></a>身通足。<a id="a-Fe"></a>不离一坐而能悉诣一切佛刹故。<a id="a-Ff"></a>深心足。<a id="a-Fg"></a>究竟一切胜妙法故。<a id="a-Fh"></a>坚誓足。<a id="a-Fi"></a>所求诸事悉究竟故。<a id="a-Fj"></a>摄右法足。<a id="a-Fk"></a>不违一切尊重教故。<a id="a-Fl"></a>闻法无厌足。<a id="a-Fm"></a>闻持一切佛所说法无疲倦故。<a id="a-Fn"></a>如法资生具足。<a id="a-Fo"></a>入一切众诸根无异故。<a id="a-Fp"></a>正向菩萨行足。<a id="a-Fq"></a>离一切恶故。<a id="a-Fr"></a>佛子。<a id="a-Fs"></a>是为菩萨摩诃萨十种足。<a id="a-Ft"></a>若菩萨摩诃萨。<a id="a-Fu"></a>安住此足。<a id="a-Fv"></a>则得一切诸佛无上胜足。<a id="a-Fw"></a>能一举足。<a id="a-Fx"></a>皆悉遍至一切世界。<a id="a-Fy"></a>佛子。<a id="a-Fz"></a>菩萨摩诃萨。<a id="a-G0"></a>有十种手。<a id="a-G1"></a>何等为十。<a id="a-G2"></a>所谓信手。<a id="a-G3"></a>于一切佛所说正法。<a id="a-G4"></a>一向信心究竟受持故。<a id="a-G5"></a>不着财施手。<a id="a-G6"></a>有来乞者令欢喜故。<a id="a-G7"></a>先意善来问讯手。<a id="a-G8"></a>右掌相显现故。<a id="a-G9"></a>恭敬供养一切佛手。<a id="a-GA"></a>长养无量功德无疲厌故。<a id="a-GB"></a>善解多闻手。<a id="a-GC"></a>除一切众生诸疑惑故。<a id="a-GD"></a>远离三界离生寂静手。<a id="a-GE"></a>拔欲污泥众生类故。<a id="a-GF"></a>安置彼岸手。<a id="a-GG"></a>救济四流漂没众生故。<a id="a-GH"></a>离吝法手。<a id="a-GI"></a>尽能开说一切法故。<a id="a-GJ"></a>一切世间离世间诸论智手。<a id="a-GK"></a>除灭一切身心病故。<a id="a-GL"></a>智慧宝手。<a id="a-GM"></a>除灭一切烦恼痴闇。<a id="a-GN"></a>示现一切不可称说法光明故。<a id="a-GO"></a>佛子。<a id="a-GP"></a>是为菩萨摩诃萨十种手。<a id="a-GQ"></a>若菩萨摩诃萨。<a id="a-GR"></a>安住此手。<a id="a-GS"></a>则得一切诸佛无上之手。<a id="a-GT"></a>能以一掌。<a id="a-GU"></a>普覆十方一切世界。</p>
 </body>
</html>