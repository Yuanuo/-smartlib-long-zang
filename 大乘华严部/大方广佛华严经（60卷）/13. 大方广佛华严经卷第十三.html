<!doctype html>
<html id="z3IBTPxGS" data-ver="1264">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第十三</h1>
  <h2 id="a2">菩萨十无尽藏品第十八</h2>
  <p id="a3">尔时功德林菩萨摩诃萨。<a id="a-4"></a>复告诸菩萨言。<a id="a-5"></a>佛子。<a id="a-6"></a>菩萨摩诃萨。<a id="a-7"></a>有十种藏。<a id="a-8"></a>三世诸佛之所演说。<a id="a-9"></a>何等为十。<a id="a-A"></a>信藏。<a id="a-B"></a>戒藏。<a id="a-C"></a>惭藏。<a id="a-D"></a>愧藏。<a id="a-E"></a>闻藏。<a id="a-F"></a>施藏。<a id="a-G"></a>慧藏。<a id="a-H"></a>正念藏。<a id="a-I"></a>持藏。<a id="a-J"></a>辩藏。<a id="a-K"></a>是为十。<a id="a-L"></a>何等为菩萨信藏。<a id="a-M"></a>此菩萨信一切法空无真实。<a id="a-N"></a>信一切法无相。<a id="a-O"></a>信一切法无愿。<a id="a-P"></a>信一切法无作者。<a id="a-Q"></a>信一切法不实。<a id="a-R"></a>信一切法无坚固。<a id="a-S"></a>信一切法无量。<a id="a-T"></a>信一切法无上。<a id="a-U"></a>信一切法不可度。<a id="a-V"></a>信一切法不生。<a id="a-W"></a>若菩萨成就如是随顺净信。<a id="a-X"></a>闻诸佛法不可思议。<a id="a-Y"></a>心不惊怖。<a id="a-Z"></a>闻一切佛不可思议。<a id="a-a"></a>心不惊怖。<a id="a-b"></a>闻众生不可思议。<a id="a-c"></a>心不惊怖。<a id="a-d"></a>闻法界不可思议。<a id="a-e"></a>心不惊怖。<a id="a-f"></a>闻虚空界不可思议。<a id="a-g"></a>心不惊怖。<a id="a-h"></a>闻涅槃界不可思议。<a id="a-i"></a>心不惊怖。<a id="a-j"></a>闻过去世不可思议。<a id="a-k"></a>心不惊怖。<a id="a-l"></a>闻未来世不可思议。<a id="a-m"></a>心不惊怖。<a id="a-n"></a>闻现在世不可思议。<a id="a-o"></a>心不惊怖。<a id="a-p"></a>闻入一切劫不可思议。<a id="a-q"></a>心不惊怖。<a id="a-r"></a>何以故。<a id="a-s"></a>菩萨于诸佛所一向坚信不可沮坏。<a id="a-t"></a>佛如是知佛无尽无边智。<a id="a-u"></a>十方一切世界。<a id="a-v"></a>一一世界中三世无量无数诸佛。<a id="a-w"></a>出兴于世。<a id="a-x"></a>施行佛事。<a id="a-y"></a>而般涅槃。<a id="a-z"></a>彼诸佛智慧。<a id="a-10"></a>不增不减。<a id="a-11"></a>不生不灭。<a id="a-12"></a>不尽不去。<a id="a-13"></a>不近不远。<a id="a-14"></a>不智不乱。<a id="a-15"></a>菩萨成就如是等无边无尽信藏。<a id="a-16"></a>则能乘如来乘。<a id="a-17"></a>此菩萨成就如是等无量无边信。<a id="a-18"></a>不退转信。<a id="a-19"></a>不乱信。<a id="a-1A"></a>不坏信。<a id="a-1B"></a>不着信。<a id="a-1C"></a>有根信。<a id="a-1D"></a>随顺圣人信。<a id="a-1E"></a>如来家性信。<a id="a-1F"></a>则能护持一切佛法。<a id="a-1G"></a>长养一切菩萨善根。<a id="a-1H"></a>随顺一切如来善根。<a id="a-1I"></a>从一切佛善方便生。<a id="a-1J"></a>是名菩萨摩诃萨无尽信藏。<a id="a-1K"></a>菩萨住此信藏。<a id="a-1L"></a>悉能闻持诸如来法。<a id="a-1M"></a>广为一切众生演说。<a id="a-1N"></a>佛子。<a id="a-1O"></a>何等为菩萨摩诃萨戒藏。<a id="a-1P"></a>此菩萨成就饶益戒。<a id="a-1Q"></a>不受戒。<a id="a-1R"></a>无著戒。<a id="a-1S"></a>安住戒。<a id="a-1T"></a>不诤戒。<a id="a-1U"></a>不恼害戒。<a id="a-1V"></a>不杂戒。<a id="a-1W"></a>离邪命戒。<a id="a-1X"></a>离恶戒。<a id="a-1Y"></a>清净戒。<a id="a-1Z"></a>何等为饶益戒。<a id="a-1a"></a>此菩萨先当饶益安乐众生。<a id="a-1b"></a>何等为不受戒。<a id="a-1c"></a>此菩萨不受外道戒。<a id="a-1d"></a>具足奉持三世诸佛平等净戒。<a id="a-1e"></a>何等为无著戒。<a id="a-1f"></a>此菩萨不着欲界戒。<a id="a-1g"></a>不着色界戒。<a id="a-1h"></a>不着无色界戒。<a id="a-1i"></a>何以故。<a id="a-1j"></a>不回向彼故。<a id="a-1k"></a>何等为安住戒。<a id="a-1l"></a>此菩萨成就清净无疑悔戒。<a id="a-1m"></a>何以故。<a id="a-1n"></a>菩萨不作五无间罪。<a id="a-1o"></a>永不故犯一切戒故。<a id="a-1p"></a>何等为不诤戒。<a id="a-1q"></a>此菩萨不非先制。<a id="a-1r"></a>不更造立。<a id="a-1s"></a>心常随顺向涅槃戒。<a id="a-1t"></a>皆具足持无所毁犯。<a id="a-1u"></a>不由此戒恼乱众生共相违诤。<a id="a-1v"></a>菩萨持戒。<a id="a-1w"></a>但饶益众生令欢喜故。<a id="a-1x"></a>何等为不恼害戒。<a id="a-1y"></a>此菩萨不因持戒学诸咒术药草恼害众生。<a id="a-1z"></a>何以故。<a id="a-20"></a>菩萨欲救护众生故。<a id="a-21"></a>持清净戒。<a id="a-22"></a>何等为不杂戒。<a id="a-23"></a>此菩萨离断常见。<a id="a-24"></a>不持杂戒。<a id="a-25"></a>但观察十二缘起。<a id="a-26"></a>持清净戒。<a id="a-27"></a>何等为离邪命戒。<a id="a-28"></a>此菩萨不作持净戒相。<a id="a-29"></a>欲使他知内无实德现实德相。<a id="a-2A"></a>但持净戒一向求法。<a id="a-2B"></a>究竟萨婆若。<a id="a-2C"></a>何等为不恶戒。<a id="a-2D"></a>此菩萨不自贡高言我持戒。<a id="a-2E"></a>见犯戒人。<a id="a-2F"></a>不轻贱诃骂令其忧恼。<a id="a-2G"></a>但一其心持清净戒。<a id="a-2H"></a>何等为清净戒。<a id="a-2I"></a>此菩萨舍离杀盗邪淫妄语恶口粗言两舌杂语贪恚邪见。<a id="a-2J"></a>具持十善。<a id="a-2K"></a>此菩萨持如是等清净戒时作是念。<a id="a-2L"></a>若有众生犯净戒者。<a id="a-2M"></a>斯由颠倒诸烦恼故。<a id="a-2N"></a>一切诸佛悉分别知是一切众生。<a id="a-2O"></a>因诸颠倒毁犯净戒。<a id="a-2P"></a>是故我当专求佛道。<a id="a-2Q"></a>究竟无上菩提。<a id="a-2R"></a>广为众生说真实法。<a id="a-2S"></a>令离颠倒净持禁戒。<a id="a-2T"></a>悉令究竟无上菩提。<a id="a-2U"></a>是为菩萨摩诃萨第二无尽戒藏。<a id="a-2V"></a>佛子。<a id="a-2W"></a>何等为菩萨摩诃萨惭藏。<a id="a-2X"></a>此菩萨自忆宿命。<a id="a-2Y"></a>无数世来。<a id="a-2Z"></a>于六亲所行无惭行。<a id="a-2a"></a>或侮慢无礼。<a id="a-2b"></a>或淫乱无节。<a id="a-2c"></a>忍害无亲兴师相伐。<a id="a-2d"></a>迷惑颠倒无恶不造。<a id="a-2e"></a>斯由三毒邪疑使缠虚伪谄曲诸不善故。<a id="a-2f"></a>一切众生亦复如是。<a id="a-2g"></a>皆悉积习诸无惭行。<a id="a-2h"></a>斯由无智乃至谄曲故。<a id="a-2i"></a>尊卑失序不相敬顺。<a id="a-2j"></a>不能谦下遵奉明哲。<a id="a-2k"></a>常怀毒念怨结滋甚。<a id="a-2l"></a>更相屠害曾无耻惧。<a id="a-2m"></a>自惟我身及余众生。<a id="a-2n"></a>去来现在行无惭法。<a id="a-2o"></a>三世诸佛无不知见。<a id="a-2p"></a>我当云何犹行无惭。<a id="a-2q"></a>甚为不可。<a id="a-2r"></a>是故我应修习惭法。<a id="a-2s"></a>究竟菩提。<a id="a-2t"></a>广为众生说真实法。<a id="a-2u"></a>令其永离诸无惭法。<a id="a-2v"></a>成就菩提。<a id="a-2w"></a>是为菩萨摩诃萨第三无尽惭藏。<a id="a-2x"></a>佛子。<a id="a-2y"></a>何等为菩萨摩诃萨愧藏。<a id="a-2z"></a>此菩萨自愧昔来贪求色声香味触法妻子眷属钱财宝物僮仆车乘。<a id="a-30"></a>心无厌足。<a id="a-31"></a>我不应行是诸非法事。<a id="a-32"></a>因是生长贪恚愚痴乃至谄曲。<a id="a-33"></a>复作是念。<a id="a-34"></a>众生所行无愧之法。<a id="a-35"></a>皆以无智乃至谄曲诸恶法故。<a id="a-36"></a>不相承顺尊敬供养。<a id="a-37"></a>常怀毒心迭相残害。<a id="a-38"></a>我及众生。<a id="a-39"></a>去来现在爱乐贪求。<a id="a-3A"></a>集行是法。<a id="a-3B"></a>因是法故。<a id="a-3C"></a>受胎生死无量诸苦。<a id="a-3D"></a>三世诸佛皆悉知见。<a id="a-3E"></a>我犹行是无愧法者。<a id="a-3F"></a>三世诸佛皆不欢喜。<a id="a-3G"></a>我当修习愧法。<a id="a-3H"></a>究竟菩提。<a id="a-3I"></a>广为众生说如是法。<a id="a-3J"></a>令离无愧成就佛道。<a id="a-3K"></a>是为菩萨摩诃萨第四无尽愧藏。<a id="a-3L"></a>佛子。<a id="a-3M"></a>何等为菩萨摩诃萨多闻藏。<a id="a-3N"></a>此菩萨多闻者。<a id="a-3O"></a>所谓知是事有故是事有。<a id="a-3P"></a>是事无故是事无。<a id="a-3Q"></a>是事起故是事起。<a id="a-3R"></a>是事灭故是事灭。<a id="a-3S"></a>是世间法。<a id="a-3T"></a>是出世间法。<a id="a-3U"></a>是有为法。<a id="a-3V"></a>是无为法。<a id="a-3W"></a>是有记法。<a id="a-3X"></a>是无记法。<a id="a-3Y"></a>何等为是事有故是事有。<a id="a-3Z"></a>所谓有无明故有行。<a id="a-3a"></a>何等为是事无故是事无。<a id="a-3b"></a>所谓无识故无名色。<a id="a-3c"></a>何等为是事起故是事起。<a id="a-3d"></a>所谓爱起故苦起何等为是事灭故是事灭。<a id="a-3e"></a>所谓有灭故生死灭。<a id="a-3f"></a>何等为世间法。<a id="a-3g"></a>所谓色受想行识。<a id="a-3h"></a>何等为出世间法。<a id="a-3i"></a>所谓戒身定身慧身解脱身解脱知见身。<a id="a-3j"></a>何等为有为法。<a id="a-3k"></a>所谓欲界色界无色界众生界。<a id="a-3l"></a>何等为无为法。<a id="a-3m"></a>所谓虚空涅槃。<a id="a-3n"></a>数缘灭非数缘灭。<a id="a-3o"></a>十二缘起及法界。<a id="a-3p"></a>何等为有记法。<a id="a-3q"></a>所谓四真谛。<a id="a-3r"></a>四沙门果。<a id="a-3s"></a>四辩。<a id="a-3t"></a>四无所畏。<a id="a-3u"></a>四念处。<a id="a-3v"></a>四正勤。<a id="a-3w"></a>四如意足。<a id="a-3x"></a>五根。<a id="a-3y"></a>五力。<a id="a-3z"></a>七觉支。<a id="a-40"></a>八圣道分。<a id="a-41"></a>何等为无记法。<a id="a-42"></a>所谓世间有边世间无边。<a id="a-43"></a>世间有边无边。<a id="a-44"></a>世间非有边非无边。<a id="a-45"></a>世间有常世间无常。<a id="a-46"></a>世间有常无常。<a id="a-47"></a>世间非有常非无常。<a id="a-48"></a>如来灭后如去不受。<a id="a-49"></a>如来灭后不如去亦不受。<a id="a-4A"></a>如来灭后如去不如去亦不受。<a id="a-4B"></a>如来灭后非如去非不如去亦不受。<a id="a-4C"></a>有我有众生。<a id="a-4D"></a>无我无众生。<a id="a-4E"></a>有我无我。<a id="a-4F"></a>有众生无众生。<a id="a-4G"></a>非有我非无我。<a id="a-4H"></a>非有众生非无众生。<a id="a-4I"></a>过去有几如来灭度。<a id="a-4J"></a>几声闻缘觉灭度。<a id="a-4K"></a>未来有几如来几声闻缘觉几众生生。<a id="a-4L"></a>现在有几佛几声闻缘觉。<a id="a-4M"></a>何等如来最初出世。<a id="a-4N"></a>何等声闻缘觉最初出世。<a id="a-4O"></a>何等众生最初生。<a id="a-4P"></a>何等如来最后出世。<a id="a-4Q"></a>何等声闻缘觉最后出世。<a id="a-4R"></a>何等众生最后生。<a id="a-4S"></a>何等诸法最在初。<a id="a-4T"></a>何等诸法最在后。<a id="a-4U"></a>世间从何处来去至何所。<a id="a-4V"></a>有几世界成。<a id="a-4W"></a>有几世界败。<a id="a-4X"></a>世界从何所来去至何所。<a id="a-4Y"></a>何等为生死最初际。<a id="a-4Z"></a>何等为生死最后际。<a id="a-4a"></a>是名无记法。<a id="a-4b"></a>菩萨摩诃萨。<a id="a-4c"></a>作如是念。<a id="a-4d"></a>众生长夜流转生死。<a id="a-4e"></a>童蒙凡夫不知修道。<a id="a-4f"></a>我当昼夜精勤学问。<a id="a-4g"></a>受持一切诸佛法藏。<a id="a-4h"></a>究竟成就无上菩提。<a id="a-4i"></a>广为众生说真实法。<a id="a-4j"></a>普令一切成无上道。<a id="a-4k"></a>是为菩萨摩诃萨第五无尽多闻藏。<a id="a-4l"></a>佛子。<a id="a-4m"></a>何等为菩萨摩诃萨施藏。<a id="a-4n"></a>此菩萨修行十种施。<a id="a-4o"></a>所谓施法。<a id="a-4p"></a>最后难施法。<a id="a-4q"></a>内施法。<a id="a-4r"></a>外施法。<a id="a-4s"></a>内外施法。<a id="a-4t"></a>一切施法。<a id="a-4u"></a>过去施法。<a id="a-4v"></a>未来施法。<a id="a-4w"></a>现在施法。<a id="a-4x"></a>究竟施法。<a id="a-4y"></a>何等为菩萨修习施法。<a id="a-4z"></a>此菩萨从本以来习平等施。<a id="a-50"></a>珍馔美味不自贪着。<a id="a-51"></a>惠施一切。<a id="a-52"></a>其余诸物亦复如是。<a id="a-53"></a>所施之余然后自食。<a id="a-54"></a>作是念言。<a id="a-55"></a>为我身中八万户虫故。<a id="a-56"></a>我身安乐彼亦安乐。<a id="a-57"></a>我身饥苦彼亦饥苦。<a id="a-58"></a>是故菩萨有所服食皆为诸虫。<a id="a-59"></a>欲令安乐不贪其味。<a id="a-5A"></a>菩萨复作是念。<a id="a-5B"></a>我长夜为身贪求饮食。<a id="a-5C"></a>当勤精进速离此身。<a id="a-5D"></a>是为菩萨修习施法。<a id="a-5E"></a>何等为菩萨最后难施法。<a id="a-5F"></a>此菩萨若得种种上味饮食香华衣服资生之具。<a id="a-5G"></a>若自己受用则快乐长寿。<a id="a-5H"></a>若尽以施人则穷苦夭命。<a id="a-5I"></a>时有乞人一切求索。<a id="a-5J"></a>菩萨自念。<a id="a-5K"></a>吾从本际以来丧身无数。<a id="a-5L"></a>未曾损己利一众生令获大利希有之庆。<a id="a-5M"></a>当捐弃身命。<a id="a-5N"></a>悉舍一切饶益众生。<a id="a-5O"></a>究竟大施。<a id="a-5P"></a>是为菩萨最后难行施法。<a id="a-5Q"></a>何等为菩萨内施法。<a id="a-5R"></a>此菩萨于少壮时形体端严。<a id="a-5S"></a>颜容殊特澡浴清净。<a id="a-5T"></a>服上妙衣严饰之具。<a id="a-5U"></a>受灌顶转轮王位。<a id="a-5V"></a>七宝具足王四天下。<a id="a-5W"></a>时有乞人来诣王所。<a id="a-5X"></a>而自陈曰。<a id="a-5Y"></a>大王当知。<a id="a-5Z"></a>我今衰老身婴重疾。<a id="a-5a"></a>茕独苦厄无人赡救。<a id="a-5b"></a>生路既穷必之死地。<a id="a-5c"></a>若得王身随所应用。<a id="a-5d"></a>或须手足或须血肉。<a id="a-5e"></a>或须头目。<a id="a-5f"></a>或须髓脑。<a id="a-5g"></a>若大王慈仁矜哀穷老。<a id="a-5h"></a>舍离贪身以救我者。<a id="a-5i"></a>必蒙天施得全性命。<a id="a-5j"></a>菩萨即作是念。<a id="a-5k"></a>今我此身。<a id="a-5l"></a>亦当如彼会应归死。<a id="a-5m"></a>无一饶益。<a id="a-5n"></a>宜时舍身以济其命。<a id="a-5o"></a>念已欢喜施彼众生。<a id="a-5p"></a>是为菩萨内施法。<a id="a-5q"></a>何等为菩萨外施法。<a id="a-5r"></a>此菩萨于少壮时形体端严。<a id="a-5s"></a>颜容殊特澡浴清净。<a id="a-5t"></a>服上妙衣严饰之具。<a id="a-5u"></a>受灌顶转轮王位。<a id="a-5v"></a>七宝具足王四天下。<a id="a-5w"></a>时有乞人来诣王所。<a id="a-5x"></a>作如是言。<a id="a-5y"></a>大王当知。<a id="a-5z"></a>我今衰老身又婴疾。<a id="a-60"></a>余命无几终此贫苦。<a id="a-61"></a>而王具足一切快乐。<a id="a-62"></a>善哉大王。<a id="a-63"></a>愿舍天位哀施于我。<a id="a-64"></a>我当统领天下受王福乐。<a id="a-65"></a>菩萨即作是念。<a id="a-66"></a>富贵无常必归贫贱。<a id="a-67"></a>若在贫贱无所饶益。<a id="a-68"></a>不能满遂众生所愿。<a id="a-69"></a>是故我今宜时舍位称悦其意。<a id="a-6A"></a>念已欢喜即舍与之。<a id="a-6B"></a>是为菩萨外施法。<a id="a-6C"></a>何等为菩萨内外施法。<a id="a-6D"></a>此菩萨于少壮时形体端严。<a id="a-6E"></a>颜色殊特澡浴清净。<a id="a-6F"></a>服上妙衣严身之具。<a id="a-6G"></a>受灌顶转轮王位。<a id="a-6H"></a>七宝具足王四天下。<a id="a-6I"></a>时有乞人来诣王所。<a id="a-6J"></a>作如是言。<a id="a-6K"></a>大王当知。<a id="a-6L"></a>今我老迈身又婴疾。<a id="a-6M"></a>不以衰贱窃希美号。<a id="a-6N"></a>善哉大王。<a id="a-6O"></a>愿以王身七宝天下转轮王位。<a id="a-6P"></a>以授于我。<a id="a-6Q"></a>令我具足受王庆乐。<a id="a-6R"></a>菩萨即作是念。<a id="a-6S"></a>我身财宝俱非坚固。<a id="a-6T"></a>无常危脆磨灭之法。<a id="a-6U"></a>我今盛壮富有天下。<a id="a-6V"></a>乞者现前。<a id="a-6W"></a>三事具足。<a id="a-6X"></a>是故于此不坚固法当求坚固。<a id="a-6Y"></a>作是念已倍大欢喜。<a id="a-6Z"></a>即舍内外而施与之。<a id="a-6a"></a>是为菩萨内外施法。<a id="a-6b"></a>何等为菩萨一切施法。<a id="a-6c"></a>此菩萨于少壮时形体端严。<a id="a-6d"></a>颜容殊特沐浴香汤。<a id="a-6e"></a>服上妙衣严身之具。<a id="a-6f"></a>受灌顶转轮王位。<a id="a-6g"></a>七宝具足王四天下。<a id="a-6h"></a>时有乞人来诣王所。<a id="a-6i"></a>作如是言。<a id="a-6j"></a>大王当知。<a id="a-6k"></a>大王名称普闻十方。<a id="a-6l"></a>我乃在彼国服承王问。<a id="a-6m"></a>自远而来欲有所请。<a id="a-6n"></a>善哉大王。<a id="a-6o"></a>愿随所欲充满我意。<a id="a-6p"></a>尔时乞者。<a id="a-6q"></a>或求国城妻子眷属肢节血肉头目髓脑。<a id="a-6r"></a>尔时菩萨作是思惟。<a id="a-6s"></a>一切恩爱会当别离。<a id="a-6t"></a>无所饶益不能果遂众生诸愿。<a id="a-6u"></a>我今应当离贪贫行。<a id="a-6v"></a>一切速舍饶益众生。<a id="a-6w"></a>作是念已倍大欢喜。<a id="a-6x"></a>悉舍一切惠施众生。<a id="a-6y"></a>是为菩萨一切施法。<a id="a-6z"></a>何等为菩萨修习过去施法。<a id="a-70"></a>此菩萨闻过去诸佛菩萨所行具足功德。<a id="a-71"></a>闻已不着了达非有。<a id="a-72"></a>不起妄想不贪不味。<a id="a-73"></a>观察诸法心无所猗。<a id="a-74"></a>诸法如梦无有坚固。<a id="a-75"></a>于诸善根不起有想。<a id="a-76"></a>心无所著。<a id="a-77"></a>但为化众生故。<a id="a-78"></a>示现其身广说道教。<a id="a-79"></a>欲令众生成就佛法。<a id="a-7A"></a>又复观察过去诸法。<a id="a-7B"></a>十方推求都不可得。<a id="a-7C"></a>菩萨如是观已。<a id="a-7D"></a>复作是念。<a id="a-7E"></a>过去诸法皆悉舍离。<a id="a-7F"></a>是为菩萨修习过去施法。<a id="a-7G"></a>何等为菩萨修习未来施法。<a id="a-7H"></a>此菩萨闻未来世诸佛菩萨所行善根具足功德。<a id="a-7I"></a>闻已而不取相心无所有。<a id="a-7J"></a>不求往生彼方佛刹。<a id="a-7K"></a>无诸求想不生行愿。<a id="a-7L"></a>摄心不散不味不厌。<a id="a-7M"></a>不以善根回向于彼。<a id="a-7N"></a>不为生彼专修善根。<a id="a-7O"></a>亦不废舍。<a id="a-7P"></a>但因彼境界教化众生。<a id="a-7Q"></a>欲令众生具足佛法。<a id="a-7R"></a>观察真实。<a id="a-7S"></a>此真实法。<a id="a-7T"></a>非有处所非无处所。<a id="a-7U"></a>非内非外非远非近。<a id="a-7V"></a>复作是念。<a id="a-7W"></a>若法非有不可不舍。<a id="a-7X"></a>是为菩萨修习未来施法。<a id="a-7Y"></a>何等为菩萨修习现在施法。<a id="a-7Z"></a>此菩萨闻四天王三十三天。<a id="a-7a"></a>夜摩天。<a id="a-7b"></a>兜率陀天。<a id="a-7c"></a>化乐天。<a id="a-7d"></a>他化自在天。<a id="a-7e"></a>梵天。<a id="a-7f"></a>梵身天。<a id="a-7g"></a>梵辅天。<a id="a-7h"></a>梵眷属天。<a id="a-7i"></a>大梵天。<a id="a-7j"></a>光天。<a id="a-7k"></a>少光天。<a id="a-7l"></a>无量光天。<a id="a-7m"></a>光音天。<a id="a-7n"></a>净天。<a id="a-7o"></a>少净天。<a id="a-7p"></a>无量净天。<a id="a-7q"></a>遍净天。<a id="a-7r"></a>密身天。<a id="a-7s"></a>少密身天。<a id="a-7t"></a>无量密身天。<a id="a-7u"></a>密果天。<a id="a-7v"></a>不烦天。<a id="a-7w"></a>不热天。<a id="a-7x"></a>善现天。<a id="a-7y"></a>善见天。<a id="a-7z"></a>色究竟天。<a id="a-80"></a>闻声闻缘觉具足功德。<a id="a-81"></a>闻已心不惑乱正念不忘。<a id="a-82"></a>不懈不没亦不忧戚。<a id="a-83"></a>其心寂灭而无所取。<a id="a-84"></a>菩萨唯作是念。<a id="a-85"></a>一切诸行皆悉如梦。<a id="a-86"></a>一切所行皆非真实。<a id="a-87"></a>众生不知故流转恶道。<a id="a-88"></a>菩萨于彼广为说法。<a id="a-89"></a>远离诸恶成就佛法。<a id="a-8A"></a>修菩萨道心无惑乱。<a id="a-8B"></a>是为菩萨修习现在施法。<a id="a-8C"></a>何等为菩萨究竟施法。<a id="a-8D"></a>此菩萨摩诃萨。<a id="a-8E"></a>有无量众生形类不同。<a id="a-8F"></a>往诣其所作如是言。<a id="a-8G"></a>我有所须幸垂周给。<a id="a-8H"></a>我意既足仁愿亦满。<a id="a-8I"></a>菩萨闻是语已欢喜踊跃。<a id="a-8J"></a>随其所求施令满足。<a id="a-8K"></a>菩萨摩诃萨内自观察。<a id="a-8L"></a>从初入胎不净微形。<a id="a-8M"></a>胞段诸根生老病死。<a id="a-8N"></a>又具观此身。<a id="a-8O"></a>无有真实无所有相。<a id="a-8P"></a>无惭愧物贤圣所弃。<a id="a-8Q"></a>恶露臭处犹如死尸。<a id="a-8R"></a>骨节相持血肉泥涂。<a id="a-8S"></a>九窍之门常流不净。<a id="a-8T"></a>菩萨见身无量过患。<a id="a-8U"></a>乃至不起一念贪惜是身。<a id="a-8V"></a>复作是念。<a id="a-8W"></a>此身危脆我当云何。<a id="a-8X"></a>既见此身无量过患。<a id="a-8Y"></a>而生贪着。<a id="a-8Z"></a>应当弃舍施彼众生充满其愿。<a id="a-8a"></a>我当于此不坚法中。<a id="a-8b"></a>求坚固法。<a id="a-8c"></a>令一切众生随其所愿悉得满足。<a id="a-8d"></a>开悟示导。<a id="a-8e"></a>皆令逮得清净法身。<a id="a-8f"></a>住无所住离身心相。<a id="a-8g"></a>是为菩萨摩诃萨第六无尽施藏。<a id="a-8h"></a>佛子。<a id="a-8i"></a>何等为菩萨摩诃萨无尽慧藏。<a id="a-8j"></a>此菩萨知色苦如实。<a id="a-8k"></a>知色集如实。<a id="a-8l"></a>知色灭如实。<a id="a-8m"></a>知色道如实。<a id="a-8n"></a>知受想行识苦如实。<a id="a-8o"></a>知识集如实。<a id="a-8p"></a>知识灭如实。<a id="a-8q"></a>知识道如实。<a id="a-8r"></a>知无明苦。<a id="a-8s"></a>知无明集。<a id="a-8t"></a>知无明灭。<a id="a-8u"></a>知无明道。<a id="a-8v"></a>知爱苦。<a id="a-8w"></a>知爱集。<a id="a-8x"></a>知爱灭。<a id="a-8y"></a>知爱道。<a id="a-8z"></a>知声闻。<a id="a-90"></a>知声闻法。<a id="a-91"></a>知声闻集。<a id="a-92"></a>知声闻涅槃。<a id="a-93"></a>知缘觉。<a id="a-94"></a>知缘觉法。<a id="a-95"></a>知缘觉集。<a id="a-96"></a>知缘觉涅槃。<a id="a-97"></a>知菩萨。<a id="a-98"></a>知菩萨法。<a id="a-99"></a>知菩萨集。<a id="a-9A"></a>知菩萨涅槃。<a id="a-9B"></a>云何知。<a id="a-9C"></a>知从业报因缘所造。<a id="a-9D"></a>诸行非我非坚固。<a id="a-9E"></a>无真实空无所有。<a id="a-9F"></a>不取诸法坚固之相。<a id="a-9G"></a>不取诸法所有之相。<a id="a-9H"></a>知一切法悉无所有。<a id="a-9I"></a>广为众生。<a id="a-9J"></a>说真实法。<a id="a-9K"></a>云何为说说一切法不可坏。<a id="a-9L"></a>何等不可坏。<a id="a-9M"></a>色不可坏。<a id="a-9N"></a>受想行识不可坏。<a id="a-9O"></a>无明不可坏。<a id="a-9P"></a>声闻法。<a id="a-9Q"></a>缘觉法。<a id="a-9R"></a>菩萨法。<a id="a-9S"></a>不可坏。<a id="a-9T"></a>何以故。<a id="a-9U"></a>一切诸法。<a id="a-9V"></a>不自作不他作。<a id="a-9W"></a>言语道断离一切处。<a id="a-9X"></a>不生不起不施不受。<a id="a-9Y"></a>无有心意。<a id="a-9Z"></a>菩萨成就如是等无尽慧藏。<a id="a-9a"></a>以少方便。<a id="a-9b"></a>则能逮得一切诸法善妙方便。<a id="a-9c"></a>自然明达不由他悟。<a id="a-9d"></a>此智慧藏有十种不可尽。<a id="a-9e"></a>何等为十。<a id="a-9f"></a>多闻善方便不可尽。<a id="a-9g"></a>亲近善知识不可尽。<a id="a-9h"></a>演一句法不可尽。<a id="a-9i"></a>入深法界不可尽。<a id="a-9j"></a>入无量智慧庄严不可尽。<a id="a-9k"></a>出生长养诸功德藏心无忧厌不可尽。<a id="a-9l"></a>入一切陀罗尼门不可尽。<a id="a-9m"></a>分别了知一切众生语言音声不可尽。<a id="a-9n"></a>得普令众生离诸疑惑不可尽。<a id="a-9o"></a>得一切佛自在示现教化众生所行成就不可尽。<a id="a-9p"></a>是为十种不可尽法。<a id="a-9q"></a>是为菩萨摩诃萨第七无尽慧藏。<a id="a-9r"></a>菩萨住此无尽慧藏。<a id="a-9s"></a>疾得无上平等正觉。<a id="a-9t"></a>佛子。<a id="a-9u"></a>何等为菩萨摩诃萨无尽念藏。<a id="a-9v"></a>此菩萨舍离痴冥。<a id="a-9w"></a>忆念过去一生十生百生千生万生。<a id="a-9x"></a>乃至阿僧祇不可思议无分齐。<a id="a-9y"></a>不可说亿那由他生成劫坏劫成坏劫非一成劫。<a id="a-9z"></a>非一坏劫。<a id="a-A0"></a>非一成坏劫。<a id="a-A1"></a>百劫千劫百千亿那由他劫。<a id="a-A2"></a>乃至阿僧祇不可思议无分齐。<a id="a-A3"></a>不可说亿那由他劫。<a id="a-A4"></a>念知一佛名号。<a id="a-A5"></a>乃至不可说不可说诸佛名号。<a id="a-A6"></a>念知授一佛记。<a id="a-A7"></a>乃至授不可说不可说诸佛记。<a id="a-A8"></a>念知一佛出世。<a id="a-A9"></a>乃至念知不可说不可说诸佛出世。<a id="a-AA"></a>念知从一佛所受一修多罗。<a id="a-AB"></a>乃至不可说不可说佛所受不可说不可说修多罗。<a id="a-AC"></a>祇夜。<a id="a-AD"></a>授记。<a id="a-AE"></a>伽陀。<a id="a-AF"></a>因缘。<a id="a-AG"></a>忧陀那。<a id="a-AH"></a>本事。<a id="a-AI"></a>本生。<a id="a-AJ"></a>方广。<a id="a-AK"></a>未曾有。<a id="a-AL"></a>譬谕。<a id="a-AM"></a>忧波提舍。<a id="a-AN"></a>亦复如是。<a id="a-AO"></a>念知一会众一时说法。<a id="a-AP"></a>乃至不可说不可说时会说法。<a id="a-AQ"></a>念知一根乃至不可说不可说诸根。<a id="a-AR"></a>念知一烦恼乃至不可说不可说诸烦恼。<a id="a-AS"></a>念知一三昧乃至不可说不可说诸三昧。<a id="a-AT"></a>菩萨作如是念。<a id="a-AU"></a>妙念。<a id="a-AV"></a>净念。<a id="a-AW"></a>不浊念。<a id="a-AX"></a>遍净念。<a id="a-AY"></a>离尘念。<a id="a-AZ"></a>离种种尘念。<a id="a-Aa"></a>离垢念。<a id="a-Ab"></a>光曜念。<a id="a-Ac"></a>乐念。<a id="a-Ad"></a>无障碍念。<a id="a-Ae"></a>此菩萨住是念时。<a id="a-Af"></a>一切世间不能娆乱。<a id="a-Ag"></a>诸根清净不复染着。<a id="a-Ah"></a>一切世间众魔外道所不能坏。<a id="a-Ai"></a>念持一切诸佛法藏。<a id="a-Aj"></a>决定明了未曾错乱。<a id="a-Ak"></a>是为菩萨摩诃萨第八无尽念藏。<a id="a-Al"></a>佛子。<a id="a-Am"></a>何等为菩萨摩诃萨无尽闻持藏。<a id="a-An"></a>此菩萨于诸佛所。<a id="a-Ao"></a>闻持一品修多罗。<a id="a-Ap"></a>乃至闻持不可说不可说修多罗。<a id="a-Aq"></a>未曾忘失一字一句。<a id="a-Ar"></a>于一生中而不忘失。<a id="a-As"></a>乃至不可说不可说生。<a id="a-At"></a>未曾忘失一字一句。<a id="a-Au"></a>闻持一佛名号。<a id="a-Av"></a>乃至闻持不可说不可说佛名号。<a id="a-Aw"></a>闻持一世界名字。<a id="a-Ax"></a>乃至闻持不可说不可说世界名字。<a id="a-Ay"></a>闻持一劫名字。<a id="a-Az"></a>乃至闻持不可说不可说劫名字。<a id="a-B0"></a>闻持一如来记。<a id="a-B1"></a>乃至闻持不可说不可说如来记。<a id="a-B2"></a>闻持一修多罗。<a id="a-B3"></a>乃至闻持不可说不可说修多罗。<a id="a-B4"></a>闻持一会名字。<a id="a-B5"></a>乃至闻持不可说不可说会名字。<a id="a-B6"></a>闻持一时说法。<a id="a-B7"></a>乃至闻持不可说不可说时说法。<a id="a-B8"></a>闻持一根。<a id="a-B9"></a>乃至闻持不可说不可说诸根。<a id="a-BA"></a>闻持一烦恼。<a id="a-BB"></a>乃至闻持不可说不可说烦恼。<a id="a-BC"></a>闻持一三昧。<a id="a-BD"></a>乃至闻持不可说不可说三昧。<a id="a-BE"></a>是为菩萨摩诃萨第九甚深无尽闻持藏。<a id="a-BF"></a>此闻持藏。<a id="a-BG"></a>唯佛境界余无能及。<a id="a-BH"></a>佛子。<a id="a-BI"></a>何等为菩萨摩诃萨无尽辩藏。<a id="a-BJ"></a>此菩萨成就甚深智慧。<a id="a-BK"></a>广为众生演说诸法。<a id="a-BL"></a>不违一切诸佛经典。<a id="a-BM"></a>说一品法。<a id="a-BN"></a>乃至说不可说不可说品法。<a id="a-BO"></a>说一佛名号。<a id="a-BP"></a>乃至说不可说不可说诸佛名号。<a id="a-BQ"></a>说一世界名字。<a id="a-BR"></a>说一佛记。<a id="a-BS"></a>说一修多罗。<a id="a-BT"></a>说一会。<a id="a-BU"></a>说一时。<a id="a-BV"></a>说法。<a id="a-BW"></a>说一根。<a id="a-BX"></a>说一烦恼。<a id="a-BY"></a>说一三昧。<a id="a-BZ"></a>乃至说不可说不可说诸三昧。<a id="a-Ba"></a>或一日说一句一味法无尽。<a id="a-Bb"></a>乃至不可说不可说劫。<a id="a-Bc"></a>说一句一味法而无穷尽。<a id="a-Bd"></a>一切诸劫尚可穷尽。<a id="a-Be"></a>说一句一味不可穷尽。<a id="a-Bf"></a>何以故。<a id="a-Bg"></a>此菩萨成就十种无尽藏故。<a id="a-Bh"></a>成就此藏故。<a id="a-Bi"></a>得摄一切法。<a id="a-Bj"></a>陀罗尼门现在前。<a id="a-Bk"></a>百万阿僧祇陀罗尼以为眷属。<a id="a-Bl"></a>此菩萨成就百万阿僧祇陀罗尼眷属已。<a id="a-Bm"></a>以法光明辩才。<a id="a-Bn"></a>广为众生演说深法。<a id="a-Bo"></a>以广长舌出妙音声。<a id="a-Bp"></a>充满一切十方世界随顺诸根除灭烦恼。<a id="a-Bq"></a>皆令欢喜。<a id="a-Br"></a>善入一切音声。<a id="a-Bs"></a>于一切文字。<a id="a-Bt"></a>得不断辩。<a id="a-Bu"></a>入普照法门。<a id="a-Bv"></a>说一切众生如来种子不可断故。<a id="a-Bw"></a>不舍菩萨一切诸行。<a id="a-Bx"></a>心无忧厌。<a id="a-By"></a>何以故。<a id="a-Bz"></a>此菩萨成就充满虚空法界清净法身故。<a id="a-C0"></a>是为菩萨摩诃萨第十无尽辩藏。<a id="a-C1"></a>此藏无量无分齐。<a id="a-C2"></a>无间不可坏。<a id="a-C3"></a>无断不可断。<a id="a-C4"></a>不退转。<a id="a-C5"></a>甚深无底。<a id="a-C6"></a>以一切法门。<a id="a-C7"></a>入一切佛法。<a id="a-C8"></a>佛子。<a id="a-C9"></a>是为菩萨摩诃萨十种无尽藏。<a id="a-CA"></a>令一切众生究竟成就无上菩提。<a id="a-CB"></a>此藏有十种无尽深法。<a id="a-CC"></a>何等为十。<a id="a-CD"></a>饶益一切众生善回向故。<a id="a-CE"></a>不断本愿一切劫行故。<a id="a-CF"></a>心无量无边观察平等如虚空故。<a id="a-CG"></a>回向有为不着无为故。<a id="a-CH"></a>一切法无尽念念知境界故。<a id="a-CI"></a>大愿不可坏究竟诸力陀罗尼行故。<a id="a-CJ"></a>诸佛护念入一切法如幻化故。<a id="a-CK"></a>是为十种无尽法。<a id="a-CL"></a>能令一切世间。<a id="a-CM"></a>得无尽藏。</p>
  <p data-pb></p>
  <h2 id="aCN">如来升兜率天宫一切宝殿品第十九之一</h2>
  <p id="aCO">尔时佛威神力故。<a id="a-CP"></a>十方一切世界。<a id="a-CQ"></a>诸四天下。<a id="a-CR"></a>一一阎浮提。<a id="a-CS"></a>皆有如来坐菩提树。<a id="a-CT"></a>无不显现。<a id="a-CU"></a>彼诸菩萨。<a id="a-CV"></a>承佛神力说种种法。<a id="a-CW"></a>皆悉自谓在于佛所。<a id="a-CX"></a>尔时如来。<a id="a-CY"></a>以自在神力。<a id="a-CZ"></a>不离菩提树座及须弥顶妙胜殿上夜摩天宫宝庄严殿。<a id="a-Ca"></a>趣兜率天宫一切宝庄严殿。<a id="a-Cb"></a>时彼天王遥见佛来。<a id="a-Cc"></a>即于殿上敷如意宝藏师子之座。<a id="a-Cd"></a>以种种天宝而庄严之。<a id="a-Ce"></a>过去修习善根所得。<a id="a-Cf"></a>一切如来威神护持。<a id="a-Cg"></a>不可数那由他阿僧祇善根所生。<a id="a-Ch"></a>一切诸佛净法所起。<a id="a-Ci"></a>一切众生所共庄严。<a id="a-Cj"></a>无量功德之所成就。<a id="a-Ck"></a>离一切恶。<a id="a-Cl"></a>清净业报。<a id="a-Cm"></a>一切乐观无有厌足。<a id="a-Cn"></a>出离世间诸法所起。<a id="a-Co"></a>清净无污。<a id="a-Cp"></a>一切世间因缘所起。<a id="a-Cq"></a>一切众生见不能尽。<a id="a-Cr"></a>以无量庄严具而庄严之。<a id="a-Cs"></a>所谓百万亿栏楯。<a id="a-Ct"></a>百万亿宝网罗覆其上。<a id="a-Cu"></a>百万亿华帐。<a id="a-Cv"></a>以张其上。<a id="a-Cw"></a>百万亿华鬘以垂四边。<a id="a-Cx"></a>百万亿香帐。<a id="a-Cy"></a>普熏十方。<a id="a-Cz"></a>百万亿宝帐。<a id="a-D0"></a>以张其上。<a id="a-D1"></a>百万亿华盖。<a id="a-D2"></a>诸天执持。<a id="a-D3"></a>百万亿华鬘盖。<a id="a-D4"></a>百万亿宝盖。<a id="a-D5"></a>以盖其上。<a id="a-D6"></a>百万亿宝衣。<a id="a-D7"></a>以敷其上。<a id="a-D8"></a>百万亿妙宝楼阁。<a id="a-D9"></a>百万亿如意宝王网。<a id="a-DA"></a>罗覆其上。<a id="a-DB"></a>百万亿胜妙杂网。<a id="a-DC"></a>百万亿众宝璎珞。<a id="a-DD"></a>间错垂下。<a id="a-DE"></a>百万亿众妙杂宝。<a id="a-DF"></a>百万亿网盖。<a id="a-DG"></a>以覆其上。<a id="a-DH"></a>百万亿杂宝网衣。<a id="a-DI"></a>百万亿妙宝莲华。<a id="a-DJ"></a>开敷光曜。<a id="a-DK"></a>百万亿无厌香网。<a id="a-DL"></a>普熏十方。<a id="a-DM"></a>百万亿大宝帐网。<a id="a-DN"></a>以覆其上。<a id="a-DO"></a>百万亿宝铃。<a id="a-DP"></a>微动出和雅音。<a id="a-DQ"></a>百万亿栴檀宝帐。<a id="a-DR"></a>普熏十方。<a id="a-DS"></a>百万亿杂宝妙华。<a id="a-DT"></a>以散其上。<a id="a-DU"></a>百万亿杂色宝衣。<a id="a-DV"></a>以覆其上。<a id="a-DW"></a>百万亿菩萨大帐。<a id="a-DX"></a>百万亿杂宝盖帐。<a id="a-DY"></a>百万亿清净金帐。<a id="a-DZ"></a>百万亿净琉璃帐。<a id="a-Da"></a>百万亿杂宝藏帐。<a id="a-Db"></a>百万亿一切宝帐。<a id="a-Dc"></a>以覆其上。<a id="a-Dd"></a>百万亿杂宝妙华。<a id="a-De"></a>周匝围绕。<a id="a-Df"></a>百万亿宝形像帐。<a id="a-Dg"></a>百万亿众妙宝鬘。<a id="a-Dh"></a>百万亿香鬘。<a id="a-Di"></a>普熏十方。<a id="a-Dj"></a>百万亿天曼陀罗栴檀。<a id="a-Dk"></a>色香具足普熏十方。<a id="a-Dl"></a>百万亿天庄严具。<a id="a-Dm"></a>百万亿妙宝华鬘。<a id="a-Dn"></a>百万亿胜妙宝藏。<a id="a-Do"></a>百万亿胜宝藏鬘。<a id="a-Dp"></a>百万亿清净宝鬘。<a id="a-Dq"></a>百万亿海宝藏鬘。<a id="a-Dr"></a>百万亿因陀罗金刚妙宝。<a id="a-Ds"></a>百万亿妙宝缯彩。<a id="a-Dt"></a>以为垂带。<a id="a-Du"></a>百万亿无量自在妙宝。<a id="a-Dv"></a>百万亿真金宝藏。<a id="a-Dw"></a>清净微妙。<a id="a-Dx"></a>百万亿毗楼那宝。<a id="a-Dy"></a>以为照耀。<a id="a-Dz"></a>百万亿因尼罗宝。<a id="a-E0"></a>杂宝校饰。<a id="a-E1"></a>百万亿首罗幢宝光曜明净。<a id="a-E2"></a>百万亿火珠宝。<a id="a-E3"></a>出大光明普照十方。<a id="a-E4"></a>百万亿天坚固宝。<a id="a-E5"></a>以为窗牖。<a id="a-E6"></a>百万亿净功德宝。<a id="a-E7"></a>无量妙色。<a id="a-E8"></a>百万亿杂宝偏阁。<a id="a-E9"></a>清净妙藏。<a id="a-EA"></a>百万亿大海月宝。<a id="a-EB"></a>百万亿离垢藏宝。<a id="a-EC"></a>百万亿心王宝。<a id="a-ED"></a>无量欢喜。<a id="a-EE"></a>百万亿师子面宝。<a id="a-EF"></a>百万亿阎浮檀宝。<a id="a-EG"></a>百万亿一切世间清净藏宝。<a id="a-EH"></a>百万亿一切世间因陀罗幢宝。<a id="a-EI"></a>百万亿罗阇藏宝。<a id="a-EJ"></a>百万亿须弥山王殊胜幢宝。<a id="a-EK"></a>百万亿解脱妙宝。<a id="a-EL"></a>百万亿琉璃鬘网。<a id="a-EM"></a>周匝垂下。<a id="a-EN"></a>百万亿赤色宝鬘。<a id="a-EO"></a>百万亿乐摩尼宝。<a id="a-EP"></a>百万亿清净乐宝。<a id="a-EQ"></a>百万亿众杂宝藏。<a id="a-ER"></a>百万亿赤色解脱乐见妙宝。<a id="a-ES"></a>百万亿无量色宝鬘。<a id="a-ET"></a>百万亿无比宝鬘。<a id="a-EU"></a>百万亿净光明宝。<a id="a-EV"></a>普照殊胜。<a id="a-EW"></a>百万亿摩尼宝像。<a id="a-EX"></a>百万亿因陀罗宝。<a id="a-EY"></a>百万亿黑沉水香。<a id="a-EZ"></a>普熏十方。<a id="a-Ea"></a>百万亿不可思议众杂妙香。<a id="a-Eb"></a>普熏十方一切佛刹。<a id="a-Ec"></a>百万亿十方妙香。<a id="a-Ed"></a>普熏世界。<a id="a-Ee"></a>百万亿最殊胜香。<a id="a-Ef"></a>普熏十方。<a id="a-Eg"></a>百万亿香像香彻十方。<a id="a-Eh"></a>百万亿随所乐香。<a id="a-Ei"></a>普熏十方。<a id="a-Ej"></a>百万亿净光明香。<a id="a-Ek"></a>普熏众生。<a id="a-El"></a>百万亿种种色香。<a id="a-Em"></a>普熏佛刹。<a id="a-En"></a>不退转香。<a id="a-Eo"></a>百万亿涂香。<a id="a-Ep"></a>百万亿栴檀涂香。<a id="a-Eq"></a>百万亿香熏香。<a id="a-Er"></a>百万亿莲华藏黑沉香云。<a id="a-Es"></a>充满十方。<a id="a-Et"></a>百万亿丸香烟云。<a id="a-Eu"></a>充满十方。<a id="a-Ev"></a>百万亿妙光明香。<a id="a-Ew"></a>常熏不绝。<a id="a-Ex"></a>百万亿妙音声香。<a id="a-Ey"></a>能转众心。<a id="a-Ez"></a>百万亿明相香。<a id="a-F0"></a>普熏众味。<a id="a-F1"></a>百万亿能开悟香。<a id="a-F2"></a>远离嗔恚寂静诸根充满十方。<a id="a-F3"></a>百万亿香王香。<a id="a-F4"></a>普熏十方。<a id="a-F5"></a>雨百万亿天华云雨。<a id="a-F6"></a>百万亿天香云雨。<a id="a-F7"></a>百万亿天末香云雨。<a id="a-F8"></a>百万亿天妙莲华云雨。<a id="a-F9"></a>百万亿天种种宝华云雨。<a id="a-FA"></a>百万亿天青莲华不断云雨。<a id="a-FB"></a>百万亿天宝华云雨。<a id="a-FC"></a>百万亿天分陀利华云雨。<a id="a-FD"></a>百万亿天曼陀罗华云雨。<a id="a-FE"></a>百万亿天一切杂华云雨。<a id="a-FF"></a>百万亿天种种衣云雨。<a id="a-FG"></a>百万亿天杂宝普照十方云雨。<a id="a-FH"></a>百万亿天种种盖云雨。<a id="a-FI"></a>百万亿天无量色幡云雨。<a id="a-FJ"></a>百万亿天冠云雨。<a id="a-FK"></a>百万亿天种种庄严天冠云雨。<a id="a-FL"></a>百万亿天庄严具云雨。<a id="a-FM"></a>百万亿杂色天鬘云雨。<a id="a-FN"></a>百万亿种种大庄严天鬘云雨。<a id="a-FO"></a>百万亿种种色天栴檀云雨。<a id="a-FP"></a>百万亿天沉水香云雨。<a id="a-FQ"></a>百万亿天宝幢。<a id="a-FR"></a>百万亿天杂幡。<a id="a-FS"></a>百万亿天带垂下。<a id="a-FT"></a>百万亿天和香。<a id="a-FU"></a>普熏十方。<a id="a-FV"></a>百万亿天妙功德宝鬘垂下。<a id="a-FW"></a>百万亿天多罗宝。<a id="a-FX"></a>悬布光耀。<a id="a-FY"></a>百万亿天拂。<a id="a-FZ"></a>执持侍立。<a id="a-Fa"></a>百万亿天金铃网。<a id="a-Fb"></a>微风吹动出妙音声。<a id="a-Fc"></a>百万亿天宝栏楯。<a id="a-Fd"></a>周匝围绕。<a id="a-Fe"></a>百万亿天多罗宝墙。<a id="a-Ff"></a>周回四绕。<a id="a-Fg"></a>百万亿天杂宝树。<a id="a-Fh"></a>围绕覆荫。<a id="a-Fi"></a>百万亿天杂宝楼阁。<a id="a-Fj"></a>庄严其内。<a id="a-Fk"></a>百万亿天胜宝门。<a id="a-Fl"></a>百万亿天真金铃。<a id="a-Fm"></a>微风吹动出和雅音。<a id="a-Fn"></a>百万亿清净天鬘。<a id="a-Fo"></a>布列垂下。<a id="a-Fp"></a>百万亿天苏婆提宝。<a id="a-Fq"></a>杂相解脱。<a id="a-Fr"></a>百万亿天金刚藏众妙璎珞。<a id="a-Fs"></a>百万亿天杂宝盖。<a id="a-Ft"></a>诸天执持。<a id="a-Fu"></a>百万亿天杂宝网。<a id="a-Fv"></a>百万亿天杂宝藏。<a id="a-Fw"></a>光耀殊特。<a id="a-Fx"></a>百万亿天净光明。<a id="a-Fy"></a>普照十方。<a id="a-Fz"></a>百万亿大光普耀。<a id="a-G0"></a>百万亿日藏光明。<a id="a-G1"></a>普照一切。<a id="a-G2"></a>百万亿杂色月光。<a id="a-G3"></a>百万亿离痴净香。<a id="a-G4"></a>百万亿天妙华藏。<a id="a-G5"></a>开敷鲜茂。<a id="a-G6"></a>百万亿宝网藏。<a id="a-G7"></a>百万亿华网。<a id="a-G8"></a>百万亿香网。<a id="a-G9"></a>以覆其上。<a id="a-GA"></a>百万亿天杂宝衣。<a id="a-GB"></a>以敷其上。<a id="a-GC"></a>百万亿天诸宝衣。<a id="a-GD"></a>处处敷置。<a id="a-GE"></a>百万亿天青色衣。<a id="a-GF"></a>百万亿天杂黄衣。<a id="a-GG"></a>百万亿天杂朱衣。<a id="a-GH"></a>百万亿天杂色衣。<a id="a-GI"></a>百万亿天杂宝衣。<a id="a-GJ"></a>百万亿种种熏衣。<a id="a-GK"></a>百万亿殊胜宝衣。<a id="a-GL"></a>能令众生发欢喜心。<a id="a-GM"></a>如是等衣以敷其上。<a id="a-GN"></a>百万亿白净妙衣。<a id="a-GO"></a>以覆其上。<a id="a-GP"></a>百万亿天幢宝铃。<a id="a-GQ"></a>出微妙音。<a id="a-GR"></a>百万亿白净宝幢。<a id="a-GS"></a>微风吹动出妙音声。<a id="a-GT"></a>百万亿天缯彩幢。<a id="a-GU"></a>百万亿香幢。<a id="a-GV"></a>出众香网。<a id="a-GW"></a>百万亿华幢。<a id="a-GX"></a>雨一切华。<a id="a-GY"></a>百万亿天妙衣幢。<a id="a-GZ"></a>百万亿摩尼宝幢。<a id="a-Ga"></a>百万亿天一切庄严具幢。<a id="a-Gb"></a>百万亿天鬘幢。<a id="a-Gc"></a>四面行列。<a id="a-Gd"></a>百万亿天盖幢。<a id="a-Ge"></a>一切宝铃出妙音声。<a id="a-Gf"></a>百万亿天螺。<a id="a-Gg"></a>出妙音声。<a id="a-Gh"></a>百万亿天鼓。<a id="a-Gi"></a>出大音声。<a id="a-Gj"></a>百万亿天琴。<a id="a-Gk"></a>出微妙音。<a id="a-Gl"></a>百万亿天牟陀罗。<a id="a-Gm"></a>出大音声。<a id="a-Gn"></a>百万亿天娱乐具。<a id="a-Go"></a>百万亿天乐音声。<a id="a-Gp"></a>充满十方一切佛刹。<a id="a-Gq"></a>百万亿化音声。<a id="a-Gr"></a>声彻十方。<a id="a-Gs"></a>众生闻者悉解如响。<a id="a-Gt"></a>百万亿天妓乐音。<a id="a-Gu"></a>同时俱作。<a id="a-Gv"></a>百万亿天神力妓乐。<a id="a-Gw"></a>出相和音。<a id="a-Gx"></a>百万亿一切诸天娱乐之具。<a id="a-Gy"></a>出妙音声。<a id="a-Gz"></a>百万亿妙音。<a id="a-H0"></a>赞叹如来。<a id="a-H1"></a>百万亿胜妙喜音。<a id="a-H2"></a>赞叹如来。<a id="a-H3"></a>百万亿甚深音声。<a id="a-H4"></a>赞叹如来。<a id="a-H5"></a>百万亿种种音声。<a id="a-H6"></a>叹佛果报。<a id="a-H7"></a>百万亿细微音声。<a id="a-H8"></a>称扬赞叹出三界法。<a id="a-H9"></a>百万亿寂静音声。<a id="a-HA"></a>赞叹如来本所修行。<a id="a-HB"></a>百万亿音。<a id="a-HC"></a>赞叹如来百万亿劫永离嗔恚。<a id="a-HD"></a>赞叹百万亿供养供养过去诸佛。<a id="a-HE"></a>百万亿法门。<a id="a-HF"></a>赞叹如来百万亿音。<a id="a-HG"></a>赞叹一切菩萨功德不可穷尽。<a id="a-HH"></a>百万亿音。<a id="a-HI"></a>赞叹菩萨一切诸地功德具足。<a id="a-HJ"></a>百万亿音。<a id="a-HK"></a>赞叹诸佛无有厌足。<a id="a-HL"></a>百万亿音。<a id="a-HM"></a>称扬赞叹见佛之行。<a id="a-HN"></a>百万亿音。<a id="a-HO"></a>赞叹深法。<a id="a-HP"></a>其闻音者得深智慧。<a id="a-HQ"></a>无有障碍。<a id="a-HR"></a>百万亿妙音。<a id="a-HS"></a>充满十方一切世界。<a id="a-HT"></a>百万亿妙音。<a id="a-HU"></a>叹诸众生。<a id="a-HV"></a>随其志愿皆令欢喜。<a id="a-HW"></a>百万亿音。<a id="a-HX"></a>叹一切世间。<a id="a-HY"></a>其闻音者解一切法真实之性。<a id="a-HZ"></a>百万亿音。<a id="a-Ha"></a>赞叹如来。<a id="a-Hb"></a>其闻音者。<a id="a-Hc"></a>悉能恭敬一切如来。<a id="a-Hd"></a>百万亿音。<a id="a-He"></a>叹佛境界一切功德。<a id="a-Hf"></a>百万亿音。<a id="a-Hg"></a>叹诸总持善妙方便。<a id="a-Hh"></a>善知分别一切诸法。<a id="a-Hi"></a>闻持一切诸如来法。<a id="a-Hj"></a>百万亿音。<a id="a-Hk"></a>赞叹甚深具足诸法。<a id="a-Hl"></a>百万亿音。<a id="a-Hm"></a>叹发心菩萨。<a id="a-Hn"></a>修习长养一切种智。<a id="a-Ho"></a>百万亿音。<a id="a-Hp"></a>叹治地菩萨。<a id="a-Hq"></a>其心欢喜。<a id="a-Hr"></a>百万亿音。<a id="a-Hs"></a>叹修行地菩萨。<a id="a-Ht"></a>清净解脱。<a id="a-Hu"></a>百万亿音。<a id="a-Hv"></a>叹生贵菩萨。<a id="a-Hw"></a>心得安住。<a id="a-Hx"></a>百万亿音。<a id="a-Hy"></a>赞叹方便具足菩萨。<a id="a-Hz"></a>于摩诃衍究竟决定。<a id="a-I0"></a>百万亿音。<a id="a-I1"></a>叹善现菩萨具足一切菩萨所行。<a id="a-I2"></a>百万亿音。<a id="a-I3"></a>赞叹不退菩萨所行。<a id="a-I4"></a>一切诸地皆悉清净。<a id="a-I5"></a>百万亿音。<a id="a-I6"></a>叹童真菩萨。<a id="a-I7"></a>光明普照一切十方。<a id="a-I8"></a>百万亿音。<a id="a-I9"></a>叹王子菩萨。<a id="a-IA"></a>善入甚深不可思议诸佛境界。<a id="a-IB"></a>百万亿音。<a id="a-IC"></a>叹灌顶菩萨。<a id="a-ID"></a>能现一切诸如来力。<a id="a-IE"></a>百万亿神力自在。<a id="a-IF"></a>百万亿清净解脱。<a id="a-IG"></a>出生百万亿清净解脱。<a id="a-IH"></a>百万亿长养大欢喜法。<a id="a-II"></a>百万亿住不坏信。<a id="a-IJ"></a>百万亿长养勇猛之力。<a id="a-IK"></a>百万亿长养名闻法。<a id="a-IL"></a>百万亿分别法义。<a id="a-IM"></a>广说定慧。<a id="a-IN"></a>百万亿正念清净不乱。<a id="a-IO"></a>出生百万亿定慧。<a id="a-IP"></a>百万亿陀罗尼。<a id="a-IQ"></a>悉能受持一切佛法。<a id="a-IR"></a>出生百万亿广大智慧。<a id="a-IS"></a>出生百万亿深心信佛信根坚固。<a id="a-IT"></a>出生百万亿清净檀波罗蜜。<a id="a-IU"></a>出生百万亿尸波罗蜜。<a id="a-IV"></a>出生百万亿羼提波罗蜜。<a id="a-IW"></a>不生恚心。<a id="a-IX"></a>具足诸佛羼提波罗蜜。<a id="a-IY"></a>出生百万亿毗梨耶波罗蜜。<a id="a-IZ"></a>究竟具足无量。<a id="a-Ia"></a>毗梨耶波罗蜜。<a id="a-Ib"></a>出生百万亿禅波罗蜜。<a id="a-Ic"></a>无量诸禅寂静照明。<a id="a-Id"></a>出生百万亿般若波罗蜜。<a id="a-Ie"></a>照一切法。<a id="a-If"></a>出生百万亿清净大愿。<a id="a-Ig"></a>出生百万亿诸深法门智慧灯明。<a id="a-Ih"></a>出生十方诸佛百万亿深妙法门。<a id="a-Ii"></a>出生百万亿离痴示现善妙方便。<a id="a-Ij"></a>出生百万亿诸法之行。<a id="a-Ik"></a>普入百万亿诸佛之刹。<a id="a-Il"></a>百万亿清净法身。<a id="a-Im"></a>往诣十方一切佛刹。<a id="a-In"></a>出生百万亿如来微妙音声。<a id="a-Io"></a>出生百万亿一切种智善妙方便。<a id="a-Ip"></a>出生百万亿具足法门。<a id="a-Iq"></a>出生百万亿正法知见。<a id="a-Ir"></a>悉见一切诸佛实法。<a id="a-Is"></a>犹如宝幢。<a id="a-It"></a>出生百万亿智慧。<a id="a-Iu"></a>示现如来境界无所障碍。<a id="a-Iv"></a>百万亿诸天神王。<a id="a-Iw"></a>恭敬礼拜。<a id="a-Ix"></a>百万亿龙王。<a id="a-Iy"></a>一心谛观而无厌足。<a id="a-Iz"></a>百万亿夜叉王。<a id="a-J0"></a>合掌敬立。<a id="a-J1"></a>百万亿乾闼婆王。<a id="a-J2"></a>一心恭敬目不暂舍。<a id="a-J3"></a>百万亿阿修罗王。<a id="a-J4"></a>断除憍慢敬心侍立。<a id="a-J5"></a>百万亿宝金翅鸟王。<a id="a-J6"></a>口衔缯带。<a id="a-J7"></a>百万亿紧那罗王。<a id="a-J8"></a>欢喜立侍。<a id="a-J9"></a>百万亿摩睺罗王。<a id="a-JA"></a>踊跃欢喜一心谛观。<a id="a-JB"></a>百万亿婆罗门王。<a id="a-JC"></a>恭敬礼拜。<a id="a-JD"></a>百万亿一切世间诸王。<a id="a-JE"></a>恭敬顶礼。<a id="a-JF"></a>百万亿诸释天王。<a id="a-JG"></a>恭敬尊重一心观察。<a id="a-JH"></a>百万亿夜摩天王。<a id="a-JI"></a>踊跃欢喜高声赞叹。<a id="a-JJ"></a>百万亿兜率陀天王。<a id="a-JK"></a>恭敬礼拜。<a id="a-JL"></a>百万亿化乐天王。<a id="a-JM"></a>恭敬赞叹。<a id="a-JN"></a>百万亿他化自在天王。<a id="a-JO"></a>合掌恭敬一心侍立。<a id="a-JP"></a>百万亿梵天王。<a id="a-JQ"></a>一心观察。<a id="a-JR"></a>百万亿摩醯首罗天王。<a id="a-JS"></a>恭敬赞叹。<a id="a-JT"></a>百万亿菩萨。<a id="a-JU"></a>恭敬赞叹。<a id="a-JV"></a>百万亿天女。<a id="a-JW"></a>恭敬供养。<a id="a-JX"></a>百万亿愿天。<a id="a-JY"></a>敬心顶礼。<a id="a-JZ"></a>百万亿宿命。<a id="a-Ja"></a>亲近善知识天妙声赞叹。<a id="a-Jb"></a>百万亿梵身天。<a id="a-Jc"></a>布身敬礼。<a id="a-Jd"></a>百万亿梵辅天。<a id="a-Je"></a>恭敬顶礼。<a id="a-Jf"></a>百万亿梵眷属天。<a id="a-Jg"></a>围绕侍卫。<a id="a-Jh"></a>百万亿大梵王。<a id="a-Ji"></a>赞叹称扬无量功德。<a id="a-Jj"></a>百万亿光天。<a id="a-Jk"></a>五体投地。<a id="a-Jl"></a>百万亿少光天。<a id="a-Jm"></a>宣扬赞叹佛世难值。<a id="a-Jn"></a>百万亿无量光天。<a id="a-Jo"></a>赞叹礼拜。<a id="a-Jp"></a>百万亿光音天。<a id="a-Jq"></a>赞叹如来。<a id="a-Jr"></a>难遇难见。<a id="a-Js"></a>百万亿净天。<a id="a-Jt"></a>恭敬礼拜。<a id="a-Ju"></a>百万亿少净天。<a id="a-Jv"></a>恭敬礼拜。<a id="a-Jw"></a>百万亿无量净天。<a id="a-Jx"></a>乐见佛故。<a id="a-Jy"></a>于虚空中自投来下。<a id="a-Jz"></a>百万亿遍净天。<a id="a-K0"></a>合掌敬住。<a id="a-K1"></a>百万亿密身天。<a id="a-K2"></a>忆本功德称扬赞叹。<a id="a-K3"></a>百万亿少密身天。<a id="a-K4"></a>生如来想一心求见。<a id="a-K5"></a>百万亿无量密身天。<a id="a-K6"></a>清净善业恭敬礼拜。<a id="a-K7"></a>百万亿密果天。<a id="a-K8"></a>布身敬礼。<a id="a-K9"></a>百万亿无烦天。<a id="a-KA"></a>得坚固信恭敬礼拜。<a id="a-KB"></a>百万亿无热天。<a id="a-KC"></a>合掌观察心无厌足。<a id="a-KD"></a>百万亿善现天。<a id="a-KE"></a>恭敬礼拜。<a id="a-KF"></a>百万亿善见天。<a id="a-KG"></a>忆念无量佛所。<a id="a-KH"></a>恭敬供养心无厌足。<a id="a-KI"></a>百万亿阿迦尼吒天。<a id="a-KJ"></a>恭敬礼拜。<a id="a-KK"></a>百万亿种种天。<a id="a-KL"></a>皆大欢喜恭敬赞叹。<a id="a-KM"></a>百万亿诸天。<a id="a-KN"></a>以种种善慧而庄严之。</p>
 </body>
</html>