<!doctype html>
<html id="z3IBTQ7GZ" data-ver="1259">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第二十</h1>
  <h2 id="a2">金刚幢菩萨十回向品第二十一之六</h2>
  <p id="a3">菩萨摩诃萨布施庄严游戏园林时。<a id="a-4"></a>作如是念。<a id="a-5"></a>我当为一切众生作爱乐法林。<a id="a-6"></a>我当为一切众生示现悦乐之处。<a id="a-7"></a>我当与一切众生无量欢喜。<a id="a-8"></a>我当为一切众生开净法门超出三界。<a id="a-9"></a>我当与一切众生无上菩提满足诸愿。<a id="a-A"></a>我当为一切众生而作慈父。<a id="a-B"></a>智慧观察一切三界。<a id="a-C"></a>我当惠施一切众生资生之具令无所乏。<a id="a-D"></a>我当为一切众生而作慈母。<a id="a-E"></a>出生善根满足诸愿。<a id="a-F"></a>菩萨摩诃萨。<a id="a-G"></a>善根回向无厌足心。<a id="a-H"></a>远离一切众生诸恶回向。<a id="a-I"></a>正心安隐一切众生回向。<a id="a-J"></a>不求报恩回向。<a id="a-K"></a>不求众生利养回向。<a id="a-L"></a>不求赞叹回向。<a id="a-M"></a>除灭一切众生无量苦恼回向。<a id="a-N"></a>一切众生其心清净犹如虚空回向。<a id="a-O"></a>一切善根为首观察一切诸法真实回向。<a id="a-P"></a>一切众生以大庄严而自庄严永离苦阴回向。<a id="a-Q"></a>于摩诃衍愿而无厌足永离邪见具足修习菩萨所行及诸大愿回向。<a id="a-R"></a>菩萨摩诃萨。<a id="a-S"></a>以施庄严游戏园林所摄善根。<a id="a-T"></a>回向众生令一切众生。<a id="a-U"></a>得转胜善根。<a id="a-V"></a>究竟成就无上菩提园林之心。<a id="a-W"></a>令一切众生。<a id="a-X"></a>得不动法。<a id="a-Y"></a>普见诸佛。<a id="a-Z"></a>皆悉欢喜。<a id="a-a"></a>令一切众生。<a id="a-b"></a>常乐法林。<a id="a-c"></a>逮得佛刹娱乐园林。<a id="a-d"></a>令一切众生。<a id="a-e"></a>得净妙心。<a id="a-f"></a>常见如来大神足林。<a id="a-g"></a>令一切众生。<a id="a-h"></a>悉乐如来自在游戏。<a id="a-i"></a>智慧自在遍游十方。<a id="a-j"></a>令一切众生修习法戏。<a id="a-k"></a>诣诸佛刹。<a id="a-l"></a>咨受道化。<a id="a-m"></a>令一切众生。<a id="a-n"></a>乐菩萨戏。<a id="a-o"></a>尽未来劫。<a id="a-p"></a>修菩萨行。<a id="a-q"></a>心无疲倦。<a id="a-r"></a>安住解脱。<a id="a-s"></a>令一切众生。<a id="a-t"></a>见一切佛充满法界。<a id="a-u"></a>乐佛大心清净园林。<a id="a-v"></a>令一切众生。<a id="a-w"></a>诣诸佛刹。<a id="a-x"></a>其心欣乐。<a id="a-y"></a>供养诸佛。<a id="a-z"></a>令一切众生。<a id="a-10"></a>乐离欲心。<a id="a-11"></a>清净庄严一切佛刹。<a id="a-12"></a>是为菩萨摩诃萨布施庄严游戏园林善根回向。<a id="a-13"></a>令一切众生。<a id="a-14"></a>游戏一切诸佛园林。<a id="a-15"></a>见一切佛。</p>
  <p id="a16">复次菩萨摩诃萨作无量亿那由他阿僧祇大众施会。<a id="a-17"></a>离恶清净诸佛所叹。<a id="a-18"></a>普净众生。<a id="a-19"></a>永离众恶。<a id="a-1A"></a>净三业迹。<a id="a-1B"></a>生萨婆若。<a id="a-1C"></a>无量境界皆悉清净。<a id="a-1D"></a>无量百千亿那由他布施之具。<a id="a-1E"></a>皆悉庄严而以惠施。<a id="a-1F"></a>菩萨摩诃萨。<a id="a-1G"></a>以大施会所摄善根。<a id="a-1H"></a>回向众生。<a id="a-1I"></a>令一切众生。<a id="a-1J"></a>悉得无上菩提之心。<a id="a-1K"></a>行无量施皆悉清净。<a id="a-1L"></a>令一切众生。<a id="a-1M"></a>皆悉究竟无量无边清净之道。<a id="a-1N"></a>令一切众生。<a id="a-1O"></a>行无量慈。<a id="a-1P"></a>随众所须。<a id="a-1Q"></a>悉令满足。<a id="a-1R"></a>令一切众生。<a id="a-1S"></a>行无量悲。<a id="a-1T"></a>悉能救护一切众生。<a id="a-1U"></a>令一切众生。<a id="a-1V"></a>随顺三世如来正教。<a id="a-1W"></a>令佛欢喜。<a id="a-1X"></a>令一切众生。<a id="a-1Y"></a>于诸佛所。<a id="a-1Z"></a>修行布施。<a id="a-1a"></a>心不中悔。<a id="a-1b"></a>令一切众生。<a id="a-1c"></a>皆悉长养胜妙信根。<a id="a-1d"></a>于念念中。<a id="a-1e"></a>修行增进无量布施。<a id="a-1f"></a>令一切众生。<a id="a-1g"></a>得摩诃衍心。<a id="a-1h"></a>皆悉成就大乘施会。<a id="a-1i"></a>令一切众生。<a id="a-1j"></a>成大善会施。<a id="a-1k"></a>究竟施。<a id="a-1l"></a>善施。<a id="a-1m"></a>胜施。<a id="a-1n"></a>随愿施。<a id="a-1o"></a>第一施。<a id="a-1p"></a>上施。<a id="a-1q"></a>无上施。<a id="a-1r"></a>无等施。<a id="a-1s"></a>出世间施。<a id="a-1t"></a>一切诸佛所赞叹施。<a id="a-1u"></a>令一切众生。<a id="a-1v"></a>成第一施主。<a id="a-1w"></a>于诸恶道拔出众生。<a id="a-1x"></a>安置无碍清净智道。<a id="a-1y"></a>修平等愿真实善根。<a id="a-1z"></a>得无等等如来智慧。<a id="a-20"></a>令一切众生。<a id="a-21"></a>安住寂静诸禅定智。<a id="a-22"></a>趣不死道。<a id="a-23"></a>究竟一切通明智慧。<a id="a-24"></a>勇猛精进。<a id="a-25"></a>具足诸地。<a id="a-26"></a>庄严佛法。<a id="a-27"></a>究竟彼岸永不退转。<a id="a-28"></a>令一切众生。<a id="a-29"></a>得不退转大乘之会。<a id="a-2A"></a>给施众生而无休息。<a id="a-2B"></a>究竟无上一切种智。<a id="a-2C"></a>令一切众生种诸善根。<a id="a-2D"></a>悉到无量功德彼岸。<a id="a-2E"></a>令一切众生。<a id="a-2F"></a>诸佛所叹。<a id="a-2G"></a>普为一切作大施主。<a id="a-2H"></a>功德具足充满法界。<a id="a-2I"></a>普照十方。<a id="a-2J"></a>施无上乐。<a id="a-2K"></a>令一切众生。<a id="a-2L"></a>悉为平等大布施主。<a id="a-2M"></a>究竟善根等摄众生。<a id="a-2N"></a>令一切众生。<a id="a-2O"></a>为胜施主。<a id="a-2P"></a>建立一切于无上乘。<a id="a-2Q"></a>令一切众生。<a id="a-2R"></a>为应时施主。<a id="a-2S"></a>悉离非时究竟时会。<a id="a-2T"></a>令一切众生。<a id="a-2U"></a>为善施主。<a id="a-2V"></a>具大人施法到于彼岸。<a id="a-2W"></a>令一切众生。<a id="a-2X"></a>为严净施主。<a id="a-2Y"></a>至一切佛萨婆若处。<a id="a-2Z"></a>令一切众生。<a id="a-2a"></a>为一切净施主。<a id="a-2b"></a>出生积聚法界等功德。<a id="a-2c"></a>令一切众生。<a id="a-2d"></a>为出过一切施主。<a id="a-2e"></a>满足大愿度脱众生。<a id="a-2f"></a>安住如来处非处力。<a id="a-2g"></a>是为菩萨摩诃萨大施善根回向。<a id="a-2h"></a>令一切众生。<a id="a-2i"></a>行无上舍。<a id="a-2j"></a>究竟佛施。<a id="a-2k"></a>成就善施。<a id="a-2l"></a>不可坏施。<a id="a-2m"></a>诸佛法施。<a id="a-2n"></a>爱眼心施。<a id="a-2o"></a>救众生施。<a id="a-2p"></a>萨婆若施。<a id="a-2q"></a>见诸佛施。<a id="a-2r"></a>具威仪施。<a id="a-2s"></a>具足菩萨所行功德佛智慧施。<a id="a-2t"></a>复次菩萨摩诃萨。<a id="a-2u"></a>悉舍一切资生之具。<a id="a-2v"></a>心无贪着。<a id="a-2w"></a>不求果报。<a id="a-2x"></a>世间富乐无所希望。<a id="a-2y"></a>舍离愚痴。<a id="a-2z"></a>深解诸法。<a id="a-30"></a>饶益安立一切众生。<a id="a-31"></a>真实相心解一切法。<a id="a-32"></a>种种庄严诸资生具。<a id="a-33"></a>无量境界种种庄严。<a id="a-34"></a>资生之具。<a id="a-35"></a>饶益众生。<a id="a-36"></a>究竟施。<a id="a-37"></a>一切施。<a id="a-38"></a>内外施。<a id="a-39"></a>增长直心。<a id="a-3A"></a>令一切众生具功德宝心。<a id="a-3B"></a>善能饶益无量众生。<a id="a-3C"></a>令一切众生。<a id="a-3D"></a>成就宝心。<a id="a-3E"></a>令一切众生。<a id="a-3F"></a>清净善根等三世佛具一切智。<a id="a-3G"></a>菩萨摩诃萨以施资生之具。<a id="a-3H"></a>所摄善根。<a id="a-3I"></a>回向众生。<a id="a-3J"></a>令一切众生。<a id="a-3K"></a>清净调伏。<a id="a-3L"></a>令一切众生。<a id="a-3M"></a>皆悉严净一切佛刹。<a id="a-3N"></a>除灭烦恼。<a id="a-3O"></a>令一切众生。<a id="a-3P"></a>以清净心于念念中充满法界。<a id="a-3Q"></a>令一切众生。<a id="a-3R"></a>智慧充满虚空法界。<a id="a-3S"></a>令一切众生。<a id="a-3T"></a>得一切智了达三世。<a id="a-3U"></a>于一切时转不退法轮。<a id="a-3V"></a>令一切众生。<a id="a-3W"></a>悉皆示现一切种智。<a id="a-3X"></a>巧妙方便饶益众生。<a id="a-3Y"></a>令一切众生。<a id="a-3Z"></a>悉悟一切诸如来道尽未来劫于一切刹。<a id="a-3a"></a>广说佛法未曾休息。<a id="a-3b"></a>令一切众生。<a id="a-3c"></a>于无量劫修菩萨行心无厌倦。<a id="a-3d"></a>令一切众生。<a id="a-3e"></a>于一切世界。<a id="a-3f"></a>净世界。<a id="a-3g"></a>不净世界。<a id="a-3h"></a>小世界。<a id="a-3i"></a>中世界。<a id="a-3j"></a>大世界。<a id="a-3k"></a>微细世界。<a id="a-3l"></a>广世界。<a id="a-3m"></a>翻覆世界。<a id="a-3n"></a>伏世界。<a id="a-3o"></a>如是等一切世界皆悉严净。<a id="a-3p"></a>菩萨充满行大乘行。<a id="a-3q"></a>令一切众生。<a id="a-3r"></a>于念念中。<a id="a-3s"></a>悉作三世一切佛事。<a id="a-3t"></a>调伏众生。<a id="a-3u"></a>立萨婆若。<a id="a-3v"></a>此菩萨摩诃萨。<a id="a-3w"></a>以如是等无量阿僧祇劫饶益众生。<a id="a-3x"></a>令佛法不断以大悲心救护众生。<a id="a-3y"></a>修习大慈具菩萨行。<a id="a-3z"></a>建立一切诸如来论。<a id="a-40"></a>令一切众生。<a id="a-41"></a>皆悉不断诸佛善根。<a id="a-42"></a>有来求者悉满其意而无患厌。<a id="a-43"></a>能施一切心无有悔。<a id="a-44"></a>舍一切物资生之具。<a id="a-45"></a>随所来方无不欣悦。<a id="a-46"></a>于诸众生如一子想。<a id="a-47"></a>见来求者心大欢喜作是念言。<a id="a-48"></a>是我善知识。<a id="a-49"></a>尔时菩萨长养大悲心。<a id="a-4A"></a>欢喜心。<a id="a-4B"></a>不可坏心。<a id="a-4C"></a>大施心菩萨摩诃萨。<a id="a-4D"></a>见来求者随其所须悉资给之。<a id="a-4E"></a>充满其意。<a id="a-4F"></a>令无所乏。<a id="a-4G"></a>皆令欢喜。<a id="a-4H"></a>断其贫苦。<a id="a-4I"></a>具足富乐。<a id="a-4J"></a>同声称美叹德而归。<a id="a-4K"></a>菩萨尔时心大欢喜。<a id="a-4L"></a>于百千亿那由他劫受帝释乐所不能及。<a id="a-4M"></a>须夜摩天王。<a id="a-4N"></a>兜率陀天王。<a id="a-4O"></a>化自在天王。<a id="a-4P"></a>他化自在天王。<a id="a-4Q"></a>百千亿那由他劫所受喜乐所不能及。<a id="a-4R"></a>梵天王乐。<a id="a-4S"></a>乃至净居天无量无边阿僧祇劫禅定快乐亦所不及。<a id="a-4T"></a>无量无数不可称说阿僧祇劫转轮王乐亦不能及。<a id="a-4U"></a>菩萨摩诃萨。<a id="a-4V"></a>如是大喜无量。<a id="a-4W"></a>信心增长。<a id="a-4X"></a>直心清净。<a id="a-4Y"></a>诸根柔软。<a id="a-4Z"></a>定心增广。<a id="a-4a"></a>生菩提心坚固不转。<a id="a-4b"></a>菩萨摩诃萨。<a id="a-4c"></a>善根回向。<a id="a-4d"></a>令一切众生。<a id="a-4e"></a>离毒害心。<a id="a-4f"></a>令一切众生。<a id="a-4g"></a>安隐快乐。<a id="a-4h"></a>令一切众生。<a id="a-4i"></a>得真实义。<a id="a-4j"></a>令一切众生。<a id="a-4k"></a>悉得清净无上菩提。<a id="a-4l"></a>令一切众生。<a id="a-4m"></a>悉得平等。<a id="a-4n"></a>令一切众生。<a id="a-4o"></a>得贤善心。<a id="a-4p"></a>令一切众生。<a id="a-4q"></a>逮得贤善摩诃衍心。<a id="a-4r"></a>令一切众生。<a id="a-4s"></a>所行悉善。<a id="a-4t"></a>令一切众生。<a id="a-4u"></a>具普贤菩萨所修愿行。<a id="a-4v"></a>令一切众生。<a id="a-4w"></a>觉十力乘。<a id="a-4x"></a>菩萨摩诃萨。<a id="a-4y"></a>以此善根回向时。<a id="a-4z"></a>于身口意业无著无缚解脱回向。<a id="a-50"></a>无众生想回向。<a id="a-51"></a>无命想。<a id="a-52"></a>无人想。<a id="a-53"></a>无福伽罗想。<a id="a-54"></a>无男子想。<a id="a-55"></a>无年少想。<a id="a-56"></a>无禅头想。<a id="a-57"></a>无造想。<a id="a-58"></a>无受想。<a id="a-59"></a>无有想。<a id="a-5A"></a>无无想。<a id="a-5B"></a>无今世后世想。<a id="a-5C"></a>无死此生彼想。<a id="a-5D"></a>无有常想。<a id="a-5E"></a>无无常想。<a id="a-5F"></a>非三有想。<a id="a-5G"></a>非无三有想。<a id="a-5H"></a>非想。<a id="a-5I"></a>非无想。<a id="a-5J"></a>无缚无著解脱心回向。<a id="a-5K"></a>无业回向。<a id="a-5L"></a>无业报回向。<a id="a-5M"></a>无虚妄回向。<a id="a-5N"></a>无真实回向。<a id="a-5O"></a>无思回向。<a id="a-5P"></a>无思报回向。<a id="a-5Q"></a>无心回向。<a id="a-5R"></a>无无心回向。<a id="a-5S"></a>菩萨摩诃萨。<a id="a-5T"></a>如是回向时。<a id="a-5U"></a>不着内。<a id="a-5V"></a>不着外。<a id="a-5W"></a>不着缘。<a id="a-5X"></a>不着境界。<a id="a-5Y"></a>不着因。<a id="a-5Z"></a>不着因和合。<a id="a-5a"></a>不着法。<a id="a-5b"></a>不着非法。<a id="a-5c"></a>不着思。<a id="a-5d"></a>不着思果。<a id="a-5e"></a>不着色。<a id="a-5f"></a>不着色取。<a id="a-5g"></a>不着色灭。<a id="a-5h"></a>不着受想行识。<a id="a-5i"></a>不着受想行识取。<a id="a-5j"></a>不着受想行识灭。<a id="a-5k"></a>菩萨摩诃萨。<a id="a-5l"></a>若于此法中心不著者。<a id="a-5m"></a>则不缚色。<a id="a-5n"></a>不缚色取。<a id="a-5o"></a>不缚色灭。<a id="a-5p"></a>不缚受想行识。<a id="a-5q"></a>不缚受想行识取。<a id="a-5r"></a>不缚受想行识灭。<a id="a-5s"></a>若于此法而不缚者。<a id="a-5t"></a>则于诸法亦无有解。<a id="a-5u"></a>何以故。<a id="a-5v"></a>一切诸法不生不灭。<a id="a-5w"></a>无有自性。<a id="a-5x"></a>无一无二。<a id="a-5y"></a>无多无少。<a id="a-5z"></a>无有量。<a id="a-60"></a>无无量。<a id="a-61"></a>无善无恶。<a id="a-62"></a>无深无浅。<a id="a-63"></a>无静无乱。<a id="a-64"></a>无著无离。<a id="a-65"></a>无法无非法。<a id="a-66"></a>无性无非性。<a id="a-67"></a>无有无无故。<a id="a-68"></a>菩萨如是见法。<a id="a-69"></a>则是非法言语道断故。<a id="a-6A"></a>非法为法而亦不壤一切业迹。<a id="a-6B"></a>具修菩萨行不退一切智。<a id="a-6C"></a>解知业缘如梦如响。<a id="a-6D"></a>如镜中像。<a id="a-6E"></a>一切法如幻。<a id="a-6F"></a>而亦不违因缘业报。<a id="a-6G"></a>入甚深业。<a id="a-6H"></a>解法真实。<a id="a-6I"></a>无行无作。<a id="a-6J"></a>亦复不违业行之道。<a id="a-6K"></a>菩萨摩诃萨。<a id="a-6L"></a>以一切善根如是回向一切种智。<a id="a-6M"></a>普游十方教化众生。<a id="a-6N"></a>回向者何义。<a id="a-6O"></a>永度世间生死彼岸故说回向。<a id="a-6P"></a>度诸阴彼岸故说回向。<a id="a-6Q"></a>度语言道彼岸故说回向。<a id="a-6R"></a>度众生相彼岸故说回向。<a id="a-6S"></a>度身见彼岸故说回向。<a id="a-6T"></a>度不坚固彼岸故说回向。<a id="a-6U"></a>度诸行彼岸故说回向。<a id="a-6V"></a>度诸有彼岸故说回向。<a id="a-6W"></a>度诸取彼岸故说回向。<a id="a-6X"></a>度诸世间法彼岸故说回向。<a id="a-6Y"></a>菩萨摩诃萨。<a id="a-6Z"></a>若能以此善根回向。<a id="a-6a"></a>则皆随顺一切诸佛。<a id="a-6b"></a>随顺法。<a id="a-6c"></a>随顺智。<a id="a-6d"></a>随顺菩提。<a id="a-6e"></a>随顺义。<a id="a-6f"></a>随顺回向。<a id="a-6g"></a>随顺行。<a id="a-6h"></a>随顺真实。<a id="a-6i"></a>随顺清净。<a id="a-6j"></a>菩萨摩诃萨。<a id="a-6k"></a>如是回向已。<a id="a-6l"></a>令一切众生。<a id="a-6m"></a>得如来法。<a id="a-6n"></a>诸佛欢喜。<a id="a-6o"></a>无佛不值。<a id="a-6p"></a>无法不了。<a id="a-6q"></a>于一切法无违无失。<a id="a-6r"></a>悉能分别一切佛法。<a id="a-6s"></a>不舍正法。<a id="a-6t"></a>不违因缘。<a id="a-6u"></a>内外诸法。<a id="a-6v"></a>法力具足。<a id="a-6w"></a>无有休息。<a id="a-6x"></a>佛子。<a id="a-6y"></a>是为菩萨摩诃萨第六随顺一切坚固善根回向。<a id="a-6z"></a>菩萨摩诃萨。<a id="a-70"></a>住此回向。<a id="a-71"></a>无量诸佛皆悉守护。<a id="a-72"></a>得坚固法修一切智。<a id="a-73"></a>解随顺义。<a id="a-74"></a>解一切法。<a id="a-75"></a>随顺真性。<a id="a-76"></a>得一切法。<a id="a-77"></a>随顺坚固善根。<a id="a-78"></a>随顺满足诸愿。<a id="a-79"></a>得随顺坚固法。<a id="a-7A"></a>一切金刚所不能坏。<a id="a-7B"></a>得随顺坚固愿。<a id="a-7C"></a>于一切法中而得自在。<a id="a-7D"></a>尔时金刚幢菩萨。<a id="a-7E"></a>承佛神力。<a id="a-7F"></a>观察十方。<a id="a-7G"></a>观察一切大众。<a id="a-7H"></a>观察法界。<a id="a-7I"></a>深入诸法句味之义。<a id="a-7J"></a>修无量心。<a id="a-7K"></a>大悲普覆一切众生。<a id="a-7L"></a>觉悟三世如来家法。<a id="a-7M"></a>入于一切诸佛功德。<a id="a-7N"></a>逮得诸佛自在之身。<a id="a-7O"></a>分别一切诸众生心。<a id="a-7P"></a>随所种善根。<a id="a-7Q"></a>应受化时。<a id="a-7R"></a>随顺法身示现色身。<a id="a-7S"></a>以偈颂。</p>
  <p id="a7T">一切世间诸大王　　菩萨现身于彼生</p>
  <p id="a7U">处彼尊豪大王位　　悉能调伏诸群生</p>
  <p id="a7V">其心柔软常清净　　于一切众得自在</p>
  <p id="a7W">常以正法治天下　　方便随顺乐世间</p>
  <p id="a7X">菩萨清净王家生　　常能如应转法轮</p>
  <p id="a7Y">远离诸恶正治国　　十方众生无违教</p>
  <p id="a7Z">菩萨色相功德满　　具足甚深妙智慧</p>
  <p id="a7a">坚固安住不退转　　悉能降伏一切魔</p>
  <p id="a7b">常能具持清净戒　　决定安住忍辱力</p>
  <p id="a7c">除灭一切嗔恚毒　　常能修习最胜法</p>
  <p id="a7d">菩萨具行布施法　　饮食华鬘乘衣服</p>
  <p id="a7e">涂香房舍明净灯　　如是等施无有量</p>
  <p id="a7f">菩萨所施益众生　　常能开发广大心</p>
  <p id="a7g">其意清净大欢喜　　布施尊胜及世间</p>
  <p id="a7h">菩萨悉能舍无量　　内外所有一切物</p>
  <p id="a7i">所行布施常欢喜　　未曾暂有中悔心</p>
  <p id="a7j">菩萨悉能施头目　　手足肌肉及骨髓</p>
  <p id="a7k">一切身分尽惠施　　其心未曾生中悔</p>
  <p id="a7l">菩萨处在大王位　　清净豪贵人中尊</p>
  <p id="a7m">大悲以舌施群生　　楚毒无量不中悔</p>
  <p id="a7n">菩萨施舌净善根　　回向一切诸群生</p>
  <p id="a7o">悉令此等众生类　　具足成就广长舌</p>
  <p id="a7p">菩萨欢喜施妻子　　其心未曾生忧悔</p>
  <p id="a7q">又复欣悦施国土　　亦能舍身无所吝</p>
  <p id="a7r">随所乐求尽施与　　应时惠施无嫌恨</p>
  <p id="a7s">一切所有能悉舍　　诸来求者皆满足</p>
  <p id="a7t">为法舍身无央数　　修诸苦行求菩提</p>
  <p id="a7u">又为众生受诸苦　　求无上智不退转</p>
  <p id="a7v">听受如来正法故　　以身布施无疲厌</p>
  <p id="a7w">内心欢喜无有量　　救护一切众生故</p>
  <p id="a7x">菩萨得见诸佛已　　慈心恭敬设供养</p>
  <p id="a7y">饶益欢喜悉具足　　皆能闻持诸佛法</p>
  <p id="a7z">回向一切众生类　　悉令世间得安乐</p>
  <p id="a80">普能救护一切众　　永使究竟得解脱</p>
  <p id="a81">菩萨具足诸眷属　　色身端严顺教命</p>
  <p id="a82">妙庄严具为校饰　　聪睿仁贤巧智慧</p>
  <p id="a83">以饶益故悉布施　　而未曾有微吝心</p>
  <p id="a84">不为世间资生利　　饶益众生求菩提</p>
  <p id="a85">具足修习净功德　　履行无量诸胜业</p>
  <p id="a86">回向一切众生类　　亦不取业坚固相</p>
  <p id="a87">菩萨能舍大王位　　严饰京都诸城邑</p>
  <p id="a88">宫殿内外一切物　　游观园林诸池流</p>
  <p id="a89">无量无数百千劫　　以无上心行布施</p>
  <p id="a8A">开悟世间示彼岸　　随顺化导群生类</p>
  <p id="a8B">菩萨见有来求者　　悉从他方世界至</p>
  <p id="a8C">随彼所须满其愿　　菩萨大喜充遍身</p>
  <p id="a8D">菩萨回向施功德　　三世一切诸如来</p>
  <p id="a8E">所学究竟到彼岸　　无上导师之境界</p>
  <p id="a8F">菩萨观察一切法　　谁为度脱众生者</p>
  <p id="a8G">为度脱谁至何处　　解空不舍布施心</p>
  <p id="a8H">菩萨回向智慧故　　菩萨回向求正法</p>
  <p id="a8I">菩萨回向甚深义　　于一切法无所著</p>
  <p id="a8J">心不分别一切业　　于诸业报不染着</p>
  <p id="a8K">了达菩提从缘起　　于法真性无所坏</p>
  <p id="a8L">解了己身不染着　　其心寂灭无所依</p>
  <p id="a8M">智慧分别无业性　　善解因缘非无业</p>
  <p id="a8N">不虚妄取过去法　　亦复不取未来法</p>
  <p id="a8O">了达现在无所有　　观察三世悉空寂</p>
  <p id="a8P">菩萨究竟色彼岸　　受想行识亦如是</p>
  <p id="a8Q">永度一切到彼岸　　其心谦顺常清净</p>
  <p id="a8R">观察五阴十八界　　分别诸入及己身</p>
  <p id="a8S">于此诸法求菩提　　皆悉空寂不可得</p>
  <p id="a8T">不取诸法常住相　　于断灭相亦不受</p>
  <p id="a8U">一切诸法非有无　　诸业因缘和合生</p>
  <p id="a8V">无有众生得菩提　　一切诸法悉寂灭</p>
  <p id="a8W">心不染着诸佛刹　　了达三世无所有</p>
  <p id="a8X">若能如是解正法　　亦如一切诸最胜</p>
  <p id="a8Y">虽复推求无所得　　菩萨所行亦不虚</p>
  <p id="a8Z">是故缘中求诸法　　不违一切因缘道</p>
  <p id="a8a">分别解说诸业迹　　欲令众生悉清净</p>
  <p id="a8b">是为智者所修行　　一切诸佛之所说</p>
  <p id="a8c">随顺思惟入正义　　自然觉悟无上道</p>
  <p id="a8d">诸法无生亦无灭　　亦复无来亦无去</p>
  <p id="a8e">不于此死而彼生　　深解一切诸佛法</p>
  <p id="a8f">了达诸法真实性　　于法性中无所著</p>
  <p id="a8g">永离诸法虚妄相　　彼人得见诸佛智</p>
  <p id="a8h">分别解了诸法趣　　众生诸趣佛国趣</p>
  <p id="a8i">一切三世所有法　　皆悉了知无有余</p>
  <p id="a8j">三世诸佛所觉法　　悉能具足闻受持</p>
  <p id="a8k">所说三世一切法　　如是等法悉非法</p>
  <p id="a8l">随顺修行一切法　　而亦不坏诸法相</p>
  <p id="a8m">菩萨回向诸众生　　令彼疾得一切智</p>
  <p id="a8n">佛子。<a id="a-8o"></a>何等为菩萨摩诃萨第七等心随顺一切众生回向。<a id="a-8p"></a>佛子。<a id="a-8q"></a>此菩萨摩诃萨增长下品善根。<a id="a-8r"></a>中品善根。<a id="a-8s"></a>上品善根。<a id="a-8t"></a>无量善根。<a id="a-8u"></a>广善根。<a id="a-8v"></a>种种善根。<a id="a-8w"></a>不可测量善根。<a id="a-8x"></a>不可思议善根。<a id="a-8y"></a>阿僧祇善根。<a id="a-8z"></a>无边善根。<a id="a-90"></a>佛境界善根。<a id="a-91"></a>法境界善根。<a id="a-92"></a>僧境界善根。<a id="a-93"></a>善知识境界善根。<a id="a-94"></a>一切众生境界善根。<a id="a-95"></a>方便境界善根。<a id="a-96"></a>修习微妙境界善根。<a id="a-97"></a>内境界善根。<a id="a-98"></a>外境界善根。<a id="a-99"></a>无量别异功德境界善根。<a id="a-9A"></a>修习一切施境界善根。<a id="a-9B"></a>清净戒境界善根。<a id="a-9C"></a>菩萨内自专正于一切舍忍辱境界善根。<a id="a-9D"></a>精进不退转境界善根。<a id="a-9E"></a>入种种禅定境界善根。<a id="a-9F"></a>修行诸地智慧境界善根。<a id="a-9G"></a>分别一切众生心心境界善根。<a id="a-9H"></a>积集无量清净功德善根。<a id="a-9I"></a>修习正念菩萨业境界善根。<a id="a-9J"></a>普覆一切众生境界善根。<a id="a-9K"></a>菩萨摩诃萨。<a id="a-9L"></a>行如是等无量善根。<a id="a-9M"></a>修习究竟积集长养广开解已。<a id="a-9N"></a>则能安住忍力闭恶趣门。<a id="a-9O"></a>善调诸根威仪具足。<a id="a-9P"></a>永离颠倒决定正趣。<a id="a-9Q"></a>堪为一切诸佛法器。<a id="a-9R"></a>普为众生作无上福田。<a id="a-9S"></a>常为诸佛之所守护。<a id="a-9T"></a>出生长养一切诸佛清净善根。<a id="a-9U"></a>随顺具满如来大愿。<a id="a-9V"></a>深乐佛业心得自在。<a id="a-9W"></a>悉与三世诸如来等。<a id="a-9X"></a>普能供养一切诸佛。<a id="a-9Y"></a>究竟一切诸如来力。<a id="a-9Z"></a>常为诸佛之所赞叹。<a id="a-9a"></a>不求生天。<a id="a-9b"></a>不贪利养。<a id="a-9c"></a>不着诸行。<a id="a-9d"></a>一切善根皆悉回向。<a id="a-9e"></a>为一切众生作功德藏。<a id="a-9f"></a>具足诸道普覆一切。<a id="a-9g"></a>于生死中拔出众生。<a id="a-9h"></a>教令修习一切善根。<a id="a-9i"></a>回向一切境界而不断绝。<a id="a-9j"></a>开一切智菩提之门。<a id="a-9k"></a>建立智幢。<a id="a-9l"></a>严净大道。<a id="a-9m"></a>普示众生。<a id="a-9n"></a>舍离一切世间尘垢。<a id="a-9o"></a>施心功德生如来家。<a id="a-9p"></a>清净功德皆悉满足。<a id="a-9q"></a>无上福田不着众生。<a id="a-9r"></a>不依世间。<a id="a-9s"></a>令一切众生皆悉清净。<a id="a-9t"></a>修习摄取一切善根。<a id="a-9u"></a>菩萨摩诃萨。<a id="a-9v"></a>离垢清净菩提心摄取善根。<a id="a-9w"></a>作如是念。<a id="a-9x"></a>此菩提心所起善根。<a id="a-9y"></a>菩提心思惟善根。<a id="a-9z"></a>菩提心所得善根。<a id="a-A0"></a>菩提心正希望善根。<a id="a-A1"></a>一向菩提心善根。<a id="a-A2"></a>怜愍一切众生。<a id="a-A3"></a>摄取一切种智境界。<a id="a-A4"></a>究竟十力境界。<a id="a-A5"></a>积集十力境界。<a id="a-A6"></a>不坏法界善根。<a id="a-A7"></a>不退转善根。<a id="a-A8"></a>菩萨摩诃萨。<a id="a-A9"></a>复作是念。<a id="a-AA"></a>如此善根若有果报。<a id="a-AB"></a>我当尽未来际行菩萨行。<a id="a-AC"></a>不舍众生故修行大舍。<a id="a-AD"></a>回向一切众生悉无有余。<a id="a-AE"></a>令无数世界珍宝充满。<a id="a-AF"></a>令无数世界宝衣充满。<a id="a-AG"></a>令无数世界妙香充满。<a id="a-AH"></a>令无数世界庄严具充满。<a id="a-AI"></a>令无数世界摩尼宝充满。<a id="a-AJ"></a>令无数世界胜摩尼宝充满。<a id="a-AK"></a>令无数世界妙色杂华充满。<a id="a-AL"></a>令无数世界上味充满。<a id="a-AM"></a>令无数世界金银充满。<a id="a-AN"></a>令无数世界天床充满。<a id="a-AO"></a>妙宝庄严敷以天衣。<a id="a-AP"></a>令无数世界杂宝庄严天冠充满。<a id="a-AQ"></a>若有一人尽未来劫常来求索。<a id="a-AR"></a>以此宝物而惠施之未曾厌倦。<a id="a-AS"></a>如一众生一切众生亦复如是。<a id="a-AT"></a>菩萨摩诃萨。<a id="a-AU"></a>如是施时。<a id="a-AV"></a>以平等心。<a id="a-AW"></a>无偏爱心。<a id="a-AX"></a>不求名心。<a id="a-AY"></a>无热恼心。<a id="a-AZ"></a>无中悔心。<a id="a-Aa"></a>专求一切智心。<a id="a-Ab"></a>清净道心。<a id="a-Ac"></a>一向施心。<a id="a-Ad"></a>怜愍心。<a id="a-Ae"></a>调伏心。<a id="a-Af"></a>安住一切智心。<a id="a-Ag"></a>菩萨摩诃萨。<a id="a-Ah"></a>善根如是回向。<a id="a-Ai"></a>尽未来劫常行布施。<a id="a-Aj"></a>复次菩萨摩诃萨。<a id="a-Ak"></a>善根如是回向一切众生。<a id="a-Al"></a>悉无有余。<a id="a-Am"></a>我当以宝象充满无数世界。<a id="a-An"></a>七支具足。<a id="a-Ao"></a>六瘤成满。<a id="a-Ap"></a>建大宝幡。<a id="a-Aq"></a>真金庄严。<a id="a-Ar"></a>白宝网覆。<a id="a-As"></a>一切杂宝而庄严之。<a id="a-At"></a>以用布施。<a id="a-Au"></a>我当以清净宝马。<a id="a-Av"></a>婆罗马王等充满无数世界。<a id="a-Aw"></a>以一切马宝庄严具而庄严之。<a id="a-Ax"></a>以用布施。<a id="a-Ay"></a>无数世界宝女充满。<a id="a-Az"></a>娱乐具足。<a id="a-B0"></a>以用布施。<a id="a-B1"></a>无数世界男女充满。<a id="a-B2"></a>以用布施。<a id="a-B3"></a>无数世界己身充满。<a id="a-B4"></a>以用布施。<a id="a-B5"></a>无数世界己身头首充满。<a id="a-B6"></a>不放逸心。<a id="a-B7"></a>以用布施。<a id="a-B8"></a>无数世界己目充满。<a id="a-B9"></a>以用布施。<a id="a-BA"></a>无数世界己身充满。<a id="a-BB"></a>堪忍楚毒。<a id="a-BC"></a>破骨出髓。<a id="a-BD"></a>以用布施。<a id="a-BE"></a>无数世界大王座处。<a id="a-BF"></a>皆悉充满。<a id="a-BG"></a>以用布施。<a id="a-BH"></a>无数世界给使僮仆。<a id="a-BI"></a>皆悉充满。<a id="a-BJ"></a>以用布施。<a id="a-BK"></a>修习平等一切施心。<a id="a-BL"></a>于一世界中尽未来劫修菩萨行。<a id="a-BM"></a>为一众生。<a id="a-BN"></a>于一切世界中尽未来劫修菩萨行。<a id="a-BO"></a>为一众生。<a id="a-BP"></a>为一切众生。<a id="a-BQ"></a>亦复如是。<a id="a-BR"></a>具足大悲。<a id="a-BS"></a>远离众恶。<a id="a-BT"></a>普念一切。<a id="a-BU"></a>令我布施究竟不退。<a id="a-BV"></a>行布施时。<a id="a-BW"></a>乃至不生一念忧悔之心。<a id="a-BX"></a>菩萨摩诃萨。<a id="a-BY"></a>复作是念。<a id="a-BZ"></a>我行如是无量布施。<a id="a-Ba"></a>以无著心。<a id="a-Bb"></a>无缚心。<a id="a-Bc"></a>解脱心。<a id="a-Bd"></a>大心。<a id="a-Be"></a>甚深心。<a id="a-Bf"></a>摄取心。<a id="a-Bg"></a>离憎爱心。<a id="a-Bh"></a>离寿命心。<a id="a-Bi"></a>善调伏心。<a id="a-Bj"></a>不乱心。<a id="a-Bk"></a>无害心。<a id="a-Bl"></a>安住一切智心。<a id="a-Bm"></a>慧光普照一切法心。<a id="a-Bn"></a>入一切智心。<a id="a-Bo"></a>菩萨摩诃萨。<a id="a-Bp"></a>以此善根念念回向。<a id="a-Bq"></a>令一切众生。<a id="a-Br"></a>财宝满足。<a id="a-Bs"></a>令一切众生。<a id="a-Bt"></a>具足无尽大功德藏。<a id="a-Bu"></a>令一切众生。<a id="a-Bv"></a>得安隐乐。<a id="a-Bw"></a>令一切众生。<a id="a-Bx"></a>长养菩萨摩诃衍业。<a id="a-By"></a>令一切众生。<a id="a-Bz"></a>满足深法。<a id="a-C0"></a>令一切众生。<a id="a-C1"></a>得不退转一切智乘。<a id="a-C2"></a>令一切众生。<a id="a-C3"></a>见一切佛。<a id="a-C4"></a>令一切众生。<a id="a-C5"></a>普于众生无所选择。<a id="a-C6"></a>令一切众生。<a id="a-C7"></a>悉得清净平等之心。<a id="a-C8"></a>令一切众生。<a id="a-C9"></a>离诸难处得一切智。<a id="a-CA"></a>令一切众生。<a id="a-CB"></a>饶益安乐无量众生。<a id="a-CC"></a>令一切众生。<a id="a-CD"></a>普于一切得平等心。<a id="a-CE"></a>令一切众生得柔软施心。<a id="a-CF"></a>令一切众生。<a id="a-CG"></a>摄取真实惠施之心。<a id="a-CH"></a>令一切众生。<a id="a-CI"></a>不失施心。<a id="a-CJ"></a>令一切众生。<a id="a-CK"></a>具足施心。<a id="a-CL"></a>永灭贫穷。<a id="a-CM"></a>令一切众生。<a id="a-CN"></a>悉摄世间诸妙财宝无所乏短。<a id="a-CO"></a>令一切众生行无量施。<a id="a-CP"></a>令一切众生。<a id="a-CQ"></a>行一切施。<a id="a-CR"></a>令一切众生。<a id="a-CS"></a>尽未来劫修行布施心无退转。<a id="a-CT"></a>令一切众生。<a id="a-CU"></a>悉舍一切心不中悔。<a id="a-CV"></a>令一切众生。<a id="a-CW"></a>随顺行施饶益众生。<a id="a-CX"></a>令一切众生。<a id="a-CY"></a>行胜广施。<a id="a-CZ"></a>令一切众生。<a id="a-Ca"></a>行种种庄严施。<a id="a-Cb"></a>令一切众生。<a id="a-Cc"></a>行无著施。<a id="a-Cd"></a>令一切众生。<a id="a-Ce"></a>行平等施。<a id="a-Cf"></a>令一切众生。<a id="a-Cg"></a>行大力金刚施。<a id="a-Ch"></a>令一切众生。<a id="a-Ci"></a>行如日光明施。<a id="a-Cj"></a>令一切众生。<a id="a-Ck"></a>得如来智。<a id="a-Cl"></a>令一切众生。<a id="a-Cm"></a>善根眷属具足成满。<a id="a-Cn"></a>令一切众生善根智慧悉现在前。<a id="a-Co"></a>令一切众生。<a id="a-Cp"></a>得不可坏正直之心。<a id="a-Cq"></a>令一切众生。<a id="a-Cr"></a>具足成就清净善根。<a id="a-Cs"></a>令一切众生。<a id="a-Ct"></a>于烦恼睡眠智慧觉悟。<a id="a-Cu"></a>令一切众生。<a id="a-Cv"></a>疑惑悉除。<a id="a-Cw"></a>令一切众生得平等智清净功德。<a id="a-Cx"></a>令一切众生。<a id="a-Cy"></a>功德悉备无能坏者。<a id="a-Cz"></a>令一切众生。<a id="a-D0"></a>具足清净不动三昧。<a id="a-D1"></a>令一切众生。<a id="a-D2"></a>具不可坏萨婆若智。<a id="a-D3"></a>令一切众生。<a id="a-D4"></a>具足菩萨无量清净自在正行。<a id="a-D5"></a>令一切众生。<a id="a-D6"></a>修习无著清净善根。<a id="a-D7"></a>令一切众生。<a id="a-D8"></a>净修正念三世诸佛。<a id="a-D9"></a>令一切众生。<a id="a-DA"></a>出生胜妙清净善根。<a id="a-DB"></a>令一切众生。<a id="a-DC"></a>除灭一切诸魔魔业障碍道法。<a id="a-DD"></a>令一切众生。<a id="a-DE"></a>皆悉履行无量功德。<a id="a-DF"></a>生诸三昧清净满足。<a id="a-DG"></a>令一切众生。<a id="a-DH"></a>常念诸佛未曾废忘。<a id="a-DI"></a>令一切众生。<a id="a-DJ"></a>常见诸佛悉令欢喜初不远离。<a id="a-DK"></a>令一切众生。<a id="a-DL"></a>开净法门出生善根。<a id="a-DM"></a>诸白净法平等具足。<a id="a-DN"></a>令一切众生。<a id="a-DO"></a>悉得无量平等正直之心。<a id="a-DP"></a>令一切众生。<a id="a-DQ"></a>成就清净平等施心。<a id="a-DR"></a>令一切众生。<a id="a-DS"></a>满足诸佛尸波罗蜜。<a id="a-DT"></a>平等清净。<a id="a-DU"></a>令一切众生。<a id="a-DV"></a>具大精进波罗蜜。<a id="a-DW"></a>未曾懈怠。<a id="a-DX"></a>令一切众生。<a id="a-DY"></a>得大羼提波罗蜜。<a id="a-DZ"></a>令一切众生。<a id="a-Da"></a>得无量禅智慧。<a id="a-Db"></a>分别满足诸通。<a id="a-Dc"></a>令一切众生。<a id="a-Dd"></a>于一切法得离身般若波罗蜜。<a id="a-De"></a>平等满足。<a id="a-Df"></a>令一切众生。<a id="a-Dg"></a>得清净法界平等满足。<a id="a-Dh"></a>令一切众生。<a id="a-Di"></a>悉具净妙诸通善根。<a id="a-Dj"></a>令一切众生。<a id="a-Dk"></a>修平等行具诸善法。<a id="a-Dl"></a>令一切众生。<a id="a-Dm"></a>究竟永度诸佛境界。<a id="a-Dn"></a>令一切众生。<a id="a-Do"></a>身口意业平等清净。<a id="a-Dp"></a>令一切众生。<a id="a-Dq"></a>诸业行报平等清净。<a id="a-Dr"></a>令一切众生。<a id="a-Ds"></a>悉得诸法平等清净。<a id="a-Dt"></a>令一切众生。<a id="a-Du"></a>悉得诸法清净平等实义。<a id="a-Dv"></a>令一切众生。<a id="a-Dw"></a>悉得清净诸胜妙行。<a id="a-Dx"></a>令一切众生。<a id="a-Dy"></a>悉得菩萨诸清净愿。<a id="a-Dz"></a>令一切众生。<a id="a-E0"></a>普得平等净功德智。<a id="a-E1"></a>令一切众生以诸善根回向萨婆若乘平等满足。<a id="a-E2"></a>令一切众生。<a id="a-E3"></a>显现一切严净佛刹平等满足。<a id="a-E4"></a>令一切众生。<a id="a-E5"></a>得见诸佛除灭一切诸烦恼患。<a id="a-E6"></a>令一切众生。<a id="a-E7"></a>具诸相好功德庄严平等满足。<a id="a-E8"></a>令一切众生。<a id="a-E9"></a>得八种声百千妙声而庄严之。<a id="a-EA"></a>如来无量功德清净梵音皆悉具足。<a id="a-EB"></a>令一切众生。<a id="a-EC"></a>十力庄严成就无碍平等之心。<a id="a-ED"></a>令一切众生。<a id="a-EE"></a>得一切佛无尽法明。<a id="a-EF"></a>无量诸辩平等满足。<a id="a-EG"></a>令一切众生。<a id="a-EH"></a>得无上无畏人中之雄大师子吼。<a id="a-EI"></a>令一切众生。<a id="a-EJ"></a>得一切智转不退法轮。<a id="a-EK"></a>令一切众生。<a id="a-EL"></a>出生诸法平等满足。<a id="a-EM"></a>令一切众生。<a id="a-EN"></a>善根清净应不失时平等满足。<a id="a-EO"></a>令一切众生。<a id="a-EP"></a>成就清净调御师法平等满足。<a id="a-EQ"></a>令一切众生。<a id="a-ER"></a>于淳一庄严。<a id="a-ES"></a>无量庄严。<a id="a-ET"></a>大庄严。<a id="a-EU"></a>诸佛庄严。<a id="a-EV"></a>平等满足。<a id="a-EW"></a>令一切众生。<a id="a-EX"></a>观察三世分别平等。<a id="a-EY"></a>令一切众生诣诸佛所。<a id="a-EZ"></a>闻法受持解了平等圆满具足。<a id="a-Ea"></a>令一切众生。<a id="a-Eb"></a>惭愧智慧与诸佛等。<a id="a-Ec"></a>令一切众生。<a id="a-Ed"></a>得平等智观察诸法。<a id="a-Ee"></a>令一切众生。<a id="a-Ef"></a>得不动业报离诸障碍平等满足。<a id="a-Eg"></a>令一切众生。<a id="a-Eh"></a>入甚深智悉分别知众生诸根平等满足。<a id="a-Ei"></a>令一切众生。<a id="a-Ej"></a>得无分别平等智慧皆悉等一清净满足。<a id="a-Ek"></a>令一切众生。<a id="a-El"></a>随顺无厌善根平等分别皆悉满足。<a id="a-Em"></a>令一切众生。<a id="a-En"></a>于大神足而得自在。<a id="a-Eo"></a>菩萨神力平等满足。<a id="a-Ep"></a>令一切众生悉得诸佛无尽功德智慧之藏。<a id="a-Eq"></a>究竟功德皆悉等一。<a id="a-Er"></a>令一切众生。<a id="a-Es"></a>于诸法中得离虚妄随顺平等。<a id="a-Et"></a>入一切法知菩提心。<a id="a-Eu"></a>令一切众生。<a id="a-Ev"></a>胜妙福田平等满足。<a id="a-Ew"></a>令一切众生。<a id="a-Ex"></a>得清净大悲。<a id="a-Ey"></a>普为世间最上福田。<a id="a-Ez"></a>令一切众生。<a id="a-F0"></a>坚固无坏平等满足。<a id="a-F1"></a>令一切众生。<a id="a-F2"></a>见真实法不可破坏平等满足。<a id="a-F3"></a>令一切众生。<a id="a-F4"></a>得最胜心。<a id="a-F5"></a>思惟正观平等满足。<a id="a-F6"></a>令一切众生。<a id="a-F7"></a>离诸恐怖。<a id="a-F8"></a>入甚深法到于彼岸。<a id="a-F9"></a>令一切众生。<a id="a-FA"></a>放一光明。<a id="a-FB"></a>普照十方等度一切。<a id="a-FC"></a>令一切众生。<a id="a-FD"></a>悉得菩萨不退精进。<a id="a-FE"></a>同行同愿平等满足。<a id="a-FF"></a>令一切众生。<a id="a-FG"></a>出一言音平等满足。<a id="a-FH"></a>令一切众生。<a id="a-FI"></a>于菩萨直心平等满足。<a id="a-FJ"></a>令一切众生。<a id="a-FK"></a>悉得睹见诸善知识心大欢喜。<a id="a-FL"></a>令一切众生。<a id="a-FM"></a>皆悉具足菩萨诸行。<a id="a-FN"></a>调伏众生未曾休息平等满足。<a id="a-FO"></a>令一切众生。<a id="a-FP"></a>得不断辩。<a id="a-FQ"></a>普入诸音平等满足。<a id="a-FR"></a>令一切众生。<a id="a-FS"></a>能以一心知一切心。<a id="a-FT"></a>一切善根平等满足。<a id="a-FU"></a>令一切众生。<a id="a-FV"></a>修诸善根而不退转。<a id="a-FW"></a>安立众生于清净智。<a id="a-FX"></a>令一切众生。<a id="a-FY"></a>得一切智平等功德清净法身。<a id="a-FZ"></a>令一切众生。<a id="a-Fa"></a>悉舍愚痴。<a id="a-Fb"></a>观察善根平等满足。<a id="a-Fc"></a>令一切众生。<a id="a-Fd"></a>得一萨婆若。<a id="a-Fe"></a>成等正觉平等满足。<a id="a-Ff"></a>令一切众生。<a id="a-Fg"></a>离诸恶趣出生一道。<a id="a-Fh"></a>一切种智平等满足。<a id="a-Fi"></a>令一切众生。<a id="a-Fj"></a>得一众清净。<a id="a-Fk"></a>悉能普净一切大众。<a id="a-Fl"></a>平等智慧而庄严之。<a id="a-Fm"></a>令一切众生。<a id="a-Fn"></a>于一佛刹普见一切诸如来刹平等满足。<a id="a-Fo"></a>令一切众生。<a id="a-Fp"></a>一切庄严。<a id="a-Fq"></a>不可说庄严。<a id="a-Fr"></a>不可量庄严。<a id="a-Fs"></a>无尽庄严。<a id="a-Ft"></a>庄严一切佛刹平等满足。<a id="a-Fu"></a>令一切众生分别解了无量诸法。<a id="a-Fv"></a>见甚深义平等满足。<a id="a-Fw"></a>令一切众生得诸圣行。<a id="a-Fx"></a>诸佛自在平等满足。<a id="a-Fy"></a>令一切众生。<a id="a-Fz"></a>非一非异。<a id="a-G0"></a>诸神通力平等满足。<a id="a-G1"></a>令一切众生。<a id="a-G2"></a>随顺善根。<a id="a-G3"></a>普为诸佛甘露灌顶。<a id="a-G4"></a>令一切众生。<a id="a-G5"></a>清净智身平等具足。<a id="a-G6"></a>如是菩萨摩诃萨。<a id="a-G7"></a>怜愍饶益众生。<a id="a-G8"></a>大悲哀念众生。<a id="a-G9"></a>令一切众生。<a id="a-GA"></a>皆悉清净。<a id="a-GB"></a>离悭嫉结。<a id="a-GC"></a>具足无量无边善妙功德。<a id="a-GD"></a>常乐胜法。<a id="a-GE"></a>离嗔恚浊。<a id="a-GF"></a>及诸障碍。<a id="a-GG"></a>其心柔软。<a id="a-GH"></a>离痴正直而无邪曲。<a id="a-GI"></a>所行坚实不可沮坏。<a id="a-GJ"></a>得不退转平等之心。<a id="a-GK"></a>白净法力皆悉成就。<a id="a-GL"></a>不信不失。<a id="a-GM"></a>善解回向。<a id="a-GN"></a>修习功德。<a id="a-GO"></a>调伏众生。<a id="a-GP"></a>除灭一切诸不善业。<a id="a-GQ"></a>专精苦行。<a id="a-GR"></a>普教一切具足修习苦行善根。<a id="a-GS"></a>为诸众生具受众苦。<a id="a-GT"></a>慧眼清净观察善根。<a id="a-GU"></a>智慧圣行善根回向一切众生。<a id="a-GV"></a>令一切众生。<a id="a-GW"></a>安住清净微妙功德。<a id="a-GX"></a>远离炽然成就等心善根回向。<a id="a-GY"></a>令一切众生得萨婆若修习回向。<a id="a-GZ"></a>摄取众生。<a id="a-Ga"></a>一切善根平等具足。<a id="a-Gb"></a>具足成就等心回向。<a id="a-Gc"></a>以如是等无量善根。<a id="a-Gd"></a>回向众生。<a id="a-Ge"></a>令一切众生。<a id="a-Gf"></a>常得安隐。<a id="a-Gg"></a>令一切众生。<a id="a-Gh"></a>常得清净。<a id="a-Gi"></a>令一切众生。<a id="a-Gj"></a>常得安乐。<a id="a-Gk"></a>令一切众生。<a id="a-Gl"></a>得究竟解脱。<a id="a-Gm"></a>令一切众生。<a id="a-Gn"></a>得究竟平等。<a id="a-Go"></a>令一切众生。<a id="a-Gp"></a>得自在神力。<a id="a-Gq"></a>令一切众生安住白法。<a id="a-Gr"></a>令一切众生。<a id="a-Gs"></a>得无障眼。<a id="a-Gt"></a>令一切众生。<a id="a-Gu"></a>调伏诸根。<a id="a-Gv"></a>令一切众生。<a id="a-Gw"></a>具足十力。<a id="a-Gx"></a>教化众生。<a id="a-Gy"></a>菩萨摩诃萨。<a id="a-Gz"></a>修行如是回向时。<a id="a-H0"></a>不着业回向。<a id="a-H1"></a>不着报回向。<a id="a-H2"></a>不着身回向。<a id="a-H3"></a>不着利养回向。<a id="a-H4"></a>不着诸刹回向。<a id="a-H5"></a>不着诸方回向。<a id="a-H6"></a>不着众生回向。<a id="a-H7"></a>亦不离众生回向。<a id="a-H8"></a>不着一切回向。<a id="a-H9"></a>不着法回向。<a id="a-HA"></a>菩萨摩诃萨。<a id="a-HB"></a>如是回向时。<a id="a-HC"></a>作如是念。<a id="a-HD"></a>令一切众生。<a id="a-HE"></a>满足佛智。<a id="a-HF"></a>得清净心。<a id="a-HG"></a>智慧分别内心寂静。<a id="a-HH"></a>外缘不乱得在三世诸佛家生。<a id="a-HI"></a>菩萨摩诃萨。<a id="a-HJ"></a>行如是回向。<a id="a-HK"></a>胜出一切无能坏者。<a id="a-HL"></a>一切众生悉共赞叹所不能尽。<a id="a-HM"></a>普行一切诸菩萨行。<a id="a-HN"></a>以少方便遍诣诸刹。<a id="a-HO"></a>悉见诸佛无所障碍。<a id="a-HP"></a>又见诸刹一切菩萨。<a id="a-HQ"></a>修习众行。<a id="a-HR"></a>悉得一切巧妙方便。<a id="a-HS"></a>分别一切法陀罗尼。<a id="a-HT"></a>演说妙法。<a id="a-HU"></a>教化众生。<a id="a-HV"></a>尽未来劫未曾断绝。<a id="a-HW"></a>于念念中。<a id="a-HX"></a>不可说不可说诸佛世界悉现受生犹如电光。<a id="a-HY"></a>于念念中。<a id="a-HZ"></a>悉能严净不可说不可说诸佛世界。<a id="a-Ha"></a>修行严净佛刹智慧。<a id="a-Hb"></a>而无厌足。<a id="a-Hc"></a>令不可说不可说众生。<a id="a-Hd"></a>清净成就平等满足。<a id="a-He"></a>随其所住善根。<a id="a-Hf"></a>悉能具足诸波罗蜜摄取众生。<a id="a-Hg"></a>除灭垢秽成就净业。<a id="a-Hh"></a>得无碍净耳。<a id="a-Hi"></a>于不可说不可说世界。<a id="a-Hj"></a>佛转法轮悉闻受持。<a id="a-Hk"></a>于彼诸佛不生远想。<a id="a-Hl"></a>乃至未曾一弹指顷不闻正法。<a id="a-Hm"></a>住无所有。<a id="a-Hn"></a>无依无染。<a id="a-Ho"></a>无著无行。<a id="a-Hp"></a>坚固不坏菩萨神力。<a id="a-Hq"></a>于念念中。<a id="a-Hr"></a>不可说不可说一切佛刹。<a id="a-Hs"></a>随其所应。<a id="a-Ht"></a>悉现其身。<a id="a-Hu"></a>修菩萨行。<a id="a-Hv"></a>常与同见从事不相违背。<a id="a-Hw"></a>菩萨摩诃萨。<a id="a-Hx"></a>修菩萨行时。<a id="a-Hy"></a>成就如是无量无边清净功德。<a id="a-Hz"></a>说不可尽。<a id="a-I0"></a>况成无上菩提。<a id="a-I1"></a>得最正觉。<a id="a-I2"></a>所谓一切佛刹清净平等。<a id="a-I3"></a>一切众生清净平等。<a id="a-I4"></a>一切身清净平等。<a id="a-I5"></a>一切根清净平等。<a id="a-I6"></a>一切业报清净平等。<a id="a-I7"></a>一切眷属清净平等。<a id="a-I8"></a>满足诸行清净平等。<a id="a-I9"></a>方便入一切法清净平等。<a id="a-IA"></a>满足一切如来诸愿回向清净平等。<a id="a-IB"></a>示现一切诸佛境界自在清净平等。<a id="a-IC"></a>菩萨摩诃萨。<a id="a-ID"></a>如是善根回向已。<a id="a-IE"></a>得一切清净功德法门。<a id="a-IF"></a>以诸功德而庄严之。<a id="a-IG"></a>菩萨摩诃萨。<a id="a-IH"></a>如是行回向。<a id="a-II"></a>不违一切刹。<a id="a-IJ"></a>刹不违众生。<a id="a-IK"></a>刹不违众生业。<a id="a-IL"></a>众生业不违刹。<a id="a-IM"></a>思不违心。<a id="a-IN"></a>心不违思。<a id="a-IO"></a>思不违心境界。<a id="a-IP"></a>心境界不违思。<a id="a-IQ"></a>业缘不违报。<a id="a-IR"></a>报缘不违业。<a id="a-IS"></a>业不违业迹。<a id="a-IT"></a>业迹不违业。<a id="a-IU"></a>法不违相。<a id="a-IV"></a>相不违法。<a id="a-IW"></a>法生不违性。<a id="a-IX"></a>性不违法生。<a id="a-IY"></a>刹平等不违众生平等。<a id="a-IZ"></a>众生平等不违刹平等。<a id="a-Ia"></a>一切众生平等不违一切法平等。<a id="a-Ib"></a>一切法平等不违一切众生平等。<a id="a-Ic"></a>离欲际平等不违一切众生安住平等。<a id="a-Id"></a>一切众生安住平等不违离欲际平等。<a id="a-Ie"></a>过去不违未来。<a id="a-If"></a>未来不违过去。<a id="a-Ig"></a>过去不违未来现在。<a id="a-Ih"></a>未来现在不违过去。<a id="a-Ii"></a>世平等不违佛平等。<a id="a-Ij"></a>佛平等不违世平等。<a id="a-Ik"></a>菩萨行不违萨婆若。<a id="a-Il"></a>萨婆若不违菩萨行。<a id="a-Im"></a>菩萨摩诃萨。<a id="a-In"></a>行如是回向。<a id="a-Io"></a>得平等业。<a id="a-Ip"></a>得平等报。<a id="a-Iq"></a>得平等身。<a id="a-Ir"></a>得平等道。<a id="a-Is"></a>得平等愿。<a id="a-It"></a>得平等一切众生心。<a id="a-Iu"></a>得平等一切刹。<a id="a-Iv"></a>得平等一切行。<a id="a-Iw"></a>得平等一切智。<a id="a-Ix"></a>得三世诸佛平等。<a id="a-Iy"></a>得见诸佛。<a id="a-Iz"></a>及诸菩萨。<a id="a-J0"></a>得一切善根。<a id="a-J1"></a>得满一切愿。<a id="a-J2"></a>得成就一切众生。<a id="a-J3"></a>得善分别一切诸业。<a id="a-J4"></a>得见一切诸善知识。<a id="a-J5"></a>悉令欢喜。<a id="a-J6"></a>得清净大众。<a id="a-J7"></a>得究竟诸佛正教。<a id="a-J8"></a>得究竟一切白净法回向。<a id="a-J9"></a>佛子。<a id="a-JA"></a>是为菩萨摩诃萨第七等心随顺一切众生回向。<a id="a-JB"></a>菩萨摩诃萨。<a id="a-JC"></a>成就此回向已。<a id="a-JD"></a>则能摧伏一切怨敌。<a id="a-JE"></a>悉能拔出一切欲刺。<a id="a-JF"></a>得无生道。<a id="a-JG"></a>到无二处。<a id="a-JH"></a>得无量自在功德之王。<a id="a-JI"></a>救护众生。<a id="a-JJ"></a>神足无碍遍游诸刹。<a id="a-JK"></a>常乐寂静。<a id="a-JL"></a>于一切身而得自在。<a id="a-JM"></a>悉能出生菩萨大行。<a id="a-JN"></a>于诸行愿得自在智。<a id="a-JO"></a>分别了知一切诸法。<a id="a-JP"></a>悉能遍生一切佛刹。<a id="a-JQ"></a>得无碍耳。<a id="a-JR"></a>闻一切刹所有音声。<a id="a-JS"></a>得净慧眼。<a id="a-JT"></a>见一切佛。<a id="a-JU"></a>修诸善根未曾休息。<a id="a-JV"></a>具足成就一切诸法。<a id="a-JW"></a>菩萨摩诃萨。<a id="a-JX"></a>以此等心随顺一切众生回向。<a id="a-JY"></a>回向诸善根。<a id="a-JZ"></a>尔时金刚幢菩萨。<a id="a-Ja"></a>承佛神力。<a id="a-Jb"></a>普观十方。<a id="a-Jc"></a>以偈颂曰。</p>
  <p id="aJd">菩萨具行诸功德　　深远清净甚微妙</p>
  <p id="aJe">所行功德虽微小　　悉能回向广无量</p>
  <p id="aJf">菩萨一切资生具　　珍妙奇特贵无价</p>
  <p id="aJg">象马宝王诸辇舆　　种种宝衣及众珍</p>
  <p id="aJh">己身头目并手足　　破骨出髓割肌肉</p>
  <p id="aJi">充满无量诸世界　　悉以惠施无贪吝</p>
  <p id="aJj">如是无量无边劫　　一切普施不退转</p>
  <p id="aJk">以此功德悉回向　　救度无量众生故</p>
  <p id="aJl">菩萨饶益一切众　　清净功德诸妙愿</p>
  <p id="aJm">安乐三有群生类　　悉令究竟证菩提</p>
  <p id="aJn">菩萨平等发大愿　　随顺修习清净业</p>
  <p id="aJo">令一切众得平等　　于彼愿中无所著</p>
  <p id="aJp">普于世间无嫌恨　　悉能随顺行诸愿</p>
  <p id="aJq">悉能回向群生类　　不违一切诸贤圣</p>
  <p id="aJr">一切世间智慧日　　斯从布施净戒生</p>
  <p id="aJs">勤修精进无懈怠　　于一切愿不退转</p>
  <p id="aJt">菩萨回向到彼岸　　能开清净妙法门</p>
  <p id="aJu">得两足尊胜智慧　　分别实义到彼岸</p>
  <p id="aJv">菩萨梵音悉究竟　　具足坚固妙智慧</p>
  <p id="aJw">深入正法离障碍　　菩萨于彼意无著</p>
  <p id="aJx">菩萨心净不作二　　亦复不作不二法</p>
  <p id="aJy">舍离二法不二法　　觉悟众生语言道</p>
  <p id="aJz">菩萨觉悟世平等　　诸心音声一切业</p>
  <p id="aK0">一切众生犹如化　　悉从因缘业报转</p>
  <p id="aK1">一切世间所造作　　十方无量业音声</p>
  <p id="aK2">悉从业缘之所起　　应灭彼业令无余</p>
  <p id="aK3">菩萨观察一切众　　身口意业悉平等</p>
  <p id="aK4">普令众生得平等　　犹如一切无等等</p>
  <p id="aK5">菩萨善业悉回向　　普令众生色清净</p>
  <p id="aK6">具足一切诸功德　　悉同无上调御士</p>
  <p id="aK7">一切众生最殊胜　　具足功德妙法身</p>
  <p id="aK8">功德大海悉回向　　饶益安乐诸群生</p>
  <p id="aK9">我所修行诸功德　　普令一切悉清净</p>
  <p id="aKA">诸佛清净无伦匹　　普令世间亦如是</p>
  <p id="aKB">平等善根悉回向　　令一切众知实义</p>
  <p id="aKC">微妙智慧功德满　　悉与一切如来等</p>
  <p id="aKD">菩萨观察一切法　　世间寂灭空无余</p>
  <p id="aKE">无有造作无造者　　亦复不坏诸业报</p>
  <p id="aKF">于彼静乱无有二　　悉以等心正观察</p>
  <p id="aKG">菩萨真实解世间　　远离一切诸虚妄</p>
  <p id="aKH">如是真实佛子等　　从诸如来法化生</p>
  <p id="aKI">无量功德悉回向　　一切疑惑悉除灭</p>
 </body>
</html>