<!doctype html>
<html id="z3IBTXtJO" data-ver="1975">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘华严部">
  <meta period="西晋">
 </head>
 <body>
  <h1 id="a1">度世品经卷第五</h1>
  <p id="a2">普智菩萨。<a id="a-3"></a>复问普贤。<a id="a-4"></a>何谓为观。<a id="a-5"></a>何谓为顾视。<a id="a-6"></a>何谓为嚬申。<a id="a-7"></a>何谓师子吼。<a id="a-8"></a>何谓施净。<a id="a-9"></a>何谓戒净。<a id="a-A"></a>何谓忍净。<a id="a-B"></a>何谓进净。<a id="a-C"></a>何谓禅净。<a id="a-D"></a>何谓智净。<a id="a-E"></a>何谓慈净。<a id="a-F"></a>何谓哀净。<a id="a-G"></a>何谓喜净。<a id="a-H"></a>何谓护净。<a id="a-I"></a>何谓为义。<a id="a-J"></a>何谓为法。<a id="a-K"></a>何谓积德。<a id="a-L"></a>何谓慧业。<a id="a-M"></a>何谓明达。<a id="a-N"></a>何谓法典。<a id="a-O"></a>何谓行法。<a id="a-P"></a>何谓奉法。<a id="a-Q"></a>何谓为魔。<a id="a-R"></a>何谓为魔业。<a id="a-S"></a>何谓弃魔业。<a id="a-T"></a>何谓见佛。<a id="a-U"></a>何谓佛事。<a id="a-V"></a>何谓自大。<a id="a-W"></a>何谓圣业。<a id="a-X"></a>何谓菩萨为魔所固。<a id="a-Y"></a>何谓佛建立。<a id="a-Z"></a>何谓建立法。<a id="a-a"></a>何谓处兜术天。<a id="a-b"></a>何谓现殁兜术天。<a id="a-c"></a>何谓住胎。<a id="a-d"></a>何谓现其安详。<a id="a-e"></a>何谓修生。<a id="a-f"></a>何谓因欣笑。<a id="a-g"></a>何谓行七步。<a id="a-h"></a>何谓现幼童。<a id="a-i"></a>何谓在中宫。<a id="a-j"></a>何谓弃国捐王。<a id="a-k"></a>何谓勤苦行。<a id="a-l"></a>何谓诣道场。<a id="a-m"></a>何谓坐树下。<a id="a-n"></a>何谓在树下致未曾有法。<a id="a-o"></a>何谓降魔宫。<a id="a-p"></a>何谓成佛道。<a id="a-q"></a>何谓转法轮。<a id="a-r"></a>何谓转清白法。<a id="a-s"></a>何谓如来至真取大灭度。</p>
  <p id="at">普贤菩萨。<a id="a-u"></a>报普智曰。<a id="a-v"></a>善哉问也。<a id="a-w"></a>乃为一切。<a id="a-x"></a>重启斯义。<a id="a-y"></a>何一快乎。<a id="a-z"></a>谛听谛听。<a id="a-10"></a>善思念之。<a id="a-11"></a>与诸大众。<a id="a-12"></a>受教而听。<a id="a-13"></a>普贤曰。<a id="a-14"></a>菩萨观有十事。<a id="a-15"></a>何谓为十。<a id="a-16"></a>观其真谛。<a id="a-17"></a>造立善业。<a id="a-18"></a>见微妙色悉达其原。<a id="a-19"></a>察如寿终。<a id="a-1A"></a>及见生者。<a id="a-1B"></a>亦不贪猗。<a id="a-1C"></a>愦闹众会。<a id="a-1D"></a>见一切根。<a id="a-1E"></a>而分别之。<a id="a-1F"></a>化诸败根。<a id="a-1G"></a>观察诸法。<a id="a-1H"></a>不坏法界。<a id="a-1I"></a>面见诸法。<a id="a-1J"></a>逮得佛眼。<a id="a-1K"></a>逮智慧圣。<a id="a-1L"></a>随应说法。<a id="a-1M"></a>无所从生法忍究竟。<a id="a-1N"></a>逮成诸佛之法不退转地。<a id="a-1O"></a>除诸尘劳三界众难。<a id="a-1P"></a>声闻缘觉。<a id="a-1Q"></a>一切径路。<a id="a-1R"></a>观阿惟颜。<a id="a-1S"></a>于诸佛法。<a id="a-1T"></a>而得自在。<a id="a-1U"></a>现欢悦法。<a id="a-1V"></a>善解道意。<a id="a-1W"></a>而能普现十方所有。<a id="a-1X"></a>是为菩萨十事观也。</p>
  <p id="a1Y">菩萨顾视有十事。<a id="a-1Z"></a>何谓为十。<a id="a-1a"></a>见诸乞求。<a id="a-1b"></a>不怀害心。<a id="a-1c"></a>从其所愿。<a id="a-1d"></a>而令欢悦。<a id="a-1e"></a>睹犯禁者。<a id="a-1f"></a>皆建立于一切智戒。<a id="a-1g"></a>见诸众生。<a id="a-1h"></a>怀嗔恚意。<a id="a-1i"></a>解忍辱意。<a id="a-1j"></a>以此佛仁。<a id="a-1k"></a>而诱进之。<a id="a-1l"></a>见懈怠者。<a id="a-1m"></a>已不离行。<a id="a-1n"></a>而劝助之。<a id="a-1o"></a>使学大乘。<a id="a-1p"></a>睹心乱者。<a id="a-1q"></a>化建立之。<a id="a-1r"></a>不愦觉地。<a id="a-1s"></a>诸通敏慧。<a id="a-1t"></a>察恶智者。<a id="a-1u"></a>为未曾怀诸邪见。<a id="a-1v"></a>使无有余已。<a id="a-1w"></a>以真察其善友如来所学。<a id="a-1x"></a>建立佛法。<a id="a-1y"></a>如所闻经。<a id="a-1z"></a>观其本原。<a id="a-20"></a>修无上义。<a id="a-21"></a>眄于众生。<a id="a-22"></a>悉怀憔悴。<a id="a-23"></a>显示大哀。<a id="a-24"></a>顾诸佛法。<a id="a-25"></a>逮成正觉诸通敏慧。<a id="a-26"></a>是为菩萨十顾视也。</p>
  <p id="a27">菩萨频申有十事。<a id="a-28"></a>何谓为十。<a id="a-29"></a>如象频申。<a id="a-2A"></a>诸天龙神。<a id="a-2B"></a>阿须伦。<a id="a-2C"></a>迦留罗。<a id="a-2D"></a>甄陀罗。<a id="a-2E"></a>摩睺勒。<a id="a-2F"></a>一切众会。<a id="a-2G"></a>无能及者。<a id="a-2H"></a>如龙象长所乘造心欲。<a id="a-2I"></a>为代众生。<a id="a-2J"></a>而负重担。<a id="a-2K"></a>为如蛟龙。<a id="a-2L"></a>兴云澍雨。<a id="a-2M"></a>演电光[火*僉]。<a id="a-2N"></a>出正雷音。<a id="a-2O"></a>根力觉意。<a id="a-2P"></a>禅脱三昧。<a id="a-2Q"></a>畅甘露水。<a id="a-2R"></a>流布法雨大凤凰王频申。<a id="a-2S"></a>拔诸无明愚痴众冥。<a id="a-2T"></a>深入根株。<a id="a-2U"></a>消息爱泉。<a id="a-2V"></a>济其根原挂碍之门。<a id="a-2W"></a>免出欲心毒害尘劳瑕疵诸秽。<a id="a-2X"></a>师子频申。<a id="a-2Y"></a>以离恐惧。<a id="a-2Z"></a>大慧等剑。<a id="a-2a"></a>在于大众。<a id="a-2b"></a>消伏外学。<a id="a-2c"></a>勇猛频申。<a id="a-2d"></a>除诸怨敌。<a id="a-2e"></a>爱欲瑕疵。<a id="a-2f"></a>垢浊众冥。<a id="a-2g"></a>消伏难化。<a id="a-2h"></a>如大将师。<a id="a-2i"></a>降伏严敌。<a id="a-2j"></a>圣慧频申。<a id="a-2k"></a>弃去五阴。<a id="a-2l"></a>四大诸入。<a id="a-2m"></a>十二因缘。<a id="a-2n"></a>令不增长。<a id="a-2o"></a>而慧显现。<a id="a-2p"></a>极尊势法。<a id="a-2q"></a>总持频申。<a id="a-2r"></a>意游甚强。<a id="a-2s"></a>一切所闻。<a id="a-2t"></a>辄能受持。<a id="a-2u"></a>未曾遗忘。<a id="a-2v"></a>己能受持。<a id="a-2w"></a>为他人说。<a id="a-2x"></a>辩才频申。<a id="a-2y"></a>应机卒答。<a id="a-2z"></a>所演章句。<a id="a-30"></a>不可称计。<a id="a-31"></a>分别班宣。<a id="a-32"></a>无能障翳。<a id="a-33"></a>可悦众生。<a id="a-34"></a>无所侵欺。<a id="a-35"></a>究竟本末。<a id="a-36"></a>如佛频申。<a id="a-37"></a>处于师子。<a id="a-38"></a>殊胜之座。<a id="a-39"></a>降魔官属。<a id="a-3A"></a>具足普智。<a id="a-3B"></a>诸通敏慧。<a id="a-3C"></a>一心念顷。<a id="a-3D"></a>应时平等。<a id="a-3E"></a>逮成智慧。<a id="a-3F"></a>为最正觉。<a id="a-3G"></a>悉能明达。<a id="a-3H"></a>护辄成如志。<a id="a-3I"></a>致无上正真之道。<a id="a-3J"></a>是为菩萨十事频申。</p>
  <p id="a3K">菩萨师子吼有十事。<a id="a-3L"></a>何谓为十。<a id="a-3M"></a>吾当成佛。<a id="a-3N"></a>怀逮圣道。<a id="a-3O"></a>大师子吼。<a id="a-3P"></a>度未度者。<a id="a-3Q"></a>济未脱者。<a id="a-3R"></a>安不安者。<a id="a-3S"></a>其无为者。<a id="a-3T"></a>令取泥曰愍伤众生。<a id="a-3U"></a>佛教法诲。<a id="a-3V"></a>圣众之训。<a id="a-3W"></a>顺不违之。<a id="a-3X"></a>于如来所。<a id="a-3Y"></a>而有反复。<a id="a-3Z"></a>以坚固愿。<a id="a-3a"></a>净诸佛土。<a id="a-3b"></a>悉能勇达。<a id="a-3c"></a>谨慎禁戒。<a id="a-3d"></a>除诸恶趣。<a id="a-3e"></a>使佥消歇。<a id="a-3f"></a>为师子吼。<a id="a-3g"></a>身当备悉。<a id="a-3h"></a>佛身口心。<a id="a-3i"></a>庄严相好。<a id="a-3j"></a>求诸功勋。<a id="a-3k"></a>而无饱足。<a id="a-3l"></a>具满佛慧。<a id="a-3m"></a>慕圣明宜。<a id="a-3n"></a>不以懈惓。<a id="a-3o"></a>降伏众魔。<a id="a-3p"></a>使无害事。<a id="a-3q"></a>奉正真行。<a id="a-3r"></a>去尘劳业。<a id="a-3s"></a>解见诸法。<a id="a-3t"></a>无我无人。<a id="a-3u"></a>无寿无命。<a id="a-3v"></a>空无相愿。<a id="a-3w"></a>心如虚空。<a id="a-3x"></a>清净无垢。<a id="a-3y"></a>寻即解诸典。<a id="a-3z"></a>能逮得无所从生法忍。<a id="a-40"></a>为师子吼。<a id="a-41"></a>最后究竟。<a id="a-42"></a>菩萨清净。<a id="a-43"></a>离垢解明。<a id="a-44"></a>显耀感动。<a id="a-45"></a>诸佛国土。<a id="a-46"></a>告众释梵四天王。<a id="a-47"></a>所见咨嗟生未生者。<a id="a-48"></a>以无限碍。<a id="a-49"></a>无极大慧。<a id="a-4A"></a>谛观觉意。<a id="a-4B"></a>已成无上正真之道。<a id="a-4C"></a>悉无所受。<a id="a-4D"></a>而大欢悦。<a id="a-4E"></a>又行七步。<a id="a-4F"></a>吾于世尊。<a id="a-4G"></a>极豪无双。<a id="a-4H"></a>当除众生生老病死。<a id="a-4I"></a>言如所行。<a id="a-4J"></a>为师子吼。<a id="a-4K"></a>是为菩萨十师子吼。</p>
  <p id="a4L">菩萨施净有十事。<a id="a-4M"></a>何谓为十。<a id="a-4N"></a>等施众生。<a id="a-4O"></a>心无偏党。<a id="a-4P"></a>随所喜乐。<a id="a-4Q"></a>而布施之。<a id="a-4R"></a>具足诸愿。<a id="a-4S"></a>不乱布施。<a id="a-4T"></a>不断哀业。<a id="a-4U"></a>应时布施。<a id="a-4V"></a>解于众人诸根原故。<a id="a-4W"></a>不必故施。<a id="a-4X"></a>悉离众沉吟。<a id="a-4Y"></a>善施布施。<a id="a-4Z"></a>悉舍心所爱。<a id="a-4a"></a>不惜内外。<a id="a-4b"></a>所有爱施。<a id="a-4c"></a>究竟净于所与之故。<a id="a-4d"></a>所施与者。<a id="a-4e"></a>劝助佛道。<a id="a-4f"></a>弃于有为及与无为。<a id="a-4g"></a>开化是等。<a id="a-4h"></a>所施与人。<a id="a-4i"></a>至令究畅。<a id="a-4j"></a>成道场故。<a id="a-4k"></a>施净三场。<a id="a-4l"></a>施受者处。<a id="a-4m"></a>念于诸法。<a id="a-4n"></a>等如空故。<a id="a-4o"></a>是为菩萨十事施净。<a id="a-4p"></a>若住于此。<a id="a-4q"></a>逮于如来无上大施。</p>
  <p id="a4r">菩萨戒净有十事。<a id="a-4s"></a>何谓为十。<a id="a-4t"></a>身行清净护其三事。<a id="a-4u"></a>口言清净弃口四过。<a id="a-4v"></a>舍心三秽无嗔恚痴。<a id="a-4w"></a>将养禁戒一切无犯。<a id="a-4x"></a>见有过者随时安之。<a id="a-4y"></a>消贪欲业去恚愚冥。<a id="a-4z"></a>其德照明天上世间。<a id="a-50"></a>守于道心思乐大乘。<a id="a-51"></a>奉诸如来而学正教。<a id="a-52"></a>而无为戒默随律禁。<a id="a-53"></a>除诸众生殃衅众罪。<a id="a-54"></a>远离众恶。<a id="a-55"></a>顺从一切众德之本。<a id="a-56"></a>断众邪见。<a id="a-57"></a>不以禁戒而怀自大。<a id="a-58"></a>抚育群黎。<a id="a-59"></a>遵大哀力。<a id="a-5A"></a>是为菩萨十戒清净。</p>
  <p id="a5B">菩萨忍净复有十事。<a id="a-5C"></a>何谓为十。<a id="a-5D"></a>若人骂詈。<a id="a-5E"></a>加以恶声。<a id="a-5F"></a>默而不应。<a id="a-5G"></a>则忍清净。<a id="a-5H"></a>亦护众生。<a id="a-5I"></a>加以瓦石。<a id="a-5J"></a>而打掷之。<a id="a-5K"></a>刀杖加身。<a id="a-5L"></a>受而不挍。<a id="a-5M"></a>护彼我故。<a id="a-5N"></a>设有嗔恚。<a id="a-5O"></a>怒恨向之。<a id="a-5P"></a>而慈愍之。<a id="a-5Q"></a>本性无害。<a id="a-5R"></a>若轻蔑者。<a id="a-5S"></a>不怀恶念。<a id="a-5T"></a>明耀堪任。<a id="a-5U"></a>若来归念。<a id="a-5V"></a>能将顺之。<a id="a-5W"></a>宁失身命。<a id="a-5X"></a>忍不违之。<a id="a-5Y"></a>捐舍自大。<a id="a-5Z"></a>不轻未学。<a id="a-5a"></a>不自贪身。<a id="a-5b"></a>视如虚空。<a id="a-5c"></a>忍观若幻。<a id="a-5d"></a>诸有恶向。<a id="a-5e"></a>心不怀害。<a id="a-5f"></a>无彼我想。<a id="a-5g"></a>任顺尘劳。<a id="a-5h"></a>消除众毒。<a id="a-5i"></a>诸菩萨慧。<a id="a-5j"></a>柔和之忍。<a id="a-5k"></a>兴显灭尽。<a id="a-5l"></a>一切诸法。<a id="a-5m"></a>诸通慧界。<a id="a-5n"></a>人无所仰。<a id="a-5o"></a>是为菩萨十净忍也。</p>
  <p id="a5p">菩萨精进净有十事。<a id="a-5q"></a>何谓为十。<a id="a-5r"></a>身行进净。<a id="a-5s"></a>恭敬自归于诸菩萨。<a id="a-5t"></a>则为贤圣。<a id="a-5u"></a>寂定众祐。<a id="a-5v"></a>口言勤力。<a id="a-5w"></a>闻诸如来。<a id="a-5x"></a>所可宣畅。<a id="a-5y"></a>悉识念持。<a id="a-5z"></a>叹诸佛德。<a id="a-60"></a>如所闻法。<a id="a-61"></a>为众生说。<a id="a-62"></a>不以劳惓。<a id="a-63"></a>心念鲜洁。<a id="a-64"></a>慈悲喜护。<a id="a-65"></a>禅思脱门。<a id="a-66"></a>定意正受。<a id="a-67"></a>不废善权。<a id="a-68"></a>志不怯劣。<a id="a-69"></a>常修精进。<a id="a-6A"></a>不怀谀谄。<a id="a-6B"></a>进清白行。<a id="a-6C"></a>而怀质直。<a id="a-6D"></a>诸所应行。<a id="a-6E"></a>不为杂碎。<a id="a-6F"></a>志性勤和。<a id="a-6G"></a>所游至处。<a id="a-6H"></a>常有超异。<a id="a-6I"></a>其慧转增。<a id="a-6J"></a>众清白法。<a id="a-6K"></a>遂以炽盛。<a id="a-6L"></a>其明光光。<a id="a-6M"></a>无戒无虚。<a id="a-6N"></a>布施调意。<a id="a-6O"></a>明识仁和。<a id="a-6P"></a>戒闻施与。<a id="a-6Q"></a>永无放逸。<a id="a-6R"></a>启受不废。<a id="a-6S"></a>当诣佛树。<a id="a-6T"></a>降伏魔怨。<a id="a-6U"></a>为净精进。<a id="a-6V"></a>断淫怒痴爱欲尘劳诸着邪见阴盖挂碍。<a id="a-6W"></a>成慧光明。<a id="a-6X"></a>常谛思惟。<a id="a-6Y"></a>逮善明心。<a id="a-6Z"></a>不怀恼热。<a id="a-6a"></a>毕所造业。<a id="a-6b"></a>亦能致得。<a id="a-6c"></a>诸佛之法无应不应。<a id="a-6d"></a>为常勤修。<a id="a-6e"></a>心所启受。<a id="a-6f"></a>永以欢悦。<a id="a-6g"></a>其身口心。<a id="a-6h"></a>等视无视。<a id="a-6i"></a>而谛晓了普门之界。<a id="a-6j"></a>随其所知。<a id="a-6k"></a>而顺从之。<a id="a-6l"></a>成就法明。<a id="a-6m"></a>势以强和。<a id="a-6n"></a>越诸住地。<a id="a-6o"></a>乐诸佛说。<a id="a-6p"></a>解诸佛身。<a id="a-6q"></a>无有诸漏。<a id="a-6r"></a>现来入胎。<a id="a-6s"></a>出生在俗。<a id="a-6t"></a>弃国捐王。<a id="a-6u"></a>成最正觉。<a id="a-6v"></a>而转法轮。<a id="a-6w"></a>示大灭度。<a id="a-6x"></a>而咸悉备普贤之行。<a id="a-6y"></a>是十进净。</p>
  <p id="a6z">菩萨禅净有十事。<a id="a-70"></a>何谓为十。<a id="a-71"></a>常欲出家。<a id="a-72"></a>志存一心。<a id="a-73"></a>则为清净。<a id="a-74"></a>弃一切贪。<a id="a-75"></a>得善亲友。<a id="a-76"></a>应时致寂。<a id="a-77"></a>等解道故。<a id="a-78"></a>习在闲居。<a id="a-79"></a>修鲜洁行。<a id="a-7A"></a>不计吾我。<a id="a-7B"></a>亦无所慕。<a id="a-7C"></a>除诸睡眠。<a id="a-7D"></a>而去众闹。<a id="a-7E"></a>乐于寂静。<a id="a-7F"></a>其心勤修。<a id="a-7G"></a>寂诸根门。<a id="a-7H"></a>己慧一心。<a id="a-7I"></a>不为一切枷锁危谄凶人之所蔽碍。<a id="a-7J"></a>道路觉意。<a id="a-7K"></a>应时寂然。<a id="a-7L"></a>一切所修。<a id="a-7M"></a>以慧观察。<a id="a-7N"></a>思于一心。<a id="a-7O"></a>以善权故。<a id="a-7P"></a>更复还反。<a id="a-7Q"></a>来入欲界。<a id="a-7R"></a>有所发起。<a id="a-7S"></a>履神通迹。<a id="a-7T"></a>分别一切众生诸根。<a id="a-7U"></a>使入寂静。<a id="a-7V"></a>乐无所有。<a id="a-7W"></a>澹泊之门。<a id="a-7X"></a>致佛定意。<a id="a-7Y"></a>是十禅净。</p>
  <p id="a7Z">菩萨智净复有十事。<a id="a-7a"></a>何谓为十。<a id="a-7b"></a>以净智慧。<a id="a-7c"></a>解其报应。<a id="a-7d"></a>不望果实。<a id="a-7e"></a>度于一切。<a id="a-7f"></a>目所见者。<a id="a-7g"></a>常怀安和。<a id="a-7h"></a>而不诤讼。<a id="a-7i"></a>了知断绝。<a id="a-7j"></a>亦不计常。<a id="a-7k"></a>入于因缘。<a id="a-7l"></a>随真谛慧。<a id="a-7m"></a>弃诸邪见。<a id="a-7n"></a>摄于众生。<a id="a-7o"></a>未曾休废。<a id="a-7p"></a>睹诸群黎心念所行。<a id="a-7q"></a>瞻之自然。<a id="a-7r"></a>犹若幻化。<a id="a-7s"></a>大辩才慧。<a id="a-7t"></a>入于圣明。<a id="a-7u"></a>为清净智。<a id="a-7v"></a>分别章句。<a id="a-7w"></a>所宣无碍。<a id="a-7x"></a>远一切魔。<a id="a-7y"></a>众外异学。<a id="a-7z"></a>声闻缘觉。<a id="a-80"></a>入诸如来善权之慧。<a id="a-81"></a>见诸佛净。<a id="a-82"></a>众生其净。<a id="a-83"></a>睹诸法寂。<a id="a-84"></a>观诸刹土。<a id="a-85"></a>自然如空。<a id="a-86"></a>普智慧净。<a id="a-87"></a>游于此中。<a id="a-88"></a>至无为相。<a id="a-89"></a>逮得总持。<a id="a-8A"></a>宣畅辩才。<a id="a-8B"></a>住权方便。<a id="a-8C"></a>诸度无极。<a id="a-8D"></a>所可游步。<a id="a-8E"></a>与众超异。<a id="a-8F"></a>一心念顷。<a id="a-8G"></a>解诸法等。<a id="a-8H"></a>慧如金刚。<a id="a-8I"></a>不怀恚恨。<a id="a-8J"></a>无恐惧想。<a id="a-8K"></a>为清净智。<a id="a-8L"></a>皆逮诸法圣顶之慧。<a id="a-8M"></a>是十智净。</p>
  <p id="a8N">菩萨慈净有十事。<a id="a-8O"></a>何谓为十。<a id="a-8P"></a>等慈众生。<a id="a-8Q"></a>净心无若干。<a id="a-8R"></a>常行愍哀。<a id="a-8S"></a>荷为众人。<a id="a-8T"></a>而抚育故。<a id="a-8U"></a>将护身慈。<a id="a-8V"></a>勉济群黎。<a id="a-8W"></a>生老死难。<a id="a-8X"></a>不舍群萌。<a id="a-8Y"></a>兴众德本。<a id="a-8Z"></a>行解脱仁。<a id="a-8a"></a>皆能断除众生尘欲。<a id="a-8b"></a>不忘道意。<a id="a-8c"></a>训诲众生。<a id="a-8d"></a>入通慧心。<a id="a-8e"></a>无害人民。<a id="a-8f"></a>普演等曜。<a id="a-8g"></a>遍慈如空。<a id="a-8h"></a>将护一切。<a id="a-8i"></a>遵修法愍。<a id="a-8j"></a>化如真谛无漏之慈。<a id="a-8k"></a>因得来入菩萨寂然。<a id="a-8l"></a>是为菩萨十慈净也。</p>
  <p id="a8m">菩萨有十大哀净。<a id="a-8n"></a>何谓为十。<a id="a-8o"></a>无双大哀。<a id="a-8p"></a>为己身故。<a id="a-8q"></a>不厌大哀。<a id="a-8r"></a>为众生故。<a id="a-8s"></a>遭众苦恼。<a id="a-8t"></a>不以悒结。<a id="a-8u"></a>愍哀恶趣诸在八难。<a id="a-8v"></a>假使生彼。<a id="a-8w"></a>而勉济之。<a id="a-8x"></a>生天人间。<a id="a-8y"></a>兴大净悲。<a id="a-8z"></a>宣讲非常。<a id="a-90"></a>愍于一切诸堕邪见。<a id="a-91"></a>无央数劫。<a id="a-92"></a>因被德铠。<a id="a-93"></a>不舍未度。<a id="a-94"></a>安己无退。<a id="a-95"></a>哀劝众生。<a id="a-96"></a>使获大安。<a id="a-97"></a>造一切业。<a id="a-98"></a>无所希望。<a id="a-99"></a>己心愍净。<a id="a-9A"></a>怜念诸倒。<a id="a-9B"></a>住世无智。<a id="a-9C"></a>使远依倚。<a id="a-9D"></a>应时说法。<a id="a-9E"></a>一切诸法。<a id="a-9F"></a>本净自然。<a id="a-9G"></a>悉虚无实。<a id="a-9H"></a>为诸客尘之所沾污。<a id="a-9I"></a>菩萨知是。<a id="a-9J"></a>故于众生。<a id="a-9K"></a>兴大悲哀。<a id="a-9L"></a>令不净者永得净处。<a id="a-9M"></a>无垢显耀。<a id="a-9N"></a>而为说法。<a id="a-9O"></a>分别诸法。<a id="a-9P"></a>譬如空中飞行鸟迹。<a id="a-9Q"></a>群萌于此一切经义。<a id="a-9R"></a>冥不解了。<a id="a-9S"></a>菩萨以故。<a id="a-9T"></a>兴大悲哀。<a id="a-9U"></a>为现大慧。<a id="a-9V"></a>取灭度矣。<a id="a-9W"></a>真谛履迹。<a id="a-9X"></a>是为菩萨十大哀净。</p>
  <p id="a9Y">菩萨喜净有十事。<a id="a-9Z"></a>何谓为十。<a id="a-9a"></a>欣然发大心。<a id="a-9b"></a>以喜悦为净。<a id="a-9c"></a>一切所有。<a id="a-9d"></a>施而不吝。<a id="a-9e"></a>无所逼恼。<a id="a-9f"></a>不怀怯弱。<a id="a-9g"></a>教毁戒者。<a id="a-9h"></a>众生有恶。<a id="a-9i"></a>皆能忍之。<a id="a-9j"></a>通诸愿故。<a id="a-9k"></a>用经义故。<a id="a-9l"></a>不惜身命。<a id="a-9m"></a>不以恼热。<a id="a-9n"></a>为欢悦净。<a id="a-9o"></a>不念恼热。<a id="a-9p"></a>乐以法乐。<a id="a-9q"></a>弃捐一切贪欲之乐。<a id="a-9r"></a>显示众生经典之要。<a id="a-9s"></a>令舍诸贪利养之恩。<a id="a-9t"></a>见佛无厌。<a id="a-9u"></a>奉敬自归。<a id="a-9v"></a>法无所坏。<a id="a-9w"></a>喜悦为净。<a id="a-9x"></a>皆以禅一心。<a id="a-9y"></a>至于脱门。<a id="a-9z"></a>定意正受。<a id="a-A0"></a>而自娱乐。<a id="a-A1"></a>复以此法。<a id="a-A2"></a>开化他人。<a id="a-A3"></a>寂然能仁。<a id="a-A4"></a>禅无嗔恨。<a id="a-A5"></a>以慧为上。<a id="a-A6"></a>弃诸邪见。<a id="a-A7"></a>具菩萨行。<a id="a-A8"></a>则为喜净。<a id="a-A9"></a>是为十喜净。</p>
  <p id="aAA">菩萨护净有十事。<a id="a-AB"></a>何谓为十。<a id="a-AC"></a>一切人民。<a id="a-AD"></a>贪乐有为。<a id="a-AE"></a>化于众生。<a id="a-AF"></a>使至无为。<a id="a-AG"></a>则为净护。<a id="a-AH"></a>本性在于无俗之法。<a id="a-AI"></a>反游世间。<a id="a-AJ"></a>见不应器。<a id="a-AK"></a>不怀危害。<a id="a-AL"></a>睹应法者。<a id="a-AM"></a>显以方便。<a id="a-AN"></a>志清净法。<a id="a-AO"></a>不慕声闻缘觉之业。<a id="a-AP"></a>学不学事。<a id="a-AQ"></a>不贪一切爱欲之乐。<a id="a-AR"></a>在业尘劳。<a id="a-AS"></a>心常专精。<a id="a-AT"></a>在于经典。<a id="a-AU"></a>厌于声闻。<a id="a-AV"></a>缘觉生死。<a id="a-AW"></a>不住处所。<a id="a-AX"></a>不喜世俗之所言谈。<a id="a-AY"></a>危他人辞。<a id="a-AZ"></a>离不随时。<a id="a-Aa"></a>声闻缘觉。<a id="a-Ab"></a>以此言说。<a id="a-Ac"></a>乱失菩萨。<a id="a-Ad"></a>不与同尘。<a id="a-Ae"></a>所化众生。<a id="a-Af"></a>如己解力。<a id="a-Ag"></a>拔济四大寂灭诸入。<a id="a-Ah"></a>不知法者。<a id="a-Ai"></a>以时观看。<a id="a-Aj"></a>其有菩萨。<a id="a-Ak"></a>本曾现化。<a id="a-Al"></a>在如来地。<a id="a-Am"></a>菩萨所观。<a id="a-An"></a>以离二事。<a id="a-Ao"></a>无卒无暴不举不下。<a id="a-Ap"></a>离于多念妄想之患。<a id="a-Aq"></a>而常寂定。<a id="a-Ar"></a>处真谛法。<a id="a-As"></a>逮得法忍。<a id="a-At"></a>是十护净。</p>
  <p id="aAu">菩萨义理。<a id="a-Av"></a>有十事。<a id="a-Aw"></a>何谓为十。<a id="a-Ax"></a>若闻法者。<a id="a-Ay"></a>以何为要晓了法义。<a id="a-Az"></a>解达空者。<a id="a-B0"></a>知本无事。<a id="a-B1"></a>分别诸法。<a id="a-B2"></a>修寂静义。<a id="a-B3"></a>恬泊之故。<a id="a-B4"></a>解无所有。<a id="a-B5"></a>不着诸音。<a id="a-B6"></a>为如真谛。<a id="a-B7"></a>等于三世。<a id="a-B8"></a>入于法界平和味故本无义者。<a id="a-B9"></a>如来所归。<a id="a-BA"></a>真谛本际。<a id="a-BB"></a>解之如审。<a id="a-BC"></a>大灭度义。<a id="a-BD"></a>断勤苦患。<a id="a-BE"></a>修菩萨行。<a id="a-BF"></a>除诸所受。<a id="a-BG"></a>是为十义。</p>
  <p id="aBH">菩萨有十法。<a id="a-BI"></a>何谓为十。<a id="a-BJ"></a>修至诚法。<a id="a-BK"></a>言行相应。<a id="a-BL"></a>无诤讼法。<a id="a-BM"></a>弃捐一切诸所贪求。<a id="a-BN"></a>无所讼事。<a id="a-BO"></a>消除尘劳[火*僉]炽之欲。<a id="a-BP"></a>为寂然业。<a id="a-BQ"></a>离诸恼热。<a id="a-BR"></a>舍于贪欲。<a id="a-BS"></a>消众恩爱。<a id="a-BT"></a>众垢之患无所想念。<a id="a-BU"></a>休息因缘诸所作为。<a id="a-BV"></a>无所生法。<a id="a-BW"></a>等如虚空。<a id="a-BX"></a>习无为法。<a id="a-BY"></a>释诸所生起运之事。<a id="a-BZ"></a>已达本净。<a id="a-Ba"></a>解于自然。<a id="a-Bb"></a>无所染污。<a id="a-Bc"></a>断一切病。<a id="a-Bd"></a>径至灭度法。<a id="a-Be"></a>兴菩萨行。<a id="a-Bf"></a>犹执持故。<a id="a-Bg"></a>是菩萨十法。</p>
  <p id="aBh">菩萨积德。<a id="a-Bi"></a>复有十事。<a id="a-Bj"></a>何谓为十。<a id="a-Bk"></a>若能劝人。<a id="a-Bl"></a>发菩萨心为积功德。<a id="a-Bm"></a>不断三宝。<a id="a-Bn"></a>劝于十事。<a id="a-Bo"></a>而顺福行。<a id="a-Bp"></a>弃捐一切诸不善法。<a id="a-Bq"></a>修正经典。<a id="a-Br"></a>兴智慧业。<a id="a-Bs"></a>为菩萨福。<a id="a-Bt"></a>其在三界。<a id="a-Bu"></a>无能及者。<a id="a-Bv"></a>修德无厌。<a id="a-Bw"></a>欲济一切众生之界。<a id="a-Bx"></a>内外所有。<a id="a-By"></a>皆能惠施。<a id="a-Bz"></a>为舍一切贪求之业。<a id="a-C0"></a>具足相好。<a id="a-C1"></a>修大精进。<a id="a-C2"></a>而不回还。<a id="a-C3"></a>剪心刺棘。<a id="a-C4"></a>缠绵之患。<a id="a-C5"></a>永不思念诸上中下众德之本。<a id="a-C6"></a>劝助佛道。<a id="a-C7"></a>以权方便。<a id="a-C8"></a>受清净教。<a id="a-C9"></a>弃众邪见。<a id="a-CA"></a>修众德本。<a id="a-CB"></a>及兴大哀。<a id="a-CC"></a>现正士行。<a id="a-CD"></a>而独游步。<a id="a-CE"></a>奉敬归命诸如来尊。<a id="a-CF"></a>见诸菩萨。<a id="a-CG"></a>敬之如佛。<a id="a-CH"></a>安诸群黎。<a id="a-CI"></a>坚固护意。<a id="a-CJ"></a>无央数劫。<a id="a-CK"></a>积功累德。<a id="a-CL"></a>含此德本。<a id="a-CM"></a>道在己身。<a id="a-CN"></a>如观手掌。<a id="a-CO"></a>施一人已。<a id="a-CP"></a>寻开化之。<a id="a-CQ"></a>不怀愁戚。<a id="a-CR"></a>亦不后悔。<a id="a-CS"></a>一切众生。<a id="a-CT"></a>亦复如是。<a id="a-CU"></a>先施与之。<a id="a-CV"></a>然后开化。<a id="a-CW"></a>集众德本。<a id="a-CX"></a>折伏其心。<a id="a-CY"></a>见道如掌。<a id="a-CZ"></a>不怀愁悔。<a id="a-Ca"></a>是为菩萨广大其志犹若虚空。<a id="a-Cb"></a>积于十德。<a id="a-Cc"></a>入于无极广大之智。</p>
  <p id="aCd">菩萨有十慧业。<a id="a-Ce"></a>何谓为十。<a id="a-Cf"></a>以博闻。<a id="a-Cg"></a>为善亲友。<a id="a-Ch"></a>与其俱同。<a id="a-Ci"></a>影在其后。<a id="a-Cj"></a>启受奉敬。<a id="a-Ck"></a>趍走给使。<a id="a-Cl"></a>给所当得。<a id="a-Cm"></a>奉其教命。<a id="a-Cn"></a>无细碎意。<a id="a-Co"></a>弃捐自大。<a id="a-Cp"></a>谦下恭顺。<a id="a-Cq"></a>卑身逊辞。<a id="a-Cr"></a>伏心下意。<a id="a-Cs"></a>性不刚[革*卬]。<a id="a-Ct"></a>不为卒暴。<a id="a-Cu"></a>性不粗犷。<a id="a-Cv"></a>禁戒平正。<a id="a-Cw"></a>意志柔和。<a id="a-Cx"></a>颜貌熙怡。<a id="a-Cy"></a>离于虚伪。<a id="a-Cz"></a>先人问讯。<a id="a-D0"></a>性行质直。<a id="a-D1"></a>不妄倿愦。<a id="a-D2"></a>不怀谀谄。<a id="a-D3"></a>以慧为业。<a id="a-D4"></a>为己应器。<a id="a-D5"></a>意性和雅。<a id="a-D6"></a>晓了所趣。<a id="a-D7"></a>其心不乱。<a id="a-D8"></a>住于羞耻。<a id="a-D9"></a>奉六思念。<a id="a-DA"></a>显示六字施戒忍进寂智之本。<a id="a-DB"></a>顺六坚法。<a id="a-DC"></a>而不回还。<a id="a-DD"></a>入十解慧。<a id="a-DE"></a>常求法义。<a id="a-DF"></a>好法乐法。<a id="a-DG"></a>慕索正法。<a id="a-DH"></a>所闻无厌。<a id="a-DI"></a>舍世谈话。<a id="a-DJ"></a>不与同尘。<a id="a-DK"></a>离方俗言。<a id="a-DL"></a>讲道度世。<a id="a-DM"></a>而远小乘。<a id="a-DN"></a>志在微妙大乘之业。<a id="a-DO"></a>其心所念。<a id="a-DP"></a>无有异业。<a id="a-DQ"></a>求六度无极。<a id="a-DR"></a>其所求者。<a id="a-DS"></a>未曾远离修四梵行。<a id="a-DT"></a>习于明曜柔顺之法。<a id="a-DU"></a>作性黠慧。<a id="a-DV"></a>晓知问事。<a id="a-DW"></a>离诸邪径。<a id="a-DX"></a>导利正路。<a id="a-DY"></a>心所思念。<a id="a-DZ"></a>以用班宣。<a id="a-Da"></a>调和己心。<a id="a-Db"></a>护他人心。<a id="a-Dc"></a>所谓慧业。<a id="a-Dd"></a>奉修要行。<a id="a-De"></a>常欲舍家。<a id="a-Df"></a>虽游三界。<a id="a-Dg"></a>乐于寂静。<a id="a-Dh"></a>自察己心。<a id="a-Di"></a>不随恶念。<a id="a-Dj"></a>消去三恶。<a id="a-Dk"></a>身口意事。<a id="a-Dl"></a>心观究竟自然之事。<a id="a-Dm"></a>净己彼心。<a id="a-Dn"></a>观于五阴。<a id="a-Do"></a>犹如幻化。<a id="a-Dp"></a>察于四种。<a id="a-Dq"></a>如毒蛇虺。<a id="a-Dr"></a>视诸衰入。<a id="a-Ds"></a>亦如空聚幻化野马水月梦影山中之响。<a id="a-Dt"></a>如镜中像。<a id="a-Du"></a>如画虚空。<a id="a-Dv"></a>如无形轮。<a id="a-Dw"></a>其譬如是。<a id="a-Dx"></a>说其本末一切诸法。<a id="a-Dy"></a>无可捉持。<a id="a-Dz"></a>无有比类。<a id="a-E0"></a>如日之影。<a id="a-E1"></a>无常无断。<a id="a-E2"></a>无来无去。<a id="a-E3"></a>一切诸法。<a id="a-E4"></a>无有住处。<a id="a-E5"></a>以观诸法。<a id="a-E6"></a>所入如是微妙之业。<a id="a-E7"></a>然后乃信。<a id="a-E8"></a>是为菩萨解名万物适起寻灭第七慧业。<a id="a-E9"></a>入一切法。<a id="a-EA"></a>闻一切法。<a id="a-EB"></a>无我无人。<a id="a-EC"></a>无寿无命。<a id="a-ED"></a>无心思议。<a id="a-EE"></a>无淫怒痴。<a id="a-EF"></a>身无所有。<a id="a-EG"></a>亦无观业。<a id="a-EH"></a>无垢无生。<a id="a-EI"></a>无有色习。<a id="a-EJ"></a>无有衣食。<a id="a-EK"></a>习至无为。<a id="a-EL"></a>已闻如此。<a id="a-EM"></a>忻然信之。<a id="a-EN"></a>不怀狐疑。<a id="a-EO"></a>是为第八慧业。<a id="a-EP"></a>信解具足。<a id="a-EQ"></a>精进随时。<a id="a-ER"></a>诸根寂定。<a id="a-ES"></a>观澹泊事。<a id="a-ET"></a>静然澹默。<a id="a-EU"></a>于一切念。<a id="a-EV"></a>无造无知。<a id="a-EW"></a>戒无形像。<a id="a-EX"></a>无我无人。<a id="a-EY"></a>亦无所行。<a id="a-EZ"></a>不住贪身。<a id="a-Ea"></a>究竟文字。<a id="a-Eb"></a>无有疮疣。<a id="a-Ec"></a>无所得忍。<a id="a-Ed"></a>无进无怠。<a id="a-Ee"></a>无双无只。<a id="a-Ef"></a>其身口心。<a id="a-Eg"></a>无所修行精进之要。<a id="a-Eh"></a>于一切法。<a id="a-Ei"></a>及与众生。<a id="a-Ej"></a>皆以等心。<a id="a-Ek"></a>悉无所住。<a id="a-El"></a>不此际。<a id="a-Em"></a>不度岸。<a id="a-En"></a>离于彼此。<a id="a-Eo"></a>无行不行。<a id="a-Ep"></a>所遵为慧。<a id="a-Eq"></a>作是思惟。<a id="a-Er"></a>第九慧业。<a id="a-Es"></a>度诸希望众想之患。<a id="a-Et"></a>见诸因缘。<a id="a-Eu"></a>睹见诸法。<a id="a-Ev"></a>为清净业。<a id="a-Ew"></a>见诸正觉。<a id="a-Ex"></a>观诸澹泊。<a id="a-Ey"></a>见诸法界诸法。<a id="a-Ez"></a>为清净业。<a id="a-F0"></a>见诸正觉。<a id="a-F1"></a>观于众生。<a id="a-F2"></a>察诸刹土。<a id="a-F3"></a>为甚清净。<a id="a-F4"></a>见诸刹土。<a id="a-F5"></a>如空清净。<a id="a-F6"></a>观诸澹泊。<a id="a-F7"></a>见诸法界。<a id="a-F8"></a>则慧清净。<a id="a-F9"></a>睹诸圣慧。<a id="a-FA"></a>法甚清净。<a id="a-FB"></a>是十慧业。</p>
  <p id="aFC">菩萨兴通达有十事。<a id="a-FD"></a>何谓为十。<a id="a-FE"></a>善持佛法。<a id="a-FF"></a>为兴通达。<a id="a-FG"></a>究竟精进。<a id="a-FH"></a>以为道义。<a id="a-FI"></a>离诸邪见。<a id="a-FJ"></a>则为显明。<a id="a-FK"></a>智慧为明。<a id="a-FL"></a>诸根显达。<a id="a-FM"></a>修等精进。<a id="a-FN"></a>以为正解。<a id="a-FO"></a>劝助圣慧。<a id="a-FP"></a>入于顺业。<a id="a-FQ"></a>兴于尽慧。<a id="a-FR"></a>除罪尘劳。<a id="a-FS"></a>选择智慧。<a id="a-FT"></a>发天眼明。<a id="a-FU"></a>本宿清净。<a id="a-FV"></a>识于往古。<a id="a-FW"></a>所可游居。<a id="a-FX"></a>修诸神通。<a id="a-FY"></a>观众生原。<a id="a-FZ"></a>尽一切漏。<a id="a-Fa"></a>发起正慧。<a id="a-Fb"></a>是为菩萨兴神通句。</p>
  <p id="aFc">菩萨法典有十事。<a id="a-Fd"></a>何谓为十。<a id="a-Fe"></a>虽求诸法。<a id="a-Ff"></a>为无所慕。<a id="a-Fg"></a>舍诸谀谄。<a id="a-Fh"></a>则以精进。<a id="a-Fi"></a>而求诸法。<a id="a-Fj"></a>志远世俗。<a id="a-Fk"></a>以无著意。<a id="a-Fl"></a>而乐诸法。<a id="a-Fm"></a>不贪身命。<a id="a-Fn"></a>消除一切尘劳之难。<a id="a-Fo"></a>而好道法。<a id="a-Fp"></a>不惑利养汲汲之念。<a id="a-Fq"></a>为己他人。<a id="a-Fr"></a>愍众群黎。<a id="a-Fs"></a>而慕经典。<a id="a-Ft"></a>不独为己。<a id="a-Fu"></a>所以求法。<a id="a-Fv"></a>欲入慧故。<a id="a-Fw"></a>不贪住法。<a id="a-Fx"></a>道利行故。<a id="a-Fy"></a>而爱敬法。<a id="a-Fz"></a>不以轻戏而易弄之。<a id="a-G0"></a>愍伤众生。<a id="a-G1"></a>故求法义。<a id="a-G2"></a>不舍道心。<a id="a-G3"></a>欲断群萌狐疑之结。<a id="a-G4"></a>故求经义。<a id="a-G5"></a>消众犹豫。<a id="a-G6"></a>求佛道业。<a id="a-G7"></a>欲使备悉。<a id="a-G8"></a>故求经典。<a id="a-G9"></a>不乐异乘。<a id="a-GA"></a>是为菩萨十事求法也。</p>
  <p id="aGB">菩萨行法有十事。<a id="a-GC"></a>何谓为十。<a id="a-GD"></a>化诸愚戆。<a id="a-GE"></a>至心殷勤。<a id="a-GF"></a>入众德本。<a id="a-GG"></a>信无所怀。<a id="a-GH"></a>度诸挂碍。<a id="a-GI"></a>解法自然。<a id="a-GJ"></a>笃行要义。<a id="a-GK"></a>住于经典。<a id="a-GL"></a>奉道慧已。<a id="a-GM"></a>而不离义。<a id="a-GN"></a>遵奉道慧。<a id="a-GO"></a>以法为念。<a id="a-GP"></a>越八邪地。<a id="a-GQ"></a>入八正路。<a id="a-GR"></a>顺从八等。<a id="a-GS"></a>断诸结网截生死流。<a id="a-GT"></a>现真谛义。<a id="a-GU"></a>逆水而度。<a id="a-GV"></a>谓须陀洹。<a id="a-GW"></a>不自放逸。<a id="a-GX"></a>等于他人。<a id="a-GY"></a>不行谄饰。<a id="a-GZ"></a>所游居处常修道德。<a id="a-Ga"></a>周游往来。<a id="a-Gb"></a>不乐三界。<a id="a-Gc"></a>寻时所生。<a id="a-Gd"></a>不怀沉吟。<a id="a-Ge"></a>奉诸漏尽。<a id="a-Gf"></a>为不复还。<a id="a-Gg"></a>造六神通。<a id="a-Gh"></a>乐八解门。<a id="a-Gi"></a>因本三昧。<a id="a-Gj"></a>而修正受。<a id="a-Gk"></a>以为身船。<a id="a-Gl"></a>宣四辩才。<a id="a-Gm"></a>为无所著。<a id="a-Gn"></a>以乐一品。<a id="a-Go"></a>入缘起事。<a id="a-Gp"></a>乐一味业。<a id="a-Gq"></a>好寂为本。<a id="a-Gr"></a>无思无想。<a id="a-Gs"></a>入于己地。<a id="a-Gt"></a>自闻其慧。<a id="a-Gu"></a>唯修神通。<a id="a-Gv"></a>则为缘觉。<a id="a-Gw"></a>心志微妙。<a id="a-Gx"></a>乐入明根。<a id="a-Gy"></a>其心常念。<a id="a-Gz"></a>欲度众生。<a id="a-H0"></a>积功福业十力无畏。<a id="a-H1"></a>具足一切诸佛道业。<a id="a-H2"></a>是为菩萨十修光业。</p>
  <p id="aH3">菩萨奉法有十事。<a id="a-H4"></a>何谓为十。<a id="a-H5"></a>奉敬善友。<a id="a-H6"></a>则为行法。<a id="a-H7"></a>诸天劝助。<a id="a-H8"></a>则为行法常听诸佛及世尊教。<a id="a-H9"></a>则行十法。<a id="a-HA"></a>愍伤众生。<a id="a-HB"></a>不断生死。<a id="a-HC"></a>则为行法。<a id="a-HD"></a>悉能究竟。<a id="a-HE"></a>勤修道业。<a id="a-HF"></a>不怀结恨。<a id="a-HG"></a>则为行法以诸同学。<a id="a-HH"></a>修大乘者。<a id="a-HI"></a>勤行精进诸菩萨业。<a id="a-HJ"></a>则为行法。<a id="a-HK"></a>遵修随义。<a id="a-HL"></a>弃诸邪业。<a id="a-HM"></a>则为行法。<a id="a-HN"></a>降伏一切。<a id="a-HO"></a>诸魔尘欲。<a id="a-HP"></a>则为行法。<a id="a-HQ"></a>住于圣觉。<a id="a-HR"></a>见众生根。<a id="a-HS"></a>而为说经。<a id="a-HT"></a>则为行法。<a id="a-HU"></a>修治广大无量道业。<a id="a-HV"></a>不舍道意。<a id="a-HW"></a>则为行法。<a id="a-HX"></a>是为菩萨奉行十法。</p>
  <p id="aHY">菩萨有十魔。<a id="a-HZ"></a>何谓为十。<a id="a-Ha"></a>猗于身魔而着五阴。<a id="a-Hb"></a>为尘欲魔之所得便。<a id="a-Hc"></a>亦为罪魔之所覆盖。<a id="a-Hd"></a>自兴起意是为心魔。<a id="a-He"></a>其死魔者弃所生处。<a id="a-Hf"></a>其天魔者多念诸想为放逸行。<a id="a-Hg"></a>废德本魔随人着冥。<a id="a-Hh"></a>乱定意魔多所慕乐。<a id="a-Hi"></a>似善友魔外像如真。<a id="a-Hj"></a>令不奉修道慧之本魔使离正愿。<a id="a-Hk"></a>是为十魔。</p>
  <p id="aHl">菩萨魔业。<a id="a-Hm"></a>复有十事。<a id="a-Hn"></a>何谓为十。<a id="a-Ho"></a>违菩萨心。<a id="a-Hp"></a>舍众德本。<a id="a-Hq"></a>偏心布施。<a id="a-Hr"></a>见犯戒者。<a id="a-Hs"></a>而怀嗔恚。<a id="a-Ht"></a>远诸怀恨。<a id="a-Hu"></a>舍众懈怠。<a id="a-Hv"></a>避于乱心。<a id="a-Hw"></a>得诸邪智。<a id="a-Hx"></a>舍法师行。<a id="a-Hy"></a>不劝法器。<a id="a-Hz"></a>若宣经典。<a id="a-I0"></a>唯叹衣食。<a id="a-I1"></a>劝破坏器。<a id="a-I2"></a>而复劳厌。<a id="a-I3"></a>诸度无极。<a id="a-I4"></a>若复戒敕。<a id="a-I5"></a>所闻正法。<a id="a-I6"></a>不能奉行。<a id="a-I7"></a>释雅训诲懈怠心怯。<a id="a-I8"></a>不顺道教。<a id="a-I9"></a>心怀众想。<a id="a-IA"></a>习诸恶友。<a id="a-IB"></a>远善亲友。<a id="a-IC"></a>乐声闻缘觉。<a id="a-ID"></a>得所生处。<a id="a-IE"></a>乐离爱欲。<a id="a-IF"></a>寂灭其心。<a id="a-IG"></a>志厌菩萨。<a id="a-IH"></a>而诽谤之。<a id="a-II"></a>求人长短。<a id="a-IJ"></a>欲断利养。<a id="a-IK"></a>恶眼视师。<a id="a-IL"></a>诽谤正法。<a id="a-IM"></a>所未闻经。<a id="a-IN"></a>闻之呰毁。<a id="a-IO"></a>闻余法师。<a id="a-IP"></a>有所讲说。<a id="a-IQ"></a>不肯善听。<a id="a-IR"></a>轻慢调戏。<a id="a-IS"></a>叹己恶彼。<a id="a-IT"></a>慕世谈话杂句之辞严饰之言。<a id="a-IU"></a>乐诸合偶句诔之业。<a id="a-IV"></a>好闻声闻缘觉之业。<a id="a-IW"></a>所讲言教。<a id="a-IX"></a>蔽深妙义。<a id="a-IY"></a>阐杂句饰。<a id="a-IZ"></a>为不应器。<a id="a-Ia"></a>若说深法。<a id="a-Ib"></a>而不肯受。<a id="a-Ic"></a>不求佛道。<a id="a-Id"></a>反住邪径。<a id="a-Ie"></a>越于度脱。<a id="a-If"></a>习不吉祥。<a id="a-Ig"></a>舍永安业。<a id="a-Ih"></a>而敬乐此。<a id="a-Ii"></a>归命邪伪。<a id="a-Ij"></a>未解未度。<a id="a-Ik"></a>不修吉祥。<a id="a-Il"></a>不从真谛。<a id="a-Im"></a>恭恪启受。<a id="a-In"></a>亦不诵读。<a id="a-Io"></a>心怀自大。<a id="a-Ip"></a>不能谦下。<a id="a-Iq"></a>有所言说。<a id="a-Ir"></a>辄自高畜。<a id="a-Is"></a>念害众生。<a id="a-It"></a>不求道慧。<a id="a-Iu"></a>不志寂然。<a id="a-Iv"></a>常怀杂碎。<a id="a-Iw"></a>所修正律。<a id="a-Ix"></a>则为魔业。<a id="a-Iy"></a>是为菩萨十魔业也。<a id="a-Iz"></a>弃捐魔事。<a id="a-J0"></a>求佛道业。</p>
  <p id="aJ1">菩萨有十事弃捐魔事。<a id="a-J2"></a>何谓为十。<a id="a-J3"></a>与善亲友。<a id="a-J4"></a>而俱相随。<a id="a-J5"></a>舍诸自大。<a id="a-J6"></a>为弃众害。<a id="a-J7"></a>自伤己身。<a id="a-J8"></a>无毁损事。<a id="a-J9"></a>信佛深法。<a id="a-JA"></a>未曾诽谤。<a id="a-JB"></a>心不舍远正教之志。<a id="a-JC"></a>一切普智。<a id="a-JD"></a>精勤深要。<a id="a-JE"></a>达无放逸。<a id="a-JF"></a>修行菩萨。<a id="a-JG"></a>住于法藏之业。<a id="a-JH"></a>求一切典。<a id="a-JI"></a>不得博闻。<a id="a-JJ"></a>如大江海不厌众流。<a id="a-JK"></a>念诸如来在十方界者。<a id="a-JL"></a>以用护己。<a id="a-JM"></a>普思达意。<a id="a-JN"></a>信乐发善。<a id="a-JO"></a>在于众德。<a id="a-JP"></a>菩萨为党。<a id="a-JQ"></a>无有二行。<a id="a-JR"></a>是为十事弃捐魔业菩萨有十事见诸佛道。<a id="a-JS"></a>何谓为十。<a id="a-JT"></a>佛住于世。<a id="a-JU"></a>无所依倚。<a id="a-JV"></a>成最正觉。<a id="a-JW"></a>建立诸圣。<a id="a-JX"></a>导利正业信喜诸佛。<a id="a-JY"></a>所演报应。<a id="a-JZ"></a>归趣所化。<a id="a-Ja"></a>威神之德。<a id="a-Jb"></a>入于诸佛。<a id="a-Jc"></a>不自大本。<a id="a-Jd"></a>等进一切诸佛法界。<a id="a-Je"></a>心常志念。<a id="a-Jf"></a>奉敬众圣。<a id="a-Jg"></a>以佛定意。<a id="a-Jh"></a>无有放逸。<a id="a-Ji"></a>亦无所著。<a id="a-Jj"></a>佛所解达。<a id="a-Jk"></a>则为本净。<a id="a-Jl"></a>如心所觉。<a id="a-Jm"></a>广大其心。<a id="a-Jn"></a>是为菩萨十事见诸佛也。</p>
  <p id="aJo">菩萨有十为佛事。<a id="a-Jp"></a>何谓为十。<a id="a-Jq"></a>以时劝人为佛事。<a id="a-Jr"></a>修平等事而得由生。<a id="a-Js"></a>于卧梦中得见正觉。<a id="a-Jt"></a>为宿德本之所诱进。<a id="a-Ju"></a>所未闻经而念思惟。<a id="a-Jv"></a>不疑佛事。<a id="a-Jw"></a>弃悭贪心。<a id="a-Jx"></a>而消声闻缘觉之心。<a id="a-Jy"></a>亦复除去犯戒嗔恚乱意恶智诸所著心踌躇沉吟戏故之心自大心。<a id="a-Jz"></a>庄严相好如来形像。<a id="a-K0"></a>前世功德之所牵引。<a id="a-K1"></a>净除众疑及诸蔽碍众想之法。<a id="a-K2"></a>于佛道业。<a id="a-K3"></a>不怀犹豫。<a id="a-K4"></a>饥乏之时。<a id="a-K5"></a>闻说经典。<a id="a-K6"></a>修所讲法。<a id="a-K7"></a>所闻能持。<a id="a-K8"></a>逮致圣慧。<a id="a-K9"></a>兴显神通。<a id="a-KA"></a>劝化无量。<a id="a-KB"></a>利益众生。<a id="a-KC"></a>是为第六诸佛道业。<a id="a-KD"></a>为甚清净。<a id="a-KE"></a>设魔事兴。<a id="a-KF"></a>以权方便。<a id="a-KG"></a>修若干行。<a id="a-KH"></a>因虚空中。<a id="a-KI"></a>各演异音。<a id="a-KJ"></a>若轻他人。<a id="a-KK"></a>若忧魔事。<a id="a-KL"></a>其音演法。<a id="a-KM"></a>而开化之。<a id="a-KN"></a>便解道法。<a id="a-KO"></a>假使闻者。<a id="a-KP"></a>加精进行。<a id="a-KQ"></a>是七佛事。<a id="a-KR"></a>广大意故。<a id="a-KS"></a>又护逆心。<a id="a-KT"></a>亦护不随声闻缘觉灭尽之业。<a id="a-KU"></a>抑制诸根未纯淑者。<a id="a-KV"></a>不与解脱。<a id="a-KW"></a>宿本所造。<a id="a-KX"></a>诸佛道愿。<a id="a-KY"></a>而奉行之。<a id="a-KZ"></a>随生死者。<a id="a-Ka"></a>为断诸漏。<a id="a-Kb"></a>若在众行。<a id="a-Kc"></a>合集执持。<a id="a-Kd"></a>为显大哀。<a id="a-Ke"></a>而成其行。<a id="a-Kf"></a>使合无为。<a id="a-Kg"></a>是八佛事。<a id="a-Kh"></a>不随断行。<a id="a-Ki"></a>佛子。<a id="a-Kj"></a>欲知此离灭度。<a id="a-Kk"></a>达己众生。<a id="a-Kl"></a>解知无人。<a id="a-Km"></a>而不恐畏。<a id="a-Kn"></a>求智德本。<a id="a-Ko"></a>初发心者。<a id="a-Kp"></a>于慧无厌。<a id="a-Kq"></a>有所兴发。<a id="a-Kr"></a>己身万物。<a id="a-Ks"></a>一切诸相。<a id="a-Kt"></a>常不离此。<a id="a-Ku"></a>见佛色相诸行已离贪着。<a id="a-Kv"></a>不猗诸法。<a id="a-Kw"></a>志求无为一切愍慧。<a id="a-Kx"></a>于一切法。<a id="a-Ky"></a>不戴仰人。<a id="a-Kz"></a>净其佛土。<a id="a-L0"></a>解了诸相。<a id="a-L1"></a>如虚空刹。<a id="a-L2"></a>开化众生。<a id="a-L3"></a>不以为劳。<a id="a-L4"></a>亦不弃捐无我之相。<a id="a-L5"></a>变神通慧在于法界。<a id="a-L6"></a>而不动移。<a id="a-L7"></a>亦复不舍菩萨兴业。<a id="a-L8"></a>诸通慧光。<a id="a-L9"></a>而照曜之。<a id="a-LA"></a>而转法轮。<a id="a-LB"></a>悦众生心。<a id="a-LC"></a>亦复不越无所有法。<a id="a-LD"></a>示现如来所建变化。<a id="a-LE"></a>不离菩萨现大灭度。<a id="a-LF"></a>弃捐众恶。<a id="a-LG"></a>普现五趣所生之处。<a id="a-LH"></a>如是佛子。<a id="a-LI"></a>以此比类寂然之行。<a id="a-LJ"></a>奉修诸法。<a id="a-LK"></a>是为十业兴诸佛事。</p>
  <p id="aLL">菩萨自大有十事。<a id="a-LM"></a>何谓为十。<a id="a-LN"></a>轻慢众祐耆年尊长贤圣之党。<a id="a-LO"></a>不孝父母。<a id="a-LP"></a>沙门梵志。<a id="a-LQ"></a>修平等行。<a id="a-LR"></a>正真之训。<a id="a-LS"></a>不行恭恪。<a id="a-LT"></a>心所念业。<a id="a-LU"></a>不顺法师。<a id="a-LV"></a>奉尊法者。<a id="a-LW"></a>宣妙法等。<a id="a-LX"></a>承大乘教。<a id="a-LY"></a>履慧道迹。<a id="a-LZ"></a>执持谦典。<a id="a-La"></a>不肯谦下。<a id="a-Lb"></a>稽首礼敬。<a id="a-Lc"></a>憍慢自恣。<a id="a-Ld"></a>不奉师教。<a id="a-Le"></a>不谛听受。<a id="a-Lf"></a>亦不思惟。<a id="a-Lg"></a>在于众中诸讲法者。<a id="a-Lh"></a>坐显妙法。<a id="a-Li"></a>不赞法师。<a id="a-Lj"></a>言曰善哉将无众人。<a id="a-Lk"></a>钦敬彼人。<a id="a-Ll"></a>心起自大。<a id="a-Lm"></a>自显其功。<a id="a-Ln"></a>蔽他人德。<a id="a-Lo"></a>计独有我。<a id="a-Lp"></a>心自生念。<a id="a-Lq"></a>多所轻蔑。<a id="a-Lr"></a>既怀自大。<a id="a-Ls"></a>我知我解。<a id="a-Lt"></a>谤讪有德。<a id="a-Lu"></a>净修行者。<a id="a-Lv"></a>说其瑕秽。<a id="a-Lw"></a>未曾咨嗟功勋之义。<a id="a-Lx"></a>若见叹者。<a id="a-Ly"></a>心怀惨戚。<a id="a-Lz"></a>既知法义。<a id="a-M0"></a>律教若兹。<a id="a-M1"></a>佛言至诚。<a id="a-M2"></a>可尊敬者。<a id="a-M3"></a>乃不喜之。<a id="a-M4"></a>憎恶学士。<a id="a-M5"></a>并毁经典。<a id="a-M6"></a>谤讪正籍。<a id="a-M7"></a>更受余义。<a id="a-M8"></a>求处高座。<a id="a-M9"></a>求经法短。<a id="a-MA"></a>欲得慕求他人奉敬。<a id="a-MB"></a>见诸尊长英雄之党又修梵行。<a id="a-MC"></a>不起迎逆稽首礼节。<a id="a-MD"></a>若见明者。<a id="a-ME"></a>面色惨戚。<a id="a-MF"></a>颜貌不悦。<a id="a-MG"></a>不演好辞。<a id="a-MH"></a>常怀恶心。<a id="a-MI"></a>观取长短。<a id="a-MJ"></a>少少之失。<a id="a-MK"></a>随于自大。<a id="a-ML"></a>不肯往诣。<a id="a-MM"></a>至明智所。<a id="a-MN"></a>不肯逐后。<a id="a-MO"></a>谦下恭顺。<a id="a-MP"></a>不肯问讯。<a id="a-MQ"></a>咨受经义。<a id="a-MR"></a>不知何善何者不善。<a id="a-MS"></a>当修何义。<a id="a-MT"></a>长夜获安。<a id="a-MU"></a>不遭众难。<a id="a-MV"></a>与愚党俱。<a id="a-MW"></a>日向闇冥。<a id="a-MX"></a>痴蔽益甚。<a id="a-MY"></a>以騃之故。<a id="a-MZ"></a>显不恭顺。<a id="a-Ma"></a>以騃自害。<a id="a-Mb"></a>而怀自大。<a id="a-Mc"></a>以贡高故。<a id="a-Md"></a>离于佛教。<a id="a-Me"></a>耗尽宿世众德之本。<a id="a-Mf"></a>不兴新福。<a id="a-Mg"></a>强起幼少。<a id="a-Mh"></a>欲令下屈。<a id="a-Mi"></a>说不当说。<a id="a-Mj"></a>举动凶竖。<a id="a-Mk"></a>多喜诤讼。<a id="a-Ml"></a>毁于博智。<a id="a-Mm"></a>驱出精舍。<a id="a-Mn"></a>而自放恣。<a id="a-Mo"></a>堕大崄峪。<a id="a-Mp"></a>又于道心。<a id="a-Mq"></a>势力之正。<a id="a-Mr"></a>憍豪自恣。<a id="a-Ms"></a>谓得尊位。<a id="a-Mt"></a>于百千劫。<a id="a-Mu"></a>不值佛世。<a id="a-Mv"></a>况当复遭遇闻经法。<a id="a-Mw"></a>是为菩萨自大十事。<a id="a-Mx"></a>菩萨弃是。<a id="a-My"></a>便逮十慧。</p>
  <p id="aMz">菩萨慧业。<a id="a-N0"></a>复有十事。<a id="a-N1"></a>何谓为十。<a id="a-N2"></a>所造事业。<a id="a-N3"></a>执圣之义。<a id="a-N4"></a>解知福果。<a id="a-N5"></a>终不朽腐。<a id="a-N6"></a>心习道念。<a id="a-N7"></a>常知念佛。<a id="a-N8"></a>习善知友。<a id="a-N9"></a>谦恪随顺。<a id="a-NA"></a>于彼奉敬。<a id="a-NB"></a>启受尊长。<a id="a-NC"></a>精进修慧。<a id="a-ND"></a>志法乐法。<a id="a-NE"></a>元元求法。<a id="a-NF"></a>慕于博闻。<a id="a-NG"></a>而无厌足。<a id="a-NH"></a>思惟随顺。<a id="a-NI"></a>应当念者。<a id="a-NJ"></a>勤勤行之。<a id="a-NK"></a>不应念者。<a id="a-NL"></a>辄弃捐之。<a id="a-NM"></a>见诸众生。<a id="a-NN"></a>不怀轻慢。<a id="a-NO"></a>见众菩萨。<a id="a-NP"></a>视之如佛。<a id="a-NQ"></a>爱法如己。<a id="a-NR"></a>奉念如来如爱身命。<a id="a-NS"></a>勤归诸佛。<a id="a-NT"></a>其身口意。<a id="a-NU"></a>谨慎无犯。<a id="a-NV"></a>舌根所宣。<a id="a-NW"></a>初无口过。<a id="a-NX"></a>归命圣明。<a id="a-NY"></a>不远佛道。<a id="a-NZ"></a>精修慧业。<a id="a-Na"></a>未曾诤乱。<a id="a-Nb"></a>十二缘起。<a id="a-Nc"></a>弃诸邪见。<a id="a-Nd"></a>拔冥树根。<a id="a-Ne"></a>消灭闇昧。<a id="a-Nf"></a>逮得诸法。<a id="a-Ng"></a>智慧光明。<a id="a-Nh"></a>劝顺十事诱进之业。<a id="a-Ni"></a>智度无极。<a id="a-Nj"></a>念之如母。<a id="a-Nk"></a>以权方便。<a id="a-Nl"></a>计之如父。<a id="a-Nm"></a>入佛道业。<a id="a-Nn"></a>志性慧解。<a id="a-No"></a>施戒博闻。<a id="a-Np"></a>慕求寂灭。<a id="a-Nq"></a>志积慧德。<a id="a-Nr"></a>不以为劳。<a id="a-Ns"></a>佛所宣业。<a id="a-Nt"></a>除去诸魔众罪尘劳。<a id="a-Nu"></a>消去阴盖一切挂碍。<a id="a-Nv"></a>开化众生。<a id="a-Nw"></a>顺从佛教。<a id="a-Nx"></a>精勤奉法。<a id="a-Ny"></a>净诸佛土。<a id="a-Nz"></a>神通三达。<a id="a-O0"></a>现在目前。<a id="a-O1"></a>是为十慧。</p>
  <p id="aO2">菩萨有十事魔所必固。<a id="a-O3"></a>何谓为十。<a id="a-O4"></a>心怀怯弱。<a id="a-O5"></a>魔得其便。<a id="a-O6"></a>其心多念。<a id="a-O7"></a>愦愦匆匆。<a id="a-O8"></a>性不安和。<a id="a-O9"></a>多求无厌。<a id="a-OA"></a>为魔所乱专持一法。<a id="a-OB"></a>自以为是。<a id="a-OC"></a>为魔所困。<a id="a-OD"></a>不能殷勤。<a id="a-OE"></a>兴显正愿。<a id="a-OF"></a>为欲所迷。<a id="a-OG"></a>尘劳所缚。<a id="a-OH"></a>志不寂静。<a id="a-OI"></a>厌于周旋。<a id="a-OJ"></a>欲断生死。<a id="a-OK"></a>为魔所回。<a id="a-OL"></a>不能精进勤修道法。<a id="a-OM"></a>而反退还。<a id="a-ON"></a>不肯开化一切众生。<a id="a-OO"></a>唯自护己。<a id="a-OP"></a>不念苦人。<a id="a-OQ"></a>狐疑经典。<a id="a-OR"></a>诽谤正法。<a id="a-OS"></a>不肯顺从。<a id="a-OT"></a>是为十事魔所建立。</p>
  <p id="aOU">菩萨有十事佛所以立。<a id="a-OV"></a>何谓为十。<a id="a-OW"></a>从初发心。<a id="a-OX"></a>为佛所护。<a id="a-OY"></a>世世所生。<a id="a-OZ"></a>不忘道意。<a id="a-Oa"></a>觉知魔事。<a id="a-Ob"></a>能降伏之。<a id="a-Oc"></a>使其退还。<a id="a-Od"></a>假使得闻诸度无极。<a id="a-Oe"></a>明彻在心。<a id="a-Of"></a>听便奉行。<a id="a-Og"></a>知生死苦。<a id="a-Oh"></a>虽知为苦。<a id="a-Oi"></a>不以为劳。<a id="a-Oj"></a>观深妙法。<a id="a-Ok"></a>不得果证。<a id="a-Ol"></a>为诸声闻缘一觉种。<a id="a-Om"></a>而说经法。<a id="a-On"></a>不随彼学之所好说。<a id="a-Oo"></a>观于自然。<a id="a-Op"></a>无所有义。<a id="a-Oq"></a>不住无为。<a id="a-Or"></a>于有为无为。<a id="a-Os"></a>不想有二。<a id="a-Ot"></a>佛所护者。<a id="a-Ou"></a>不以远故。<a id="a-Ov"></a>而怀悒戚。<a id="a-Ow"></a>入一切智诸通之慧。<a id="a-Ox"></a>在菩萨行。<a id="a-Oy"></a>显于自在。<a id="a-Oz"></a>亦无所断。<a id="a-P0"></a>是为菩萨十事佛所建立。</p>
  <p id="aP1">菩萨复有十事法建立法。<a id="a-P2"></a>何谓为十。<a id="a-P3"></a>乐知一切万物无常。<a id="a-P4"></a>为建立法。<a id="a-P5"></a>一切诸法。<a id="a-P6"></a>皆是苦恼。<a id="a-P7"></a>又计诸法。<a id="a-P8"></a>悉无吾我泥洹寂灭。<a id="a-P9"></a>永无处所。<a id="a-PA"></a>计于诸法。<a id="a-PB"></a>悉从缘转。<a id="a-PC"></a>因虚伪退。<a id="a-PD"></a>从习不顺。<a id="a-PE"></a>合于无明十二缘起。<a id="a-PF"></a>至老病死。<a id="a-PG"></a>除不顺念。<a id="a-PH"></a>无明则除。<a id="a-PI"></a>无明已除。<a id="a-PJ"></a>生老病死。<a id="a-PK"></a>永悉除矣。<a id="a-PL"></a>其三脱门。<a id="a-PM"></a>成诸声闻。<a id="a-PN"></a>倚于空闲。<a id="a-PO"></a>生缘觉法。<a id="a-PP"></a>六度无极。<a id="a-PQ"></a>四等四恩。<a id="a-PR"></a>兴发大乘。<a id="a-PS"></a>解十方土。<a id="a-PT"></a>分别诸法。<a id="a-PU"></a>了于众生。<a id="a-PV"></a>游诸慧明。<a id="a-PW"></a>无所不通。<a id="a-PX"></a>为佛境界。<a id="a-PY"></a>蠲除诸念。<a id="a-PZ"></a>断去诸受。<a id="a-Pa"></a>入于自然。<a id="a-Pb"></a>过去当来。<a id="a-Pc"></a>至灭度义。<a id="a-Pd"></a>是菩萨法。<a id="a-Pe"></a>所建立。</p>
  <p id="aPf">菩萨处兜术天。<a id="a-Pg"></a>复有十事。<a id="a-Ph"></a>何谓为十。<a id="a-Pi"></a>处于欲界。<a id="a-Pj"></a>为诸天子。<a id="a-Pk"></a>说欲恍惚。<a id="a-Pl"></a>豪自恣者。<a id="a-Pm"></a>示无常事。<a id="a-Pn"></a>诸有成就。<a id="a-Po"></a>共同会者。<a id="a-Pp"></a>说别离法。<a id="a-Pq"></a>劝发道心。<a id="a-Pr"></a>在兜术天。<a id="a-Ps"></a>是初始教。<a id="a-Pt"></a>在于色界。<a id="a-Pu"></a>为诸天子。<a id="a-Pv"></a>讲善解脱三昧正受。<a id="a-Pw"></a>无所兴起。<a id="a-Px"></a>彼于禅定。<a id="a-Py"></a>若有挂碍生恩爱故为贪身故。<a id="a-Pz"></a>而现迷惑。<a id="a-Q0"></a>分别尘劳。<a id="a-Q1"></a>解如真谛。<a id="a-Q2"></a>然后乃消一切诸色皆住颠倒。<a id="a-Q3"></a>其不解者。<a id="a-Q4"></a>思念计净。<a id="a-Q5"></a>谓为常存。<a id="a-Q6"></a>悉不可贪。<a id="a-Q7"></a>当归无常别离之业。<a id="a-Q8"></a>劝发道心。<a id="a-Q9"></a>是为二事。<a id="a-QA"></a>又族姓子。<a id="a-QB"></a>菩萨处在兜术天时。<a id="a-QC"></a>净光三昧。<a id="a-QD"></a>而自正受。<a id="a-QE"></a>演身光耀。<a id="a-QF"></a>普遍三千大千世界。<a id="a-QG"></a>随众生本。<a id="a-QH"></a>应当度者。<a id="a-QI"></a>演若干品百种异音。<a id="a-QJ"></a>众人得闻此经法音。<a id="a-QK"></a>其心坦然。<a id="a-QL"></a>而得开解悉得迁生兜术天上。<a id="a-QM"></a>适得生天。<a id="a-QN"></a>菩萨寻时。<a id="a-QO"></a>劝发道心。<a id="a-QP"></a>是为三事。<a id="a-QQ"></a>菩萨处在兜术天时。<a id="a-QR"></a>以无挂碍。<a id="a-QS"></a>菩萨道眼。<a id="a-QT"></a>见于十方诸佛国土诸菩萨等。<a id="a-QU"></a>各在兜术。<a id="a-QV"></a>适见此已。<a id="a-QW"></a>集大法会。<a id="a-QX"></a>显无极变。<a id="a-QY"></a>现来入胎。<a id="a-QZ"></a>而复示生。<a id="a-Qa"></a>弃国捐王。<a id="a-Qb"></a>诣佛树下。<a id="a-Qc"></a>庄严道场。<a id="a-Qd"></a>讲说前世所造立行。<a id="a-Qe"></a>因宿本行。<a id="a-Qf"></a>令其得入无极大慧不移所在。<a id="a-Qg"></a>而复普现若干形变。<a id="a-Qh"></a>开化群萌。<a id="a-Qi"></a>是为四事。<a id="a-Qj"></a>菩萨处在兜术天时。<a id="a-Qk"></a>十方兜术诸菩萨等。<a id="a-Ql"></a>悉来见之。<a id="a-Qm"></a>谦下恭顺。<a id="a-Qn"></a>于时菩萨。<a id="a-Qo"></a>咸令欢悦。<a id="a-Qp"></a>使其所愿。<a id="a-Qq"></a>皆得备悉。<a id="a-Qr"></a>口演大法。<a id="a-Qs"></a>随诸菩萨。<a id="a-Qt"></a>所立住行。<a id="a-Qu"></a>应当除者。<a id="a-Qv"></a>宜当奉行。<a id="a-Qw"></a>当可证明。<a id="a-Qx"></a>而为说法。<a id="a-Qy"></a>闻其所讲。<a id="a-Qz"></a>欢喜踊跃。<a id="a-R0"></a>各还本土。<a id="a-R1"></a>归兜术天。<a id="a-R2"></a>是为五事。<a id="a-R3"></a>菩萨在于兜术天时。<a id="a-R4"></a>见魔波旬。<a id="a-R5"></a>豪贵贪欲。<a id="a-R6"></a>与大营从。<a id="a-R7"></a>相围绕来。<a id="a-R8"></a>欲乱菩萨。<a id="a-R9"></a>即住降制诸魔。<a id="a-RA"></a>金刚履迹之场。<a id="a-RB"></a>智度无极。<a id="a-RC"></a>执权方便。<a id="a-RD"></a>道慧面首。<a id="a-RE"></a>而怀仁和。<a id="a-RF"></a>寂静禁戒。<a id="a-RG"></a>以斯威神。<a id="a-RH"></a>而建立之。<a id="a-RI"></a>如应说法。<a id="a-RJ"></a>令魔波旬。<a id="a-RK"></a>不得其便。<a id="a-RL"></a>见于菩萨。<a id="a-RM"></a>所显感动。<a id="a-RN"></a>悉发无上正真道意。<a id="a-RO"></a>是为六事。<a id="a-RP"></a>菩萨在兜术天时。<a id="a-RQ"></a>知诸天人。<a id="a-RR"></a>厌于欲界。<a id="a-RS"></a>志乐法会。<a id="a-RT"></a>令欲界中诸有宫殿。<a id="a-RU"></a>自然演声而出音言。<a id="a-RV"></a>今日菩萨。<a id="a-RW"></a>当现宫人。<a id="a-RX"></a>若有睹者。<a id="a-RY"></a>欲意自生。<a id="a-RZ"></a>咸共请会。<a id="a-Ra"></a>适闻此音。<a id="a-Rb"></a>无央数亿百千垓天。<a id="a-Rc"></a>悉来集彼。<a id="a-Rd"></a>应时菩萨。<a id="a-Re"></a>现诸宫人。<a id="a-Rf"></a>其诸天子。<a id="a-Rg"></a>古昔以来。<a id="a-Rh"></a>所未见闻。<a id="a-Ri"></a>端正殊妙。<a id="a-Rj"></a>世之希有。<a id="a-Rk"></a>见之大悦。<a id="a-Rl"></a>视无厌足。<a id="a-Rm"></a>悉作伎乐。<a id="a-Rn"></a>因从伎乐。<a id="a-Ro"></a>演法音声。<a id="a-Rp"></a>一切万物。<a id="a-Rq"></a>皆归无常。<a id="a-Rr"></a>目之所睹。<a id="a-Rs"></a>悉为苦本。<a id="a-Rt"></a>诸法无我。<a id="a-Ru"></a>无身寿命。<a id="a-Rv"></a>悉当归空。<a id="a-Rw"></a>无为寂安。<a id="a-Rx"></a>奉菩萨行。<a id="a-Ry"></a>当得至佛。<a id="a-Rz"></a>具诸通慧。<a id="a-S0"></a>来会诸天。<a id="a-S1"></a>闻此法音。<a id="a-S2"></a>心怀戚然。<a id="a-S3"></a>不乐贪欲。<a id="a-S4"></a>咸发道心。<a id="a-S5"></a>是为七事。<a id="a-S6"></a>菩萨若在兜术天时。<a id="a-S7"></a>不殁其形。<a id="a-S8"></a>普现十方不可称限无数佛土。<a id="a-S9"></a>诣诸如来。<a id="a-SA"></a>稽首作礼。<a id="a-SB"></a>听所说法。<a id="a-SC"></a>视诸佛尊。<a id="a-SD"></a>辄为班宣阿惟颜事。<a id="a-SE"></a>因本际来。<a id="a-SF"></a>诣通慧地菩萨道住。<a id="a-SG"></a>使人一切道义具足无极普智。<a id="a-SH"></a>发心之顷。<a id="a-SI"></a>悉令解了。<a id="a-SJ"></a>是为八事。<a id="a-SK"></a>菩萨若在兜术天时。<a id="a-SL"></a>以其威神。<a id="a-SM"></a>有奉佛法。<a id="a-SN"></a>名好殊特。<a id="a-SO"></a>普遍十方诸佛国土。<a id="a-SP"></a>供养如来。<a id="a-SQ"></a>无量清净。<a id="a-SR"></a>宣不可计。<a id="a-SS"></a>现诸法界。<a id="a-ST"></a>归虚空界。<a id="a-SU"></a>诸天人民见此供养。<a id="a-SV"></a>不可计人。<a id="a-SW"></a>皆发无上正真道意。<a id="a-SX"></a>是为九事。<a id="a-SY"></a>菩萨若在兜术天时。<a id="a-SZ"></a>入于无量诸法道柔。<a id="a-Sa"></a>演慧光明。<a id="a-Sb"></a>现于十方不可称限诸佛世界若干色像。<a id="a-Sc"></a>不可计限威仪礼节。<a id="a-Sd"></a>各各则异。<a id="a-Se"></a>所作随时。<a id="a-Sf"></a>为分别说。<a id="a-Sg"></a>若干种法。<a id="a-Sh"></a>剖判训诲。<a id="a-Si"></a>随众生心。<a id="a-Sj"></a>本行志愿。<a id="a-Sk"></a>各令解达。<a id="a-Sl"></a>是为十事。<a id="a-Sm"></a>是为菩萨在兜术天所现十事。<a id="a-Sn"></a>然后乃生。<a id="a-So"></a>现于人间。</p>
  <p id="aSp">菩萨现没兜术天有十事。<a id="a-Sq"></a>何谓为十。<a id="a-Sr"></a>于时菩萨。<a id="a-Ss"></a>在兜术天。<a id="a-St"></a>有光名曰安隐清净。<a id="a-Su"></a>演此明曜。<a id="a-Sv"></a>从足底出。<a id="a-Sw"></a>照于三千大千世界。<a id="a-Sx"></a>皆为大明。<a id="a-Sy"></a>其在恶趣三涂之难。<a id="a-Sz"></a>地狱饿鬼畜生之厄。<a id="a-T0"></a>周旋往返。<a id="a-T1"></a>适蒙此光皆获大安。<a id="a-T2"></a>息众苦患。<a id="a-T3"></a>适遇安已。<a id="a-T4"></a>心自念言。<a id="a-T5"></a>诸贤者等。<a id="a-T6"></a>更有异人。<a id="a-T7"></a>来生此界。<a id="a-T8"></a>于冥睹明。<a id="a-T9"></a>相见喜惊。<a id="a-TA"></a>斯为菩萨现舍兜术天。<a id="a-TB"></a>是为一事。<a id="a-TC"></a>复次在兜术天。<a id="a-TD"></a>光名劝助。<a id="a-TE"></a>从其眉间。<a id="a-TF"></a>演是明时。<a id="a-TG"></a>遍照三千大千世界。<a id="a-TH"></a>耀诸宿世所行菩萨。<a id="a-TI"></a>适演此明。<a id="a-TJ"></a>耀大千国。<a id="a-TK"></a>请诸菩萨已。<a id="a-TL"></a>于时菩萨。<a id="a-TM"></a>德行已备。<a id="a-TN"></a>舍兜术天。<a id="a-TO"></a>诸天龙神。<a id="a-TP"></a>一切皆来。<a id="a-TQ"></a>供养菩萨。<a id="a-TR"></a>其心欣然。<a id="a-TS"></a>悉发道意。<a id="a-TT"></a>是为二事。<a id="a-TU"></a>菩萨若在兜术天时。<a id="a-TV"></a>光名净界。<a id="a-TW"></a>从其右掌。<a id="a-TX"></a>复演此光。<a id="a-TY"></a>普照三千大千世界。<a id="a-TZ"></a>则成严净。<a id="a-Ta"></a>彼诸缘觉。<a id="a-Tb"></a>无诸漏者。<a id="a-Tc"></a>即时其光。<a id="a-Td"></a>徙着异国。<a id="a-Te"></a>其不徙者。<a id="a-Tf"></a>便舍寿命。<a id="a-Tg"></a>而般泥洹。<a id="a-Th"></a>诸外异学。<a id="a-Ti"></a>裸形露精。<a id="a-Tj"></a>迷惑倒见。<a id="a-Tk"></a>众生之类。<a id="a-Tl"></a>亦复见徒。<a id="a-Tm"></a>着于他方。<a id="a-Tn"></a>所见徙者。<a id="a-To"></a>如来圣旨。<a id="a-Tp"></a>亦是黎庶。<a id="a-Tq"></a>缘此因缘。<a id="a-Tr"></a>而见开化。<a id="a-Ts"></a>是为三事。<a id="a-Tt"></a>在兜术天时。<a id="a-Tu"></a>有光名曰离垢显耀。<a id="a-Tv"></a>从菩萨身。<a id="a-Tw"></a>演此明耀。<a id="a-Tx"></a>照下诸天。<a id="a-Ty"></a>乃上至阿迦腻吒二十四天。<a id="a-Tz"></a>处兜术宫。<a id="a-U0"></a>诸天子等。<a id="a-U1"></a>各各心念言。<a id="a-U2"></a>今日菩萨。<a id="a-U3"></a>舍兜术天。<a id="a-U4"></a>各怀愁戚。<a id="a-U5"></a>各各执取华香。<a id="a-U6"></a>杂香捣香。<a id="a-U7"></a>缯盖幢幡。<a id="a-U8"></a>鼓诸琴筝。<a id="a-U9"></a>歌颂其德。<a id="a-UA"></a>而作伎乐。<a id="a-UB"></a>诣菩萨所。<a id="a-UC"></a>而供养之。<a id="a-UD"></a>稽首礼敬。<a id="a-UE"></a>奉事不休。<a id="a-UF"></a>至成佛道。<a id="a-UG"></a>现大灭度。<a id="a-UH"></a>是为四事。<a id="a-UI"></a>又族姓子。<a id="a-UJ"></a>菩萨若在兜术天时。<a id="a-UK"></a>有光名曰莫能胜幢。<a id="a-UL"></a>因头冠帻体璎珞。<a id="a-UM"></a>于其心藏。<a id="a-UN"></a>演此明耀。<a id="a-UO"></a>其中畅出。<a id="a-UP"></a>普照十方诸金刚神。<a id="a-UQ"></a>应时百亿金刚诸神。<a id="a-UR"></a>皆来集会。<a id="a-US"></a>侍菩萨后。<a id="a-UT"></a>成佛已去。<a id="a-UU"></a>至大灭度。<a id="a-UV"></a>是为五事。<a id="a-UW"></a>复次有光。<a id="a-UX"></a>名解众生。<a id="a-UY"></a>应时菩萨。<a id="a-UZ"></a>从身诸毛。<a id="a-Ua"></a>演此明耀。<a id="a-Ub"></a>悉照三千大千世界。<a id="a-Uc"></a>辉菩萨体照诸天人一切宫殿。<a id="a-Ud"></a>应时各念。<a id="a-Ue"></a>吾等开士。<a id="a-Uf"></a>当化众生。<a id="a-Ug"></a>奉敬如来。<a id="a-Uh"></a>是为六事。<a id="a-Ui"></a>复次有光。<a id="a-Uj"></a>名积善住。<a id="a-Uk"></a>因从菩萨大宝珠藏。<a id="a-Ul"></a>演无极明。<a id="a-Um"></a>此光明珠。<a id="a-Un"></a>化出大殿。<a id="a-Uo"></a>往至菩萨生处家国。<a id="a-Up"></a>于其家中。<a id="a-Uq"></a>光照十方郡国县邑州域大邦诸有家居。<a id="a-Ur"></a>其应化者。<a id="a-Us"></a>咸来就之。<a id="a-Ut"></a>生其土界。<a id="a-Uu"></a>是为七事。<a id="a-Uv"></a>复次有光。<a id="a-Uw"></a>名普严宫。<a id="a-Ux"></a>演此明耀。<a id="a-Uy"></a>菩萨寻时。<a id="a-Uz"></a>出普严净大宝阁殿与大宝殿。<a id="a-V0"></a>住于母胎。<a id="a-V1"></a>近其右胁。<a id="a-V2"></a>光明这照。<a id="a-V3"></a>应时其母。<a id="a-V4"></a>普得安隐。<a id="a-V5"></a>住于一切德功勋之护菩萨母胎。<a id="a-V6"></a>菩萨处此大宝宫殿游居。<a id="a-V7"></a>是为八事。<a id="a-V8"></a>复次有光。<a id="a-V9"></a>名曰停住。<a id="a-VA"></a>而出菩萨于足底下。<a id="a-VB"></a>其诸天子。<a id="a-VC"></a>处在欲界及诸梵天。<a id="a-VD"></a>常怀恭恪。<a id="a-VE"></a>奉敬菩萨。<a id="a-VF"></a>因其命尽欲终之时。<a id="a-VG"></a>故谓菩萨。<a id="a-VH"></a>续在故处。<a id="a-VI"></a>光明来照。<a id="a-VJ"></a>虽在天上。<a id="a-VK"></a>堪奉如来。<a id="a-VL"></a>光明遍照。<a id="a-VM"></a>诸天子等。<a id="a-VN"></a>即更安住。<a id="a-VO"></a>不复寿终。<a id="a-VP"></a>供养菩萨。<a id="a-VQ"></a>乃至成佛。<a id="a-VR"></a>现大灭度。<a id="a-VS"></a>是为九事。<a id="a-VT"></a>复次有光。<a id="a-VU"></a>名若干目。<a id="a-VV"></a>因从菩萨诸好中出。<a id="a-VW"></a>演此明时。<a id="a-VX"></a>现众菩萨各各异变无量功德。<a id="a-VY"></a>彼诸天人。<a id="a-VZ"></a>遥见菩萨住兜术天。<a id="a-Va"></a>或现来下。<a id="a-Vb"></a>入母胎中。<a id="a-Vc"></a>或见甫生。<a id="a-Vd"></a>或见出家。<a id="a-Ve"></a>或见成佛。<a id="a-Vf"></a>或见转法轮。<a id="a-Vg"></a>或见灭度。<a id="a-Vh"></a>是为十事。<a id="a-Vi"></a>在兜术天现没来生。<a id="a-Vj"></a>计是菩萨十品光明。<a id="a-Vk"></a>而显具足无央数亿百千明曜。<a id="a-Vl"></a>出菩萨身。<a id="a-Vm"></a>不计床座楼阁宫殿。<a id="a-Vn"></a>所出光曜。<a id="a-Vo"></a>现若干种菩萨事业所可兴为。<a id="a-Vp"></a>巍巍如此。<a id="a-Vq"></a>普备道法。</p>
 </body>
</html>