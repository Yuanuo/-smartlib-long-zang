<!doctype html>
<html id="z3IBTXrJN" data-ver="1824">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘华严部">
  <meta period="西晋">
 </head>
 <body>
  <h1 id="a1">度世品经卷第四</h1>
  <p id="a2">普智菩萨。<a id="a-3"></a>复问普贤。<a id="a-4"></a>何谓身业。<a id="a-5"></a>何谓为体。<a id="a-6"></a>何谓言辞。<a id="a-7"></a>何谓口净。<a id="a-8"></a>何谓善清净。<a id="a-9"></a>何谓所护而善摄。<a id="a-A"></a>何谓菩萨所修章训常劝乐众生界。<a id="a-B"></a>何谓菩萨等心。<a id="a-C"></a>何谓发意。<a id="a-D"></a>何谓心遍。<a id="a-E"></a>何谓诸根。<a id="a-F"></a>何谓志性。<a id="a-G"></a>何谓性和。<a id="a-H"></a>何谓应时。<a id="a-I"></a>何谓应信。<a id="a-J"></a>何谓信入世界。<a id="a-K"></a>何谓信入众生界。<a id="a-L"></a>何谓居止。<a id="a-M"></a>何谓兴发。<a id="a-N"></a>何谓奉行。<a id="a-O"></a>何谓成就。<a id="a-P"></a>何谓失佛道法。<a id="a-Q"></a>何谓寂然。<a id="a-R"></a>何谓究竟法。<a id="a-S"></a>何谓生佛法。<a id="a-T"></a>何谓正士。<a id="a-U"></a>何谓为路。<a id="a-V"></a>何谓路无量。<a id="a-W"></a>何谓道业。<a id="a-X"></a>何谓行道。<a id="a-Y"></a>何谓进道。<a id="a-Z"></a>何谓为行。<a id="a-a"></a>何谓为手。<a id="a-b"></a>何谓为腹。<a id="a-c"></a>何谓为藏。<a id="a-d"></a>何谓为心业。<a id="a-e"></a>何谓德铠。<a id="a-f"></a>何谓为杖。<a id="a-g"></a>何谓为头。<a id="a-h"></a>何谓为眼。<a id="a-i"></a>何谓为耳。<a id="a-j"></a>何谓为鼻。<a id="a-k"></a>何谓为舌。<a id="a-l"></a>何谓为躯。<a id="a-m"></a>何谓喜行。<a id="a-n"></a>何谓行步。<a id="a-o"></a>何谓为处。<a id="a-p"></a>何谓为坐。<a id="a-q"></a>何谓卧寐。<a id="a-r"></a>何谓为室。<a id="a-s"></a>何谓为游居。</p>
  <p id="at">普贤菩萨报曰。<a id="a-u"></a>善哉问也。<a id="a-v"></a>谛听谛受。<a id="a-w"></a>报曰唯然。<a id="a-x"></a>普贤曰。<a id="a-y"></a>菩萨身业有十事。<a id="a-z"></a>何谓为十。<a id="a-10"></a>能以一身。<a id="a-11"></a>普遍佛界。<a id="a-12"></a>故曰身业。<a id="a-13"></a>示现一切众生界门。<a id="a-14"></a>与诸所生。<a id="a-15"></a>而俱宿止。<a id="a-16"></a>而独游步十方世界。<a id="a-17"></a>亦皆往至诸佛道场会说法处。<a id="a-18"></a>能以一手。<a id="a-19"></a>覆盖一切三千世界。<a id="a-1A"></a>一掌捉持诸大铁围。<a id="a-1B"></a>金刚众山。<a id="a-1C"></a>显示众生。<a id="a-1D"></a>一切佛土。<a id="a-1E"></a>合在身中。<a id="a-1F"></a>复令散没。<a id="a-1G"></a>以众生界。<a id="a-1H"></a>受在一身。<a id="a-1I"></a>匿覆独处。<a id="a-1J"></a>又复示现一切众生。<a id="a-1K"></a>觉在己身。<a id="a-1L"></a>以用成就。<a id="a-1M"></a>严净佛土。<a id="a-1N"></a>是为十身业。<a id="a-1O"></a>菩萨住此。<a id="a-1P"></a>由是得致无上佛业。<a id="a-1Q"></a>训诲群黎悉得至道。</p>
  <p id="a1R">菩萨体有十事。<a id="a-1S"></a>何谓为十。<a id="a-1T"></a>体能奉修。<a id="a-1U"></a>六度无极。<a id="a-1V"></a>能行四恩。<a id="a-1W"></a>不舍众生。<a id="a-1X"></a>修无盖哀。<a id="a-1Y"></a>代诸群萌。<a id="a-1Z"></a>身自受之。<a id="a-1a"></a>五阴苦担。<a id="a-1b"></a>不以劳惓。<a id="a-1c"></a>无极慈身。<a id="a-1d"></a>普护一切。<a id="a-1e"></a>而令得济。<a id="a-1f"></a>以功德形。<a id="a-1g"></a>使诸人民。<a id="a-1h"></a>皆得戴仰。<a id="a-1i"></a>而逮安脱。<a id="a-1j"></a>以圣慧事。<a id="a-1k"></a>一切诸佛。<a id="a-1l"></a>同合体故。<a id="a-1m"></a>以得成就。<a id="a-1n"></a>弃捐一切诸凶危法。<a id="a-1o"></a>是谓法身善权方便。<a id="a-1p"></a>一切现门神足变化。<a id="a-1q"></a>皆能显示。<a id="a-1r"></a>所为感动。<a id="a-1s"></a>菩萨体者。<a id="a-1t"></a>于道自在。<a id="a-1u"></a>便成正觉。<a id="a-1v"></a>是为十体。<a id="a-1w"></a>菩萨住此。<a id="a-1x"></a>便能得入如来至真无上大慧。</p>
  <p id="a1y">菩萨言辞。<a id="a-1z"></a>有十事。<a id="a-20"></a>何谓为十。<a id="a-21"></a>言辞而谛。<a id="a-22"></a>则以此教。<a id="a-23"></a>安隐众生。<a id="a-24"></a>以清和语。<a id="a-25"></a>悦可一切。<a id="a-26"></a>人民意念。<a id="a-27"></a>以不妄语。<a id="a-28"></a>所说如言。<a id="a-29"></a>演至诚辞。<a id="a-2A"></a>菩萨如是。<a id="a-2B"></a>假在梦中。<a id="a-2C"></a>无有异言。<a id="a-2D"></a>所说随顺。<a id="a-2E"></a>不欺释梵及四天王。<a id="a-2F"></a>深妙无害。<a id="a-2G"></a>能为显示。<a id="a-2H"></a>自然之教所说坚固。<a id="a-2I"></a>班宣诸法。<a id="a-2J"></a>无有边际。<a id="a-2K"></a>所演发路。<a id="a-2L"></a>从一切言。<a id="a-2M"></a>而开化之。<a id="a-2N"></a>随人所作。<a id="a-2O"></a>说其报应。<a id="a-2P"></a>示其本末。<a id="a-2Q"></a>观众生意。<a id="a-2R"></a>随其所应而教诲之。<a id="a-2S"></a>是为菩萨畅十言辞。</p>
  <p id="a2T">菩萨有十事。<a id="a-2U"></a>为善清净。<a id="a-2V"></a>何谓为十。<a id="a-2W"></a>好喜欲闻如来音声。<a id="a-2X"></a>是则为净。<a id="a-2Y"></a>思省菩萨曾所听音。<a id="a-2Z"></a>去于众生所不喜听。<a id="a-2a"></a>弃捐恶语。<a id="a-2b"></a>不施于人。<a id="a-2c"></a>本昔所说。<a id="a-2d"></a>四事口过。<a id="a-2e"></a>常远离之。<a id="a-2f"></a>本欢悦心。<a id="a-2g"></a>咨嗟如来磬扬大音。<a id="a-2h"></a>在佛神寺。<a id="a-2i"></a>歌叹佛德。<a id="a-2j"></a>以清和性。<a id="a-2k"></a>为诸众生。<a id="a-2l"></a>宣传法施。<a id="a-2m"></a>在尊神寺。<a id="a-2n"></a>作诸妓乐琴筝吹笛。<a id="a-2o"></a>乐佛塔庙。<a id="a-2p"></a>亲自面从。<a id="a-2q"></a>诸佛世尊。<a id="a-2r"></a>听闻经典。<a id="a-2s"></a>顺在天福。<a id="a-2t"></a>从诸菩萨。<a id="a-2u"></a>若因法师。<a id="a-2v"></a>得闻经典。<a id="a-2w"></a>身自奉事。<a id="a-2x"></a>心舍天上。<a id="a-2y"></a>是为十事菩萨演教为善清净。</p>
  <p id="a2z">菩萨有十事所护善摄。<a id="a-30"></a>何谓为十。<a id="a-31"></a>诸天王现。<a id="a-32"></a>悉共护之。<a id="a-33"></a>龙王鬼神王。<a id="a-34"></a>皆出宿卫。<a id="a-35"></a>揵沓和。<a id="a-36"></a>阿须轮。<a id="a-37"></a>咸来奉敬。<a id="a-38"></a>迦留罗。<a id="a-39"></a>金翅鸟王。<a id="a-3A"></a>佥来安之。<a id="a-3B"></a>甄陀罗。<a id="a-3C"></a>摩睺勒。<a id="a-3D"></a>悉归仰之。<a id="a-3E"></a>又天帝释。<a id="a-3F"></a>侍从诸天。<a id="a-3G"></a>俱来护之。<a id="a-3H"></a>其梵天王。<a id="a-3I"></a>将诸梵天。<a id="a-3J"></a>在边自归。<a id="a-3K"></a>诸菩萨等。<a id="a-3L"></a>皆共敬念。<a id="a-3M"></a>诸不退转。<a id="a-3N"></a>一生补处。<a id="a-3O"></a>佥来亲之。<a id="a-3P"></a>诸如来等。<a id="a-3Q"></a>现在十方。<a id="a-3R"></a>威神护之。<a id="a-3S"></a>是为菩萨十事拥护善摄。</p>
  <p id="a3T">菩萨有十事所修章训。<a id="a-3U"></a>何谓为十。<a id="a-3V"></a>而常劝乐众生之界。<a id="a-3W"></a>亦复教化三千大千诸佛国土。<a id="a-3X"></a>又悉能入一切诸根。<a id="a-3Y"></a>通利中间及弱劣者。<a id="a-3Z"></a>随其境土。<a id="a-3a"></a>而严净之。<a id="a-3b"></a>消除一切爱欲尘劳。<a id="a-3c"></a>远离诸秽。<a id="a-3d"></a>弃捐境界。<a id="a-3e"></a>而悉睹见志性所在。<a id="a-3f"></a>渐稍长益。<a id="a-3g"></a>清和之性。<a id="a-3h"></a>而悉普达。<a id="a-3i"></a>遍诸法界。<a id="a-3j"></a>因是之故。<a id="a-3k"></a>速近无为。<a id="a-3l"></a>是为十事。</p>
  <p id="a3m">菩萨等心。<a id="a-3n"></a>有十事。<a id="a-3o"></a>何谓为十。<a id="a-3p"></a>等心总持。<a id="a-3q"></a>执诸众生。<a id="a-3r"></a>摄众德本。<a id="a-3s"></a>令不遗漏。<a id="a-3t"></a>心如江海。<a id="a-3u"></a>不可限量。<a id="a-3v"></a>顺诸佛法。<a id="a-3w"></a>无极道慧。<a id="a-3x"></a>心如须弥。<a id="a-3y"></a>其德超踰。<a id="a-3z"></a>建立众生。<a id="a-40"></a>一切善本。<a id="a-41"></a>心如明珠。<a id="a-42"></a>去诸垢秽。<a id="a-43"></a>意念清净。<a id="a-44"></a>心如金刚。<a id="a-45"></a>毁坏一切诸瑕疵法。<a id="a-46"></a>其心坚固。<a id="a-47"></a>如铁围山。<a id="a-48"></a>不可破坏。<a id="a-49"></a>一切众魔。<a id="a-4A"></a>诸外异学。<a id="a-4B"></a>无能动者。<a id="a-4C"></a>其菩萨心。<a id="a-4D"></a>犹如莲华。<a id="a-4E"></a>游于三界。<a id="a-4F"></a>永无所著。<a id="a-4G"></a>其菩萨心。<a id="a-4H"></a>如灵瑞华。<a id="a-4I"></a>于无数劫难可见闻。<a id="a-4J"></a>心如日明。<a id="a-4K"></a>游行虚空。<a id="a-4L"></a>消灭一切闇蔽挂碍愚痴之冥。<a id="a-4M"></a>其心如空。<a id="a-4N"></a>愍伤一切群萌之类。<a id="a-4O"></a>是为菩萨十心。</p>
  <p id="a4P">菩萨发意。<a id="a-4Q"></a>复有十事。<a id="a-4R"></a>何谓为十。<a id="a-4S"></a>发意念言。<a id="a-4T"></a>吾当悦豫一切群萌。<a id="a-4U"></a>皆当消除诸众生等尘劳爱欲。<a id="a-4V"></a>永使无余。<a id="a-4W"></a>自兴念言。<a id="a-4X"></a>断截诸蔽挂碍之难。<a id="a-4Y"></a>悉于诸法。<a id="a-4Z"></a>不以犹豫。<a id="a-4a"></a>得至寂然。<a id="a-4b"></a>吾当澹泊一切众生勤苦五阴。<a id="a-4c"></a>当断消灭恶趣八难。<a id="a-4d"></a>常当普见一切如来。<a id="a-4e"></a>不离其边。<a id="a-4f"></a>常当精进学菩萨戒。<a id="a-4g"></a>成诸佛道。<a id="a-4h"></a>普见众生。<a id="a-4i"></a>成就一切。<a id="a-4j"></a>使入道迹。<a id="a-4k"></a>以故发意。<a id="a-4l"></a>当知无极法鼓普。<a id="a-4m"></a>遍十方诸佛国土。<a id="a-4n"></a>总摄人民。<a id="a-4o"></a>志性诸根。<a id="a-4p"></a>使无有余。<a id="a-4q"></a>是为十事菩萨发意。</p>
  <p id="a4r">菩萨意遍。<a id="a-4s"></a>复有十事。<a id="a-4t"></a>何谓为十。<a id="a-4u"></a>其意普遍。<a id="a-4v"></a>旷若虚空。<a id="a-4w"></a>入于无量一切法界。<a id="a-4x"></a>一时之间皆遍三世。<a id="a-4y"></a>诸佛所兴。<a id="a-4z"></a>辄能具足。<a id="a-50"></a>入胎出生。<a id="a-51"></a>弃国捐王。<a id="a-52"></a>成最正觉。<a id="a-53"></a>现大灭度。<a id="a-54"></a>悉由圣慧。<a id="a-55"></a>入众生界。<a id="a-56"></a>志其意性。<a id="a-57"></a>觉知诸根。<a id="a-58"></a>以圣光明。<a id="a-59"></a>遍至一切诸法境土。<a id="a-5A"></a>周无边际。<a id="a-5B"></a>诸幻罗网。<a id="a-5C"></a>无所从生。<a id="a-5D"></a>至于自然。<a id="a-5E"></a>无有颠倒。<a id="a-5F"></a>不可计会。<a id="a-5G"></a>己心无碍。<a id="a-5H"></a>使他无蔽。<a id="a-5I"></a>光明智慧。<a id="a-5J"></a>而得自在。<a id="a-5K"></a>诸佛兴时。<a id="a-5L"></a>所在发意。<a id="a-5M"></a>现最正觉。<a id="a-5N"></a>是为菩萨十事意遍。</p>
  <p id="a5O">菩萨诸根有十事。<a id="a-5P"></a>何谓为十。<a id="a-5Q"></a>诸菩萨等。<a id="a-5R"></a>若见诸佛。<a id="a-5S"></a>诸根欢悦。<a id="a-5T"></a>欣然不还。<a id="a-5U"></a>好乐诸佛。<a id="a-5V"></a>奉敬经典。<a id="a-5W"></a>靡所不达。<a id="a-5X"></a>菩萨不回一切诸根。<a id="a-5Y"></a>无所障塞。<a id="a-5Z"></a>心常坚住。<a id="a-5a"></a>其所修行。<a id="a-5b"></a>莫能废者。<a id="a-5c"></a>诸根微妙。<a id="a-5d"></a>晓了分别。<a id="a-5e"></a>智度无极。<a id="a-5f"></a>诸菩萨意。<a id="a-5g"></a>无有进退。<a id="a-5h"></a>劝诲众生。<a id="a-5i"></a>志如金刚。<a id="a-5j"></a>消化诸法。<a id="a-5k"></a>破坏众恶。<a id="a-5l"></a>其明坚强。<a id="a-5m"></a>靡所不照。<a id="a-5n"></a>见诸如来。<a id="a-5o"></a>光耀所在。<a id="a-5p"></a>诸根无怪。<a id="a-5q"></a>开士之心。<a id="a-5r"></a>了如来身。<a id="a-5s"></a>合为一体。<a id="a-5t"></a>其菩萨意。<a id="a-5u"></a>至无限际。<a id="a-5v"></a>入于如来十种之力。<a id="a-5w"></a>是为菩萨十事诸根。</p>
  <p id="a5x">菩萨志性有十事。<a id="a-5y"></a>何谓为十。<a id="a-5z"></a>有菩萨心。<a id="a-60"></a>常无所著。<a id="a-61"></a>不贪世俗。<a id="a-62"></a>其心清彻。<a id="a-63"></a>而不杂碎。<a id="a-64"></a>不思声闻缘觉之事。<a id="a-65"></a>又计菩萨志性柔顺。<a id="a-66"></a>恒志佛道。<a id="a-67"></a>其意清和。<a id="a-68"></a>因一切智。<a id="a-69"></a>而出生矣。<a id="a-6A"></a>有所念者。<a id="a-6B"></a>无有俦匹。<a id="a-6C"></a>消伏众魔诸外异学。<a id="a-6D"></a>志无瑕疵。<a id="a-6E"></a>严净一切如来慧场。<a id="a-6F"></a>恒善救摄。<a id="a-6G"></a>其意本末。<a id="a-6H"></a>如所闻法。<a id="a-6I"></a>未曾忽忘。<a id="a-6J"></a>其意自然。<a id="a-6K"></a>而无所倚着。<a id="a-6L"></a>所生之处。<a id="a-6M"></a>无所适莫。<a id="a-6N"></a>其志深妙。<a id="a-6O"></a>普能得入微妙之慧。<a id="a-6P"></a>念已信解。<a id="a-6Q"></a>解诸佛法。<a id="a-6R"></a>是为菩萨十事性也。</p>
  <p id="a6S">菩萨性和有十事。<a id="a-6T"></a>何谓为十。<a id="a-6U"></a>菩萨性和。<a id="a-6V"></a>意在尊豪。<a id="a-6W"></a>而不退转。<a id="a-6X"></a>积累一切众德善法。<a id="a-6Y"></a>不疑诸佛。<a id="a-6Z"></a>咨嗟如来本末性行。<a id="a-6a"></a>处于总摄。<a id="a-6b"></a>为大师行。<a id="a-6c"></a>闻所愿俱。<a id="a-6d"></a>念在顶相。<a id="a-6e"></a>普能周入。<a id="a-6f"></a>于诸佛法。<a id="a-6g"></a>性自然净。<a id="a-6h"></a>于诸佛法。<a id="a-6i"></a>而得由己。<a id="a-6j"></a>其意微妙。<a id="a-6k"></a>能入若干诸法道门。<a id="a-6l"></a>菩萨元首。<a id="a-6m"></a>超越一切。<a id="a-6n"></a>所在因缘。<a id="a-6o"></a>于道自恣。<a id="a-6p"></a>于诸三昧定意正受。<a id="a-6q"></a>严净变化。<a id="a-6r"></a>其意坚住。<a id="a-6s"></a>摄取前世之所誓愿。<a id="a-6t"></a>教化众生未曾休息。<a id="a-6u"></a>是为菩萨十性净和。</p>
  <p id="a6v">菩萨应时有十事。<a id="a-6w"></a>何谓为十。<a id="a-6x"></a>菩萨布施。<a id="a-6y"></a>则为应时。<a id="a-6z"></a>施诸所有。<a id="a-70"></a>无所希望。<a id="a-71"></a>一切奉戒。<a id="a-72"></a>其禁德限。<a id="a-73"></a>闲净精修。<a id="a-74"></a>奉行应时。<a id="a-75"></a>不蔑他人。<a id="a-76"></a>为众生故。<a id="a-77"></a>忍诸嗔恚。<a id="a-78"></a>患厌怀恨。<a id="a-79"></a>除去吾我及他人想。<a id="a-7A"></a>普修精进。<a id="a-7B"></a>随时无转。<a id="a-7C"></a>将护身口。<a id="a-7D"></a>心无所忘。<a id="a-7E"></a>废众事业。<a id="a-7F"></a>禅定三昧。<a id="a-7G"></a>遵诸解门。<a id="a-7H"></a>神通之正。<a id="a-7I"></a>不舍爱欲尘劳眷属。<a id="a-7J"></a>若能奉行诸度无极。<a id="a-7K"></a>积累众德。<a id="a-7L"></a>未曾懈废。<a id="a-7M"></a>修行大慈。<a id="a-7N"></a>解无众生。<a id="a-7O"></a>身负众苦。<a id="a-7P"></a>五品应身。<a id="a-7Q"></a>不舍大哀。<a id="a-7R"></a>解知诸法。<a id="a-7S"></a>自然寂静。<a id="a-7T"></a>如来十力。<a id="a-7U"></a>觉了随时。<a id="a-7V"></a>以无限宜。<a id="a-7W"></a>显示黎庶。<a id="a-7X"></a>而转法轮。<a id="a-7Y"></a>未曾怀还。<a id="a-7Z"></a>见他志性。<a id="a-7a"></a>而教诲之。<a id="a-7b"></a>是为菩萨十事应时。<a id="a-7c"></a>菩萨住此。<a id="a-7d"></a>逮佛无上无极大慧。<a id="a-7e"></a>便能随时。</p>
  <p id="a7f">菩萨信解。<a id="a-7g"></a>复有十事。<a id="a-7h"></a>何谓为十。<a id="a-7i"></a>信于微妙。<a id="a-7j"></a>而常随宜。<a id="a-7k"></a>难及德本。<a id="a-7l"></a>笃无央数若干净行。<a id="a-7m"></a>其好广普。<a id="a-7n"></a>见于众生。<a id="a-7o"></a>无央数心。<a id="a-7p"></a>造信寂然。<a id="a-7q"></a>入于深奥无极法门。<a id="a-7r"></a>乐于清净。<a id="a-7s"></a>兴广远心。<a id="a-7t"></a>爱敬所望。<a id="a-7u"></a>诸佛建立。<a id="a-7v"></a>十种力故。<a id="a-7w"></a>谦恭无双。<a id="a-7x"></a>降伏众魔。<a id="a-7y"></a>及与官属。<a id="a-7z"></a>究竟好业。<a id="a-80"></a>等于报应。<a id="a-81"></a>笃于近门。<a id="a-82"></a>随其所喜。<a id="a-83"></a>而示现之。<a id="a-84"></a>受于所受。<a id="a-85"></a>谓欲逮得。<a id="a-86"></a>诸佛授决。<a id="a-87"></a>神足自在。<a id="a-88"></a>恣意所乐。<a id="a-89"></a>欲得佛道。<a id="a-8A"></a>便成正觉。<a id="a-8B"></a>是为菩萨十事信解也。</p>
  <p id="a8C">菩萨信入世界。<a id="a-8D"></a>亦有十事。<a id="a-8E"></a>何谓为十。<a id="a-8F"></a>信诸佛土。<a id="a-8G"></a>入一世界。<a id="a-8H"></a>以一世界。<a id="a-8I"></a>入诸佛土。<a id="a-8J"></a>信一莲华。<a id="a-8K"></a>如大千界。<a id="a-8L"></a>一如来身。<a id="a-8M"></a>遍坐其上。<a id="a-8N"></a>十方佛土。<a id="a-8O"></a>解信一切。<a id="a-8P"></a>自然如空。<a id="a-8Q"></a>一切世界。<a id="a-8R"></a>普悉庄严。<a id="a-8S"></a>信遍入中十方世界。<a id="a-8T"></a>其菩萨身。<a id="a-8U"></a>能周其中。<a id="a-8V"></a>信十方国。<a id="a-8W"></a>建着一迹。<a id="a-8X"></a>一切世界。<a id="a-8Y"></a>入一人身。<a id="a-8Z"></a>而自申畅。<a id="a-8a"></a>诸佛境土。<a id="a-8b"></a>至如来树。<a id="a-8c"></a>周一道场。<a id="a-8d"></a>以一音声。<a id="a-8e"></a>告十方界。<a id="a-8f"></a>一切众生。<a id="a-8g"></a>闻之心悦。<a id="a-8h"></a>是为十事菩萨信入世界。<a id="a-8i"></a>能住于此遍入如来无量境土。</p>
  <p id="a8j">菩萨有十事入众生境界。<a id="a-8k"></a>何谓为十。<a id="a-8l"></a>一切身形。<a id="a-8m"></a>自然无身诸群生界。<a id="a-8n"></a>则为一身。<a id="a-8o"></a>自恣讲堂。<a id="a-8p"></a>信所入处。<a id="a-8q"></a>诸群萌品。<a id="a-8r"></a>则以得入一菩萨腹。<a id="a-8s"></a>众黎庶界。<a id="a-8t"></a>受诸释梵。<a id="a-8u"></a>及四天王形体像貌。<a id="a-8v"></a>信众生界入如来身。<a id="a-8w"></a>十方人民。<a id="a-8x"></a>蚑行喘息。<a id="a-8y"></a>人物之土入一人身。<a id="a-8z"></a>一切众生。<a id="a-90"></a>能得处在。<a id="a-91"></a>一佛法品。<a id="a-92"></a>显群萌界。<a id="a-93"></a>现为声闻。<a id="a-94"></a>缘觉形貌像类。<a id="a-95"></a>永无想念。<a id="a-96"></a>十方世界。<a id="a-97"></a>悉现菩萨庄严功勋。<a id="a-98"></a>诸众生界。<a id="a-99"></a>示现如来色像相好若干种身威仪礼节。<a id="a-9A"></a>训诲众人。<a id="a-9B"></a>是为菩萨十事入众生界菩萨居止有十事。<a id="a-9C"></a>何谓为十。<a id="a-9D"></a>发菩萨意。<a id="a-9E"></a>则是其处。<a id="a-9F"></a>修诸德本。<a id="a-9G"></a>众恶休息。<a id="a-9H"></a>开化众生。<a id="a-9I"></a>随时导示。<a id="a-9J"></a>常见诸佛。<a id="a-9K"></a>不离众圣。<a id="a-9L"></a>其所欲生。<a id="a-9M"></a>辄得处在。<a id="a-9N"></a>清净之界。<a id="a-9O"></a>奉修道行。<a id="a-9P"></a>不违正真。<a id="a-9Q"></a>恒怀正愿。<a id="a-9R"></a>不随邪誓。<a id="a-9S"></a>佥能遵奉六度无极。<a id="a-9T"></a>专精思惟。<a id="a-9U"></a>平等道法。<a id="a-9V"></a>所可游居。<a id="a-9W"></a>与诸佛会。<a id="a-9X"></a>是为菩萨十宿止处也。<a id="a-9Y"></a>菩萨住此。<a id="a-9Z"></a>弃诸尘劳。<a id="a-9a"></a>无有遗余。<a id="a-9b"></a>逮成如来无量慧处是为居止。</p>
  <p id="a9c">菩萨兴发有十事。<a id="a-9d"></a>菩萨以此。<a id="a-9e"></a>断诸起行。<a id="a-9f"></a>何谓为十。<a id="a-9g"></a>众生界起。<a id="a-9h"></a>开化度之。<a id="a-9i"></a>令之究竟。<a id="a-9j"></a>世界若起。<a id="a-9k"></a>灭除其秽。<a id="a-9l"></a>常使严净如来。<a id="a-9m"></a>兴现逮菩萨行起众。<a id="a-9n"></a>德本积累。<a id="a-9o"></a>相好习佛。<a id="a-9p"></a>功勋兴于大哀。<a id="a-9q"></a>消除众生苦恼五阴炽盛之衰。<a id="a-9r"></a>发于大哀。<a id="a-9s"></a>劝立众生。<a id="a-9t"></a>安一切智。<a id="a-9u"></a>诸度无极。<a id="a-9v"></a>合集菩萨严净之行。<a id="a-9w"></a>起权方便。<a id="a-9x"></a>普为一切。<a id="a-9y"></a>现道德之门。<a id="a-9z"></a>兴于道意。<a id="a-A0"></a>其心坦然。<a id="a-A1"></a>不可称限取要言之。<a id="a-A2"></a>一切诸法。<a id="a-A3"></a>菩萨所兴。<a id="a-A4"></a>在所现化。<a id="a-A5"></a>神通解达。<a id="a-A6"></a>是为菩萨十兴起也。</p>
  <p id="aA7">菩萨有十事奉行何谓为十。<a id="a-A8"></a>恒自思念诸度无极。<a id="a-A9"></a>奉修禁戒而无缺漏。<a id="a-AA"></a>遵承圣慧不随邪见。<a id="a-AB"></a>顺从礼义未曾失节。<a id="a-AC"></a>遵崇道法。<a id="a-AD"></a>不随邪见。<a id="a-AE"></a>随时品第不违高节。<a id="a-AF"></a>应时示现不犯道教。<a id="a-AG"></a>亲近行义不厌训诲。<a id="a-AH"></a>奉修正觉不随小乘。<a id="a-AI"></a>遵承圣行而转法轮。<a id="a-AJ"></a>是为菩萨十事奉行也菩萨成就有十事。<a id="a-AK"></a>何谓为十。<a id="a-AL"></a>常怀笃信。<a id="a-AM"></a>奉敬善友。<a id="a-AN"></a>逮成佛法。<a id="a-AO"></a>殷勤爱乐。<a id="a-AP"></a>如来所说。<a id="a-AQ"></a>未曾谤毁。<a id="a-AR"></a>正典训教。<a id="a-AS"></a>其心无量。<a id="a-AT"></a>在于无际。<a id="a-AU"></a>劝助德本。<a id="a-AV"></a>逮如来境。<a id="a-AW"></a>而无齐限。<a id="a-AX"></a>信乐不疑。<a id="a-AY"></a>普能游入十方世界。<a id="a-AZ"></a>成为佛法。<a id="a-Aa"></a>又于法界。<a id="a-Ab"></a>不可动摇。<a id="a-Ac"></a>心如泰山。<a id="a-Ad"></a>动魔境界。<a id="a-Ae"></a>不得自在。<a id="a-Af"></a>自然降伏。<a id="a-Ag"></a>恒悉识念诸佛境界。<a id="a-Ah"></a>训诲众生。<a id="a-Ai"></a>当自怀念。<a id="a-Aj"></a>如来至真。<a id="a-Ak"></a>十种慧力。<a id="a-Al"></a>是为菩萨。<a id="a-Am"></a>十事成就菩萨有十事失佛道法常当远之。<a id="a-An"></a>何谓为十。<a id="a-Ao"></a>其自憍慢。<a id="a-Ap"></a>轻善亲友。<a id="a-Aq"></a>失佛道法。<a id="a-Ar"></a>畏惧生死穷苦之恼。<a id="a-As"></a>患厌众行。<a id="a-At"></a>违菩萨心。<a id="a-Au"></a>劳惓天下。<a id="a-Av"></a>周旋止顿。<a id="a-Aw"></a>行必固性。<a id="a-Ax"></a>违于正定。<a id="a-Ay"></a>便失等迹。<a id="a-Az"></a>所作德本。<a id="a-B0"></a>名是我所作。<a id="a-B1"></a>嫉妒诽谤正法。<a id="a-B2"></a>翳匿覆盖诸菩萨行。<a id="a-B3"></a>爱乐声闻缘觉之法。<a id="a-B4"></a>憎于弘履。<a id="a-B5"></a>不喜宣畅菩萨大法。<a id="a-B6"></a>是为菩萨十失道法。<a id="a-B7"></a>常当远之。<a id="a-B8"></a>乃入菩萨无上圣贤。</p>
  <p id="aB9">菩萨寂然有十事。<a id="a-BA"></a>何谓为十。<a id="a-BB"></a>能常勤修智度无极。<a id="a-BC"></a>瞻察众生除诸颠倒。<a id="a-BD"></a>度脱一切诸邪见缚。<a id="a-BE"></a>未曾发意。<a id="a-BF"></a>求诸妄想。<a id="a-BG"></a>开化众着。<a id="a-BH"></a>贪妄想者。<a id="a-BI"></a>行过三界。<a id="a-BJ"></a>周旋一切十方世界。<a id="a-BK"></a>游居其中。<a id="a-BL"></a>改变众生。<a id="a-BM"></a>贪诸尘劳习放逸者。<a id="a-BN"></a>离爱欲法。<a id="a-BO"></a>兴大悲哀。<a id="a-BP"></a>愍诸群黎。<a id="a-BQ"></a>除诸所有。<a id="a-BR"></a>而复示现一切眷属。<a id="a-BS"></a>动诸世界。<a id="a-BT"></a>现有终始。<a id="a-BU"></a>为显修行。<a id="a-BV"></a>游世俗法。<a id="a-BW"></a>而无所著。<a id="a-BX"></a>而复随时。<a id="a-BY"></a>入其中教。<a id="a-BZ"></a>具见佛道。<a id="a-Ba"></a>不断大行。<a id="a-Bb"></a>不畏本愿。<a id="a-Bc"></a>是为菩萨十事寂然。<a id="a-Bd"></a>贤圣度世。<a id="a-Be"></a>摄护黎庶。<a id="a-Bf"></a>过诸声闻缘觉之业。</p>
  <p id="aBg">菩萨有十事得究竟法。<a id="a-Bh"></a>何谓为十。<a id="a-Bi"></a>这生堕地。<a id="a-Bj"></a>自在如来。<a id="a-Bk"></a>以致究畅诸佛境界。<a id="a-Bl"></a>以获成就诸菩萨业。<a id="a-Bm"></a>具足一切诸度无极。<a id="a-Bn"></a>兴盛充满诸佛种姓。<a id="a-Bo"></a>而逮超越如来俦类。<a id="a-Bp"></a>常得建立诸佛十力。<a id="a-Bq"></a>永得究畅如来大道。<a id="a-Br"></a>解知诸佛皆一法身。<a id="a-Bs"></a>如来至真行无有二。<a id="a-Bt"></a>是为菩萨十究竟法。</p>
  <p id="aBu">菩萨有十事生诸佛法。<a id="a-Bv"></a>何谓为十。<a id="a-Bw"></a>一心自归。<a id="a-Bx"></a>奉善亲友。<a id="a-By"></a>兴诸佛法。<a id="a-Bz"></a>至一德本。<a id="a-C0"></a>信乐佛法。<a id="a-C1"></a>则生道迹。<a id="a-C2"></a>发意之顷。<a id="a-C3"></a>皆能变现诸如来行。<a id="a-C4"></a>以得怀来无极大愿。<a id="a-C5"></a>生广大心。<a id="a-C6"></a>乐己德本。<a id="a-C7"></a>如所造立。<a id="a-C8"></a>终不忘失。<a id="a-C9"></a>未曾患厌。<a id="a-CA"></a>无央数劫。<a id="a-CB"></a>所可积行。<a id="a-CC"></a>悉摄当来一切无际。<a id="a-CD"></a>游居生在无量佛土。<a id="a-CE"></a>开化众生。<a id="a-CF"></a>常随时节。<a id="a-CG"></a>兴菩萨行。<a id="a-CH"></a>不断所履。<a id="a-CI"></a>常发大哀。<a id="a-CJ"></a>显无量心。<a id="a-CK"></a>发一意时。<a id="a-CL"></a>普见虚空。<a id="a-CM"></a>以得超入殊妙大行。<a id="a-CN"></a>生至真愿。<a id="a-CO"></a>不失本意奉持一切如来训诲。<a id="a-CP"></a>照耀众生以发道心。<a id="a-CQ"></a>具众德法。<a id="a-CR"></a>是为菩萨兴十道法。</p>
  <p id="aCS">菩萨有十事号为正士。<a id="a-CT"></a>何谓为十。<a id="a-CU"></a>菩萨解了佛慧。<a id="a-CV"></a>为一法身。<a id="a-CW"></a>故曰开士。<a id="a-CX"></a>坚住大乘。<a id="a-CY"></a>号曰大士。<a id="a-CZ"></a>奉行豪法。<a id="a-Ca"></a>故曰尊人。<a id="a-Cb"></a>觉成妙法。<a id="a-Cc"></a>故曰圣士。<a id="a-Cd"></a>入殊胜慧。<a id="a-Ce"></a>故曰超士。<a id="a-Cf"></a>劝人精进。<a id="a-Cg"></a>故曰上人。<a id="a-Ch"></a>宣豪胜法。<a id="a-Ci"></a>故曰无上。<a id="a-Cj"></a>具足解了十种力慧。<a id="a-Ck"></a>故曰力士。<a id="a-Cl"></a>除诸一切闇冥覆蔽。<a id="a-Cm"></a>故曰无双。<a id="a-Cn"></a>无俦匹士。<a id="a-Co"></a>心得由己辄成佛道。<a id="a-Cp"></a>号无思议。<a id="a-Cq"></a>是为菩萨号十正士也。</p>
  <p id="aCr">菩萨行路有十事。<a id="a-Cs"></a>何谓为十。<a id="a-Ct"></a>诸菩萨众。<a id="a-Cu"></a>与一乘路。<a id="a-Cv"></a>一无等伦。<a id="a-Cw"></a>不舍一心。<a id="a-Cx"></a>菩萨有行。<a id="a-Cy"></a>智慧善权。<a id="a-Cz"></a>为二性路。<a id="a-D0"></a>复有三路奉修空行无相之本。<a id="a-D1"></a>则无元际。<a id="a-D2"></a>不猗无愿。<a id="a-D3"></a>游于三界。<a id="a-D4"></a>无所沾污。<a id="a-D5"></a>复有四路。<a id="a-D6"></a>修开士行。<a id="a-D7"></a>讲无尽业。<a id="a-D8"></a>皆能劝助一切功德。<a id="a-D9"></a>稽颡如来。<a id="a-DA"></a>奉敬无懈。<a id="a-DB"></a>劝助圣慧。<a id="a-DC"></a>善宣道教。<a id="a-DD"></a>增五根路。<a id="a-DE"></a>谛建立于信根大精进于诸行不退转住。<a id="a-DF"></a>一心而不乱。<a id="a-DG"></a>善觉了随定意。<a id="a-DH"></a>常晓了智慧行。<a id="a-DI"></a>修六通事。<a id="a-DJ"></a>以为道路。<a id="a-DK"></a>其天眼者。<a id="a-DL"></a>见诸色像。<a id="a-DM"></a>睹诸世界众生之类。<a id="a-DN"></a>若有生者。<a id="a-DO"></a>及于死者。<a id="a-DP"></a>则以天耳。<a id="a-DQ"></a>闻诸佛所说经典。<a id="a-DR"></a>则受持之。<a id="a-DS"></a>见他众生。<a id="a-DT"></a>为能分别。<a id="a-DU"></a>自见己心。<a id="a-DV"></a>亦睹他意。<a id="a-DW"></a>本末众念。<a id="a-DX"></a>不可称限。<a id="a-DY"></a>而得由己。<a id="a-DZ"></a>念往古世无央数劫。<a id="a-Da"></a>所造德本。<a id="a-Db"></a>进益之宜。<a id="a-Dc"></a>悉识知之。<a id="a-Dd"></a>得大神足。<a id="a-De"></a>随众生本。<a id="a-Df"></a>所应化者。<a id="a-Dg"></a>现若干变则以正法。<a id="a-Dh"></a>训诲众生。<a id="a-Di"></a>慧尽诸漏。<a id="a-Dj"></a>自睹本际。<a id="a-Dk"></a>不断菩萨所兴立行。<a id="a-Dl"></a>行七思念。<a id="a-Dm"></a>为菩萨路。<a id="a-Dn"></a>常念于佛。<a id="a-Do"></a>导众生者。<a id="a-Dp"></a>无有边际以一切句。<a id="a-Dq"></a>见辄受持。<a id="a-Dr"></a>劝化他人。<a id="a-Ds"></a>使自归佛。<a id="a-Dt"></a>思念经法。<a id="a-Du"></a>如来至真。<a id="a-Dv"></a>于一道场。<a id="a-Dw"></a>未曾动移。<a id="a-Dx"></a>普在一切诸佛众会。<a id="a-Dy"></a>现己说法。<a id="a-Dz"></a>音畅十方。<a id="a-E0"></a>知诸群黎心根所在。<a id="a-E1"></a>而开化之。<a id="a-E2"></a>其意思念。<a id="a-E3"></a>僧在无数诸菩萨不退转睹不离数。<a id="a-E4"></a>皆见众生。<a id="a-E5"></a>诸菩萨身。<a id="a-E6"></a>常念施与。<a id="a-E7"></a>施诸菩萨。<a id="a-E8"></a>等御其心。<a id="a-E9"></a>思于大施。<a id="a-EA"></a>使德增长。<a id="a-EB"></a>常念禁戒。<a id="a-EC"></a>不舍菩萨心。<a id="a-ED"></a>以诸德本。<a id="a-EE"></a>施诸众生。<a id="a-EF"></a>常念诸天。<a id="a-EG"></a>菩萨生在于兜术天。<a id="a-EH"></a>当一补处。<a id="a-EI"></a>饥虚思德。<a id="a-EJ"></a>常念众生。<a id="a-EK"></a>以大权慧。<a id="a-EL"></a>开化众生。<a id="a-EM"></a>无能废辩。<a id="a-EN"></a>其八正路。<a id="a-EO"></a>奉于正见。<a id="a-EP"></a>弃诸邪见。<a id="a-EQ"></a>弃诸妄想众贪之求。<a id="a-ER"></a>皆念一切诸通之慧。<a id="a-ES"></a>道德种姓。<a id="a-ET"></a>舍口四过。<a id="a-EU"></a>修贤圣种。<a id="a-EV"></a>宣传正语。<a id="a-EW"></a>身诸所行为众生施。<a id="a-EX"></a>训诲众人。<a id="a-EY"></a>无有休懈。<a id="a-EZ"></a>不舍正律。<a id="a-Ea"></a>其正业者。<a id="a-Eb"></a>坚住自在。<a id="a-Ec"></a>闲静知足。<a id="a-Ed"></a>修其道德。<a id="a-Ee"></a>住于礼节威仪。<a id="a-Ef"></a>住于正法。<a id="a-Eg"></a>皆不误失。<a id="a-Eh"></a>其正方便。<a id="a-Ei"></a>以诸菩萨。<a id="a-Ej"></a>同产兄弟。<a id="a-Ek"></a>所见眷属。<a id="a-El"></a>无有损耗。<a id="a-Em"></a>遵修如来十种力行。<a id="a-En"></a>其正意者。<a id="a-Eo"></a>所闻音声。<a id="a-Ep"></a>悉能执持。<a id="a-Eq"></a>普见十方诸佛世界。<a id="a-Er"></a>定意愦乱。<a id="a-Es"></a>其正定者。<a id="a-Et"></a>诸菩萨等。<a id="a-Eu"></a>不可思议。<a id="a-Ev"></a>以为脱门。<a id="a-Ew"></a>聪明之故。<a id="a-Ex"></a>以一定意。<a id="a-Ey"></a>遍无数定。<a id="a-Ez"></a>本定正受。<a id="a-F0"></a>定未曾舍。<a id="a-F1"></a>为菩萨路。<a id="a-F2"></a>离于欲界危害之迹。<a id="a-F3"></a>所讲说法。<a id="a-F4"></a>口所宣讲。<a id="a-F5"></a>一切无碍。<a id="a-F6"></a>说所思念。<a id="a-F7"></a>众想之着。<a id="a-F8"></a>开化众生。<a id="a-F9"></a>入一切智。<a id="a-FA"></a>舍于希望。<a id="a-FB"></a>舍众贪爱。<a id="a-FC"></a>常欲思见一切如来。<a id="a-FD"></a>以欢悦心。<a id="a-FE"></a>未曾懈废。<a id="a-FF"></a>舍于世俗苦乐之业。<a id="a-FG"></a>显示菩萨贤圣度世。<a id="a-FH"></a>永安道慧。<a id="a-FI"></a>修解无常。<a id="a-FJ"></a>无色定意。<a id="a-FK"></a>生于欲界及在色界。<a id="a-FL"></a>初不动移。<a id="a-FM"></a>以度一切诸想所遭。<a id="a-FN"></a>音声正受。<a id="a-FO"></a>其菩萨行。<a id="a-FP"></a>不以为劳。<a id="a-FQ"></a>若能思惟如来十力。<a id="a-FR"></a>佛子发遣。<a id="a-FS"></a>为菩萨路。<a id="a-FT"></a>常能晓了有处无处。<a id="a-FU"></a>限与无限。<a id="a-FV"></a>见诸众生过去当来现在报应罪福所趣。<a id="a-FW"></a>知于一切神识诸根。<a id="a-FX"></a>了了分别。<a id="a-FY"></a>察其心本。<a id="a-FZ"></a>而为说法。<a id="a-Fa"></a>别若干种不可计数身体各异。<a id="a-Fb"></a>如是上愿。<a id="a-Fc"></a>志在中间。<a id="a-Fd"></a>又或下志。<a id="a-Fe"></a>识其无际。<a id="a-Ff"></a>为班宣法。<a id="a-Fg"></a>一切刹土。<a id="a-Fh"></a>诸有众生。<a id="a-Fi"></a>三世所在。<a id="a-Fj"></a>无央数劫。<a id="a-Fk"></a>诸菩萨身。<a id="a-Fl"></a>悉遍其中。<a id="a-Fm"></a>如来至真。<a id="a-Fn"></a>现无想念。<a id="a-Fo"></a>而不违舍诸菩萨行。<a id="a-Fp"></a>诸禅定意。<a id="a-Fq"></a>一心正受。<a id="a-Fr"></a>尘劳嗔恚。<a id="a-Fs"></a>观察进退。<a id="a-Ft"></a>知所因生。<a id="a-Fu"></a>住菩萨门。<a id="a-Fv"></a>睹诸黎庶。<a id="a-Fw"></a>死生所趣。<a id="a-Fx"></a>为说本末。<a id="a-Fy"></a>知于三世众想诸念。<a id="a-Fz"></a>入于一世。<a id="a-G0"></a>了诸群萌。<a id="a-G1"></a>尘劳挂碍。<a id="a-G2"></a>志性结解。<a id="a-G3"></a>悉令尽索。<a id="a-G4"></a>不舍菩萨所兴显行。<a id="a-G5"></a>是为十路。<a id="a-G6"></a>菩萨住此。<a id="a-G7"></a>悉逮无上如来权道菩萨行路无量。<a id="a-G8"></a>道至无限。<a id="a-G9"></a>行道无数净不可计。<a id="a-GA"></a>所以者何。<a id="a-GB"></a>菩萨行道无量有十事。<a id="a-GC"></a>何谓为十。<a id="a-GD"></a>察于虚空不可计矣。<a id="a-GE"></a>法界中间。<a id="a-GF"></a>向玄之有玄。<a id="a-GG"></a>悉无量矣。<a id="a-GH"></a>众生之种甚多故不可尽。<a id="a-GI"></a>世界无际故曰无限。<a id="a-GJ"></a>诸恶思想亦复无底。<a id="a-GK"></a>一切民庶言辞亦无底元。<a id="a-GL"></a>如来之身无能计校。<a id="a-GM"></a>诸佛所演音声言教亦莫能尽。<a id="a-GN"></a>如来道力无能穷者。<a id="a-GO"></a>一切智明慧达圣元亦无能极。<a id="a-GP"></a>是为菩萨路十无量。<a id="a-GQ"></a>所以者何。<a id="a-GR"></a>如虚空无量。<a id="a-GS"></a>修道无量。<a id="a-GT"></a>亦当如之。<a id="a-GU"></a>如法界玄之有玄。<a id="a-GV"></a>奉合道义无量亦如。<a id="a-GW"></a>如众生界甚多无尽。<a id="a-GX"></a>菩萨奉道无尽亦如。<a id="a-GY"></a>若其世界无有边际。<a id="a-GZ"></a>进道亦如。<a id="a-Ga"></a>若众恶思想不可计说。<a id="a-Gb"></a>顺道化人。<a id="a-Gc"></a>亦若兹矣。<a id="a-Gd"></a>如民庶辞无有崖际。<a id="a-Ge"></a>其合道如。<a id="a-Gf"></a>若如来行无能计校。<a id="a-Gg"></a>一切群黎无有二国。<a id="a-Gh"></a>所念悉周。<a id="a-Gi"></a>道行亦如。<a id="a-Gj"></a>若佛音声言教莫能尽者。<a id="a-Gk"></a>修道亦如。<a id="a-Gl"></a>以一言训。<a id="a-Gm"></a>普告一切。<a id="a-Gn"></a>法界人种。<a id="a-Go"></a>若如来力。<a id="a-Gp"></a>无能穷者。<a id="a-Gq"></a>进如来力。<a id="a-Gr"></a>修道亦然。<a id="a-Gs"></a>如一切智不可计者。<a id="a-Gt"></a>菩萨积德修道亦然。<a id="a-Gu"></a>是为菩萨行路无量也菩萨行路有十事。<a id="a-Gv"></a>何谓为十。<a id="a-Gw"></a>无行不行。<a id="a-Gx"></a>应与不应。<a id="a-Gy"></a>其身口心。<a id="a-Gz"></a>无所至凑。<a id="a-H0"></a>无举无下。<a id="a-H1"></a>其慧本净。<a id="a-H2"></a>故使其然。<a id="a-H3"></a>无奉不奉。<a id="a-H4"></a>修与不修。<a id="a-H5"></a>入于自然犹如幻梦。<a id="a-H6"></a>影响芭蕉电现野马。<a id="a-H7"></a>水中之月。<a id="a-H8"></a>皆解此已无一倚求。<a id="a-H9"></a>达知三界空无相愿。<a id="a-HA"></a>悉无处所。<a id="a-HB"></a>因其想见。<a id="a-HC"></a>而有三处。<a id="a-HD"></a>积斯功德。<a id="a-HE"></a>不荒其行。<a id="a-HF"></a>心无所有。<a id="a-HG"></a>而不可见。<a id="a-HH"></a>无言无教。<a id="a-HI"></a>离于诸法。<a id="a-HJ"></a>众所游居。<a id="a-HK"></a>奉修法界。<a id="a-HL"></a>无所破坏。<a id="a-HM"></a>能知观察入一切法。<a id="a-HN"></a>不失如来真谛本际。<a id="a-HO"></a>斯真谛者。<a id="a-HP"></a>则以普周虚空之际。<a id="a-HQ"></a>入菩萨慧诸行力业。<a id="a-HR"></a>未曾懈惓如来十力。<a id="a-HS"></a>四无所畏。<a id="a-HT"></a>一切智藏。<a id="a-HU"></a>察诸平等。<a id="a-HV"></a>观一切法。<a id="a-HW"></a>不怀沉吟。<a id="a-HX"></a>是为十事菩萨行道。</p>
  <p id="aHY">菩萨有十行道严净何谓为十。<a id="a-HZ"></a>佛子。<a id="a-Ha"></a>菩萨在于欲界。<a id="a-Hb"></a>而不动移。<a id="a-Hc"></a>忽在色界。<a id="a-Hd"></a>在其像行。<a id="a-He"></a>一心脱门。<a id="a-Hf"></a>定意正受。<a id="a-Hg"></a>其所生处。<a id="a-Hh"></a>无有放逸。<a id="a-Hi"></a>是一净路。<a id="a-Hj"></a>又复佛子菩萨目见声闻之乘。<a id="a-Hk"></a>以慧度之。<a id="a-Hl"></a>不堕彼路。<a id="a-Hm"></a>是二净路。<a id="a-Hn"></a>又复佛子。<a id="a-Ho"></a>菩萨观知缘觉之乘。<a id="a-Hp"></a>晓了随时。<a id="a-Hq"></a>兴大悲哀。<a id="a-Hr"></a>逮诸力愿。<a id="a-Hs"></a>而不懈废。<a id="a-Ht"></a>是三净路。<a id="a-Hu"></a>又复佛子。<a id="a-Hv"></a>菩萨大士。<a id="a-Hw"></a>与大群从。<a id="a-Hx"></a>眷属围绕。<a id="a-Hy"></a>诸天人民。<a id="a-Hz"></a>清净端政。<a id="a-I0"></a>鼓百千乐。<a id="a-I1"></a>诸玉女琴瑟。<a id="a-I2"></a>亦不可计。<a id="a-I3"></a>其音清和。<a id="a-I4"></a>参驾大车。<a id="a-I5"></a>菩萨在中。<a id="a-I6"></a>禅定脱门。<a id="a-I7"></a>三昧正受。<a id="a-I8"></a>如道无违。<a id="a-I9"></a>是四净路。<a id="a-IA"></a>又复佛子。<a id="a-IB"></a>菩萨在于一切众生。<a id="a-IC"></a>歌舞调戏。<a id="a-ID"></a>随众所为。<a id="a-IE"></a>示与俱同。<a id="a-IF"></a>常如一心。<a id="a-IG"></a>菩萨定意。<a id="a-IH"></a>初未曾乱是五净路。<a id="a-II"></a>又复佛子。<a id="a-IJ"></a>菩萨已度于世俗法。<a id="a-IK"></a>而于诸业。<a id="a-IL"></a>悉无所著。<a id="a-IM"></a>不舍度道。<a id="a-IN"></a>救摄众生。<a id="a-IO"></a>是六净路。<a id="a-IP"></a>又复佛子。<a id="a-IQ"></a>菩萨住道。<a id="a-IR"></a>为显圣慧。<a id="a-IS"></a>以入正道。<a id="a-IT"></a>越诸邪见。<a id="a-IU"></a>在于邪径。<a id="a-IV"></a>训诲众生。<a id="a-IW"></a>使得勉济。<a id="a-IX"></a>不与邪径而俱同尘。<a id="a-IY"></a>是七净路。<a id="a-IZ"></a>又复佛子。<a id="a-Ia"></a>菩萨大士。<a id="a-Ib"></a>其身口意。<a id="a-Ic"></a>无有缺漏。<a id="a-Id"></a>亦不护戒。<a id="a-Ie"></a>将养如来清净之禁。<a id="a-If"></a>为诸凡夫愚騃之党。<a id="a-Ig"></a>显清净行。<a id="a-Ih"></a>教恶戒者。<a id="a-Ii"></a>使普具足一切净福。<a id="a-Ij"></a>菩萨所由。<a id="a-Ik"></a>皆除地狱。<a id="a-Il"></a>饿鬼畜生。<a id="a-Im"></a>致三善路。<a id="a-In"></a>现在不闲。<a id="a-Io"></a>生于众难贫匮之处。<a id="a-Ip"></a>而到所在。<a id="a-Iq"></a>勉济众生。<a id="a-Ir"></a>虽游其中。<a id="a-Is"></a>不与合同。<a id="a-It"></a>是八净路。<a id="a-Iu"></a>又复佛子。<a id="a-Iv"></a>菩萨所为。<a id="a-Iw"></a>不倾仰人。<a id="a-Ix"></a>而于佛法。<a id="a-Iy"></a>逮无碍辩。<a id="a-Iz"></a>普观诸佛逮法慧光。<a id="a-J0"></a>诸如来等。<a id="a-J1"></a>下无形种。<a id="a-J2"></a>一切诸佛。<a id="a-J3"></a>皆一法身。<a id="a-J4"></a>诸佛导利。<a id="a-J5"></a>为一切故。<a id="a-J6"></a>遍照法门。<a id="a-J7"></a>等住诸乘。<a id="a-J8"></a>诸佛游居。<a id="a-J9"></a>悉在目前。<a id="a-JA"></a>一切黎庶。<a id="a-JB"></a>佥无堪任。<a id="a-JC"></a>众生面手。<a id="a-JD"></a>悉见形呰。<a id="a-JE"></a>至未曾有悉为普等。<a id="a-JF"></a>其所求法。<a id="a-JG"></a>未曾忘失。<a id="a-JH"></a>其所现师。<a id="a-JI"></a>为从何受。<a id="a-JJ"></a>悉恭敬之。<a id="a-JK"></a>咸起迎逆。<a id="a-JL"></a>因怪而生。<a id="a-JM"></a>缘其受之。<a id="a-JN"></a>彼修行法。<a id="a-JO"></a>在于众生。<a id="a-JP"></a>所以者何。<a id="a-JQ"></a>善权方便。<a id="a-JR"></a>菩萨所行。<a id="a-JS"></a>开士真谛。<a id="a-JT"></a>住于道业。<a id="a-JU"></a>辄以方便。<a id="a-JV"></a>趣使众生。<a id="a-JW"></a>得随律教。<a id="a-JX"></a>显现权道。<a id="a-JY"></a>各使得所。<a id="a-JZ"></a>是九净路。<a id="a-Ja"></a>又复佛子。<a id="a-Jb"></a>菩萨合集众德之本。<a id="a-Jc"></a>逮得菩萨最上妙法。<a id="a-Jd"></a>普具如来阿惟颜行。<a id="a-Je"></a>一切法尊所度无极系着无量离垢法冠。<a id="a-Jf"></a>正缯为带。<a id="a-Jg"></a>十方世界。<a id="a-Jh"></a>现无央数诸如来身。<a id="a-Ji"></a>转无耗损。<a id="a-Jj"></a>建立法轮。<a id="a-Jk"></a>其身尽遍一切佛土。<a id="a-Jl"></a>游于诸法。<a id="a-Jm"></a>独步三界。<a id="a-Jn"></a>度于彼岸。<a id="a-Jo"></a>逮诸菩萨。<a id="a-Jp"></a>皆得自在。<a id="a-Jq"></a>生十方国。<a id="a-Jr"></a>过去当来现在诸佛。<a id="a-Js"></a>所可示现。<a id="a-Jt"></a>教化众生。<a id="a-Ju"></a>皆一佛界。<a id="a-Jv"></a>亦不违失诸菩萨行。<a id="a-Jw"></a>不迷道慧。<a id="a-Jx"></a>不违开士德原之本而退还也。<a id="a-Jy"></a>履菩萨迹而不回还。<a id="a-Jz"></a>在大士行而不懈废。<a id="a-K0"></a>亦复不断正士启受。<a id="a-K1"></a>亦复不舍善权方便。<a id="a-K2"></a>不废圣业。<a id="a-K3"></a>不违菩萨所行势力。<a id="a-K4"></a>不以危害加于他余。<a id="a-K5"></a>不远圣士所建正行。<a id="a-K6"></a>所以者何。<a id="a-K7"></a>若斯菩萨。<a id="a-K8"></a>速得无上正真之道。<a id="a-K9"></a>如是菩萨。<a id="a-KA"></a>行无所著。<a id="a-KB"></a>观一切智。<a id="a-KC"></a>明如来体像而无形貌。<a id="a-KD"></a>是为十净路。<a id="a-KE"></a>菩萨住此。<a id="a-KF"></a>疾成如来无上大道。</p>
  <p id="aKG">佛子菩萨。<a id="a-KH"></a>有十奉行。<a id="a-KI"></a>何谓为十。<a id="a-KJ"></a>修于禁戒大愿殊特。<a id="a-KK"></a>渐备具足。<a id="a-KL"></a>为精进行。<a id="a-KM"></a>怀来一切诸道品义。<a id="a-KN"></a>而不回还。<a id="a-KO"></a>遵神通行。<a id="a-KP"></a>从众人志。<a id="a-KQ"></a>各令欢悦。<a id="a-KR"></a>修神足行。<a id="a-KS"></a>普入十方诸佛国土。<a id="a-KT"></a>合为一刹。<a id="a-KU"></a>而无动者。<a id="a-KV"></a>志奉清和。<a id="a-KW"></a>得入殊妙。<a id="a-KX"></a>誓愿坚固。<a id="a-KY"></a>一切所作靡不成办。<a id="a-KZ"></a>若受伏胜。<a id="a-Ka"></a>不越一切众尊师命。<a id="a-Kb"></a>求闻经典。<a id="a-Kc"></a>行无厌倦。<a id="a-Kd"></a>奉修诸佛所班宣法。<a id="a-Ke"></a>不以为劳。<a id="a-Kf"></a>崇法圣性。<a id="a-Kg"></a>游于一切众会道场。<a id="a-Kh"></a>勇无怯弱。<a id="a-Ki"></a>就于无极大行清净。<a id="a-Kj"></a>解知一切。<a id="a-Kk"></a>咸无所生。<a id="a-Kl"></a>是为十行。<a id="a-Km"></a>菩萨住斯。<a id="a-Kn"></a>普游十方一切佛土。<a id="a-Ko"></a>无所挂碍。</p>
  <p id="aKp">菩萨有十事手。<a id="a-Kq"></a>何谓为十。<a id="a-Kr"></a>谓笃信手信如来教一志信乐不可穷极。<a id="a-Ks"></a>以手供养诸佛正觉。<a id="a-Kt"></a>积累大德增益无倦。<a id="a-Ku"></a>为放舍手一切诸求皆令得悦充满所愿叹善哉言。<a id="a-Kv"></a>先问讯手。<a id="a-Kw"></a>伸其右掌。<a id="a-Kx"></a>博闻善手断除一切犹豫结网三界寂然。<a id="a-Ky"></a>大游出手爱欲无常。<a id="a-Kz"></a>当以大手化众生界授所施与。<a id="a-L0"></a>住安地手。<a id="a-L1"></a>觉了四流度无极臂总摄内藏奉平等行为无师法。<a id="a-L2"></a>悉化众生无起害心。<a id="a-L3"></a>讲说经典明知世俗及度世法手。<a id="a-L4"></a>能除身心诸有灾疾。<a id="a-L5"></a>智慧宝手消灭尘劳现无量法光明之耀。<a id="a-L6"></a>是为菩萨十事手也。<a id="a-L7"></a>以此道手弘覆一切。</p>
  <p id="aL8">菩萨腹有十事。<a id="a-L9"></a>何谓为十。<a id="a-LA"></a>谓志性腹。<a id="a-LB"></a>所念清和。<a id="a-LC"></a>质直之藏。<a id="a-LD"></a>而无谀谄。<a id="a-LE"></a>不思伪饰。<a id="a-LF"></a>悉无所受。<a id="a-LG"></a>无因缘界。<a id="a-LH"></a>不乐一切诸所有业。<a id="a-LI"></a>去诸尘劳。<a id="a-LJ"></a>以慧为胎。<a id="a-LK"></a>其心清净。<a id="a-LL"></a>而无瑕秽。<a id="a-LM"></a>观断诸食。<a id="a-LN"></a>思真谛法。<a id="a-LO"></a>察万物无。<a id="a-LP"></a>晓了十二因缘之故。<a id="a-LQ"></a>分别一切诸生死业。<a id="a-LR"></a>志性柔软。<a id="a-LS"></a>纯淑之故。<a id="a-LT"></a>除于一切边际邪见。<a id="a-LU"></a>为菩萨腹。<a id="a-LV"></a>普使众生。<a id="a-LW"></a>入佛道藏。<a id="a-LX"></a>是为菩萨十事腹也。</p>
  <p id="aLY">菩萨复有十藏。<a id="a-LZ"></a>何谓为十。<a id="a-La"></a>不断佛教。<a id="a-Lb"></a>住菩萨行。<a id="a-Lc"></a>奉诸佛教。<a id="a-Ld"></a>以无放逸。<a id="a-Le"></a>而得由生。<a id="a-Lf"></a>显炽法训。<a id="a-Lg"></a>为菩萨胎。<a id="a-Lh"></a>住无极慧。<a id="a-Li"></a>现出世间。<a id="a-Lj"></a>遵承圣众。<a id="a-Lk"></a>为菩萨胎。<a id="a-Ll"></a>住不退转。<a id="a-Lm"></a>而转法轮。<a id="a-Ln"></a>必从众生。<a id="a-Lo"></a>善法残来。<a id="a-Lp"></a>为菩萨胎。<a id="a-Lq"></a>所住随时。<a id="a-Lr"></a>不失道节。<a id="a-Ls"></a>众生在于不决了处。<a id="a-Lt"></a>究竟开化。<a id="a-Lu"></a>为菩萨胎。<a id="a-Lv"></a>立之报应。<a id="a-Lw"></a>各各使度。<a id="a-Lx"></a>令无断绝。<a id="a-Ly"></a>众生处在。<a id="a-Lz"></a>处邪见地。<a id="a-M0"></a>兴大悲哀。<a id="a-M1"></a>为菩萨胎。<a id="a-M2"></a>兴炽当来无极光明。<a id="a-M3"></a>如来十力。<a id="a-M4"></a>奉修报应。<a id="a-M5"></a>令其具足。<a id="a-M6"></a>为菩萨胎。<a id="a-M7"></a>降伏众魔。<a id="a-M8"></a>德本无双。<a id="a-M9"></a>大无所畏。<a id="a-MA"></a>为师子吼。<a id="a-MB"></a>则菩萨胎。<a id="a-MC"></a>一住立处。<a id="a-MD"></a>欢悦众生。<a id="a-ME"></a>令无余疑。<a id="a-MF"></a>逮得十八诸佛之法。<a id="a-MG"></a>为菩萨胎。<a id="a-MH"></a>皆以圣慧。<a id="a-MI"></a>道利一切。<a id="a-MJ"></a>一切众生十方国土。<a id="a-MK"></a>有诸佛法。<a id="a-ML"></a>劝助佛道。<a id="a-MM"></a>为菩萨胎。<a id="a-MN"></a>生无差特。<a id="a-MO"></a>入于一慧。<a id="a-MP"></a>是为菩萨之十胎矣。</p>
  <p id="aMQ">菩萨心业有十事。<a id="a-MR"></a>何谓为十。<a id="a-MS"></a>所可念业。<a id="a-MT"></a>一切所作。<a id="a-MU"></a>辄得成就。<a id="a-MV"></a>心不怀怯。<a id="a-MW"></a>积累功德。<a id="a-MX"></a>习具相好。<a id="a-MY"></a>愍大行步。<a id="a-MZ"></a>降伏一切诸魔官属。<a id="a-Ma"></a>随时行愍。<a id="a-Mb"></a>消除一切尘劳爱欲。<a id="a-Mc"></a>修不退转。<a id="a-Md"></a>亦不回还弘愍之行。<a id="a-Me"></a>至佛道场。<a id="a-Mf"></a>本净显耀。<a id="a-Mg"></a>心无所至。<a id="a-Mh"></a>了无所倚。<a id="a-Mi"></a>愍入众生。<a id="a-Mj"></a>随其所好。<a id="a-Mk"></a>而开化之。<a id="a-Ml"></a>修大梵行。<a id="a-Mm"></a>入诸佛法。<a id="a-Mn"></a>不乐余道。<a id="a-Mo"></a>救济众生。<a id="a-Mp"></a>空无相愿。<a id="a-Mq"></a>达无所有。<a id="a-Mr"></a>去诸邪见。<a id="a-Ms"></a>不舍三界。<a id="a-Mt"></a>举诸庄严。<a id="a-Mu"></a>为金刚界坚固无坏。<a id="a-Mv"></a>正使一切皆成为魔。<a id="a-Mw"></a>不能动摇。<a id="a-Mx"></a>菩萨一毛。<a id="a-My"></a>所兴德行。<a id="a-Mz"></a>是为十愍菩萨有十事被德铠。<a id="a-N0"></a>何谓为十。<a id="a-N1"></a>被大慈铠。<a id="a-N2"></a>将护民庶。<a id="a-N3"></a>修无极哀。<a id="a-N4"></a>皆忍众苦。<a id="a-N5"></a>志誓愿铠。<a id="a-N6"></a>悉能究畅一切方便。<a id="a-N7"></a>劝助德铠。<a id="a-N8"></a>亲奉诸佛清净之行。<a id="a-N9"></a>兴功德铠。<a id="a-NA"></a>使诸众生。<a id="a-NB"></a>皆蒙其恩。<a id="a-NC"></a>诸度无极。<a id="a-ND"></a>皆度群黎。<a id="a-NE"></a>圣慧之铠。<a id="a-NF"></a>消除一切尘劳爱欲。<a id="a-NG"></a>善权方便。<a id="a-NH"></a>殖众德本。<a id="a-NI"></a>导利普门。<a id="a-NJ"></a>一切智心。<a id="a-NK"></a>安不愦闹。<a id="a-NL"></a>其意无变。<a id="a-NM"></a>一志德铠。<a id="a-NN"></a>心怀法念。<a id="a-NO"></a>而不忽忘是为菩萨十德之铠降伏众魔菩萨杖有十事。<a id="a-NP"></a>何谓为十。<a id="a-NQ"></a>以布施杖害诸悭贪。<a id="a-NR"></a>修禁戒业坏除一切犯众恶事。<a id="a-NS"></a>等劝法杖消去妄想。<a id="a-NT"></a>则以智慧。<a id="a-NU"></a>断截众生尘劳爱欲。<a id="a-NV"></a>以正业杖远离一切不晓活业。<a id="a-NW"></a>以善权杖普自现身淫怒痴乱。<a id="a-NX"></a>菩萨皆以法杖消化众生一切爱欲众瑕秽门。<a id="a-NY"></a>其在生死则以慧力断为秽行而开化之。<a id="a-NZ"></a>讲一法杖破坏一切诸所依倚一切智门。<a id="a-Na"></a>能为消去诸反逆户。<a id="a-Nb"></a>是为菩萨所执十杖。</p>
  <p id="aNc">菩萨头有十事。<a id="a-Nd"></a>何谓为十。<a id="a-Ne"></a>无慢为首。<a id="a-Nf"></a>天上世间莫能见顶。<a id="a-Ng"></a>稽首师长孝顺二亲。<a id="a-Nh"></a>天上世间皆为跪拜。<a id="a-Ni"></a>好上妙首三千大千世界靡不戴仰。<a id="a-Nj"></a>众德之本而为元首。<a id="a-Nk"></a>三界众生咸来归命。<a id="a-Nl"></a>代诸众生负于重担。<a id="a-Nm"></a>为枕之首常得举头周观十方。<a id="a-Nn"></a>不轻他首。<a id="a-No"></a>所作游步与众超异。<a id="a-Np"></a>智度无极首顶有法王。<a id="a-Nq"></a>权方便首普现众生平等之行。<a id="a-Nr"></a>化人民首诱进众生悉使普安。<a id="a-Ns"></a>修诸如来法教之首。<a id="a-Nt"></a>常奉三宝令不断绝。<a id="a-Nu"></a>是为菩萨所有十头。</p>
  <p id="aNv">菩萨眼有十事。<a id="a-Nw"></a>何谓为十。<a id="a-Nx"></a>则以肉眼皆见诸色。<a id="a-Ny"></a>又以天眼普见众生心意所念。<a id="a-Nz"></a>以智慧眼观黎庶根。<a id="a-O0"></a>复以法眼皆见诸法之所归趣。<a id="a-O1"></a>佛正觉眼悉见如来诸十种力。<a id="a-O2"></a>以圣慧眼见除一切诸非法事。<a id="a-O3"></a>以光明眼演佛威耀普有所照。<a id="a-O4"></a>以导利眼捐弃一切贡高自大。<a id="a-O5"></a>以无为眼所睹无碍。<a id="a-O6"></a>一切智眼。<a id="a-O7"></a>普见十方一切法门。<a id="a-O8"></a>是为菩萨十事眼也。</p>
  <p id="aO9">菩萨耳有十事。<a id="a-OA"></a>何谓为十。<a id="a-OB"></a>闻嗟叹德断诸结着。<a id="a-OC"></a>若闻谤毁除诸所受。<a id="a-OD"></a>若闻声闻缘觉之事。<a id="a-OE"></a>不以喜悦亦不志求。<a id="a-OF"></a>若闻嗟叹菩萨之行欢悦无量。<a id="a-OG"></a>闭塞地狱饿鬼畜生假使生贫八难厄者。<a id="a-OH"></a>为兴大哀。<a id="a-OI"></a>闻生天上人中安处。<a id="a-OJ"></a>知皆无常志慕大道。<a id="a-OK"></a>若闻咨嗟诸佛功勋。<a id="a-OL"></a>益加精进具足此业。<a id="a-OM"></a>若复得闻诸度无极及与四恩菩萨法藏一切精修。<a id="a-ON"></a>皆能通达备悉是事。<a id="a-OO"></a>佛子。<a id="a-OP"></a>当知诸菩萨众。<a id="a-OQ"></a>十方世界诸佛所宣义理之业。<a id="a-OR"></a>诸开士等。<a id="a-OS"></a>皆悉闻之。<a id="a-OT"></a>诸所可听。<a id="a-OU"></a>解无所有。<a id="a-OV"></a>又其菩萨。<a id="a-OW"></a>耳所闻法。<a id="a-OX"></a>悉等一定。<a id="a-OY"></a>从初发意。<a id="a-OZ"></a>至于道场。<a id="a-Oa"></a>坐佛树下。<a id="a-Ob"></a>得成为佛。<a id="a-Oc"></a>开化众生。<a id="a-Od"></a>未曾懈废。<a id="a-Oe"></a>是为菩萨十事耳也。</p>
  <p id="aOf">菩萨鼻有十事。<a id="a-Og"></a>何谓为十。<a id="a-Oh"></a>若遇美香不以识乐。<a id="a-Oi"></a>若遭臭秽不以患厌。<a id="a-Oj"></a>等察香臭不以殊特。<a id="a-Ok"></a>观诸香臭悉无所有。<a id="a-Ol"></a>衣服卧具。<a id="a-Om"></a>礼节香臭。<a id="a-On"></a>淫怒痴事。<a id="a-Oo"></a>皆以等心。<a id="a-Op"></a>入此众生。<a id="a-Oq"></a>其诸大藏。<a id="a-Or"></a>树木众香。<a id="a-Os"></a>咸悉观之。<a id="a-Ot"></a>知无有香。<a id="a-Ou"></a>下无择狱。<a id="a-Ov"></a>尽于上界三十三天。<a id="a-Ow"></a>其中所有一切名香。<a id="a-Ox"></a>佥无所著。<a id="a-Oy"></a>悉说本末。<a id="a-Oz"></a>得听声闻戒禁博闻。<a id="a-P0"></a>布施智慧道法之香。<a id="a-P1"></a>慕一切智。<a id="a-P2"></a>心未曾变。<a id="a-P3"></a>假使得蒙诸菩萨行。<a id="a-P4"></a>则以修智如来等地。<a id="a-P5"></a>若具如来境界慧香。<a id="a-P6"></a>不断菩萨上妙道行。<a id="a-P7"></a>是为菩萨十清净香菩萨舌有十事。<a id="a-P8"></a>何谓为十。<a id="a-P9"></a>口演无尽众生之行。<a id="a-PA"></a>班宣无量诸经典教。<a id="a-PB"></a>咨嗟无限诸佛功勋。<a id="a-PC"></a>歌叹无穷灭度辩才。<a id="a-PD"></a>颂说无际大乘之业。<a id="a-PE"></a>其口言辞。<a id="a-PF"></a>遍十方空。<a id="a-PG"></a>其大光明。<a id="a-PH"></a>照诸佛土。<a id="a-PI"></a>口所说言皆使众生。<a id="a-PJ"></a>各各得解。<a id="a-PK"></a>其辞与同口所宣者。<a id="a-PL"></a>十方诸佛。<a id="a-PM"></a>咸共叹之。<a id="a-PN"></a>一切众魔。<a id="a-PO"></a>及外仇敌。<a id="a-PP"></a>尘劳生死。<a id="a-PQ"></a>悉自然除。<a id="a-PR"></a>至寂无为。<a id="a-PS"></a>是为菩萨。<a id="a-PT"></a>所说口舌。</p>
  <p id="aPU">菩萨躯有十事。<a id="a-PV"></a>何谓为十。<a id="a-PW"></a>谓受人身。<a id="a-PX"></a>则以人言而开化之。<a id="a-PY"></a>亦复训导诸非人形。<a id="a-PZ"></a>地狱饿鬼畜生。<a id="a-Pa"></a>令随律教。<a id="a-Pb"></a>生在天身。<a id="a-Pc"></a>又复教授诸天人像欲行天人及无色天。<a id="a-Pd"></a>有在学者则以学地。<a id="a-Pe"></a>而诱进之。<a id="a-Pf"></a>向无学身。<a id="a-Pg"></a>为现罗汉无所著事。<a id="a-Ph"></a>在缘觉躯为导缘觉所当奉律。<a id="a-Pi"></a>在菩萨形则为显示大乘之业。<a id="a-Pj"></a>如来至真。<a id="a-Pk"></a>其慧无限。<a id="a-Pl"></a>随时说现。<a id="a-Pm"></a>见诸自大。<a id="a-Pn"></a>以权方便。<a id="a-Po"></a>而发起之。<a id="a-Pp"></a>法身无漏。<a id="a-Pq"></a>悉无所有。<a id="a-Pr"></a>普现诸身。<a id="a-Ps"></a>是为菩萨十身菩萨有十意行。<a id="a-Pt"></a>何谓为十。<a id="a-Pu"></a>念于本宿命一切所行。<a id="a-Pv"></a>众德之本。<a id="a-Pw"></a>建立其意。<a id="a-Px"></a>常奉要义。<a id="a-Py"></a>心所入者常志佛道。<a id="a-Pz"></a>极至原际。<a id="a-Q0"></a>愍众生身。<a id="a-Q1"></a>念无烦扰断众尘劳其意显曜。<a id="a-Q2"></a>不与客尘而俱合同。<a id="a-Q3"></a>念择善行。<a id="a-Q4"></a>察之随时。<a id="a-Q5"></a>而无所犯。<a id="a-Q6"></a>谛观罪福。<a id="a-Q7"></a>不造殃衅。<a id="a-Q8"></a>思诸德根。<a id="a-Q9"></a>诸根寂定。<a id="a-QA"></a>制不放逸。<a id="a-QB"></a>其志澹泊。<a id="a-QC"></a>求佛定意。<a id="a-QD"></a>是为菩萨十意之行菩萨行步有十事。<a id="a-QE"></a>何谓为十。<a id="a-QF"></a>好诣法会。<a id="a-QG"></a>听受经义所诣无声。<a id="a-QH"></a>亦无阴蔽。<a id="a-QI"></a>不怀淫怒愚痴恐惧。<a id="a-QJ"></a>心常专惟。<a id="a-QK"></a>有讲法者。<a id="a-QL"></a>皆为众生。<a id="a-QM"></a>至于欲界。<a id="a-QN"></a>开化黎庶。<a id="a-QO"></a>若至色界及无色界。<a id="a-QP"></a>以像定意。<a id="a-QQ"></a>寻便回还。<a id="a-QR"></a>普现五道。<a id="a-QS"></a>训诲群黎。<a id="a-QT"></a>以神通慧。<a id="a-QU"></a>遍诸佛土。<a id="a-QV"></a>见诸如来。<a id="a-QW"></a>稽首问讯。<a id="a-QX"></a>所可游步。<a id="a-QY"></a>悉为法施。<a id="a-QZ"></a>由是之故。<a id="a-Qa"></a>得大智慧。<a id="a-Qb"></a>现入泥洹。<a id="a-Qc"></a>不断生死。<a id="a-Qd"></a>周旋所度。<a id="a-Qe"></a>具诸佛法。<a id="a-Qf"></a>未曾休废诸菩萨行。<a id="a-Qg"></a>是为菩萨十事游行。<a id="a-Qh"></a>菩萨住此。<a id="a-Qi"></a>无游不游。<a id="a-Qj"></a>因斯普至诸如来行。<a id="a-Qk"></a>独出十方。</p>
  <p id="aQl">菩萨有十处。<a id="a-Qm"></a>何谓为十。<a id="a-Qn"></a>处菩萨心。<a id="a-Qo"></a>未曾忘之。<a id="a-Qp"></a>住度无极所可修业。<a id="a-Qq"></a>不以饱满。<a id="a-Qr"></a>聚集法众。<a id="a-Qs"></a>通达智慧。<a id="a-Qt"></a>止于闲居。<a id="a-Qu"></a>致大禅定。<a id="a-Qv"></a>顺一切智。<a id="a-Qw"></a>德知止足。<a id="a-Qx"></a>贤圣寂静。<a id="a-Qy"></a>住无众想。<a id="a-Qz"></a>亦无希望。<a id="a-R0"></a>奉行法处。<a id="a-R1"></a>不远正义。<a id="a-R2"></a>礼归如来。<a id="a-R3"></a>则能具足。<a id="a-R4"></a>诸佛正觉。<a id="a-R5"></a>威仪礼节。<a id="a-R6"></a>出神通处。<a id="a-R7"></a>备悉大慧。<a id="a-R8"></a>逮法忍者。<a id="a-R9"></a>满所授慧。<a id="a-RA"></a>坐道场处。<a id="a-RB"></a>至力无畏。<a id="a-RC"></a>充满一切诸佛之法。<a id="a-RD"></a>是为菩萨十处。</p>
  <p id="aRE">菩萨有十坐。<a id="a-RF"></a>何谓为十。<a id="a-RG"></a>其福得至转轮王座修于十德。<a id="a-RH"></a>不失天上。<a id="a-RI"></a>世间人处得四天王。<a id="a-RJ"></a>以佛尊法。<a id="a-RK"></a>授诸天下。<a id="a-RL"></a>逮为天帝。<a id="a-RM"></a>超越众庶。<a id="a-RN"></a>梵天自在。<a id="a-RO"></a>欲摄他心。<a id="a-RP"></a>亦得由己。<a id="a-RQ"></a>致师子座。<a id="a-RR"></a>兴显法众。<a id="a-RS"></a>得正法座。<a id="a-RT"></a>逮成总持力。<a id="a-RU"></a>普照一切。<a id="a-RV"></a>其志坚强。<a id="a-RW"></a>所建正愿。<a id="a-RX"></a>靡不周遍。<a id="a-RY"></a>通达十方。<a id="a-RZ"></a>以大慈座。<a id="a-Ra"></a>嗔恚怀结。<a id="a-Rb"></a>令得悦颜。<a id="a-Rc"></a>以大哀座。<a id="a-Rd"></a>忍诸苦恼。<a id="a-Re"></a>不以为患。<a id="a-Rf"></a>坐金刚座。<a id="a-Rg"></a>降伏众魔诸外怨敌。<a id="a-Rh"></a>是为十座。</p>
  <p id="aRi">菩萨卧寐有十事。<a id="a-Rj"></a>何谓为十。<a id="a-Rk"></a>谓止寂然。<a id="a-Rl"></a>身心澹泊。<a id="a-Rm"></a>宿于独处。<a id="a-Rn"></a>思惟顺义。<a id="a-Ro"></a>不失其时。<a id="a-Rp"></a>顿于正定。<a id="a-Rq"></a>身心静默。<a id="a-Rr"></a>处于梵天。<a id="a-Rs"></a>能悦己彼。<a id="a-Rt"></a>善修其业。<a id="a-Ru"></a>然于后世。<a id="a-Rv"></a>不怀恼热。<a id="a-Rw"></a>志平等行。<a id="a-Rx"></a>不怀嗔恚。<a id="a-Ry"></a>住于道行。<a id="a-Rz"></a>解达善友。<a id="a-S0"></a>善微妙居。<a id="a-S1"></a>劝助德本。<a id="a-S2"></a>皆得一切义理之源。<a id="a-S3"></a>悉能究竟。<a id="a-S4"></a>成就道教。<a id="a-S5"></a>不利财业。<a id="a-S6"></a>乃是往宿。<a id="a-S7"></a>所修德行。<a id="a-S8"></a>是为菩萨十事卧寐。</p>
  <p id="aS9">菩萨室有十事。<a id="a-SA"></a>何谓为十。<a id="a-SB"></a>无极慈室。<a id="a-SC"></a>等心众生。<a id="a-SD"></a>以大哀行不轻未学。<a id="a-SE"></a>以大喜行除诸不欢。<a id="a-SF"></a>和颜悦色。<a id="a-SG"></a>行大护处。<a id="a-SH"></a>等于有为。<a id="a-SI"></a>及无所有。<a id="a-SJ"></a>诸度无极。<a id="a-SK"></a>道心为首。<a id="a-SL"></a>具足空行。<a id="a-SM"></a>晓了随时。<a id="a-SN"></a>为无相行。<a id="a-SO"></a>不住寂灭。<a id="a-SP"></a>为无愿行。<a id="a-SQ"></a>所生至诚。<a id="a-SR"></a>意安详行。<a id="a-SS"></a>备悉忍辱。<a id="a-ST"></a>等诸法行。<a id="a-SU"></a>逮得受决。<a id="a-SV"></a>是为菩萨十事室也。</p>
  <p id="aSW">菩萨游居有十事。<a id="a-SX"></a>何谓为十。<a id="a-SY"></a>其意游居。<a id="a-SZ"></a>具四意止。<a id="a-Sa"></a>所行游居。<a id="a-Sb"></a>了法所趣。<a id="a-Sc"></a>其意所在。<a id="a-Sd"></a>唯乐诸佛。<a id="a-Se"></a>诸度无极。<a id="a-Sf"></a>备一切智。<a id="a-Sg"></a>修四恩行。<a id="a-Sh"></a>开化众生。<a id="a-Si"></a>游在生死。<a id="a-Sj"></a>兴于德本。<a id="a-Sk"></a>集众黎庶。<a id="a-Sl"></a>不习诸闹。<a id="a-Sm"></a>随其所乐。<a id="a-Sn"></a>而度脱之。<a id="a-So"></a>显神通行。<a id="a-Sp"></a>开悟众生。<a id="a-Sq"></a>解殊特根。<a id="a-Sr"></a>善权方便。<a id="a-Ss"></a>智度无极。<a id="a-St"></a>为众说法。<a id="a-Su"></a>游至道场。<a id="a-Sv"></a>达诸通慧。<a id="a-Sw"></a>备菩萨行。<a id="a-Sx"></a>行不断绝。<a id="a-Sy"></a>是为菩萨十事游居。</p>
  <p id="aSz">说是语时。<a id="a-T0"></a>三千大千世界。<a id="a-T1"></a>为大震动。<a id="a-T2"></a>十方菩萨。<a id="a-T3"></a>皆来赞咏。<a id="a-T4"></a>戴诸天华。<a id="a-T5"></a>如须弥山皆散佛上。<a id="a-T6"></a>莫不欢然。<a id="a-T7"></a>诸天龙神。<a id="a-T8"></a>悉来奉敬。<a id="a-T9"></a>箜篌乐器。<a id="a-TA"></a>不鼓自鸣。<a id="a-TB"></a>妇女珠环。<a id="a-TC"></a>皆自作声。<a id="a-TD"></a>飞鸟禽兽。<a id="a-TE"></a>皆共[革*鳥][革*鳥]。<a id="a-TF"></a>盲者得视。<a id="a-TG"></a>聋者得听。<a id="a-TH"></a>跛者行走瘘者得平。<a id="a-TI"></a>屈者申舒。<a id="a-TJ"></a>狂者得正。<a id="a-TK"></a>尪者强健。<a id="a-TL"></a>疾者瘳除。<a id="a-TM"></a>众会咸踊。<a id="a-TN"></a>深自欣庆宿命禄厚致此光明。<a id="a-TO"></a>无央数人得无从生发大道意。<a id="a-TP"></a>功德皆成。</p>
 </body>
</html>