<!doctype html>
<html id="z3IBTXQJE" data-ver="1352">
 <head>
  <meta charset="utf-8">
  <meta author="昙摩流支">
  <meta library="龙藏">
  <meta catalog="大乘华严部">
  <meta period="元魏">
 </head>
 <body>
  <h1 id="a1">信力入印法门经卷第四</h1>
  <p id="a2">尔时文殊师利法王子。<a id="a-3"></a>知如来说法竟。<a id="a-4"></a>而问普贤菩萨摩诃萨言。<a id="a-5"></a>佛子。<a id="a-6"></a>云何诸佛如来无障碍智。<a id="a-7"></a>云何诸佛如来教化众生力。<a id="a-8"></a>云何诸佛如来自然智普门现前。<a id="a-9"></a>云何诸佛如来不可思议智清净佛国土。<a id="a-A"></a>云何诸佛如来无边之身一切遍见。<a id="a-B"></a>云何诸佛如来不可思议境界。<a id="a-C"></a>云何诸佛如来无差别无依止智。<a id="a-D"></a>云何诸佛如来无障碍身。<a id="a-E"></a>尔时普贤菩萨摩诃萨。<a id="a-F"></a>语文殊师利法王子言。<a id="a-G"></a>文殊师利。<a id="a-H"></a>此法门难见难知。<a id="a-I"></a>非觉境界无觉境界难可得信。<a id="a-J"></a>文殊师利。<a id="a-K"></a>若有人信此法门。<a id="a-L"></a>当知彼人。<a id="a-M"></a>已曾供养无量无边百千万亿那由他佛。<a id="a-N"></a>文殊师利。<a id="a-O"></a>我为一切生盲众生。<a id="a-P"></a>说此法门作照明灯。</p>
  <p id="aQ">文殊师利法王子言。<a id="a-R"></a>如是如是。<a id="a-S"></a>佛子。<a id="a-T"></a>彼诸众生。<a id="a-U"></a>已曾修集无量无边功德智慧。<a id="a-V"></a>是故我为彼众生问。<a id="a-W"></a>彼诸众生多有无量阿僧祇业。<a id="a-X"></a>应入地狱饿鬼畜生。<a id="a-Y"></a>为令现身即得消灭。<a id="a-Z"></a>是故我为彼众生问。<a id="a-a"></a>以何等众生不空见闻而供养者。<a id="a-b"></a>为彼众生。<a id="a-c"></a>是故我问。<a id="a-d"></a>佛子。<a id="a-e"></a>若有不信此法门者。<a id="a-f"></a>终不能得阿耨多罗三藐三菩提。<a id="a-g"></a>佛子。<a id="a-h"></a>为多众生得安隐故。<a id="a-i"></a>为与无量众生乐故。<a id="a-j"></a>为多怜愍诸世间故。<a id="a-k"></a>为令多人得利益故。<a id="a-l"></a>为多天人安隐乐故说此法门。</p>
  <p id="am">尔时普贤菩萨摩诃萨。<a id="a-n"></a>答文殊师利法王子言。<a id="a-o"></a>文殊师利。<a id="a-p"></a>云何诸佛如来无障碍智。<a id="a-q"></a>文殊师利。<a id="a-r"></a>所谓诸佛如来。<a id="a-s"></a>十方世界。<a id="a-t"></a>一切世界。<a id="a-u"></a>一一世界。<a id="a-v"></a>一一四天下。<a id="a-w"></a>可化天人。<a id="a-x"></a>及诸菩萨。<a id="a-y"></a>若有应见真金色者。<a id="a-z"></a>诸佛如来。<a id="a-10"></a>即为示现。<a id="a-11"></a>令彼众生得见如来真金之色无有障碍。<a id="a-12"></a>文殊师利。<a id="a-13"></a>可化众生。<a id="a-14"></a>若有应见火光明炎如意宝王色者。<a id="a-15"></a>诸佛如来。<a id="a-16"></a>即为示现。<a id="a-17"></a>令彼众生得见如来火光明炎如意宝王之色无有障碍。<a id="a-18"></a>文殊师利。<a id="a-19"></a>可化众生。<a id="a-1A"></a>若有应见电光明炎如意宝王色者。<a id="a-1B"></a>诸佛如来。<a id="a-1C"></a>即为示现。<a id="a-1D"></a>令彼众生得见如来电光明炎如意宝王之色。<a id="a-1E"></a>无有障碍。<a id="a-1F"></a>文殊师利。<a id="a-1G"></a>可化众生。<a id="a-1H"></a>若有应见日月灯明如意宝王色者。<a id="a-1I"></a>诸佛如来。<a id="a-1J"></a>即为示现。<a id="a-1K"></a>令彼众生得见如来日月灯明如意宝王之色。<a id="a-1L"></a>无有障碍。<a id="a-1M"></a>文殊师利。<a id="a-1N"></a>可化众生。<a id="a-1O"></a>若有应见集一切光明如意宝王色者诸佛如来。<a id="a-1P"></a>即为示现。<a id="a-1Q"></a>令彼众生得见如来集一切光明如意宝王之色无有障碍。<a id="a-1R"></a>文殊师利。<a id="a-1S"></a>可化众生。<a id="a-1T"></a>若有应见自在王如意宝王色者。<a id="a-1U"></a>诸佛如来。<a id="a-1V"></a>即为示现。<a id="a-1W"></a>令彼众生。<a id="a-1X"></a>得见如来自在王如意宝王之色。<a id="a-1Y"></a>无有障碍。<a id="a-1Z"></a>文殊师利。<a id="a-1a"></a>可化众生。<a id="a-1b"></a>若有应见师子王如意宝王色者。<a id="a-1c"></a>诸佛如来。<a id="a-1d"></a>即为示现。<a id="a-1e"></a>令彼众生。<a id="a-1f"></a>得见如来师子王如意宝王之色。<a id="a-1g"></a>无有障碍文殊师利。<a id="a-1h"></a>可化众生。<a id="a-1i"></a>若有应见师子幢如意宝王色者。<a id="a-1j"></a>诸佛如来。<a id="a-1k"></a>即为示现。<a id="a-1l"></a>令彼众生。<a id="a-1m"></a>得见如来师子幢如意宝王之色。<a id="a-1n"></a>无有障碍。<a id="a-1o"></a>文殊师利。<a id="a-1p"></a>可化众生。<a id="a-1q"></a>若有应见帝释王璎珞如意宝王色者。<a id="a-1r"></a>诸佛如来。<a id="a-1s"></a>即为示现。<a id="a-1t"></a>令彼众生。<a id="a-1u"></a>得见如来帝释王璎珞如意宝王之色。<a id="a-1v"></a>无有障碍。<a id="a-1w"></a>文殊师利。<a id="a-1x"></a>可化众生。<a id="a-1y"></a>若有应见一切诸天光明如意宝王色者。<a id="a-1z"></a>诸佛如来。<a id="a-20"></a>即为示现。<a id="a-21"></a>令彼众生。<a id="a-22"></a>得见如来一切诸天光明如意宝王之色。<a id="a-23"></a>无有障碍。<a id="a-24"></a>文殊师利。<a id="a-25"></a>可化众生。<a id="a-26"></a>若有应见金刚如意宝王色者。<a id="a-27"></a>诸佛如来。<a id="a-28"></a>即为示现。<a id="a-29"></a>令彼众生。<a id="a-2A"></a>得见如来金刚如意宝王之色。<a id="a-2B"></a>无有障碍。<a id="a-2C"></a>文殊师利。<a id="a-2D"></a>可化众生。<a id="a-2E"></a>若有应见清水如意宝王色者。<a id="a-2F"></a>诸佛如来。<a id="a-2G"></a>即为示现。<a id="a-2H"></a>令彼众生。<a id="a-2I"></a>得见如来清水如意宝王之色。<a id="a-2J"></a>无有障碍。<a id="a-2K"></a>文殊师利。<a id="a-2L"></a>可化众生。<a id="a-2M"></a>若有应见波头摩华如意宝王色者。<a id="a-2N"></a>诸佛如来。<a id="a-2O"></a>即为示现。<a id="a-2P"></a>令彼众生。<a id="a-2Q"></a>得见如来波头摩华如意宝王之色。<a id="a-2R"></a>无有障碍。<a id="a-2S"></a>文殊师利。<a id="a-2T"></a>可化众生。<a id="a-2U"></a>若有应见随心思惟如意宝王色者。<a id="a-2V"></a>诸佛如来。<a id="a-2W"></a>即为示现。<a id="a-2X"></a>令彼众生。<a id="a-2Y"></a>得见如来随心思惟如意宝王之色。<a id="a-2Z"></a>无有障碍。<a id="a-2a"></a>文殊师利。<a id="a-2b"></a>可化众生。<a id="a-2c"></a>若有应见大琉璃如意宝王色者。<a id="a-2d"></a>诸佛如来。<a id="a-2e"></a>即为示现。<a id="a-2f"></a>令彼众生。<a id="a-2g"></a>得见如来大琉璃如意宝王之色。<a id="a-2h"></a>无有障碍。<a id="a-2i"></a>文殊师利。<a id="a-2j"></a>可化众生。<a id="a-2k"></a>若有应见帝释王大青琉璃如意宝王色者。<a id="a-2l"></a>诸佛如来。<a id="a-2m"></a>即为示现。<a id="a-2n"></a>令彼众生。<a id="a-2o"></a>得见如来帝释王大青琉璃如意宝王之色。<a id="a-2p"></a>无有障碍。<a id="a-2q"></a>文殊师利。<a id="a-2r"></a>可化众生。<a id="a-2s"></a>若有应见马瑙如意宝王色者。<a id="a-2t"></a>诸佛如来。<a id="a-2u"></a>即为示现。<a id="a-2v"></a>令彼众生。<a id="a-2w"></a>得见如来马瑙如意宝王之色。<a id="a-2x"></a>无有障碍。<a id="a-2y"></a>文殊师利。<a id="a-2z"></a>可化众生。<a id="a-30"></a>若有应见胜功德藏如意宝王色者。<a id="a-31"></a>诸佛如来。<a id="a-32"></a>即为示现。<a id="a-33"></a>令彼众生。<a id="a-34"></a>得见如来胜功德藏如意宝王之色。<a id="a-35"></a>无有障碍。<a id="a-36"></a>文殊师利。<a id="a-37"></a>可化众生。<a id="a-38"></a>若有应见清净庄严如意宝王色者。<a id="a-39"></a>诸佛如来。<a id="a-3A"></a>即为示现。<a id="a-3B"></a>令彼众生得见如来清净庄严如意宝王之色。<a id="a-3C"></a>无有障碍。<a id="a-3D"></a>文殊师利。<a id="a-3E"></a>可化众生。<a id="a-3F"></a>若有应见。<a id="a-3G"></a>无有障碍如意宝王色者。<a id="a-3H"></a>诸佛如来即为示现。<a id="a-3I"></a>令彼众生。<a id="a-3J"></a>得见如来无障碍如意宝王之色。<a id="a-3K"></a>无有障碍。<a id="a-3L"></a>文殊师利。<a id="a-3M"></a>可化众生。<a id="a-3N"></a>若有应见白真珠如意宝王色者。<a id="a-3O"></a>诸佛如来。<a id="a-3P"></a>即为示现。<a id="a-3Q"></a>令彼众生。<a id="a-3R"></a>得见如来白真珠如意宝王之色。<a id="a-3S"></a>无有障碍。<a id="a-3T"></a>文殊师利。<a id="a-3U"></a>可化众生。<a id="a-3V"></a>若有应见青真珠如意宝王色者。<a id="a-3W"></a>诸佛如来。<a id="a-3X"></a>即为示现。<a id="a-3Y"></a>令彼众生。<a id="a-3Z"></a>得见如来青真珠如意宝王之色。<a id="a-3a"></a>无有障碍。<a id="a-3b"></a>文殊师利。<a id="a-3c"></a>可化众生。<a id="a-3d"></a>若有应见杂真珠如意宝王色者。<a id="a-3e"></a>诸佛如来。<a id="a-3f"></a>即为示现。<a id="a-3g"></a>令彼众生得见如来杂真珠如意宝王之色。<a id="a-3h"></a>无有障碍。<a id="a-3i"></a>文殊师利。<a id="a-3j"></a>可化众生。<a id="a-3k"></a>若有应见虚空光明真珠如意宝王色者。<a id="a-3l"></a>诸佛如来。<a id="a-3m"></a>即为示现。<a id="a-3n"></a>令彼众生。<a id="a-3o"></a>得见如来虚空光明真珠如意宝王之色。<a id="a-3p"></a>无有障碍。<a id="a-3q"></a>文殊师利。<a id="a-3r"></a>可化众生。<a id="a-3s"></a>若有应见出阿僧祇功德庄严大海音声如意宝王色者。<a id="a-3t"></a>诸佛如来。<a id="a-3u"></a>即为示现。<a id="a-3v"></a>令彼众生。<a id="a-3w"></a>得见如来出阿僧祇功德庄严大海音声如意宝王之色。<a id="a-3x"></a>无有障碍。<a id="a-3y"></a>文殊师利。<a id="a-3z"></a>可化众生。<a id="a-40"></a>若有应见出阿僧祇智功德庄严大海音声如意宝王色者。<a id="a-41"></a>诸佛如来。<a id="a-42"></a>即为示现。<a id="a-43"></a>令彼众生。<a id="a-44"></a>得见如来出阿僧祇智功德庄严大海音声如意宝王之色。<a id="a-45"></a>无有障碍。<a id="a-46"></a>文殊师利。<a id="a-47"></a>可化众生。<a id="a-48"></a>若有应见出阿僧祇波罗蜜大海音声如意宝王色者。<a id="a-49"></a>诸佛如来。<a id="a-4A"></a>即为示现。<a id="a-4B"></a>令彼众生。<a id="a-4C"></a>得见如来出阿僧祇波罗蜜大海音声如意宝王之色。<a id="a-4D"></a>无有障碍。<a id="a-4E"></a>文殊师利。<a id="a-4F"></a>可化众生。<a id="a-4G"></a>若有应见出阿僧祇住地大海音声如意宝王色者。<a id="a-4H"></a>诸佛如来。<a id="a-4I"></a>即为示现。<a id="a-4J"></a>令彼众生得见如来出阿僧祇住地大海音声如意宝王之色。<a id="a-4K"></a>无有障碍。<a id="a-4L"></a>文殊师利。<a id="a-4M"></a>可化众生。<a id="a-4N"></a>若有应见出阿僧祇陀罗尼大海音声如意宝王色者。<a id="a-4O"></a>诸佛如来。<a id="a-4P"></a>即为示现。<a id="a-4Q"></a>令彼众生。<a id="a-4R"></a>得见如来出阿僧祇陀罗尼大海音声如意宝王之色。<a id="a-4S"></a>无有障碍。<a id="a-4T"></a>文殊师利。<a id="a-4U"></a>可化众生。<a id="a-4V"></a>若有应见出阿僧祇三昧大海音声如意宝王色者。<a id="a-4W"></a>诸佛如来。<a id="a-4X"></a>即为示现。<a id="a-4Y"></a>令彼众生。<a id="a-4Z"></a>得见如来出阿僧祇三昧大海音声如意宝王之色。<a id="a-4a"></a>无有障碍。<a id="a-4b"></a>文殊师利。<a id="a-4c"></a>可化众生。<a id="a-4d"></a>若有应见出阿僧祇解脱大海音声如意宝王色者。<a id="a-4e"></a>诸佛如来。<a id="a-4f"></a>即为示现。<a id="a-4g"></a>令彼众生。<a id="a-4h"></a>得见如来出阿僧祇解脱大海音声如意宝王之色。<a id="a-4i"></a>无有障碍。<a id="a-4j"></a>文殊师利。<a id="a-4k"></a>可化众生。<a id="a-4l"></a>若有应见出阿僧祇无碍乐说辩才大海音声如意宝王色者。<a id="a-4m"></a>诸佛如来。<a id="a-4n"></a>即为示现。<a id="a-4o"></a>令彼众生得见如来出阿僧祇无碍乐说辩才大海音声如意宝王之色。<a id="a-4p"></a>无有障碍。<a id="a-4q"></a>文殊师利。<a id="a-4r"></a>可化众生。<a id="a-4s"></a>若有应见出阿僧祇神通大海音声如意宝王色者。<a id="a-4t"></a>诸佛如来。<a id="a-4u"></a>即为示现。<a id="a-4v"></a>令彼众生。<a id="a-4w"></a>得见如来出阿僧祇神通大海音声如意宝王之色。<a id="a-4x"></a>无有障碍。<a id="a-4y"></a>文殊师利。<a id="a-4z"></a>可化众生。<a id="a-50"></a>若有应见出阿僧祇大愿大海音声如意宝王色者。<a id="a-51"></a>诸佛如来。<a id="a-52"></a>即为示现。<a id="a-53"></a>令彼众生。<a id="a-54"></a>得见如来出阿僧祇大愿大海音声如意宝王之色。<a id="a-55"></a>无有障碍。<a id="a-56"></a>文殊师利。<a id="a-57"></a>可化众生。<a id="a-58"></a>若有应见出阿僧祇发勤精进大海音声如意宝王色者。<a id="a-59"></a>诸佛如来。<a id="a-5A"></a>即为示现。<a id="a-5B"></a>令彼众生。<a id="a-5C"></a>得见如来出阿僧祇发勤精进大海音声如意宝王之色。<a id="a-5D"></a>无有障碍。<a id="a-5E"></a>文殊师利。<a id="a-5F"></a>可化众生。<a id="a-5G"></a>若有应见出阿僧祇得安隐大海音声如意宝王色者。<a id="a-5H"></a>诸佛如来。<a id="a-5I"></a>即为示现。<a id="a-5J"></a>令彼众生。<a id="a-5K"></a>得见如来出阿僧祇得安隐大海音声如意宝王之色。<a id="a-5L"></a>无有障碍。<a id="a-5M"></a>文殊师利。<a id="a-5N"></a>可化众生。<a id="a-5O"></a>若有应见出阿僧祇令入菩萨行大海音声如意宝王色者。<a id="a-5P"></a>诸佛如来。<a id="a-5Q"></a>即为示现。<a id="a-5R"></a>令彼众生。<a id="a-5S"></a>得见如来出阿僧祇令入菩萨行大海音声如意宝王之色。<a id="a-5T"></a>无有障碍。<a id="a-5U"></a>文殊师利。<a id="a-5V"></a>可化众生。<a id="a-5W"></a>若有应见出阿僧祇令入如来大海音声如意宝王色者。<a id="a-5X"></a>诸佛如来。<a id="a-5Y"></a>即为示现。<a id="a-5Z"></a>令彼众生得见如来出阿僧祇令入如来大海音声如意宝王之色。<a id="a-5a"></a>无有障碍。<a id="a-5b"></a>文殊师利。<a id="a-5c"></a>可化众生。<a id="a-5d"></a>若有应见出阿僧祇令入随顺众生心行大海音声如意宝王色者。<a id="a-5e"></a>诸佛如来。<a id="a-5f"></a>即为示现。<a id="a-5g"></a>令彼众生。<a id="a-5h"></a>得见如来出阿僧祇令入随顺众生心行大海音声如意宝王之色。<a id="a-5i"></a>无有障碍。<a id="a-5j"></a>文殊师利。<a id="a-5k"></a>可化众生。<a id="a-5l"></a>若有应见出阿僧祇令入劫大海音声如意宝王色者。<a id="a-5m"></a>诸佛如来。<a id="a-5n"></a>即为示现。<a id="a-5o"></a>令彼众生。<a id="a-5p"></a>得见如来出阿僧祇令入劫大海音声如意宝王之色。<a id="a-5q"></a>无有障碍。<a id="a-5r"></a>文殊师利。<a id="a-5s"></a>可化众生。<a id="a-5t"></a>若有应见出阿僧祇令入世界大海音声如意宝王色者。<a id="a-5u"></a>诸佛如来。<a id="a-5v"></a>即为示现。<a id="a-5w"></a>令彼众生。<a id="a-5x"></a>得见如来出阿僧祇令入世界大海音声如意宝王之色。<a id="a-5y"></a>无有障碍。<a id="a-5z"></a>文殊师利。<a id="a-60"></a>可化众生。<a id="a-61"></a>若有应见出阿僧祇令入三世说大海音声如意宝王色者。<a id="a-62"></a>诸佛如来。<a id="a-63"></a>即为示现。<a id="a-64"></a>令彼众生。<a id="a-65"></a>得见如来出阿僧祇令入三世说大海音声如意宝王之色。<a id="a-66"></a>无有障碍。<a id="a-67"></a>文殊师利。<a id="a-68"></a>可化众生。<a id="a-69"></a>若有应见出阿僧祇令入三世大海音声如意宝王色者。<a id="a-6A"></a>诸佛如来。<a id="a-6B"></a>即为示现。<a id="a-6C"></a>令彼众生。<a id="a-6D"></a>得见如来出阿僧祇令入三世大海音声如意宝王之色。<a id="a-6E"></a>无有障碍。<a id="a-6F"></a>文殊师利。<a id="a-6G"></a>可化众生。<a id="a-6H"></a>若有应见出阿僧祇令入不疲倦心大海音声如意宝王色者。<a id="a-6I"></a>诸佛如来。<a id="a-6J"></a>即为示现。<a id="a-6K"></a>令彼众生。<a id="a-6L"></a>得见如来出阿僧祇令入不疲倦心大海音声如意宝王之色。<a id="a-6M"></a>无有障碍。<a id="a-6N"></a>文殊师利。<a id="a-6O"></a>可化众生。<a id="a-6P"></a>若有应见出阿僧祇令入无差别智大海音声如意宝王色者。<a id="a-6Q"></a>诸佛如来。<a id="a-6R"></a>即为示现。<a id="a-6S"></a>令彼众生。<a id="a-6T"></a>得见如来出阿僧祇令入无差别智大海音声如意宝王之色。<a id="a-6U"></a>无有障碍。<a id="a-6V"></a>何以故。<a id="a-6W"></a>以得不共法相应故。<a id="a-6X"></a>文殊师利。<a id="a-6Y"></a>如大琉璃如意宝王。<a id="a-6Z"></a>垢衣所缠。<a id="a-6a"></a>依垢衣故。<a id="a-6b"></a>种种事现。<a id="a-6c"></a>而大琉璃如意宝王。<a id="a-6d"></a>不分别离分别。<a id="a-6e"></a>而自然如是。<a id="a-6f"></a>无分别离分别。<a id="a-6g"></a>自然如是。<a id="a-6h"></a>种种事现。<a id="a-6i"></a>何以故。<a id="a-6j"></a>以不共法相应故。<a id="a-6k"></a>文殊师利。<a id="a-6l"></a>如是诸佛如来应正遍知。<a id="a-6m"></a>依可化众生。<a id="a-6n"></a>如是示现种种色行。<a id="a-6o"></a>而诸佛如来。<a id="a-6p"></a>不分别离分别。<a id="a-6q"></a>而自然如是。<a id="a-6r"></a>无分别离分别。<a id="a-6s"></a>自然如是。<a id="a-6t"></a>种种异异。<a id="a-6u"></a>诸事可见。<a id="a-6v"></a>何以故。<a id="a-6w"></a>以得不共法相应故。<a id="a-6x"></a>文殊师利。<a id="a-6y"></a>是名诸佛如来无障碍智。<a id="a-6z"></a>文殊师利。<a id="a-70"></a>云何诸佛如来无障碍智。<a id="a-71"></a>文殊师利。<a id="a-72"></a>所谓诸佛如来。<a id="a-73"></a>十方世界一切种种异异世界。<a id="a-74"></a>一一世界微尘数世界。<a id="a-75"></a>令入如是微尘数世界智大海。<a id="a-76"></a>无有障碍。<a id="a-77"></a>文殊师利。<a id="a-78"></a>一切种种异异世界。<a id="a-79"></a>一一世界。<a id="a-7A"></a>一一四天下。<a id="a-7B"></a>一切世界微尘数异异功德。<a id="a-7C"></a>一一功德庄严大海。<a id="a-7D"></a>于念念间。<a id="a-7E"></a>有阿僧祇异异说智。<a id="a-7F"></a>无有障碍。<a id="a-7G"></a>如是种种异异世界。<a id="a-7H"></a>一切佛国土微尘数智。<a id="a-7I"></a>功德庄严大海。<a id="a-7J"></a>于念念间。<a id="a-7K"></a>有阿僧祇异异说智。<a id="a-7L"></a>无有障碍。<a id="a-7M"></a>如是种种异异世界。<a id="a-7N"></a>一切佛国土微尘数波罗蜜大海。<a id="a-7O"></a>于念念间。<a id="a-7P"></a>有阿僧祇异异说智。<a id="a-7Q"></a>无有障碍。<a id="a-7R"></a>如是种种异异世界。<a id="a-7S"></a>一切佛国土微尘数住地大海。<a id="a-7T"></a>于念念间。<a id="a-7U"></a>有阿僧祇异异说智。<a id="a-7V"></a>无有障碍。<a id="a-7W"></a>如是种种异异世界。<a id="a-7X"></a>一切佛国土微尘数陀罗尼大海。<a id="a-7Y"></a>于念念间。<a id="a-7Z"></a>有阿僧祇异异说智。<a id="a-7a"></a>无有障碍。<a id="a-7b"></a>如是种种异异世界。<a id="a-7c"></a>一切佛国土微尘数三昧大海。<a id="a-7d"></a>于念念间。<a id="a-7e"></a>有阿僧祇异异说智。<a id="a-7f"></a>无有障碍。<a id="a-7g"></a>如是种种异异世界。<a id="a-7h"></a>一切佛国土微尘数解脱大海。<a id="a-7i"></a>于念念间。<a id="a-7j"></a>有阿僧祇异异说智。<a id="a-7k"></a>无有障碍。<a id="a-7l"></a>如是种种异异世界。<a id="a-7m"></a>一切佛国土微尘数无碍乐说辩才大海。<a id="a-7n"></a>于念念间。<a id="a-7o"></a>有阿僧祇异异说智。<a id="a-7p"></a>无有障碍。<a id="a-7q"></a>如是种种异异世界。<a id="a-7r"></a>一切佛国土微尘数神通大海。<a id="a-7s"></a>于念念间。<a id="a-7t"></a>有阿僧祇异异说智。<a id="a-7u"></a>无有障碍。<a id="a-7v"></a>如是种种异异世界。<a id="a-7w"></a>一切佛国土微尘数大愿大海。<a id="a-7x"></a>于念念间。<a id="a-7y"></a>有阿僧祇异异说智。<a id="a-7z"></a>无有障碍。<a id="a-80"></a>如是种种异异世界。<a id="a-81"></a>一切佛国土微尘数发勤精进大海。<a id="a-82"></a>于念念间。<a id="a-83"></a>有阿僧祇异异说智。<a id="a-84"></a>无有障碍。<a id="a-85"></a>如是种种异异世界。<a id="a-86"></a>一切佛国土微尘数得安隐大海。<a id="a-87"></a>于念念间。<a id="a-88"></a>有阿僧祇异异说智。<a id="a-89"></a>无有障碍。<a id="a-8A"></a>如是种种异异世界。<a id="a-8B"></a>一切佛国土微尘数令入菩萨行大海。<a id="a-8C"></a>于念念间。<a id="a-8D"></a>有阿僧祇异异说智。<a id="a-8E"></a>无有障碍。<a id="a-8F"></a>如是种种异异世界。<a id="a-8G"></a>一切佛国土微尘数令入如来大海。<a id="a-8H"></a>于念念间。<a id="a-8I"></a>有阿僧祇异异说智。<a id="a-8J"></a>无有障碍。<a id="a-8K"></a>如是种种异异世界。<a id="a-8L"></a>一切佛国土微尘数令入随顺众生心行大海。<a id="a-8M"></a>于念念间。<a id="a-8N"></a>有阿僧祇异异说智。<a id="a-8O"></a>无有障碍。<a id="a-8P"></a>如是种种异异世界。<a id="a-8Q"></a>一切佛国土微尘数令入劫大海。<a id="a-8R"></a>于念念间。<a id="a-8S"></a>有阿僧祇异异说智。<a id="a-8T"></a>无有障碍。<a id="a-8U"></a>如是种种异异世界。<a id="a-8V"></a>一切佛国土微尘数令入世界大海。<a id="a-8W"></a>于念念间。<a id="a-8X"></a>有阿僧祇异异说智。<a id="a-8Y"></a>无有障碍。<a id="a-8Z"></a>如是种种异异世界。<a id="a-8a"></a>一切佛国土微尘数令入三世说大海。<a id="a-8b"></a>于念念间有阿僧祇异异说智。<a id="a-8c"></a>无有障碍。<a id="a-8d"></a>如是种种异异世界。<a id="a-8e"></a>一切佛国土微尘数令入三世大海。<a id="a-8f"></a>于念念间。<a id="a-8g"></a>有阿僧祇异异说智。<a id="a-8h"></a>无有障碍。<a id="a-8i"></a>如是种种。<a id="a-8j"></a>异异世界。<a id="a-8k"></a>一切佛国土微尘数令入不疲惓心大海。<a id="a-8l"></a>于念念间。<a id="a-8m"></a>有阿僧祇异异说智。<a id="a-8n"></a>无有障碍。<a id="a-8o"></a>如是种种异异世界。<a id="a-8p"></a>一切佛国土微尘数令入无差别智大海。<a id="a-8q"></a>于念念间。<a id="a-8r"></a>有阿僧祇异异说智。<a id="a-8s"></a>无有障碍。<a id="a-8t"></a>何以故。<a id="a-8u"></a>以得自然智故。<a id="a-8v"></a>文殊师利。<a id="a-8w"></a>譬如山河深谷等中。<a id="a-8x"></a>闻于响声。<a id="a-8y"></a>依异异声异异名字。<a id="a-8z"></a>而出种种异异响声。<a id="a-90"></a>而山谷等。<a id="a-91"></a>不分别离分别。<a id="a-92"></a>而自然如是无作心。<a id="a-93"></a>无分别离分别。<a id="a-94"></a>自然如是。<a id="a-95"></a>种种声现。<a id="a-96"></a>何以故。<a id="a-97"></a>以不共法相应故。<a id="a-98"></a>文殊师利。<a id="a-99"></a>诸佛如来。<a id="a-9A"></a>说法音声。<a id="a-9B"></a>亦复如是随众生心。<a id="a-9C"></a>随诸众生可化。<a id="a-9D"></a>种种法门。<a id="a-9E"></a>闻种种声。<a id="a-9F"></a>种种自说。<a id="a-9G"></a>而诸佛如来。<a id="a-9H"></a>不分别离分别。<a id="a-9I"></a>而自然如是。<a id="a-9J"></a>无分别离分别。<a id="a-9K"></a>自然如是。<a id="a-9L"></a>种种声现。<a id="a-9M"></a>何以故。<a id="a-9N"></a>以得不共法相应故。<a id="a-9O"></a>文殊师利。<a id="a-9P"></a>是名略说诸佛如来无障碍智。<a id="a-9Q"></a>若广说者。<a id="a-9R"></a>尽未来际。<a id="a-9S"></a>劫数住持。<a id="a-9T"></a>不可说尽。</p>
  <p id="a9U">文殊师利。<a id="a-9V"></a>云何诸佛如来。<a id="a-9W"></a>教化众生力。<a id="a-9X"></a>文殊师利。<a id="a-9Y"></a>所谓诸佛如来肉髻。<a id="a-9Z"></a>十方世界。<a id="a-9a"></a>一切世界。<a id="a-9b"></a>一切住处。<a id="a-9c"></a>一一世界。<a id="a-9d"></a>一一阎浮提。<a id="a-9e"></a>无障无碍。<a id="a-9f"></a>无有差别。<a id="a-9g"></a>遍覆一切。<a id="a-9h"></a>虚空法界。<a id="a-9i"></a>一切世间。<a id="a-9j"></a>教化众生。<a id="a-9k"></a>尽未来际。<a id="a-9l"></a>遍至无边世界。<a id="a-9m"></a>劫数住持无有休息。<a id="a-9n"></a>文殊师利。<a id="a-9o"></a>如是如来三十二相。<a id="a-9p"></a>于一一相。<a id="a-9q"></a>十方世界。<a id="a-9r"></a>一切世界。<a id="a-9s"></a>一切住处。<a id="a-9t"></a>一一世界。<a id="a-9u"></a>一一阎浮提。<a id="a-9v"></a>无障无碍。<a id="a-9w"></a>无有差别。<a id="a-9x"></a>遍覆一切虚空法界一切世间。<a id="a-9y"></a>教化众生。<a id="a-9z"></a>尽未来际。<a id="a-A0"></a>遍至无边世界。<a id="a-A1"></a>劫数住持无有休息。<a id="a-A2"></a>文殊师利。<a id="a-A3"></a>如是如来八十种好。<a id="a-A4"></a>于一一好。<a id="a-A5"></a>十方世界。<a id="a-A6"></a>一切世界。<a id="a-A7"></a>一切住处。<a id="a-A8"></a>一一世界。<a id="a-A9"></a>一一阎浮提。<a id="a-AA"></a>无障无碍。<a id="a-AB"></a>无有差别。<a id="a-AC"></a>遍覆一切虚空法界一切世间。<a id="a-AD"></a>教化众生。<a id="a-AE"></a>尽未来际。<a id="a-AF"></a>遍至无边世界。<a id="a-AG"></a>劫数住持无有休息。<a id="a-AH"></a>文殊师利。<a id="a-AI"></a>如是如来一切毛孔。<a id="a-AJ"></a>一一毛孔。<a id="a-AK"></a>十方世界。<a id="a-AL"></a>一切世界一切住处。<a id="a-AM"></a>一一世界。<a id="a-AN"></a>一一阎浮提。<a id="a-AO"></a>无障无碍无有差别。<a id="a-AP"></a>遍覆一切虚空法界。<a id="a-AQ"></a>一切世间。<a id="a-AR"></a>教化众生。<a id="a-AS"></a>尽未来际。<a id="a-AT"></a>遍至无边世界劫数住持无有休息。<a id="a-AU"></a>文殊师利。<a id="a-AV"></a>如是如来一切资生。<a id="a-AW"></a>十方世界。<a id="a-AX"></a>一切世界。<a id="a-AY"></a>一切住处。<a id="a-AZ"></a>一一世界。<a id="a-Aa"></a>一一阎浮提。<a id="a-Ab"></a>无障无碍。<a id="a-Ac"></a>无有差别。<a id="a-Ad"></a>遍覆一切虚空法界一切世间。<a id="a-Ae"></a>教化众生。<a id="a-Af"></a>尽未来际。<a id="a-Ag"></a>遍至无边世界劫数住持。<a id="a-Ah"></a>无有休息。<a id="a-Ai"></a>何以故。<a id="a-Aj"></a>以得不共法相应故。<a id="a-Ak"></a>不共法相应者。<a id="a-Al"></a>依本愿力故。<a id="a-Am"></a>为诸众生住持力故。<a id="a-An"></a>文殊师利。<a id="a-Ao"></a>是名略说诸佛如来教化众生力。<a id="a-Ap"></a>若广说者。<a id="a-Aq"></a>尽未来际劫数住持。<a id="a-Ar"></a>不可说尽。</p>
  <p id="aAs">文殊师利。<a id="a-At"></a>云何诸佛如来普门现前。<a id="a-Au"></a>文殊师利。<a id="a-Av"></a>所谓诸佛如来。<a id="a-Aw"></a>十方世界。<a id="a-Ax"></a>一切世界。<a id="a-Ay"></a>一切住处。<a id="a-Az"></a>一一世界。<a id="a-B0"></a>一一阎浮提。<a id="a-B1"></a>一一微尘。<a id="a-B2"></a>文殊师利。<a id="a-B3"></a>过五十世界微尘数世界微尘大海阿僧祇百千万亿那由他微尘数一切世界。<a id="a-B4"></a>一一世界微尘数种种差别菩萨大海。<a id="a-B5"></a>如是处住。<a id="a-B6"></a>而不障碍。<a id="a-B7"></a>一切众生。<a id="a-B8"></a>住于四天下诸须弥山。<a id="a-B9"></a>大须弥山。<a id="a-BA"></a>斫迦罗山。<a id="a-BB"></a>摩诃斫迦罗山。<a id="a-BC"></a>城邑聚落。<a id="a-BD"></a>诸国土等。<a id="a-BE"></a>大河大池。<a id="a-BF"></a>无所妨碍。<a id="a-BG"></a>如本不异。<a id="a-BH"></a>而有是事。<a id="a-BI"></a>何以故。<a id="a-BJ"></a>以得不共法相应故。<a id="a-BK"></a>而随众生心。<a id="a-BL"></a>随众生可化。<a id="a-BM"></a>天龙夜叉。<a id="a-BN"></a>乾闼婆阿修罗。<a id="a-BO"></a>迦楼罗紧那罗。<a id="a-BP"></a>摩睺罗伽。<a id="a-BQ"></a>帝释梵天。<a id="a-BR"></a>人及非人。<a id="a-BS"></a>诸菩萨等。<a id="a-BT"></a>各各皆见诸佛如来普现其前。<a id="a-BU"></a>何以故。<a id="a-BV"></a>以得不共法相应故。<a id="a-BW"></a>文殊师利。<a id="a-BX"></a>譬如白月于十五日正中夜时。<a id="a-BY"></a>阎浮提中。<a id="a-BZ"></a>若男若女童男童女。<a id="a-Ba"></a>一切皆见月轮现前。<a id="a-Bb"></a>而彼月轮。<a id="a-Bc"></a>不分别离分别。<a id="a-Bd"></a>而自然如是。<a id="a-Be"></a>无分别离分别。<a id="a-Bf"></a>自然如是。<a id="a-Bg"></a>一切皆见。<a id="a-Bh"></a>何以故。<a id="a-Bi"></a>以不共法相应故。<a id="a-Bj"></a>文殊师利。<a id="a-Bk"></a>诸佛如来。<a id="a-Bl"></a>亦复如是。<a id="a-Bm"></a>十方世界。<a id="a-Bn"></a>一切世界。<a id="a-Bo"></a>住处众生。<a id="a-Bp"></a>随众生心。<a id="a-Bq"></a>随众生可化。<a id="a-Br"></a>各各皆见诸佛如来现于其前。<a id="a-Bs"></a>而诸佛如来。<a id="a-Bt"></a>不分别离分别。<a id="a-Bu"></a>而自然如是。<a id="a-Bv"></a>无分别离分别。<a id="a-Bw"></a>自然如是。<a id="a-Bx"></a>一切皆见。<a id="a-By"></a>何以故。<a id="a-Bz"></a>以得不共法相应故。<a id="a-C0"></a>文殊师利。<a id="a-C1"></a>是名略说诸佛如来普门现前。<a id="a-C2"></a>若广说者。<a id="a-C3"></a>尽未来际劫数住持。<a id="a-C4"></a>不可说尽。</p>
  <p id="aC5">文殊师利。<a id="a-C6"></a>云何诸佛如来清净佛国土。<a id="a-C7"></a>文殊师利。<a id="a-C8"></a>所谓诸佛如来。<a id="a-C9"></a>十方世界。<a id="a-CA"></a>一切世界。<a id="a-CB"></a>种种住处。<a id="a-CC"></a>一一世界。<a id="a-CD"></a>一一微尘中。<a id="a-CE"></a>入一切世界微尘数世界海功德庄严大海。<a id="a-CF"></a>有阿僧祇异异说智。<a id="a-CG"></a>能清净之。<a id="a-CH"></a>或有世界海智功德庄严大海。<a id="a-CI"></a>有阿僧祇异异说智。<a id="a-CJ"></a>能清净之。<a id="a-CK"></a>或有世界海波罗蜜大海。<a id="a-CL"></a>有阿僧祇异异说智。<a id="a-CM"></a>能清净之。<a id="a-CN"></a>或有世界海。<a id="a-CO"></a>住地大海有阿僧祇异异说智。<a id="a-CP"></a>能清净之。<a id="a-CQ"></a>或有世界海陀罗尼大海有阿僧祇异异说智。<a id="a-CR"></a>能清净之。<a id="a-CS"></a>或有世界海三昧大海。<a id="a-CT"></a>有阿僧祇异异说智。<a id="a-CU"></a>能清净之。<a id="a-CV"></a>或有世界海解脱大海。<a id="a-CW"></a>有阿僧祇异异说智。<a id="a-CX"></a>能清净之。<a id="a-CY"></a>或有世界海。<a id="a-CZ"></a>无碍乐说辩才大海。<a id="a-Ca"></a>有阿僧祇。<a id="a-Cb"></a>异异说智。<a id="a-Cc"></a>能清净之。<a id="a-Cd"></a>或有世界海神通大海。<a id="a-Ce"></a>有阿僧祇异异说智。<a id="a-Cf"></a>能清净之。<a id="a-Cg"></a>或有世界海大愿大海。<a id="a-Ch"></a>有阿僧祇异异说智。<a id="a-Ci"></a>能清净之。<a id="a-Cj"></a>或有世界海发勤精进大海。<a id="a-Ck"></a>有阿僧祇异异说智。<a id="a-Cl"></a>能清净之。<a id="a-Cm"></a>或有世界海得安隐大海。<a id="a-Cn"></a>有阿僧祇异异说智。<a id="a-Co"></a>能清净之。<a id="a-Cp"></a>或有世界海令入菩萨行大海。<a id="a-Cq"></a>有阿僧祇异异说智。<a id="a-Cr"></a>能清净之。<a id="a-Cs"></a>或有世界海令入如来大海。<a id="a-Ct"></a>有阿僧祇异异说智。<a id="a-Cu"></a>能清净之。<a id="a-Cv"></a>或有世界海令入随顺众生心行大海。<a id="a-Cw"></a>有阿僧祇异异说智。<a id="a-Cx"></a>能清净之。<a id="a-Cy"></a>或有世界海令入劫大海。<a id="a-Cz"></a>有阿僧祇异异说智。<a id="a-D0"></a>能清净之。<a id="a-D1"></a>或有世界海令入世界大海。<a id="a-D2"></a>有阿僧祇异异说智。<a id="a-D3"></a>能清净之。<a id="a-D4"></a>或有世界海令入三世说大海。<a id="a-D5"></a>有阿僧祇异异说智。<a id="a-D6"></a>能清净之。<a id="a-D7"></a>或有世界海令入三世大海。<a id="a-D8"></a>有阿僧祇异异说智。<a id="a-D9"></a>能清净之。<a id="a-DA"></a>或有世界海令入不疲倦心大海。<a id="a-DB"></a>有阿僧祇异异说智。<a id="a-DC"></a>能清净之。<a id="a-DD"></a>或有世界海令入无差别智大海。<a id="a-DE"></a>有阿僧祇异异说智。<a id="a-DF"></a>能清净之。<a id="a-DG"></a>而诸佛如来不动本处。<a id="a-DH"></a>何以故。<a id="a-DI"></a>以得不动法故。<a id="a-DJ"></a>文殊师利。<a id="a-DK"></a>是名略说诸佛如来清净佛国土而无所畏。<a id="a-DL"></a>若广说者尽未来际劫数住持。<a id="a-DM"></a>不可说尽。</p>
  <p id="aDN">文殊师利。<a id="a-DO"></a>云何诸佛如来无边之身。<a id="a-DP"></a>文殊师利。<a id="a-DQ"></a>所谓诸佛如来。<a id="a-DR"></a>十方世界。<a id="a-DS"></a>一切世界。<a id="a-DT"></a>一一世界。<a id="a-DU"></a>一一四天下。<a id="a-DV"></a>过五十世界微尘数世界微尘大海阿僧祇百千万亿那由他微尘数诸佛如来菩萨大众一一菩萨大众大海。<a id="a-DW"></a>过五十世界微尘数世界微尘大海。<a id="a-DX"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-DY"></a>各各皆得阿僧祇种种异异诸胜功德大海。<a id="a-DZ"></a>而自庄严。<a id="a-Da"></a>以得如是种种异异诸胜功德力住持故。<a id="a-Db"></a>一切皆得现见尔数诸佛如来。<a id="a-Dc"></a>文殊师利。<a id="a-Dd"></a>过五十世界微尘数世界微尘大海。<a id="a-De"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Df"></a>各各皆得阿僧祇种种异异。<a id="a-Dg"></a>诸胜智功德庄严大海。<a id="a-Dh"></a>而自庄严。<a id="a-Di"></a>以得如是种种异异诸胜智功德庄严力住持故。<a id="a-Dj"></a>一切皆得现见尔数诸佛如来。<a id="a-Dk"></a>文殊师利。<a id="a-Dl"></a>过五十世界微尘数世界微尘大海。<a id="a-Dm"></a>阿僧祇百千万亿那由他微尘数诸佛如来菩萨。<a id="a-Dn"></a>大众一一菩萨大众大海。<a id="a-Do"></a>各各皆得阿僧祇种种异异诸胜波罗蜜大海。<a id="a-Dp"></a>而自庄严。<a id="a-Dq"></a>以得如是种种异异诸胜波罗蜜力住持故。<a id="a-Dr"></a>一切皆得现见尔数诸佛如来。<a id="a-Ds"></a>文殊师利。<a id="a-Dt"></a>过五十世界微尘数世界微尘大海。<a id="a-Du"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Dv"></a>各各皆得阿僧祇种种异异诸胜住地大海。<a id="a-Dw"></a>而自庄严。<a id="a-Dx"></a>以得如是种种异异诸胜住地力住持故。<a id="a-Dy"></a>一切皆得现见尔数诸佛如来。</p>
  <p id="aDz">文殊师利。<a id="a-E0"></a>过五十世界微尘数世界微尘大海。<a id="a-E1"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-E2"></a>各各皆得阿僧祇种种异异诸胜陀罗尼大海。<a id="a-E3"></a>而自庄严。<a id="a-E4"></a>以得如是种种异异诸胜陀罗尼力住持故。<a id="a-E5"></a>一切皆得现见尔数诸佛如来。<a id="a-E6"></a>文殊师利。<a id="a-E7"></a>过五十世界微尘数世界微尘大海。<a id="a-E8"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-E9"></a>各各皆得阿僧祇种种异异诸胜三昧大海。<a id="a-EA"></a>而自庄严。<a id="a-EB"></a>以得如是种种异异诸胜三昧力住持故。<a id="a-EC"></a>一切皆得现见尔数诸佛如来。<a id="a-ED"></a>文殊师利。<a id="a-EE"></a>过五十世界微尘数世界微尘大海。<a id="a-EF"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-EG"></a>各各皆得阿僧祇种种异异诸胜解脱大海。<a id="a-EH"></a>而自庄严。<a id="a-EI"></a>以得如是种种异异诸胜解脱力住持故。<a id="a-EJ"></a>一切皆得现见尔数诸佛如来。<a id="a-EK"></a>文殊师利。<a id="a-EL"></a>过五十世界微尘数世界微尘大海。<a id="a-EM"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-EN"></a>各各皆得阿僧祇种种异异诸胜无碍乐说辩才大海。<a id="a-EO"></a>而自庄严。<a id="a-EP"></a>以得如是种种异异诸胜无碍乐说辩才力住持故。<a id="a-EQ"></a>一切皆得现见尔数诸佛如来。<a id="a-ER"></a>文殊师利。<a id="a-ES"></a>过五十世界微尘数世界微尘大海。<a id="a-ET"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-EU"></a>各各皆得阿僧祇种种异异诸胜神通大海。<a id="a-EV"></a>而自庄严。<a id="a-EW"></a>以得如是种种异异诸胜神通力住持故。<a id="a-EX"></a>一切皆得现见尔数诸佛如来。</p>
  <p id="aEY">文殊师利。<a id="a-EZ"></a>过五十世界微尘数世界微尘大海。<a id="a-Ea"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Eb"></a>各各皆得阿僧祇种种异异诸胜大愿大海。<a id="a-Ec"></a>而自庄严。<a id="a-Ed"></a>以得如是种种异异诸胜大愿力住持故。<a id="a-Ee"></a>一切皆得现见尔数诸佛如来。</p>
  <p id="aEf">文殊师利。<a id="a-Eg"></a>过五十世界微尘数世界微尘大海。<a id="a-Eh"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Ei"></a>各各皆得阿僧祇种种异异诸胜发勤精进大海。<a id="a-Ej"></a>而自庄严。<a id="a-Ek"></a>以得如是种种异异诸胜发勤精进力住持故。<a id="a-El"></a>一切皆得现见尔数诸佛如来。</p>
  <p id="aEm">文殊师利。<a id="a-En"></a>过五十世界微尘数世界微尘大海。<a id="a-Eo"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Ep"></a>各各皆得阿僧祇种种异异诸胜得安隐大海。<a id="a-Eq"></a>而自庄严。<a id="a-Er"></a>以得如是种种异异诸胜得安隐力住持故。<a id="a-Es"></a>一切皆得现见尔数诸佛如来。<a id="a-Et"></a>文殊师利。<a id="a-Eu"></a>过五十世界微尘数世界微尘大海。<a id="a-Ev"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Ew"></a>各各皆得阿僧祇种种异异诸胜令入菩萨行大海。<a id="a-Ex"></a>而自庄严。<a id="a-Ey"></a>以得如是种种异异诸胜令入菩萨行力住持故。<a id="a-Ez"></a>一切皆得现见尔数诸佛如来。</p>
  <p id="aF0">文殊师利。<a id="a-F1"></a>过五十世界微尘数世界微尘大海。<a id="a-F2"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-F3"></a>各各皆得阿僧祇种种异异诸胜令入如来大海。<a id="a-F4"></a>而自庄严。<a id="a-F5"></a>以得如是种种异异诸胜令入如来力住持故。<a id="a-F6"></a>一切皆得现见尔数诸佛如来。</p>
  <p id="aF7">文殊师利。<a id="a-F8"></a>过五十世界微尘数世界微尘大海。<a id="a-F9"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-FA"></a>各各皆得阿僧祇种种异异诸胜令入随顺众生心行大海。<a id="a-FB"></a>而自庄严。<a id="a-FC"></a>以得如是种种异异诸胜令入随顺众生心行力住持故。<a id="a-FD"></a>一切皆得现见尔数诸佛如来。</p>
  <p id="aFE">文殊师利。<a id="a-FF"></a>过五十世界微尘数世界微尘大海。<a id="a-FG"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-FH"></a>各各皆得。</p>
  <p id="aFI">阿僧祇种种异异诸胜令入劫大海。<a id="a-FJ"></a>而自庄严。<a id="a-FK"></a>以得如是种种异异诸胜令入劫力住持故。<a id="a-FL"></a>一切皆得现见尔数诸佛如来。<a id="a-FM"></a>文殊师利。<a id="a-FN"></a>过五十世界微尘数世界微尘大海。<a id="a-FO"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-FP"></a>各各皆得阿僧祇种种异异诸胜令入世界大海。<a id="a-FQ"></a>而自庄严。<a id="a-FR"></a>以得如是种种异异诸胜令入世界力住持故。<a id="a-FS"></a>一切皆得现见尔数诸佛如来。<a id="a-FT"></a>文殊师利。<a id="a-FU"></a>过五十世界微尘数世界微尘大海。<a id="a-FV"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-FW"></a>各各皆得阿僧祇种种异异诸胜令入三世说大海。<a id="a-FX"></a>而自庄严。<a id="a-FY"></a>以得如是种种异异诸胜令入三世说力住持故。<a id="a-FZ"></a>一切皆得现见尔数诸佛如来。</p>
  <p id="aFa">文殊师利。<a id="a-Fb"></a>过五十世界微尘数世界微尘大海。<a id="a-Fc"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Fd"></a>各各皆得阿僧祇种种异异诸胜令入三世大海。<a id="a-Fe"></a>而自庄严。<a id="a-Ff"></a>以得如是种种异异诸胜令入三世力住持故。<a id="a-Fg"></a>一切皆得现见尔数诸佛如来。<a id="a-Fh"></a>文殊师利。<a id="a-Fi"></a>过五十世界微尘数世界微尘大海。<a id="a-Fj"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Fk"></a>各各皆得阿僧祇种种异异诸胜令入不疲惓心大海。<a id="a-Fl"></a>而自庄严。<a id="a-Fm"></a>以得如是种种异异诸胜令入不疲惓心力住持故。<a id="a-Fn"></a>一切皆得现见尔数诸佛如来。</p>
  <p id="aFo">文殊师利。<a id="a-Fp"></a>过五十世界微尘数世界微尘大海。<a id="a-Fq"></a>阿僧祇百千万亿那由他微尘数诸佛如来菩萨大众一一菩萨大众大海。<a id="a-Fr"></a>各各皆得阿僧祇种种异异诸胜令入无差别智大海。<a id="a-Fs"></a>而自庄严。<a id="a-Ft"></a>以得如是种种异异诸胜令入无差别智力住持故。<a id="a-Fu"></a>一切皆得现见尔数诸佛如来。</p>
  <p id="aFv">文殊师利。<a id="a-Fw"></a>如是略说得诸依止诸希有相。<a id="a-Fx"></a>行善知识。<a id="a-Fy"></a>发勤精进。<a id="a-Fz"></a>得心安隐。<a id="a-G0"></a>教化众生。<a id="a-G1"></a>禁戒受记。<a id="a-G2"></a>入菩萨行。<a id="a-G3"></a>入如来行。<a id="a-G4"></a>入众生行。<a id="a-G5"></a>入世界海。<a id="a-G6"></a>入诸劫海。<a id="a-G7"></a>入三世法。<a id="a-G8"></a>入心发起。<a id="a-G9"></a>不生疲倦。<a id="a-GA"></a>差别诸智陀罗尼门。<a id="a-GB"></a>说诸如来普贤诸心。<a id="a-GC"></a>普贤诸行。<a id="a-GD"></a>种种法相大慈之心。<a id="a-GE"></a>菩萨心因缘。<a id="a-GF"></a>恭敬善知识。<a id="a-GG"></a>发心诸行。<a id="a-GH"></a>诸修行清净。<a id="a-GI"></a>诸波罗蜜。<a id="a-GJ"></a>如实觉知。<a id="a-GK"></a>得如实入诸力妙力平等诸道。<a id="a-GL"></a>说诸佛法。<a id="a-GM"></a>专取乐说。<a id="a-GN"></a>诸智增上。<a id="a-GO"></a>得不执着。<a id="a-GP"></a>心得平等。<a id="a-GQ"></a>发起诸智。<a id="a-GR"></a>作诸应化。<a id="a-GS"></a>住持诸法。<a id="a-GT"></a>得大安隐。<a id="a-GU"></a>入诸深法。<a id="a-GV"></a>依佛依法。<a id="a-GW"></a>依止而住。<a id="a-GX"></a>得生慈心。<a id="a-GY"></a>不怯弱心。<a id="a-GZ"></a>断诸疑网。<a id="a-Ga"></a>得发起心不思议心。<a id="a-Gb"></a>依何意说种种方便。<a id="a-Gc"></a>诸智差别方便而说。<a id="a-Gd"></a>得诸三昧。<a id="a-Ge"></a>得一切入。<a id="a-Gf"></a>得诸解脱诸通诸明。<a id="a-Gg"></a>一切得心自在解脱。<a id="a-Gh"></a>诸妙水池。<a id="a-Gi"></a>诸妙楼阁。<a id="a-Gj"></a>诸胜庄严。<a id="a-Gk"></a>诸心不退。<a id="a-Gl"></a>不舍心住。<a id="a-Gm"></a>一切直心。<a id="a-Gn"></a>智如海入。<a id="a-Go"></a>犹如诸宝。<a id="a-Gp"></a>菩萨发心。<a id="a-Gq"></a>得如金刚。<a id="a-Gr"></a>而起发心大乘发心。<a id="a-Gs"></a>平等发心。<a id="a-Gt"></a>究竟发心。<a id="a-Gu"></a>得不毁坏诸尊重心授记诸法诸善根回向。<a id="a-Gv"></a>得智增上无边无中平等发心。<a id="a-Gw"></a>得诸宝藏。<a id="a-Gx"></a>得诸禁戒。<a id="a-Gy"></a>得诸自在。<a id="a-Gz"></a>得诸奋迅。<a id="a-H0"></a>一切境界一切诸力一切无畏。<a id="a-H1"></a>具足无量不共之法。<a id="a-H2"></a>教化一切诸菩萨等。<a id="a-H3"></a>一切身业。<a id="a-H4"></a>一切诸身。<a id="a-H5"></a>得诸口业。<a id="a-H6"></a>诸心发心。<a id="a-H7"></a>心遍普覆一切诸根。<a id="a-H8"></a>诸质直心。<a id="a-H9"></a>诸增上心。<a id="a-HA"></a>诸行诸信。<a id="a-HB"></a>入信世界。<a id="a-HC"></a>入诸勋习。<a id="a-HD"></a>得入诸取。<a id="a-HE"></a>入如实行。<a id="a-HF"></a>入成就行。<a id="a-HG"></a>入菩萨位。<a id="a-HH"></a>诸菩萨法定。<a id="a-HI"></a>诸法进趣道。<a id="a-HJ"></a>亲近善知识。<a id="a-HK"></a>得诸善知识。<a id="a-HL"></a>是道非道。<a id="a-HM"></a>是量非量。<a id="a-HN"></a>成就见道。<a id="a-HO"></a>具道功德。<a id="a-HP"></a>修行识道。<a id="a-HQ"></a>诸道庄严。<a id="a-HR"></a>文殊师利。<a id="a-HS"></a>如是一一皆应广说。<a id="a-HT"></a>而诸佛如来。<a id="a-HU"></a>不分别离分别。<a id="a-HV"></a>而自然如是。<a id="a-HW"></a>无分别离分别。<a id="a-HX"></a>自然如是。<a id="a-HY"></a>种种示现。<a id="a-HZ"></a>何以故。<a id="a-Ha"></a>以得不共法相应故。<a id="a-Hb"></a>文殊师利。<a id="a-Hc"></a>如是如来。<a id="a-Hd"></a>十方世界。<a id="a-He"></a>一切世界。<a id="a-Hf"></a>一切住处。<a id="a-Hg"></a>一一世界。<a id="a-Hh"></a>一一阎浮提。<a id="a-Hi"></a>一时示现。<a id="a-Hj"></a>随众生可化。<a id="a-Hk"></a>而自见诸佛如来。<a id="a-Hl"></a>而诸佛如来。<a id="a-Hm"></a>不分别离分别。<a id="a-Hn"></a>而自然如是。<a id="a-Ho"></a>无分别离分别。<a id="a-Hp"></a>自然如是。<a id="a-Hq"></a>种种示现。<a id="a-Hr"></a>何以故。<a id="a-Hs"></a>以得不共法相应故。<a id="a-Ht"></a>以无障碍如来身故。<a id="a-Hu"></a>文殊师利。<a id="a-Hv"></a>是名略说诸佛如来无边之身。<a id="a-Hw"></a>若广说者。<a id="a-Hx"></a>尽未来际劫数住持。<a id="a-Hy"></a>不可说尽。</p>
  <p id="aHz">文殊师利。<a id="a-I0"></a>云何诸佛如来遍见。<a id="a-I1"></a>文殊师利。<a id="a-I2"></a>我譬喻说。<a id="a-I3"></a>何以故。<a id="a-I4"></a>有智慧者。<a id="a-I5"></a>依诸譬喻。<a id="a-I6"></a>得解义故。<a id="a-I7"></a>文殊师利。<a id="a-I8"></a>如大池水五百由旬。<a id="a-I9"></a>若千由旬。<a id="a-IA"></a>溢满地平。<a id="a-IB"></a>大莲华叶。<a id="a-IC"></a>覆彼池水。<a id="a-ID"></a>莲华叶上。<a id="a-IE"></a>中有一人。<a id="a-IF"></a>乘驾铁车。<a id="a-IG"></a>行华叶上。<a id="a-IH"></a>彼铁车轮。<a id="a-II"></a>具有千辐。<a id="a-IJ"></a>其车驾马。<a id="a-IK"></a>行疾之速。<a id="a-IL"></a>过金翅鸟。<a id="a-IM"></a>彼铁车行。<a id="a-IN"></a>如是速疾。<a id="a-IO"></a>而水不湿车轮车辐及以马足。<a id="a-IP"></a>车轮马足。<a id="a-IQ"></a>不损华叶。<a id="a-IR"></a>彼池上人。<a id="a-IS"></a>如是车行。<a id="a-IT"></a>当尔之时。<a id="a-IU"></a>即水池中。<a id="a-IV"></a>生大毒蛇。<a id="a-IW"></a>以何等时。<a id="a-IX"></a>彼车轮及以马足一转依彼念时。<a id="a-IY"></a>彼大毒蛇。<a id="a-IZ"></a>绕车七匝。<a id="a-Ia"></a>文殊师利。<a id="a-Ib"></a>以何等时。<a id="a-Ic"></a>彼大毒蛇。<a id="a-Id"></a>绕车一匝。<a id="a-Ie"></a>依彼刹那。<a id="a-If"></a>阿难比丘。<a id="a-Ig"></a>十遍说法。<a id="a-Ih"></a>又复更有示现彼义。<a id="a-Ii"></a>以何等时。<a id="a-Ij"></a>阿难比丘。<a id="a-Ik"></a>一遍说法。<a id="a-Il"></a>依彼刹那。<a id="a-Im"></a>舍利弗比丘。<a id="a-In"></a>千遍说法。<a id="a-Io"></a>令众生知。<a id="a-Ip"></a>以何等时。<a id="a-Iq"></a>舍利弗比丘。<a id="a-Ir"></a>一遍说法。<a id="a-Is"></a>依彼刹那。<a id="a-It"></a>大目揵连。<a id="a-Iu"></a>能过八十千世界外。<a id="a-Iv"></a>以何等时。<a id="a-Iw"></a>大目揵连。<a id="a-Ix"></a>过一世界。<a id="a-Iy"></a>依彼刹那。<a id="a-Iz"></a>诸佛如来。<a id="a-J0"></a>一切世界。<a id="a-J1"></a>一切住处。<a id="a-J2"></a>一一世界。<a id="a-J3"></a>一一阎浮提。<a id="a-J4"></a>于一时间。<a id="a-J5"></a>非前后时。<a id="a-J6"></a>从兜率天。<a id="a-J7"></a>退生出家。<a id="a-J8"></a>行于苦行。<a id="a-J9"></a>坐于道场。<a id="a-JA"></a>降伏魔怨。<a id="a-JB"></a>现证正觉。<a id="a-JC"></a>转于法轮。<a id="a-JD"></a>示大涅槃。<a id="a-JE"></a>住持佛法。<a id="a-JF"></a>示诸法灭。<a id="a-JG"></a>能令一切外道行中。<a id="a-JH"></a>诸本生处。<a id="a-JI"></a>令一时见。<a id="a-JJ"></a>非前后见。<a id="a-JK"></a>何以故。<a id="a-JL"></a>以无障碍故。<a id="a-JM"></a>无障碍者以无差别。<a id="a-JN"></a>无差别者以无依止。<a id="a-JO"></a>文殊师利。<a id="a-JP"></a>如大琉璃如意宝珠。<a id="a-JQ"></a>无价色衣。<a id="a-JR"></a>以用缠裹。<a id="a-JS"></a>依彼衣故。<a id="a-JT"></a>见种种相。<a id="a-JU"></a>而大琉璃如意宝珠。<a id="a-JV"></a>不分别离分别。<a id="a-JW"></a>而自然如是。<a id="a-JX"></a>无分别离分别。<a id="a-JY"></a>自然如是。<a id="a-JZ"></a>见种种相。<a id="a-Ja"></a>何以故。<a id="a-Jb"></a>以得不共法相应故。<a id="a-Jc"></a>文殊师利。<a id="a-Jd"></a>诸佛如来应正遍知。<a id="a-Je"></a>亦复如是。<a id="a-Jf"></a>依可化众生。<a id="a-Jg"></a>十方世界。<a id="a-Jh"></a>一切世界。<a id="a-Ji"></a>一切住处。<a id="a-Jj"></a>于一时间。<a id="a-Jk"></a>非前后时。<a id="a-Jl"></a>念念如是。<a id="a-Jm"></a>种种异见。<a id="a-Jn"></a>而诸佛如来。<a id="a-Jo"></a>非分别离分别。<a id="a-Jp"></a>而自然如是。<a id="a-Jq"></a>无分别离分别。<a id="a-Jr"></a>自然如是。<a id="a-Js"></a>种种异见。<a id="a-Jt"></a>何以故。<a id="a-Ju"></a>以得不共法相应故。<a id="a-Jv"></a>文殊师利。<a id="a-Jw"></a>譬如月轮。<a id="a-Jx"></a>或如日轮。<a id="a-Jy"></a>于阎浮提一切器水。<a id="a-Jz"></a>清净不浊。<a id="a-K0"></a>离于障碍。<a id="a-K1"></a>皆悉现见。<a id="a-K2"></a>而日月轮。<a id="a-K3"></a>本处不动。<a id="a-K4"></a>文殊师利。<a id="a-K5"></a>如是应正遍知。<a id="a-K6"></a>十方世界。<a id="a-K7"></a>一切世界。<a id="a-K8"></a>无障无碍。<a id="a-K9"></a>如是如是。<a id="a-KA"></a>可化众生。<a id="a-KB"></a>自心清净。<a id="a-KC"></a>皆见如来。<a id="a-KD"></a>而诸佛如来。<a id="a-KE"></a>兜率陀天。<a id="a-KF"></a>如本不动。<a id="a-KG"></a>如是十方一切世界。<a id="a-KH"></a>一切众生。<a id="a-KI"></a>发起心中。<a id="a-KJ"></a>皆悉现前。<a id="a-KK"></a>何以故。<a id="a-KL"></a>以如来得不退智故。<a id="a-KM"></a>文殊师利。<a id="a-KN"></a>譬如世间一切众生。<a id="a-KO"></a>依下中上诸果报故。<a id="a-KP"></a>则下中上有为诸行。<a id="a-KQ"></a>皆悉成就。<a id="a-KR"></a>而有为行。<a id="a-KS"></a>不分别离分别。<a id="a-KT"></a>而自然如是。<a id="a-KU"></a>无分别离分别。<a id="a-KV"></a>自然如是。<a id="a-KW"></a>如是种种诸事成就。<a id="a-KX"></a>何以故。<a id="a-KY"></a>以得不共法相应故。<a id="a-KZ"></a>文殊师利。<a id="a-Ka"></a>如是众生。<a id="a-Kb"></a>依下中上业果报故。<a id="a-Kc"></a>见诸佛如来。<a id="a-Kd"></a>有下中上。<a id="a-Ke"></a>而诸佛如来。<a id="a-Kf"></a>不分别离分别。<a id="a-Kg"></a>而自然如是。<a id="a-Kh"></a>无分别离分别。<a id="a-Ki"></a>自然如是。<a id="a-Kj"></a>见下中上。<a id="a-Kk"></a>何以故。<a id="a-Kl"></a>以得不共法相应故。<a id="a-Km"></a>文殊师利。<a id="a-Kn"></a>譬如一雨一色味等。<a id="a-Ko"></a>堕阎浮提。<a id="a-Kp"></a>依种种器。<a id="a-Kq"></a>有种种色。<a id="a-Kr"></a>有种种味。<a id="a-Ks"></a>有种种香。<a id="a-Kt"></a>而大雨。<a id="a-Ku"></a>不分别离分别。<a id="a-Kv"></a>而自然如是无分别离分别。<a id="a-Kw"></a>自然如是。<a id="a-Kx"></a>色香味异。<a id="a-Ky"></a>何以故。<a id="a-Kz"></a>以得不共法相应故。<a id="a-L0"></a>文殊师利。<a id="a-L1"></a>如是诸佛如来。<a id="a-L2"></a>一味法界。<a id="a-L3"></a>依可化众生。<a id="a-L4"></a>见有种种差别诸法。<a id="a-L5"></a>而诸佛如来。<a id="a-L6"></a>不分别离分别。<a id="a-L7"></a>而自然如是。<a id="a-L8"></a>无分别离分别自然如是。<a id="a-L9"></a>见差别法。<a id="a-LA"></a>何以故。<a id="a-LB"></a>以得不共法相应故。<a id="a-LC"></a>文殊师利。<a id="a-LD"></a>譬如何处出生自在如意宝王。<a id="a-LE"></a>如是彼处无有铁生。<a id="a-LF"></a>种种铁器彼处不生。<a id="a-LG"></a>何以故。<a id="a-LH"></a>以得不共法相应故。<a id="a-LI"></a>文殊师利。<a id="a-LJ"></a>如是。<a id="a-LK"></a>何处出生诸佛如来光明。<a id="a-LL"></a>彼处不生火之光明及电光明日月光明。<a id="a-LM"></a>不生种种如意摩尼宝王光明。<a id="a-LN"></a>不生天龙夜叉。<a id="a-LO"></a>乾闼婆阿修罗。<a id="a-LP"></a>伽楼罗紧那罗。<a id="a-LQ"></a>摩睺罗伽。<a id="a-LR"></a>天帝释王。<a id="a-LS"></a>大梵天王。<a id="a-LT"></a>护世四王等诸光明。<a id="a-LU"></a>彼处天子诏敕不行。<a id="a-LV"></a>彼处不生四种姓氏。<a id="a-LW"></a>彼处不生八种诸难地狱饿鬼畜生等难。<a id="a-LX"></a>彼处不生十恶业道。<a id="a-LY"></a>彼处不生种种诸乱。<a id="a-LZ"></a>彼处不生诸余外道恶命生活尼干子等。<a id="a-La"></a>文殊师利。<a id="a-Lb"></a>而诸佛如来。<a id="a-Lc"></a>不分别离分别。<a id="a-Ld"></a>而自然如是。<a id="a-Le"></a>无分别离分别。<a id="a-Lf"></a>自然如是。<a id="a-Lg"></a>诸事不生。<a id="a-Lh"></a>何以故。<a id="a-Li"></a>以得不共法相应故。<a id="a-Lj"></a>文殊师利。<a id="a-Lk"></a>是名略说诸佛如来不可思议境界。<a id="a-Ll"></a>若广说者。<a id="a-Lm"></a>尽未来际劫数住持。<a id="a-Ln"></a>不可说尽。</p>
 </body>
</html>