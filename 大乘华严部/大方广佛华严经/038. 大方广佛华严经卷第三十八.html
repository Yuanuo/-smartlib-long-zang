<!doctype html>
<html id="z3IBTQmGr" data-ver="955">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第三十八</h1>
  <h2 id="a2">离世间品第三十三之二</h2>
  <p id="a3">佛子。<a id="a-4"></a>菩萨摩诃萨。<a id="a-5"></a>有十种说三世。<a id="a-6"></a>何等为十。<a id="a-7"></a>所谓过去世说过去世。<a id="a-8"></a>过去世说未来世。<a id="a-9"></a>过去世说现在世。<a id="a-A"></a>未来世说过去世。<a id="a-B"></a>未来世说现在世。<a id="a-C"></a>未来世说无尽。<a id="a-D"></a>现在世说未来世。<a id="a-E"></a>现在世说过去世。<a id="a-F"></a>现在世说平等。<a id="a-G"></a>现在世说三世即一念。<a id="a-H"></a>佛子。<a id="a-I"></a>是为菩萨摩诃萨十种说三世。<a id="a-J"></a>因此十种说三世。<a id="a-K"></a>则能普说一切三世。<a id="a-L"></a>佛子。<a id="a-M"></a>菩萨摩诃萨。<a id="a-N"></a>有十种入三世间。<a id="a-O"></a>何等为十。<a id="a-P"></a>所谓入世间。<a id="a-Q"></a>入语言道。<a id="a-R"></a>入性。<a id="a-S"></a>入施设。<a id="a-T"></a>入想。<a id="a-U"></a>入名字。<a id="a-V"></a>入语言。<a id="a-W"></a>入无尽。<a id="a-X"></a>入离欲。<a id="a-Y"></a>入寂灭。<a id="a-Z"></a>佛子。<a id="a-a"></a>是为菩萨摩诃萨十种入三世间。<a id="a-b"></a>因此十种入三世间。<a id="a-c"></a>则能普入一切三世间。<a id="a-d"></a>佛子。<a id="a-e"></a>菩萨摩诃萨有十种舍离忧恼心无厌悔。<a id="a-f"></a>何等为十。<a id="a-g"></a>所谓供养一切佛舍离忧恼心无厌悔。<a id="a-h"></a>亲近一切善知识舍离忧恼心无厌悔。<a id="a-i"></a>专求一切法舍离忧恼心无厌悔。<a id="a-j"></a>常闻正法舍离忧恼心无厌悔。<a id="a-k"></a>常说正法舍离忧恼心无厌悔。<a id="a-l"></a>教化调伏一切众生舍离忧恼心无厌悔。<a id="a-m"></a>令一切众生安住佛道舍离忧恼心无厌悔。<a id="a-n"></a>于一一世界中行不可说不可说菩萨行舍离忧恼心无厌悔。<a id="a-o"></a>游行一切世界教化众生舍离忧恼心无厌悔。<a id="a-p"></a>出生一切佛法舍离忧恼心无厌悔。<a id="a-q"></a>佛子。<a id="a-r"></a>是为菩萨摩诃萨十种舍离忧恼心无厌悔。<a id="a-s"></a>若菩萨摩诃萨安住此法。<a id="a-t"></a>则得如来无上智慧。<a id="a-u"></a>永离厌悔。<a id="a-v"></a>佛子。<a id="a-w"></a>菩萨摩诃萨。<a id="a-x"></a>有十种不可坏智。<a id="a-y"></a>何等为十。<a id="a-z"></a>所谓知众生智不可坏。<a id="a-10"></a>知诸根智不可坏。<a id="a-11"></a>知受生智不可坏。<a id="a-12"></a>知世界智不可坏。<a id="a-13"></a>知法界智不可坏。<a id="a-14"></a>知佛智不可坏。<a id="a-15"></a>知法智不可坏。<a id="a-16"></a>知僧智不可坏。<a id="a-17"></a>知三世智不可坏。<a id="a-18"></a>知一切语言道智不可坏。<a id="a-19"></a>佛子。<a id="a-1A"></a>是为菩萨摩诃萨十种不可坏智。<a id="a-1B"></a>若菩萨摩诃萨安住此智。<a id="a-1C"></a>则得如来无上不可坏智。<a id="a-1D"></a>佛子。<a id="a-1E"></a>菩萨摩诃萨。<a id="a-1F"></a>有十种陀罗尼。<a id="a-1G"></a>何等为十。<a id="a-1H"></a>所谓闻持陀罗尼。<a id="a-1I"></a>不忘一切法故。<a id="a-1J"></a>持正法陀罗尼。<a id="a-1K"></a>巧方便分别一切法如实故。<a id="a-1L"></a>不生一切法陀罗尼。<a id="a-1M"></a>觉一切法无自性故。<a id="a-1N"></a>法明陀罗尼。<a id="a-1O"></a>普照不可思议诸佛法故。<a id="a-1P"></a>三昧陀罗尼。<a id="a-1Q"></a>于现在一切佛所闻法不乱故。<a id="a-1R"></a>音声圆满陀罗尼。<a id="a-1S"></a>究竟解了不可思议语言法故。<a id="a-1T"></a>三世陀罗尼。<a id="a-1U"></a>分别说一切三世佛不思议法故。<a id="a-1V"></a>种种辩才陀罗尼。<a id="a-1W"></a>分别解说无量无边诸佛法故。<a id="a-1X"></a>出生无碍耳陀罗尼。<a id="a-1Y"></a>不可说佛所说诸法悉能闻故。<a id="a-1Z"></a>持一切佛法陀罗尼。<a id="a-1a"></a>安住如来十力无畏故。<a id="a-1b"></a>佛子。<a id="a-1c"></a>是为菩萨摩诃萨十种陀罗尼。<a id="a-1d"></a>若菩萨摩诃萨欲得此法。<a id="a-1e"></a>应勤修学。<a id="a-1f"></a>佛子。<a id="a-1g"></a>菩萨摩诃萨。<a id="a-1h"></a>知分别说十种佛。<a id="a-1i"></a>何等为十。<a id="a-1j"></a>所谓正觉佛。<a id="a-1k"></a>愿佛。<a id="a-1l"></a>业报佛。<a id="a-1m"></a>住持佛。<a id="a-1n"></a>化佛。<a id="a-1o"></a>法界佛。<a id="a-1p"></a>心佛。<a id="a-1q"></a>三昧佛。<a id="a-1r"></a>性佛。<a id="a-1s"></a>如意佛。<a id="a-1t"></a>佛子。<a id="a-1u"></a>是为菩萨摩诃萨知分别说十种佛。</p>
  <p id="a1v">佛子。<a id="a-1w"></a>菩萨摩诃萨。<a id="a-1x"></a>有十种发普贤心。<a id="a-1y"></a>何等为十。<a id="a-1z"></a>所谓发大慈心。<a id="a-20"></a>救护一切众生故。<a id="a-21"></a>发大悲心。<a id="a-22"></a>代一切众生受一切苦毒故。<a id="a-23"></a>发一切施为首心。<a id="a-24"></a>悉舍一切诸所有故。<a id="a-25"></a>发正念一切智为首心。<a id="a-26"></a>乐求一切佛法故。<a id="a-27"></a>发功德庄严心。<a id="a-28"></a>学一切菩萨诸行故。<a id="a-29"></a>发金刚心。<a id="a-2A"></a>一切受生不忘失故。<a id="a-2B"></a>发大海心。<a id="a-2C"></a>一切白净法悉流入故。<a id="a-2D"></a>发须弥山王心。<a id="a-2E"></a>一切诽谤苦言悉堪忍故。<a id="a-2F"></a>发安隐心。<a id="a-2G"></a>施一切众生无畏故。<a id="a-2H"></a>发究竟般若波罗蜜到彼岸心。<a id="a-2I"></a>巧分别一切法无所有故。<a id="a-2J"></a>佛子。<a id="a-2K"></a>是为菩萨摩诃萨十种发普贤心。<a id="a-2L"></a>若菩萨摩诃萨安住此心。<a id="a-2M"></a>以少方便则具足普贤巧方便智。<a id="a-2N"></a>佛子。<a id="a-2O"></a>菩萨摩诃萨。<a id="a-2P"></a>有十种普贤愿行法。<a id="a-2Q"></a>何等为十。<a id="a-2R"></a>所谓尽未来劫行菩萨行普贤愿行法。<a id="a-2S"></a>恭敬供养未来一切佛普贤愿行法。<a id="a-2T"></a>立一切众生于普贤菩萨愿行普贤愿行法。<a id="a-2U"></a>积集一切善根普贤愿行法。<a id="a-2V"></a>入一切波罗蜜普贤愿行法。<a id="a-2W"></a>满足一切菩萨愿行普贤愿行法。<a id="a-2X"></a>庄严一切世界普贤愿行法。<a id="a-2Y"></a>往生一切佛所普贤愿行法。<a id="a-2Z"></a>善巧方便求一切法普贤愿行法。<a id="a-2a"></a>于一切十方佛刹成无上菩提普贤愿行法。<a id="a-2b"></a>佛子。<a id="a-2c"></a>是为菩萨摩诃萨十种普贤愿行法。<a id="a-2d"></a>若菩萨摩诃萨修此愿行。<a id="a-2e"></a>疾得具足普贤愿行。<a id="a-2f"></a>佛子。<a id="a-2g"></a>菩萨摩诃萨。<a id="a-2h"></a>有十种大悲常观众生。<a id="a-2i"></a>何等为十。<a id="a-2j"></a>所谓观察众生无所归依而起大悲。<a id="a-2k"></a>观察众生随逐邪道而起大悲。<a id="a-2l"></a>观察众生贫无善根而起大悲。<a id="a-2m"></a>观察众生长寝生死而起大悲。<a id="a-2n"></a>观察众生行不善法而起大悲。<a id="a-2o"></a>观察众生欲缚所缚而起大悲。<a id="a-2p"></a>观察众生在生死海而起大悲。<a id="a-2q"></a>观察众生久远长病而起大悲。<a id="a-2r"></a>观察众生无欲善法而起大悲。<a id="a-2s"></a>观察众生失诸佛法而起大悲。<a id="a-2t"></a>佛子。<a id="a-2u"></a>是为菩萨摩诃萨十种大悲常观众生。<a id="a-2v"></a>佛子。<a id="a-2w"></a>菩萨摩诃萨。<a id="a-2x"></a>有十种发菩提心因缘。<a id="a-2y"></a>何等为十。<a id="a-2z"></a>所谓教化成熟一切众生发菩提心因缘。<a id="a-30"></a>除灭一切众生苦发菩提心因缘。<a id="a-31"></a>与一切众生种种快乐发菩提心因缘。<a id="a-32"></a>除灭一切众生愚闇发菩提心因缘。<a id="a-33"></a>与一切众生佛智发菩提心因缘。<a id="a-34"></a>恭敬供养一切诸佛发菩提心因缘。<a id="a-35"></a>随如来教令佛欢喜发菩提心因缘。<a id="a-36"></a>见佛色身相好发菩提心因缘。<a id="a-37"></a>入一切佛智发菩提心因缘。<a id="a-38"></a>显现佛力无畏发菩提心因缘。<a id="a-39"></a>佛子。<a id="a-3A"></a>是为菩萨摩诃萨十种发菩提心因缘。<a id="a-3B"></a>若菩萨摩诃萨发菩提心应当恭敬供养亲近善知识。<a id="a-3C"></a>何以故。<a id="a-3D"></a>欲速觉一切智故。<a id="a-3E"></a>彼菩萨摩诃萨恭敬供养亲近善知识。<a id="a-3F"></a>起十种心。<a id="a-3G"></a>何等为十。<a id="a-3H"></a>所谓于善知识。<a id="a-3I"></a>起给侍心。<a id="a-3J"></a>不违心。<a id="a-3K"></a>随顺心。<a id="a-3L"></a>欢喜心。<a id="a-3M"></a>不求利心。<a id="a-3N"></a>一向心。<a id="a-3O"></a>同善根心。<a id="a-3P"></a>同愿心。<a id="a-3Q"></a>如来心。<a id="a-3R"></a>同满行心。<a id="a-3S"></a>佛子。<a id="a-3T"></a>是为菩萨摩诃萨于善知识起十种心。<a id="a-3U"></a>佛子。<a id="a-3V"></a>若菩萨摩诃萨发如是十种心。<a id="a-3W"></a>则得十种清净。<a id="a-3X"></a>何等为十。<a id="a-3Y"></a>所谓正直心清净。<a id="a-3Z"></a>究竟不失故。<a id="a-3a"></a>色身清净。<a id="a-3b"></a>随所应化无不见故。<a id="a-3c"></a>音声圆满清净。<a id="a-3d"></a>究竟一切语言法故。<a id="a-3e"></a>辩才清净。<a id="a-3f"></a>巧方便说不可思议诸佛法故。<a id="a-3g"></a>智慧清净。<a id="a-3h"></a>除灭一切愚痴闇故。<a id="a-3i"></a>受生清净。<a id="a-3j"></a>具足菩萨自在力故。<a id="a-3k"></a>眷属清净。<a id="a-3l"></a>成就过去同行众生诸善根故。<a id="a-3m"></a>果报清净。<a id="a-3n"></a>除灭一切业障故。<a id="a-3o"></a>诸愿清净。<a id="a-3p"></a>同一切菩萨故。<a id="a-3q"></a>诸行清净。<a id="a-3r"></a>究竟普贤菩萨行故。<a id="a-3s"></a>佛子。<a id="a-3t"></a>是为菩萨摩诃萨十种清净佛子。<a id="a-3u"></a>菩萨摩诃萨。<a id="a-3v"></a>有十种波罗蜜。<a id="a-3w"></a>何等为十。<a id="a-3x"></a>所谓檀波罗蜜。<a id="a-3y"></a>舍一切有故。<a id="a-3z"></a>尸波罗蜜。<a id="a-40"></a>净佛戒故。<a id="a-41"></a>羼提波罗蜜。<a id="a-42"></a>具足佛忍故。<a id="a-43"></a>精进波罗蜜。<a id="a-44"></a>于一切时不退转故。<a id="a-45"></a>禅波罗蜜。<a id="a-46"></a>正念不乱故。<a id="a-47"></a>般若波罗蜜。<a id="a-48"></a>观一切法悉如如故。<a id="a-49"></a>智波罗蜜。<a id="a-4A"></a>深入佛力故。<a id="a-4B"></a>愿波罗蜜。<a id="a-4C"></a>普贤菩萨愿行满故。<a id="a-4D"></a>神力波罗蜜。<a id="a-4E"></a>示现一切神通力故。<a id="a-4F"></a>法波罗蜜摄取一切法故。<a id="a-4G"></a>佛子。<a id="a-4H"></a>是为菩萨摩诃萨十种波罗蜜。<a id="a-4I"></a>若菩萨摩诃萨安住此法。<a id="a-4J"></a>则得如来无上究竟智波罗蜜。<a id="a-4K"></a>佛子。<a id="a-4L"></a>菩萨摩诃萨。<a id="a-4M"></a>有十种随顺觉知。<a id="a-4N"></a>何等为十。<a id="a-4O"></a>所谓随顺觉知一切世界。<a id="a-4P"></a>随顺觉知一切众生不可思议。<a id="a-4Q"></a>随顺觉知一切诸法不一不异。<a id="a-4R"></a>随顺觉知一切法界。<a id="a-4S"></a>随顺觉知一切虚空界。<a id="a-4T"></a>随顺觉知一切世界入过去世。<a id="a-4U"></a>随顺觉知一切世界入未来世。<a id="a-4V"></a>随顺觉知一切世界入现在世。<a id="a-4W"></a>随顺觉知一切如来于一念中具足愿行。<a id="a-4X"></a>随顺觉知三世诸佛悉同一行。<a id="a-4Y"></a>佛子。<a id="a-4Z"></a>是为菩萨摩诃萨十种随顺觉知。<a id="a-4a"></a>若菩萨摩诃萨安住此法。<a id="a-4b"></a>则得一切法自在。<a id="a-4c"></a>普照随意满愿。<a id="a-4d"></a>于一念中觉无上道。<a id="a-4e"></a>一切佛法悉现在前。<a id="a-4f"></a>佛子。<a id="a-4g"></a>菩萨摩诃萨。<a id="a-4h"></a>有十种决定智。<a id="a-4i"></a>何等为十。<a id="a-4j"></a>所谓决定了知一切诸法于一念中。<a id="a-4k"></a>决定了知一切诸法以无碍智。<a id="a-4l"></a>决定了知一切众生心心所行。<a id="a-4m"></a>决定了知一切众生皆悉同根。<a id="a-4n"></a>决定了知一切众生烦恼习气诸行。<a id="a-4o"></a>决定了知一切众生诸心使行。<a id="a-4p"></a>决定了知一切众生善不善行。<a id="a-4q"></a>决定了知一切菩萨愿行。<a id="a-4r"></a>决定了知神力自在变化住持。<a id="a-4s"></a>决定了知一切如来成就十力。<a id="a-4t"></a>佛子。<a id="a-4u"></a>是为菩萨摩诃萨十种决定智。<a id="a-4v"></a>若菩萨摩诃萨安住此法。<a id="a-4w"></a>则得一切诸法巧妙方便。<a id="a-4x"></a>佛子。<a id="a-4y"></a>菩萨摩诃萨。<a id="a-4z"></a>有十种力。<a id="a-50"></a>何等为十。<a id="a-51"></a>所谓深入一切法力。<a id="a-52"></a>解一切法犹如化力。<a id="a-53"></a>解一切法犹如幻力。<a id="a-54"></a>令一切法入佛法力。<a id="a-55"></a>于一切法无染着力。<a id="a-56"></a>专求一切善妙法力。<a id="a-57"></a>一向恭敬供养一切善知识力。<a id="a-58"></a>令一切善根悉究竟得无上智力。<a id="a-59"></a>深心信解一切佛法不诽谤力。<a id="a-5A"></a>究竟不退一切智心力。<a id="a-5B"></a>佛子。<a id="a-5C"></a>是为菩萨摩诃萨十种力。<a id="a-5D"></a>若菩萨摩诃萨安住此力。<a id="a-5E"></a>则能具足如来无上十力。<a id="a-5F"></a>佛子。<a id="a-5G"></a>菩萨摩诃萨。<a id="a-5H"></a>有十种平等。<a id="a-5I"></a>何等为十。<a id="a-5J"></a>所谓一切众生平等。<a id="a-5K"></a>一切法平等。<a id="a-5L"></a>一切佛刹平等。<a id="a-5M"></a>一切佛乘平等。<a id="a-5N"></a>一切善根平等。<a id="a-5O"></a>一切菩提平等。<a id="a-5P"></a>一切愿平等。<a id="a-5Q"></a>一切波罗蜜平等。<a id="a-5R"></a>一切行平等。<a id="a-5S"></a>一切佛平等。<a id="a-5T"></a>佛子。<a id="a-5U"></a>是为菩萨摩诃萨十种平等。<a id="a-5V"></a>若菩萨摩诃萨住此平等。<a id="a-5W"></a>则具足一切诸佛无上平等。<a id="a-5X"></a>佛子。<a id="a-5Y"></a>菩萨摩诃萨。<a id="a-5Z"></a>有十种方便佛法句。<a id="a-5a"></a>何等为十。<a id="a-5b"></a>所谓说一切法言说方便佛法句。<a id="a-5c"></a>一切法如幻。<a id="a-5d"></a>一切法如电。<a id="a-5e"></a>一切法缘起。<a id="a-5f"></a>一切法净业。<a id="a-5g"></a>一切法文字。<a id="a-5h"></a>一切法实际。<a id="a-5i"></a>一切法无相。<a id="a-5j"></a>一切法真实义。<a id="a-5k"></a>一切法法界。<a id="a-5l"></a>佛子。<a id="a-5m"></a>是为菩萨摩诃萨十种方便佛法句。<a id="a-5n"></a>若菩萨摩诃萨安住此法。<a id="a-5o"></a>则得无上方便一切智。<a id="a-5p"></a>佛子。<a id="a-5q"></a>菩萨摩诃萨有十种说法。<a id="a-5r"></a>何等为十。<a id="a-5s"></a>所谓说甚深法。<a id="a-5t"></a>说胜妙法。<a id="a-5u"></a>说种种庄严法。<a id="a-5v"></a>说一切智法。<a id="a-5w"></a>说随顺波罗蜜法。<a id="a-5x"></a>说出生如来力法。<a id="a-5y"></a>分别说三世法。<a id="a-5z"></a>说不退菩萨法。<a id="a-60"></a>说赞叹一切佛功德法。<a id="a-61"></a>说一切菩萨行一切佛平等一切如来境界法。<a id="a-62"></a>佛子。<a id="a-63"></a>是为菩萨摩诃萨十种说法。<a id="a-64"></a>若菩萨摩诃萨住此说法。<a id="a-65"></a>则得如来无上说法。<a id="a-66"></a>佛子。<a id="a-67"></a>菩萨摩诃萨。<a id="a-68"></a>有十种受持。<a id="a-69"></a>何等为十。<a id="a-6A"></a>所谓受持一切善根功德。<a id="a-6B"></a>受持一切佛所说法。<a id="a-6C"></a>受持一切譬谕。<a id="a-6D"></a>受持一切方便法门。<a id="a-6E"></a>受持一切出生陀罗尼门。<a id="a-6F"></a>受持一切除疑惑法。<a id="a-6G"></a>受持一切菩萨具足法受持一切如来所。<a id="a-6H"></a>说平等三昧法门。<a id="a-6I"></a>受持一切普照法门。<a id="a-6J"></a>受持一切诸佛自在神力。<a id="a-6K"></a>佛子。<a id="a-6L"></a>是为菩萨摩诃萨十种受持。<a id="a-6M"></a>若菩萨摩诃萨安住此法。<a id="a-6N"></a>则得如来无上智慧持法。<a id="a-6O"></a>佛子。<a id="a-6P"></a>菩萨摩诃萨。<a id="a-6Q"></a>有十种辩。<a id="a-6R"></a>何等为十。<a id="a-6S"></a>所谓不虚妄取一切法辩。<a id="a-6T"></a>于一切法无所行辩。<a id="a-6U"></a>于一切法无所著辩。<a id="a-6V"></a>于一切法悉空无辩。<a id="a-6W"></a>于一切法无闇障辩。<a id="a-6X"></a>于一切法佛所持辩。<a id="a-6Y"></a>于一切法不由他悟辩。<a id="a-6Z"></a>于一切法巧方便说句味身辩。<a id="a-6a"></a>于一切法说众生辩。<a id="a-6b"></a>于一切众生等心观察令欢喜辩。<a id="a-6c"></a>佛子。<a id="a-6d"></a>是为菩萨摩诃萨十种辩。<a id="a-6e"></a>若菩萨摩诃萨安住此辩。<a id="a-6f"></a>则得如来无上巧方便辩。<a id="a-6g"></a>佛子。<a id="a-6h"></a>菩萨摩诃萨。<a id="a-6i"></a>有十种胜法。<a id="a-6j"></a>何等为十。<a id="a-6k"></a>所谓成熟一切众生胜法。<a id="a-6l"></a>普照一切诸法胜法。<a id="a-6m"></a>修习一切善根一切行胜法。<a id="a-6n"></a>大乘智慧胜法。<a id="a-6o"></a>具足无著净戒胜法。<a id="a-6p"></a>一切善根悉回向菩提胜法。<a id="a-6q"></a>勤修精进不退胜法。<a id="a-6r"></a>降伏一切众魔胜法。<a id="a-6s"></a>发菩提心自在游行胜法。<a id="a-6t"></a>随时应化现成菩提胜法。<a id="a-6u"></a>佛子。<a id="a-6v"></a>是为菩萨摩诃萨十种胜法。<a id="a-6w"></a>若菩萨摩诃萨安住此法。<a id="a-6x"></a>则得如来无上大智胜法。<a id="a-6y"></a>佛子。<a id="a-6z"></a>菩萨摩诃萨。<a id="a-70"></a>有十种无著。<a id="a-71"></a>何等为十。<a id="a-72"></a>所谓于一切世界无著。<a id="a-73"></a>于一切众生无著。<a id="a-74"></a>于一切法无著。<a id="a-75"></a>于一切所作无著。<a id="a-76"></a>于一切善根无著。<a id="a-77"></a>于一切生处无著。<a id="a-78"></a>于一切愿无著。<a id="a-79"></a>于一切行无著。<a id="a-7A"></a>于一切菩萨无著。<a id="a-7B"></a>于一切佛无著。<a id="a-7C"></a>佛子。<a id="a-7D"></a>是为菩萨摩诃萨十种无著。<a id="a-7E"></a>若菩萨摩诃萨安住此法。<a id="a-7F"></a>则能速转一切众想。<a id="a-7G"></a>得清净无上无所著智。<a id="a-7H"></a>佛子。<a id="a-7I"></a>菩萨摩诃萨。<a id="a-7J"></a>有十种平等心。<a id="a-7K"></a>何等为十。<a id="a-7L"></a>所谓长养一切功德平等心。<a id="a-7M"></a>一切语言法平等心。<a id="a-7N"></a>于一切众生平等心。<a id="a-7O"></a>于一切众生业报平等心。<a id="a-7P"></a>入一切法平等心。<a id="a-7Q"></a>于一切净秽佛刹平等心。<a id="a-7R"></a>于一切众生性若好若丑平等心。<a id="a-7S"></a>于一切行无所选择平等心。<a id="a-7T"></a>入一切如来力无所畏平等心。<a id="a-7U"></a>入一切如来智慧平等心。<a id="a-7V"></a>佛子。<a id="a-7W"></a>是为菩萨摩诃萨十种平等心。<a id="a-7X"></a>若菩萨摩诃萨安住此心。<a id="a-7Y"></a>则得如来无上平等心。<a id="a-7Z"></a>佛子。<a id="a-7a"></a>菩萨摩诃萨。<a id="a-7b"></a>有十种出生智慧。<a id="a-7c"></a>何等为十。<a id="a-7d"></a>所谓入一切众生性出生智慧。<a id="a-7e"></a>入一切佛刹无一无异出生智慧。<a id="a-7f"></a>入分别十方一切世界网出生智慧。<a id="a-7g"></a>入一切俯仰翻覆世界等出生智慧。<a id="a-7h"></a>巧方便入一切诸法无一无异出生智慧。<a id="a-7i"></a>入一切种种异身出生智慧。<a id="a-7j"></a>入一切世间颠倒惑网悉无所著出生智慧。<a id="a-7k"></a>入一切法究竟一乘出生智慧。<a id="a-7l"></a>入一切法界自在神力出生智慧。<a id="a-7m"></a>入三世一切众生诸佛种性常不断绝出生智慧。<a id="a-7n"></a>佛子。<a id="a-7o"></a>是为菩萨摩诃萨十种出生智慧。<a id="a-7p"></a>若菩萨摩诃萨安住此法。<a id="a-7q"></a>则得无尽法藏。<a id="a-7r"></a>佛子。<a id="a-7s"></a>菩萨摩诃萨。<a id="a-7t"></a>有十种变化。<a id="a-7u"></a>何等为十。<a id="a-7v"></a>所谓众生变化。<a id="a-7w"></a>身变化。<a id="a-7x"></a>佛刹变化。<a id="a-7y"></a>供养变化。<a id="a-7z"></a>音声变化。<a id="a-80"></a>行愿变化。<a id="a-81"></a>调伏成熟众生变化。<a id="a-82"></a>菩提变化。<a id="a-83"></a>说法变化。<a id="a-84"></a>住持变化。<a id="a-85"></a>佛子。<a id="a-86"></a>是为菩萨摩诃萨十种变化。<a id="a-87"></a>若菩萨摩诃萨安住此法。<a id="a-88"></a>则得一切无上化法。</p>
  <p id="a89">佛子。<a id="a-8A"></a>菩萨摩诃萨。<a id="a-8B"></a>有十种持。<a id="a-8C"></a>何等为十。<a id="a-8D"></a>所谓佛持。<a id="a-8E"></a>法持。<a id="a-8F"></a>众生持。<a id="a-8G"></a>业持。<a id="a-8H"></a>愿持。<a id="a-8I"></a>行持。<a id="a-8J"></a>境界持。<a id="a-8K"></a>妙持。<a id="a-8L"></a>善持。<a id="a-8M"></a>智持。<a id="a-8N"></a>佛子。<a id="a-8O"></a>是为菩萨摩诃萨十种持。<a id="a-8P"></a>若菩萨摩诃萨安住此持。<a id="a-8Q"></a>则于一切法得自在持。<a id="a-8R"></a>佛子。<a id="a-8S"></a>菩萨摩诃萨。<a id="a-8T"></a>有十种大正希望。<a id="a-8U"></a>何等为十。<a id="a-8V"></a>所谓菩萨摩诃萨发如是心。<a id="a-8W"></a>尽未来世一切诸佛出兴于世。<a id="a-8X"></a>我当随顺奉行悉令欢喜。<a id="a-8Y"></a>得大正希望。<a id="a-8Z"></a>彼一切如来应供等正觉。<a id="a-8a"></a>我当以无上恭敬供养而供养之。<a id="a-8b"></a>得大正希望。<a id="a-8c"></a>恭敬供养彼诸佛已。<a id="a-8d"></a>必当具足诲我正法。<a id="a-8e"></a>闻正法已。<a id="a-8f"></a>三世菩萨一切诸地所生功德。<a id="a-8g"></a>令我悉得。<a id="a-8h"></a>得大正希望。<a id="a-8i"></a>菩萨摩诃萨发如是心。<a id="a-8j"></a>我当于不可说不可说劫修菩萨行。<a id="a-8k"></a>常不离佛及诸菩萨。<a id="a-8l"></a>得大正希望。<a id="a-8m"></a>菩萨摩诃萨发如是心。<a id="a-8n"></a>我当正向菩提离一切畏。<a id="a-8o"></a>所谓不活畏。<a id="a-8p"></a>恶名畏。<a id="a-8q"></a>死畏。<a id="a-8r"></a>恶道畏。<a id="a-8s"></a>大众畏。<a id="a-8t"></a>如是等畏我当远离休息除灭。<a id="a-8u"></a>一切众魔外道不能坏我。<a id="a-8v"></a>得大正希望。<a id="a-8w"></a>菩萨摩诃萨发如是心。<a id="a-8x"></a>令一切众生究竟成就无上菩提。<a id="a-8y"></a>安住菩提。<a id="a-8z"></a>成菩提已。<a id="a-90"></a>我当于彼佛所。<a id="a-91"></a>尽其形寿修菩萨行。<a id="a-92"></a>恭敬供养彼诸如来。<a id="a-93"></a>彼诸如来灭度之后。<a id="a-94"></a>我当悉取舍利起无量塔而供养之。<a id="a-95"></a>受持守护彼诸佛法。<a id="a-96"></a>得大正希望。<a id="a-97"></a>菩萨摩诃萨发如是心。<a id="a-98"></a>令十方一切世界。<a id="a-99"></a>悉以无上庄严而庄严之。<a id="a-9A"></a>平等清净住持出生。<a id="a-9B"></a>神力自在六种震动。<a id="a-9C"></a>得大正希望。<a id="a-9D"></a>菩萨摩诃萨发如是心。<a id="a-9E"></a>令一切众生悉除疑惑。<a id="a-9F"></a>清净直心除灭烦恼。<a id="a-9G"></a>永闭恶道开善趣门。<a id="a-9H"></a>成就慧光照除痴闇。<a id="a-9I"></a>降伏众魔置安隐处。<a id="a-9J"></a>得大正希望。<a id="a-9K"></a>菩萨摩诃萨发如是心。<a id="a-9L"></a>无量无数劫。<a id="a-9M"></a>如来难值正法难闻。<a id="a-9N"></a>譬如优昙钵华。<a id="a-9O"></a>我欲见佛听受正法应念见闻。<a id="a-9P"></a>于彼佛所直心清净。<a id="a-9Q"></a>离众谄曲舍幻伪法。<a id="a-9R"></a>常见诸佛一心恭敬。<a id="a-9S"></a>得大正希望。<a id="a-9T"></a>菩萨摩诃萨发如是心。<a id="a-9U"></a>我当击大法鼓。<a id="a-9V"></a>雨甘露法。<a id="a-9W"></a>作大法施。<a id="a-9X"></a>清净无畏大师子吼。<a id="a-9Y"></a>满足大愿安住法界。<a id="a-9Z"></a>于无量无数劫。<a id="a-9a"></a>常为众生讲说正法。<a id="a-9b"></a>安住大悲身口意业未曾疲厌。<a id="a-9c"></a>得大正希望。<a id="a-9d"></a>佛子。<a id="a-9e"></a>是为菩萨摩诃萨十种大正希望。<a id="a-9f"></a>若菩萨摩诃萨安住此法。<a id="a-9g"></a>则得无上智慧大正希望。</p>
  <p id="a9h">佛子。<a id="a-9i"></a>菩萨摩诃萨有十种深入佛法。<a id="a-9j"></a>何等为十。<a id="a-9k"></a>所谓一切世界入过去世。<a id="a-9l"></a>是为第一深入佛法。<a id="a-9m"></a>一切世界入未来世。<a id="a-9n"></a>是为第二深入佛法。<a id="a-9o"></a>一切世界入现在世。<a id="a-9p"></a>所有世界数。<a id="a-9q"></a>世界行。<a id="a-9r"></a>世界说。<a id="a-9s"></a>世界清净。<a id="a-9t"></a>世界智。<a id="a-9u"></a>悉入现在世。<a id="a-9v"></a>是为第三深入佛法。<a id="a-9w"></a>一切世界悉分别入一切世界。<a id="a-9x"></a>是为第四深入佛法。<a id="a-9y"></a>悉分别入一切众生业报。<a id="a-9z"></a>是为第五深入佛法。<a id="a-A0"></a>悉分别入一切菩萨行。<a id="a-A1"></a>是为第六深入佛法。<a id="a-A2"></a>悉次第知过去一切如来。<a id="a-A3"></a>是为第七深入佛法。<a id="a-A4"></a>悉次第知未来一切诸佛出兴于世。<a id="a-A5"></a>是为第八深入佛法。<a id="a-A6"></a>悉知现在十方世界一切佛刹。<a id="a-A7"></a>佛及眷属说法教化。<a id="a-A8"></a>法界虚空界等众生。<a id="a-A9"></a>是为第九深入佛法。<a id="a-AA"></a>知世间法。<a id="a-AB"></a>知声闻缘觉菩萨法。<a id="a-AC"></a>知如来法。<a id="a-AD"></a>于彼诸法。<a id="a-AE"></a>无一无异。<a id="a-AF"></a>而说一异。<a id="a-AG"></a>于彼诸法。<a id="a-AH"></a>悉入法界。<a id="a-AI"></a>无所入故。<a id="a-AJ"></a>如法相说。<a id="a-AK"></a>无所染着。<a id="a-AL"></a>是为第十深入佛法。<a id="a-AM"></a>佛子。<a id="a-AN"></a>是为菩萨摩诃萨十种深入佛法。<a id="a-AO"></a>若菩萨摩诃萨安住此法。<a id="a-AP"></a>则能深入阿耨多罗三藐三菩提甚深智慧。<a id="a-AQ"></a>佛子。<a id="a-AR"></a>菩萨摩诃萨。<a id="a-AS"></a>有十种依止。<a id="a-AT"></a>菩萨依此行菩萨行。<a id="a-AU"></a>何等为十。<a id="a-AV"></a>所谓依善知识行菩萨行。<a id="a-AW"></a>依一切善根行菩萨行。<a id="a-AX"></a>依清净佛刹行菩萨行。<a id="a-AY"></a>依不舍一切众生行菩萨行。<a id="a-AZ"></a>依深入一切波罗蜜行菩萨行。<a id="a-Aa"></a>依一切菩萨满足诸愿行菩萨行。<a id="a-Ab"></a>依无量菩提心行菩萨行。<a id="a-Ac"></a>依一切诸佛菩提行菩萨行。<a id="a-Ad"></a>佛子。<a id="a-Ae"></a>是为菩萨摩诃萨十种依止。<a id="a-Af"></a>菩萨依此行菩萨行。</p>
  <p id="aAg">佛子。<a id="a-Ah"></a>菩萨摩诃萨。<a id="a-Ai"></a>有十种发无畏心。<a id="a-Aj"></a>何等为十。<a id="a-Ak"></a>所谓灭一切业障发无畏心。<a id="a-Al"></a>佛灭度后受持守护正法发无畏心。<a id="a-Am"></a>降一切魔发无畏心。<a id="a-An"></a>不惜身命发无畏心。<a id="a-Ao"></a>如法调伏一切外道发无畏心。<a id="a-Ap"></a>令一切众生皆悉欢喜发无畏心。<a id="a-Aq"></a>令一切大众皆悉欢喜发无畏心。<a id="a-Ar"></a>调伏一切天龙夜叉乾闼婆阿修罗迦楼罗紧那罗摩睺罗伽发无畏心。<a id="a-As"></a>远离声闻缘觉地入甚深法发无畏心。<a id="a-At"></a>于不可说不可说劫修菩萨行心无疲厌发无畏心。<a id="a-Au"></a>佛子。<a id="a-Av"></a>是为菩萨摩诃萨十种发无畏心。<a id="a-Aw"></a>若菩萨摩诃萨安住此心。<a id="a-Ax"></a>则得如来大智无所畏心。<a id="a-Ay"></a>佛子。<a id="a-Az"></a>菩萨摩诃萨。<a id="a-B0"></a>有十种除灭一切疑惑发无疑心。<a id="a-B1"></a>何等为十。<a id="a-B2"></a>所谓菩萨摩诃萨发如是心。<a id="a-B3"></a>布施摄取一切众生。<a id="a-B4"></a>戒忍精进定慧慈悲喜舍摄取一切众生。<a id="a-B5"></a>不生疑惑。<a id="a-B6"></a>若生疑惑无有是处。<a id="a-B7"></a>是为第一除灭一切疑惑发无疑心。<a id="a-B8"></a>菩萨摩诃萨发如是心。<a id="a-B9"></a>未来一切诸佛出兴于世。<a id="a-BA"></a>我当奉给恭敬供养。<a id="a-BB"></a>于彼不生疑惑。<a id="a-BC"></a>若生疑惑无有是处。<a id="a-BD"></a>是为第二除灭一切疑惑发无疑心。<a id="a-BE"></a>菩萨摩诃萨发如是心。<a id="a-BF"></a>令一切世界。<a id="a-BG"></a>种种庄严。<a id="a-BH"></a>放大光明网。<a id="a-BI"></a>皆悉普照。<a id="a-BJ"></a>于彼不生疑惑。<a id="a-BK"></a>若生疑惑无有是处。<a id="a-BL"></a>是为第三除灭一切疑惑发无疑心。<a id="a-BM"></a>菩萨摩诃萨发如是心。<a id="a-BN"></a>我当尽未来际劫修菩萨行。<a id="a-BO"></a>无量无数。<a id="a-BP"></a>不可思议。<a id="a-BQ"></a>不可称量。<a id="a-BR"></a>不可分齐。<a id="a-BS"></a>不可说不可说。<a id="a-BT"></a>一切算数所不能及。<a id="a-BU"></a>法界虚空界等众生。<a id="a-BV"></a>悉以无上教化调伏。<a id="a-BW"></a>成熟彼诸众生心无疲厌。<a id="a-BX"></a>于彼不生疑惑。<a id="a-BY"></a>若生疑惑无有是处。<a id="a-BZ"></a>是为第四除灭一切疑惑发无疑心。<a id="a-Ba"></a>菩萨摩诃萨发如是心。<a id="a-Bb"></a>我当成满诸愿。<a id="a-Bc"></a>行菩萨行。<a id="a-Bd"></a>出生一切智。<a id="a-Be"></a>安住一切智。<a id="a-Bf"></a>于彼不生疑惑。<a id="a-Bg"></a>若生疑惑无有是处。<a id="a-Bh"></a>是为第五除灭一切疑惑发无疑心。<a id="a-Bi"></a>菩萨摩诃萨发如是心。<a id="a-Bj"></a>我当为一切世间行菩萨行。<a id="a-Bk"></a>作大灯明普照佛法。<a id="a-Bl"></a>于彼不生疑惑。<a id="a-Bm"></a>若生疑惑无有是处。<a id="a-Bn"></a>是为第六除灭一切疑惑发无疑心。<a id="a-Bo"></a>菩萨摩诃萨发如是心。<a id="a-Bp"></a>我当说一切法悉是佛法。<a id="a-Bq"></a>随其所应化一切故。<a id="a-Br"></a>于彼不生疑惑。<a id="a-Bs"></a>若生疑惑无有是处。<a id="a-Bt"></a>是为第七除灭一切疑惑发无疑心。<a id="a-Bu"></a>菩萨摩诃萨发如是心。<a id="a-Bv"></a>我当得无碍法门。<a id="a-Bw"></a>除灭一切障碍。<a id="a-Bx"></a>究竟逮得无上正觉。<a id="a-By"></a>于彼不生疑惑。<a id="a-Bz"></a>若生疑惑无有是处。<a id="a-C0"></a>是为第八除灭一切疑惑发无疑心。<a id="a-C1"></a>菩萨摩诃萨发如是心。<a id="a-C2"></a>我当知一切世间法即是出世间法。<a id="a-C3"></a>断一切颠倒。<a id="a-C4"></a>以一庄严而自庄严。<a id="a-C5"></a>无所庄严。<a id="a-C6"></a>不由他悟。<a id="a-C7"></a>于彼不生疑惑。<a id="a-C8"></a>若生疑惑无有是处。<a id="a-C9"></a>是为第九除灭一切疑惑发无疑心。<a id="a-CA"></a>菩萨摩诃萨发如是心。<a id="a-CB"></a>我当成等正觉。<a id="a-CC"></a>得一切智。<a id="a-CD"></a>永灭一切颠倒疑惑。<a id="a-CE"></a>成一念智。<a id="a-CF"></a>无二智。<a id="a-CG"></a>无所有智。<a id="a-CH"></a>无碍智。<a id="a-CI"></a>无为智。<a id="a-CJ"></a>无著智。<a id="a-CK"></a>不可说实际境界智。<a id="a-CL"></a>于彼不生疑惑。<a id="a-CM"></a>若生疑惑无有是处。<a id="a-CN"></a>是为第十除灭一切疑惑发无疑心。<a id="a-CO"></a>佛子。<a id="a-CP"></a>是为菩萨摩诃萨十种除灭一切疑惑发无疑心。<a id="a-CQ"></a>若菩萨摩诃萨安住此法。<a id="a-CR"></a>则于一切佛法得无疑心。</p>
  <p id="aCS">佛子。<a id="a-CT"></a>菩萨摩诃萨。<a id="a-CU"></a>有十种不可思议。<a id="a-CV"></a>何等为十。<a id="a-CW"></a>所谓一切善根不可思议。<a id="a-CX"></a>一切愿不可思议。<a id="a-CY"></a>解一切法如幻不可思议。<a id="a-CZ"></a>发菩提心修菩萨行。<a id="a-Ca"></a>善根无所依住。<a id="a-Cb"></a>而亦不失无所染着。<a id="a-Cc"></a>是为第四不可思议。<a id="a-Cd"></a>深解一切法亦不灭度。<a id="a-Ce"></a>一切诸愿未成满故。<a id="a-Cf"></a>是为第五不可思议。<a id="a-Cg"></a>行菩萨行。<a id="a-Ch"></a>示现受胎出生。<a id="a-Ci"></a>出家苦行。<a id="a-Cj"></a>往诣道场。<a id="a-Ck"></a>降伏众魔。<a id="a-Cl"></a>成最正觉。<a id="a-Cm"></a>转正法轮。<a id="a-Cn"></a>于一切法而得自在。<a id="a-Co"></a>示现大般涅槃。<a id="a-Cp"></a>而亦不舍大愿。<a id="a-Cq"></a>大慈救护众生。<a id="a-Cr"></a>是为第六不可思议。<a id="a-Cs"></a>示现如来十力自在。<a id="a-Ct"></a>而亦不舍法界等心。<a id="a-Cu"></a>教化成熟一切众生。<a id="a-Cv"></a>是为第七不可思议。<a id="a-Cw"></a>解一切法无相有相。<a id="a-Cx"></a>有相无相。<a id="a-Cy"></a>非劫是劫。<a id="a-Cz"></a>劫是非劫。<a id="a-D0"></a>非有是有。<a id="a-D1"></a>有是非有。<a id="a-D2"></a>非行是行。<a id="a-D3"></a>行是非行。<a id="a-D4"></a>非说是说。<a id="a-D5"></a>说是非说。<a id="a-D6"></a>是为第八不可思议。<a id="a-D7"></a>解发菩提心与菩提等。<a id="a-D8"></a>解菩提与发菩提心等。<a id="a-D9"></a>解初发菩提心及菩提与一切众生等。<a id="a-DA"></a>亦不生心颠倒。<a id="a-DB"></a>想颠倒。<a id="a-DC"></a>见颠倒。<a id="a-DD"></a>是为第九不可思议。<a id="a-DE"></a>于念念中入灭尽三昧正受。<a id="a-DF"></a>灭一切漏而不证实际。<a id="a-DG"></a>又亦不尽有漏善根。<a id="a-DH"></a>知一切法无漏。<a id="a-DI"></a>亦知漏灭尽。<a id="a-DJ"></a>知一切佛法是世间法。<a id="a-DK"></a>于佛法中不取世间相。<a id="a-DL"></a>于世间法中不取佛法相。<a id="a-DM"></a>一切诸法悉入法界。<a id="a-DN"></a>无所入故。<a id="a-DO"></a>解一切法悉无二。<a id="a-DP"></a>不变易故。<a id="a-DQ"></a>佛子。<a id="a-DR"></a>是为菩萨摩诃萨第十不可思议。<a id="a-DS"></a>若菩萨摩诃萨安住此法。<a id="a-DT"></a>则得如来不可思议法。<a id="a-DU"></a>佛子。<a id="a-DV"></a>菩萨摩诃萨。<a id="a-DW"></a>有十种巧方便微密语。<a id="a-DX"></a>何等为十。<a id="a-DY"></a>所谓于一切经典巧方便微密语。<a id="a-DZ"></a>于一切受生处巧方便微密语。<a id="a-Da"></a>觉一切菩萨神力自在巧方便微密语。<a id="a-Db"></a>于一切众生业报巧方便微密语。<a id="a-Dc"></a>于一切众生垢净起巧方便微密语。<a id="a-Dd"></a>于一切法究竟无碍门巧方便微密语。<a id="a-De"></a>于一切虚空界一一方面世界成坏无处不现巧方便微密语。<a id="a-Df"></a>于一切法界一切诸方乃至微细处现成等正觉如来充满一切法界乃至示现大般涅槃悉分别见巧方便微密语。<a id="a-Dg"></a>解一切众生悉同涅槃无变易故而不舍大愿。<a id="a-Dh"></a>乃至究竟满足一切智愿巧方便微密语。<a id="a-Di"></a>解一切法不由他悟而亦不离诸善知识，<a id="a-Dj"></a>恭敬如来，<a id="a-Dk"></a>随顺善知识，<a id="a-Dl"></a>修诸善根，<a id="a-Dm"></a>回向善根，<a id="a-Dn"></a>安住善根，<a id="a-Do"></a>相续善根，<a id="a-Dp"></a>同一善根，<a id="a-Dq"></a>一道善根，<a id="a-Dr"></a>一成就善根巧方便微密语。<a id="a-Ds"></a>佛子。<a id="a-Dt"></a>是为菩萨摩诃萨十种巧方便微密语。<a id="a-Du"></a>若菩萨摩诃萨安住此法。<a id="a-Dv"></a>则得如来无上巧方便微密语。</p>
  <p id="aDw">佛子。<a id="a-Dx"></a>菩萨摩诃萨有十种巧方便分别智。<a id="a-Dy"></a>何等为十。<a id="a-Dz"></a>所谓入一切佛刹巧方便分别智。<a id="a-E0"></a>入一切众生处巧方便分别智。<a id="a-E1"></a>入一切众生心心所行巧方便分别智。<a id="a-E2"></a>入一切众生根巧方便分别智。<a id="a-E3"></a>入一切众生诸行业报巧方便分别智。<a id="a-E4"></a>入一切声闻行巧方便分别智。<a id="a-E5"></a>入一切缘觉行巧方便分别智。<a id="a-E6"></a>入一切菩萨行巧方便分别智。<a id="a-E7"></a>入一切世间法巧方便分别智。<a id="a-E8"></a>入一切佛法巧方便分别智。<a id="a-E9"></a>佛子。<a id="a-EA"></a>是为菩萨摩诃萨十种巧方便分别智。<a id="a-EB"></a>若菩萨摩诃萨。<a id="a-EC"></a>安住此法。<a id="a-ED"></a>则得一切诸佛无上巧方便分别智。<a id="a-EE"></a>佛子。<a id="a-EF"></a>菩萨摩诃萨有十种正受三昧。<a id="a-EG"></a>何等为十。<a id="a-EH"></a>所谓一切世界正受三昧。<a id="a-EI"></a>一切众生身正受三昧。<a id="a-EJ"></a>一切法正受三昧。<a id="a-EK"></a>见一切诸佛正受三昧。<a id="a-EL"></a>善巧住持一切劫正受三昧。<a id="a-EM"></a>巧方便出生不可思议身正受三昧。<a id="a-EN"></a>一切如来身正受三昧。<a id="a-EO"></a>巧随顺觉一切众生平等正受三昧。<a id="a-EP"></a>于一念中正受一切菩萨三昧。<a id="a-EQ"></a>于一念中以无碍智具足成就一切菩萨行不舍大愿善巧智慧正受三昧。<a id="a-ER"></a>佛子。<a id="a-ES"></a>是为菩萨摩诃萨十种正受三昧。<a id="a-ET"></a>若菩萨摩诃萨。<a id="a-EU"></a>安住此三昧。<a id="a-EV"></a>则得一切诸佛无上巧方便智正受三昧。<a id="a-EW"></a>佛子。<a id="a-EX"></a>菩萨摩诃萨。<a id="a-EY"></a>有十种一切处。<a id="a-EZ"></a>何等为十。<a id="a-Ea"></a>所谓一切众生处。<a id="a-Eb"></a>一切佛刹处。<a id="a-Ec"></a>一切众生性处。<a id="a-Ed"></a>一切火灾处。<a id="a-Ee"></a>一切水灾处。<a id="a-Ef"></a>一切佛处。<a id="a-Eg"></a>一切出生庄严处。<a id="a-Eh"></a>一切如来无量功德处。<a id="a-Ei"></a>一切分别说法处。<a id="a-Ej"></a>一切如来种种供养处。<a id="a-Ek"></a>佛子。<a id="a-El"></a>是为菩萨摩诃萨十种一切处。<a id="a-Em"></a>若菩萨摩诃萨安住此处。<a id="a-En"></a>则得如来无上一切大智处。<a id="a-Eo"></a>佛子。<a id="a-Ep"></a>菩萨摩诃萨。<a id="a-Eq"></a>有十种法门。<a id="a-Er"></a>何等为十。<a id="a-Es"></a>所谓一身充满一切世界法门。<a id="a-Et"></a>示现一切世界种种无量色法门。<a id="a-Eu"></a>一切世界入一佛刹法门。<a id="a-Ev"></a>住持一切众生法门。<a id="a-Ew"></a>如来庄严身充满一切世界法门。<a id="a-Ex"></a>遍至一切世界法门。<a id="a-Ey"></a>于一念中游行一切世界法门。<a id="a-Ez"></a>于一佛刹示现一切如来出世法门。<a id="a-F0"></a>一身充满一切法界法门。<a id="a-F1"></a>于一念中示现一切诸佛神力法门。<a id="a-F2"></a>佛子。<a id="a-F3"></a>是为菩萨摩诃萨十种法门。<a id="a-F4"></a>若菩萨摩诃萨住此法门。<a id="a-F5"></a>则得如来无上法门。<a id="a-F6"></a>佛子。<a id="a-F7"></a>菩萨摩诃萨有十种神通。<a id="a-F8"></a>何等为十。<a id="a-F9"></a>所谓出生念宿命方便智通。<a id="a-FA"></a>出生无碍天耳方便智通。<a id="a-FB"></a>出生知一切众生不可思议心心数法方便智通。<a id="a-FC"></a>出生无碍天眼观察众生方便智通。<a id="a-FD"></a>出生不可思议自在神力示现众生方便智通。<a id="a-FE"></a>出生一身示现不可思议世界方便智通。<a id="a-FF"></a>出生于一念中往诣不可说世界方便智通。<a id="a-FG"></a>出生不可思议庄严具庄严一切世界方便智通。<a id="a-FH"></a>出生不可说不可说化身示现众生方便智通。<a id="a-FI"></a>出生不可说世界成阿耨多罗三藐三菩提不可思议示现众生方便智通。<a id="a-FJ"></a>佛子。<a id="a-FK"></a>是为菩萨摩诃萨十种神通。<a id="a-FL"></a>若菩萨摩诃萨。<a id="a-FM"></a>安住此通。<a id="a-FN"></a>则得无上大方便智通。<a id="a-FO"></a>显现诸佛自在神力。</p>
 </body>
</html>