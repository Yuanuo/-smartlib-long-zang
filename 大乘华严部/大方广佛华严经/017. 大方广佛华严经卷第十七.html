<!doctype html>
<html id="z3IBTQ3GW" data-ver="1028">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第十七</h1>
  <h2 id="a2">金刚幢菩萨十回向品第二十一之三</h2>
  <p id="a3">佛子。<a id="a-4"></a>何等为菩萨摩诃萨第六随顺一切坚固善根回向。<a id="a-5"></a>此菩萨摩诃萨。<a id="a-6"></a>若为王时得胜国土。<a id="a-7"></a>安隐丰乐降伏怨敌。<a id="a-8"></a>治以正道如法教化。<a id="a-9"></a>功盖天下德覆十方。<a id="a-A"></a>万国归顺无敢违命。<a id="a-B"></a>兵仗不用自然泰平。<a id="a-C"></a>以四摄法善摄众生。<a id="a-D"></a>转轮圣王七宝成就。<a id="a-E"></a>此菩萨摩诃萨。<a id="a-F"></a>坚固安住自在功德。<a id="a-G"></a>眷属和睦不可沮坏。<a id="a-H"></a>端正第一观者无厌。<a id="a-I"></a>离一切恶功德具足。<a id="a-J"></a>相好成满颜容殊特。<a id="a-K"></a>身体肢节端严周备。<a id="a-L"></a>鲜洁明净见者欢喜。<a id="a-M"></a>体力坚固不可毁坏摄取天帝那罗延身。<a id="a-N"></a>离诸业障得清净业。<a id="a-O"></a>具足修行一切布施。<a id="a-P"></a>若施饮食。<a id="a-Q"></a>种种美味。<a id="a-R"></a>诸乘衣服。<a id="a-S"></a>众妙华鬘。<a id="a-T"></a>杂香涂香。<a id="a-U"></a>床座住处。<a id="a-V"></a>房舍灯明。<a id="a-W"></a>汤药宝器。<a id="a-X"></a>庄严宝车。<a id="a-Y"></a>象马宝王。<a id="a-Z"></a>众妙宝座。<a id="a-a"></a>诸盖幢幡。<a id="a-b"></a>种种杂宝。<a id="a-c"></a>妙庄严具。<a id="a-d"></a>清净天冠。<a id="a-e"></a>髻中明珠。<a id="a-f"></a>若见狱囚受诸楚毒。<a id="a-g"></a>起大悲心。<a id="a-h"></a>舍诸库藏妻子眷属。<a id="a-i"></a>以身处狱救苦众生。<a id="a-j"></a>见送狱囚趣于死地。<a id="a-k"></a>自舍己身以代彼命。<a id="a-l"></a>若有人乞连肤顶发髻中明珠眼耳鼻根牙齿舌根头顶手足。<a id="a-m"></a>坏身出血。<a id="a-n"></a>髓肉及心肠肾肝肺肢节诸骨厚皮薄皮。<a id="a-o"></a>或手足指连肉指爪。<a id="a-p"></a>为求正法投身火坑。<a id="a-q"></a>为求法故。<a id="a-r"></a>举身具受无量众苦。<a id="a-s"></a>为法难得故。<a id="a-t"></a>能舍大地四海国土大小诸城村邑丘聚。<a id="a-u"></a>国土丰乐人民炽盛园林浴池华果繁茂无量庄严。<a id="a-v"></a>天下太平无诸怨敌。<a id="a-w"></a>金银宝藏妻子眷属。<a id="a-x"></a>自在法王。<a id="a-y"></a>断除一切屠杀恶业。<a id="a-z"></a>普施无畏。<a id="a-10"></a>若见有人毁坏畜狩及以人根令身残阙。<a id="a-11"></a>起大慈悲而救度之。<a id="a-12"></a>以大音声普告一切令闻佛名。<a id="a-13"></a>或施大地。<a id="a-14"></a>起佛殿堂造僧房舍。<a id="a-15"></a>安处菩萨圣众福田。<a id="a-16"></a>或建尊庙随应一切。<a id="a-17"></a>或施僮使。<a id="a-18"></a>供给三尊父母知识一切福田。<a id="a-19"></a>以身布施一切给使。<a id="a-1A"></a>复以自身普覆诸佛。<a id="a-1B"></a>以自身施一切众生。<a id="a-1C"></a>常以己身奉给诸佛。<a id="a-1D"></a>布施国土及王京都严饰大城。<a id="a-1E"></a>又施宝女侍人眷属妻妾男女。<a id="a-1F"></a>或施以家。<a id="a-1G"></a>种种庄严游戏园林。<a id="a-1H"></a>或设无数大众施会。<a id="a-1I"></a>远离诸恶净众生故。<a id="a-1J"></a>悉舍一切资生之具。<a id="a-1K"></a>心不贪着。<a id="a-1L"></a>不求果报。<a id="a-1M"></a>悉能舍离。<a id="a-1N"></a>若诸众生人与非人。<a id="a-1O"></a>贫贱富贵。<a id="a-1P"></a>或善或恶。<a id="a-1Q"></a>种种福田。<a id="a-1R"></a>远近诸方一切悉来。<a id="a-1S"></a>或自来求或不来求。<a id="a-1T"></a>一切悉施无所悭吝。<a id="a-1U"></a>作如是念。<a id="a-1V"></a>摄取随顺一切坚固善根回向。<a id="a-1W"></a>摄取善色随顺一切坚固善根回向。<a id="a-1X"></a>摄取善受想行识随顺一切坚固善根回向。<a id="a-1Y"></a>摄取国土。<a id="a-1Z"></a>随顺一切坚固善根回向。<a id="a-1a"></a>摄取胜人随顺一切坚固善根回向。<a id="a-1b"></a>摄取眷属随顺一切坚固善根回向。<a id="a-1c"></a>摄取财利随顺一切坚固善根回向。<a id="a-1d"></a>摄取一切惠施随顺一切坚固善根回向。<a id="a-1e"></a>菩萨摩诃萨。<a id="a-1f"></a>如是诸善根回向已。<a id="a-1g"></a>作如是念。<a id="a-1h"></a>我所行施。<a id="a-1i"></a>无贪无著无染解脱。<a id="a-1j"></a>其心真直无所悭惜。<a id="a-1k"></a>以此惠施功德之力。<a id="a-1l"></a>令一切众生得大智慧。<a id="a-1m"></a>心无障碍。<a id="a-1n"></a>知食见食无所贪着。<a id="a-1o"></a>但以法食永离抟食。<a id="a-1p"></a>智慧充满摄取善根。<a id="a-1q"></a>法身智身清净游行。<a id="a-1r"></a>为化众生现受抟食。<a id="a-1s"></a>菩萨摩诃萨。<a id="a-1t"></a>若施饮时。<a id="a-1u"></a>如是回向。<a id="a-1v"></a>以此善根。<a id="a-1w"></a>令一切众生饮法甘露。<a id="a-1x"></a>成菩萨道除灭渴爱。<a id="a-1y"></a>常乐大乘离五欲爱。<a id="a-1z"></a>得净法爱法身柔软。<a id="a-20"></a>三昧调心未曾散乱。<a id="a-21"></a>入智慧海。<a id="a-22"></a>兴大法云。<a id="a-23"></a>雨法甘露。<a id="a-24"></a>是为菩萨摩诃萨布施饮时善根回向。<a id="a-25"></a>菩萨摩诃萨。<a id="a-26"></a>若施众味。<a id="a-27"></a>所谓辛酸咸淡甘苦。<a id="a-28"></a>如是无量肴膳香味。<a id="a-29"></a>食之无厌。<a id="a-2A"></a>能令四大柔软安乐身体充满。<a id="a-2B"></a>气力康强。<a id="a-2C"></a>发欢喜心。<a id="a-2D"></a>明净诸根。<a id="a-2E"></a>严持内身。<a id="a-2F"></a>长育柔软。<a id="a-2G"></a>肌色光润。<a id="a-2H"></a>一切毒害所不能坏。<a id="a-2I"></a>消灭众疾得无患法。<a id="a-2J"></a>菩萨摩诃萨。<a id="a-2K"></a>施如是等无量无数诸美味时。<a id="a-2L"></a>如是回向。<a id="a-2M"></a>以此善根。<a id="a-2N"></a>令一切众生得上味相甘露充满。<a id="a-2O"></a>令一切众生心得安住法味深智。<a id="a-2P"></a>悉知一切众味之业。<a id="a-2Q"></a>令一切众生悉得无量深妙法味。<a id="a-2R"></a>了法界智安住实际得到法城。<a id="a-2S"></a>令一切众生法云普雨充满法界。<a id="a-2T"></a>悉能调伏成熟众生令一切众生得胜智味无上法爱柔软身心。<a id="a-2U"></a>令一切众生得上味相。<a id="a-2V"></a>不着众味。<a id="a-2W"></a>修习一切佛法诸愿。<a id="a-2X"></a>令一切众生皆善和合得一味法。<a id="a-2Y"></a>出生诸佛无二之法。<a id="a-2Z"></a>令一切众生得无碍味。<a id="a-2a"></a>于一切智乘得不退转。<a id="a-2b"></a>令一切众生得一切佛无杂法味。<a id="a-2c"></a>善能分别一切诸根。<a id="a-2d"></a>令一切众生法味充满。<a id="a-2e"></a>具足安住无碍佛法。<a id="a-2f"></a>是为菩萨摩诃萨施众味时善根回向。<a id="a-2g"></a>令一切众生悉得具足无碍智身。<a id="a-2h"></a>菩萨摩诃萨。<a id="a-2i"></a>布施乘时。<a id="a-2j"></a>如是回向。<a id="a-2k"></a>以此善根。<a id="a-2l"></a>令一切众生乘一切智乘。<a id="a-2m"></a>具足大乘。<a id="a-2n"></a>不可坏乘。<a id="a-2o"></a>胜乘上乘。<a id="a-2p"></a>速疾乘。<a id="a-2q"></a>大力乘。<a id="a-2r"></a>功德成就乘。<a id="a-2s"></a>出世间乘。<a id="a-2t"></a>出生无量诸菩萨乘。<a id="a-2u"></a>功德满足。<a id="a-2v"></a>是为菩萨摩诃萨布施乘时善根回向。<a id="a-2w"></a>菩萨摩诃萨。<a id="a-2x"></a>布施衣时。<a id="a-2y"></a>如是回向。<a id="a-2z"></a>以此善根。<a id="a-30"></a>令一切众生得惭愧法服以覆其身。<a id="a-31"></a>离诸陋形端严殊妙。<a id="a-32"></a>颜容鲜泽肤体柔软。<a id="a-33"></a>得身上乐诸佛之乐。<a id="a-34"></a>无量法身普应一切。<a id="a-35"></a>无上清净一切种智。<a id="a-36"></a>是为菩萨摩诃萨布施衣时善根回向。<a id="a-37"></a>菩萨摩诃萨。<a id="a-38"></a>布施众华。<a id="a-39"></a>鲜妙香华。<a id="a-3A"></a>种种色华。<a id="a-3B"></a>无量乐华。<a id="a-3C"></a>善现之华。<a id="a-3D"></a>乐无厌华。<a id="a-3E"></a>一切时华。<a id="a-3F"></a>天华。<a id="a-3G"></a>人华。<a id="a-3H"></a>世所乐华。<a id="a-3I"></a>无上香华。<a id="a-3J"></a>如是等无量众华。<a id="a-3K"></a>菩萨摩诃萨。<a id="a-3L"></a>悉以供养现在十方一切诸佛。<a id="a-3M"></a>及灭度后供养塔庙诸法施者比丘僧宝一切菩萨诸善知识声闻缘觉父母亲族乃至自身下及贫贱。<a id="a-3N"></a>菩萨摩诃萨。<a id="a-3O"></a>布施华时。<a id="a-3P"></a>如是回向。<a id="a-3Q"></a>以此善根。<a id="a-3R"></a>令一切众生悉得诸佛三昧之华。<a id="a-3S"></a>清净开敷。<a id="a-3T"></a>妙法众华从其心出。<a id="a-3U"></a>令一切众生观无厌足得佛法爱。<a id="a-3V"></a>令一切众生常见妙色身相端严见者无厌。<a id="a-3W"></a>令一切众生未曾散乱。<a id="a-3X"></a>具足一切清净行业。<a id="a-3Y"></a>令一切众生常念善知识心无变异。<a id="a-3Z"></a>令一切众生如阿伽陀药。<a id="a-3a"></a>悉除一切烦恼众毒。<a id="a-3b"></a>令一切众生满足大愿。<a id="a-3c"></a>决定安住无上智王。<a id="a-3d"></a>令一切众生出智慧日。<a id="a-3e"></a>除灭一切愚痴闇冥。<a id="a-3f"></a>令一切众生如净满月。<a id="a-3g"></a>长菩提月开功德华。<a id="a-3h"></a>令一切众生入大宝海见善知识。<a id="a-3i"></a>具足成就一切善根。<a id="a-3j"></a>是为菩萨摩诃萨布施华时善根回向。<a id="a-3k"></a>令一切众生悉得无碍清净妙智。<a id="a-3l"></a>菩萨摩诃萨。<a id="a-3m"></a>布施鬘时。<a id="a-3n"></a>如是回向。<a id="a-3o"></a>以此善根。<a id="a-3p"></a>令一切众生人所乐见。<a id="a-3q"></a>见无不欣见辄亲善。<a id="a-3r"></a>见无不爱。<a id="a-3s"></a>见离忧恼。<a id="a-3t"></a>必见诸佛。<a id="a-3u"></a>得一切净智。<a id="a-3v"></a>是为菩萨摩诃萨布施鬘时善根回向。<a id="a-3w"></a>菩萨摩诃萨。<a id="a-3x"></a>布施香时。<a id="a-3y"></a>如是回向。<a id="a-3z"></a>以此善根。<a id="a-40"></a>令一切众生具足戒香。<a id="a-41"></a>得不坏戒。<a id="a-42"></a>不杂戒。<a id="a-43"></a>离垢戒。<a id="a-44"></a>离疑戒。<a id="a-45"></a>离缠戒。<a id="a-46"></a>清凉戒。<a id="a-47"></a>不犯戒。<a id="a-48"></a>无量戒。<a id="a-49"></a>无上戒。<a id="a-4A"></a>离世间戒。<a id="a-4B"></a>菩萨究竟至彼岸戒。<a id="a-4C"></a>令一切众生具足成就诸佛戒身。<a id="a-4D"></a>是为菩萨摩诃萨布施香时善根回向。<a id="a-4E"></a>令一切众生具足成就无碍戒身。<a id="a-4F"></a>菩萨摩诃萨。<a id="a-4G"></a>施涂香时。<a id="a-4H"></a>如是回向。<a id="a-4I"></a>以此善根。<a id="a-4J"></a>令一切众生施香普熏悉舍所有。<a id="a-4K"></a>令一切众生戒香普熏得佛净戒。<a id="a-4L"></a>令一切众生忍香普熏离毒害心。<a id="a-4M"></a>令一切众生精进之香具足普熏。<a id="a-4N"></a>勤修大乘弘誓庄严。<a id="a-4O"></a>令一切众生定香普熏。<a id="a-4P"></a>具足诸佛现前三昧。<a id="a-4Q"></a>令一切众生慧香普熏。<a id="a-4R"></a>于一念中得无上智王。<a id="a-4S"></a>令一切众生法香普熏。<a id="a-4T"></a>成就无上无畏之法。<a id="a-4U"></a>令一切众生德香普熏。<a id="a-4V"></a>成就一切功德智慧。<a id="a-4W"></a>令一切众生无上菩提妙香普熏。<a id="a-4X"></a>得佛十力究竟彼岸。<a id="a-4Y"></a>令一切众生白净法香具足普熏。<a id="a-4Z"></a>断除一切诸不善法。<a id="a-4a"></a>是为菩萨摩诃萨施涂香时善根回向。<a id="a-4b"></a>菩萨摩诃萨施床座时。<a id="a-4c"></a>如是回向。<a id="a-4d"></a>以此善根。<a id="a-4e"></a>令一切众生得天宝座安处慧床。<a id="a-4f"></a>令一切众生得贤圣座舍凡夫意修菩提心。<a id="a-4g"></a>令一切众生得安乐座离生死苦。<a id="a-4h"></a>令一切众生得最上座。<a id="a-4i"></a>见诸如来自在神力。<a id="a-4j"></a>令一切众生得平等座等心普照一切诸法。<a id="a-4k"></a>令一切众生得最胜座。<a id="a-4l"></a>得无上业永离世间。<a id="a-4m"></a>令一切众生得安隐座。<a id="a-4n"></a>身证一切诸深妙法。<a id="a-4o"></a>令一切众生得清净座。<a id="a-4p"></a>修习如来净智境界。<a id="a-4q"></a>令一切众生得安住座。<a id="a-4r"></a>得善知识常随覆护。<a id="a-4s"></a>令一切众生得师子座。<a id="a-4t"></a>具足如来无畏之座。<a id="a-4u"></a>是为菩萨摩诃萨施床座时善根回向。<a id="a-4v"></a>令一切众生修习念慧调伏诸根。<a id="a-4w"></a>菩萨摩诃萨。<a id="a-4x"></a>施住处时。<a id="a-4y"></a>如是回向。<a id="a-4z"></a>以此善根。<a id="a-50"></a>令一切众生悉得如来严净佛刹。<a id="a-51"></a>修习功德庄严佛刹。<a id="a-52"></a>安住甚深三昧境界。<a id="a-53"></a>于彼住处而无所著。<a id="a-54"></a>善能分别一切住处。<a id="a-55"></a>离世间住安住佛住。<a id="a-56"></a>摄取一切诸佛所住。<a id="a-57"></a>究竟大道安乐善住。<a id="a-58"></a>修习无量清净善根。<a id="a-59"></a>未尝舍离佛无上住。<a id="a-5A"></a>是为菩萨摩诃萨施住处时善根回向。<a id="a-5B"></a>令一切众生安乐饶益救护一切。<a id="a-5C"></a>菩萨摩诃萨。<a id="a-5D"></a>施房舍时。<a id="a-5E"></a>如是回向。<a id="a-5F"></a>以此善根。<a id="a-5G"></a>令一切众生饶益安乐正念思惟。<a id="a-5H"></a>令一切众生依如来住。<a id="a-5I"></a>依大智住。<a id="a-5J"></a>依善知识住。<a id="a-5K"></a>依尊重住。<a id="a-5L"></a>依善行住。<a id="a-5M"></a>依大慈住。<a id="a-5N"></a>依大悲住。<a id="a-5O"></a>依六波罗蜜住。<a id="a-5P"></a>依无量菩提心住。<a id="a-5Q"></a>依一切菩萨道住。<a id="a-5R"></a>是为菩萨摩诃萨施房舍时善根回向。<a id="a-5S"></a>令一切众生具足成就清净智慧诸通功德。<a id="a-5T"></a>菩萨摩诃萨。<a id="a-5U"></a>惠施灯明。<a id="a-5V"></a>所谓酥灯。<a id="a-5W"></a>油灯。<a id="a-5X"></a>宝灯。<a id="a-5Y"></a>摩尼灯。<a id="a-5Z"></a>漆灯。<a id="a-5a"></a>火灯。<a id="a-5b"></a>沉水香灯。<a id="a-5c"></a>栴檀香灯。<a id="a-5d"></a>一切香王灯。<a id="a-5e"></a>无量色光焰灯。<a id="a-5f"></a>以如是等无量灯明施时。<a id="a-5g"></a>如是回向。<a id="a-5h"></a>以此善根。<a id="a-5i"></a>饶益一切众生。<a id="a-5j"></a>摄取一切众生。<a id="a-5k"></a>令一切众生得无量光。<a id="a-5l"></a>普照一切诸如来法。<a id="a-5m"></a>令一切众生得明净光。<a id="a-5n"></a>普照一切诸微细色。<a id="a-5o"></a>令一切众生得离痴光。<a id="a-5p"></a>善能了知无众生界。<a id="a-5q"></a>令一切众生得无量光。<a id="a-5r"></a>法身净光普照一切。<a id="a-5s"></a>令一切众生得普光明。<a id="a-5t"></a>于诸佛法得不退转。<a id="a-5u"></a>令一切众生得佛光明。<a id="a-5v"></a>普照一切无量佛刹。<a id="a-5w"></a>令一切众生得无碍光。<a id="a-5x"></a>以一光明普能遍照一切法界。<a id="a-5y"></a>令一切众生得无量光。<a id="a-5z"></a>普照佛刹光明不断。<a id="a-60"></a>令一切众生得光明幢王。<a id="a-61"></a>慧光幢灯普照世间。<a id="a-62"></a>令一切众生得无量色光。<a id="a-63"></a>放自在光照一切刹。<a id="a-64"></a>是为菩萨摩诃萨施灯明时善根回向。<a id="a-65"></a>悉能饶益一切众生。<a id="a-66"></a>悉能安乐一切众生。<a id="a-67"></a>随顺善根。<a id="a-68"></a>随摄众生善根。<a id="a-69"></a>善摄一切众生。<a id="a-6A"></a>等施善根。<a id="a-6B"></a>等施众生。<a id="a-6C"></a>慈愍善根愍念众生。<a id="a-6D"></a>普覆善根普荫众生。<a id="a-6E"></a>布施善根满足众生。<a id="a-6F"></a>普入一切善根境界。<a id="a-6G"></a>平等善根平等众生。<a id="a-6H"></a>智慧善根分别一切。<a id="a-6I"></a>是为菩萨摩诃萨灯明施时善根回向。<a id="a-6J"></a>令一切众生得无碍回向。<a id="a-6K"></a>安住一切明净善根。<a id="a-6L"></a>菩萨摩诃萨。<a id="a-6M"></a>施汤药时。<a id="a-6N"></a>如是回向。<a id="a-6O"></a>以此善根。<a id="a-6P"></a>令一切众生离诸障碍。<a id="a-6Q"></a>令一切众生舍离病身。<a id="a-6R"></a>悉得如来清净法身。<a id="a-6S"></a>令一切众生皆成药性。<a id="a-6T"></a>悉能除灭一切众生不善之病。<a id="a-6U"></a>令一切众生成阿伽陀药。<a id="a-6V"></a>安住菩萨不退转地。<a id="a-6W"></a>令一切众生成如来药。<a id="a-6X"></a>拔出一切烦恼毒刺。<a id="a-6Y"></a>令一切众生习近贤圣。<a id="a-6Z"></a>除灭烦恼得清净行。<a id="a-6a"></a>令一切众生得药王意。<a id="a-6b"></a>未曾厌离一切善法。<a id="a-6c"></a>令一切众生具足成就不坏药树。<a id="a-6d"></a>对治一切诸不善病。<a id="a-6e"></a>令一切众生除诸病刺。<a id="a-6f"></a>悉得一切智慧光明。<a id="a-6g"></a>令一切众生解了世间诸对治法。<a id="a-6h"></a>随应群生对治众病。<a id="a-6i"></a>菩萨摩诃萨。<a id="a-6j"></a>施药善根如是回向已。<a id="a-6k"></a>因此善根。<a id="a-6l"></a>令一切众生舍离诸病。<a id="a-6m"></a>安隐无患具足清净。<a id="a-6n"></a>得诸如来无病之法。<a id="a-6o"></a>令一切众生出诸病刺得无尽身。<a id="a-6p"></a>金刚围山所不能坏。<a id="a-6q"></a>具足坚固一切诸力。<a id="a-6r"></a>成满诸佛无上法乐。<a id="a-6s"></a>得佛神力自在法身。<a id="a-6t"></a>是为菩萨摩诃萨施汤药时善根回向。<a id="a-6u"></a>菩萨摩诃萨。<a id="a-6v"></a>悉能惠施一切诸器。<a id="a-6w"></a>所谓以真金器盛满杂宝。<a id="a-6x"></a>以白银器盛满杂宝。<a id="a-6y"></a>以琉璃器盛满杂宝。<a id="a-6z"></a>以玻璃器盛满杂种宝庄严具。<a id="a-70"></a>以砗磲器盛赤珠宝。<a id="a-71"></a>以码瑙器盛满珊瑚夜光众宝。<a id="a-72"></a>又以石器盛诸美膳。<a id="a-73"></a>以栴檀器盛众宝衣。<a id="a-74"></a>以金刚器盛满众香。<a id="a-75"></a>如是等无量无数诸妙宝器。<a id="a-76"></a>盛以无量无数妙宝。<a id="a-77"></a>或施诸佛。<a id="a-78"></a>信佛福田不思议故。<a id="a-79"></a>或施菩萨宝。<a id="a-7A"></a>发菩提心。<a id="a-7B"></a>诸善知识难值遇故。<a id="a-7C"></a>或施众僧。<a id="a-7D"></a>长养佛法故。<a id="a-7E"></a>或施福伽罗声闻缘觉。<a id="a-7F"></a>爱圣法故。<a id="a-7G"></a>或施父母。<a id="a-7H"></a>为尊重故。<a id="a-7I"></a>或施师长。<a id="a-7J"></a>为教如法修功德故。<a id="a-7K"></a>乃至布施下品凡劣。<a id="a-7L"></a>大慈大悲爱眼等心观众生故。<a id="a-7M"></a>不舍三世一切菩萨满足檀波罗蜜故。<a id="a-7N"></a>一向专求无上菩提故。<a id="a-7O"></a>悉舍一切内外所有。<a id="a-7P"></a>不舍一切众生类故。<a id="a-7Q"></a>不着福田及财物故。<a id="a-7R"></a>菩萨摩诃萨。<a id="a-7S"></a>以如是等无量宝器。<a id="a-7T"></a>盛以无量杂宝施时。<a id="a-7U"></a>如是回向。<a id="a-7V"></a>以此善根。<a id="a-7W"></a>令一切众生成广大藏器。<a id="a-7X"></a>成虚空等广大念根。<a id="a-7Y"></a>世间出世间一切经书。<a id="a-7Z"></a>悉能受持不忘失故。<a id="a-7a"></a>令一切众生成清净器。<a id="a-7b"></a>普能受持佛深法故。<a id="a-7c"></a>令一切众生成无上宝器。<a id="a-7d"></a>悉能受持去来今佛一切法故。<a id="a-7e"></a>令一切众生普成如来胜法宝器。<a id="a-7f"></a>悉能受持三世诸佛无坏法故。<a id="a-7g"></a>令一切众生成庄严宝器。<a id="a-7h"></a>受持无极菩提心故。<a id="a-7i"></a>令一切众生悉成一切功德之器。<a id="a-7j"></a>志乐如来无量净智故。<a id="a-7k"></a>令一切众生成一切智内法之器。<a id="a-7l"></a>究竟如来无碍解脱一切智故。<a id="a-7m"></a>令一切众生成未来际劫一切菩萨所行之器。<a id="a-7n"></a>一切众生坚固安住一切智力故。<a id="a-7o"></a>令一切众生成三世佛胜妙法器。<a id="a-7p"></a>一切诸佛梵音说法悉受持故。<a id="a-7q"></a>令一切众生悉成内器。<a id="a-7r"></a>其身容受一切世界虚空界法界诸佛眷属。<a id="a-7s"></a>劝请诸佛转大法轮悉能受故。<a id="a-7t"></a>是为菩萨摩诃萨布施器时善根回向。<a id="a-7u"></a>令一切众生成诸法器。<a id="a-7v"></a>皆能受持普贤菩萨一切愿行。</p>
  <p id="a7w">菩萨摩诃萨以无量种种庄严宝车。<a id="a-7x"></a>奉施诸佛菩萨及善知识如来大众声闻缘觉一切福田。<a id="a-7y"></a>种种众生从余方来。<a id="a-7z"></a>或承菩萨名闻故来。<a id="a-80"></a>或是菩萨因缘故来。<a id="a-81"></a>或闻菩萨发施愿故来。<a id="a-82"></a>或是菩萨心愿请来。<a id="a-83"></a>菩萨摩诃萨。<a id="a-84"></a>或施种种庄严。<a id="a-85"></a>妙宝金车金铃网覆。<a id="a-86"></a>微动相扣出和雅音。<a id="a-87"></a>垂宝璎珞种种庄严。<a id="a-88"></a>或施清净琉璃宝车。<a id="a-89"></a>无量珍妙以为严饰。<a id="a-8A"></a>或复施与众妙宝车。<a id="a-8B"></a>白银庄严白网罗覆。<a id="a-8C"></a>或复施与神马宝车。<a id="a-8D"></a>无量亿宝以为庄严。<a id="a-8E"></a>或复施与大象宝车。<a id="a-8F"></a>无量亿宝以为庄严。<a id="a-8G"></a>一切宝网绞络其上。<a id="a-8H"></a>或复施与栴檀香车。<a id="a-8I"></a>种种宝轮以为庄严。<a id="a-8J"></a>宝师子座以敷其上。<a id="a-8K"></a>百千采女列侍其内。<a id="a-8L"></a>人相具足颜容姝妙。<a id="a-8M"></a>众宝华盖弥覆其上。<a id="a-8N"></a>十万壮士。<a id="a-8O"></a>而牵御之。<a id="a-8P"></a>或复施与玻璃宝车。<a id="a-8Q"></a>无量杂色妙宝庄严。<a id="a-8R"></a>载以无数端严采女。<a id="a-8S"></a>众杂宝帐以覆其上。<a id="a-8T"></a>宝缯幢幡周匝庄严。<a id="a-8U"></a>或复施与码瑙宝车。<a id="a-8V"></a>饰以众宝。<a id="a-8W"></a>熏以杂香。<a id="a-8X"></a>摩以涂香。<a id="a-8Y"></a>散以妙华。<a id="a-8Z"></a>百千采女持金璎珞。<a id="a-8a"></a>平正安详其疾如风。<a id="a-8b"></a>或复施与坚固香车。<a id="a-8c"></a>敷以种种柔软宝衣。<a id="a-8d"></a>众妙宝网罗覆其上。<a id="a-8e"></a>清净妙香而以熏之。<a id="a-8f"></a>其香殊妙能悦人心。<a id="a-8g"></a>逆风远熏闻者无厌。<a id="a-8h"></a>诸天子等在前牵御。<a id="a-8i"></a>或复施与一切宝车。<a id="a-8j"></a>种种杂色以为绞饰。<a id="a-8k"></a>众妙宝网罗覆其上。<a id="a-8l"></a>诸杂宝带周匝垂下。<a id="a-8m"></a>敷以宝衣散以末香。<a id="a-8n"></a>所爱男女悉载其上。<a id="a-8o"></a>菩萨摩诃萨。<a id="a-8p"></a>以如是等众妙宝车。<a id="a-8q"></a>施诸佛时。<a id="a-8r"></a>如是回向。<a id="a-8s"></a>以此善根。<a id="a-8t"></a>令一切众生悉皆乐求无上福田。<a id="a-8u"></a>深信施佛有无量报。<a id="a-8v"></a>令一切众生一心向佛。<a id="a-8w"></a>逮得无量清净果报。<a id="a-8x"></a>令一切众生于诸佛所无悭吝心。<a id="a-8y"></a>具足大施无所爱惜。<a id="a-8z"></a>令一切众生于诸佛所修上福田。<a id="a-90"></a>离二乘愿。<a id="a-91"></a>得诸如来无碍解脱一切种智。<a id="a-92"></a>令一切众生于诸佛所种无尽善根。<a id="a-93"></a>得佛无量功德智慧。<a id="a-94"></a>令一切众生摄取深慧。<a id="a-95"></a>具足清净无上智王。<a id="a-96"></a>令一切众生所游自在。<a id="a-97"></a>得诸如来至一切处无碍神力。<a id="a-98"></a>令一切众生摄取大乘。<a id="a-99"></a>得无量种智安住不动。<a id="a-9A"></a>令一切众生具足成就第一福田。<a id="a-9B"></a>皆能出生一切智地。<a id="a-9C"></a>令一切众生于一切佛无嫌恨心。<a id="a-9D"></a>种诸善根乐求佛智。<a id="a-9E"></a>令一切众生以少方便。<a id="a-9F"></a>往诣一切庄严佛刹。<a id="a-9G"></a>于一念中深入法界而无疲倦。<a id="a-9H"></a>令一切众生入虚空等菩萨神通。<a id="a-9I"></a>悉能遍至一切佛所。<a id="a-9J"></a>令一切众生得无比身。<a id="a-9K"></a>尽能遍游十方世界而无疲倦。<a id="a-9L"></a>令一切众生成广大身得随意行。<a id="a-9M"></a>令一切众生得一切佛神力庄严究竟彼岸。<a id="a-9N"></a>于一念中。<a id="a-9O"></a>显现如来自在神力。<a id="a-9P"></a>遍虚空界。<a id="a-9Q"></a>令一切众生修安隐行。<a id="a-9R"></a>随顺一切诸菩萨行。<a id="a-9S"></a>令一切众生行疾无碍究竟十力智慧彼岸。<a id="a-9T"></a>令一切众生得转一切世界力波罗蜜。<a id="a-9U"></a>普入一切不坏法界。<a id="a-9V"></a>令一切众生行普贤行到于彼岸。<a id="a-9W"></a>得不退转一切种智。<a id="a-9X"></a>令一切众生乘无比智乘。<a id="a-9Y"></a>随顺修行一切法界见真实性。<a id="a-9Z"></a>是为菩萨摩诃萨以诸宝乘奉现在诸佛及灭度后舍利塔庙善根回向。<a id="a-9a"></a>令一切众生究竟诸佛无碍大乘。<a id="a-9b"></a>菩萨摩诃萨。<a id="a-9c"></a>施诸菩萨及善知识清净乘时。<a id="a-9d"></a>如是回向。<a id="a-9e"></a>以此善根。<a id="a-9f"></a>令一切众生不舍菩萨诸善知识知恩报恩。<a id="a-9g"></a>令一切众生同善知识义。<a id="a-9h"></a>摄取同性善根故。<a id="a-9i"></a>令一切众生亲近尊重恭敬供养诸善知识。<a id="a-9j"></a>悉舍一切摄善知识。<a id="a-9k"></a>令一切众生得正直心。<a id="a-9l"></a>随善知识未曾远离。<a id="a-9m"></a>令一切众生常见善知识不违其教。<a id="a-9n"></a>令一切众生得正直心。<a id="a-9o"></a>不舍善知识。<a id="a-9p"></a>离一切垢心不可坏。<a id="a-9q"></a>令一切众生为善知识。<a id="a-9r"></a>不惜身命。<a id="a-9s"></a>悉舍一切不违其教。<a id="a-9t"></a>令一切众生为善知识之所摄取。<a id="a-9u"></a>修习大慈远离诸恶。<a id="a-9v"></a>令一切众生顺善知识。<a id="a-9w"></a>闻佛正法悉能受持。<a id="a-9x"></a>令一切众生同善知识善根业报菩萨行愿。<a id="a-9y"></a>究竟清净平等满足。<a id="a-9z"></a>令一切众生出生正法。<a id="a-A0"></a>善知一切三昧境界。<a id="a-A1"></a>智慧具足神通自在。<a id="a-A2"></a>令一切众生远离诸趣。<a id="a-A3"></a>受持一切法。<a id="a-A4"></a>究竟到彼岸。<a id="a-A5"></a>令一切众生乘于大乘。<a id="a-A6"></a>乃至究竟一切种智。<a id="a-A7"></a>于其中间无有懈怠。<a id="a-A8"></a>令一切众生乘智慧乘。<a id="a-A9"></a>至安隐处无有退转。<a id="a-AA"></a>令一切众生知真如行远离愚痴。<a id="a-AB"></a>闻持一切诸佛正法。<a id="a-AC"></a>令一切众生皆为一切诸佛所摄。<a id="a-AD"></a>得无碍智究竟诸法。<a id="a-AE"></a>令一切众生得不死神足妙速无碍。<a id="a-AF"></a>令一切众生游行自在。<a id="a-AG"></a>调伏众生成摩诃衍。<a id="a-AH"></a>令一切众生所行不虚。<a id="a-AI"></a>皆悉究竟得智慧乘。<a id="a-AJ"></a>令一切众生得无碍乘。<a id="a-AK"></a>以无碍智至一切处。<a id="a-AL"></a>是为菩萨摩诃萨施善知识种种乘时善根回向。<a id="a-AM"></a>令一切众生功德具足与佛菩萨等无差别。<a id="a-AN"></a>悉能悦可一切贤圣。<a id="a-AO"></a>菩萨摩诃萨。<a id="a-AP"></a>施如来众种种宝乘时。<a id="a-AQ"></a>善学施心。<a id="a-AR"></a>慧分别心。<a id="a-AS"></a>净功德心。<a id="a-AT"></a>随顺施心。<a id="a-AU"></a>僧宝难遇心。<a id="a-AV"></a>深信僧宝心。<a id="a-AW"></a>摄取正教心。<a id="a-AX"></a>安住正直心。<a id="a-AY"></a>善能究竟大施之会。<a id="a-AZ"></a>出生无量无边功德。<a id="a-Aa"></a>于佛正教信心清净不可沮坏。<a id="a-Ab"></a>菩萨摩诃萨。<a id="a-Ac"></a>以种种乘施僧宝时。<a id="a-Ad"></a>如是回向。<a id="a-Ae"></a>以此善根。<a id="a-Af"></a>令一切众生向佛正法摄取正教。<a id="a-Ag"></a>令一切众生专心内观。<a id="a-Ah"></a>除灭邪法成就圣处。<a id="a-Ai"></a>令一切众生得贤圣地。<a id="a-Aj"></a>以如来法展转相教。<a id="a-Ak"></a>令一切众生举世宗重言必信用。<a id="a-Al"></a>令一切众生入一切法。<a id="a-Am"></a>善能分别无二法界。<a id="a-An"></a>令一切众生人宝围绕。<a id="a-Ao"></a>从如来智境界出生。<a id="a-Ap"></a>令一切众生住离垢法。<a id="a-Aq"></a>皆能除灭烦恼尘垢。<a id="a-Ar"></a>令一切众生悉从无上僧宝出生。<a id="a-As"></a>离凡夫法得圣僧地。<a id="a-At"></a>令一切众生具足圣法修无碍智。<a id="a-Au"></a>令一切众生为大众主。<a id="a-Av"></a>智慧庄严不染世间。<a id="a-Aw"></a>令一切众生以善方便转慧法轮。<a id="a-Ax"></a>令一切众生得一念神力。<a id="a-Ay"></a>悉能周遍不可说不可说世界。<a id="a-Az"></a>令一切众生乘虚空身。<a id="a-B0"></a>于一切世间智慧无碍。<a id="a-B1"></a>令一切众生往诣虚空法界等如来大众所。<a id="a-B2"></a>令一切众生得轻举身胜妙智慧。<a id="a-B3"></a>悉能遍游诸佛世界。<a id="a-B4"></a>令一切众生得无碍神足。<a id="a-B5"></a>于一切刹普能现身。<a id="a-B6"></a>令一切众生得大自在神足彼岸。<a id="a-B7"></a>不起一座悉普应现一切世界。<a id="a-B8"></a>令一切众生得净法身。<a id="a-B9"></a>于诸世界而无所著。<a id="a-BA"></a>出生神力行疾如电。<a id="a-BB"></a>令一切众生现不思议神足境界。<a id="a-BC"></a>善能随顺教化调伏一切众生不失其宜。<a id="a-BD"></a>令一切众生得妙神足。<a id="a-BE"></a>一念遍游十方世界。<a id="a-BF"></a>一念超度一切法界无所挂碍。<a id="a-BG"></a>是为菩萨摩诃萨施如来众种种乘时善根回向。<a id="a-BH"></a>令一切众生普乘清净无上智乘。<a id="a-BI"></a>于一切世界转无碍法轮智轮。<a id="a-BJ"></a>复次菩萨摩诃萨。<a id="a-BK"></a>施声闻缘觉种种乘时。<a id="a-BL"></a>发恭敬心。<a id="a-BM"></a>尊重心。<a id="a-BN"></a>福田心。<a id="a-BO"></a>功德海心。<a id="a-BP"></a>出生功德智慧心。<a id="a-BQ"></a>深信如来功德心。<a id="a-BR"></a>修习无量亿那由他清净善根心。<a id="a-BS"></a>于不可说劫修习菩萨清净行心。<a id="a-BT"></a>解脱一切魔系缚心。<a id="a-BU"></a>摧灭一切魔军众心。<a id="a-BV"></a>不可称量明净智慧。<a id="a-BW"></a>善能分别一切诸法。<a id="a-BX"></a>令一切众生皆成可信第一福田。<a id="a-BY"></a>具足无上檀波罗蜜。<a id="a-BZ"></a>令一切众生离无益言。<a id="a-Ba"></a>乐独闲静心无二念。<a id="a-Bb"></a>令一切众生成最胜清净第一福田。<a id="a-Bc"></a>修习功德摄取众生。<a id="a-Bd"></a>令一切众生成智慧池。<a id="a-Be"></a>能与众生无数善果。<a id="a-Bf"></a>令一切众生至无碍趣。<a id="a-Bg"></a>最胜福田清净圆满。<a id="a-Bh"></a>令一切众生。<a id="a-Bi"></a>其心安住无诤三昧。<a id="a-Bj"></a>解一切法无性为性。<a id="a-Bk"></a>令一切众生具足长养无量功德。<a id="a-Bl"></a>常遇最胜第一福田。<a id="a-Bm"></a>令一切众生示现无量自在神力。<a id="a-Bn"></a>随顺摄取清净福田。<a id="a-Bo"></a>令一切众生成就无尽功德福田。<a id="a-Bp"></a>能与一切十力乘果。<a id="a-Bq"></a>令一切众生成真实福田。<a id="a-Br"></a>具足无尽功德之藏。<a id="a-Bs"></a>究竟一切智。<a id="a-Bt"></a>令一切众生灭诸恶法闻佛正法。<a id="a-Bu"></a>句身味身悉能受持。<a id="a-Bv"></a>令一切众生普闻佛法。<a id="a-Bw"></a>随所闻解其德不虚。<a id="a-Bx"></a>令一切众生闻佛说法得到彼岸。<a id="a-By"></a>所闻佛法能为众生随顺演说。<a id="a-Bz"></a>令一切众生常乐如来正教之法。<a id="a-C0"></a>除灭一切九十六种外道邪见。<a id="a-C1"></a>令一切众生常见贤圣。<a id="a-C2"></a>长养一切最胜善根。<a id="a-C3"></a>令一切众生乐明行足者常得瞻对。<a id="a-C4"></a>与共同止永处安乐。<a id="a-C5"></a>令一切众生所闻不虚。<a id="a-C6"></a>解声如响见佛出生。<a id="a-C7"></a>令一切众生善分别知诸佛正教。<a id="a-C8"></a>悉能守护持佛法者。<a id="a-C9"></a>令一切众生心常乐向闻持佛法。<a id="a-CA"></a>能照显现如来法教。<a id="a-CB"></a>令一切众生深心信解如来正教一切功德。<a id="a-CC"></a>令佛欢喜善解真谛。<a id="a-CD"></a>悉舍内外究竟大施。<a id="a-CE"></a>是为菩萨摩诃萨施声闻缘觉种种乘时善根回向。<a id="a-CF"></a>令一切众生得无上智净诸神通。<a id="a-CG"></a>精勤修习无有懈怠。<a id="a-CH"></a>究竟佛智力无所畏。<a id="a-CI"></a>菩萨摩诃萨。<a id="a-CJ"></a>若诸方来一切福田。<a id="a-CK"></a>或承菩萨名闻故来。<a id="a-CL"></a>或与菩萨因缘故来。<a id="a-CM"></a>或闻菩萨本愿故来。<a id="a-CN"></a>或复菩萨心愿请来。<a id="a-CO"></a>菩萨于彼悉乐惠施而无厌倦。<a id="a-CP"></a>尔时菩萨。<a id="a-CQ"></a>于来求者发悔过心。<a id="a-CR"></a>作如是言。<a id="a-CS"></a>诸人当知。<a id="a-CT"></a>我应诣彼礼拜供养种种惠施。<a id="a-CU"></a>而今为我故从远来。<a id="a-CV"></a>菩萨即时敬礼悔过。<a id="a-CW"></a>爱言慰谕。<a id="a-CX"></a>屈辱远来得无疲倦。<a id="a-CY"></a>处令安隐供给所须。<a id="a-CZ"></a>或施摩尼宝车。<a id="a-Ca"></a>载以阎浮提内第一女宝。<a id="a-Cb"></a>或施金车。<a id="a-Cc"></a>载以己国最胜宝女。<a id="a-Cd"></a>或施清净琉璃宝车。<a id="a-Ce"></a>载以内妓。<a id="a-Cf"></a>或施乐车。<a id="a-Cg"></a>载以童女容貌如天。<a id="a-Ch"></a>或施无量无数宝庄严车。<a id="a-Ci"></a>载以宝女种种庄严。<a id="a-Cj"></a>或施菩萨所乘栴檀香车。<a id="a-Ck"></a>或施玻璃宝车。<a id="a-Cl"></a>载以宝女。<a id="a-Cm"></a>端正殊特颜容无伦。<a id="a-Cn"></a>威仪具足进止安详。<a id="a-Co"></a>神珠名宝璎珞其身。<a id="a-Cp"></a>乐修善法。<a id="a-Cq"></a>或施码瑙宝车。<a id="a-Cr"></a>载以太子。<a id="a-Cs"></a>或施坚固香车。<a id="a-Ct"></a>载以男女。<a id="a-Cu"></a>或施种种宝庄严车。<a id="a-Cv"></a>载以难坏亲爱眷属。<a id="a-Cw"></a>以如是等种种宝车。<a id="a-Cx"></a>随其所求皆给施之。<a id="a-Cy"></a>满足彼愿欢喜无量。<a id="a-Cz"></a>菩萨摩诃萨。<a id="a-D0"></a>诸乘施时。<a id="a-D1"></a>如是回向。<a id="a-D2"></a>以此善根。<a id="a-D3"></a>令一切众生乘不退转摩诃衍乘。<a id="a-D4"></a>诣不思议菩提树下。<a id="a-D5"></a>令一切众生乘大智乘。<a id="a-D6"></a>尽未来劫。<a id="a-D7"></a>一切菩萨所行之法皆能修习。<a id="a-D8"></a>令一切众生乘无所有乘。<a id="a-D9"></a>于一切法心无所著。<a id="a-DA"></a>舍离虚妄具足修习一切智道。<a id="a-DB"></a>令一切众生悉乘离垢寂静之乘。<a id="a-DC"></a>无碍神力诣诸佛刹。<a id="a-DD"></a>令一切众生决定安住一切智乘。<a id="a-DE"></a>常以诸佛法乐自娱。<a id="a-DF"></a>令一切众生乘诸菩萨清净行乘。<a id="a-DG"></a>出生菩萨十种之道。<a id="a-DH"></a>乐修菩萨一切三昧。<a id="a-DI"></a>令一切众生乘四轮乘。<a id="a-DJ"></a>住正国轮。<a id="a-DK"></a>依正士轮。<a id="a-DL"></a>本功德轮。<a id="a-DM"></a>平等愿轮。<a id="a-DN"></a>菩萨净行由斯满足。<a id="a-DO"></a>令一切众生乘明法乘。<a id="a-DP"></a>遍游十方修佛智力。<a id="a-DQ"></a>令一切众生乘佛法乘。<a id="a-DR"></a>于一切法究竟彼岸。<a id="a-DS"></a>令一切众生乘一切功德善根不可思议法乘。<a id="a-DT"></a>为十方众生现安隐道。<a id="a-DU"></a>令一切众生乘一切施乘。<a id="a-DV"></a>断除悭垢。<a id="a-DW"></a>令一切众生乘清净尸波罗蜜乘。<a id="a-DX"></a>具足无量无边法界等一切净戒。<a id="a-DY"></a>令一切众生乘羼提波罗蜜乘。<a id="a-DZ"></a>离嗔恚心。<a id="a-Da"></a>于诸众生不起恼害。<a id="a-Db"></a>令一切众生乘不退转毗梨耶波罗蜜乘。<a id="a-Dc"></a>具菩萨行往诣道场。<a id="a-Dd"></a>令一切众生乘禅波罗蜜乘。<a id="a-De"></a>速赴道场。<a id="a-Df"></a>令一切众生乘般若波罗蜜乘。<a id="a-Dg"></a>化身充满一切法界及佛境界。<a id="a-Dh"></a>令一切众生乘法王乘。<a id="a-Di"></a>成就无畏施一切智微妙之法。<a id="a-Dj"></a>令一切众生乘无所著智慧愿乘。<a id="a-Dk"></a>悉能遍入一切诸方。<a id="a-Dl"></a>于真法性而无所入。<a id="a-Dm"></a>令一切众生乘诸佛法乘。<a id="a-Dn"></a>于一切刹示现受生。<a id="a-Do"></a>而不毁坏于摩诃衍。<a id="a-Dp"></a>令一切众生乘一切智乘。<a id="a-Dq"></a>满足菩萨平等大愿而无懈倦。<a id="a-Dr"></a>是为菩萨摩诃萨施种种乘普施众生无量福田以欢喜心善根回向。<a id="a-Ds"></a>令一切众生无量种智皆悉具足。<a id="a-Dt"></a>乘于一切成满智乘。</p>
  <p id="aDu">菩萨摩诃萨布施象宝。<a id="a-Dv"></a>七支具足。<a id="a-Dw"></a>六瘤成满。<a id="a-Dx"></a>六牙如雪口净如华。<a id="a-Dy"></a>身体平正毛色鲜白。<a id="a-Dz"></a>珍丽奇饰庄严其身。<a id="a-E0"></a>净妙宝网以覆其上。<a id="a-E1"></a>种种杂宝庄严其首。<a id="a-E2"></a>光色晃曜仪体安雅。<a id="a-E3"></a>瞬息之顷超步万里。<a id="a-E4"></a>猛气奔踊而无疲倦。<a id="a-E5"></a>菩萨摩诃萨。<a id="a-E6"></a>布施宝马。<a id="a-E7"></a>形体殊妙毛色光泽。<a id="a-E8"></a>马相具足如天宝马。<a id="a-E9"></a>无量珍饰庄严其身。<a id="a-EA"></a>明月神珠以为光曜。<a id="a-EB"></a>金铃宝网以覆其上。<a id="a-EC"></a>行不奔骤迅踰疾风。<a id="a-ED"></a>致远不疲乘者安豫。<a id="a-EE"></a>巡游四方不失主意。<a id="a-EF"></a>以此宝乘随意施与。<a id="a-EG"></a>或施福田。<a id="a-EH"></a>或献尊重。<a id="a-EI"></a>或遗知识。<a id="a-EJ"></a>或奉父母。<a id="a-EK"></a>或给贫匮。<a id="a-EL"></a>其有须者皆悉与之。<a id="a-EM"></a>大心惠施无所吝惜。<a id="a-EN"></a>心常欢喜无有悔恨。<a id="a-EO"></a>大悲充满能行大施。<a id="a-EP"></a>一向专求菩萨功德。<a id="a-EQ"></a>最胜生地直心清净。<a id="a-ER"></a>以如是心善根回向。<a id="a-ES"></a>令一切众生成就人宝。<a id="a-ET"></a>生菩萨功德庄严大乘。<a id="a-EU"></a>令一切众生乘善法乘。<a id="a-EV"></a>随顺能至一切佛法。<a id="a-EW"></a>令一切众生常乐大乘。<a id="a-EX"></a>得佛无碍智慧力乘光明普照。<a id="a-EY"></a>令一切众生。<a id="a-EZ"></a>乘勇猛大乘。<a id="a-Ea"></a>满足诸愿。<a id="a-Eb"></a>令一切众生。<a id="a-Ec"></a>具足平等波罗蜜乘。<a id="a-Ed"></a>成就满足一切善根。<a id="a-Ee"></a>令一切众生。<a id="a-Ef"></a>成就宝乘。<a id="a-Eg"></a>出生佛法无上智宝。<a id="a-Eh"></a>令一切众生。<a id="a-Ei"></a>分别菩萨庄严之行。<a id="a-Ej"></a>得是妙乘出于三界。<a id="a-Ek"></a>悉开菩萨诸三昧华。<a id="a-El"></a>令一切众生。<a id="a-Em"></a>无量阿僧祇劫。<a id="a-En"></a>清净修习菩萨所行。<a id="a-Eo"></a>乘无量乘疾解诸法。<a id="a-Ep"></a>令一切众生。<a id="a-Eq"></a>施大乘宝乘。<a id="a-Er"></a>以善方便具菩萨地。<a id="a-Es"></a>令一切众生。<a id="a-Et"></a>成最高广安隐大乘。<a id="a-Eu"></a>悉能运载一切众生。<a id="a-Ev"></a>至无上道。<a id="a-Ew"></a>是为菩萨摩诃萨无量阿僧祇那由他劫施象马宝善根回向。<a id="a-Ex"></a>令一切众生。<a id="a-Ey"></a>乘无碍智乘。<a id="a-Ez"></a>得至如来究竟宝乘。<a id="a-F0"></a>菩萨摩诃萨。<a id="a-F1"></a>施种种座。<a id="a-F2"></a>或施圣王师子之座。<a id="a-F3"></a>琉璃为足。<a id="a-F4"></a>金缕织成柔软妙衣。<a id="a-F5"></a>以敷其上。<a id="a-F6"></a>熏以一切坚固之香。<a id="a-F7"></a>建立种种上妙宝幢。<a id="a-F8"></a>无量亿宝以为庄严。<a id="a-F9"></a>白净宝网弥覆其上。<a id="a-FA"></a>金铃罗网动发妙音。<a id="a-FB"></a>百万亿那由他净妙宝像周匝围绕。<a id="a-FC"></a>其座高广清净严饰。<a id="a-FD"></a>无量阿僧祇众生。<a id="a-FE"></a>乐观无厌。<a id="a-FF"></a>功盖天下。<a id="a-FG"></a>自在大王之所坐处。<a id="a-FH"></a>处于彼座。<a id="a-FI"></a>以正治国无敢违逆。<a id="a-FJ"></a>种种妙宝庄严其身。<a id="a-FK"></a>青宝珠王。<a id="a-FL"></a>大青宝珠王。<a id="a-FM"></a>胜藏宝珠以为庄严。<a id="a-FN"></a>明净犹日。<a id="a-FO"></a>清凉如月。<a id="a-FP"></a>众星庄严如海胜宝。<a id="a-FQ"></a>海坚固幢。<a id="a-FR"></a>离垢明净。<a id="a-FS"></a>阎浮檀金妙色宝缯。<a id="a-FT"></a>以冠其首。<a id="a-FU"></a>一切阎浮提内大力灌顶王法。<a id="a-FV"></a>以灌其顶。<a id="a-FW"></a>具功德力大慈悲主。<a id="a-FX"></a>降伏怨敌无敢违命。<a id="a-FY"></a>菩萨摩诃萨。<a id="a-FZ"></a>如是无量无数为转轮王。<a id="a-Fa"></a>得法自在。<a id="a-Fb"></a>正治国时。<a id="a-Fc"></a>以如是等种种众宝严饰之座。<a id="a-Fd"></a>或施正觉诸善知识及贤圣僧。<a id="a-Fe"></a>闻法欢喜。<a id="a-Ff"></a>奉施法师。<a id="a-Fg"></a>供养父母诸尊重者声闻缘觉一切菩萨乃至初发大乘心者。<a id="a-Fh"></a>及以一切诸佛塔庙。<a id="a-Fi"></a>或施无量贫穷下劣。<a id="a-Fj"></a>有所须欲皆给施之。<a id="a-Fk"></a>布施座时。<a id="a-Fl"></a>如是回向。<a id="a-Fm"></a>以此善根。<a id="a-Fn"></a>令一切众生。<a id="a-Fo"></a>得菩提座。<a id="a-Fp"></a>自然觉悟诸佛正法。<a id="a-Fq"></a>令一切众生得自在座。<a id="a-Fr"></a>具足成就于法自在。<a id="a-Fs"></a>诸金刚山所不能坏。<a id="a-Ft"></a>悉能降伏一切诸魔。<a id="a-Fu"></a>令一切众生。<a id="a-Fv"></a>得佛自在师子之座。<a id="a-Fw"></a>一切众生乐观无厌。<a id="a-Fx"></a>令一切众生。<a id="a-Fy"></a>得不可说不可说清净庄严殊妙之座。<a id="a-Fz"></a>成法自在普化众生。<a id="a-G0"></a>令一切众生。<a id="a-G1"></a>得殊胜座。<a id="a-G2"></a>三种世间所不能坏。<a id="a-G3"></a>广大善根及善根具皆悉清净。<a id="a-G4"></a>令一切众生。<a id="a-G5"></a>得高广座。<a id="a-G6"></a>充满不可说不可说世界。<a id="a-G7"></a>诸佛如来。<a id="a-G8"></a>于阿僧祇劫叹不能尽。<a id="a-G9"></a>令一切众生。<a id="a-GA"></a>处大智人座。<a id="a-GB"></a>一身充满一切法界。<a id="a-GC"></a>令一切众生。<a id="a-GD"></a>得不可思议宝庄严座。<a id="a-GE"></a>随其本愿所请众生广开法施。<a id="a-GF"></a>令一切众生。<a id="a-GG"></a>皆悉得坐净妙法座。<a id="a-GH"></a>于不可说诸世界中。<a id="a-GI"></a>显现如来自在神力。<a id="a-GJ"></a>令一切众生。<a id="a-GK"></a>坐一切宝座。<a id="a-GL"></a>一切香座。<a id="a-GM"></a>一切华座。<a id="a-GN"></a>一切衣座。<a id="a-GO"></a>一切鬘座。<a id="a-GP"></a>一切摩尼宝座。<a id="a-GQ"></a>不可思议净琉璃座。<a id="a-GR"></a>无量不可说世界座。<a id="a-GS"></a>净一切众生庄严座离诤座。<a id="a-GT"></a>处此座上。<a id="a-GU"></a>觉悟如来一切种智。<a id="a-GV"></a>示现诸佛功德境界。<a id="a-GW"></a>是为菩萨摩诃萨施种种座时善根回向。<a id="a-GX"></a>令一切众生。<a id="a-GY"></a>得无所著菩提之座。<a id="a-GZ"></a>自然觉悟一切佛法。</p>
 </body>
</html>