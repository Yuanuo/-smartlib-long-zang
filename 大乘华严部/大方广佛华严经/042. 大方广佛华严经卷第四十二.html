<!doctype html>
<html id="z3IBTRZGv" data-ver="1145">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第四十二</h1>
  <h2 id="a2">离世间品第三十三之六</h2>
  <p id="a3">佛子。<a id="a-4"></a>菩萨摩诃萨。<a id="a-5"></a>有十种腹。<a id="a-6"></a>何等为十。<a id="a-7"></a>所谓离谄曲腹。<a id="a-8"></a>直心清净故。<a id="a-9"></a>离幻伪腹。<a id="a-A"></a>身口意业皆真正故。<a id="a-B"></a>不为事腹。<a id="a-C"></a>离藏恶故。<a id="a-D"></a>无穷尽腹。<a id="a-E"></a>于一切法无所著故。<a id="a-F"></a>灭烦恼腹。<a id="a-G"></a>智明净故。<a id="a-H"></a>清净心腹。<a id="a-I"></a>离一切恶故。<a id="a-J"></a>观察一切食想腹。<a id="a-K"></a>正念真实法故。<a id="a-L"></a>观察一切行腹。<a id="a-M"></a>善觉缘起故。<a id="a-N"></a>善觉一切道腹。<a id="a-O"></a>具足成就正希望故。<a id="a-P"></a>离一切烦恼诸邪见腹。<a id="a-Q"></a>令一切众生得如来腹故。<a id="a-R"></a>佛子。<a id="a-S"></a>是为菩萨摩诃萨十种腹。<a id="a-T"></a>若菩萨摩诃萨。<a id="a-U"></a>安住此腹。<a id="a-V"></a>则得一切诸佛无上之腹。<a id="a-W"></a>悉能容受一切众生。<a id="a-X"></a>佛子。<a id="a-Y"></a>菩萨摩诃萨。<a id="a-Z"></a>有十种藏。<a id="a-a"></a>何等为十。<a id="a-b"></a>所谓不断如来种姓是菩萨藏。<a id="a-c"></a>广说佛法长养无量诸善法故。<a id="a-d"></a>受持守护如来正法是菩萨藏。<a id="a-e"></a>开示众生大智明故。<a id="a-f"></a>长养僧宝是菩萨藏。<a id="a-g"></a>摄取不退正法轮故。<a id="a-h"></a>觉悟正定众生是菩萨藏。<a id="a-i"></a>度脱众生不失时故。<a id="a-j"></a>教化成熟不定众生是菩萨藏。<a id="a-k"></a>善根相续因不断故。<a id="a-l"></a>发大悲心救护邪定众生是菩萨藏。<a id="a-m"></a>起彼未来善根因缘故。<a id="a-n"></a>满足如来十力不可沮坏是菩萨藏。<a id="a-o"></a>降伏众魔具足成就不退善根故。<a id="a-p"></a>住四无畏大师子吼是菩萨藏。<a id="a-q"></a>令一切众生悉欢喜故。<a id="a-r"></a>得佛十八不共法是菩萨藏。<a id="a-s"></a>一切智慧无不至故。<a id="a-t"></a>平等觉悟一切众生一切刹一切法一切佛是菩萨藏。<a id="a-u"></a>于一念中深入平等故。<a id="a-v"></a>佛子。<a id="a-w"></a>是为菩萨摩诃萨十种藏。<a id="a-x"></a>若菩萨摩诃萨。<a id="a-y"></a>安住此藏。<a id="a-z"></a>则得一切诸佛无上善根大智慧藏。<a id="a-10"></a>佛子。<a id="a-11"></a>菩萨摩诃萨。<a id="a-12"></a>有十种心。<a id="a-13"></a>何等为十。<a id="a-14"></a>所谓勇猛心。<a id="a-15"></a>所发事业悉究竟故。<a id="a-16"></a>无懈怠心。<a id="a-17"></a>积集相好诸善根故。<a id="a-18"></a>勇健力心。<a id="a-19"></a>摧伏一切诸恶魔故。<a id="a-1A"></a>正思惟心。<a id="a-1B"></a>除灭一切烦恼垢故。<a id="a-1C"></a>不退转心。<a id="a-1D"></a>往诣道场究竟菩提故。<a id="a-1E"></a>性清净心觉心无所至无所著故。<a id="a-1F"></a>知众生心。<a id="a-1G"></a>随众生性令彼觉悟得解脱故。<a id="a-1H"></a>入大梵天住住佛法心。<a id="a-1I"></a>种种众生性悉救护故。<a id="a-1J"></a>空无相无愿无行心。<a id="a-1K"></a>远离相见不着三界故。<a id="a-1L"></a>金刚庄严心。<a id="a-1M"></a>众生数等魔乃至不能动一毛故。<a id="a-1N"></a>佛子。<a id="a-1O"></a>是为菩萨摩诃萨十种心。<a id="a-1P"></a>若菩萨摩诃萨。<a id="a-1Q"></a>安住此心。<a id="a-1R"></a>则得一切诸佛无上金刚藏心。<a id="a-1S"></a>佛子。<a id="a-1T"></a>菩萨摩诃萨。<a id="a-1U"></a>有十种庄严。<a id="a-1V"></a>何等为十。<a id="a-1W"></a>所谓大慈庄严。<a id="a-1X"></a>救护一切众生故。<a id="a-1Y"></a>大悲庄严。<a id="a-1Z"></a>堪忍一切苦故。<a id="a-1a"></a>大愿庄严。<a id="a-1b"></a>所可发愿悉究竟故。<a id="a-1c"></a>回向庄严。<a id="a-1d"></a>建立一切诸佛功德妙庄严故。<a id="a-1e"></a>功德庄严。<a id="a-1f"></a>饶益一切众生故。<a id="a-1g"></a>波罗蜜庄严。<a id="a-1h"></a>度脱一切众生故。<a id="a-1i"></a>智慧庄严。<a id="a-1j"></a>除灭一切众生烦恼愚痴闇故。<a id="a-1k"></a>方便庄严。<a id="a-1l"></a>出生普门诸善根故。<a id="a-1m"></a>一切智心坚固不乱庄严。<a id="a-1n"></a>不乐异乘故。<a id="a-1o"></a>决定庄严。<a id="a-1p"></a>于正法中灭疑惑故。<a id="a-1q"></a>佛子。<a id="a-1r"></a>是为菩萨摩诃萨十种庄严。<a id="a-1s"></a>若菩萨摩诃萨。<a id="a-1t"></a>安住此法。<a id="a-1u"></a>则得一切诸佛无上庄严。<a id="a-1v"></a>降一切魔。<a id="a-1w"></a>佛子。<a id="a-1x"></a>菩萨摩诃萨。<a id="a-1y"></a>有十种器仗。<a id="a-1z"></a>何等为十。<a id="a-20"></a>所谓远离悭吝惠施心仗。<a id="a-21"></a>除灭一切悭贪垢故。<a id="a-22"></a>持戒仗。<a id="a-23"></a>拔出一切诸恶戒故。<a id="a-24"></a>平等观察一切法仗。<a id="a-25"></a>远离一切虚妄法故。<a id="a-26"></a>智慧仗。<a id="a-27"></a>除灭众生诸烦恼故。<a id="a-28"></a>正命仗。<a id="a-29"></a>远离一切诸邪命故。<a id="a-2A"></a>方便仗。<a id="a-2B"></a>一切示现故。<a id="a-2C"></a>略说贪恚痴一切烦恼是菩萨仗。<a id="a-2D"></a>以烦恼门化众生故。<a id="a-2E"></a>生死仗。<a id="a-2F"></a>不断菩萨行教化众生故。<a id="a-2G"></a>说实法仗。<a id="a-2H"></a>一切无著故。<a id="a-2I"></a>一切智门仗。<a id="a-2J"></a>不离菩萨行门故。<a id="a-2K"></a>佛子。<a id="a-2L"></a>是为菩萨摩诃萨十种器仗。<a id="a-2M"></a>若菩萨摩诃萨。<a id="a-2N"></a>安住此法。<a id="a-2O"></a>则能除灭一切众生长夜积集烦恼结使习气。<a id="a-2P"></a>佛子。<a id="a-2Q"></a>菩萨摩诃萨。<a id="a-2R"></a>有十种头。<a id="a-2S"></a>何等为十。<a id="a-2T"></a>所谓涅槃首。<a id="a-2U"></a>无见顶故。<a id="a-2V"></a>恭敬尊重首。<a id="a-2W"></a>一切世间天人恭敬供养故。<a id="a-2X"></a>深妙首。<a id="a-2Y"></a>于一切三千大千世界最第一故。<a id="a-2Z"></a>一切善根首。<a id="a-2a"></a>三界众生应供养故。<a id="a-2b"></a>荷负一切众生首。<a id="a-2c"></a>得无上金刚顶故。<a id="a-2d"></a>无量无边首。<a id="a-2e"></a>摄取一切最胜法故。<a id="a-2f"></a>般若波罗蜜首。<a id="a-2g"></a>乐法王法故。<a id="a-2h"></a>方便首。<a id="a-2i"></a>示现一切众生平等首故。<a id="a-2j"></a>教化成熟一切众生首。<a id="a-2k"></a>为一切众生无上师故。<a id="a-2l"></a>守护如来正法首。<a id="a-2m"></a>不断三宝故。<a id="a-2n"></a>佛子。<a id="a-2o"></a>是为菩萨摩诃萨十种头。<a id="a-2p"></a>若菩萨摩诃萨。<a id="a-2q"></a>安住此法。<a id="a-2r"></a>则得一切诸佛无上智顶。<a id="a-2s"></a>佛子。<a id="a-2t"></a>菩萨摩诃萨。<a id="a-2u"></a>有十种眼。<a id="a-2v"></a>何等为十。<a id="a-2w"></a>所谓肉眼见一切色故。<a id="a-2x"></a>天眼。<a id="a-2y"></a>见一切众生死此生彼故。<a id="a-2z"></a>慧眼。<a id="a-30"></a>见一切众生诸根故。<a id="a-31"></a>法眼。<a id="a-32"></a>见一切法真实相故。<a id="a-33"></a>佛眼。<a id="a-34"></a>见如来十力故。<a id="a-35"></a>智眼。<a id="a-36"></a>分别一切法故。<a id="a-37"></a>明眼。<a id="a-38"></a>见一切佛光明故。<a id="a-39"></a>出生死眼。<a id="a-3A"></a>见涅槃故。<a id="a-3B"></a>无碍眼。<a id="a-3C"></a>见一切法无障碍故。<a id="a-3D"></a>普眼。<a id="a-3E"></a>平等法门见法界故。<a id="a-3F"></a>佛子。<a id="a-3G"></a>是为菩萨摩诃萨十种眼。<a id="a-3H"></a>若菩萨摩诃萨。<a id="a-3I"></a>成就此眼。<a id="a-3J"></a>则得一切诸佛无上大智慧眼。<a id="a-3K"></a>佛子。<a id="a-3L"></a>菩萨摩诃萨。<a id="a-3M"></a>有十种耳。<a id="a-3N"></a>何等为十。<a id="a-3O"></a>所谓闻赞叹声。<a id="a-3P"></a>断除贪爱。<a id="a-3Q"></a>闻毁訾声。<a id="a-3R"></a>断除嗔恚。<a id="a-3S"></a>闻声闻缘觉声。<a id="a-3T"></a>不起求心。<a id="a-3U"></a>闻菩萨道声。<a id="a-3V"></a>发起欢喜奇特之心。<a id="a-3W"></a>闻地狱畜生饿鬼阎罗王阿修罗一切难处贫苦音声。<a id="a-3X"></a>发起大悲庄严而自庄严。<a id="a-3Y"></a>闻天人趣胜妙音声。<a id="a-3Z"></a>观一切法皆悉无常。<a id="a-3a"></a>闻佛功德音声。<a id="a-3b"></a>勤修精进究竟满足一切功德。<a id="a-3c"></a>闻波罗蜜四摄菩萨经藏音声。<a id="a-3d"></a>发究竟心到于彼岸。<a id="a-3e"></a>闻十方世界一切音声。<a id="a-3f"></a>悉了如响。<a id="a-3g"></a>菩萨摩诃萨。<a id="a-3h"></a>从初发心乃至道场。<a id="a-3i"></a>常正受法耳。<a id="a-3j"></a>而亦不舍教化成熟一切众生。<a id="a-3k"></a>佛子。<a id="a-3l"></a>是为菩萨摩诃萨十种耳。<a id="a-3m"></a>若菩萨摩诃萨。<a id="a-3n"></a>成就此耳。<a id="a-3o"></a>则得一切诸佛无上大智慧耳。<a id="a-3p"></a>佛子。<a id="a-3q"></a>菩萨摩诃萨。<a id="a-3r"></a>有十种鼻。<a id="a-3s"></a>何等为十。<a id="a-3t"></a>所谓所闻秽气观察不臭。<a id="a-3u"></a>所闻香气观察不香。<a id="a-3v"></a>所闻香臭观察平等。<a id="a-3w"></a>闻非香非臭观察舍离。<a id="a-3x"></a>闻衣服床褥卧具及身肢节香。<a id="a-3y"></a>则知彼人贪恚愚痴等分烦恼。<a id="a-3z"></a>闻大宝藏诸药草香。<a id="a-40"></a>悉能了知一切宝藏。<a id="a-41"></a>闻下至阿鼻地狱上至非想非非想处众生之香。<a id="a-42"></a>悉能了知诸根本行。<a id="a-43"></a>闻声闻施戒闻慧香。<a id="a-44"></a>住一切智心未曾散乱。<a id="a-45"></a>闻一切菩萨行香。<a id="a-46"></a>摄取如来智地。<a id="a-47"></a>闻一切佛智境界香。<a id="a-48"></a>不断菩萨所行。<a id="a-49"></a>佛子。<a id="a-4A"></a>是为菩萨摩诃萨十种鼻。<a id="a-4B"></a>若菩萨摩诃萨。<a id="a-4C"></a>成就此鼻。<a id="a-4D"></a>则得一切诸佛无量无边无上清净鼻。<a id="a-4E"></a>佛子。<a id="a-4F"></a>菩萨摩诃萨。<a id="a-4G"></a>有十种舌。<a id="a-4H"></a>何等为十。<a id="a-4I"></a>所谓分别解说一切众生无尽行舌。<a id="a-4J"></a>分别解说无尽法舌。<a id="a-4K"></a>赞叹诸佛无尽功德舌。<a id="a-4L"></a>无尽辩舌。<a id="a-4M"></a>演说无尽大乘法舌。<a id="a-4N"></a>普覆十方虚空界舌。<a id="a-4O"></a>普照一切佛世界舌。<a id="a-4P"></a>平等赞叹一切众生舌。<a id="a-4Q"></a>随顺诸佛令欢喜舌。<a id="a-4R"></a>降一切魔及诸外道。<a id="a-4S"></a>除灭一切生死烦恼。<a id="a-4T"></a>悉令众生至涅槃舌。<a id="a-4U"></a>佛子。<a id="a-4V"></a>是为菩萨摩诃萨十种舌。<a id="a-4W"></a>若菩萨摩诃萨。<a id="a-4X"></a>成就此舌。<a id="a-4Y"></a>则得诸佛无上大金刚舌。<a id="a-4Z"></a>普覆一切世界。<a id="a-4a"></a>佛子。<a id="a-4b"></a>菩萨摩诃萨。<a id="a-4c"></a>有十种身。<a id="a-4d"></a>何等为十。<a id="a-4e"></a>所谓人身。<a id="a-4f"></a>教化成熟一切人故。<a id="a-4g"></a>非人身。<a id="a-4h"></a>教化成熟地狱畜生饿鬼阎罗王故。<a id="a-4i"></a>天身。<a id="a-4j"></a>教化成熟欲界色界无色界众生故。<a id="a-4k"></a>学身。<a id="a-4l"></a>示现学地故。<a id="a-4m"></a>无学身。<a id="a-4n"></a>示现阿罗汉地故。<a id="a-4o"></a>缘觉身。<a id="a-4p"></a>教化令入缘觉地故。<a id="a-4q"></a>菩萨身。<a id="a-4r"></a>积集大乘故。<a id="a-4s"></a>如来身。<a id="a-4t"></a>授如来智记故。<a id="a-4u"></a>摩[少/兔]摩身。<a id="a-4v"></a>巧方便出生无量功德故。<a id="a-4w"></a>无漏法身。<a id="a-4x"></a>以少方便普现一切众生身故。<a id="a-4y"></a>佛子。<a id="a-4z"></a>是为菩萨摩诃萨十种身。<a id="a-50"></a>若菩萨摩诃萨。<a id="a-51"></a>成就此身。<a id="a-52"></a>则得一切诸佛无上法身。<a id="a-53"></a>佛子。<a id="a-54"></a>菩萨摩诃萨。<a id="a-55"></a>有十种意。<a id="a-56"></a>何等为十。<a id="a-57"></a>所谓上首意。<a id="a-58"></a>出生一切善根故。<a id="a-59"></a>随顺佛教意。<a id="a-5A"></a>如说修行故。<a id="a-5B"></a>深入意。<a id="a-5C"></a>解一切佛法故。<a id="a-5D"></a>内意。<a id="a-5E"></a>深入众生希望故。<a id="a-5F"></a>不乱意。<a id="a-5G"></a>不为烦恼所乱故。<a id="a-5H"></a>清净意。<a id="a-5I"></a>不受垢染故。<a id="a-5J"></a>善调伏意。<a id="a-5K"></a>不失时故。<a id="a-5L"></a>正思惟业意。<a id="a-5M"></a>远离一切恶故。<a id="a-5N"></a>调伏诸根意。<a id="a-5O"></a>于境界中诸根不驰骋故。<a id="a-5P"></a>深定意。<a id="a-5Q"></a>佛三昧不可称量故。<a id="a-5R"></a>佛子。<a id="a-5S"></a>是为菩萨摩诃萨十种意。<a id="a-5T"></a>若菩萨摩诃萨。<a id="a-5U"></a>成就此意。<a id="a-5V"></a>则得一切诸佛无上意。<a id="a-5W"></a>佛子。<a id="a-5X"></a>菩萨摩诃萨。<a id="a-5Y"></a>有十种行。<a id="a-5Z"></a>何等为十。<a id="a-5a"></a>所谓闻法行。<a id="a-5b"></a>乐听受法故。<a id="a-5c"></a>说法行。<a id="a-5d"></a>利益众生故。<a id="a-5e"></a>不随爱嗔痴怖行。<a id="a-5f"></a>调伏自心故。<a id="a-5g"></a>欲界行。<a id="a-5h"></a>教化成熟欲界众生故。<a id="a-5i"></a>色无色界三昧行。<a id="a-5j"></a>令速转故。<a id="a-5k"></a>义法行。<a id="a-5l"></a>速成净慧故。<a id="a-5m"></a>一切趣行。<a id="a-5n"></a>教化众生故。<a id="a-5o"></a>一切佛刹行。<a id="a-5p"></a>恭敬礼拜供养一切佛故。<a id="a-5q"></a>涅槃行。<a id="a-5r"></a>断生死相续故。<a id="a-5s"></a>成满诸佛行。<a id="a-5t"></a>不断菩萨行故。<a id="a-5u"></a>佛子。<a id="a-5v"></a>是为菩萨摩诃萨十种行。<a id="a-5w"></a>若菩萨摩诃萨。<a id="a-5x"></a>成就此行。<a id="a-5y"></a>则得一切诸佛行非行如来行。<a id="a-5z"></a>佛子。<a id="a-60"></a>菩萨摩诃萨。<a id="a-61"></a>有十种住。<a id="a-62"></a>何等为十。<a id="a-63"></a>所谓菩提心住。<a id="a-64"></a>未曾忘失故。<a id="a-65"></a>波罗蜜住。<a id="a-66"></a>不厌功德故。<a id="a-67"></a>乐闻正义住。<a id="a-68"></a>明净智慧故。<a id="a-69"></a>阿练若处住。<a id="a-6A"></a>成就诸大三昧故。<a id="a-6B"></a>随顺一切智头陀威仪四圣种住。<a id="a-6C"></a>少欲知足故。<a id="a-6D"></a>随顺住。<a id="a-6E"></a>顺正法故。<a id="a-6F"></a>亲近如来住。<a id="a-6G"></a>成满佛威仪故。<a id="a-6H"></a>诸明住。<a id="a-6I"></a>满足大智故。<a id="a-6J"></a>无生忍住。<a id="a-6K"></a>受记满足故。<a id="a-6L"></a>道场菩提住。<a id="a-6M"></a>满足力无畏一切佛法故。<a id="a-6N"></a>佛子。<a id="a-6O"></a>是为菩萨摩诃萨十种住。<a id="a-6P"></a>若菩萨摩诃萨。<a id="a-6Q"></a>安住此住。<a id="a-6R"></a>则得一切诸佛无上一切智住。<a id="a-6S"></a>佛子。<a id="a-6T"></a>菩萨摩诃萨。<a id="a-6U"></a>有十种坐。<a id="a-6V"></a>何等为十。<a id="a-6W"></a>所谓转轮王坐。<a id="a-6X"></a>兴十善故。<a id="a-6Y"></a>四天王坐。<a id="a-6Z"></a>欲于一切世界诸佛正法得自在故。<a id="a-6a"></a>帝释坐。<a id="a-6b"></a>于一切众生最第一故。<a id="a-6c"></a>梵天坐。<a id="a-6d"></a>自心他心。<a id="a-6e"></a>得自在故。<a id="a-6f"></a>师子坐。<a id="a-6g"></a>分别演说甚深义故。<a id="a-6h"></a>正法坐。<a id="a-6i"></a>欲明陀罗尼诸力辩故。<a id="a-6j"></a>坚固三昧坐。<a id="a-6k"></a>究竟大誓故。<a id="a-6l"></a>大慈坐。<a id="a-6m"></a>令恶心众生悉欢喜故。<a id="a-6n"></a>大悲坐。<a id="a-6o"></a>能忍一切诸苦恼故。<a id="a-6p"></a>金刚坐。<a id="a-6q"></a>调伏众魔诸外道故。<a id="a-6r"></a>佛子。<a id="a-6s"></a>是为菩萨摩诃萨十种坐。<a id="a-6t"></a>若菩萨摩诃萨。<a id="a-6u"></a>安住此坐。<a id="a-6v"></a>则得一切诸佛无上尊坐。<a id="a-6w"></a>佛子。<a id="a-6x"></a>菩萨摩诃萨。<a id="a-6y"></a>有十种卧。<a id="a-6z"></a>何等为十。<a id="a-70"></a>所谓寂静卧。<a id="a-71"></a>身心憺怕故。<a id="a-72"></a>禅定卧。<a id="a-73"></a>正念思惟观诸法故。<a id="a-74"></a>诸三昧卧。<a id="a-75"></a>身心柔软故。<a id="a-76"></a>梵天卧。<a id="a-77"></a>不恼自他故。<a id="a-78"></a>思惟业卧。<a id="a-79"></a>后心无悔故。<a id="a-7A"></a>顺正法卧。<a id="a-7B"></a>不可倾动故。<a id="a-7C"></a>正道卧。<a id="a-7D"></a>善知识觉悟故。<a id="a-7E"></a>妙愿卧。<a id="a-7F"></a>善知回向故。<a id="a-7G"></a>一切事毕卧。<a id="a-7H"></a>所作究竟故。<a id="a-7I"></a>舍方便卧。<a id="a-7J"></a>究竟本事故。<a id="a-7K"></a>佛子。<a id="a-7L"></a>是为菩萨摩诃萨十种卧。<a id="a-7M"></a>若菩萨摩诃萨。<a id="a-7N"></a>安住此法。<a id="a-7O"></a>则得一切诸佛无上道卧。<a id="a-7P"></a>悉能觉悟一切众生。<a id="a-7Q"></a>佛子。<a id="a-7R"></a>菩萨摩诃萨。<a id="a-7S"></a>有十种住。<a id="a-7T"></a>何等为十。<a id="a-7U"></a>所谓大慈住。<a id="a-7V"></a>等心观察一切众生故。<a id="a-7W"></a>大悲住。<a id="a-7X"></a>不轻未学众生故。<a id="a-7Y"></a>大喜住。<a id="a-7Z"></a>灭忧恼故。<a id="a-7a"></a>大舍住。<a id="a-7b"></a>有为无为悉平等故。<a id="a-7c"></a>一切波罗蜜住。<a id="a-7d"></a>菩提心为首故。<a id="a-7e"></a>一切种空住。<a id="a-7f"></a>善解诸法故。<a id="a-7g"></a>无相住。<a id="a-7h"></a>离生受证不退转故。<a id="a-7i"></a>无愿住。<a id="a-7j"></a>舍受生故。<a id="a-7k"></a>念慧住。<a id="a-7l"></a>忍法成满故。<a id="a-7m"></a>一切法平等住。<a id="a-7n"></a>得授记法故。<a id="a-7o"></a>佛子。<a id="a-7p"></a>是为菩萨摩诃萨十种住。<a id="a-7q"></a>若菩萨摩诃萨。<a id="a-7r"></a>安住此住。<a id="a-7s"></a>则得一切诸佛无上无碍住。<a id="a-7t"></a>佛子。<a id="a-7u"></a>菩萨摩诃萨。<a id="a-7v"></a>有十种行。<a id="a-7w"></a>何等为十。<a id="a-7x"></a>所谓正念行。<a id="a-7y"></a>满足四念处故。<a id="a-7z"></a>诸趣行。<a id="a-80"></a>正觉法趣故。<a id="a-81"></a>慧行。<a id="a-82"></a>随顺诸佛故。<a id="a-83"></a>波罗蜜行。<a id="a-84"></a>满足一切智故。<a id="a-85"></a>四摄行。<a id="a-86"></a>教化成熟诸众生故。<a id="a-87"></a>生死行。<a id="a-88"></a>长养一切诸善根故。<a id="a-89"></a>一切众生言戏行。<a id="a-8A"></a>拔出众生故。<a id="a-8B"></a>贪炽然行。<a id="a-8C"></a>觉悟一切众生诸根故。<a id="a-8D"></a>巧方便行。<a id="a-8E"></a>长养般若波罗蜜故。<a id="a-8F"></a>道场行。<a id="a-8G"></a>觉一切智不断菩萨行故。<a id="a-8H"></a>佛子。<a id="a-8I"></a>是为菩萨摩诃萨十种行。<a id="a-8J"></a>若菩萨摩诃萨。<a id="a-8K"></a>安住此行。<a id="a-8L"></a>则得一切诸佛无上大智慧行。</p>
  <p id="a8M">佛子。<a id="a-8N"></a>菩萨摩诃萨。<a id="a-8O"></a>有十种观察。<a id="a-8P"></a>何等为十。<a id="a-8Q"></a>所谓观察善业。<a id="a-8R"></a>乃至微色悉照见故。<a id="a-8S"></a>观察死此生彼。<a id="a-8T"></a>不着一切众生故。<a id="a-8U"></a>观察一切众生诸根。<a id="a-8V"></a>决定了知无根法故。<a id="a-8W"></a>观察妙法。<a id="a-8X"></a>法界不可坏故。<a id="a-8Y"></a>观察现前。<a id="a-8Z"></a>于一切佛法修佛眼故。<a id="a-8a"></a>观察智慧。<a id="a-8b"></a>随器说法故。<a id="a-8c"></a>观察无生法忍。<a id="a-8d"></a>决定得佛法故。<a id="a-8e"></a>观察不退佛地。<a id="a-8f"></a>除灭一切烦恼。<a id="a-8g"></a>超出三界二乘地故。<a id="a-8h"></a>观察甘露灌顶法地。<a id="a-8i"></a>于一切佛法得自在不动故。<a id="a-8j"></a>观察佛三昧。<a id="a-8k"></a>于一切十方作佛事故。<a id="a-8l"></a>佛子。<a id="a-8m"></a>是为菩萨摩诃萨十种观察。<a id="a-8n"></a>若菩萨摩诃萨。<a id="a-8o"></a>安住此法。<a id="a-8p"></a>则得一切诸佛无上大智观察。<a id="a-8q"></a>佛子。<a id="a-8r"></a>菩萨摩诃萨。<a id="a-8s"></a>有十种周遍观察。<a id="a-8t"></a>何等为十。<a id="a-8u"></a>所谓周遍观察诸来求者。<a id="a-8v"></a>慈心施与满彼意故。<a id="a-8w"></a>周遍观察诸犯戒者。<a id="a-8x"></a>安置如来清净戒故。<a id="a-8y"></a>周遍观察害心众生。<a id="a-8z"></a>安置如来堪忍力故。<a id="a-90"></a>周遍观察诸懈怠者。<a id="a-91"></a>令彼众生勤修精进究竟大乘故。<a id="a-92"></a>周遍观察乱心众生。<a id="a-93"></a>除彼乱心安置如来一切智地故。<a id="a-94"></a>周遍观察愚痴众生。<a id="a-95"></a>除彼疑惑一切有见故。<a id="a-96"></a>周遍观察诸善知识。<a id="a-97"></a>随如来教住佛法故。<a id="a-98"></a>周遍观察随所闻法。<a id="a-99"></a>具足成就无上义故。<a id="a-9A"></a>周遍观察一切众生。<a id="a-9B"></a>不舍大悲故。<a id="a-9C"></a>周遍观察一切佛法。<a id="a-9D"></a>觉一切智故。<a id="a-9E"></a>佛子。<a id="a-9F"></a>是为菩萨摩诃萨十种周遍观察。<a id="a-9G"></a>若菩萨摩诃萨。<a id="a-9H"></a>安住此法。<a id="a-9I"></a>则得一切诸佛无上大智周遍观察。<a id="a-9J"></a>佛子。<a id="a-9K"></a>菩萨摩诃萨。<a id="a-9L"></a>有十种奋迅。<a id="a-9M"></a>何等为十。<a id="a-9N"></a>所谓色奋迅。<a id="a-9O"></a>于天龙夜叉乾闼婆阿修罗迦楼罗紧那罗摩睺罗伽等一切众中现最胜故。<a id="a-9P"></a>象奋迅。<a id="a-9Q"></a>示现象宝心故。<a id="a-9R"></a>龙奋迅。<a id="a-9S"></a>兴大法云普覆一切。<a id="a-9T"></a>曜明解脱电光。<a id="a-9U"></a>震实义雷。<a id="a-9V"></a>降诸根力觉意禅定解脱三昧甘露法雨故。<a id="a-9W"></a>大金翅鸟王奋迅。<a id="a-9X"></a>坏灭愚痴闇曀[穀-禾+卵]膜。<a id="a-9Y"></a>消竭爱水。<a id="a-9Z"></a>于大苦海。<a id="a-9a"></a>搏撮烦恼诸恶龙故。<a id="a-9b"></a>师子奋迅。<a id="a-9c"></a>安住无畏被执平等大智铠仗。<a id="a-9d"></a>摧伏众魔诸外道故。<a id="a-9e"></a>勇健奋迅。<a id="a-9f"></a>能于生死大战阵中。<a id="a-9g"></a>摧灭一切烦恼大怨敌故。<a id="a-9h"></a>智慧奋迅。<a id="a-9i"></a>决定了知阴界诸入十二缘起。<a id="a-9j"></a>现一切佛自在法故。<a id="a-9k"></a>陀罗尼奋迅。<a id="a-9l"></a>闻持一切法未曾忘失。<a id="a-9m"></a>广为群生分别说故。<a id="a-9n"></a>辩才奋迅。<a id="a-9o"></a>分别一切句身味身无所挂碍。<a id="a-9p"></a>随问即答悉令欢喜言不虚故。<a id="a-9q"></a>如来奋迅。<a id="a-9r"></a>坐师子座降伏众魔调伏外道。<a id="a-9s"></a>满足一切智。<a id="a-9t"></a>具一念相应慧。<a id="a-9u"></a>所得所知所觉所成。<a id="a-9v"></a>皆悉觉知。<a id="a-9w"></a>成无上菩提故。<a id="a-9x"></a>佛子。<a id="a-9y"></a>是为菩萨摩诃萨十种奋迅。<a id="a-9z"></a>若菩萨摩诃萨。<a id="a-A0"></a>安住此法则得一切诸佛无上自在奋迅。<a id="a-A1"></a>佛子。<a id="a-A2"></a>菩萨摩诃萨。<a id="a-A3"></a>有十种师子吼。<a id="a-A4"></a>何等为十。<a id="a-A5"></a>所谓我必成佛。<a id="a-A6"></a>是菩提心师子吼。<a id="a-A7"></a>于一切众生起大悲心。<a id="a-A8"></a>未度者度。<a id="a-A9"></a>未脱者脱。<a id="a-AA"></a>未安者安。<a id="a-AB"></a>未涅槃者令得涅槃。<a id="a-AC"></a>是大悲师子吼。<a id="a-AD"></a>守护受持不断三宝性。<a id="a-AE"></a>是报如来恩师子吼。<a id="a-AF"></a>令一切佛刹皆悉清净。<a id="a-AG"></a>是究竟大誓师子吼。<a id="a-AH"></a>除灭一切恶道诸难。<a id="a-AI"></a>是自持净戒师子吼。<a id="a-AJ"></a>满足如来身口意相好庄严。<a id="a-AK"></a>是积集功德无厌足师子吼。<a id="a-AL"></a>成满一切诸佛智慧。<a id="a-AM"></a>是积集智慧众具无厌足师子吼。<a id="a-AN"></a>除灭一切魔事。<a id="a-AO"></a>专求正道。<a id="a-AP"></a>是除灭烦恼师子吼。<a id="a-AQ"></a>知一切法无我无我所无命无福伽罗空无相愿。<a id="a-AR"></a>观一切法净如虚空。<a id="a-AS"></a>是于一切法得无生忍师子吼。<a id="a-AT"></a>一生补处菩萨摩诃萨。<a id="a-AU"></a>严净震动一切佛刹。<a id="a-AV"></a>释梵四天王咸悉请求降神下生。<a id="a-AW"></a>以无碍慧眼普观世间。<a id="a-AX"></a>一切众生无胜我者。<a id="a-AY"></a>示现出生游行七步大师子吼。<a id="a-AZ"></a>我于世间最胜第一。<a id="a-Aa"></a>我永究竟生老死法。<a id="a-Ab"></a>是如说修行师子吼。<a id="a-Ac"></a>佛子。<a id="a-Ad"></a>是为菩萨摩诃萨十种师子吼。<a id="a-Ae"></a>若菩萨摩诃萨。<a id="a-Af"></a>安住此法。<a id="a-Ag"></a>则得一切诸佛无上大师子吼。<a id="a-Ah"></a>佛子。<a id="a-Ai"></a>菩萨摩诃萨。<a id="a-Aj"></a>有十种净施。<a id="a-Ak"></a>何等为十。<a id="a-Al"></a>所谓平等心施。<a id="a-Am"></a>无恶众生故。<a id="a-An"></a>随意施。<a id="a-Ao"></a>满一切愿故。<a id="a-Ap"></a>无乱心施。<a id="a-Aq"></a>不退转故。<a id="a-Ar"></a>随应供施。<a id="a-As"></a>分别了知福伽罗故。<a id="a-At"></a>不选择施。<a id="a-Au"></a>不求果报故。<a id="a-Av"></a>一向施。<a id="a-Aw"></a>于一切物心无著故。<a id="a-Ax"></a>内外一切施。<a id="a-Ay"></a>究竟清净故。<a id="a-Az"></a>回向菩提施。<a id="a-B0"></a>远离有为无为故。<a id="a-B1"></a>教化成熟众生施。<a id="a-B2"></a>乃至道场不舍离故。<a id="a-B3"></a>三种圆满清净施。<a id="a-B4"></a>施者受者财物平等。<a id="a-B5"></a>清净如虚空故。<a id="a-B6"></a>佛子。<a id="a-B7"></a>是为菩萨摩诃萨十种净施。<a id="a-B8"></a>若菩萨摩诃萨。<a id="a-B9"></a>安住此施。<a id="a-BA"></a>则得一切诸佛无上清净大施。<a id="a-BB"></a>佛子。<a id="a-BC"></a>菩萨摩诃萨。<a id="a-BD"></a>有十种净戒。<a id="a-BE"></a>何等为十。<a id="a-BF"></a>所谓身净戒。<a id="a-BG"></a>防护身三恶故。<a id="a-BH"></a>口净戒。<a id="a-BI"></a>远离口四过故。<a id="a-BJ"></a>心净戒。<a id="a-BK"></a>永离贪恚诸邪见故。<a id="a-BL"></a>具一切净戒。<a id="a-BM"></a>于天人中最胜妙故。<a id="a-BN"></a>守护菩提心净戒。<a id="a-BO"></a>不乐小智故。<a id="a-BP"></a>守护如来所说净戒。<a id="a-BQ"></a>乃至微细罪大怖畏故。<a id="a-BR"></a>微密净戒。<a id="a-BS"></a>善拔犯戒诸众生故。<a id="a-BT"></a>不作一切恶净戒。<a id="a-BU"></a>积集一切诸善法故远离一切有见净戒。<a id="a-BV"></a>于戒无著故。<a id="a-BW"></a>守护一切众生净戒。<a id="a-BX"></a>出生大悲故。<a id="a-BY"></a>佛子。<a id="a-BZ"></a>是为菩萨摩诃萨十种净戒。<a id="a-Ba"></a>若菩萨摩诃萨。<a id="a-Bb"></a>安住此戒。<a id="a-Bc"></a>则得一切诸佛远离众恶无上净戒。<a id="a-Bd"></a>佛子。<a id="a-Be"></a>菩萨摩诃萨。<a id="a-Bf"></a>有十种净忍。<a id="a-Bg"></a>何等为十。<a id="a-Bh"></a>所谓若他骂辱悉能堪忍。<a id="a-Bi"></a>护彼心故。<a id="a-Bj"></a>若他刀杖加害亦能堪忍。<a id="a-Bk"></a>护彼我故。<a id="a-Bl"></a>知一切嗔恚忍。<a id="a-Bm"></a>自然不动故。<a id="a-Bn"></a>自在处忍。<a id="a-Bo"></a>能害不害故。<a id="a-Bp"></a>众生归趣忍。<a id="a-Bq"></a>不惜身命故。<a id="a-Br"></a>远离我慢忍。<a id="a-Bs"></a>不轻未学故。<a id="a-Bt"></a>割截肢节忍。<a id="a-Bu"></a>观察如幻故。<a id="a-Bv"></a>一切恶事忍。<a id="a-Bw"></a>离自他想故。<a id="a-Bx"></a>烦恼忍。<a id="a-By"></a>远离烦恼境界故。<a id="a-Bz"></a>随顺一切菩萨方便智忍。<a id="a-C0"></a>得无生忍。<a id="a-C1"></a>于一切智境界不由他悟故。<a id="a-C2"></a>佛子。<a id="a-C3"></a>是为菩萨摩诃萨十种净忍。<a id="a-C4"></a>若菩萨摩诃萨。<a id="a-C5"></a>安住此忍。<a id="a-C6"></a>则得一切诸佛无上法忍。<a id="a-C7"></a>不由他悟。<a id="a-C8"></a>佛子。<a id="a-C9"></a>菩萨摩诃萨。<a id="a-CA"></a>有十种净精进。<a id="a-CB"></a>何等为十。<a id="a-CC"></a>所谓净身业精进。<a id="a-CD"></a>恭敬供养奉给一切诸佛菩萨。<a id="a-CE"></a>尊重福田不退转故。<a id="a-CF"></a>净口业精进。<a id="a-CG"></a>闻持一切诸佛正法未曾忘失。<a id="a-CH"></a>赞叹如来随所闻法。<a id="a-CI"></a>广为人说无疲倦故。<a id="a-CJ"></a>净意业精进。<a id="a-CK"></a>巧方便入慈悲喜舍禅定解脱三昧相续起无退转故。<a id="a-CL"></a>净直心精进。<a id="a-CM"></a>远离谄曲正直。<a id="a-CN"></a>一切事一切方便究竟不退转故。<a id="a-CO"></a>净深心精进。<a id="a-CP"></a>常趣胜趣。<a id="a-CQ"></a>积集无上智慧白净法故。<a id="a-CR"></a>行不虚妄净精进。<a id="a-CS"></a>摄取布施戒忍多闻及不放逸。<a id="a-CT"></a>乃至道场不中息故。<a id="a-CU"></a>降伏一切众魔怨敌净精进。<a id="a-CV"></a>悉能除灭贪恚愚痴烦恼邪见诸缠障盖故。<a id="a-CW"></a>满足慧光净精进。<a id="a-CX"></a>有所施作悉善思惟心无中悔。<a id="a-CY"></a>究竟众事。<a id="a-CZ"></a>得一切佛不共法故。<a id="a-Ca"></a>无所染着净精进。<a id="a-Cb"></a>离心境界身口心相非相甚深法门。<a id="a-Cc"></a>普观境界决定了知真实如如故。<a id="a-Cd"></a>具足成就法明净精进。<a id="a-Ce"></a>次第进入一切诸地。<a id="a-Cf"></a>于诸佛所。<a id="a-Cg"></a>得甘露灌顶受法王记。<a id="a-Ch"></a>无漏法身现舍天寿。<a id="a-Ci"></a>降神世间出家成道。<a id="a-Cj"></a>转净法轮入大涅槃。<a id="a-Ck"></a>究竟具足普贤行故。<a id="a-Cl"></a>佛子。<a id="a-Cm"></a>是为菩萨摩诃萨十种净精进。<a id="a-Cn"></a>若菩萨摩诃萨。<a id="a-Co"></a>安住此法。<a id="a-Cp"></a>则得一切诸佛无上大净精进。<a id="a-Cq"></a>佛子。<a id="a-Cr"></a>菩萨摩诃萨。<a id="a-Cs"></a>有十种净禅。<a id="a-Ct"></a>何等为十。<a id="a-Cu"></a>所谓常乐出家净禅。<a id="a-Cv"></a>舍离一切有故。<a id="a-Cw"></a>亲近善知识净禅。<a id="a-Cx"></a>咨受修习正法道故。<a id="a-Cy"></a>乐阿练若处净禅。<a id="a-Cz"></a>远离我我所法故。<a id="a-D0"></a>离言戏愦闹处净禅。<a id="a-D1"></a>乐寂灭故。<a id="a-D2"></a>心柔软净禅。<a id="a-D3"></a>诸根不乱故。<a id="a-D4"></a>智慧寂静净禅。<a id="a-D5"></a>一切音声诸禅定刺不能乱故。<a id="a-D6"></a>七觉八道净禅。<a id="a-D7"></a>于一切智境界智慧决定故。<a id="a-D8"></a>离味禅等诸烦恼垢净禅。<a id="a-D9"></a>不取欲界故。<a id="a-DA"></a>诸通明内净禅。<a id="a-DB"></a>决定了知一切众生诸根故。<a id="a-DC"></a>以少方便现前游戏神通净禅。<a id="a-DD"></a>如来三昧不可称量故。<a id="a-DE"></a>佛子。<a id="a-DF"></a>是为菩萨摩诃萨十种净禅。<a id="a-DG"></a>若菩萨摩诃萨。<a id="a-DH"></a>安住此禅。<a id="a-DI"></a>则得一切诸佛无上净禅。</p>
  <p id="aDJ">佛子。<a id="a-DK"></a>菩萨摩诃萨。<a id="a-DL"></a>有十种净慧。<a id="a-DM"></a>何等为十。<a id="a-DN"></a>所谓知因净慧。<a id="a-DO"></a>不坏果报故。<a id="a-DP"></a>解一切缘净慧。<a id="a-DQ"></a>不坏和合故。<a id="a-DR"></a>解一切法不常不断净慧。<a id="a-DS"></a>了缘起如如故。<a id="a-DT"></a>拔出一切邪见净慧。<a id="a-DU"></a>不取众生相故。<a id="a-DV"></a>解一切众生心心所行净慧。<a id="a-DW"></a>观一切法皆如幻故。<a id="a-DX"></a>诸辩胜智净慧。<a id="a-DY"></a>随问能答无挂碍故。<a id="a-DZ"></a>降伏众魔及诸外道出过声闻缘觉净慧。<a id="a-Da"></a>深入如来方便智故。<a id="a-Db"></a>见一切佛清净法身见一切众生皆悉清净见一切法皆悉寂灭见一切世界皆悉虚空净慧。<a id="a-Dc"></a>于一切相智慧无碍故。<a id="a-Dd"></a>摄取一切陀罗尼辩诸波罗蜜巧方便净慧。<a id="a-De"></a>得一切胜智故。<a id="a-Df"></a>一念相应金刚智觉一切法平等净慧。<a id="a-Dg"></a>具足成就无上智故。<a id="a-Dh"></a>佛子。<a id="a-Di"></a>是为菩萨摩诃萨十种净慧。<a id="a-Dj"></a>若菩萨摩诃萨。<a id="a-Dk"></a>安住此慧。<a id="a-Dl"></a>则得一切诸佛无上大智。<a id="a-Dm"></a>佛子。<a id="a-Dn"></a>菩萨摩诃萨。<a id="a-Do"></a>有十种净慈。<a id="a-Dp"></a>何等为十。<a id="a-Dq"></a>所谓等心净慈。<a id="a-Dr"></a>不选择众生故。<a id="a-Ds"></a>饶益净慈。<a id="a-Dt"></a>于一切众生有所施作悉能办故。<a id="a-Du"></a>救护净慈。<a id="a-Dv"></a>究竟度脱一切众生生死崄难故。<a id="a-Dw"></a>哀愍不舍一切众生净慈。<a id="a-Dx"></a>长养有为善根故。<a id="a-Dy"></a>解脱净慈。<a id="a-Dz"></a>灭一切众生诸烦恼故。<a id="a-E0"></a>出生菩提净慈。<a id="a-E1"></a>令一切众生乐求菩提故。<a id="a-E2"></a>于一切众生无碍净慈。<a id="a-E3"></a>放无量光明普照众生故。<a id="a-E4"></a>虚空净慈。<a id="a-E5"></a>救护一切众生故。<a id="a-E6"></a>法缘净慈。<a id="a-E7"></a>觉悟真实法故。<a id="a-E8"></a>无缘净慈。<a id="a-E9"></a>证取菩萨离生法故。<a id="a-EA"></a>佛子。<a id="a-EB"></a>是为菩萨摩诃萨十种净慈。<a id="a-EC"></a>若菩萨摩诃萨。<a id="a-ED"></a>安住此慈。<a id="a-EE"></a>则得一切诸佛无上清净大慈。<a id="a-EF"></a>佛子。<a id="a-EG"></a>菩萨摩诃萨。<a id="a-EH"></a>有十种净悲。<a id="a-EI"></a>何等为十。<a id="a-EJ"></a>所谓不共净悲。<a id="a-EK"></a>自大悲故。<a id="a-EL"></a>不厌净悲。<a id="a-EM"></a>代一切众生受大苦故。<a id="a-EN"></a>处一切恶道净悲。<a id="a-EO"></a>受生死度众生故。<a id="a-EP"></a>一切天人中受生净悲。<a id="a-EQ"></a>示现一切法悉无常故。<a id="a-ER"></a>为邪定众生净悲。<a id="a-ES"></a>于无量劫大誓庄严不舍离故。<a id="a-ET"></a>不着己乐净悲。<a id="a-EU"></a>与众生乐故。<a id="a-EV"></a>不求报净悲。<a id="a-EW"></a>自心清净故。<a id="a-EX"></a>除灭一切众生倒惑净悲。<a id="a-EY"></a>说实法故。<a id="a-EZ"></a>知一切法自性清净。<a id="a-Ea"></a>空无所有客尘所染。<a id="a-Eb"></a>菩萨于彼而起净悲。<a id="a-Ec"></a>说真净法故。<a id="a-Ed"></a>解一切法如虚空足迹。<a id="a-Ee"></a>众生痴曀不知真实。<a id="a-Ef"></a>菩萨于彼而起净悲。<a id="a-Eg"></a>欲令众生发大乘心。<a id="a-Eh"></a>究竟涅槃故。<a id="a-Ei"></a>佛子。<a id="a-Ej"></a>是为菩萨摩诃萨十种净悲。<a id="a-Ek"></a>若菩萨摩诃萨。<a id="a-El"></a>安住此悲。<a id="a-Em"></a>则得一切诸佛无上清净大悲。</p>
  <p id="aEn">佛子。<a id="a-Eo"></a>菩萨摩诃萨。<a id="a-Ep"></a>有十种净喜。<a id="a-Eq"></a>何等为十。<a id="a-Er"></a>所谓发菩提心净喜。<a id="a-Es"></a>舍一切所有净喜。<a id="a-Et"></a>于犯戒人不生恶心教化成就净喜。<a id="a-Eu"></a>于一切诤讼众生悉令和合得无上智净喜。<a id="a-Ev"></a>不惜身命守护正法净喜。<a id="a-Ew"></a>远离五欲常乐正法净喜。<a id="a-Ex"></a>令一切众生不着资生之具常乐正法净喜。<a id="a-Ey"></a>见一切佛恭敬供养无有厌足而不坏法界净喜。<a id="a-Ez"></a>令一切众生常乐禅定解脱三昧相续净喜。<a id="a-F0"></a>令一切众生专求寂静除灭乱想得无上慧远离邪见满足诸愿究竟菩萨苦行净喜。<a id="a-F1"></a>佛子。<a id="a-F2"></a>是为菩萨摩诃萨十种净喜。<a id="a-F3"></a>若菩萨摩诃萨。<a id="a-F4"></a>安住此喜。<a id="a-F5"></a>则得一切诸佛无上清净大喜。<a id="a-F6"></a>佛子。<a id="a-F7"></a>菩萨摩诃萨。<a id="a-F8"></a>有十种净舍。<a id="a-F9"></a>何等为十。<a id="a-FA"></a>所谓一切众生恭敬供养不生爱着一切众生轻慢毁辱不生嗔恚净舍。<a id="a-FB"></a>常行世间不为八法之所染污净舍。<a id="a-FC"></a>于器知时于非器不生恶心净舍。<a id="a-FD"></a>不求声闻缘觉学无学净舍。<a id="a-FE"></a>远离五欲一切烦恼乃至不生一念恶心净舍。<a id="a-FF"></a>不叹修行二乘及厌生死净舍。<a id="a-FG"></a>远离世间语非涅槃语非离欲语戏笑语恼他语声闻缘觉语乃至一切障菩提语净舍。<a id="a-FH"></a>若有众生待时受化菩萨净舍。<a id="a-FI"></a>若有众生应受佛化菩萨净舍。<a id="a-FJ"></a>菩萨摩诃萨远离二法无上无下无取无舍无虚无实观察平等安住真实得忍净舍。<a id="a-FK"></a>佛子。<a id="a-FL"></a>是为菩萨摩诃萨十种净舍。<a id="a-FM"></a>若菩萨摩诃萨。<a id="a-FN"></a>安住此舍。<a id="a-FO"></a>则得一切诸佛无上清净大舍。<a id="a-FP"></a>佛子。<a id="a-FQ"></a>菩萨摩诃萨。<a id="a-FR"></a>有十种义。<a id="a-FS"></a>何等为十。<a id="a-FT"></a>所谓多闻义。<a id="a-FU"></a>如说修行故。<a id="a-FV"></a>法义。<a id="a-FW"></a>善巧方便分别解故。<a id="a-FX"></a>空义。<a id="a-FY"></a>解第一空故。<a id="a-FZ"></a>寂灭义。<a id="a-Fa"></a>令一切众生离生死故。<a id="a-Fb"></a>不可说义。<a id="a-Fc"></a>一切语言无所著故。<a id="a-Fd"></a>如义。<a id="a-Fe"></a>一切三世等观察故。<a id="a-Ff"></a>入法义。<a id="a-Fg"></a>悉一味故。<a id="a-Fh"></a>如来义。<a id="a-Fi"></a>顺如来故。<a id="a-Fj"></a>实际义。<a id="a-Fk"></a>觉真实故。<a id="a-Fl"></a>大般涅槃义。<a id="a-Fm"></a>灭一切苦不断菩萨行故。<a id="a-Fn"></a>佛子。<a id="a-Fo"></a>是为菩萨摩诃萨十种义。<a id="a-Fp"></a>若菩萨摩诃萨。<a id="a-Fq"></a>安住此义。<a id="a-Fr"></a>则得一切诸佛无上一切智义。<a id="a-Fs"></a>佛子。<a id="a-Ft"></a>菩萨摩诃萨。<a id="a-Fu"></a>有十种法。<a id="a-Fv"></a>何等为十。<a id="a-Fw"></a>所谓真实法。<a id="a-Fx"></a>如说修行故。<a id="a-Fy"></a>无害法。<a id="a-Fz"></a>远离嗔恚故。<a id="a-G0"></a>无诤法。<a id="a-G1"></a>除灭一切诸烦恼故。<a id="a-G2"></a>寂灭法。<a id="a-G3"></a>离炽然故。<a id="a-G4"></a>离欲法。<a id="a-G5"></a>永离欲垢诸烦恼故。<a id="a-G6"></a>不虚法。<a id="a-G7"></a>离虚妄故。<a id="a-G8"></a>不生法。<a id="a-G9"></a>一切诸法悉虚空故。<a id="a-GA"></a>无为法。<a id="a-GB"></a>离三相故。<a id="a-GC"></a>性净法。<a id="a-GD"></a>自然清净故。<a id="a-GE"></a>报身烦恼灭无余涅槃法。<a id="a-GF"></a>行菩萨行受持不舍故。<a id="a-GG"></a>佛子。<a id="a-GH"></a>是为菩萨摩诃萨十种法。<a id="a-GI"></a>若菩萨摩诃萨。<a id="a-GJ"></a>安住此法。<a id="a-GK"></a>则得一切诸佛无上之法。<a id="a-GL"></a>佛子。<a id="a-GM"></a>菩萨摩诃萨。<a id="a-GN"></a>有十种功德具。<a id="a-GO"></a>何等为十。<a id="a-GP"></a>所谓劝发众生起菩提心是功德具。<a id="a-GQ"></a>不断三宝故。<a id="a-GR"></a>随顺十种回向是功德具。<a id="a-GS"></a>断一切不善法集一切善法故。<a id="a-GT"></a>智慧正教是功德具。<a id="a-GU"></a>于三界功德最殊胜故。<a id="a-GV"></a>心无疲厌是功德具。<a id="a-GW"></a>度脱一切众生到彼岸故。<a id="a-GX"></a>悉能舍离内外所有是功德具。<a id="a-GY"></a>于一切物悉无著故。<a id="a-GZ"></a>相好满足精进不退是功德具。<a id="a-Ga"></a>止心驰骋故。<a id="a-Gb"></a>不轻三品善根是功德具。<a id="a-Gc"></a>善巧方便回向菩提故。<a id="a-Gd"></a>于邪定犯戒众生不起轻慢增长大悲是功德具。<a id="a-Ge"></a>显现大人法故。<a id="a-Gf"></a>恭敬供养一切如来。<a id="a-Gg"></a>于一切菩萨起如来想。<a id="a-Gh"></a>于一切众生所作究竟是功德具。<a id="a-Gi"></a>长养守护正直心故。<a id="a-Gj"></a>菩萨摩诃萨。<a id="a-Gk"></a>于阿僧祇劫。<a id="a-Gl"></a>具足修习一切善根。<a id="a-Gm"></a>皆悉能舍与一众生心无忧悔。<a id="a-Gn"></a>如一众生。<a id="a-Go"></a>一切众生亦复如是。<a id="a-Gp"></a>是为第十虚空界等大功德具。<a id="a-Gq"></a>具足成就广大智慧故。<a id="a-Gr"></a>佛子。<a id="a-Gs"></a>是为菩萨摩诃萨十种功德具。<a id="a-Gt"></a>若菩萨摩诃萨。<a id="a-Gu"></a>安住此法。<a id="a-Gv"></a>则得一切诸佛无上大功德具。<a id="a-Gw"></a>佛子。<a id="a-Gx"></a>菩萨摩诃萨。<a id="a-Gy"></a>有十种智具。<a id="a-Gz"></a>何等为十。<a id="a-H0"></a>所谓亲近真实多闻善知识。<a id="a-H1"></a>恭敬尊重礼拜供养。<a id="a-H2"></a>奉给随顺不违其教。<a id="a-H3"></a>是第一智具。<a id="a-H4"></a>远离谄曲故。<a id="a-H5"></a>离慢下意心无放逸。<a id="a-H6"></a>身口及意皆悉柔软。<a id="a-H7"></a>无有轻躁心。<a id="a-H8"></a>常欢喜护持净戒。<a id="a-H9"></a>和颜爱语先意问讯。<a id="a-HA"></a>远离邪伪。<a id="a-HB"></a>是第二智具。<a id="a-HC"></a>自然成就佛法器故。<a id="a-HD"></a>安住念慧不舍正觉除灭乱想。<a id="a-HE"></a>修习六念行六和敬不求其报。<a id="a-HF"></a>是第三智具。<a id="a-HG"></a>出生长养十种智故。<a id="a-HH"></a>乐法乐义勤修正法。<a id="a-HI"></a>学无厌足。<a id="a-HJ"></a>远离世论及世间语。<a id="a-HK"></a>乐闻离世间语。<a id="a-HL"></a>远离小乘乐求大乘。<a id="a-HM"></a>是第四智具。<a id="a-HN"></a>修习正念不可思议故。<a id="a-HO"></a>正求六波罗蜜受持修习具足成就四种梵住。<a id="a-HP"></a>顺诸明法能问智人。<a id="a-HQ"></a>远离恶趣专向善趣。<a id="a-HR"></a>慈心调伏。<a id="a-HS"></a>离诃责讥论。<a id="a-HT"></a>防护他心。<a id="a-HU"></a>是第五智具。<a id="a-HV"></a>如说修行诸佛真实法故。<a id="a-HW"></a>常乐出家不乐三界。<a id="a-HX"></a>守护自心远离三觉不生恶心。<a id="a-HY"></a>身口及意皆悉柔软。<a id="a-HZ"></a>善知心性。<a id="a-Ha"></a>是第六智具。<a id="a-Hb"></a>令自他心俱清净故。<a id="a-Hc"></a>观阴如幻界如毒蛇入如空聚。<a id="a-Hd"></a>观一切法如化如焰水月镜像。<a id="a-He"></a>如梦如电。<a id="a-Hf"></a>如呼声响。<a id="a-Hg"></a>如旋火轮。<a id="a-Hh"></a>如空中字。<a id="a-Hi"></a>如因陀罗阵。<a id="a-Hj"></a>如日月光。<a id="a-Hk"></a>非常非断。<a id="a-Hl"></a>无来无去无住。<a id="a-Hm"></a>深心信解不起诽谤。<a id="a-Hn"></a>是无生住灭第七智具。<a id="a-Ho"></a>具足成就一切法空净智慧故。<a id="a-Hp"></a>无我无众生。<a id="a-Hq"></a>无福伽罗。<a id="a-Hr"></a>无思无义。<a id="a-Hs"></a>无贪恚痴。<a id="a-Ht"></a>无所有。<a id="a-Hu"></a>无毁无誉。<a id="a-Hv"></a>无取无舍。<a id="a-Hw"></a>无主无行。<a id="a-Hx"></a>究竟涅槃。<a id="a-Hy"></a>若菩萨摩诃萨。<a id="a-Hz"></a>闻此深法。<a id="a-I0"></a>能信能解除灭疑惑。<a id="a-I1"></a>是第八智具。<a id="a-I2"></a>究竟具足深解脱故。<a id="a-I3"></a>以正方便思惟止观。<a id="a-I4"></a>调伏诸根。<a id="a-I5"></a>一切诸法无所造作。<a id="a-I6"></a>无生无为皆悉寂灭。<a id="a-I7"></a>众生计我者。<a id="a-I8"></a>究竟无所有。<a id="a-I9"></a>无缚无脱。<a id="a-IA"></a>无身口心。<a id="a-IB"></a>亦无精进观察一切众生一切法一切心一切行。<a id="a-IC"></a>无前无后皆悉平等。<a id="a-ID"></a>是第九智具。<a id="a-IE"></a>远离一切相。<a id="a-IF"></a>究竟到彼岸故。<a id="a-IG"></a>菩萨摩诃萨。<a id="a-IH"></a>善知缘起故见法清净。<a id="a-II"></a>见法清净故见刹清净。<a id="a-IJ"></a>见刹清净故见虚空清净。<a id="a-IK"></a>见虚空清净故见法界清净。<a id="a-IL"></a>见法界清净故则见智慧。<a id="a-IM"></a>是第十智具。<a id="a-IN"></a>积集一切智故。<a id="a-IO"></a>佛子。<a id="a-IP"></a>是为菩萨摩诃萨十种智具。<a id="a-IQ"></a>若菩萨摩诃萨。<a id="a-IR"></a>安住此法。<a id="a-IS"></a>则得一切诸佛一切法中无上无碍清净大智。</p>
 </body>
</html>