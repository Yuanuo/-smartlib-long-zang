<!doctype html>
<html id="z3IBTSpHR" data-ver="1489">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第十三</h1>
  <h2 id="a2">光明觉品第九</h2>
  <p id="a3">尔时，<a id="a-4"></a>世尊从两足轮下放百亿光明，<a id="a-5"></a>照此三千大千世界百亿阎浮提、<a id="a-6"></a>百亿弗婆提、<a id="a-7"></a>百亿瞿耶尼、<a id="a-8"></a>百亿郁单越、<a id="a-9"></a>百亿大海、<a id="a-A"></a>百亿轮围山、<a id="a-B"></a>百亿菩萨受生、<a id="a-C"></a>百亿菩萨出家、<a id="a-D"></a>百亿如来成正觉、<a id="a-E"></a>百亿如来转法轮、<a id="a-F"></a>百亿如来入涅槃、<a id="a-G"></a>百亿须弥山王、<a id="a-H"></a>百亿四天王众天、<a id="a-I"></a>百亿三十三天、<a id="a-J"></a>百亿夜摩天、<a id="a-K"></a>百亿兜率天、<a id="a-L"></a>百亿化乐天、<a id="a-M"></a>百亿他化自在天、<a id="a-N"></a>百亿梵众天、<a id="a-O"></a>百亿光音天、<a id="a-P"></a>百亿遍净天、<a id="a-Q"></a>百亿广果天、<a id="a-R"></a>百亿色究竟天；<a id="a-S"></a>其中所有，<a id="a-T"></a>悉皆明现。<a id="a-U"></a>如此处，<a id="a-V"></a>见佛世尊坐莲华藏师子之座，<a id="a-W"></a>十佛刹微尘数菩萨所共围绕；<a id="a-X"></a>其百亿阎浮提中，<a id="a-Y"></a>百亿如来亦如是坐。<a id="a-Z"></a>悉以佛神力故，<a id="a-a"></a>十方各有一大菩萨，<a id="a-b"></a>一一各与十佛刹微尘数诸菩萨俱，<a id="a-c"></a>来诣佛所。<a id="a-d"></a>其名曰：<a id="a-e"></a>文殊师利菩萨、<a id="a-f"></a>觉首菩萨、<a id="a-g"></a>财首菩萨、<a id="a-h"></a>宝首菩萨、<a id="a-i"></a>功德首菩萨、<a id="a-j"></a>目首菩萨、<a id="a-k"></a>精进首菩萨、<a id="a-l"></a>法首菩萨、<a id="a-m"></a>智首菩萨、<a id="a-n"></a>贤首菩萨。<a id="a-o"></a>是诸菩萨所从来国，<a id="a-p"></a>所谓：<a id="a-q"></a>金色世界、<a id="a-r"></a>妙色世界、<a id="a-s"></a>莲华色世界、<a id="a-t"></a>薝蔔华色世界、<a id="a-u"></a>优钵罗华色世界、<a id="a-v"></a>金色世界、<a id="a-w"></a>宝色世界、<a id="a-x"></a>金刚色世界、<a id="a-y"></a>玻璃色世界、<a id="a-z"></a>平等色世界。<a id="a-10"></a>此诸菩萨各于佛所净修梵行，<a id="a-11"></a>所谓：<a id="a-12"></a>不动智佛、<a id="a-13"></a>无碍智佛、<a id="a-14"></a>解脱智佛、<a id="a-15"></a>威仪智佛、<a id="a-16"></a>明相智佛、<a id="a-17"></a>究竟智佛、<a id="a-18"></a>最胜智佛、<a id="a-19"></a>自在智佛、<a id="a-1A"></a>梵智佛、<a id="a-1B"></a>观察智佛。</p>
  <p id="a1C">尔时，<a id="a-1D"></a>一切处文殊师利菩萨，<a id="a-1E"></a>各于佛所，<a id="a-1F"></a>同时发声，<a id="a-1G"></a>说此颂言：</p>
  <p id="a1H">“若有见正觉，<a id="a-1I"></a>解脱离诸漏，<a id="a-1J"></a>不著一切世，<a id="a-1K"></a>彼非证道眼。</p>
  <p id="a1L">若有知如来，<a id="a-1M"></a>体相无所有，<a id="a-1N"></a>修习得明了，<a id="a-1O"></a>此人疾作佛。</p>
  <p id="a1P">能见此世界，<a id="a-1Q"></a>其心不摇动，<a id="a-1R"></a>于佛身亦然，<a id="a-1S"></a>当成胜智者。</p>
  <p id="a1T">若于佛及法，<a id="a-1U"></a>其心了平等，<a id="a-1V"></a>二念不现前，<a id="a-1W"></a>当践难思位。</p>
  <p id="a1X">若见佛及身，<a id="a-1Y"></a>平等而安住，<a id="a-1Z"></a>无住无所入，<a id="a-1a"></a>当成难遇者。</p>
  <p id="a1b">色受无有数，<a id="a-1c"></a>想行识亦然，<a id="a-1d"></a>若能如是知，<a id="a-1e"></a>当作大牟尼。</p>
  <p id="a1f">世及出世见，<a id="a-1g"></a>一切皆超越，<a id="a-1h"></a>而能善知法，<a id="a-1i"></a>当成大光耀。</p>
  <p id="a1j">若于一切智，<a id="a-1k"></a>发生回向心，<a id="a-1l"></a>见心无所生，<a id="a-1m"></a>当获大名称。</p>
  <p id="a1n">众生无有生，<a id="a-1o"></a>亦复无有坏，<a id="a-1p"></a>若得如是智，<a id="a-1q"></a>当成无上道。</p>
  <p id="a1r">一中解无量，<a id="a-1s"></a>无量中解一，<a id="a-1t"></a>了彼互生起，<a id="a-1u"></a>当成无所畏。<a id="a-1v"></a>”</p>
  <p id="a1w">尔时，<a id="a-1x"></a>光明过此世界，<a id="a-1y"></a>遍照东方十佛国土；<a id="a-1z"></a>南、<a id="a-20"></a>西、<a id="a-21"></a>北方，<a id="a-22"></a>四维、<a id="a-23"></a>上、<a id="a-24"></a>下，<a id="a-25"></a>亦复如是。<a id="a-26"></a>彼一一世界中，<a id="a-27"></a>皆有百亿阎浮提，<a id="a-28"></a>乃至百亿色究竟天，<a id="a-29"></a>其中所有，<a id="a-2A"></a>悉皆明现。<a id="a-2B"></a>如此处，<a id="a-2C"></a>见佛世尊坐莲华藏师子之座，<a id="a-2D"></a>十佛刹微尘数菩萨所共围绕；<a id="a-2E"></a>彼一一世界中，<a id="a-2F"></a>各有百亿阎浮提、<a id="a-2G"></a>百亿如来，<a id="a-2H"></a>亦如是坐。<a id="a-2I"></a>悉以佛神力故，<a id="a-2J"></a>十方各有一大菩萨，<a id="a-2K"></a>一一各与十佛刹微尘数诸菩萨俱，<a id="a-2L"></a>来诣佛所。<a id="a-2M"></a>其大菩萨，<a id="a-2N"></a>谓文殊师利等；<a id="a-2O"></a>所从来国，<a id="a-2P"></a>谓金色世界等；<a id="a-2Q"></a>本所事佛，<a id="a-2R"></a>谓不动智如来等。</p>
  <p id="a2S">尔时，<a id="a-2T"></a>一切处文殊师利菩萨，<a id="a-2U"></a>各于佛所，<a id="a-2V"></a>同时发声，<a id="a-2W"></a>说此颂言：</p>
  <p id="a2X">“众生无智慧，<a id="a-2Y"></a>爱刺所伤毒，<a id="a-2Z"></a>为彼求菩提，<a id="a-2a"></a>诸佛法如是。</p>
  <p id="a2b">普见于诸法，<a id="a-2c"></a>二边皆舍离，<a id="a-2d"></a>道成永不退，<a id="a-2e"></a>转此无等轮。</p>
  <p id="a2f">不可思议劫，<a id="a-2g"></a>精进修诸行，<a id="a-2h"></a>为度诸众生，<a id="a-2i"></a>此是大仙力。</p>
  <p id="a2j">导师降众魔，<a id="a-2k"></a>勇健无能胜，<a id="a-2l"></a>光中演妙义，<a id="a-2m"></a>慈悲故如是。</p>
  <p id="a2n">以彼智慧心，<a id="a-2o"></a>破诸烦恼障，<a id="a-2p"></a>一念见一切，<a id="a-2q"></a>此是佛神力。</p>
  <p id="a2r">击于正法鼓，<a id="a-2s"></a>觉悟十方刹，<a id="a-2t"></a>咸令向菩提，<a id="a-2u"></a>自在力能尔。</p>
  <p id="a2v">不坏无边境，<a id="a-2w"></a>而游诸亿刹，<a id="a-2x"></a>于有无所著，<a id="a-2y"></a>彼自在如佛。</p>
  <p id="a2z">诸佛如虚空，<a id="a-30"></a>究竟常清净，<a id="a-31"></a>忆念生欢喜，<a id="a-32"></a>彼诸愿具足。</p>
  <p id="a33">一一地狱中，<a id="a-34"></a>经于无量劫，<a id="a-35"></a>为度众生故，<a id="a-36"></a>而能忍是苦。</p>
  <p id="a37">不惜于身命，<a id="a-38"></a>常护诸佛法，<a id="a-39"></a>无我心调柔，<a id="a-3A"></a>能得如来道。<a id="a-3B"></a>”</p>
  <p id="a3C">尔时，<a id="a-3D"></a>光明过十世界，<a id="a-3E"></a>遍照东方百世界；<a id="a-3F"></a>南、<a id="a-3G"></a>西、<a id="a-3H"></a>北方，<a id="a-3I"></a>四维、<a id="a-3J"></a>上、<a id="a-3K"></a>下，<a id="a-3L"></a>亦复如是。<a id="a-3M"></a>彼诸世界中，<a id="a-3N"></a>皆有百亿阎浮提，<a id="a-3O"></a>乃至百亿色究竟天，<a id="a-3P"></a>其中所有，<a id="a-3Q"></a>悉皆明现。<a id="a-3R"></a>彼一一阎浮提中，<a id="a-3S"></a>悉见如来坐莲华藏师子之座，<a id="a-3T"></a>十佛刹微尘数菩萨所共围绕。<a id="a-3U"></a>悉以佛神力故，<a id="a-3V"></a>十方各有一大菩萨，<a id="a-3W"></a>一一各与十佛刹微尘数诸菩萨俱，<a id="a-3X"></a>来诣佛所。<a id="a-3Y"></a>其大菩萨，<a id="a-3Z"></a>谓文殊师利等；<a id="a-3a"></a>所从来国，<a id="a-3b"></a>谓金色世界等；<a id="a-3c"></a>本所事佛，<a id="a-3d"></a>谓不动智如来等。</p>
  <p id="a3e">尔时，<a id="a-3f"></a>一切处文殊师利菩萨，<a id="a-3g"></a>各于佛所，<a id="a-3h"></a>同时发声，<a id="a-3i"></a>说此颂言：</p>
  <p id="a3j">“佛了法如幻，<a id="a-3k"></a>通达无障碍，<a id="a-3l"></a>心净离众著，<a id="a-3m"></a>调伏诸群生。</p>
  <p id="a3n">或有见初生，<a id="a-3o"></a>妙色如金山，<a id="a-3p"></a>住是最后身，<a id="a-3q"></a>永作人中月。</p>
  <p id="a3r">或见经行时，<a id="a-3s"></a>具无量功德，<a id="a-3t"></a>念慧皆善巧，<a id="a-3u"></a>丈夫师子步。</p>
  <p id="a3v">或见绀青目，<a id="a-3w"></a>观察于十方，<a id="a-3x"></a>有时现戏笑，<a id="a-3y"></a>为顺众生欲。</p>
  <p id="a3z">或见师子吼，<a id="a-40"></a>殊胜无比身，<a id="a-41"></a>示现最后生，<a id="a-42"></a>所说无非实。</p>
  <p id="a43">或有见出家，<a id="a-44"></a>解脱一切缚，<a id="a-45"></a>修治诸佛行，<a id="a-46"></a>常乐观寂灭。</p>
  <p id="a47">或见坐道场，<a id="a-48"></a>觉知一切法，<a id="a-49"></a>到功德彼岸；<a id="a-4A"></a>痴暗烦恼尽。</p>
  <p id="a4B">或见胜丈夫，<a id="a-4C"></a>具足大悲心，<a id="a-4D"></a>转于妙法轮，<a id="a-4E"></a>度无量众生。</p>
  <p id="a4F">或见师子吼，<a id="a-4G"></a>威光最殊特，<a id="a-4H"></a>超一切世间，<a id="a-4I"></a>神通力无等。</p>
  <p id="a4J">或见心寂静，<a id="a-4K"></a>如世灯永灭，<a id="a-4L"></a>种种现神通，<a id="a-4M"></a>十力能如是。<a id="a-4N"></a>”</p>
  <p id="a4O">尔时，<a id="a-4P"></a>光明过百世界，<a id="a-4Q"></a>遍照东方千世界；<a id="a-4R"></a>南、<a id="a-4S"></a>西、<a id="a-4T"></a>北方，<a id="a-4U"></a>四维、<a id="a-4V"></a>上、<a id="a-4W"></a>下，<a id="a-4X"></a>亦复如是。<a id="a-4Y"></a>彼一一世界中，<a id="a-4Z"></a>皆有百亿阎浮提，<a id="a-4a"></a>乃至百亿色究竟天，<a id="a-4b"></a>其中所有，<a id="a-4c"></a>悉皆明现。<a id="a-4d"></a>彼一一阎浮提中，<a id="a-4e"></a>悉见如来坐莲华藏师子之座，<a id="a-4f"></a>十佛刹微尘数菩萨所共围绕。<a id="a-4g"></a>悉以佛神力故，<a id="a-4h"></a>十方各有一大菩萨，<a id="a-4i"></a>一一各与十佛刹微尘数诸菩萨俱，<a id="a-4j"></a>来诣佛所。<a id="a-4k"></a>其大菩萨，<a id="a-4l"></a>谓文殊师利等；<a id="a-4m"></a>所从来国，<a id="a-4n"></a>谓金色世界等；<a id="a-4o"></a>本所事佛，<a id="a-4p"></a>谓不动智如来等。</p>
  <p id="a4q">尔时，<a id="a-4r"></a>一切处文殊师利菩萨，<a id="a-4s"></a>各于佛所，<a id="a-4t"></a>同时发声，<a id="a-4u"></a>说此颂言：</p>
  <p id="a4v">“佛于甚深法，<a id="a-4w"></a>通达无与等，<a id="a-4x"></a>众生不能了，<a id="a-4y"></a>次第为开示。</p>
  <p id="a4z">我性未曾有，<a id="a-50"></a>我所亦空寂，<a id="a-51"></a>云何诸如来，<a id="a-52"></a>而得有其身。</p>
  <p id="a53">解脱明行者，<a id="a-54"></a>无数无等伦，<a id="a-55"></a>世间诸因量，<a id="a-56"></a>求过不可得。</p>
  <p id="a57">佛非世间蕴，<a id="a-58"></a>界处生死法，<a id="a-59"></a>数法不能成，<a id="a-5A"></a>故号人师子。</p>
  <p id="a5B">其性本空寂，<a id="a-5C"></a>内外俱解脱，<a id="a-5D"></a>离一切妄念，<a id="a-5E"></a>无等法如是。</p>
  <p id="a5F">体性常不动，<a id="a-5G"></a>无我无来去，<a id="a-5H"></a>而能悟世间，<a id="a-5I"></a>无边悉调伏。</p>
  <p id="a5J">常乐观寂灭，<a id="a-5K"></a>一相无有二，<a id="a-5L"></a>其心不增减，<a id="a-5M"></a>现无量神力。</p>
  <p id="a5N">不作诸众生，<a id="a-5O"></a>业报因缘行，<a id="a-5P"></a>而能了无碍，<a id="a-5Q"></a>善逝法如是。</p>
  <p id="a5R">种种诸众生，<a id="a-5S"></a>流转于十方，<a id="a-5T"></a>如来不分别，<a id="a-5U"></a>度脱无边类。</p>
  <p id="a5V">诸佛真金色，<a id="a-5W"></a>非有遍诸有，<a id="a-5X"></a>随众生心乐，<a id="a-5Y"></a>为说寂灭法。<a id="a-5Z"></a>”</p>
  <p id="a5a">尔时，<a id="a-5b"></a>光明过千世界，<a id="a-5c"></a>遍照东方十千世界；<a id="a-5d"></a>南、<a id="a-5e"></a>西、<a id="a-5f"></a>北方，<a id="a-5g"></a>四维、<a id="a-5h"></a>上、<a id="a-5i"></a>下，<a id="a-5j"></a>亦复如是。<a id="a-5k"></a>彼一一世界中，<a id="a-5l"></a>皆有百亿阎浮提，<a id="a-5m"></a>乃至百亿色究竟天，<a id="a-5n"></a>其中所有，<a id="a-5o"></a>悉皆明现。<a id="a-5p"></a>彼一一阎浮提中，<a id="a-5q"></a>悉见如来坐莲华藏师子之座，<a id="a-5r"></a>十佛刹微尘数菩萨所共围绕。<a id="a-5s"></a>悉以佛神力故，<a id="a-5t"></a>十方各有一大菩萨，<a id="a-5u"></a>一一各与十佛刹微尘数诸菩萨俱，<a id="a-5v"></a>来诣佛所。<a id="a-5w"></a>其大菩萨，<a id="a-5x"></a>谓文殊师利等；<a id="a-5y"></a>所从来国，<a id="a-5z"></a>谓金色世界等；<a id="a-60"></a>本所事佛，<a id="a-61"></a>谓不动智如来等。</p>
  <p id="a62">尔时，<a id="a-63"></a>一切处文殊师利菩萨，<a id="a-64"></a>各于佛所，<a id="a-65"></a>同时发声，<a id="a-66"></a>说此颂言：</p>
  <p id="a67">“发起大悲心，<a id="a-68"></a>救护诸众生，<a id="a-69"></a>永出人天众，<a id="a-6A"></a>如是业应作。</p>
  <p id="a6B">意常信乐佛，<a id="a-6C"></a>其心不退转，<a id="a-6D"></a>亲近诸如来，<a id="a-6E"></a>如是业应作。</p>
  <p id="a6F">志乐佛功德，<a id="a-6G"></a>其心永不退，<a id="a-6H"></a>住于清凉慧，<a id="a-6I"></a>如是业应作。</p>
  <p id="a6J">一切威仪中，<a id="a-6K"></a>常念佛功德，<a id="a-6L"></a>昼夜无暂断，<a id="a-6M"></a>如是业应作。</p>
  <p id="a6N">观无边三世，<a id="a-6O"></a>学彼佛功德，<a id="a-6P"></a>常无厌倦心，<a id="a-6Q"></a>如是业应作。</p>
  <p id="a6R">观身如实相，<a id="a-6S"></a>一切皆寂灭，<a id="a-6T"></a>离我无我著，<a id="a-6U"></a>如是业应作。</p>
  <p id="a6V">等观众生心，<a id="a-6W"></a>不起诸分别，<a id="a-6X"></a>入于真实境，<a id="a-6Y"></a>如是业应作。</p>
  <p id="a6Z">悉举无边界，<a id="a-6a"></a>普饮一切海，<a id="a-6b"></a>神通大智力，<a id="a-6c"></a>如是业应作。</p>
  <p id="a6d">思惟诸国土，<a id="a-6e"></a>色与非色相，<a id="a-6f"></a>一切悉能知，<a id="a-6g"></a>如是业应作。</p>
  <p id="a6h">十方国土尘，<a id="a-6i"></a>一尘为一佛，<a id="a-6j"></a>悉能知其数，<a id="a-6k"></a>如是业应作。<a id="a-6l"></a>”</p>
  <p id="a6m">尔时，<a id="a-6n"></a>光明过十千世界，<a id="a-6o"></a>遍照东方百千世界；<a id="a-6p"></a>南、<a id="a-6q"></a>西、<a id="a-6r"></a>北方，<a id="a-6s"></a>四维、<a id="a-6t"></a>上、<a id="a-6u"></a>下，<a id="a-6v"></a>亦复如是。<a id="a-6w"></a>彼一一世界中，<a id="a-6x"></a>皆有百亿阎浮提，<a id="a-6y"></a>乃至百亿色究竟天，<a id="a-6z"></a>其中所有，<a id="a-70"></a>悉皆明现。<a id="a-71"></a>彼一一阎浮提中，<a id="a-72"></a>悉见如来坐莲华藏师子之座，<a id="a-73"></a>十佛刹微尘数菩萨所共围绕。<a id="a-74"></a>悉以佛神力故，<a id="a-75"></a>十方各有一大菩萨，<a id="a-76"></a>一一各与十佛刹微尘数诸菩萨俱，<a id="a-77"></a>来诣佛所。<a id="a-78"></a>其大菩萨，<a id="a-79"></a>谓文殊师利等；<a id="a-7A"></a>所从来国，<a id="a-7B"></a>谓金色世界等；<a id="a-7C"></a>本所事佛，<a id="a-7D"></a>谓不动智如来等。</p>
  <p id="a7E">尔时，<a id="a-7F"></a>一切处文殊师利菩萨，<a id="a-7G"></a>各于佛所，<a id="a-7H"></a>同时发声，<a id="a-7I"></a>说此颂言：</p>
  <p id="a7J">“若以威德色种族，<a id="a-7K"></a>而见人中调御师，<a id="a-7L"></a>是为病眼颠倒见，<a id="a-7M"></a>彼不能知最胜法。</p>
  <p id="a7N">如来色形诸相等，<a id="a-7O"></a>一切世间莫能测，<a id="a-7P"></a>亿那由劫共思量，<a id="a-7Q"></a>色相威德转无边。</p>
  <p id="a7R">如来非以相为体，<a id="a-7S"></a>但是无相寂灭法，<a id="a-7T"></a>身相威仪悉具足，<a id="a-7U"></a>世间随乐皆得见。</p>
  <p id="a7V">佛法微妙难可量，<a id="a-7W"></a>一切言说莫能及，<a id="a-7X"></a>非是和合非不合，<a id="a-7Y"></a>体性寂灭无诸相。</p>
  <p id="a7Z">佛身无生超戏论，<a id="a-7a"></a>非是蕴聚差别法，<a id="a-7b"></a>得自在力决定见，<a id="a-7c"></a>所行无畏离言道。</p>
  <p id="a7d">身心悉平等，<a id="a-7e"></a>内外皆解脱，<a id="a-7f"></a>永劫住正念，<a id="a-7g"></a>无著无所系。</p>
  <p id="a7h">意净光明者，<a id="a-7i"></a>所行无染著，<a id="a-7j"></a>智眼靡不周，<a id="a-7k"></a>广大利众生。</p>
  <p id="a7l">一身为无量，<a id="a-7m"></a>无量复为一，<a id="a-7n"></a>了知诸世间，<a id="a-7o"></a>现形遍一切。</p>
  <p id="a7p">此身无所从，<a id="a-7q"></a>亦无所积聚，<a id="a-7r"></a>众生分别故，<a id="a-7s"></a>见佛种种身。</p>
  <p id="a7t">心分别世间，<a id="a-7u"></a>是心无所有，<a id="a-7v"></a>如来知此法，<a id="a-7w"></a>如是见佛身。<a id="a-7x"></a>”</p>
  <p id="a7y">尔时，<a id="a-7z"></a>光明过百千世界，<a id="a-80"></a>遍照东方百万世界；<a id="a-81"></a>南、<a id="a-82"></a>西、<a id="a-83"></a>北方，<a id="a-84"></a>四维、<a id="a-85"></a>上、<a id="a-86"></a>下，<a id="a-87"></a>亦复如是。<a id="a-88"></a>彼一一世界中，<a id="a-89"></a>皆有百亿阎浮提，<a id="a-8A"></a>乃至百亿色究竟天，<a id="a-8B"></a>其中所有，<a id="a-8C"></a>悉皆明现。<a id="a-8D"></a>彼一一阎浮提中，<a id="a-8E"></a>悉见如来坐莲华藏师子之座，<a id="a-8F"></a>十佛刹微尘数菩萨所共围绕。<a id="a-8G"></a>悉以佛神力故，<a id="a-8H"></a>十方各有一大菩萨，<a id="a-8I"></a>一一各与十佛刹微尘数诸菩萨俱，<a id="a-8J"></a>来诣佛所。<a id="a-8K"></a>其大菩萨，<a id="a-8L"></a>谓文殊师利等；<a id="a-8M"></a>所从来国，<a id="a-8N"></a>谓金色世界等；<a id="a-8O"></a>本所事佛，<a id="a-8P"></a>谓不动智如来等。</p>
  <p id="a8Q">尔时，<a id="a-8R"></a>一切处文殊师利菩萨，<a id="a-8S"></a>各于佛所，<a id="a-8T"></a>同时发声，<a id="a-8U"></a>说此颂言：</p>
  <p id="a8V">“如来最自在，<a id="a-8W"></a>超世无所依，<a id="a-8X"></a>具一切功德，<a id="a-8Y"></a>度脱于诸有。</p>
  <p id="a8Z">无染无所著，<a id="a-8a"></a>无想无依止，<a id="a-8b"></a>体性不可量，<a id="a-8c"></a>见者咸称叹。</p>
  <p id="a8d">光明遍清净，<a id="a-8e"></a>尘累悉蠲涤，<a id="a-8f"></a>不动离二边，<a id="a-8g"></a>此是如来智。</p>
  <p id="a8h">若有见如来，<a id="a-8i"></a>身心离分别，<a id="a-8j"></a>则于一切法，<a id="a-8k"></a>永出诸疑滞。</p>
  <p id="a8l">一切世间中，<a id="a-8m"></a>处处转法轮，<a id="a-8n"></a>无性无所转，<a id="a-8o"></a>导师方便说。</p>
  <p id="a8p">于法无疑惑，<a id="a-8q"></a>永绝诸戏论，<a id="a-8r"></a>不生分别心，<a id="a-8s"></a>是念佛菩提。</p>
  <p id="a8t">了知差别法，<a id="a-8u"></a>不著于言说，<a id="a-8v"></a>无有一与多，<a id="a-8w"></a>是名随佛教。</p>
  <p id="a8x">多中无一性，<a id="a-8y"></a>一亦无有多，<a id="a-8z"></a>如是二俱舍，<a id="a-90"></a>普入佛功德。</p>
  <p id="a91">众生及国土，<a id="a-92"></a>一切皆寂灭，<a id="a-93"></a>无依无分别，<a id="a-94"></a>能入佛菩提。</p>
  <p id="a95">众生及国土，<a id="a-96"></a>一异不可得，<a id="a-97"></a>如是善观察，<a id="a-98"></a>名知佛法义。<a id="a-99"></a>”</p>
  <p id="a9A">尔时，<a id="a-9B"></a>光明过百万世界，<a id="a-9C"></a>遍照东方一亿世界；<a id="a-9D"></a>南、<a id="a-9E"></a>西、<a id="a-9F"></a>北方，<a id="a-9G"></a>四维、<a id="a-9H"></a>上、<a id="a-9I"></a>下，<a id="a-9J"></a>亦复如是。<a id="a-9K"></a>彼一一世界中，<a id="a-9L"></a>皆有百亿阎浮提，<a id="a-9M"></a>乃至百亿色究竟天，<a id="a-9N"></a>其中所有，<a id="a-9O"></a>悉皆明现。<a id="a-9P"></a>彼一一阎浮提中，<a id="a-9Q"></a>各见如来坐莲华藏师子之座，<a id="a-9R"></a>十佛刹微尘数菩萨所共围绕。<a id="a-9S"></a>悉以佛神力故，<a id="a-9T"></a>十方各有一大菩萨，<a id="a-9U"></a>一一各与十佛刹微尘数诸菩萨俱，<a id="a-9V"></a>来诣佛所。<a id="a-9W"></a>其大菩萨，<a id="a-9X"></a>谓文殊师利等；<a id="a-9Y"></a>所从来国，<a id="a-9Z"></a>谓金色世界等；<a id="a-9a"></a>本所事佛，<a id="a-9b"></a>谓不动智如来等。</p>
  <p id="a9c">尔时，<a id="a-9d"></a>一切处文殊师利菩萨，<a id="a-9e"></a>各于佛所，<a id="a-9f"></a>同时发声，<a id="a-9g"></a>说此颂言：</p>
  <p id="a9h">“智慧无等法无边，<a id="a-9i"></a>超诸有海到彼岸，<a id="a-9j"></a>寿量光明悉无比，<a id="a-9k"></a>此功德者方便力。</p>
  <p id="a9l">所有佛法皆明了，<a id="a-9m"></a>常观三世无厌倦，<a id="a-9n"></a>虽缘境界不分别，<a id="a-9o"></a>此难思者方便力。</p>
  <p id="a9p">乐观众生无生想，<a id="a-9q"></a>普见诸趣无趣想，<a id="a-9r"></a>恒住禅寂不系心，<a id="a-9s"></a>此无碍慧方便力。</p>
  <p id="a9t">善巧通达一切法，<a id="a-9u"></a>正念勤修涅槃道，<a id="a-9v"></a>乐于解脱离不平，<a id="a-9w"></a>此寂灭人方便力。</p>
  <p id="a9x">有能劝向佛菩提，<a id="a-9y"></a>趣如法界一切智，<a id="a-9z"></a>善化众生入于谛，<a id="a-A0"></a>此住佛心方便力。</p>
  <p id="aA1">佛所说法皆随入，<a id="a-A2"></a>广大智慧无所碍，<a id="a-A3"></a>一切处行悉已臻，<a id="a-A4"></a>此自在修方便力。</p>
  <p id="aA5">恒住涅槃如虚空，<a id="a-A6"></a>随心化现靡不周，<a id="a-A7"></a>此依无相而为相，<a id="a-A8"></a>到难到者方便力。</p>
  <p id="aA9">昼夜日月及年劫，<a id="a-AA"></a>世界始终成坏相，<a id="a-AB"></a>如是忆念悉了知，<a id="a-AC"></a>此时数智方便力。</p>
  <p id="aAD">一切众生有生灭，<a id="a-AE"></a>色与非色想非想，<a id="a-AF"></a>所有名字悉了知，<a id="a-AG"></a>此住难思方便力。</p>
  <p id="aAH">过去现在未来世，<a id="a-AI"></a>所有言说皆能了，<a id="a-AJ"></a>而知三世悉平等，<a id="a-AK"></a>此无比解方便力。<a id="a-AL"></a>”</p>
  <p id="aAM">尔时，<a id="a-AN"></a>光明过一亿世界，<a id="a-AO"></a>遍照东方十亿世界；<a id="a-AP"></a>南、<a id="a-AQ"></a>西、<a id="a-AR"></a>北方，<a id="a-AS"></a>四维、<a id="a-AT"></a>上、<a id="a-AU"></a>下，<a id="a-AV"></a>亦复如是。<a id="a-AW"></a>彼一一世界中，<a id="a-AX"></a>皆有百亿阎浮提，<a id="a-AY"></a>乃至百亿色究竟天，<a id="a-AZ"></a>其中所有，<a id="a-Aa"></a>悉皆明现。<a id="a-Ab"></a>彼一一阎浮提中，<a id="a-Ac"></a>悉见如来坐莲华藏师子之座，<a id="a-Ad"></a>十佛刹微尘数菩萨所共围绕。<a id="a-Ae"></a>悉以佛神力故，<a id="a-Af"></a>十方各有一大菩萨，<a id="a-Ag"></a>一一各与十佛刹微尘数诸菩萨俱，<a id="a-Ah"></a>来诣佛所。<a id="a-Ai"></a>其大菩萨，<a id="a-Aj"></a>谓文殊师利等；<a id="a-Ak"></a>所从来国，<a id="a-Al"></a>谓金色世界等；<a id="a-Am"></a>本所事佛，<a id="a-An"></a>谓不动智如来等。</p>
  <p id="aAo">尔时，<a id="a-Ap"></a>一切处文殊师利菩萨，<a id="a-Aq"></a>各于佛所，<a id="a-Ar"></a>同时发声，<a id="a-As"></a>说此颂言：</p>
  <p id="aAt">“广大苦行皆修习，<a id="a-Au"></a>日夜精勤无厌怠，<a id="a-Av"></a>已度难度师子吼，<a id="a-Aw"></a>普化众生是其行。</p>
  <p id="aAx">众生流转爱欲海，<a id="a-Ay"></a>无明网覆大忧迫，<a id="a-Az"></a>至仁勇猛悉断除，<a id="a-B0"></a>誓亦当然是其行。</p>
  <p id="aB1">世间放逸著五欲，<a id="a-B2"></a>不实分别受众苦，<a id="a-B3"></a>奉行佛教常摄心，<a id="a-B4"></a>誓度于斯是其行。</p>
  <p id="aB5">众生著我入生死，<a id="a-B6"></a>求其边际不可得，<a id="a-B7"></a>普事如来获妙法，<a id="a-B8"></a>为彼宣说是其行。</p>
  <p id="aB9">众生无怙病所缠，<a id="a-BA"></a>常沦恶趣起三毒，<a id="a-BB"></a>大火猛焰恒烧热，<a id="a-BC"></a>净心度彼是其行。</p>
  <p id="aBD">众生迷惑失正道，<a id="a-BE"></a>常行邪径入暗宅，<a id="a-BF"></a>为彼大燃正法灯，<a id="a-BG"></a>永作照明是其行。</p>
  <p id="aBH">众生漂溺诸有海，<a id="a-BI"></a>忧难无涯不可处，<a id="a-BJ"></a>为彼兴造大法船，<a id="a-BK"></a>皆令得度是其行。</p>
  <p id="aBL">众生无知不见本，<a id="a-BM"></a>迷惑痴狂险难中，<a id="a-BN"></a>佛哀愍彼建法桥，<a id="a-BO"></a>正念令升是其行。</p>
  <p id="aBP">见诸众生在险道，<a id="a-BQ"></a>老病死苦常逼迫，<a id="a-BR"></a>修诸方便无限量，<a id="a-BS"></a>誓当悉度是其行。</p>
  <p id="aBT">闻法信解无疑惑，<a id="a-BU"></a>了性空寂不惊怖，<a id="a-BV"></a>随形六道遍十方，<a id="a-BW"></a>普教群迷是其行。<a id="a-BX"></a>”</p>
  <p id="aBY">尔时，<a id="a-BZ"></a>光明过十亿世界，<a id="a-Ba"></a>遍照东方百亿世界、<a id="a-Bb"></a>千亿世界、<a id="a-Bc"></a>百千亿世界、<a id="a-Bd"></a>那由他亿世界、<a id="a-Be"></a>百那由他亿世界、<a id="a-Bf"></a>千那由他亿世界、<a id="a-Bg"></a>百千那由他亿世界，<a id="a-Bh"></a>如是无数无量、<a id="a-Bi"></a>无边无等、<a id="a-Bj"></a>不可数、<a id="a-Bk"></a>不可称、<a id="a-Bl"></a>不可思、<a id="a-Bm"></a>不可量、<a id="a-Bn"></a>不可说，<a id="a-Bo"></a>尽法界、<a id="a-Bp"></a>虚空界、<a id="a-Bq"></a>所有世界；<a id="a-Br"></a>南、<a id="a-Bs"></a>西、<a id="a-Bt"></a>北方，<a id="a-Bu"></a>四维、<a id="a-Bv"></a>上、<a id="a-Bw"></a>下，<a id="a-Bx"></a>亦复如是。<a id="a-By"></a>彼一一世界中，<a id="a-Bz"></a>皆有百亿阎浮提，<a id="a-C0"></a>乃至百亿色究竟天，<a id="a-C1"></a>其中所有，<a id="a-C2"></a>悉皆明现。<a id="a-C3"></a>彼一一阎浮提中，<a id="a-C4"></a>悉见如来坐莲华藏师子之座，<a id="a-C5"></a>十佛刹微尘数菩萨所共围绕。<a id="a-C6"></a>悉以佛神力故，<a id="a-C7"></a>十方各有一大菩萨，<a id="a-C8"></a>一一各与十佛刹微尘数诸菩萨俱，<a id="a-C9"></a>来诣佛所。<a id="a-CA"></a>其大菩萨，<a id="a-CB"></a>谓文殊师利等；<a id="a-CC"></a>所从来国，<a id="a-CD"></a>谓金色世界等；<a id="a-CE"></a>本所事佛，<a id="a-CF"></a>谓不动智如来等。</p>
  <p id="aCG">尔时，<a id="a-CH"></a>一切处文殊师利菩萨，<a id="a-CI"></a>各于佛所，<a id="a-CJ"></a>同时发声，<a id="a-CK"></a>说此颂言：</p>
  <p id="aCL">“一念普观无量劫，<a id="a-CM"></a>无去无来亦无住，<a id="a-CN"></a>如是了知三世事，<a id="a-CO"></a>超诸方便成十力。</p>
  <p id="aCP">十方无比善名称，<a id="a-CQ"></a>永离诸难常欢喜，<a id="a-CR"></a>普诣一切国土中，<a id="a-CS"></a>广为宣扬如是法。</p>
  <p id="aCT">为利众生供养佛，<a id="a-CU"></a>如其意获相似果，<a id="a-CV"></a>于一切法悉顺知，<a id="a-CW"></a>遍十方中现神力。</p>
  <p id="aCX">从初供佛意柔忍，<a id="a-CY"></a>入深禅定观法性，<a id="a-CZ"></a>普劝众生发道心，<a id="a-Ca"></a>以此速成无上果。</p>
  <p id="aCb">十方求法情无异，<a id="a-Cc"></a>为修功德令满足，<a id="a-Cd"></a>有无二相悉灭除，<a id="a-Ce"></a>此人于佛为真见。</p>
  <p id="aCf">普往十方诸国土，<a id="a-Cg"></a>广说妙法兴义利，<a id="a-Ch"></a>住于实际不动摇，<a id="a-Ci"></a>此人功德同于佛。</p>
  <p id="aCj">如来所转妙法轮，<a id="a-Ck"></a>一切皆是菩提分，<a id="a-Cl"></a>若能闻已悟法性，<a id="a-Cm"></a>如是之人常见佛。</p>
  <p id="aCn">不见十力空如幻，<a id="a-Co"></a>虽见非见如盲睹，<a id="a-Cp"></a>分别取相不见佛，<a id="a-Cq"></a>毕竟离著乃能见。</p>
  <p id="aCr">众生随业种种别，<a id="a-Cs"></a>十方内外难尽见，<a id="a-Ct"></a>佛身无碍遍十方，<a id="a-Cu"></a>不可尽见亦如是。</p>
  <p id="aCv">譬如空中无量刹，<a id="a-Cw"></a>无来无去遍十方，<a id="a-Cx"></a>生成灭坏无所依，<a id="a-Cy"></a>佛遍虚空亦如是。<a id="a-Cz"></a>”</p>
  <p data-pb></p>
  <h2 id="aD0">菩萨问明品第十</h2>
  <p id="aD1">尔时，<a id="a-D2"></a>文殊师利菩萨问觉首菩萨言：<a id="a-D3"></a>“佛子，<a id="a-D4"></a>心性是一，<a id="a-D5"></a>云何见有种种差别？<a id="a-D6"></a>所谓：<a id="a-D7"></a>往善趣、<a id="a-D8"></a>恶趣；<a id="a-D9"></a>诸根满、<a id="a-DA"></a>缺；<a id="a-DB"></a>受生同、<a id="a-DC"></a>异；<a id="a-DD"></a>端正、<a id="a-DE"></a>丑陋；<a id="a-DF"></a>苦、<a id="a-DG"></a>乐不同；<a id="a-DH"></a>业不知心，<a id="a-DI"></a>心不知业；<a id="a-DJ"></a>受不知报，<a id="a-DK"></a>报不知受；<a id="a-DL"></a>心不知受，<a id="a-DM"></a>受不知心；<a id="a-DN"></a>因不知缘，<a id="a-DO"></a>缘不知因；<a id="a-DP"></a>智不知境，<a id="a-DQ"></a>境不知智？<a id="a-DR"></a>”</p>
  <p id="aDS">时，<a id="a-DT"></a>觉首菩萨以颂答曰：</p>
  <p id="aDU">“仁今问是义，<a id="a-DV"></a>为晓悟群蒙，<a id="a-DW"></a>我如其性答，<a id="a-DX"></a>惟仁应谛听。</p>
  <p id="aDY">诸法无作用，<a id="a-DZ"></a>亦无有体性，<a id="a-Da"></a>是故彼一切，<a id="a-Db"></a>各各不相知。</p>
  <p id="aDc">譬如河中水，<a id="a-Dd"></a>湍流竞奔逝，<a id="a-De"></a>各各不相知，<a id="a-Df"></a>诸法亦如是。</p>
  <p id="aDg">亦如大火聚，<a id="a-Dh"></a>猛焰同时发，<a id="a-Di"></a>各各不相知，<a id="a-Dj"></a>诸法亦如是。</p>
  <p id="aDk">又如长风起，<a id="a-Dl"></a>遇物咸鼓扇，<a id="a-Dm"></a>各各不相知，<a id="a-Dn"></a>诸法亦如是。</p>
  <p id="aDo">又如众地界，<a id="a-Dp"></a>展转因依住，<a id="a-Dq"></a>各各不相知，<a id="a-Dr"></a>诸法亦如是。</p>
  <p id="aDs">眼耳鼻舌身，<a id="a-Dt"></a>心意诸情根，<a id="a-Du"></a>以此常流转，<a id="a-Dv"></a>而无能转者。</p>
  <p id="aDw">法性本无生，<a id="a-Dx"></a>示现而有生，<a id="a-Dy"></a>是中无能现，<a id="a-Dz"></a>亦无所现物。</p>
  <p id="aE0">眼耳鼻舌身，<a id="a-E1"></a>心意诸情根，<a id="a-E2"></a>一切空无性，<a id="a-E3"></a>妄心分别有。</p>
  <p id="aE4">如理而观察，<a id="a-E5"></a>一切皆无性，<a id="a-E6"></a>法眼不思议，<a id="a-E7"></a>此见非颠倒。</p>
  <p id="aE8">若实若不实，<a id="a-E9"></a>若妄若非妄，<a id="a-EA"></a>世间出世间，<a id="a-EB"></a>但有假言说。<a id="a-EC"></a>”</p>
  <p id="aED">尔时，<a id="a-EE"></a>文殊师利菩萨问财首菩萨言：<a id="a-EF"></a>“佛子，<a id="a-EG"></a>一切众生非众生，<a id="a-EH"></a>云何如来随其时、<a id="a-EI"></a>随其命、<a id="a-EJ"></a>随其身、<a id="a-EK"></a>随其行、<a id="a-EL"></a>随其解、<a id="a-EM"></a>随其言论、<a id="a-EN"></a>随其心乐、<a id="a-EO"></a>随其方便、<a id="a-EP"></a>随其思惟、<a id="a-EQ"></a>随其观察，<a id="a-ER"></a>于如是诸众生中，<a id="a-ES"></a>为现其身，<a id="a-ET"></a>教化调伏？<a id="a-EU"></a>”</p>
  <p id="aEV">时，<a id="a-EW"></a>财首菩萨以颂答曰：</p>
  <p id="aEX">“此是乐寂灭，<a id="a-EY"></a>多闻者境界，<a id="a-EZ"></a>我为仁宣说，<a id="a-Ea"></a>仁今应谛受。</p>
  <p id="aEb">分别观内身，<a id="a-Ec"></a>此中谁是我？<a id="a-Ed"></a>若能如是解，<a id="a-Ee"></a>彼达我有无。</p>
  <p id="aEf">此身假安立，<a id="a-Eg"></a>住处无方所，<a id="a-Eh"></a>谛了是身者，<a id="a-Ei"></a>于中无所著。</p>
  <p id="aEj">于身善观察，<a id="a-Ek"></a>一切皆明见，<a id="a-El"></a>知法皆虚妄，<a id="a-Em"></a>不起心分别。</p>
  <p id="aEn">寿命因谁起？<a id="a-Eo"></a>复因谁退灭？<a id="a-Ep"></a>犹如旋火轮，<a id="a-Eq"></a>初后不可知。</p>
  <p id="aEr">智者能观察，<a id="a-Es"></a>一切有无常，<a id="a-Et"></a>诸法空无我，<a id="a-Eu"></a>永离一切相。</p>
  <p id="aEv">众报随业生，<a id="a-Ew"></a>如梦不真实，<a id="a-Ex"></a>念念常灭坏，<a id="a-Ey"></a>如前后亦尔。</p>
  <p id="aEz">世间所见法，<a id="a-F0"></a>但以心为主，<a id="a-F1"></a>随解取众相，<a id="a-F2"></a>颠倒不如实。</p>
  <p id="aF3">世间所言论，<a id="a-F4"></a>一切是分别，<a id="a-F5"></a>未曾有一法，<a id="a-F6"></a>得入于法性。</p>
  <p id="aF7">能缘所缘力，<a id="a-F8"></a>种种法出生，<a id="a-F9"></a>速灭不暂停，<a id="a-FA"></a>念念悉如是。<a id="a-FB"></a>”</p>
  <p id="aFC">尔时，<a id="a-FD"></a>文殊师利菩萨问宝首菩萨言：<a id="a-FE"></a>“佛子，<a id="a-FF"></a>一切众生，<a id="a-FG"></a>等有四大，<a id="a-FH"></a>无我、<a id="a-FI"></a>无我所，<a id="a-FJ"></a>云何而有受苦、<a id="a-FK"></a>受乐，<a id="a-FL"></a>端正、<a id="a-FM"></a>丑陋，<a id="a-FN"></a>内好、<a id="a-FO"></a>外好，<a id="a-FP"></a>少受、<a id="a-FQ"></a>多受，<a id="a-FR"></a>或受现报，<a id="a-FS"></a>或受后报？<a id="a-FT"></a>然法界中，<a id="a-FU"></a>无美、<a id="a-FV"></a>无恶。<a id="a-FW"></a>”</p>
  <p id="aFX">时，<a id="a-FY"></a>宝首菩萨以颂答曰：</p>
  <p id="aFZ">“随其所行业，<a id="a-Fa"></a>如是果报生，<a id="a-Fb"></a>作者无所有，<a id="a-Fc"></a>诸佛之所说。</p>
  <p id="aFd">譬如净明镜，<a id="a-Fe"></a>随其所对质，<a id="a-Ff"></a>现像各不同，<a id="a-Fg"></a>业性亦如是。</p>
  <p id="aFh">亦如田种子，<a id="a-Fi"></a>各各不相知，<a id="a-Fj"></a>自然能出生，<a id="a-Fk"></a>业性亦如是。</p>
  <p id="aFl">又如巧幻师，<a id="a-Fm"></a>在彼四衢道，<a id="a-Fn"></a>示现众色相，<a id="a-Fo"></a>业性亦如是。</p>
  <p id="aFp">如机关木人，<a id="a-Fq"></a>能出种种声，<a id="a-Fr"></a>彼无我非我，<a id="a-Fs"></a>业性亦如是。</p>
  <p id="aFt">亦如众鸟类，<a id="a-Fu"></a>从[穀-禾+卵]而得出，<a id="a-Fv"></a>音声各不同，<a id="a-Fw"></a>业性亦如是。</p>
  <p id="aFx">譬如胎藏中，<a id="a-Fy"></a>诸根悉成就，<a id="a-Fz"></a>体相无来处，<a id="a-G0"></a>业性亦如是。</p>
  <p id="aG1">又如在地狱，<a id="a-G2"></a>种种诸苦事，<a id="a-G3"></a>彼悉无所从，<a id="a-G4"></a>业性亦如是。</p>
  <p id="aG5">譬如转轮王，<a id="a-G6"></a>成就胜七宝，<a id="a-G7"></a>来处不可得，<a id="a-G8"></a>业性亦如是。</p>
  <p id="aG9">又如诸世界，<a id="a-GA"></a>大火所烧燃，<a id="a-GB"></a>此火无来处，<a id="a-GC"></a>业性亦如是。<a id="a-GD"></a>”</p>
  <p id="aGE">尔时，<a id="a-GF"></a>文殊师利菩萨问德首菩萨言：<a id="a-GG"></a>“佛子，<a id="a-GH"></a>如来所悟，<a id="a-GI"></a>唯是一法，<a id="a-GJ"></a>云何乃说无量诸法，<a id="a-GK"></a>现无量刹，<a id="a-GL"></a>化无量众，<a id="a-GM"></a>演无量音，<a id="a-GN"></a>示无量身，<a id="a-GO"></a>知无量心，<a id="a-GP"></a>现无量神通，<a id="a-GQ"></a>普能震动无量世界，<a id="a-GR"></a>示现无量殊胜庄严，<a id="a-GS"></a>显示无边种种境界？<a id="a-GT"></a>而法性中，<a id="a-GU"></a>此差别相，<a id="a-GV"></a>皆不可得。<a id="a-GW"></a>”</p>
  <p id="aGX">时，<a id="a-GY"></a>德首菩萨以颂答曰：</p>
  <p id="aGZ">“佛子所问义，<a id="a-Ga"></a>甚深难可了，<a id="a-Gb"></a>智者能知此，<a id="a-Gc"></a>常乐佛功德。</p>
  <p id="aGd">譬如地性一，<a id="a-Ge"></a>众生各别住，<a id="a-Gf"></a>地无一异念，<a id="a-Gg"></a>诸佛法如是。</p>
  <p id="aGh">亦如火性一，<a id="a-Gi"></a>能烧一切物，<a id="a-Gj"></a>火焰无分别，<a id="a-Gk"></a>诸佛法如是。</p>
  <p id="aGl">亦如大海一，<a id="a-Gm"></a>波涛千万异，<a id="a-Gn"></a>水无种种殊，<a id="a-Go"></a>诸佛法如是。</p>
  <p id="aGp">亦如风性一，<a id="a-Gq"></a>能吹一切物，<a id="a-Gr"></a>风无一异念，<a id="a-Gs"></a>诸佛法如是。</p>
  <p id="aGt">亦如大云雷，<a id="a-Gu"></a>普雨一切地，<a id="a-Gv"></a>雨滴无差别，<a id="a-Gw"></a>诸佛法如是。</p>
  <p id="aGx">亦如地界一，<a id="a-Gy"></a>能生种种芽，<a id="a-Gz"></a>非地有殊异，<a id="a-H0"></a>诸佛法如是。</p>
  <p id="aH1">如日无云曀，<a id="a-H2"></a>普照于十方，<a id="a-H3"></a>光明无异性，<a id="a-H4"></a>诸佛法如是。</p>
  <p id="aH5">亦如空中月，<a id="a-H6"></a>世间靡不见，<a id="a-H7"></a>非月往其处，<a id="a-H8"></a>诸佛法如是。</p>
  <p id="aH9">譬如大梵王，<a id="a-HA"></a>应现满三千，<a id="a-HB"></a>其身无别异，<a id="a-HC"></a>诸佛法如是。<a id="a-HD"></a>”</p>
  <p id="aHE">尔时，<a id="a-HF"></a>文殊师利菩萨问目首菩萨言：<a id="a-HG"></a>“佛子，<a id="a-HH"></a>如来福田等一无异，<a id="a-HI"></a>云何而见众生布施果报不同？<a id="a-HJ"></a>所谓：<a id="a-HK"></a>种种色、<a id="a-HL"></a>种种形、<a id="a-HM"></a>种种家、<a id="a-HN"></a>种种根、<a id="a-HO"></a>种种财、<a id="a-HP"></a>种种主、<a id="a-HQ"></a>种种眷属、<a id="a-HR"></a>种种官位、<a id="a-HS"></a>种种功德、<a id="a-HT"></a>种种智慧；<a id="a-HU"></a>而佛于彼，<a id="a-HV"></a>其心平等，<a id="a-HW"></a>无异思惟。<a id="a-HX"></a>”</p>
  <p id="aHY">时，<a id="a-HZ"></a>目首菩萨以颂答曰：</p>
  <p id="aHa">“譬如大地一，<a id="a-Hb"></a>随种各生芽，<a id="a-Hc"></a>于彼无怨亲，<a id="a-Hd"></a>佛福田亦然。</p>
  <p id="aHe">又如水一味，<a id="a-Hf"></a>因器有差别，<a id="a-Hg"></a>佛福田亦然，<a id="a-Hh"></a>众生心故异。</p>
  <p id="aHi">亦如巧幻师，<a id="a-Hj"></a>能令众欢喜，<a id="a-Hk"></a>佛福田如是，<a id="a-Hl"></a>令众生敬悦。</p>
  <p id="aHm">如有才智王，<a id="a-Hn"></a>能令大众喜，<a id="a-Ho"></a>佛福田如是，<a id="a-Hp"></a>令众悉安乐。</p>
  <p id="aHq">譬如净明镜，<a id="a-Hr"></a>随色而现像，<a id="a-Hs"></a>佛福田如是，<a id="a-Ht"></a>随心获众报。</p>
  <p id="aHu">如阿揭陁药，<a id="a-Hv"></a>能疗一切毒，<a id="a-Hw"></a>佛福田如是，<a id="a-Hx"></a>灭诸烦恼患。</p>
  <p id="aHy">亦如日出时，<a id="a-Hz"></a>照耀于世间，<a id="a-I0"></a>佛福田如是，<a id="a-I1"></a>灭除诸黑暗。</p>
  <p id="aI2">亦如净满月，<a id="a-I3"></a>普照于大地，<a id="a-I4"></a>佛福田亦然，<a id="a-I5"></a>一切处平等。</p>
  <p id="aI6">譬如毗蓝风，<a id="a-I7"></a>普震于大地，<a id="a-I8"></a>佛福田如是，<a id="a-I9"></a>动三有众生。</p>
  <p id="aIA">譬如大火起，<a id="a-IB"></a>能烧一切物，<a id="a-IC"></a>佛福田如是，<a id="a-ID"></a>烧一切有为。<a id="a-IE"></a>”</p>
  <p id="aIF">尔时，<a id="a-IG"></a>文殊师利菩萨问勤首菩萨言：<a id="a-IH"></a>“佛子，<a id="a-II"></a>佛教是一，<a id="a-IJ"></a>众生得见，<a id="a-IK"></a>云何不即悉断一切诸烦恼缚而得出离？<a id="a-IL"></a>然其色蕴、<a id="a-IM"></a>受蕴、<a id="a-IN"></a>想蕴、<a id="a-IO"></a>行蕴、<a id="a-IP"></a>识蕴，<a id="a-IQ"></a>欲界、<a id="a-IR"></a>色界、<a id="a-IS"></a>无色界，<a id="a-IT"></a>无明、<a id="a-IU"></a>贪爱，<a id="a-IV"></a>无有差别，<a id="a-IW"></a>是则佛教。<a id="a-IX"></a>于诸众生，<a id="a-IY"></a>或有利益？<a id="a-IZ"></a>或无利益？<a id="a-Ia"></a>”</p>
  <p id="aIb">时，<a id="a-Ic"></a>勤首菩萨以颂答曰：</p>
  <p id="aId">“佛子善谛听，<a id="a-Ie"></a>我今如实答，<a id="a-If"></a>或有速解脱，<a id="a-Ig"></a>或有难出离。</p>
  <p id="aIh">若欲求除灭，<a id="a-Ii"></a>无量诸过恶，<a id="a-Ij"></a>当于佛法中，<a id="a-Ik"></a>勇猛常精进。</p>
  <p id="aIl">譬如微少火，<a id="a-Im"></a>樵湿速令灭，<a id="a-In"></a>于佛教法中，<a id="a-Io"></a>懈怠者亦然。</p>
  <p id="aIp">如钻燧求火，<a id="a-Iq"></a>未出而数息，<a id="a-Ir"></a>火势随止灭，<a id="a-Is"></a>懈怠者亦然。</p>
  <p id="aIt">如人持日珠，<a id="a-Iu"></a>不以物承影，<a id="a-Iv"></a>火终不可得，<a id="a-Iw"></a>懈怠者亦然。</p>
  <p id="aIx">譬如赫日照，<a id="a-Iy"></a>孩稚闭其目，<a id="a-Iz"></a>怪言何不睹，<a id="a-J0"></a>懈怠者亦然。</p>
  <p id="aJ1">如人无手足，<a id="a-J2"></a>欲以芒草箭，<a id="a-J3"></a>遍射破大地，<a id="a-J4"></a>懈怠者亦然。</p>
  <p id="aJ5">如以一毛端，<a id="a-J6"></a>而取大海水，<a id="a-J7"></a>欲令尽干竭，<a id="a-J8"></a>懈怠者亦然。</p>
  <p id="aJ9">又如劫火起，<a id="a-JA"></a>欲以少水灭，<a id="a-JB"></a>于佛教法中，<a id="a-JC"></a>懈怠者亦然。</p>
  <p id="aJD">如有见虚空，<a id="a-JE"></a>端居不摇动，<a id="a-JF"></a>而言普腾蹑，<a id="a-JG"></a>懈怠者亦然。<a id="a-JH"></a>”</p>
  <p id="aJI">尔时，<a id="a-JJ"></a>文殊师利菩萨问法首菩萨言：<a id="a-JK"></a>“佛子，<a id="a-JL"></a>如佛所说：<a id="a-JM"></a>‘若有众生，<a id="a-JN"></a>受持正法，<a id="a-JO"></a>悉能除断一切烦恼。<a id="a-JP"></a>’何故复有受持正法而不断者？<a id="a-JQ"></a>随贪、<a id="a-JR"></a>瞋、<a id="a-JS"></a>痴，<a id="a-JT"></a>随慢、<a id="a-JU"></a>随覆、<a id="a-JV"></a>随忿、<a id="a-JW"></a>随恨、<a id="a-JX"></a>随嫉、<a id="a-JY"></a>随悭、<a id="a-JZ"></a>随诳、<a id="a-Ja"></a>随谄，<a id="a-Jb"></a>势力所转，<a id="a-Jc"></a>无有离心。<a id="a-Jd"></a>能受持法，<a id="a-Je"></a>何故复于心行之内起诸烦恼？<a id="a-Jf"></a>”</p>
  <p id="aJg">时，<a id="a-Jh"></a>法首菩萨以颂答曰：</p>
  <p id="aJi">“佛子善谛听，<a id="a-Jj"></a>所问如实义，<a id="a-Jk"></a>非但以多闻，<a id="a-Jl"></a>能入如来法。</p>
  <p id="aJm">如人水所漂，<a id="a-Jn"></a>惧溺而渴死，<a id="a-Jo"></a>于法不修行，<a id="a-Jp"></a>多闻亦如是。</p>
  <p id="aJq">如人设美膳，<a id="a-Jr"></a>自饿而不食，<a id="a-Js"></a>于法不修行，<a id="a-Jt"></a>多闻亦如是。</p>
  <p id="aJu">如人善方药，<a id="a-Jv"></a>自疾不能救，<a id="a-Jw"></a>于法不修行，<a id="a-Jx"></a>多闻亦如是。</p>
  <p id="aJy">如人数他宝，<a id="a-Jz"></a>自无半钱分，<a id="a-K0"></a>于法不修行，<a id="a-K1"></a>多闻亦如是。</p>
  <p id="aK2">如有生王宫，<a id="a-K3"></a>而受馁与寒，<a id="a-K4"></a>于法不修行，<a id="a-K5"></a>多闻亦如是。</p>
  <p id="aK6">如聋奏音乐，<a id="a-K7"></a>悦彼不自闻，<a id="a-K8"></a>于法不修行，<a id="a-K9"></a>多闻亦如是。</p>
  <p id="aKA">如盲缋众像，<a id="a-KB"></a>示彼不自见，<a id="a-KC"></a>于法不修行，<a id="a-KD"></a>多闻亦如是。</p>
  <p id="aKE">譬如海船师，<a id="a-KF"></a>而于海中死，<a id="a-KG"></a>于法不修行，<a id="a-KH"></a>多闻亦如是。</p>
  <p id="aKI">如在四衢道，<a id="a-KJ"></a>广说众好事，<a id="a-KK"></a>内自无实德，<a id="a-KL"></a>不行亦如是。<a id="a-KM"></a>”</p>
  <p id="aKN">尔时，<a id="a-KO"></a>文殊师利菩萨问智首菩萨言：<a id="a-KP"></a>“佛子，<a id="a-KQ"></a>于佛法中，<a id="a-KR"></a>智为上首，<a id="a-KS"></a>如来何故，<a id="a-KT"></a>或为众生赞叹布施，<a id="a-KU"></a>或赞持戒，<a id="a-KV"></a>或赞堪忍，<a id="a-KW"></a>或赞精进，<a id="a-KX"></a>或赞禅定，<a id="a-KY"></a>或赞智慧，<a id="a-KZ"></a>或复赞叹慈、<a id="a-Ka"></a>悲、<a id="a-Kb"></a>喜、<a id="a-Kc"></a>舍，<a id="a-Kd"></a>而终无有唯以一法，<a id="a-Ke"></a>而得出离成阿耨多罗三藐三菩提者？<a id="a-Kf"></a>”</p>
  <p id="aKg">时，<a id="a-Kh"></a>智首菩萨以颂答曰：</p>
  <p id="aKi">“佛子甚希有，<a id="a-Kj"></a>能知众生心，<a id="a-Kk"></a>如仁所问义，<a id="a-Kl"></a>谛听我今说。</p>
  <p id="aKm">过去未来世，<a id="a-Kn"></a>现在诸导师，<a id="a-Ko"></a>无有说一法，<a id="a-Kp"></a>而得于道者。</p>
  <p id="aKq">佛知众生心，<a id="a-Kr"></a>性分各不同，<a id="a-Ks"></a>随其所应受，<a id="a-Kt"></a>如是而说法。</p>
  <p id="aKu">悭者为赞施，<a id="a-Kv"></a>毁禁者赞戒，<a id="a-Kw"></a>多瞋为赞忍，<a id="a-Kx"></a>好懈赞精进。</p>
  <p id="aKy">乱意赞禅定，<a id="a-Kz"></a>愚痴赞智慧，<a id="a-L0"></a>不仁赞慈愍，<a id="a-L1"></a>怒害赞大悲。</p>
  <p id="aL2">忧戚为赞喜，<a id="a-L3"></a>曲心赞叹舍，<a id="a-L4"></a>如是次第修，<a id="a-L5"></a>渐具诸佛法。</p>
  <p id="aL6">如先立基堵，<a id="a-L7"></a>而后造宫室，<a id="a-L8"></a>施戒亦复然，<a id="a-L9"></a>菩萨众行本。</p>
  <p id="aLA">譬如建城郭，<a id="a-LB"></a>为护诸人众，<a id="a-LC"></a>忍进亦如是，<a id="a-LD"></a>防护诸菩萨。</p>
  <p id="aLE">譬如大力王，<a id="a-LF"></a>率土咸戴仰，<a id="a-LG"></a>定慧亦如是，<a id="a-LH"></a>菩萨所依赖。</p>
  <p id="aLI">亦如转轮王，<a id="a-LJ"></a>能与一切乐，<a id="a-LK"></a>四等亦如是，<a id="a-LL"></a>与诸菩萨乐。<a id="a-LM"></a>”</p>
  <p id="aLN">尔时，<a id="a-LO"></a>文殊师利菩萨问贤首菩萨言：<a id="a-LP"></a>“佛子，<a id="a-LQ"></a>诸佛世尊，<a id="a-LR"></a>唯以一道，<a id="a-LS"></a>而得出离，<a id="a-LT"></a>云何今见一切佛土，<a id="a-LU"></a>所有众事，<a id="a-LV"></a>种种不同？<a id="a-LW"></a>所谓：<a id="a-LX"></a>世界、<a id="a-LY"></a>众生界、<a id="a-LZ"></a>说法调伏、<a id="a-La"></a>寿量、<a id="a-Lb"></a>光明、<a id="a-Lc"></a>神通、<a id="a-Ld"></a>众会、<a id="a-Le"></a>教仪、<a id="a-Lf"></a>法住，<a id="a-Lg"></a>各有差别。<a id="a-Lh"></a>无有不具一切佛法，<a id="a-Li"></a>而成阿耨多罗三藐三菩提者。<a id="a-Lj"></a>”</p>
  <p id="aLk">时，<a id="a-Ll"></a>贤首菩萨以颂答曰：</p>
  <p id="aLm">“文殊法常尔，<a id="a-Ln"></a>法王唯一法，<a id="a-Lo"></a>一切无碍人，<a id="a-Lp"></a>一道出生死。</p>
  <p id="aLq">一切诸佛身，<a id="a-Lr"></a>唯是一法身，<a id="a-Ls"></a>一心一智慧，<a id="a-Lt"></a>力无畏亦然。</p>
  <p id="aLu">如本趣菩提，<a id="a-Lv"></a>所有回向心，<a id="a-Lw"></a>得如是刹土，<a id="a-Lx"></a>众会及说法。</p>
  <p id="aLy">一切诸佛刹，<a id="a-Lz"></a>庄严悉圆满，<a id="a-M0"></a>随众生行异，<a id="a-M1"></a>如是见不同。</p>
  <p id="aM2">佛刹与佛身，<a id="a-M3"></a>众会及言说，<a id="a-M4"></a>如是诸佛法，<a id="a-M5"></a>众生莫能见。</p>
  <p id="aM6">其心已清净，<a id="a-M7"></a>诸愿皆具足，<a id="a-M8"></a>如是明达人，<a id="a-M9"></a>于此乃能睹。</p>
  <p id="aMA">随众生心乐，<a id="a-MB"></a>及以业果力，<a id="a-MC"></a>如是见差别，<a id="a-MD"></a>此佛威神故。</p>
  <p id="aME">佛刹无分别，<a id="a-MF"></a>无憎无有爱，<a id="a-MG"></a>但随众生心，<a id="a-MH"></a>如是见有殊。</p>
  <p id="aMI">以是于世界，<a id="a-MJ"></a>所见各差别，<a id="a-MK"></a>非一切如来，<a id="a-ML"></a>大仙之过咎。</p>
  <p id="aMM">一切诸世界，<a id="a-MN"></a>所应受化者，<a id="a-MO"></a>常见人中雄，<a id="a-MP"></a>诸佛法如是。<a id="a-MQ"></a>”</p>
  <p id="aMR">尔时，<a id="a-MS"></a>诸菩萨谓文殊师利菩萨言：<a id="a-MT"></a>“佛子，<a id="a-MU"></a>我等所解，<a id="a-MV"></a>各自说已。<a id="a-MW"></a>唯愿仁者，<a id="a-MX"></a>以妙辩才，<a id="a-MY"></a>演畅如来所有境界！<a id="a-MZ"></a>何等是佛境界？<a id="a-Ma"></a>何等是佛境界因？<a id="a-Mb"></a>何等是佛境界度？<a id="a-Mc"></a>何等是佛境界入？<a id="a-Md"></a>何等是佛境界智？<a id="a-Me"></a>何等是佛境界法？<a id="a-Mf"></a>何等是佛境界说？<a id="a-Mg"></a>何等是佛境界知？<a id="a-Mh"></a>何等是佛境界证？<a id="a-Mi"></a>何等是佛境界现？<a id="a-Mj"></a>何等是佛境界广？<a id="a-Mk"></a>”</p>
  <p id="aMl">时，<a id="a-Mm"></a>文殊师利菩萨以颂答曰：</p>
  <p id="aMn">“如来深境界，<a id="a-Mo"></a>其量等虚空，<a id="a-Mp"></a>一切众生入，<a id="a-Mq"></a>而实无所入。</p>
  <p id="aMr">如来深境界，<a id="a-Ms"></a>所有胜妙因，<a id="a-Mt"></a>亿劫常宣说，<a id="a-Mu"></a>亦复不能尽。</p>
  <p id="aMv">随其心智慧，<a id="a-Mw"></a>诱进咸令益，<a id="a-Mx"></a>如是度众生，<a id="a-My"></a>诸佛之境界。</p>
  <p id="aMz">世间诸国土，<a id="a-N0"></a>一切皆随入，<a id="a-N1"></a>智身无有色，<a id="a-N2"></a>非彼所能见。</p>
  <p id="aN3">诸佛智自在，<a id="a-N4"></a>三世无所碍，<a id="a-N5"></a>如是慧境界，<a id="a-N6"></a>平等如虚空。</p>
  <p id="aN7">法界众生界，<a id="a-N8"></a>究竟无差别，<a id="a-N9"></a>一切悉了知，<a id="a-NA"></a>此是如来境。</p>
  <p id="aNB">一切世界中，<a id="a-NC"></a>所有诸音声，<a id="a-ND"></a>佛智皆随了，<a id="a-NE"></a>亦无有分别。</p>
  <p id="aNF">非识所能识，<a id="a-NG"></a>亦非心境界，<a id="a-NH"></a>其性本清净，<a id="a-NI"></a>开示诸群生。</p>
  <p id="aNJ">非业非烦恼，<a id="a-NK"></a>无物无住处，<a id="a-NL"></a>无照无所行，<a id="a-NM"></a>平等行世间。</p>
  <p id="aNN">一切众生心，<a id="a-NO"></a>普在三世中，<a id="a-NP"></a>如来于一念，<a id="a-NQ"></a>一切悉明达。<a id="a-NR"></a>”</p>
  <p id="aNS">尔时，<a id="a-NT"></a>此娑婆世界中，<a id="a-NU"></a>一切众生所有法差别、<a id="a-NV"></a>业差别、<a id="a-NW"></a>世间差别、<a id="a-NX"></a>身差别、<a id="a-NY"></a>根差别、<a id="a-NZ"></a>受生差别、<a id="a-Na"></a>持戒果差别、<a id="a-Nb"></a>犯戒果差别、<a id="a-Nc"></a>国土果差别，<a id="a-Nd"></a>以佛神力，<a id="a-Ne"></a>悉皆明现。<a id="a-Nf"></a>如是，<a id="a-Ng"></a>东方百千亿那由他无数无量、<a id="a-Nh"></a>无边无等、<a id="a-Ni"></a>不可数、<a id="a-Nj"></a>不可称、<a id="a-Nk"></a>不可思、<a id="a-Nl"></a>不可量、<a id="a-Nm"></a>不可说，<a id="a-Nn"></a>尽法界、<a id="a-No"></a>虚空界、<a id="a-Np"></a>一切世界中，<a id="a-Nq"></a>所有众生法差别，<a id="a-Nr"></a>乃至国土果差别，<a id="a-Ns"></a>悉以佛神力故，<a id="a-Nt"></a>分明显现；<a id="a-Nu"></a>南、<a id="a-Nv"></a>西、<a id="a-Nw"></a>北方，<a id="a-Nx"></a>四维、<a id="a-Ny"></a>上、<a id="a-Nz"></a>下，<a id="a-O0"></a>亦复如是。</p>
 </body>
</html>