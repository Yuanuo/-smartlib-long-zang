<!doctype html>
<html id="z3IBTSAH8" data-ver="1578">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第五十五</h1>
  <h2 id="a2">入法界品第三十四之十一</h2>
  <p id="a3">尔时善财童子。<a id="a-4"></a>正念思惟。<a id="a-5"></a>智慧分别。<a id="a-6"></a>随顺正趣。<a id="a-7"></a>修广身证无量欢喜庄严法门。<a id="a-8"></a>往诣妙德守护诸城夜天所。<a id="a-9"></a>见彼夜天。<a id="a-A"></a>处普照一切宫殿宝师子座。<a id="a-B"></a>不可说诸天眷属围绕。<a id="a-C"></a>随方面身。<a id="a-D"></a>一切众生色身。<a id="a-E"></a>普现一切众生前身。<a id="a-F"></a>一切众生无所著身。<a id="a-G"></a>一切众生身身。<a id="a-H"></a>一切众生无上身。<a id="a-I"></a>随顺教化一切众生身。<a id="a-J"></a>游十方身。<a id="a-K"></a>至一切十方身。<a id="a-L"></a>究竟佛身。<a id="a-M"></a>究竟教化一切众生身。<a id="a-N"></a>善财见此身已。<a id="a-O"></a>欢喜无量。<a id="a-P"></a>头面礼足绕无数匝。<a id="a-Q"></a>恭敬合掌于一面住。<a id="a-R"></a>白言天神。<a id="a-S"></a>我已先发阿耨多罗三藐三菩提心。<a id="a-T"></a>而未知菩萨云何学菩萨道饶益众生。<a id="a-U"></a>以无上摄法摄取众生顺如来业亲近法王。<a id="a-V"></a>时彼夜天。<a id="a-W"></a>告善财言。<a id="a-X"></a>善哉善哉。<a id="a-Y"></a>佛子。<a id="a-Z"></a>为救护一切众生故。<a id="a-a"></a>问菩萨行。<a id="a-b"></a>为严净一切佛刹。<a id="a-c"></a>供养一切佛。<a id="a-d"></a>住一切劫。<a id="a-e"></a>救护一切众生。<a id="a-f"></a>守护一切如来种姓。<a id="a-g"></a>究竟十方一切法界海平等之心。<a id="a-h"></a>充满一切。<a id="a-i"></a>悉闻受持一切诸佛所转法轮。<a id="a-j"></a>随其所应雨甘露法故。<a id="a-k"></a>问菩萨行。<a id="a-l"></a>善男子。<a id="a-m"></a>我已成就甚深妙德自在音声法门。<a id="a-n"></a>是故佛子。<a id="a-o"></a>我为胜大法师。<a id="a-p"></a>无所挂碍。<a id="a-q"></a>于一切法心无所著。<a id="a-r"></a>分别如来一切法藏。<a id="a-s"></a>安住如来大慈大悲。<a id="a-t"></a>建立众生于菩提心。<a id="a-u"></a>得一切利不舍菩提心。<a id="a-v"></a>长养一切善根。<a id="a-w"></a>为一切众生调御大师。<a id="a-x"></a>安立众生一切智道故。<a id="a-y"></a>于一切世界为明净日。<a id="a-z"></a>照一切众生无量善根故。<a id="a-10"></a>等心观察一切众生。<a id="a-11"></a>不舍一切众生。<a id="a-12"></a>出生长养一切善根。<a id="a-13"></a>甚深智慧观净尔焰。<a id="a-14"></a>断一切不善业行诸善业救护众生。<a id="a-15"></a>显现一切诸佛世界。<a id="a-16"></a>修行严净诸本事业。<a id="a-17"></a>立一切众生清净善根。<a id="a-18"></a>令值一切诸善知识无能坏者。<a id="a-19"></a>立一切众生佛正教故。<a id="a-1A"></a>佛子。<a id="a-1B"></a>我常以法施为首。<a id="a-1C"></a>出生长养诸白净法。<a id="a-1D"></a>一切智心坚固不动。<a id="a-1E"></a>如金刚藏不可沮坏。<a id="a-1F"></a>心常依止佛力。<a id="a-1G"></a>魔力。<a id="a-1H"></a>善知识力。<a id="a-1I"></a>心坏一切诸结业山。<a id="a-1J"></a>心能专求一切智因满白净法无碍法门一切种智。<a id="a-1K"></a>佛子。<a id="a-1L"></a>我以如是智慧光明净诸众生。<a id="a-1M"></a>无量善法饶益一切。<a id="a-1N"></a>复次佛子。<a id="a-1O"></a>我以十行观察法界。<a id="a-1P"></a>随顺法界摄取法界。<a id="a-1Q"></a>何等为十。<a id="a-1R"></a>所谓知法界无量。<a id="a-1S"></a>智慧无量故。<a id="a-1T"></a>知法界无量无边。<a id="a-1U"></a>悉见一切诸如来故。<a id="a-1V"></a>知佛法界无量无边。<a id="a-1W"></a>诣一切刹。<a id="a-1X"></a>恭敬供养一切佛故。<a id="a-1Y"></a>知法界无分齐。<a id="a-1Z"></a>于一切世界海。<a id="a-1a"></a>行菩萨行故。<a id="a-1b"></a>知法界不可坏。<a id="a-1c"></a>究竟如来不可沮坏圆满智故。<a id="a-1d"></a>知法界一。<a id="a-1e"></a>如来妙音一切众生无不闻故。<a id="a-1f"></a>知法界自然清净。<a id="a-1g"></a>教化一切众生满佛愿故。<a id="a-1h"></a>知法界遍至众生。<a id="a-1i"></a>深入普贤菩萨行故。<a id="a-1j"></a>知法界一切庄严。<a id="a-1k"></a>普贤菩萨行自在庄严故。<a id="a-1l"></a>知法界不可灭。<a id="a-1m"></a>一切智善根充满法界。<a id="a-1n"></a>令诸众生悉清净故。<a id="a-1o"></a>佛子。<a id="a-1p"></a>我以此十行观察法界。<a id="a-1q"></a>增长善根。<a id="a-1r"></a>知佛奇特境界不可思议。<a id="a-1s"></a>佛子。<a id="a-1t"></a>我如是正念思惟。<a id="a-1u"></a>以一万陀罗尼为众生说法。<a id="a-1v"></a>所谓摄取一切诸法圆满陀罗尼。<a id="a-1w"></a>持一切法圆满陀罗尼。<a id="a-1x"></a>一切法云雷震圆满陀罗尼。<a id="a-1y"></a>诸佛起住圆满陀罗尼。<a id="a-1z"></a>转一切佛名号轮圆满陀罗尼。<a id="a-20"></a>分别演说三世诸佛大愿海圆满陀罗尼。<a id="a-21"></a>摄一切乘海圆满陀罗尼。<a id="a-22"></a>照一切众生业海灯藏圆满陀罗尼。<a id="a-23"></a>一切法现前旋流勇猛圆满陀罗尼。<a id="a-24"></a>一切智勇猛圆满陀罗尼。<a id="a-25"></a>以如是等万陀罗尼。<a id="a-26"></a>为一切众生分别说法。</p>
  <p id="a27">复次佛子。<a id="a-28"></a>我或为众生说闻慧法。<a id="a-29"></a>或为众生说思慧法。<a id="a-2A"></a>或为众生说修慧法。<a id="a-2B"></a>或说一有。<a id="a-2C"></a>或说一切有海。<a id="a-2D"></a>或说一佛海。<a id="a-2E"></a>或说一切佛名号海。<a id="a-2F"></a>或说一世界。<a id="a-2G"></a>或说一切世界海。<a id="a-2H"></a>或说授一记。<a id="a-2I"></a>或说授一切记海。<a id="a-2J"></a>或说一佛眷属海。<a id="a-2K"></a>或说一切佛眷属海。<a id="a-2L"></a>或说一佛法轮。<a id="a-2M"></a>或说一切佛法轮海。<a id="a-2N"></a>或说一修多罗。<a id="a-2O"></a>或说一切佛修多罗海。<a id="a-2P"></a>或说一会。<a id="a-2Q"></a>或说一切会海。<a id="a-2R"></a>或说一萨婆若心。<a id="a-2S"></a>或说一切菩提心海。<a id="a-2T"></a>或说一乘。<a id="a-2U"></a>或说一切乘海。<a id="a-2V"></a>佛子。<a id="a-2W"></a>以如是等无量方便。<a id="a-2X"></a>为诸众生敷演不可说不可说法。<a id="a-2Y"></a>佛子。<a id="a-2Z"></a>我深入此无坏法界。<a id="a-2a"></a>皆悉究竟如来正法。<a id="a-2b"></a>以无上法施摄取众生。<a id="a-2c"></a>尽未来劫。<a id="a-2d"></a>修习普贤菩萨所行。<a id="a-2e"></a>佛子。<a id="a-2f"></a>我已成就此甚深妙德自在音声法门。<a id="a-2g"></a>于念念中。<a id="a-2h"></a>悉能长养一切法门。<a id="a-2i"></a>充满法界。<a id="a-2j"></a>尔时善财白夜天言。<a id="a-2k"></a>妙哉。<a id="a-2l"></a>天神。<a id="a-2m"></a>如此法门最为甚深。<a id="a-2n"></a>得此法门其已久如。<a id="a-2o"></a>答言。<a id="a-2p"></a>佛子。<a id="a-2q"></a>乃往古世。<a id="a-2r"></a>过转世界微尘等劫。<a id="a-2s"></a>有劫名离垢光明。<a id="a-2t"></a>时有世界。<a id="a-2u"></a>名法界妙德云。<a id="a-2v"></a>有四天下微尘等香须弥山庄严。<a id="a-2w"></a>于莲华中出一切佛妙愿音声。<a id="a-2x"></a>一切众生净业所起众宝合成。<a id="a-2y"></a>形如莲华清净无垢。<a id="a-2z"></a>有须弥山微尘等众妙宝树。<a id="a-30"></a>周匝围绕。<a id="a-31"></a>有须弥山微尘等众妙宝香。<a id="a-32"></a>以为庄严。<a id="a-33"></a>有须弥山微尘等诸四天下。<a id="a-34"></a>庄严世界。<a id="a-35"></a>一一四天下。<a id="a-36"></a>各有不可说不可说城。<a id="a-37"></a>彼世界中有四天下。<a id="a-38"></a>名庄严幢。<a id="a-39"></a>彼四天下有王都城。<a id="a-3A"></a>名普宝华光。<a id="a-3B"></a>于彼城外有道场。<a id="a-3C"></a>名法王宫殿光明。<a id="a-3D"></a>其道场上。<a id="a-3E"></a>有须弥山微尘等佛。<a id="a-3F"></a>出兴于世。<a id="a-3G"></a>其最初佛号法海雷音光明王。<a id="a-3H"></a>时有转轮王。<a id="a-3I"></a>名离垢光明。<a id="a-3J"></a>于彼佛所守护正法。<a id="a-3K"></a>闻持正法修多罗海。<a id="a-3L"></a>佛灭度后出家学道。<a id="a-3M"></a>正法欲灭。<a id="a-3N"></a>于大劫中有恶劫起。<a id="a-3O"></a>烦恼炽盛。<a id="a-3P"></a>众生恚怒忿毒交诤。<a id="a-3Q"></a>诸比丘众背功德利。<a id="a-3R"></a>心乐放逸。<a id="a-3S"></a>常好王论贼论女论国论海论世间之论。<a id="a-3T"></a>乐如是等种种诸论。<a id="a-3U"></a>时王比丘作如是念。<a id="a-3V"></a>如来无量阿僧祇劫修集妙法。<a id="a-3W"></a>云何此诸比丘而共毁灭。<a id="a-3X"></a>彼王比丘即升虚空。<a id="a-3Y"></a>放大光明云。<a id="a-3Z"></a>无量种色。<a id="a-3a"></a>普照十方一切世界。<a id="a-3b"></a>除灭一切众生烦恼。<a id="a-3c"></a>立无量众生无上菩提。<a id="a-3d"></a>复令正法于六万五千岁而得兴盛。<a id="a-3e"></a>时有比丘尼。<a id="a-3f"></a>名法轮化光。<a id="a-3g"></a>是彼转轮王女。<a id="a-3h"></a>十万比丘尼以为眷属。<a id="a-3i"></a>见父王比丘光明神变。<a id="a-3j"></a>即发阿耨多罗三藐三菩提心。<a id="a-3k"></a>得一切佛灯明三昧甚深妙德自在音声法门。<a id="a-3l"></a>得已。<a id="a-3m"></a>身心柔软。<a id="a-3n"></a>法海雷音光明王佛。<a id="a-3o"></a>神力自在。<a id="a-3p"></a>一切功德悉现在前。<a id="a-3q"></a>佛子。<a id="a-3r"></a>时转轮王。<a id="a-3s"></a>随彼如来。<a id="a-3t"></a>转正法轮。<a id="a-3u"></a>兴隆法者。<a id="a-3v"></a>岂异人乎今普贤菩萨摩诃萨是也。<a id="a-3w"></a>法轮化光比丘尼者。<a id="a-3x"></a>我身是也。<a id="a-3y"></a>我于尔时。<a id="a-3z"></a>守护佛法。<a id="a-40"></a>建立十万比丘尼众。<a id="a-41"></a>得不退转地。<a id="a-42"></a>又令摄取一切如来法门三昧。<a id="a-43"></a>法轮光明三昧。<a id="a-44"></a>又复建立入一切法海方便般若波罗蜜。<a id="a-45"></a>佛子。<a id="a-46"></a>次有如来。<a id="a-47"></a>出兴于世。<a id="a-48"></a>名离垢法山。<a id="a-49"></a>我得值遇。<a id="a-4A"></a>次有如来。<a id="a-4B"></a>名法圆满光明周罗。<a id="a-4C"></a>次有如来。<a id="a-4D"></a>名法日妙德云。<a id="a-4E"></a>次有如来。<a id="a-4F"></a>名法海分别妙音声王。<a id="a-4G"></a>次有如来。<a id="a-4H"></a>名法日圆满灯。<a id="a-4I"></a>次有如来。<a id="a-4J"></a>名法化幢云。<a id="a-4K"></a>次有如来。<a id="a-4L"></a>名法焰山幢王。<a id="a-4M"></a>次有如来。<a id="a-4N"></a>名甚深法妙德月。<a id="a-4O"></a>次有如来。<a id="a-4P"></a>名法智普光明藏。<a id="a-4Q"></a>次有如来。<a id="a-4R"></a>名普智境界觉悟众生。<a id="a-4S"></a>次有如来。<a id="a-4T"></a>名妙德山王。<a id="a-4U"></a>次有如来。<a id="a-4V"></a>名普门普贤须弥山。<a id="a-4W"></a>次有如来。<a id="a-4X"></a>名一切法精进幢。<a id="a-4Y"></a>次有如来。<a id="a-4Z"></a>名宝华妙德云。<a id="a-4a"></a>次有如来。<a id="a-4b"></a>名寂静甚深光明周罗。<a id="a-4c"></a>次有如来。<a id="a-4d"></a>名法焰大慈光明月。<a id="a-4e"></a>次有如来。<a id="a-4f"></a>名光焰妙德海。<a id="a-4g"></a>次有如来。<a id="a-4h"></a>名智慧日普照一切。<a id="a-4i"></a>次有如来。<a id="a-4j"></a>名圆满普智。<a id="a-4k"></a>次有如来。<a id="a-4l"></a>名无上智觉明王。<a id="a-4m"></a>次有如来。<a id="a-4n"></a>名功德焰华灯。<a id="a-4o"></a>次有如来。<a id="a-4p"></a>名智慧师子幢王。<a id="a-4q"></a>次有如来。<a id="a-4r"></a>名普日光明王。<a id="a-4s"></a>次有如来。<a id="a-4t"></a>名须弥相庄严。<a id="a-4u"></a>次有如来。<a id="a-4v"></a>名勇猛日普光明。<a id="a-4w"></a>次有如来。<a id="a-4x"></a>名法网觉妙德月。<a id="a-4y"></a>次有如来。<a id="a-4z"></a>名法莲华敷善德妙音。<a id="a-50"></a>次有如来。<a id="a-51"></a>名相日普光明。<a id="a-52"></a>次有如来。<a id="a-53"></a>名普光妙德正法音声。<a id="a-54"></a>次有如来。<a id="a-55"></a>名无畏妙德那罗延师子。<a id="a-56"></a>次有如来。<a id="a-57"></a>名普智健幢。<a id="a-58"></a>次有如来。<a id="a-59"></a>名敷法莲华身。<a id="a-5A"></a>次有如来。<a id="a-5B"></a>名功德华妙法海。<a id="a-5C"></a>次有如来。<a id="a-5D"></a>名道场觉妙德月。<a id="a-5E"></a>次有如来。<a id="a-5F"></a>名法炬妙德月。<a id="a-5G"></a>次有如来。<a id="a-5H"></a>名普照光明周罗。<a id="a-5I"></a>次有如来。<a id="a-5J"></a>名法幢灯。<a id="a-5K"></a>次有如来。<a id="a-5L"></a>名妙德海幢云。<a id="a-5M"></a>次有如来。<a id="a-5N"></a>名名称山妙德云。<a id="a-5O"></a>次有如来。<a id="a-5P"></a>名栴檀妙德月。<a id="a-5Q"></a>次有如来。<a id="a-5R"></a>名明净普妙德华。<a id="a-5S"></a>次有如来。<a id="a-5T"></a>名普照众生光明王。<a id="a-5U"></a>次有如来。<a id="a-5V"></a>名钵头摩华妙功德藏。<a id="a-5W"></a>次有如来。<a id="a-5X"></a>名香焰光明王。<a id="a-5Y"></a>次有如来。<a id="a-5Z"></a>名钵头摩因。<a id="a-5a"></a>次有如来。<a id="a-5b"></a>名明净相山。<a id="a-5c"></a>次有如来。<a id="a-5d"></a>名普称功德幢。<a id="a-5e"></a>次有如来。<a id="a-5f"></a>名普门光明须弥山。<a id="a-5g"></a>次有如来。<a id="a-5h"></a>名妙德法城光明。<a id="a-5i"></a>次有如来。<a id="a-5j"></a>名明净功德山。<a id="a-5k"></a>次有如来。<a id="a-5l"></a>名胜相妙德。<a id="a-5m"></a>次有如来。<a id="a-5n"></a>名法力勇猛幢。<a id="a-5o"></a>次有如来。<a id="a-5p"></a>名法轮光明妙音。<a id="a-5q"></a>次有如来。<a id="a-5r"></a>名功德光焰楼阁智光。<a id="a-5s"></a>次有如来。<a id="a-5t"></a>名无上妙法轮月。<a id="a-5u"></a>次有如来。<a id="a-5v"></a>名明净法钵头摩觉幢。<a id="a-5w"></a>次有如来。<a id="a-5x"></a>名宝钵头摩光藏。<a id="a-5y"></a>次有如来。<a id="a-5z"></a>名宝尸弃云灯。<a id="a-60"></a>次有如来。<a id="a-61"></a>名智觉华。<a id="a-62"></a>次有如来。<a id="a-63"></a>名种种焰妙德须弥山藏。<a id="a-64"></a>次有如来。<a id="a-65"></a>名圆满焰妙德王。<a id="a-66"></a>次有如来。<a id="a-67"></a>名功德云庄严光明。<a id="a-68"></a>次有如来。<a id="a-69"></a>名法山云幢。<a id="a-6A"></a>次有如来。<a id="a-6B"></a>名普明净功德山。<a id="a-6C"></a>次有如来。<a id="a-6D"></a>名法日云灯王。<a id="a-6E"></a>次有如来。<a id="a-6F"></a>名法云名声自在王。<a id="a-6G"></a>次有如来。<a id="a-6H"></a>名法圆满云。<a id="a-6I"></a>次有如来。<a id="a-6J"></a>名善觉明净智幢。<a id="a-6K"></a>次有如来。<a id="a-6L"></a>名法圆满善觉妙德月。<a id="a-6M"></a>次有如来。<a id="a-6N"></a>名金色山贤。<a id="a-6O"></a>次有如来。<a id="a-6P"></a>名明净贤妙德须弥山。<a id="a-6Q"></a>次有如来。<a id="a-6R"></a>名普智慧云妙声。<a id="a-6S"></a>次有如来。<a id="a-6T"></a>名法力妙德楼阁。<a id="a-6U"></a>次有如来。<a id="a-6V"></a>名香焰妙德王。<a id="a-6W"></a>次有如来。<a id="a-6X"></a>名金色摩尼山妙声。<a id="a-6Y"></a>次有如来。<a id="a-6Z"></a>名白毫藏一切法圆满光明。<a id="a-6a"></a>次有如来。<a id="a-6b"></a>名明净法轮。<a id="a-6c"></a>次有如来。<a id="a-6d"></a>名无上清净尸罗山。<a id="a-6e"></a>次有如来。<a id="a-6f"></a>名普精进炬光照云。<a id="a-6g"></a>次有如来。<a id="a-6h"></a>名广三昧海天冠光明。<a id="a-6i"></a>次有如来。<a id="a-6j"></a>名宝焰妙德王。<a id="a-6k"></a>次有如来名法炬宝帐妙声。<a id="a-6l"></a>次有如来。<a id="a-6m"></a>名法云空光明师子。<a id="a-6n"></a>次有如来。<a id="a-6o"></a>名相好庄严幢月。<a id="a-6p"></a>次有如来。<a id="a-6q"></a>名光明焰山电云。<a id="a-6r"></a>次有如来。<a id="a-6s"></a>名无碍虚空法光。<a id="a-6t"></a>次有如来。<a id="a-6u"></a>名乐智华敷。<a id="a-6v"></a>次有如来。<a id="a-6w"></a>名世间主光明妙声。<a id="a-6x"></a>次有如来。<a id="a-6y"></a>名法三昧光明妙音。<a id="a-6z"></a>次有如来。<a id="a-70"></a>名法音真宝藏。<a id="a-71"></a>次有如来。<a id="a-72"></a>名法光明焰妙声海。<a id="a-73"></a>次有如来。<a id="a-74"></a>名普照三世相幢。<a id="a-75"></a>次有如来。<a id="a-76"></a>名法圆满山光明。<a id="a-77"></a>次有如来。<a id="a-78"></a>名法界师子光明。<a id="a-79"></a>次有如来。<a id="a-7A"></a>名法界师子焰。<a id="a-7B"></a>次有如来。<a id="a-7C"></a>名明净妙德须弥山。<a id="a-7D"></a>次有如来。<a id="a-7E"></a>名一切三昧海师子。<a id="a-7F"></a>次有如来。<a id="a-7G"></a>名普智光明灯。<a id="a-7H"></a>佛子。<a id="a-7I"></a>于离垢光明劫中。<a id="a-7J"></a>如是等须弥山微尘等如来。<a id="a-7K"></a>出兴于世。<a id="a-7L"></a>其最后佛。<a id="a-7M"></a>名法界城明净智灯。<a id="a-7N"></a>彼诸如来我悉恭敬供养。<a id="a-7O"></a>闻法受持出家学道。<a id="a-7P"></a>守护佛法。<a id="a-7Q"></a>于彼诸佛所。<a id="a-7R"></a>种种方便入此甚深妙德自在音声法门。<a id="a-7S"></a>以种种方便化众生海。<a id="a-7T"></a>复次。<a id="a-7U"></a>佛子。<a id="a-7V"></a>复有佛刹微尘等劫中诸佛出世。<a id="a-7W"></a>我亦皆悉恭敬供养。<a id="a-7X"></a>是故。<a id="a-7Y"></a>佛子。<a id="a-7Z"></a>一切众生长寝生死。<a id="a-7a"></a>唯我独觉。<a id="a-7b"></a>复能觉悟一切众生。<a id="a-7c"></a>守护心城离三界城。<a id="a-7d"></a>入一切智无上法城。<a id="a-7e"></a>善男子。<a id="a-7f"></a>我唯成就此甚深妙德自在音声法门。<a id="a-7g"></a>除灭众生两舌口过。<a id="a-7h"></a>令净实语。<a id="a-7i"></a>诸大菩萨。<a id="a-7j"></a>决了众生诸语言道。<a id="a-7k"></a>于一念中。<a id="a-7l"></a>觉悟一切众生之心。<a id="a-7m"></a>深入众生语言音海。<a id="a-7n"></a>善知众生施设语法。<a id="a-7o"></a>分别了知一切法海。<a id="a-7p"></a>深入摄取一切诸法陀罗尼海。<a id="a-7q"></a>善巧方便为众生出一切法云。<a id="a-7r"></a>究竟度脱一切众生。<a id="a-7s"></a>摄取众生立无上业。<a id="a-7t"></a>随顺净智分别业藏。<a id="a-7u"></a>能师子吼法施一切。<a id="a-7v"></a>得诸法地圆满陀罗尼。<a id="a-7w"></a>我当云何能知能说彼功德行。<a id="a-7x"></a>善男子。<a id="a-7y"></a>此佛众中。<a id="a-7z"></a>有一夜天。<a id="a-80"></a>名开敷树华。<a id="a-81"></a>汝诣彼问。<a id="a-82"></a>云何菩萨学一切智。<a id="a-83"></a>安立众生于萨婆若。<a id="a-84"></a>尔时妙德守护诸城夜天。<a id="a-85"></a>欲重明此法门义。<a id="a-86"></a>以偈颂曰。</p>
  <p id="a87">佛子深法门　　虚空如如性</p>
  <p id="a88">分别三世佛　　无量诸法界</p>
  <p id="a89">出生无量门　　不思议诸法</p>
  <p id="a8A">长养无碍智　　了达三世法</p>
  <p id="a8B">过转刹尘劫　　劫名离垢光</p>
  <p id="a8C">世界妙德云　　城名宝华光</p>
  <p id="a8D">彼劫次第有　　须弥尘等佛</p>
  <p id="a8E">初佛号法海　　雷音光明王</p>
  <p id="a8F">后佛法界城　　明净智慧灯</p>
  <p id="a8G">我皆悉供养　　闻法大欢喜</p>
  <p id="a8H">见法海雷音　　光明王如来</p>
  <p id="a8I">众妙相庄严　　犹如须弥山</p>
  <p id="a8J">见佛即发心　　专求一切智</p>
  <p id="a8K">心大如虚空　　其性同如如</p>
  <p id="a8L">充满于三世　　诸佛菩萨众</p>
  <p id="a8M">大悲心普覆　　一切刹众生</p>
  <p id="a8N">清净妙法身　　充满诸佛刹</p>
  <p id="a8O">随其所应化　　悉为显现身</p>
  <p id="a8P">我初发心时　　震动一切刹</p>
  <p id="a8Q">教化诸群生　　悉令大欢喜</p>
  <p id="a8R">次值第二佛　　闻法而供养</p>
  <p id="a8S">即时得睹见　　十刹海尘佛</p>
  <p id="a8T">如是次第值　　须弥尘等佛</p>
  <p id="a8U">恭敬供养彼　　一切诸如来</p>
  <p id="a8V">闻法悉受持　　逮得此法门</p>
  <p id="a8W">广度一切众　　究竟到彼岸</p>
  <p id="a8X">转刹尘等劫　　诸佛兴出世</p>
  <p id="a8Y">我亦悉诣彼　　恭敬而供养</p>
  <p id="a8Z">闻法悉受持　　清净此法门</p>
  <p id="a8a">尔时善财。<a id="a-8b"></a>得此甚深妙德自在音声法门。<a id="a-8c"></a>入菩萨无量无边诸三昧海。<a id="a-8d"></a>出生无量无边陀罗尼海。<a id="a-8e"></a>得菩萨神通诸明光耀。<a id="a-8f"></a>入诸辩海。<a id="a-8g"></a>长养一切甚深法海。<a id="a-8h"></a>欲赞叹彼妙德守护诸城夜天。<a id="a-8i"></a>以偈颂曰。</p>
  <p id="a8j">智慧海成满　　永度生死海</p>
  <p id="a8k">长寿智慧藏　　普照于十方</p>
  <p id="a8l">了达内外法　　皆悉如虚空</p>
  <p id="a8m">无碍清净慧　　究竟于三世</p>
  <p id="a8n">念念能分别　　无量无有边</p>
  <p id="a8o">一切诸境界　　而心无所著</p>
  <p id="a8p">无量大悲心　　度脱众生海</p>
  <p id="a8q">明净智慧眼　　了众生无性</p>
  <p id="a8r">深入佛法海　　穷尽其原底</p>
  <p id="a8s">种种巧方便　　化度诸群生</p>
  <p id="a8t">普于一切法　　了达其真性</p>
  <p id="a8u">修习萨婆若　　令众悉清净</p>
  <p id="a8v">天是调御师　　究尽一切智</p>
  <p id="a8w">充满诸法界　　说法化众生</p>
  <p id="a8x">顺卢舍那愿　　无碍度众生</p>
  <p id="a8y">安住至处道　　普见十方佛</p>
  <p id="a8z">天心甚深妙　　除灭烦恼热</p>
  <p id="a90">清净如虚空　　离垢无染着</p>
  <p id="a91">摄取于三世　　佛刹诸如来</p>
  <p id="a92">一切菩萨众　　一切群生类</p>
  <p id="a93">一念分别知　　刹那及罗婆</p>
  <p id="a94">昼夜月半月　　乃至无量劫</p>
  <p id="a95">十方诸群生　　有色及无色</p>
  <p id="a96">有想无想等　　知死此生彼</p>
  <p id="a97">除灭一切众　　虚妄颠倒想</p>
  <p id="a98">善知语言法　　显现菩提道</p>
  <p id="a99">出卢舍那愿　　一切佛法海</p>
  <p id="a9A">无碍法身心　　随应现众生</p>
  <p id="a9B">时善财童子。<a id="a-9C"></a>以偈赞叹彼夜天已。<a id="a-9D"></a>头面礼足绕无数匝敬心辞退。</p>
  <p id="a9E">尔时善财童子。<a id="a-9F"></a>正念思惟。<a id="a-9G"></a>增广甚深妙德自在音声法门。<a id="a-9H"></a>往诣开敷树华夜天所。<a id="a-9I"></a>见彼夜天。<a id="a-9J"></a>在众宝香树楼阁之内。<a id="a-9K"></a>处宝树芽师子法座。<a id="a-9L"></a>百万诸天眷属围绕。<a id="a-9M"></a>尔时善财。<a id="a-9N"></a>头面敬礼彼夜天足。<a id="a-9O"></a>绕无数匝恭敬合掌于一面住。<a id="a-9P"></a>白言天神。<a id="a-9Q"></a>我已先发阿耨多罗三藐三菩提心。<a id="a-9R"></a>云何菩萨学菩萨行。<a id="a-9S"></a>修菩萨道趣萨婆若。<a id="a-9T"></a>唯愿天神为我解说。<a id="a-9U"></a>答言。<a id="a-9V"></a>善男子。<a id="a-9W"></a>我于日没优钵罗钵昙摩华皆悉还合。<a id="a-9X"></a>若诸人众游园观者。<a id="a-9Y"></a>废舍纵逸归其家时。<a id="a-9Z"></a>为放光明。<a id="a-9a"></a>在险径者照示平路。<a id="a-9b"></a>令彼专求一切智道。<a id="a-9c"></a>若于山岩深水旷野。<a id="a-9d"></a>在如是等种种难处。<a id="a-9e"></a>悉放光照。<a id="a-9f"></a>令免众苦。<a id="a-9g"></a>得安隐乐。<a id="a-9h"></a>又善男子。<a id="a-9i"></a>若诸众生放逸五欲。<a id="a-9j"></a>为其显现老病死苦。<a id="a-9k"></a>悉令睹见舍离放逸修习善根。<a id="a-9l"></a>为悭贪者赞叹布施。<a id="a-9m"></a>若犯戒者。<a id="a-9n"></a>安立净戒。<a id="a-9o"></a>为瞋恚者。<a id="a-9p"></a>赞叹大慈安立忍辱。<a id="a-9q"></a>若懈怠者。<a id="a-9r"></a>教令修行菩萨精进。<a id="a-9s"></a>若乱心者。<a id="a-9t"></a>教令修习诸禅三昧。<a id="a-9u"></a>若愚痴者。<a id="a-9v"></a>令其深入般若波罗蜜。<a id="a-9w"></a>乐小法者。<a id="a-9x"></a>教以大乘。<a id="a-9y"></a>着三界者。<a id="a-9z"></a>令住菩萨圆满无著诸波罗蜜。<a id="a-A0"></a>若诸众生功德羸弱。<a id="a-A1"></a>为众结业之所逼迫。<a id="a-A2"></a>令住菩萨力波罗蜜。<a id="a-A3"></a>顺无智者。<a id="a-A4"></a>令住菩萨智波罗蜜舍离痴闇。<a id="a-A5"></a>善男子。<a id="a-A6"></a>我已成就无量欢喜知足光明法门。<a id="a-A7"></a>善财白言。<a id="a-A8"></a>天神。<a id="a-A9"></a>此法门者境界云何。<a id="a-AA"></a>答言。<a id="a-AB"></a>善男子。<a id="a-AC"></a>如来方便光明摄取众生。<a id="a-AD"></a>佛子。<a id="a-AE"></a>若有众生受快乐者。<a id="a-AF"></a>悉蒙佛力诸光明力。<a id="a-AG"></a>随如来教佛威神力。<a id="a-AH"></a>随顺佛道闻佛正法入佛善根。<a id="a-AI"></a>如来圆满明净智日。<a id="a-AJ"></a>如来性净业力。<a id="a-AK"></a>普照一切。<a id="a-AL"></a>悉蒙如是功德力故。<a id="a-AM"></a>普令众生受诸快乐。<a id="a-AN"></a>佛子。<a id="a-AO"></a>我入此法门时。<a id="a-AP"></a>正念思惟。<a id="a-AQ"></a>深入卢舍那如来应供等正觉过去所行菩萨行海。<a id="a-AR"></a>善男子。<a id="a-AS"></a>我知菩萨本发菩萨地心时。<a id="a-AT"></a>见诸众生着我我所。<a id="a-AU"></a>无明覆蔽入诸邪见随顺贪爱。<a id="a-AV"></a>欲恚所缚心乱颠倒。<a id="a-AW"></a>悭嫉所缠贫穷逼切。<a id="a-AX"></a>于生死中受众苦恼。<a id="a-AY"></a>不值诸佛。<a id="a-AZ"></a>见如是已。<a id="a-Aa"></a>发大悲心摄取众生除诸苦患普饶益之。<a id="a-Ab"></a>令得一切无染着心。<a id="a-Ac"></a>于诸施物不求果报。<a id="a-Ad"></a>分别了知一切因缘诸法实相。<a id="a-Ae"></a>具足成就大慈大悲圆满法盖。<a id="a-Af"></a>普覆众生。<a id="a-Ag"></a>以知足法养智慧象。<a id="a-Ah"></a>摧散一切诸烦恼山。<a id="a-Ai"></a>安乐众生。<a id="a-Aj"></a>随所应化雨甘露法。<a id="a-Ak"></a>以圣法利等施众生。<a id="a-Al"></a>得十力果无上快乐。<a id="a-Am"></a>成就菩萨通力自在。<a id="a-An"></a>充满法界。<a id="a-Ao"></a>悉现一切诸众生前。<a id="a-Ap"></a>雨一切物。<a id="a-Aq"></a>悉令欢喜充足其意。<a id="a-Ar"></a>救护众生灭生死苦不求恩报。<a id="a-As"></a>严净一切众生心宝。<a id="a-At"></a>悉同一切诸佛善根。<a id="a-Au"></a>增长萨婆若。<a id="a-Av"></a>教化成熟一切众生。<a id="a-Aw"></a>以无上净法净诸佛刹。<a id="a-Ax"></a>于念念中。<a id="a-Ay"></a>满一切法界。<a id="a-Az"></a>以明净智分别三世。<a id="a-B0"></a>充满虚空。<a id="a-B1"></a>于一切时。<a id="a-B2"></a>转净法轮教化众生。<a id="a-B3"></a>令诸众生生一切智清净诸持。<a id="a-B4"></a>觉悟一切诸佛菩提。<a id="a-B5"></a>分别一切未来诸劫。<a id="a-B6"></a>于一切劫行菩萨行心无有二。<a id="a-B7"></a>悉能遍游一切世界。<a id="a-B8"></a>其身容受一切刹海。<a id="a-B9"></a>悉皆摄取一切世界。<a id="a-BA"></a>分别解说一切世界种种形色。<a id="a-BB"></a>种种庄严种种依住。<a id="a-BC"></a>或不清净或净不净。<a id="a-BD"></a>或纯清净或纯垢秽。<a id="a-BE"></a>或广或狭或大或小或覆或仰。<a id="a-BF"></a>如是等诸世界海中。<a id="a-BG"></a>生菩萨行证菩萨行。<a id="a-BH"></a>于念念中。<a id="a-BI"></a>出生菩萨诸自在行。<a id="a-BJ"></a>于念念中。<a id="a-BK"></a>为众生现三世诸佛清净法身。<a id="a-BL"></a>佛子。<a id="a-BM"></a>卢舍那佛。<a id="a-BN"></a>于过去世行菩萨行时。<a id="a-BO"></a>见诸群生无智功德愚痴所覆。<a id="a-BP"></a>着我我所无明曀障。<a id="a-BQ"></a>不正思惟入诸邪见。<a id="a-BR"></a>不识因果顺烦恼业。<a id="a-BS"></a>不修圣道得无作法。<a id="a-BT"></a>常于生死险道流转受种种苦。<a id="a-BU"></a>发起大悲。<a id="a-BV"></a>令诸众生出生菩萨无量诸行。<a id="a-BW"></a>修习一切诸波罗蜜。<a id="a-BX"></a>安立坚固胜妙善根。<a id="a-BY"></a>除灭众苦长功德藏。<a id="a-BZ"></a>了知因果不违业报。<a id="a-Ba"></a>知法真实。<a id="a-Bb"></a>悉分别知众生欲乐及一切刹。<a id="a-Bc"></a>守护受持一切佛法令不断绝。<a id="a-Bd"></a>灭不善法满萨婆若。<a id="a-Be"></a>佛子。<a id="a-Bf"></a>以如是等无量法施。<a id="a-Bg"></a>摄取众生。<a id="a-Bh"></a>令一向求萨婆若法。<a id="a-Bi"></a>修行菩萨诸波罗蜜。<a id="a-Bj"></a>具贤圣利。<a id="a-Bk"></a>长萨婆若。<a id="a-Bl"></a>满善根海。<a id="a-Bm"></a>显现如来无量自在。<a id="a-Bn"></a>以如是等种种方便。<a id="a-Bo"></a>摄取众生。<a id="a-Bp"></a>显现如来无量功德。<a id="a-Bq"></a>安立众生于菩萨诸摄智慧。<a id="a-Br"></a>善财白言。<a id="a-Bs"></a>天神。<a id="a-Bt"></a>发阿耨多罗三藐三菩提心。<a id="a-Bu"></a>其已久如。<a id="a-Bv"></a>答言。<a id="a-Bw"></a>佛子。<a id="a-Bx"></a>此事难知难信难入难说难得。<a id="a-By"></a>一切诸天声闻缘觉所不能知。<a id="a-Bz"></a>除佛神力。<a id="a-C0"></a>依善知识成满善根。<a id="a-C1"></a>净正直心远离谄曲。<a id="a-C2"></a>灭诸染污。<a id="a-C3"></a>逮得普照智慧光明。<a id="a-C4"></a>哀愍众生。<a id="a-C5"></a>降伏诸魔。<a id="a-C6"></a>拔烦恼树。<a id="a-C7"></a>必欲成就一切种智。<a id="a-C8"></a>除灭生死忧悲恼海。<a id="a-C9"></a>得如来乐。<a id="a-CA"></a>入佛功德精进之海。<a id="a-CB"></a>安住佛地。<a id="a-CC"></a>满足如来一切智力。<a id="a-CD"></a>究竟十力。<a id="a-CE"></a>如此人者乃能信解。<a id="a-CF"></a>能知能入能说能得。<a id="a-CG"></a>何以故。<a id="a-CH"></a>此佛境界。<a id="a-CI"></a>一切众生及诸菩萨。<a id="a-CJ"></a>所不能知。<a id="a-CK"></a>我当承佛神力为调伏众生。<a id="a-CL"></a>直心清净广修善根。<a id="a-CM"></a>得甚深心乐闻此法。<a id="a-CN"></a>为如此等随其所应分别解说。<a id="a-CO"></a>尔时夜天。<a id="a-CP"></a>欲重明此义。<a id="a-CQ"></a>观察三世诸佛境界。<a id="a-CR"></a>以偈颂曰。</p>
  <p id="aCS">佛子此法门　　甚深佛境界</p>
  <p id="aCT">不思刹尘劫　　说之无穷尽</p>
  <p id="aCU">贪欲瞋恚痴　　高慢众生等</p>
  <p id="aCV">皆悉不能知　　最胜寂静法</p>
  <p id="aCW">悭嫉心谄曲　　烦恼业覆者</p>
  <p id="aCX">一切不能知　　甚深佛境界</p>
  <p id="aCY">着诸阴入界　　及起吾我见</p>
  <p id="aCZ">心想见颠倒　　不知佛境法</p>
  <p id="aCa">清净离虚妄　　如来深境界</p>
  <p id="aCb">依住生死者　　皆悉不能知</p>
  <p id="aCc">出生如来家　　诸佛常守护</p>
  <p id="aCd">奉持佛法藏　　慧眼之境界</p>
  <p id="aCe">亲近善知识　　满足白净法</p>
  <p id="aCf">究竟诸佛力　　闻此法欢喜</p>
  <p id="aCg">心净离虚妄　　犹如虚空性</p>
  <p id="aCh">慧灯除痴闇　　是彼之境界</p>
  <p id="aCi">以大慈悲心　　普覆诸众生</p>
  <p id="aCj">等心观一切　　是彼之境界</p>
  <p id="aCk">其心大欢喜　　等观众生类</p>
  <p id="aCl">舍离于一切　　离垢之境界</p>
  <p id="aCm">净心离诸恶　　乃至畏微罪</p>
  <p id="aCn">随顺诸佛法　　离垢之境界</p>
  <p id="aCo">安住忍辱法　　其心不可动</p>
  <p id="aCp">如实不违业　　无尽心境界</p>
  <p id="aCq">勇猛勤精进　　安住不退心</p>
  <p id="aCr">究竟萨婆若　　调伏之境界</p>
  <p id="aCs">入于寂定心　　除灭烦恼热</p>
  <p id="aCt">深入智慧海　　寂静起境界</p>
  <p id="aCu">了达群生类　　诸法真实相</p>
  <p id="aCv">深法之境界　　是慧灯法门</p>
  <p id="aCw">觉悟众生性　　不着诸有海</p>
  <p id="aCx">普照一切心　　是导师法门</p>
  <p id="aCy">悉从三世佛　　清净愿性生</p>
  <p id="aCz">普于一切刹　　穷尽未来劫</p>
  <p id="aD0">修习菩萨行　　是普贤法门</p>
  <p id="aD1">入诸方便海　　遍观诸刹海</p>
  <p id="aD2">无碍深智慧　　悉知刹成败</p>
  <p id="aD3">一一尘中见　　诸佛坐道场</p>
  <p id="aD4">成佛化众生　　无碍眼法门</p>
  <p id="aD5">善财至我所　　亲近善知识</p>
  <p id="aD6">闻此甚深法　　精进勤修习</p>
  <p id="aD7">此卢舍那境　　甚深难思议</p>
  <p id="aD8">我承佛神力　　为汝分别说</p>
  <p id="aD9">佛子。<a id="a-DA"></a>乃往古世。<a id="a-DB"></a>过世界海微尘等劫。<a id="a-DC"></a>有一世界海。<a id="a-DD"></a>名明净山。<a id="a-DE"></a>彼有如来出兴于世。<a id="a-DF"></a>号智慧法界山诸方寂静普照王如来应供等正觉。<a id="a-DG"></a>彼佛为菩萨时。<a id="a-DH"></a>净彼世界海。<a id="a-DI"></a>彼世界海中。<a id="a-DJ"></a>有佛刹微尘等世界性。<a id="a-DK"></a>彼一一世界性中。<a id="a-DL"></a>有世界微尘等佛。<a id="a-DM"></a>出兴于世。<a id="a-DN"></a>一一如来。<a id="a-DO"></a>说世界微尘等修多罗。<a id="a-DP"></a>一一修多罗中。<a id="a-DQ"></a>授佛刹微尘等诸菩萨记。<a id="a-DR"></a>显现如来种种神力无量方便。<a id="a-DS"></a>种种诸乘教化众生。<a id="a-DT"></a>佛子。<a id="a-DU"></a>彼世界海中。<a id="a-DV"></a>有一世界性。<a id="a-DW"></a>名普门庄严。<a id="a-DX"></a>彼世界性中。<a id="a-DY"></a>有一世界。<a id="a-DZ"></a>名曰一切宝色妙德普照一切宝华海。<a id="a-Da"></a>以为庄严。<a id="a-Db"></a>众宝为体状若天城。<a id="a-Dc"></a>清净严饰。<a id="a-Dd"></a>普照一切诸佛道场。<a id="a-De"></a>显现诸佛变化光明。<a id="a-Df"></a>彼世界中。<a id="a-Dg"></a>有须弥山微尘等四天下。<a id="a-Dh"></a>彼四天下中。<a id="a-Di"></a>有一四天下。<a id="a-Dj"></a>名宝山幢。<a id="a-Dk"></a>彼四天下。<a id="a-Dl"></a>有阎浮提。<a id="a-Dm"></a>纵广十万由旬。<a id="a-Dn"></a>彼阎浮提内。<a id="a-Do"></a>有十万大城。<a id="a-Dp"></a>彼诸城中。<a id="a-Dq"></a>有一王都。<a id="a-Dr"></a>名坚固宝庄严云灯。<a id="a-Ds"></a>有一万城周匝围绕。<a id="a-Dt"></a>人寿万岁。<a id="a-Du"></a>时有大王。<a id="a-Dv"></a>名一切法师子吼圆盖妙音。<a id="a-Dw"></a>有五百大臣六万采女七百王子。<a id="a-Dx"></a>端正勇健。<a id="a-Dy"></a>尔时彼王。<a id="a-Dz"></a>威德普被一阎浮提。<a id="a-E0"></a>无有怨敌。<a id="a-E1"></a>彼大劫中有恶劫起五浊炽然。<a id="a-E2"></a>尔时人民行十恶业。<a id="a-E3"></a>远离十善死入恶道。<a id="a-E4"></a>寿命短促形色鄙陋。<a id="a-E5"></a>贫穷下贱多苦少乐。<a id="a-E6"></a>更相诤讼互相谤毁。<a id="a-E7"></a>离他眷属深入邪见。<a id="a-E8"></a>以诸贪着行非法故。<a id="a-E9"></a>风雨不时。<a id="a-EA"></a>卉木丛林百谷苗稼皆悉枯槁。<a id="a-EB"></a>彼时人民饥馑病瘦。<a id="a-EC"></a>悉诣王都高声大呼。<a id="a-ED"></a>时诸人众无量无数围绕王城。<a id="a-EE"></a>或举两手或复合掌。<a id="a-EF"></a>或号天扣地。<a id="a-EG"></a>或举身自扑。<a id="a-EH"></a>或右膝着地。<a id="a-EI"></a>或着弊衣眼无光色。<a id="a-EJ"></a>悲声大叫。<a id="a-EK"></a>咸言。<a id="a-EL"></a>大王。<a id="a-EM"></a>我等今者大苦大苦。<a id="a-EN"></a>饥渴寒冻疾病危困。<a id="a-EO"></a>无所归依无救济者。<a id="a-EP"></a>如在牢狱。<a id="a-EQ"></a>种种苦逼转趣死路。<a id="a-ER"></a>作如是等无量楚毒悲声上诉。<a id="a-ES"></a>求自全济安隐快乐。<a id="a-ET"></a>大王则是众生宝藏清凉之池。<a id="a-EU"></a>善正治法大智大乘。<a id="a-EV"></a>为大宝洲真实利益。<a id="a-EW"></a>能与众生天人之乐。<a id="a-EX"></a>时彼大王。<a id="a-EY"></a>闻此悲苦楚毒音声。<a id="a-EZ"></a>即得百万阿僧祇大悲法门。<a id="a-Ea"></a>一心思惟。<a id="a-Eb"></a>即发十大悲语。<a id="a-Ec"></a>何等为十。<a id="a-Ed"></a>所谓呜呼痛哉。<a id="a-Ee"></a>一切众生。<a id="a-Ef"></a>坠于无底生死深坑。<a id="a-Eg"></a>无所归依。<a id="a-Eh"></a>我当为彼作归依者。<a id="a-Ei"></a>悉令逮得如来之地。<a id="a-Ej"></a>哀哉众生。<a id="a-Ek"></a>为烦恼乱无有救济。<a id="a-El"></a>我当为彼作救护者。<a id="a-Em"></a>悉令安立一切善业。<a id="a-En"></a>哀哉众生。<a id="a-Eo"></a>生老病死无有救护。<a id="a-Ep"></a>我当为彼作救护者。<a id="a-Eq"></a>除灭一切身心苦痛。<a id="a-Er"></a>哀哉众生。<a id="a-Es"></a>有诸恐怖无有救护。<a id="a-Et"></a>我当为彼作救护者。<a id="a-Eu"></a>令住一切智安隐之处。<a id="a-Ev"></a>哀哉众生。<a id="a-Ew"></a>为身见疑之所覆蔽。<a id="a-Ex"></a>我当为彼作明净灯。<a id="a-Ey"></a>普照一切现明净智。<a id="a-Ez"></a>哀哉众生。<a id="a-F0"></a>为愚痴覆。<a id="a-F1"></a>我当为彼作大明炬。<a id="a-F2"></a>现一切智正法之城。<a id="a-F3"></a>哀哉众生。<a id="a-F4"></a>为诸悭嫉谄曲幻伪。<a id="a-F5"></a>浊乱其心。<a id="a-F6"></a>我当令彼悉得无上清净法身。<a id="a-F7"></a>哀哉众生。<a id="a-F8"></a>为生死长流之所漂溺。<a id="a-F9"></a>我当令彼度生死海到佛彼岸。<a id="a-FA"></a>哀哉众生。<a id="a-FB"></a>从生盲瞽。<a id="a-FC"></a>我当令彼见真实义同一切佛。<a id="a-FD"></a>哀哉众生。<a id="a-FE"></a>根不调伏。<a id="a-FF"></a>我当令彼调伏诸根。<a id="a-FG"></a>除灭障碍。<a id="a-FH"></a>得一切智。<a id="a-FI"></a>时彼大王。<a id="a-FJ"></a>发如是等十大悲语。<a id="a-FK"></a>击鼓宣令。<a id="a-FL"></a>一切众生安隐勿怖。<a id="a-FM"></a>随汝所须我皆资给。<a id="a-FN"></a>即时颁下阎浮提内大小诸城都邑聚落。<a id="a-FO"></a>悉开库藏。<a id="a-FP"></a>金银珍宝衣服肴膳。<a id="a-FQ"></a>香华璎珞床席被褥。<a id="a-FR"></a>宫殿宅舍诸妙宝幢。<a id="a-FS"></a>夜光宝幢摩尼宝幢。<a id="a-FT"></a>医师汤药。<a id="a-FU"></a>种种诸器盛众杂宝。<a id="a-FV"></a>诸金刚器盛众妙香。<a id="a-FW"></a>种种香器盛诸衣服。<a id="a-FX"></a>种种车乘幡彩幢盖。<a id="a-FY"></a>又复击鼓。<a id="a-FZ"></a>宣令天下一切诸城都邑聚落。<a id="a-Fa"></a>今施汝等国土城邑聚落妻子。<a id="a-Fb"></a>头目齿舌心肝血肉肠胃手足一切肢节。<a id="a-Fc"></a>时城东门外有大会处。<a id="a-Fd"></a>名曰明净摩尼妙德。<a id="a-Fe"></a>其地平正。<a id="a-Ff"></a>广博清净无诸杂秽。<a id="a-Fg"></a>众宝为地散杂宝华。<a id="a-Fh"></a>熏以众香。<a id="a-Fi"></a>一切香云充满虚空。<a id="a-Fj"></a>宝树围绕。<a id="a-Fk"></a>无量华网及诸宝网。<a id="a-Fl"></a>罗覆其上。<a id="a-Fm"></a>自然演出无量亿那由他娱乐音声。<a id="a-Fn"></a>有如是等无量珍妙。<a id="a-Fo"></a>而庄严之。<a id="a-Fp"></a>皆是菩萨净业果报。<a id="a-Fq"></a>于彼会中王所住处。<a id="a-Fr"></a>十宝为地。<a id="a-Fs"></a>十宝栏楯。<a id="a-Ft"></a>十种宝树周匝围绕。<a id="a-Fu"></a>形色金刚不可沮坏。<a id="a-Fv"></a>众宝庄严悬诸宝幡。<a id="a-Fw"></a>白净宝网。<a id="a-Fx"></a>金铃宝网。<a id="a-Fy"></a>众华宝网。<a id="a-Fz"></a>摩尼宝网。<a id="a-G0"></a>杂衣宝网。<a id="a-G1"></a>罗覆其上。<a id="a-G2"></a>熏以名香。<a id="a-G3"></a>自然演出无量微妙歌颂音声。<a id="a-G4"></a>时彼大王处师子座。<a id="a-G5"></a>端严殊妙。<a id="a-G6"></a>具大人相。<a id="a-G7"></a>肢节周备。<a id="a-G8"></a>那罗延身不可沮坏。<a id="a-G9"></a>王姓中生以正治国。<a id="a-GA"></a>于财心法悉得自在。<a id="a-GB"></a>功德无量无违命者。<a id="a-GC"></a>众妙宝盖以覆其上。<a id="a-GD"></a>其盖常出无量光明。<a id="a-GE"></a>阎浮金色。<a id="a-GF"></a>覆以净妙摩尼宝网。<a id="a-GG"></a>金宝诸铃出和雅音宣扬善行。<a id="a-GH"></a>尔时阎浮提内。<a id="a-GI"></a>无量阿僧祇众生。<a id="a-GJ"></a>悉来归命。<a id="a-GK"></a>赞言。<a id="a-GL"></a>大王。<a id="a-GM"></a>王是智人。<a id="a-GN"></a>天下第一。<a id="a-GO"></a>功德须弥。<a id="a-GP"></a>功德明净犹如满月。<a id="a-GQ"></a>得菩萨心。<a id="a-GR"></a>等观众生普施一切。<a id="a-GS"></a>时王见已欢喜无量。<a id="a-GT"></a>于彼大众。<a id="a-GU"></a>发大悲心善知识心。<a id="a-GV"></a>随所求者悉令充足。<a id="a-GW"></a>而摄取之。<a id="a-GX"></a>时王即得无量快乐。<a id="a-GY"></a>释提桓因乃至化自在天王。<a id="a-GZ"></a>无量百亿那由他劫。<a id="a-Ga"></a>受诸快乐所不能及。<a id="a-Gb"></a>他化自在天王。<a id="a-Gc"></a>不思议劫受诸快乐。<a id="a-Gd"></a>亦所不及。<a id="a-Ge"></a>大梵天王不可说劫住梵住乐。<a id="a-Gf"></a>亦所不及。<a id="a-Gg"></a>乃至净居天。<a id="a-Gh"></a>无分齐劫住寂静乐。<a id="a-Gi"></a>亦所不及。<a id="a-Gj"></a>复次善男子。<a id="a-Gk"></a>譬如有人仁慈至孝。<a id="a-Gl"></a>遭世事难。<a id="a-Gm"></a>违离父母。<a id="a-Gn"></a>经历年岁后忽遇会。<a id="a-Go"></a>瞻奉亲颜欣慰踊悦。<a id="a-Gp"></a>不能自胜。<a id="a-Gq"></a>时彼大王。<a id="a-Gr"></a>见来求者心大欢喜亦复如是。<a id="a-Gs"></a>信心坚固长养菩提。<a id="a-Gt"></a>何以故。<a id="a-Gu"></a>此菩萨专求一切智。<a id="a-Gv"></a>饶益安乐一切众生。<a id="a-Gw"></a>成满大愿。<a id="a-Gx"></a>远不善法修行诸善。<a id="a-Gy"></a>救护众生开萨婆若门。<a id="a-Gz"></a>摄一切智满众生愿。<a id="a-H0"></a>入一切佛诸功德海。<a id="a-H1"></a>坏一切烦恼魔业障山。<a id="a-H2"></a>随顺一切诸如来教。<a id="a-H3"></a>入深智流不违正道。<a id="a-H4"></a>出诸法流成满大愿。<a id="a-H5"></a>住大人法。<a id="a-H6"></a>满足普门善根之藏。<a id="a-H7"></a>离一切恶心无所染。<a id="a-H8"></a>了达诸法犹如虚空。<a id="a-H9"></a>复次佛子。<a id="a-HA"></a>时彼大王。<a id="a-HB"></a>见诸众生。<a id="a-HC"></a>发一子想父母想。<a id="a-HD"></a>福田想难报恩想。<a id="a-HE"></a>师想佛想。<a id="a-HF"></a>大慈悲心悉普覆之。<a id="a-HG"></a>随其所须。<a id="a-HH"></a>衣服饮食。<a id="a-HI"></a>华香末香涂香。<a id="a-HJ"></a>鬘盖幢幡诸庄严具。<a id="a-HK"></a>床座被褥。<a id="a-HL"></a>舍宅宫殿园观浴池。<a id="a-HM"></a>车乘辇舆象马众宝。<a id="a-HN"></a>所住宫殿及其眷属。<a id="a-HO"></a>内诸库藏城邑聚落。<a id="a-HP"></a>如是一切悉施众生普令充足。<a id="a-HQ"></a>时彼会中有一童女。<a id="a-HR"></a>名宝光明。<a id="a-HS"></a>端正姝妙颜容无伦。<a id="a-HT"></a>身如真金目发绀色。<a id="a-HU"></a>口演妙音身出名香。<a id="a-HV"></a>众宝庄严。<a id="a-HW"></a>常怀惭愧。<a id="a-HX"></a>正念无乱。<a id="a-HY"></a>威仪庠序。<a id="a-HZ"></a>于诸师长恭敬尊重。<a id="a-Ha"></a>诸根寂定念慧现前。<a id="a-Hb"></a>所闻诸法能持能解。<a id="a-Hc"></a>宿世长养无量善根。<a id="a-Hd"></a>诸妙善法润泽其身。<a id="a-He"></a>近善知识好乐大乘。<a id="a-Hf"></a>心如虚空自安安彼。<a id="a-Hg"></a>常乐见佛求萨婆若。<a id="a-Hh"></a>与六十童女俱。<a id="a-Hi"></a>去王不远。<a id="a-Hj"></a>一心恭敬合掌而住。<a id="a-Hk"></a>作如是念。<a id="a-Hl"></a>我得善利。<a id="a-Hm"></a>见善知识遇善知识。<a id="a-Hn"></a>于彼王所。<a id="a-Ho"></a>起大师想善知识想慈悲人想。<a id="a-Hp"></a>生此念时。<a id="a-Hq"></a>欢喜无量。<a id="a-Hr"></a>脱庄严具置彼王前。<a id="a-Hs"></a>发如是愿。<a id="a-Ht"></a>今此大王。<a id="a-Hu"></a>安隐无量无边众生。<a id="a-Hv"></a>愿我来世亦复如是。<a id="a-Hw"></a>大王智慧。<a id="a-Hx"></a>大王正道。<a id="a-Hy"></a>大王所乘。<a id="a-Hz"></a>大王相好。<a id="a-I0"></a>大王财宝。<a id="a-I1"></a>无能坏者。<a id="a-I2"></a>愿我来世亦复如是。<a id="a-I3"></a>随所生处我亦随生。<a id="a-I4"></a>时彼大王。<a id="a-I5"></a>告此女言。<a id="a-I6"></a>我今悉舍内外所珍。<a id="a-I7"></a>恣汝取之。<a id="a-I8"></a>时彼女人。<a id="a-I9"></a>倍增欢喜。<a id="a-IA"></a>以偈颂曰。</p>
  <p id="aIB">大王未兴世　　坚固庄严都</p>
  <p id="aIC">一切不可乐　　犹如饿鬼处</p>
  <p id="aID">众生相残害　　窃盗纵淫佚</p>
  <p id="aIE">两舌不实语　　无义粗恶言</p>
  <p id="aIF">贪利他财物　　瞋恚怀害心</p>
  <p id="aIG">邪见不善行　　命终堕恶道</p>
  <p id="aIH">如是众生等　　愚痴所覆蔽</p>
  <p id="aII">种种行诸恶　　天旱不降泽</p>
  <p id="aIJ">以无时雨故　　百谷悉不生</p>
  <p id="aIK">草木皆枯槁　　泉流亦干渴</p>
  <p id="aIL">大王未兴世　　一切诸河池</p>
  <p id="aIM">皆悉干枯涸　　犹如大旷野</p>
  <p id="aIN">大王初生时　　天兴庆重云</p>
  <p id="aIO">降雨普流泽　　河池悉盈溢</p>
  <p id="aIP">除灭一切恶　　远离诸恐怖</p>
  <p id="aIQ">人民皆欢喜　　大王生世故</p>
  <p id="aIR">往昔诸群生　　各各相残害</p>
  <p id="aIS">饮食人血肉　　今悉修慈心</p>
  <p id="aIT">百谷昔不生　　卉木皆枯燥</p>
  <p id="aIU">饥渴所逼迫　　种种受苦恼</p>
  <p id="aIV">大王既兴世　　粳米自然生</p>
  <p id="aIW">树出妙衣服　　王世所归故</p>
  <p id="aIX">昔日竞微利　　强弱相陵夺</p>
  <p id="aIY">今种种庄严　　如释难陀园</p>
  <p id="aIZ">昔人贪欲重　　种种放逸行</p>
  <p id="aIa">侵犯他妻色　　而共相危害</p>
  <p id="aIb">今日诸人民　　众宝妙庄严</p>
  <p id="aIc">贞洁无邪淫　　犹如兜率天</p>
  <p id="aId">昔日诸众生　　妄言非法语</p>
  <p id="aIe">纵口无义言　　谄曲取人意</p>
  <p id="aIf">今日群生类　　远离诸恶语</p>
  <p id="aIg">爱眼视众生　　口发柔和音</p>
  <p id="aIh">昔日诸众生　　种种行邪见</p>
  <p id="aIi">合掌恭敬礼　　牛羊犬豕类</p>
  <p id="aIj">今闻王正法　　远离诸邪见</p>
  <p id="aIk">善知苦乐法　　悉从因缘起</p>
  <p id="aIl">大王演妙音　　无不爱乐者</p>
  <p id="aIm">梵释等音声　　皆悉不能及</p>
  <p id="aIn">大王众宝盖　　悬处虚空中</p>
  <p id="aIo">覆以诸宝网　　普出妙香熏</p>
  <p id="aIp">金铃自然出　　如来和雅音</p>
  <p id="aIq">宣扬甚深法　　除灭众烦恼</p>
  <p id="aIr">次复广演说　　十方诸佛刹</p>
  <p id="aIs">一切诸劫中　　如来及眷属</p>
  <p id="aIt">又复次第说　　过去十方刹</p>
  <p id="aIu">一切诸劫中　　如来及眷属</p>
  <p id="aIv">又出微妙音　　充满于天下</p>
  <p id="aIw">梵王诸群生　　悉闻业果报</p>
  <p id="aIx">众生闻音已　　自知诸业藏</p>
  <p id="aIy">离恶修众善　　专求无上道</p>
  <p id="aIz">王父名净光　　母曰莲华光</p>
  <p id="aJ0">父于五浊世　　正法治天下</p>
  <p id="aJ1">五百莲华池　　宝树悉围绕</p>
  <p id="aJ2">底布以金沙　　宝华悉敷茂</p>
  <p id="aJ3">于彼池岸上　　有诸妙法堂</p>
  <p id="aJ4">众宝为栏楯　　种种宝庄严</p>
  <p id="aJ5">末世恶法起　　积年不降雨</p>
  <p id="aJ6">池流皆枯涸　　卉木悉焦然</p>
  <p id="aJ7">七日王当生　　先降灵瑞相</p>
  <p id="aJ8">诸人见欢喜　　救护出世间</p>
  <p id="aJ9">彼时于中夜　　大地六种动</p>
  <p id="aJA">自然演妙光　　犹如明净日</p>
  <p id="aJB">浴池有五百　　功德水充满</p>
  <p id="aJC">一切诸宝树　　如本悉荣茂</p>
  <p id="aJD">河流诸泉原　　一切皆盈满</p>
  <p id="aJE">灵泽普津液　　沾洽阎浮提</p>
  <p id="aJF">树木诸丛林　　杂卉众药草</p>
  <p id="aJG">百谷苗稼等　　生长普滋茂</p>
  <p id="aJH">岩崿诸高山　　幽邃深险谷</p>
  <p id="aJI">普及一切地　　自然悉平正</p>
  <p id="aJJ">山陵诸卉木　　沙砾杂秽等</p>
  <p id="aJK">悉于一念中　　变成众宝玉</p>
  <p id="aJL">人见此奇特　　欢喜而发言</p>
  <p id="aJM">快哉大善利　　我得清凉池</p>
  <p id="aJN">时彼净光王　　与内眷属俱</p>
  <p id="aJO">一切大臣等　　欢喜游园观</p>
  <p id="aJP">五百浴池中　　有池名欢喜</p>
  <p id="aJQ">池上妙法堂　　王眷属游止</p>
  <p id="aJR">时王语夫人　　我愿悉成满</p>
  <p id="aJS">国土还丰乐　　人民普安隐</p>
  <p id="aJT">时彼浴池中　　千叶宝华生</p>
  <p id="aJU">普放清净光　　明耀须弥顶</p>
  <p id="aJV">明净金刚茎　　众宝为华叶</p>
  <p id="aJW">阎浮檀金台　　诸妙香为须</p>
  <p id="aJX">于彼莲华中　　出生一童子</p>
  <p id="aJY">相好庄严身　　诸天悉敬礼</p>
  <p id="aJZ">王见大欢喜　　入池抚掬之</p>
  <p id="aJa">安置后膝上　　汝子应欣庆</p>
  <p id="aJb">宝藏普涌出　　宝树生妙衣</p>
  <p id="aJc">天乐奏妙声　　充满虚空中</p>
  <p id="aJd">时彼诸人民　　合掌恭敬礼</p>
  <p id="aJe">欢喜如是言　　此是世归依</p>
  <p id="aJf">身放大光明　　普照于一切</p>
  <p id="aJg">若有遇斯光　　诸漏悉除灭</p>
  <p id="aJh">一切恶鬼神　　毒害众生类</p>
  <p id="aJi">悉舍不善心　　自然生慈愍</p>
  <p id="aJj">恶名失善利　　疾病鬼所持</p>
  <p id="aJk">如是众苦灭　　一切皆欢喜</p>
  <p id="aJl">天下诸群生　　相视如父母</p>
  <p id="aJm">离恶修慈心　　专求一切智</p>
  <p id="aJn">远离诸恶趣　　广开天人路</p>
  <p id="aJo">显现无上道　　度脱诸群生</p>
  <p id="aJp">我等得善利　　遇斯大施主</p>
  <p id="aJq">众生失正路　　导师今出世</p>
  <p id="aJr">尔时宝光明童女。<a id="a-Js"></a>偈赞王已。<a id="a-Jt"></a>头面礼足绕无数匝。<a id="a-Ju"></a>恭敬合掌于一面住。<a id="a-Jv"></a>王赞女言。<a id="a-Jw"></a>善哉善哉。<a id="a-Jx"></a>乃能信知他人功德。<a id="a-Jy"></a>是为希有。<a id="a-Jz"></a>若有愚痴。<a id="a-K0"></a>不知报恩。<a id="a-K1"></a>无有智慧。<a id="a-K2"></a>浊心邪见。<a id="a-K3"></a>具如是等非法众生。<a id="a-K4"></a>不知不信诸佛菩萨清净功德一切智境。<a id="a-K5"></a>汝今专求无上菩提。<a id="a-K6"></a>修菩萨行。<a id="a-K7"></a>摄取安隐饶益众生。<a id="a-K8"></a>王赞女已。<a id="a-K9"></a>以无价衣手自授与。<a id="a-KA"></a>而告之曰。<a id="a-KB"></a>汝自着之。<a id="a-KC"></a>时彼女人以膝着地。<a id="a-KD"></a>敬礼合掌顶受而着。<a id="a-KE"></a>时王复与六十女。<a id="a-KF"></a>衣彼着衣已。<a id="a-KG"></a>与眷属俱。<a id="a-KH"></a>绕毕辞退。<a id="a-KI"></a>诸女衣中。<a id="a-KJ"></a>普出一切星宿光明。<a id="a-KK"></a>众人见已咸叹之曰。<a id="a-KL"></a>此诸女等皆悉端正。<a id="a-KM"></a>如净夜天星宿庄严。<a id="a-KN"></a>善男子。<a id="a-KO"></a>尔时一切法师子吼圆盖妙音王者。<a id="a-KP"></a>岂异人乎。<a id="a-KQ"></a>今卢舍那如来应供等正觉是也。<a id="a-KR"></a>净光王者。<a id="a-KS"></a>今净饭王是也。<a id="a-KT"></a>莲华光夫人者。<a id="a-KU"></a>摩耶夫人是也。<a id="a-KV"></a>时国人者。<a id="a-KW"></a>今大众是也。<a id="a-KX"></a>悉于阿耨多罗三藐三菩提。<a id="a-KY"></a>得不退转。<a id="a-KZ"></a>或住初地乃至十地。<a id="a-Ka"></a>大愿成就。<a id="a-Kb"></a>住诸法门修方便道。<a id="a-Kc"></a>求一切智住诸解脱。<a id="a-Kd"></a>尔时开敷树华夜天。<a id="a-Ke"></a>欲重明此义。<a id="a-Kf"></a>以偈颂曰。</p>
  <p id="aKg">我有清净眼　　悉见世界海</p>
  <p id="aKh">生死五趣中　　众生常流转</p>
  <p id="aKi">见诸佛菩萨　　往诣菩提树</p>
  <p id="aKj">得道转法轮　　化度诸群生</p>
  <p id="aKk">我以净天耳　　境界一切音</p>
  <p id="aKl">诸佛所说法　　悉闻欢喜持</p>
  <p id="aKm">我有无二智　　一切无等等</p>
  <p id="aKn">能于一念中　　了众生心海</p>
  <p id="aKo">我得宿命智　　念一切劫海</p>
  <p id="aKp">自身及他人　　分别悉了达</p>
  <p id="aKq">我于一念知　　诸刹海尘劫</p>
  <p id="aKr">诸佛及菩萨　　五道众生类</p>
  <p id="aKs">彼佛初发愿　　专求佛菩提</p>
  <p id="aKt">究竟悉满足　　无量菩萨行</p>
  <p id="aKu">觉了等正觉　　种种巧方便</p>
  <p id="aKv">转净妙法轮　　显现诸乘海</p>
  <p id="aKw">为众演说法　　度脱于一切</p>
  <p id="aKx">乃至遗法住　　我悉一念知</p>
  <p id="aKy">我于无量劫　　修习此法门</p>
  <p id="aKz">真佛子应速　　究竟此法门</p>
  <p id="aL0">佛子。<a id="a-L1"></a>我唯知此菩萨无量欢喜知足光明法门。<a id="a-L2"></a>诸大菩萨。<a id="a-L3"></a>于一切佛所。<a id="a-L4"></a>修行一切诸佛行海。<a id="a-L5"></a>求一切智。<a id="a-L6"></a>清净满足一切大愿。<a id="a-L7"></a>于一菩萨地。<a id="a-L8"></a>修行一切菩萨地海。<a id="a-L9"></a>于一菩萨行。<a id="a-LA"></a>摄取一切菩萨行海。<a id="a-LB"></a>于一法门自在。<a id="a-LC"></a>修摄一切法门。<a id="a-LD"></a>我当云何能知能说彼功德行。<a id="a-LE"></a>佛子。<a id="a-LF"></a>于此道场有一夜天。<a id="a-LG"></a>名愿勇光明守护众生。<a id="a-LH"></a>汝诣彼问。<a id="a-LI"></a>云何菩萨学菩萨行修菩萨道。<a id="a-LJ"></a>成就众生无上菩提。<a id="a-LK"></a>净诸佛刹值一切佛。<a id="a-LL"></a>修习一切如来正法。<a id="a-LM"></a>时善财童子。<a id="a-LN"></a>头面敬礼彼夜天足。<a id="a-LO"></a>绕毕辞退。</p>
  <p id="aLP">尔时善财童子。<a id="a-LQ"></a>往诣愿勇光明守护众生夜天所。<a id="a-LR"></a>见彼夜天在大众中。<a id="a-LS"></a>处于普照摩尼王藏师子之座。<a id="a-LT"></a>摩尼王网罗覆其身。<a id="a-LU"></a>光明普照一切法界。<a id="a-LV"></a>一切日月星宿光明。<a id="a-LW"></a>以为其身。<a id="a-LX"></a>一切众生形类色像。<a id="a-LY"></a>悉于中现。<a id="a-LZ"></a>又现一切诸色海身。<a id="a-La"></a>诸威仪身。<a id="a-Lb"></a>诸方面身。<a id="a-Lc"></a>应现一切众生前身。<a id="a-Ld"></a>游行十方自在力身。<a id="a-Le"></a>于一切时现众生前不失时身。<a id="a-Lf"></a>诣诸佛所敬礼之身。<a id="a-Lg"></a>长养一切诸善根身。<a id="a-Lh"></a>受持一切佛正法云不忘失身。<a id="a-Li"></a>满足一切菩萨愿身。<a id="a-Lj"></a>普照一切诸世界身。<a id="a-Lk"></a>除灭痴闇普照一切明净灯身。<a id="a-Ll"></a>知法如幻离垢深慧了诸法身。<a id="a-Lm"></a>觉悟一切普现意身。<a id="a-Ln"></a>离炽然身不可坏身。<a id="a-Lo"></a>无所依住佛行持身。<a id="a-Lp"></a>无有染污清净法身。<a id="a-Lq"></a>善财见已五体投地。<a id="a-Lr"></a>起佛世界微尘等念。<a id="a-Ls"></a>念彼天身良久乃起。<a id="a-Lt"></a>恭敬合掌一心谛观。<a id="a-Lu"></a>于善知识得十种心。<a id="a-Lv"></a>何等为十。<a id="a-Lw"></a>所谓得自己心。<a id="a-Lx"></a>勇猛精进求萨婆若能受持故。<a id="a-Ly"></a>得具一切智法心。<a id="a-Lz"></a>随顺一切正教道故。<a id="a-M0"></a>得自受生心。<a id="a-M1"></a>安住无上正法门故。<a id="a-M2"></a>得同行心。<a id="a-M3"></a>共普贤菩萨诸行愿故。<a id="a-M4"></a>得具一切功德藏心。<a id="a-M5"></a>长养一切白净法故。<a id="a-M6"></a>得勇猛心。<a id="a-M7"></a>长养诸佛大精进故。<a id="a-M8"></a>得具一切诸善根心。<a id="a-M9"></a>成满一切诸大愿故。<a id="a-MA"></a>得辨一切大利益心。<a id="a-MB"></a>具足菩萨自在力故。<a id="a-MC"></a>是为于善知识得十种心。<a id="a-MD"></a>尔时善财。<a id="a-ME"></a>一心观察彼夜天已。<a id="a-MF"></a>得世界微尘等菩萨共法。<a id="a-MG"></a>所谓正念共法。<a id="a-MH"></a>念十方三世一切佛故。<a id="a-MI"></a>大慧共法。<a id="a-MJ"></a>分别了知一切法海故。<a id="a-MK"></a>诸趣共法。<a id="a-ML"></a>一切佛法轮不可坏故。<a id="a-MM"></a>觉悟共法。<a id="a-MN"></a>智如虚空。<a id="a-MO"></a>普照三世一切方便海故。<a id="a-MP"></a>诸根共法。<a id="a-MQ"></a>以明净慧普照众生一切根海故。<a id="a-MR"></a>净心共法。<a id="a-MS"></a>修菩萨道得一切智。<a id="a-MT"></a>无碍功德庄严故。<a id="a-MU"></a>境界共法。<a id="a-MV"></a>明净智慧照佛境故。<a id="a-MW"></a>随顺方便共法。<a id="a-MX"></a>究竟一切智方便海。<a id="a-MY"></a>普照一切故。<a id="a-MZ"></a>知义共法。<a id="a-Ma"></a>知一切法真实性故。<a id="a-Mb"></a>法无畏共法。<a id="a-Mc"></a>坏散一切诸怨敌故。<a id="a-Md"></a>清净色身共法。<a id="a-Me"></a>随其所应现净身故。<a id="a-Mf"></a>诸力共法。<a id="a-Mg"></a>于萨婆若不退转故。<a id="a-Mh"></a>无畏共法。<a id="a-Mi"></a>净正直心如虚空故。<a id="a-Mj"></a>精进共法。<a id="a-Mk"></a>于一切劫行菩萨行不退转故。<a id="a-Ml"></a>辩才共法。<a id="a-Mm"></a>明净智慧深入诸法照一切故。<a id="a-Mn"></a>无比共法。<a id="a-Mo"></a>一切众生无能胜故。<a id="a-Mp"></a>语言共法。<a id="a-Mq"></a>于大众中说净妙法无所畏故。<a id="a-Mr"></a>妙声共法。<a id="a-Ms"></a>能师子吼出微妙声满一切法海故。<a id="a-Mt"></a>净音共法。<a id="a-Mu"></a>一切众生悉乐闻故。<a id="a-Mv"></a>净德共法。<a id="a-Mw"></a>令一切众生悉清净故。<a id="a-Mx"></a>智地共法。<a id="a-My"></a>于一切佛受法轮故。<a id="a-Mz"></a>梵行共法。<a id="a-N0"></a>安住一切佛境界故。<a id="a-N1"></a>大慈共法。<a id="a-N2"></a>于念念中普覆一切众生海故。<a id="a-N3"></a>大悲共法。<a id="a-N4"></a>雨甘露法救一切众生故。<a id="a-N5"></a>身业共法。<a id="a-N6"></a>于一切众生随所作故。<a id="a-N7"></a>口业共法。<a id="a-N8"></a>分别一切语言法故。<a id="a-N9"></a>意业共法。<a id="a-NA"></a>立一切众生萨婆若心故。<a id="a-NB"></a>庄严共法。<a id="a-NC"></a>严净一切诸佛刹故。<a id="a-ND"></a>诣一切佛共法。<a id="a-NE"></a>见一切佛出兴世故。<a id="a-NF"></a>劝请共法。<a id="a-NG"></a>请诸如来转法轮故。<a id="a-NH"></a>供养共法。<a id="a-NI"></a>供养一切诸如来故。<a id="a-NJ"></a>教化共法。<a id="a-NK"></a>度脱一切诸众生故。<a id="a-NL"></a>光明共法。<a id="a-NM"></a>照一切法故。<a id="a-NN"></a>三昧共法。<a id="a-NO"></a>于一切众生心海得不动故。<a id="a-NP"></a>充满共法。<a id="a-NQ"></a>诸菩萨等自在神力满诸佛刹故。<a id="a-NR"></a>菩萨法门共法。<a id="a-NS"></a>出生菩萨自在力故。<a id="a-NT"></a>眷属共法。<a id="a-NU"></a>乐与菩萨共同止故。<a id="a-NV"></a>深入共法。<a id="a-NW"></a>分别一切诸世界故。<a id="a-NX"></a>了心共法。<a id="a-NY"></a>广净佛刹故。<a id="a-NZ"></a>随顺共法。<a id="a-Na"></a>入一切佛世界海故。<a id="a-Nb"></a>充满方便共法。<a id="a-Nc"></a>分别了知一切世界故。<a id="a-Nd"></a>无上共法。<a id="a-Ne"></a>普现一切诸佛刹故。<a id="a-Nf"></a>不退共法。<a id="a-Ng"></a>游行十方无障碍故。<a id="a-Nh"></a>除灭一切愚痴共法。<a id="a-Ni"></a>得一切佛圆满智故。<a id="a-Nj"></a>不生共法。<a id="a-Nk"></a>与一切佛为眷属故。<a id="a-Nl"></a>满一切佛刹网共法。<a id="a-Nm"></a>恭敬供养一切佛故。<a id="a-Nn"></a>决定智共法。<a id="a-No"></a>分别了知诸法海故。<a id="a-Np"></a>如说修行共法。<a id="a-Nq"></a>顺入一切诸法门故。<a id="a-Nr"></a>专求共法。<a id="a-Ns"></a>欲求一切诸净法故。<a id="a-Nt"></a>清净共法。<a id="a-Nu"></a>诸佛功德庄严身口意故。<a id="a-Nv"></a>净意共法。<a id="a-Nw"></a>于一切法智满净故。<a id="a-Nx"></a>勇猛共法。<a id="a-Ny"></a>究竟一切事满善根故。<a id="a-Nz"></a>净行共法。<a id="a-O0"></a>满足一切菩萨行故。<a id="a-O1"></a>无碍共法。<a id="a-O2"></a>分别了知诸法相故。<a id="a-O3"></a>方便共法。<a id="a-O4"></a>具足自在智法门故。<a id="a-O5"></a>净入共法。<a id="a-O6"></a>随其所应现境界故。<a id="a-O7"></a>菩萨门共法。<a id="a-O8"></a>修行一切诸佛法故。<a id="a-O9"></a>护持共法。<a id="a-OA"></a>一切诸佛所护持故。<a id="a-OB"></a>离生共法。<a id="a-OC"></a>次第逮得菩萨地故。<a id="a-OD"></a>安住共法。<a id="a-OE"></a>安住一切菩萨住故。<a id="a-OF"></a>演说共法。<a id="a-OG"></a>了知诸佛授记法故。<a id="a-OH"></a>禅定共法。<a id="a-OI"></a>于一念中悉入一切诸三昧故。<a id="a-OJ"></a>三昧起共法。<a id="a-OK"></a>一切佛事种种相故。<a id="a-OL"></a>净念共法。<a id="a-OM"></a>知一切念故。<a id="a-ON"></a>菩萨行共法。<a id="a-OO"></a>尽未来劫行菩萨行不断绝故。<a id="a-OP"></a>净信共法。<a id="a-OQ"></a>欢喜增长佛智慧故。<a id="a-OR"></a>长养共法。<a id="a-OS"></a>除灭一切诸障碍故。<a id="a-OT"></a>不退智共法。<a id="a-OU"></a>与一切佛智慧等故。<a id="a-OV"></a>受生共法。<a id="a-OW"></a>随时应化一切众生故。<a id="a-OX"></a>住共法。<a id="a-OY"></a>住一切智故。<a id="a-OZ"></a>境界共法。<a id="a-Oa"></a>法界境界故。<a id="a-Ob"></a>无著共法。<a id="a-Oc"></a>心不染着一切有故。<a id="a-Od"></a>善知法相共法。<a id="a-Oe"></a>等心观察一切法故。<a id="a-Of"></a>容受共法。<a id="a-Og"></a>于己身内受持一切诸佛法故。<a id="a-Oh"></a>通明共法。<a id="a-Oi"></a>分别了知一切世间故。<a id="a-Oj"></a>神力共法。<a id="a-Ok"></a>以少方便游行一切佛刹海故。<a id="a-Ol"></a>陀罗尼共法。<a id="a-Om"></a>普照一切陀罗尼海故。<a id="a-On"></a>持一切佛法轮共法。<a id="a-Oo"></a>悉能受持一切修多罗法故。<a id="a-Op"></a>深入共法。<a id="a-Oq"></a>解一切法如虚空故。<a id="a-Or"></a>净光共法。<a id="a-Os"></a>普照一切诸世界故。<a id="a-Ot"></a>明净共法。<a id="a-Ou"></a>随其所应现众生故。<a id="a-Ov"></a>震动共法。<a id="a-Ow"></a>动诸佛刹为诸众生现自在故。<a id="a-Ox"></a>不虚共法。<a id="a-Oy"></a>见闻念者悉不虚故。<a id="a-Oz"></a>圣道共法。<a id="a-P0"></a>满一切愿十力智故。<a id="a-P1"></a>得如是等佛刹微尘等菩萨共法。<a id="a-P2"></a>尔时善财。<a id="a-P3"></a>入如是等菩萨共法。<a id="a-P4"></a>于善知识。<a id="a-P5"></a>得无量无边净正直心。<a id="a-P6"></a>偏袒右肩恭敬合掌。<a id="a-P7"></a>以偈赞叹彼夜天曰。</p>
  <p id="aP8">我以无上心　　专求佛菩提</p>
  <p id="aP9">今于善知识　　而起自己心</p>
  <p id="aPA">远离诸恶业　　成就清净行</p>
  <p id="aPB">由见善知识　　得无尽白法</p>
  <p id="aPC">我见知识已　　功德庄严心</p>
  <p id="aPD">尽未来刹劫　　修行菩萨道</p>
  <p id="aPE">唯愿善知识　　哀愍摄取我</p>
  <p id="aPF">为我悉显现　　正教真实法</p>
  <p id="aPG">闭塞诸恶趣　　广开天人路</p>
  <p id="aPH">佛一切智道　　为我悉显现</p>
  <p id="aPI">念彼善知识　　一切功德藏</p>
  <p id="aPJ">我于念念得　　虚空功德海</p>
  <p id="aPK">授我波罗蜜　　不思议功德</p>
  <p id="aPL">长养诸善福　　智缯速冠顶</p>
  <p id="aPM">我念善知识　　一切种智道</p>
  <p id="aPN">依止善知识　　满足白净法</p>
  <p id="aPO">具足众善利　　功德普成满</p>
  <p id="aPP">究竟一切法　　成就萨婆若</p>
  <p id="aPQ">知识为大师　　安立无上法</p>
  <p id="aPR">无量无数劫　　不能报其恩</p>
 </body>
</html>