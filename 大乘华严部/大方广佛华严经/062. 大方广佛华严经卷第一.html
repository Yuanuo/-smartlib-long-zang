<!doctype html>
<html id="z3IBTSPHF" data-ver="815">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第一</h1>
  <h2 id="a2">世主妙严品第一之一</h2>
  <p id="a3">如是我闻：<a id="a-4"></a>一时，<a id="a-5"></a>佛在摩竭提国阿兰若法菩提场中，<a id="a-6"></a>始成正觉。<a id="a-7"></a>其地坚固，<a id="a-8"></a>金刚所成，<a id="a-9"></a>上妙宝轮及众宝华、<a id="a-A"></a>清净摩尼以为严饰，<a id="a-B"></a>诸色相海无边显现；<a id="a-C"></a>摩尼为幢，<a id="a-D"></a>常放光明，<a id="a-E"></a>恒出妙音；<a id="a-F"></a>众宝罗网、<a id="a-G"></a>妙香华缨周匝垂布；<a id="a-H"></a>摩尼宝王变现自在，<a id="a-I"></a>雨无尽宝及众妙华分散于地；<a id="a-J"></a>宝树行列，<a id="a-K"></a>枝叶光茂。<a id="a-L"></a>佛神力故，<a id="a-M"></a>令此道场一切庄严于中影现。<a id="a-N"></a>其菩提树高显殊特，<a id="a-O"></a>金刚为身，<a id="a-P"></a>琉璃为干，<a id="a-Q"></a>众杂妙宝以为枝条，<a id="a-R"></a>宝叶扶踈，<a id="a-S"></a>垂荫如云，<a id="a-T"></a>宝华杂色，<a id="a-U"></a>分枝布影；<a id="a-V"></a>复以摩尼而为其果，<a id="a-W"></a>含晖发焰，<a id="a-X"></a>与华间列。<a id="a-Y"></a>其树周圆咸放光明，<a id="a-Z"></a>于光明中雨摩尼宝；<a id="a-a"></a>摩尼宝内有诸菩萨，<a id="a-b"></a>其众如云，<a id="a-c"></a>俱时出现。<a id="a-d"></a>又以如来威神力故，<a id="a-e"></a>其菩提树恒出妙音，<a id="a-f"></a>说种种法，<a id="a-g"></a>无有尽极。<a id="a-h"></a>如来所处宫殿楼阁，<a id="a-i"></a>广博严丽充遍十方，<a id="a-j"></a>众色摩尼之所集成，<a id="a-k"></a>种种宝华以为庄校；<a id="a-l"></a>诸庄严具流光如云，<a id="a-m"></a>从宫殿间萃影成幢。<a id="a-n"></a>无边菩萨道场众会咸集其所，<a id="a-o"></a>以能出现诸佛光明不思议音。<a id="a-p"></a>摩尼宝王而为其网，<a id="a-q"></a>如来自在神通之力所有境界皆从中出；<a id="a-r"></a>一切众生居处屋宅，<a id="a-s"></a>皆于此中现其影像。<a id="a-t"></a>又以诸佛神力所加，<a id="a-u"></a>一念之间，<a id="a-v"></a>悉包法界。<a id="a-w"></a>其师子座高广妙好，<a id="a-x"></a>摩尼为台，<a id="a-y"></a>莲华为网，<a id="a-z"></a>清净妙宝以为其轮，<a id="a-10"></a>众色杂华而作璎珞。<a id="a-11"></a>堂榭、<a id="a-12"></a>楼阁、<a id="a-13"></a>阶砌、<a id="a-14"></a>户牖，<a id="a-15"></a>凡诸物像备体庄严，<a id="a-16"></a>宝树枝果周回间列，<a id="a-17"></a>摩尼光云互相照耀，<a id="a-18"></a>十方诸佛化现珠王，<a id="a-19"></a>一切菩萨髻中妙宝悉放光明而来莹烛；<a id="a-1A"></a>复以诸佛威神所持，<a id="a-1B"></a>演说如来广大境界，<a id="a-1C"></a>妙音遐畅，<a id="a-1D"></a>无处不及。</p>
  <p id="a1E">尔时，<a id="a-1F"></a>世尊处于此座，<a id="a-1G"></a>于一切法成最正觉，<a id="a-1H"></a>智入三世悉皆平等，<a id="a-1I"></a>其身充满一切世间，<a id="a-1J"></a>其音普顺十方国土。<a id="a-1K"></a>譬如虚空具含众像，<a id="a-1L"></a>于诸境界无所分别；<a id="a-1M"></a>又如虚空普遍一切，<a id="a-1N"></a>于诸国土平等随入。<a id="a-1O"></a>身恒遍坐一切道场，<a id="a-1P"></a>菩萨众中威光赫奕，<a id="a-1Q"></a>如日轮出，<a id="a-1R"></a>照明世界。<a id="a-1S"></a>三世所行，<a id="a-1T"></a>众福大海，<a id="a-1U"></a>悉已清净，<a id="a-1V"></a>而恒示生诸佛国土。<a id="a-1W"></a>无边色相，<a id="a-1X"></a>圆满光明，<a id="a-1Y"></a>遍周法界，<a id="a-1Z"></a>等无差别，<a id="a-1a"></a>演一切法如布大云。<a id="a-1b"></a>一一毛端，<a id="a-1c"></a>悉能容受一切世界而无障碍，<a id="a-1d"></a>各现无量神通之力，<a id="a-1e"></a>教化调伏一切众生。<a id="a-1f"></a>身遍十方而无来往，<a id="a-1g"></a>智入诸相，<a id="a-1h"></a>了法空寂。<a id="a-1i"></a>三世诸佛所有神变，<a id="a-1j"></a>于光明中靡不咸睹；<a id="a-1k"></a>一切佛土不思议劫所有庄严，<a id="a-1l"></a>悉令显现。</p>
  <p id="a1m">有十佛世界微尘数菩萨摩诃萨所共围绕，<a id="a-1n"></a>其名曰：<a id="a-1o"></a>普贤菩萨摩诃萨、<a id="a-1p"></a>普德最胜灯光照菩萨摩诃萨、<a id="a-1q"></a>普光师子幢菩萨摩诃萨、<a id="a-1r"></a>普宝焰妙光菩萨摩诃萨、<a id="a-1s"></a>普音功德海幢菩萨摩诃萨、<a id="a-1t"></a>普智光照如来境菩萨摩诃萨、<a id="a-1u"></a>普宝髻华幢菩萨摩诃萨、<a id="a-1v"></a>普觉悦意声菩萨摩诃萨、<a id="a-1w"></a>普清净无尽福光菩萨摩诃萨、<a id="a-1x"></a>普光明相菩萨摩诃萨、<a id="a-1y"></a>海月光大明菩萨摩诃萨、<a id="a-1z"></a>云音海光无垢藏菩萨摩诃萨、<a id="a-20"></a>功德宝髻智生菩萨摩诃萨、<a id="a-21"></a>功德自在王大光菩萨摩诃萨、<a id="a-22"></a>善勇猛莲华髻菩萨摩诃萨、<a id="a-23"></a>普智云日幢菩萨摩诃萨、<a id="a-24"></a>大精进金刚脐菩萨摩诃萨、<a id="a-25"></a>香焰光幢菩萨摩诃萨、<a id="a-26"></a>大明德深美音菩萨摩诃萨、<a id="a-27"></a>大福光智生菩萨摩诃萨。<a id="a-28"></a>如是等而为上首，<a id="a-29"></a>有十佛世界微尘数。<a id="a-2A"></a>此诸菩萨，<a id="a-2B"></a>往昔皆与毗卢遮那如来共集善根，<a id="a-2C"></a>修菩萨行；<a id="a-2D"></a>皆从如来善根海生，<a id="a-2E"></a>诸波罗蜜悉已圆满；<a id="a-2F"></a>慧眼明彻，<a id="a-2G"></a>等观三世；<a id="a-2H"></a>于诸三昧，<a id="a-2I"></a>具足清净；<a id="a-2J"></a>辩才如海，<a id="a-2K"></a>广大无尽；<a id="a-2L"></a>具佛功德，<a id="a-2M"></a>尊严可敬；<a id="a-2N"></a>知众生根，<a id="a-2O"></a>如应化伏；<a id="a-2P"></a>入法界藏，<a id="a-2Q"></a>智无差别；<a id="a-2R"></a>证佛解脱，<a id="a-2S"></a>甚深广大；<a id="a-2T"></a>能随方便入于一地，<a id="a-2U"></a>而以一切愿海所持，<a id="a-2V"></a>恒与智俱尽未来际；<a id="a-2W"></a>了达诸佛希有广大秘密之境，<a id="a-2X"></a>善知一切佛平等法，<a id="a-2Y"></a>已践如来普光明地，<a id="a-2Z"></a>入于无量三昧海门；<a id="a-2a"></a>于一切处，<a id="a-2b"></a>皆随现身；<a id="a-2c"></a>世法所行，<a id="a-2d"></a>悉同其事；<a id="a-2e"></a>总持广大，<a id="a-2f"></a>集众法海；<a id="a-2g"></a>辩才善巧，<a id="a-2h"></a>转不退轮；<a id="a-2i"></a>一切如来功德大海，<a id="a-2j"></a>咸入其身；<a id="a-2k"></a>一切诸佛所在国土，<a id="a-2l"></a>皆随愿往；<a id="a-2m"></a>已曾供养一切诸佛，<a id="a-2n"></a>无边际劫欢喜无倦；<a id="a-2o"></a>一切如来得菩提处，<a id="a-2p"></a>常在其中亲近不舍；<a id="a-2q"></a>恒以所得普贤愿海，<a id="a-2r"></a>令一切众生智身具足。<a id="a-2s"></a>成就如是无量功德。</p>
  <p id="a2t">复有佛世界微尘数执金刚神，<a id="a-2u"></a>所谓：<a id="a-2v"></a>妙色那罗延执金刚神、<a id="a-2w"></a>日轮速疾幢执金刚神、<a id="a-2x"></a>须弥华光执金刚神、<a id="a-2y"></a>清净云音执金刚神、<a id="a-2z"></a>诸根美妙执金刚神、<a id="a-30"></a>可爱乐光明执金刚神、<a id="a-31"></a>大树雷音执金刚神、<a id="a-32"></a>师子王光明执金刚神、<a id="a-33"></a>密焰胜目执金刚神、<a id="a-34"></a>莲华光摩尼髻执金刚神。<a id="a-35"></a>如是等而为上首，<a id="a-36"></a>有佛世界微尘数，<a id="a-37"></a>皆于往昔无量劫中恒发大愿，<a id="a-38"></a>愿常亲近供养诸佛；<a id="a-39"></a>随愿所行已得圆满，<a id="a-3A"></a>到于彼岸；<a id="a-3B"></a>积集无边清净福业，<a id="a-3C"></a>于诸三昧所行之境悉已明达；<a id="a-3D"></a>获神通力，<a id="a-3E"></a>随如来住，<a id="a-3F"></a>入不思议解脱境界；<a id="a-3G"></a>处于众会，<a id="a-3H"></a>威光特达，<a id="a-3I"></a>随诸众生所应现身而示调伏；<a id="a-3J"></a>一切诸佛化形所在，<a id="a-3K"></a>皆随化往；<a id="a-3L"></a>一切如来所住之处，<a id="a-3M"></a>常勤守护。</p>
  <p id="a3N">复有佛世界微尘数身众神，<a id="a-3O"></a>所谓：<a id="a-3P"></a>华髻庄严身众神、<a id="a-3Q"></a>光照十方身众神、<a id="a-3R"></a>海音调伏身众神、<a id="a-3S"></a>净华严髻身众神、<a id="a-3T"></a>无量威仪身众神、<a id="a-3U"></a>最上光严身众神、<a id="a-3V"></a>净光香云身众神、<a id="a-3W"></a>守护摄持身众神、<a id="a-3X"></a>普现摄取身众神、<a id="a-3Y"></a>不动光明身众神。<a id="a-3Z"></a>如是等而为上首，<a id="a-3a"></a>有佛世界微尘数，<a id="a-3b"></a>皆于往昔成就大愿，<a id="a-3c"></a>供养承事一切诸佛。</p>
  <p id="a3d">复有佛世界微尘数足行神，<a id="a-3e"></a>所谓；<a id="a-3f"></a>宝印手足行神、<a id="a-3g"></a>莲华光足行神、<a id="a-3h"></a>清净华髻足行神、<a id="a-3i"></a>摄诸善见足行神、<a id="a-3j"></a>妙宝星幢足行神、<a id="a-3k"></a>乐吐妙音足行神、<a id="a-3l"></a>栴檀树光足行神、<a id="a-3m"></a>莲华光明足行神、<a id="a-3n"></a>微妙光明足行神、<a id="a-3o"></a>积集妙华足行神。<a id="a-3p"></a>如是等而为上首，<a id="a-3q"></a>有佛世界微尘数，<a id="a-3r"></a>皆于过去无量劫中，<a id="a-3s"></a>亲近如来，<a id="a-3t"></a>随逐不舍。</p>
  <p id="a3u">复有佛世界微尘数道场神，<a id="a-3v"></a>所谓：<a id="a-3w"></a>净庄严幢道场神、<a id="a-3x"></a>须弥宝光道场神、<a id="a-3y"></a>雷音幢相道场神、<a id="a-3z"></a>雨华妙眼道场神、<a id="a-40"></a>华缨光髻道场神、<a id="a-41"></a>雨宝庄严道场神、<a id="a-42"></a>勇猛香眼道场神、<a id="a-43"></a>金刚彩云道场神、<a id="a-44"></a>莲华光明道场神、<a id="a-45"></a>妙光照耀道场神。<a id="a-46"></a>如是等而为上首，<a id="a-47"></a>有佛世界微尘数，<a id="a-48"></a>皆于过去值无量佛，<a id="a-49"></a>成就愿力，<a id="a-4A"></a>广兴供养。</p>
  <p id="a4B">复有佛世界微尘数主城神，<a id="a-4C"></a>所谓：<a id="a-4D"></a>宝峰光耀主城神、<a id="a-4E"></a>妙严宫殿主城神、<a id="a-4F"></a>清净喜宝主城神、<a id="a-4G"></a>离忧清净主城神、<a id="a-4H"></a>华灯焰眼主城神、<a id="a-4I"></a>焰幢明现主城神、<a id="a-4J"></a>盛福光明主城神、<a id="a-4K"></a>清净光明主城神、<a id="a-4L"></a>香髻庄严主城神、<a id="a-4M"></a>妙宝光明主城神。<a id="a-4N"></a>如是等而为上首，<a id="a-4O"></a>有佛世界微尘数，<a id="a-4P"></a>皆于无量不思议劫，<a id="a-4Q"></a>严净如来所居宫殿。</p>
  <p id="a4R">复有佛世界微尘数主地神，<a id="a-4S"></a>所谓：<a id="a-4T"></a>普德净华主地神、<a id="a-4U"></a>坚福庄严主地神、<a id="a-4V"></a>妙华严树主地神、<a id="a-4W"></a>普散众宝主地神、<a id="a-4X"></a>净目观时主地神、<a id="a-4Y"></a>妙色胜眼主地神、<a id="a-4Z"></a>香毛发光主地神、<a id="a-4a"></a>悦意音声主地神、<a id="a-4b"></a>妙华旋髻主地神、<a id="a-4c"></a>金刚严体主地神。<a id="a-4d"></a>如是等而为上首，<a id="a-4e"></a>有佛世界微尘数，<a id="a-4f"></a>皆于往昔发深重愿，<a id="a-4g"></a>愿常亲近诸佛如来，<a id="a-4h"></a>同修福业。</p>
  <p id="a4i">复有无量主山神，<a id="a-4j"></a>所谓：<a id="a-4k"></a>宝峰开华主山神，<a id="a-4l"></a>华林妙髻主山神、<a id="a-4m"></a>高幢普照主山神、<a id="a-4n"></a>离尘净髻主山神、<a id="a-4o"></a>光照十方主山神、<a id="a-4p"></a>大力光明主山神、<a id="a-4q"></a>威光普胜主山神、<a id="a-4r"></a>微密光轮主山神、<a id="a-4s"></a>普眼现见主山神、<a id="a-4t"></a>金刚密眼主山神。<a id="a-4u"></a>如是等而为上首，<a id="a-4v"></a>其数无量，<a id="a-4w"></a>皆于诸法得清净眼。</p>
  <p id="a4x">复有不可思议数主林神，<a id="a-4y"></a>所谓：<a id="a-4z"></a>布华如云主林神、<a id="a-50"></a>擢干舒光主林神、<a id="a-51"></a>生芽发曜主林神、<a id="a-52"></a>吉祥净叶主林神、<a id="a-53"></a>垂布焰藏主林神、<a id="a-54"></a>清净光明主林神、<a id="a-55"></a>可意雷音主林神、<a id="a-56"></a>光香普遍主林神、<a id="a-57"></a>妙光逈曜主林神、<a id="a-58"></a>华果光味主林神。<a id="a-59"></a>如是等而为上首，<a id="a-5A"></a>不思议数，<a id="a-5B"></a>皆有无量可爱光明。</p>
  <p id="a5C">复有无量主药神，<a id="a-5D"></a>所谓：<a id="a-5E"></a>吉祥主药神、<a id="a-5F"></a>栴檀林主药神、<a id="a-5G"></a>清净光明主药神、<a id="a-5H"></a>名称普闻主药神、<a id="a-5I"></a>毛孔光明主药神、<a id="a-5J"></a>普治清净主药神、<a id="a-5K"></a>大发吼声主药神、<a id="a-5L"></a>蔽日光幢主药神、<a id="a-5M"></a>明见十方主药神、<a id="a-5N"></a>益气明目主药神。<a id="a-5O"></a>如是等而为上首，<a id="a-5P"></a>其数无量，<a id="a-5Q"></a>性皆离垢，<a id="a-5R"></a>仁慈祐物。</p>
  <p id="a5S">复有无量主稼神，<a id="a-5T"></a>所谓：<a id="a-5U"></a>柔软胜味主稼神、<a id="a-5V"></a>时华净光主稼神、<a id="a-5W"></a>色力勇健主稼神、<a id="a-5X"></a>增长精气主稼神、<a id="a-5Y"></a>普生根果主稼神、<a id="a-5Z"></a>妙严环髻主稼神、<a id="a-5a"></a>润泽净华主稼神、<a id="a-5b"></a>成就妙香主稼神、<a id="a-5c"></a>见者爱乐主稼神、<a id="a-5d"></a>离垢净光主稼神。<a id="a-5e"></a>如是等而为上首，<a id="a-5f"></a>其数无量，<a id="a-5g"></a>莫不皆得大喜成就。</p>
  <p id="a5h">复有无量主河神，<a id="a-5i"></a>所谓：<a id="a-5j"></a>普发迅流主河神、<a id="a-5k"></a>普洁泉涧主河神、<a id="a-5l"></a>离尘净眼主河神、<a id="a-5m"></a>十方遍吼主河神、<a id="a-5n"></a>救护众生主河神、<a id="a-5o"></a>无热净光主河神、<a id="a-5p"></a>普生欢喜主河神、<a id="a-5q"></a>广德胜幢主河神、<a id="a-5r"></a>光照普世主河神、<a id="a-5s"></a>海德光明主河神。<a id="a-5t"></a>如是等而为上首，<a id="a-5u"></a>有无量数，<a id="a-5v"></a>皆勤作意利益众生。</p>
  <p id="a5w">复有无量主海神，<a id="a-5x"></a>所谓：<a id="a-5y"></a>出现宝光主海神、<a id="a-5z"></a>成金刚幢主海神、<a id="a-60"></a>远离尘垢主海神、<a id="a-61"></a>普水宫殿主海神、<a id="a-62"></a>吉祥宝月主海神、<a id="a-63"></a>妙华龙髻主海神、<a id="a-64"></a>普持光味主海神、<a id="a-65"></a>宝焰华光主海神、<a id="a-66"></a>金刚妙髻主海神、<a id="a-67"></a>海潮雷声主海神。<a id="a-68"></a>如是等而为上首，<a id="a-69"></a>其数无量，<a id="a-6A"></a>悉以如来功德大海充满其身。</p>
  <p id="a6B">复有无量主水神，<a id="a-6C"></a>所谓：<a id="a-6D"></a>普兴云幢主水神、<a id="a-6E"></a>海潮云音主水神、<a id="a-6F"></a>妙色轮髻主水神、<a id="a-6G"></a>善巧漩澓主水神、<a id="a-6H"></a>离垢香积主水神、<a id="a-6I"></a>福桥光音主水神、<a id="a-6J"></a>知足自在主水神、<a id="a-6K"></a>净喜善音主水神、<a id="a-6L"></a>普现威光主水神、<a id="a-6M"></a>吼音遍海主水神。<a id="a-6N"></a>如是等而为上首，<a id="a-6O"></a>其数无量，<a id="a-6P"></a>常勤救护一切众生而为利益。</p>
  <p id="a6Q">复有无数主火神，<a id="a-6R"></a>所谓：<a id="a-6S"></a>普光焰藏主火神、<a id="a-6T"></a>普集光幢主火神、<a id="a-6U"></a>大光普照主火神、<a id="a-6V"></a>众妙宫殿主火神、<a id="a-6W"></a>无尽光髻主火神、<a id="a-6X"></a>种种焰眼主火神、<a id="a-6Y"></a>十方宫殿如须弥山主火神、<a id="a-6Z"></a>威光自在主火神、<a id="a-6a"></a>光明破暗主火神、<a id="a-6b"></a>雷音电光主火神。<a id="a-6c"></a>如是等而为上首，<a id="a-6d"></a>不可称数，<a id="a-6e"></a>皆能示现种种光明，<a id="a-6f"></a>令诸众生热恼除灭。</p>
  <p id="a6g">复有无量主风神，<a id="a-6h"></a>所谓：<a id="a-6i"></a>无碍光明主风神、<a id="a-6j"></a>普现勇业主风神、<a id="a-6k"></a>飘击云幢主风神、<a id="a-6l"></a>净光庄严主风神、<a id="a-6m"></a>力能竭水主风神、<a id="a-6n"></a>大声遍吼主风神、<a id="a-6o"></a>树杪垂髻主风神、<a id="a-6p"></a>所行无碍主风神、<a id="a-6q"></a>种种宫殿主风神、<a id="a-6r"></a>大光普照主风神。<a id="a-6s"></a>如是等而为上首，<a id="a-6t"></a>其数无量，<a id="a-6u"></a>皆勤散灭我慢之心。</p>
  <p id="a6v">复有无量主空神，<a id="a-6w"></a>所谓：<a id="a-6x"></a>净光普照主空神、<a id="a-6y"></a>普游深广主空神、<a id="a-6z"></a>生吉祥风主空神、<a id="a-70"></a>离障安住主空神、<a id="a-71"></a>广步妙髻主空神、<a id="a-72"></a>无碍光焰主空神、<a id="a-73"></a>无碍胜力主空神、<a id="a-74"></a>离垢光明主空神、<a id="a-75"></a>深远妙音主空神、<a id="a-76"></a>光遍十方主空神。<a id="a-77"></a>如是等而为上首，<a id="a-78"></a>其数无量，<a id="a-79"></a>心皆离垢，<a id="a-7A"></a>广大明洁。</p>
  <p id="a7B">复有无量主方神，<a id="a-7C"></a>所谓：<a id="a-7D"></a>遍住一切主方神、<a id="a-7E"></a>普现光明主方神、<a id="a-7F"></a>光行庄严主方神、<a id="a-7G"></a>周行不碍主方神、<a id="a-7H"></a>永断迷惑主方神、<a id="a-7I"></a>普游净空主方神、<a id="a-7J"></a>大云幢音主方神、<a id="a-7K"></a>髻目无乱主方神、<a id="a-7L"></a>普观世业主方神、<a id="a-7M"></a>周遍游览主方神。<a id="a-7N"></a>如是等而为上首，<a id="a-7O"></a>其数无量，<a id="a-7P"></a>能以方便，<a id="a-7Q"></a>普放光明，<a id="a-7R"></a>恒照十方，<a id="a-7S"></a>相续不绝。</p>
  <p id="a7T">复有无量主夜神，<a id="a-7U"></a>所谓：<a id="a-7V"></a>普德净光主夜神、<a id="a-7W"></a>喜眼观世主夜神、<a id="a-7X"></a>护世精气主夜神、<a id="a-7Y"></a>寂静海音主夜神、<a id="a-7Z"></a>普现吉祥主夜神、<a id="a-7a"></a>普发树华主夜神、<a id="a-7b"></a>平等护育主夜神、<a id="a-7c"></a>游戏快乐主夜神、<a id="a-7d"></a>诸根常喜主夜神、<a id="a-7e"></a>出生净福主夜神。<a id="a-7f"></a>如是等而为上首，<a id="a-7g"></a>其数无量，<a id="a-7h"></a>皆勤修习，<a id="a-7i"></a>以法为乐。</p>
  <p id="a7j">复有无量主昼神，<a id="a-7k"></a>所谓：<a id="a-7l"></a>示现宫殿主昼神、<a id="a-7m"></a>发起慧香主昼神、<a id="a-7n"></a>乐胜庄严主昼神、<a id="a-7o"></a>香华妙光主昼神、<a id="a-7p"></a>普集妙药主昼神、<a id="a-7q"></a>乐作喜目主昼神、<a id="a-7r"></a>普现诸方主昼神、<a id="a-7s"></a>大悲光明主昼神、<a id="a-7t"></a>善根光照主昼神、<a id="a-7u"></a>妙华璎珞主昼神。<a id="a-7v"></a>如是等而为上首，<a id="a-7w"></a>其数无量，<a id="a-7x"></a>皆于妙法能生信解，<a id="a-7y"></a>恒共精勤严饰宫殿。</p>
  <p id="a7z">复有无量阿修罗王，<a id="a-80"></a>所谓：<a id="a-81"></a>罗睺阿修罗王、<a id="a-82"></a>毗摩质多罗阿修罗王、<a id="a-83"></a>巧幻术阿修罗王、<a id="a-84"></a>大眷属阿修罗王、<a id="a-85"></a>大力阿修罗王、<a id="a-86"></a>遍照阿修罗王、<a id="a-87"></a>坚固行妙庄严阿修罗王、<a id="a-88"></a>广大因慧阿修罗王、<a id="a-89"></a>出现胜德阿修罗王、<a id="a-8A"></a>妙好音声阿修罗王。<a id="a-8B"></a>如是等而为上首，<a id="a-8C"></a>其数无量，<a id="a-8D"></a>悉已精勤摧伏我慢及诸烦恼。</p>
  <p id="a8E">复有不可思议数迦楼罗王，<a id="a-8F"></a>所谓：<a id="a-8G"></a>大速疾力迦楼罗王、<a id="a-8H"></a>无能坏宝髻迦楼罗王、<a id="a-8I"></a>清净速疾迦楼罗王、<a id="a-8J"></a>心不退转迦楼罗王、<a id="a-8K"></a>大海处摄持力迦楼罗王、<a id="a-8L"></a>坚固净光迦楼罗王、<a id="a-8M"></a>巧严冠髻迦楼罗王、<a id="a-8N"></a>普捷示现迦楼罗王、<a id="a-8O"></a>普观海迦楼罗王、<a id="a-8P"></a>普音广目迦楼罗王。<a id="a-8Q"></a>如是等而为上首，<a id="a-8R"></a>不思议数，<a id="a-8S"></a>悉已成就大方便力，<a id="a-8T"></a>普能救摄一切众生。</p>
  <p id="a8U">复有无量紧那罗王，<a id="a-8V"></a>所谓：<a id="a-8W"></a>善慧光明天紧那罗王、<a id="a-8X"></a>妙华幢紧那罗王、<a id="a-8Y"></a>种种庄严紧那罗王、<a id="a-8Z"></a>悦意吼声紧那罗王、<a id="a-8a"></a>宝树光明紧那罗王、<a id="a-8b"></a>见者欣乐紧那罗王、<a id="a-8c"></a>最胜光庄严紧那罗王、<a id="a-8d"></a>微妙华幢紧那罗王、<a id="a-8e"></a>动地力紧那罗王、<a id="a-8f"></a>摄伏恶众紧那罗王。<a id="a-8g"></a>如是等而为上首，<a id="a-8h"></a>其数无量，<a id="a-8i"></a>皆勤精进，<a id="a-8j"></a>观一切法，<a id="a-8k"></a>心恒快乐，<a id="a-8l"></a>自在游戏。</p>
  <p id="a8m">复有无量摩睺罗伽王，<a id="a-8n"></a>所谓：<a id="a-8o"></a>善慧摩睺罗伽王、<a id="a-8p"></a>清净威音摩睺罗伽王、<a id="a-8q"></a>胜慧庄严髻摩睺罗伽王、<a id="a-8r"></a>妙目主摩睺罗伽王、<a id="a-8s"></a>如灯幢为众所归摩睺罗伽王、<a id="a-8t"></a>最胜光明幢摩睺罗伽王、<a id="a-8u"></a>师子臆摩睺罗伽王、<a id="a-8v"></a>众妙庄严音摩睺罗伽王、<a id="a-8w"></a>须弥坚固摩睺罗伽王、<a id="a-8x"></a>可爱乐光明摩睺罗伽王。<a id="a-8y"></a>如是等而为上首，<a id="a-8z"></a>其数无量，<a id="a-90"></a>皆勤修习广大方便，<a id="a-91"></a>令诸众生永割痴网。</p>
  <p id="a92">复有无量夜叉王，<a id="a-93"></a>所谓：<a id="a-94"></a>毗沙门夜叉王、<a id="a-95"></a>自在音夜叉王、<a id="a-96"></a>严持器仗夜叉王、<a id="a-97"></a>大智慧夜叉王、<a id="a-98"></a>焰眼主夜叉王、<a id="a-99"></a>金刚眼夜叉王、<a id="a-9A"></a>勇健臂夜叉王、<a id="a-9B"></a>勇敌大军夜叉王、<a id="a-9C"></a>富资财夜叉王、<a id="a-9D"></a>力坏高山夜叉王。<a id="a-9E"></a>如是等而为上首，<a id="a-9F"></a>其数无量，<a id="a-9G"></a>皆勤守护一切众生。</p>
  <p id="a9H">复有无量诸大龙王，<a id="a-9I"></a>所谓：<a id="a-9J"></a>毗楼博叉龙王、<a id="a-9K"></a>娑竭罗龙王、<a id="a-9L"></a>云音妙幢龙王、<a id="a-9M"></a>焰口海光龙王、<a id="a-9N"></a>普高云幢龙王、<a id="a-9O"></a>德叉迦龙王、<a id="a-9P"></a>无边步龙王、<a id="a-9Q"></a>清净色龙王、<a id="a-9R"></a>普运大声龙王、<a id="a-9S"></a>无热恼龙王。<a id="a-9T"></a>如是等而为上首，<a id="a-9U"></a>其数无量，<a id="a-9V"></a>莫不勤力兴云布雨，<a id="a-9W"></a>令诸众生热恼消灭。</p>
  <p id="a9X">复有无量鸠槃荼王，<a id="a-9Y"></a>所谓：<a id="a-9Z"></a>增长鸠槃荼王、<a id="a-9a"></a>龙主鸠槃荼王、<a id="a-9b"></a>善庄严幢鸠槃荼王、<a id="a-9c"></a>普饶益行鸠槃荼王、<a id="a-9d"></a>甚可怖畏鸠槃荼王、<a id="a-9e"></a>美目端严鸠槃荼王、<a id="a-9f"></a>高峰慧鸠槃荼王、<a id="a-9g"></a>勇健臂鸠槃荼王、<a id="a-9h"></a>无边净华眼鸠槃荼王、<a id="a-9i"></a>广大天面阿修罗眼鸠槃荼王。<a id="a-9j"></a>如是等而为上首，<a id="a-9k"></a>其数无量，<a id="a-9l"></a>皆勤修学无碍法门，<a id="a-9m"></a>放大光明。</p>
  <p id="a9n">复有无量乾闼婆王，<a id="a-9o"></a>所谓：<a id="a-9p"></a>持国乾闼婆王、<a id="a-9q"></a>树光乾闼婆王、<a id="a-9r"></a>净目乾闼婆王、<a id="a-9s"></a>华冠乾闼婆王、<a id="a-9t"></a>普音乾闼婆王、<a id="a-9u"></a>乐摇动妙目乾闼婆王、<a id="a-9v"></a>妙音师子幢乾闼婆王、<a id="a-9w"></a>普放宝光明乾闼婆王、<a id="a-9x"></a>金刚树华幢乾闼婆王、<a id="a-9y"></a>乐普现庄严乾闼婆王。<a id="a-9z"></a>如是等而为上首，<a id="a-A0"></a>其数无量，<a id="a-A1"></a>皆于大法深生信解，<a id="a-A2"></a>欢喜爱重，<a id="a-A3"></a>勤修不倦。</p>
  <p id="aA4">复有无量月天子，<a id="a-A5"></a>所谓月天子：<a id="a-A6"></a>华王髻光明天子、<a id="a-A7"></a>众妙净光明天子、<a id="a-A8"></a>安乐世间心天子、<a id="a-A9"></a>树王眼光明天子、<a id="a-AA"></a>示现清净光天子、<a id="a-AB"></a>普游不动光天子、<a id="a-AC"></a>星宿王自在天子、<a id="a-AD"></a>净觉月天子、<a id="a-AE"></a>大威德光明天子。<a id="a-AF"></a>如是等而为上首，<a id="a-AG"></a>其数无量，<a id="a-AH"></a>皆勤显发众生心宝。</p>
  <p id="aAI">复有无量日天子，<a id="a-AJ"></a>所谓日天子：<a id="a-AK"></a>光焰眼天子、<a id="a-AL"></a>须弥光可畏敬幢天子、<a id="a-AM"></a>离垢宝庄严天子、<a id="a-AN"></a>勇猛不退转天子、<a id="a-AO"></a>妙华缨光明天子、<a id="a-AP"></a>最胜幢光明天子、<a id="a-AQ"></a>宝髻普光明天子、<a id="a-AR"></a>光明眼天子、<a id="a-AS"></a>持胜德天子、<a id="a-AT"></a>普光明天子。<a id="a-AU"></a>如是等而为上首，<a id="a-AV"></a>其数无量，<a id="a-AW"></a>皆勤修习，<a id="a-AX"></a>利益众生，<a id="a-AY"></a>增其善根。</p>
  <p id="aAZ">复有无量三十三天王，<a id="a-Aa"></a>所谓：<a id="a-Ab"></a>释迦因陀罗天王、<a id="a-Ac"></a>普称满音天王、<a id="a-Ad"></a>慈目宝髻天王、<a id="a-Ae"></a>宝光幢名称天王、<a id="a-Af"></a>发生喜乐髻天王、<a id="a-Ag"></a>可爱乐正念天王、<a id="a-Ah"></a>须弥胜音天王、<a id="a-Ai"></a>成就念天王、<a id="a-Aj"></a>可爱乐净华光天王、<a id="a-Ak"></a>智日眼天王、<a id="a-Al"></a>自在光明能觉悟天王。<a id="a-Am"></a>如是等而为上首，<a id="a-An"></a>其数无量，<a id="a-Ao"></a>皆勤发起一切世间广大之业。</p>
  <p id="aAp">复有无量须夜摩天王，<a id="a-Aq"></a>所谓：<a id="a-Ar"></a>善时分天王、<a id="a-As"></a>可爱乐光明天王、<a id="a-At"></a>无尽慧功德幢天王、<a id="a-Au"></a>善变化端严天王、<a id="a-Av"></a>总持大光明天王、<a id="a-Aw"></a>不思议智慧天王、<a id="a-Ax"></a>轮脐天王、<a id="a-Ay"></a>光焰天王、<a id="a-Az"></a>光照天王、<a id="a-B0"></a>普观察大名称天王。<a id="a-B1"></a>如是等而为上首，<a id="a-B2"></a>其数无量，<a id="a-B3"></a>皆勤修习广大善根，<a id="a-B4"></a>心常喜足。</p>
  <p id="aB5">复有不可思议数兜率陀天王，<a id="a-B6"></a>所谓：<a id="a-B7"></a>知足天王、<a id="a-B8"></a>喜乐海髻天王、<a id="a-B9"></a>最胜功德幢天王、<a id="a-BA"></a>寂静光天王、<a id="a-BB"></a>可爱乐妙目天王、<a id="a-BC"></a>宝峰净月天王、<a id="a-BD"></a>最胜勇健力天王、<a id="a-BE"></a>金刚妙光明天王、<a id="a-BF"></a>星宿庄严幢天王、<a id="a-BG"></a>可爱乐庄严天王。<a id="a-BH"></a>如是等而为上首，<a id="a-BI"></a>不思议数，<a id="a-BJ"></a>皆勤念持一切诸佛所有名号。</p>
  <p id="aBK">复有无量化乐天王，<a id="a-BL"></a>所谓：<a id="a-BM"></a>善变化天王、<a id="a-BN"></a>寂静音光明天王、<a id="a-BO"></a>变化力光明天王、<a id="a-BP"></a>庄严主天王、<a id="a-BQ"></a>念光天王、<a id="a-BR"></a>最上云音天王、<a id="a-BS"></a>众妙最胜光天王、<a id="a-BT"></a>妙髻光明天王、<a id="a-BU"></a>成就喜慧天王、<a id="a-BV"></a>华光髻天王、<a id="a-BW"></a>普见十方天王。<a id="a-BX"></a>如是等而为上首，<a id="a-BY"></a>其数无量，<a id="a-BZ"></a>皆勤调伏一切众生，<a id="a-Ba"></a>令得解脱。</p>
  <p id="aBb">复有无数他化自在天王，<a id="a-Bc"></a>所谓：<a id="a-Bd"></a>得自在天王、<a id="a-Be"></a>妙目主天王、<a id="a-Bf"></a>妙冠幢天王、<a id="a-Bg"></a>勇猛慧天王、<a id="a-Bh"></a>妙音句天王、<a id="a-Bi"></a>妙光幢天王、<a id="a-Bj"></a>寂静境界门天王、<a id="a-Bk"></a>妙轮庄严幢天王、<a id="a-Bl"></a>华蕊慧自在天王、<a id="a-Bm"></a>因陀罗力妙庄严光明天王。<a id="a-Bn"></a>如是等而为上首，<a id="a-Bo"></a>其数无量，<a id="a-Bp"></a>皆勤修习自在方便广大法门。</p>
  <p id="aBq">复有不可数大梵天王，<a id="a-Br"></a>所谓：<a id="a-Bs"></a>尸弃天王、<a id="a-Bt"></a>慧光天王、<a id="a-Bu"></a>善慧光明天王、<a id="a-Bv"></a>普云音天王、<a id="a-Bw"></a>观世言音自在天王、<a id="a-Bx"></a>寂静光明眼天王、<a id="a-By"></a>光遍十方天王、<a id="a-Bz"></a>变化音天王、<a id="a-C0"></a>光明照耀眼天王、<a id="a-C1"></a>悦意海音天王。<a id="a-C2"></a>如是等而为上首，<a id="a-C3"></a>不可称数，<a id="a-C4"></a>皆具大慈，<a id="a-C5"></a>怜愍众生，<a id="a-C6"></a>舒光普照，<a id="a-C7"></a>令其快乐。</p>
  <p id="aC8">复有无量光音天王，<a id="a-C9"></a>所谓：<a id="a-CA"></a>可爱乐光明天王、<a id="a-CB"></a>清净妙光天王、<a id="a-CC"></a>能自在音天王、<a id="a-CD"></a>最胜念智天王、<a id="a-CE"></a>可爱乐清净妙音天王、<a id="a-CF"></a>善思惟音天王、<a id="a-CG"></a>普音遍照天王、<a id="a-CH"></a>甚深光音天王、<a id="a-CI"></a>无垢称光明天王、<a id="a-CJ"></a>最胜净光天王。<a id="a-CK"></a>如是等而为上首，<a id="a-CL"></a>其数无量，<a id="a-CM"></a>皆住广大寂静喜乐无碍法门。</p>
  <p id="aCN">复有无量遍净天王，<a id="a-CO"></a>所谓：<a id="a-CP"></a>清净慧名称天王、<a id="a-CQ"></a>最胜见天王、<a id="a-CR"></a>寂静德天王、<a id="a-CS"></a>须弥音天王、<a id="a-CT"></a>净念眼天王、<a id="a-CU"></a>可爱乐最胜光照天王、<a id="a-CV"></a>世间自在主天王、<a id="a-CW"></a>光焰自在天王、<a id="a-CX"></a>乐思惟法变化天王、<a id="a-CY"></a>变化幢天王、<a id="a-CZ"></a>星宿音妙庄严天王。<a id="a-Ca"></a>如是等而为上首，<a id="a-Cb"></a>其数无量，<a id="a-Cc"></a>悉已安住广大法门，<a id="a-Cd"></a>于诸世间勤作利益。</p>
  <p id="aCe">复有无量广果天王，<a id="a-Cf"></a>所谓：<a id="a-Cg"></a>爱乐法光明幢天王、<a id="a-Ch"></a>清净庄严海天王、<a id="a-Ci"></a>最胜慧光明天王、<a id="a-Cj"></a>自在智慧幢天王、<a id="a-Ck"></a>乐寂静天王、<a id="a-Cl"></a>普智眼天王、<a id="a-Cm"></a>乐旋慧天王、<a id="a-Cn"></a>善种慧光明天王、<a id="a-Co"></a>无垢寂静光天王、<a id="a-Cp"></a>广大清净光天王。<a id="a-Cq"></a>如是等而为上首，<a id="a-Cr"></a>其数无量，<a id="a-Cs"></a>莫不皆以寂静之法而为宫殿安住其中。</p>
  <p id="aCt">复有无数大自在天王，<a id="a-Cu"></a>所谓：<a id="a-Cv"></a>妙焰海天王、<a id="a-Cw"></a>自在名称光天王、<a id="a-Cx"></a>清净功德眼天王、<a id="a-Cy"></a>可爱乐大慧天王、<a id="a-Cz"></a>不动光自在天王、<a id="a-D0"></a>妙庄严眼天王、<a id="a-D1"></a>善思惟光明天王、<a id="a-D2"></a>可爱乐大智天王、<a id="a-D3"></a>普音庄严幢天王、<a id="a-D4"></a>极精进名称光天王。<a id="a-D5"></a>如是等而为上首，<a id="a-D6"></a>不可称数，<a id="a-D7"></a>皆勤观察无相之法，<a id="a-D8"></a>所行平等。</p>
 </body>
</html>