<!doctype html>
<html id="z3IBTSHHB" data-ver="1525">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第五十八</h1>
  <h2 id="a2">入法界品第三十四之十四</h2>
  <p id="a3">尔时菩萨。<a id="a-4"></a>从兜率天降神下时。<a id="a-5"></a>与十佛刹微尘等菩萨俱。<a id="a-6"></a>皆悉同行。<a id="a-7"></a>大愿善根庄严法门。<a id="a-8"></a>智慧自在一切诸地。<a id="a-9"></a>清净法身无量色身。<a id="a-A"></a>究竟普贤诸大愿行。<a id="a-B"></a>悉皆同等。<a id="a-C"></a>如是菩萨眷属围绕。<a id="a-D"></a>又与八万诸龙王俱。<a id="a-E"></a>娑伽罗龙王等及诸夜叉八部神等恭敬供养。<a id="a-F"></a>降神下时。<a id="a-G"></a>放大光明普照世界。<a id="a-H"></a>现自在力。<a id="a-I"></a>除灭一切诸恶道苦。<a id="a-J"></a>以巧方便。<a id="a-K"></a>教化不可思议众生。<a id="a-L"></a>皆悉令知宿世业行。<a id="a-M"></a>令诸菩萨修不放逸无所染着。<a id="a-N"></a>救护众生令悉睹见此菩萨身。<a id="a-O"></a>现如是等诸奇特事。<a id="a-P"></a>与大众俱来处我胎。<a id="a-Q"></a>彼诸菩萨。<a id="a-R"></a>于我胎内游行自在。<a id="a-S"></a>或以三千大千世界。<a id="a-T"></a>以为一步。<a id="a-U"></a>或不可说不可说佛刹微尘等世界。<a id="a-V"></a>以为一步。<a id="a-W"></a>又念念中。<a id="a-X"></a>十方一切世界。<a id="a-Y"></a>一切佛所。<a id="a-Z"></a>不可说不可说菩萨眷属。<a id="a-a"></a>及四天王忉利天王乃至梵王。<a id="a-b"></a>如是等一切天王。<a id="a-c"></a>皆入我胎。<a id="a-d"></a>欲见菩萨恭敬供养听受正法。<a id="a-e"></a>悉皆容受如是等众。<a id="a-f"></a>而胎不广大。<a id="a-g"></a>亦不迫迮。<a id="a-h"></a>于此世界。<a id="a-i"></a>示现如是神变受生。<a id="a-j"></a>十方一切阎浮提中亦复如是。<a id="a-k"></a>亦不分身。<a id="a-l"></a>种种现化随其所应为菩萨母。<a id="a-m"></a>何以故。<a id="a-n"></a>修此大愿智幻法门故。<a id="a-o"></a>善男子。<a id="a-p"></a>我为卢舍那佛母。<a id="a-q"></a>拘楼孙佛。<a id="a-r"></a>拘那含牟尼佛。<a id="a-s"></a>迦葉佛。<a id="a-t"></a>弥勒佛。<a id="a-u"></a>师子佛。<a id="a-v"></a>法幢佛。<a id="a-w"></a>善眼佛。<a id="a-x"></a>净华佛。<a id="a-y"></a>妙德华佛。<a id="a-z"></a>提舍佛。<a id="a-10"></a>弗沙佛。<a id="a-11"></a>欢喜意佛。<a id="a-12"></a>自在佛。<a id="a-13"></a>离垢佛。<a id="a-14"></a>明净月佛。<a id="a-15"></a>执炬佛。<a id="a-16"></a>乐静佛。<a id="a-17"></a>金刚楯佛。<a id="a-18"></a>清净义佛。<a id="a-19"></a>阿私陀佛。<a id="a-1A"></a>度彼岸佛。<a id="a-1B"></a>高焰山佛。<a id="a-1C"></a>执灯佛。<a id="a-1D"></a>宝莲华佛。<a id="a-1E"></a>功德称佛。<a id="a-1F"></a>无量德持佛。<a id="a-1G"></a>妙德灯佛。<a id="a-1H"></a>庄严身佛。<a id="a-1I"></a>善威仪佛。<a id="a-1J"></a>妙德慈佛。<a id="a-1K"></a>善幢佛。<a id="a-1L"></a>智盛佛。<a id="a-1M"></a>无量音佛。<a id="a-1N"></a>无诤佛。<a id="a-1O"></a>散疑佛。<a id="a-1P"></a>清净佛。<a id="a-1Q"></a>广光佛。<a id="a-1R"></a>速净佛。<a id="a-1S"></a>妙德云佛。<a id="a-1T"></a>庄严顶发佛。<a id="a-1U"></a>树王佛。<a id="a-1V"></a>庄严宝冠佛。<a id="a-1W"></a>智海佛。<a id="a-1X"></a>净宝佛。<a id="a-1Y"></a>坚天冠佛。<a id="a-1Z"></a>具诸愿佛。<a id="a-1a"></a>大自在佛。<a id="a-1b"></a>妙德王佛。<a id="a-1c"></a>胜妙德佛。<a id="a-1d"></a>栴檀云佛。<a id="a-1e"></a>广净眼佛。<a id="a-1f"></a>殊胜慧佛。<a id="a-1g"></a>修习智佛。<a id="a-1h"></a>高王佛。<a id="a-1i"></a>自在慧佛。<a id="a-1j"></a>离色佛。<a id="a-1k"></a>师子喜佛。<a id="a-1l"></a>无上王佛。<a id="a-1m"></a>妙德顶佛。<a id="a-1n"></a>金刚智山佛。<a id="a-1o"></a>妙德藏佛。<a id="a-1p"></a>宝网严身佛。<a id="a-1q"></a>善慧佛。<a id="a-1r"></a>自在天佛。<a id="a-1s"></a>大地天佛。<a id="a-1t"></a>无著功德佛。<a id="a-1u"></a>众牙佛。<a id="a-1v"></a>慧光佛。<a id="a-1w"></a>妙德天佛。<a id="a-1x"></a>无上坐佛。<a id="a-1y"></a>无上德佛。<a id="a-1z"></a>仙人伏根佛。<a id="a-20"></a>随顺语佛。<a id="a-21"></a>自在德幢佛。<a id="a-22"></a>明净幢佛。<a id="a-23"></a>分别支佛。<a id="a-24"></a>毗舍佉佛。<a id="a-25"></a>放一切众生香光明佛。<a id="a-26"></a>金刚宝严佛。<a id="a-27"></a>欢喜眼佛。<a id="a-28"></a>灭欲尘佛。<a id="a-29"></a>高大身佛。<a id="a-2A"></a>善天佛。<a id="a-2B"></a>无上天佛。<a id="a-2C"></a>向寂灭佛。<a id="a-2D"></a>觉智佛。<a id="a-2E"></a>离尘垢佛。<a id="a-2F"></a>光焰王佛。<a id="a-2G"></a>安住佛。<a id="a-2H"></a>毗舍佉天佛。<a id="a-2I"></a>金刚山佛。<a id="a-2J"></a>智焰盛妙德佛。<a id="a-2K"></a>安隐佛。<a id="a-2L"></a>优波提舍佛。<a id="a-2M"></a>具净德佛。<a id="a-2N"></a>乐贤德佛。<a id="a-2O"></a>第一义勇佛。<a id="a-2P"></a>百光焰佛。<a id="a-2Q"></a>一增上佛。<a id="a-2R"></a>深音声佛。<a id="a-2S"></a>大地王佛。<a id="a-2T"></a>白净佛。<a id="a-2U"></a>山音声佛。<a id="a-2V"></a>殊胜佛。<a id="a-2W"></a>不可坏佛。<a id="a-2X"></a>无上医佛。<a id="a-2Y"></a>功德月佛。<a id="a-2Z"></a>不违逆佛。<a id="a-2a"></a>功德聚佛。<a id="a-2b"></a>月出佛。<a id="a-2c"></a>功德天佛。<a id="a-2d"></a>光明盛佛。<a id="a-2e"></a>娑罗阴佛。<a id="a-2f"></a>药王佛。<a id="a-2g"></a>胜宝佛。<a id="a-2h"></a>金刚慧佛。<a id="a-2i"></a>八十妙德佛。<a id="a-2j"></a>一切无坏佛。<a id="a-2k"></a>大名称王佛。<a id="a-2l"></a>勇进持佛。<a id="a-2m"></a>无量光佛。<a id="a-2n"></a>大庄严焰佛。<a id="a-2o"></a>法王不虚佛。<a id="a-2p"></a>不退地佛。<a id="a-2q"></a>明净天佛。<a id="a-2r"></a>苦行佛。<a id="a-2s"></a>净天佛。<a id="a-2t"></a>同意佛。<a id="a-2u"></a>解脱音佛。<a id="a-2v"></a>无坏王佛。<a id="a-2w"></a>灭谄伪佛。<a id="a-2x"></a>净薝葡光佛。<a id="a-2y"></a>善胜月佛。<a id="a-2z"></a>执明炬佛。<a id="a-30"></a>庄严身佛。<a id="a-31"></a>不可说佛。<a id="a-32"></a>观众生佛。<a id="a-33"></a>无量光佛。<a id="a-34"></a>无畏音佛。<a id="a-35"></a>最胜天佛。<a id="a-36"></a>无畏智盛佛。<a id="a-37"></a>妙德华佛。<a id="a-38"></a>月光焰佛。<a id="a-39"></a>不退慧佛。<a id="a-3A"></a>离爱佛。<a id="a-3B"></a>不着慧佛。<a id="a-3C"></a>长养德聚佛。<a id="a-3D"></a>灭恶道佛。<a id="a-3E"></a>无量化师子吼佛。<a id="a-3F"></a>义不退佛。<a id="a-3G"></a>见无碍佛。<a id="a-3H"></a>降众魔佛。<a id="a-3I"></a>不着相佛。<a id="a-3J"></a>离虚妄海佛。<a id="a-3K"></a>清净海佛。<a id="a-3L"></a>不可沮坏须弥山佛。<a id="a-3M"></a>无著智佛。<a id="a-3N"></a>无量坐佛。<a id="a-3O"></a>与魔战佛。<a id="a-3P"></a>随师行佛。<a id="a-3Q"></a>无上调佛。<a id="a-3R"></a>常月佛。<a id="a-3S"></a>饶益王佛。<a id="a-3T"></a>不动阴佛。<a id="a-3U"></a>饶益名佛。<a id="a-3V"></a>饶益慧佛。<a id="a-3W"></a>寿持佛。<a id="a-3X"></a>寿名佛。<a id="a-3Y"></a>满称佛。<a id="a-3Z"></a>无坏盛佛。<a id="a-3a"></a>色明净佛。<a id="a-3b"></a>无相智佛。<a id="a-3c"></a>勇无动佛。<a id="a-3d"></a>难思妙德佛。<a id="a-3e"></a>同月行佛。<a id="a-3f"></a>无量身佛。<a id="a-3g"></a>随顺王佛。<a id="a-3h"></a>增寿天佛。<a id="a-3i"></a>佛子。<a id="a-3j"></a>如是等贤劫一切佛。<a id="a-3k"></a>于此世界成等正觉。<a id="a-3l"></a>我悉为母。<a id="a-3m"></a>亦于十方一切世界教化众生。<a id="a-3n"></a>尔时善财。<a id="a-3o"></a>白言大圣。<a id="a-3p"></a>得此法门其已久如。<a id="a-3q"></a>答言。<a id="a-3r"></a>佛子乃往古世。<a id="a-3s"></a>过不可思议非诸菩萨通明境界不可数劫。<a id="a-3t"></a>有劫名净光明。<a id="a-3u"></a>有世界。<a id="a-3v"></a>名曰妙德须弥山王。<a id="a-3w"></a>其土清净无诸垢秽。<a id="a-3x"></a>众宝合成种种严饰。<a id="a-3y"></a>见者无厌。<a id="a-3z"></a>彼世界中。<a id="a-40"></a>有千亿四天下。<a id="a-41"></a>诸四天下中。<a id="a-42"></a>有一四天下。<a id="a-43"></a>彼四天下中。<a id="a-44"></a>有八十亿大王之都。<a id="a-45"></a>彼王都中。<a id="a-46"></a>有一王都名曰智幢。<a id="a-47"></a>有转轮王名曰勇盛。<a id="a-48"></a>彼王都北。<a id="a-49"></a>有一道场名月光明。<a id="a-4A"></a>其道场神名慈妙德。<a id="a-4B"></a>时有菩萨名离垢幢。<a id="a-4C"></a>坐于道场临成正觉。<a id="a-4D"></a>时有恶魔名金刚光明。<a id="a-4E"></a>与眷属俱至菩萨所。<a id="a-4F"></a>坏其道行。<a id="a-4G"></a>时勇盛王。<a id="a-4H"></a>具足菩萨神力自在。<a id="a-4I"></a>化作兵众。<a id="a-4J"></a>多彼魔军而摧伏之。<a id="a-4K"></a>时彼菩萨得成正觉。<a id="a-4L"></a>时道场神见此事已。<a id="a-4M"></a>欢喜无量发如是愿。<a id="a-4N"></a>此转轮王乃至成佛。<a id="a-4O"></a>我为其母。<a id="a-4P"></a>善男子。<a id="a-4Q"></a>我曾于彼道场。<a id="a-4R"></a>供养十那由他佛。<a id="a-4S"></a>善男子。<a id="a-4T"></a>彼道场神。<a id="a-4U"></a>岂异人乎。<a id="a-4V"></a>我身是也。<a id="a-4W"></a>转轮王者。<a id="a-4X"></a>卢舍那佛是也。<a id="a-4Y"></a>善男子。<a id="a-4Z"></a>我从尔时发愿已来。<a id="a-4a"></a>卢舍那佛。<a id="a-4b"></a>于一切有。<a id="a-4c"></a>行菩萨行教化众生。<a id="a-4d"></a>乃至最后受生。<a id="a-4e"></a>我常为母。<a id="a-4f"></a>复次善男子。<a id="a-4g"></a>现在过去十方无量无边诸佛。<a id="a-4h"></a>放大光明。<a id="a-4i"></a>来照我身宫殿住处者。<a id="a-4j"></a>彼最后生。<a id="a-4k"></a>我悉为母。<a id="a-4l"></a>善男子。<a id="a-4m"></a>我唯知此大愿智幻法门。<a id="a-4n"></a>诸大菩萨具大悲藏。<a id="a-4o"></a>教化众生心无厌足。<a id="a-4p"></a>得自在法。<a id="a-4q"></a>一一毛孔。<a id="a-4r"></a>现一切佛自在神力。<a id="a-4s"></a>我当云何能知能说彼功德行。<a id="a-4t"></a>尔时摩耶夫人告善财童子言。<a id="a-4u"></a>善男子。<a id="a-4v"></a>于此世界三十三天。<a id="a-4w"></a>有王名正念王。<a id="a-4x"></a>有童女。<a id="a-4y"></a>名天主光。<a id="a-4z"></a>汝诣彼问。<a id="a-50"></a>云何菩萨学菩萨行修菩萨道。<a id="a-51"></a>时善财童子敬受其教。<a id="a-52"></a>头面作礼绕无数匝。<a id="a-53"></a>恋慕瞻仰却行而退。</p>
  <p id="a54">遂往天宫见彼童女。<a id="a-55"></a>礼足围绕合掌前住。<a id="a-56"></a>白言圣者。<a id="a-57"></a>我已先发阿耨多罗三藐三菩提心。<a id="a-58"></a>而未知菩萨云何学菩萨行修菩萨道。<a id="a-59"></a>我闻圣者善能诱诲。<a id="a-5A"></a>愿为我说。<a id="a-5B"></a>天女答言。<a id="a-5C"></a>善男子。<a id="a-5D"></a>我得菩萨解脱。<a id="a-5E"></a>名无碍念清净庄严。<a id="a-5F"></a>善男子。<a id="a-5G"></a>我念过去。<a id="a-5H"></a>有最胜劫。<a id="a-5I"></a>名青莲华。<a id="a-5J"></a>我于彼劫中。<a id="a-5K"></a>供养恒河沙等诸佛如来。<a id="a-5L"></a>彼诸如来。<a id="a-5M"></a>从初出家。<a id="a-5N"></a>我皆瞻奉守护供养。<a id="a-5O"></a>造僧伽蓝营辨什物。<a id="a-5P"></a>又彼诸佛。<a id="a-5Q"></a>从为菩萨住母胎时。<a id="a-5R"></a>诞生之时。<a id="a-5S"></a>行七步时。<a id="a-5T"></a>大师子吼时。<a id="a-5U"></a>住童子位在宫中时。<a id="a-5V"></a>向菩提树成正觉时。<a id="a-5W"></a>转正法轮现佛神变教化调伏众生之时。<a id="a-5X"></a>如是一切诸所作事。<a id="a-5Y"></a>从初发心乃至法尽。<a id="a-5Z"></a>我皆明忆无有遗余。<a id="a-5a"></a>常现在前念持不忘。<a id="a-5b"></a>又忆过去。<a id="a-5c"></a>劫名善地。<a id="a-5d"></a>我于彼供养十恒河沙等诸佛如来。<a id="a-5e"></a>又过去劫名为妙德。<a id="a-5f"></a>我于彼供养一佛世界微尘等诸佛如来。<a id="a-5g"></a>又劫名无所得。<a id="a-5h"></a>我于彼供养八十四亿百千那由他诸佛如来。<a id="a-5i"></a>又劫名善光。<a id="a-5j"></a>我于彼供养阎浮提微尘等诸佛如来。<a id="a-5k"></a>又劫名无量光。<a id="a-5l"></a>我于彼供养二十恒河沙等诸佛如来。<a id="a-5m"></a>又劫名精进德。<a id="a-5n"></a>我于彼供养一恒河沙等诸佛如来。<a id="a-5o"></a>又劫名善悲。<a id="a-5p"></a>我于彼供养八十恒河沙等诸佛如来。<a id="a-5q"></a>又劫名胜游。<a id="a-5r"></a>我于彼供养六十恒河沙等诸佛如来。<a id="a-5s"></a>又劫名妙月。<a id="a-5t"></a>我于彼供养七十恒河沙等诸佛如来。<a id="a-5u"></a>善男子。<a id="a-5v"></a>如是忆念恒河沙劫。<a id="a-5w"></a>我常不舍诸佛如来应正等觉。<a id="a-5x"></a>从彼一切诸如来所。<a id="a-5y"></a>闻此无碍念清净庄严菩萨解脱。<a id="a-5z"></a>受持修行恒不间断随顺趣入。<a id="a-60"></a>如是先劫所有如来。<a id="a-61"></a>从初菩萨乃至法尽。<a id="a-62"></a>一切神变。<a id="a-63"></a>我以净严解脱之力。<a id="a-64"></a>皆随忆念明了现前。<a id="a-65"></a>持而顺行曾无懈废。<a id="a-66"></a>善男子。<a id="a-67"></a>我唯知此无碍念清净解脱。<a id="a-68"></a>如诸菩萨摩诃萨。<a id="a-69"></a>出生死夜朗然明彻。<a id="a-6A"></a>永离痴冥未尝惛寐。<a id="a-6B"></a>心无诸盖身行轻安。<a id="a-6C"></a>于诸法性清净觉了。<a id="a-6D"></a>成就十力开悟群生。<a id="a-6E"></a>而我云何能知能说彼功德行。<a id="a-6F"></a>善男子。<a id="a-6G"></a>迦毗罗城有童子师。<a id="a-6H"></a>名曰遍友。<a id="a-6I"></a>汝诣彼问。<a id="a-6J"></a>云何菩萨学菩萨行。<a id="a-6K"></a>修菩萨道。<a id="a-6L"></a>时善财童子。<a id="a-6M"></a>以闻法故身心遍悦。<a id="a-6N"></a>不思议善根流派增广。<a id="a-6O"></a>头面敬礼天主光足。<a id="a-6P"></a>绕无数匝恋仰辞去。</p>
  <p id="a6Q">从天宫下渐向彼城。<a id="a-6R"></a>至遍友所礼足围绕。<a id="a-6S"></a>合掌恭敬于一面立。<a id="a-6T"></a>白言圣者。<a id="a-6U"></a>我已先发阿耨多罗三藐三菩提心。<a id="a-6V"></a>而未知菩萨云何学菩萨行修菩萨道。<a id="a-6W"></a>我闻圣者善能诱诲。<a id="a-6X"></a>愿为我说。<a id="a-6Y"></a>遍友答言。<a id="a-6Z"></a>善男子。<a id="a-6a"></a>此有童子。<a id="a-6b"></a>名善知众艺。<a id="a-6c"></a>学菩萨字智。<a id="a-6d"></a>汝可问之。<a id="a-6e"></a>当为汝说。</p>
  <p id="a6f">尔时善财。<a id="a-6g"></a>即至其所。<a id="a-6h"></a>头顶礼敬于一面立。<a id="a-6i"></a>白言圣者。<a id="a-6j"></a>我已先发阿耨多罗三藐三菩提心。<a id="a-6k"></a>而未知菩萨云何学菩萨行修菩萨道。<a id="a-6l"></a>我闻圣者善能诱诲。<a id="a-6m"></a>愿为我说。<a id="a-6n"></a>时彼童子告善财言。<a id="a-6o"></a>善男子。<a id="a-6p"></a>我得菩萨解脱名善知众艺。<a id="a-6q"></a>我恒唱持入此解脱根本之字。<a id="a-6r"></a>唱阿字时。<a id="a-6s"></a>入般若波罗蜜门。<a id="a-6t"></a>名菩萨威德各别境界。<a id="a-6u"></a>唱罗字时。<a id="a-6v"></a>入般若波罗蜜门。<a id="a-6w"></a>名平等一味最上无边。<a id="a-6x"></a>唱波字时。<a id="a-6y"></a>入般若波罗蜜门。<a id="a-6z"></a>名法界无异相。<a id="a-70"></a>唱者字时。<a id="a-71"></a>入般若波罗蜜门。<a id="a-72"></a>名普轮断差别。<a id="a-73"></a>唱多字时。<a id="a-74"></a>入般若波罗蜜门。<a id="a-75"></a>名得无依无上。<a id="a-76"></a>唱逻字时。<a id="a-77"></a>入般若波罗蜜门。<a id="a-78"></a>名离依止无垢。<a id="a-79"></a>唱荼(徒假反)字时。<a id="a-7A"></a>入般若波罗蜜门。<a id="a-7B"></a>名不退转之行。<a id="a-7C"></a>唱婆字时。<a id="a-7D"></a>入般若波罗蜜门。<a id="a-7E"></a>名金刚场。<a id="a-7F"></a>唱荼字时。<a id="a-7G"></a>入般若波罗蜜门。<a id="a-7H"></a>名曰普轮。<a id="a-7I"></a>唱沙字时。<a id="a-7J"></a>入般若波罗蜜门。<a id="a-7K"></a>名为海藏。<a id="a-7L"></a>唱他字时。<a id="a-7M"></a>入般若波罗蜜门。<a id="a-7N"></a>名普生安住。<a id="a-7O"></a>唱那字时。<a id="a-7P"></a>入般若波罗蜜门。<a id="a-7Q"></a>名圆满光。<a id="a-7R"></a>唱那字时。<a id="a-7S"></a>入般若波罗蜜门。<a id="a-7T"></a>名差别积聚。<a id="a-7U"></a>唱史吒字时。<a id="a-7V"></a>入般若波罗蜜门。<a id="a-7W"></a>名普光明息诸烦恼。<a id="a-7X"></a>唱迦字时。<a id="a-7Y"></a>入般若波罗蜜门。<a id="a-7Z"></a>名差别一味。<a id="a-7a"></a>唱娑字时。<a id="a-7b"></a>入般若波罗蜜门。<a id="a-7c"></a>名霈然法雨。<a id="a-7d"></a>唱摩字时。<a id="a-7e"></a>入般若波罗蜜门。<a id="a-7f"></a>名大流湍激众峰齐峙。<a id="a-7g"></a>唱伽字时。<a id="a-7h"></a>入般若波罗蜜门。<a id="a-7i"></a>名普上安立。<a id="a-7j"></a>唱娑他字时。<a id="a-7k"></a>入般若波罗蜜门。<a id="a-7l"></a>名真如藏遍平等。<a id="a-7m"></a>唱社字时。<a id="a-7n"></a>入般若波罗蜜门。<a id="a-7o"></a>名入世间海清净。<a id="a-7p"></a>唱室者字时。<a id="a-7q"></a>入般若波罗蜜门。<a id="a-7r"></a>名一切诸佛正念庄严。<a id="a-7s"></a>唱拖字时。<a id="a-7t"></a>入般若波罗蜜门。<a id="a-7u"></a>名观察圆满法聚。<a id="a-7v"></a>唱奢字时。<a id="a-7w"></a>入般若波罗蜜门。<a id="a-7x"></a>名一切诸佛教授轮光。<a id="a-7y"></a>唱佉字时。<a id="a-7z"></a>入般若波罗蜜门。<a id="a-80"></a>名净修因地现前智藏。<a id="a-81"></a>唱叉字时。<a id="a-82"></a>入般若波罗蜜门。<a id="a-83"></a>名息诸业海藏蕴。<a id="a-84"></a>唱娑多字时。<a id="a-85"></a>入般若波罗蜜门。<a id="a-86"></a>名蠲诸惑障开净光明。<a id="a-87"></a>唱壤字时。<a id="a-88"></a>入般若波罗蜜门。<a id="a-89"></a>名作世间了悟因。<a id="a-8A"></a>唱颇字时。<a id="a-8B"></a>入般若波罗蜜门。<a id="a-8C"></a>名智慧轮断生死。<a id="a-8D"></a>唱婆字时。<a id="a-8E"></a>入般若波罗蜜门。<a id="a-8F"></a>名一切宫殿具足庄严。<a id="a-8G"></a>唱车字时。<a id="a-8H"></a>入般若波罗蜜门。<a id="a-8I"></a>名修行戒藏各别圆满。<a id="a-8J"></a>唱娑摩字时。<a id="a-8K"></a>入般若波罗蜜门。<a id="a-8L"></a>名随十方现见诸佛。<a id="a-8M"></a>唱诃娑字时。<a id="a-8N"></a>入般若波罗蜜门。<a id="a-8O"></a>名观察一切无缘众生方便摄受令生海藏。<a id="a-8P"></a>唱诃字时。<a id="a-8Q"></a>入般若波罗蜜门。<a id="a-8R"></a>名修行趣入一切功德海。<a id="a-8S"></a>唱伽字时。<a id="a-8T"></a>入般若波罗蜜门。<a id="a-8U"></a>名持一切法云坚固海藏。<a id="a-8V"></a>唱吒字时。<a id="a-8W"></a>入般若波罗蜜门。<a id="a-8X"></a>名十方诸佛随愿现前。<a id="a-8Y"></a>唱拏字时。<a id="a-8Z"></a>入般若波罗蜜门。<a id="a-8a"></a>名不动字轮聚集诸亿字。<a id="a-8b"></a>唱娑颇字时。<a id="a-8c"></a>入般若波罗蜜门。<a id="a-8d"></a>名化众生究竟处。<a id="a-8e"></a>唱娑迦字时。<a id="a-8f"></a>入般若波罗蜜门。<a id="a-8g"></a>名诸地满足无著无碍解脱光明轮遍照。<a id="a-8h"></a>唱阇字时。<a id="a-8i"></a>入般若波罗蜜门。<a id="a-8j"></a>名宣说一切佛法境界。<a id="a-8k"></a>唱多娑字时。<a id="a-8l"></a>入般若波罗蜜门。<a id="a-8m"></a>名一切虚空法雷遍吼。<a id="a-8n"></a>唱佗(耻加反)字时。<a id="a-8o"></a>入般若波罗蜜门。<a id="a-8p"></a>名晓诸迷识无我明灯。<a id="a-8q"></a>唱陀字时。<a id="a-8r"></a>入般若波罗蜜门。<a id="a-8s"></a>名一切法轮出生之藏。<a id="a-8t"></a>善男子。<a id="a-8u"></a>我唱如是入诸解脱根本字时。<a id="a-8v"></a>此四十二般若波罗蜜门为首。<a id="a-8w"></a>入无量无数般若波罗蜜门。<a id="a-8x"></a>善男子。<a id="a-8y"></a>我唯知此善知众艺菩萨解脱。<a id="a-8z"></a>如诸菩萨摩诃萨能。<a id="a-90"></a>于一切世出世间善巧之法。<a id="a-91"></a>以智通达到于彼岸。<a id="a-92"></a>殊方异艺咸综无遗。<a id="a-93"></a>文字算数蕴其深解。<a id="a-94"></a>医药咒术善疗众病。<a id="a-95"></a>有诸众生。<a id="a-96"></a>鬼魅所持怨憎咒诅。<a id="a-97"></a>恶星变怪死尸奔逐。<a id="a-98"></a>癫痫羸瘦种种诸疾。<a id="a-99"></a>咸能救之使得痊愈。<a id="a-9A"></a>又善别知金玉珠贝珊瑚琉璃摩尼砗磲鸡萨罗等。<a id="a-9B"></a>一切宝藏出生之处。<a id="a-9C"></a>品类不同价直多少。<a id="a-9D"></a>村营乡邑大小都城。<a id="a-9E"></a>宫殿苑园岩泉薮泽。<a id="a-9F"></a>凡是一切人众所居。<a id="a-9G"></a>菩萨咸能随方摄护。<a id="a-9H"></a>又善观察天文地理。<a id="a-9I"></a>人相吉凶鸟兽音声。<a id="a-9J"></a>云霞气候。<a id="a-9K"></a>年谷丰俭国土安危。<a id="a-9L"></a>如是世间所有技艺。<a id="a-9M"></a>莫不该练尽其源本。<a id="a-9N"></a>又能分别出世之法。<a id="a-9O"></a>正名辩义观察体相。<a id="a-9P"></a>随顺修行智入其中。<a id="a-9Q"></a>无疑无碍。<a id="a-9R"></a>无愚闇。<a id="a-9S"></a>无顽钝。<a id="a-9T"></a>无忧恼。<a id="a-9U"></a>无沉没。<a id="a-9V"></a>无不现证。<a id="a-9W"></a>而我云何能知能说彼功德行。<a id="a-9X"></a>善男子。<a id="a-9Y"></a>此摩竭提国有一聚落。<a id="a-9Z"></a>彼中有城。<a id="a-9a"></a>名婆呾那。<a id="a-9b"></a>有优婆夷号曰贤胜。<a id="a-9c"></a>汝诣彼问。<a id="a-9d"></a>云何菩萨学菩萨行修菩萨道。<a id="a-9e"></a>时善财童子。<a id="a-9f"></a>头面敬礼众艺之足。<a id="a-9g"></a>绕无数匝恋仰辞去。</p>
  <p id="a9h">向聚落城至贤胜所。<a id="a-9i"></a>礼足围绕合掌恭敬于一面立。<a id="a-9j"></a>白言圣者。<a id="a-9k"></a>我已先发阿耨多罗三藐三菩提心。<a id="a-9l"></a>而未知菩萨云何学菩萨行修菩萨道。<a id="a-9m"></a>我闻圣者善能诱诲。<a id="a-9n"></a>愿为我说。<a id="a-9o"></a>贤胜答言。<a id="a-9p"></a>善男子。<a id="a-9q"></a>我得菩萨法门。<a id="a-9r"></a>名无依处道场。<a id="a-9s"></a>既自开解复为人说。<a id="a-9t"></a>又得无尽三昧。<a id="a-9u"></a>非彼三昧法有尽无尽。<a id="a-9v"></a>以能出生一切智性眼无尽故。<a id="a-9w"></a>又能出生一切智性耳无尽故。<a id="a-9x"></a>又能出生一切智性鼻无尽故。<a id="a-9y"></a>又能出生一切智性舌无尽故。<a id="a-9z"></a>又能出生一切智性身无尽故。<a id="a-A0"></a>又能出生一切智性意无尽故。<a id="a-A1"></a>又能出生一切智性种种慧明无尽故。<a id="a-A2"></a>又能出生一切智性周遍神通无尽故。<a id="a-A3"></a>又能出生一切智性如海波涛无量功德皆无尽故。<a id="a-A4"></a>又能出生一切智性遍世间光无尽故。<a id="a-A5"></a>善男子。<a id="a-A6"></a>我唯知此无依处道场法门。<a id="a-A7"></a>如诸菩萨摩诃萨一切无著功德行。<a id="a-A8"></a>而我云何尽能知说。<a id="a-A9"></a>善男子。<a id="a-AA"></a>南方有城。<a id="a-AB"></a>名为沃田。<a id="a-AC"></a>彼有长者。<a id="a-AD"></a>名坚固解脱。<a id="a-AE"></a>汝可往问。<a id="a-AF"></a>云何菩萨学菩萨行修菩萨道。<a id="a-AG"></a>尔时善财。<a id="a-AH"></a>礼贤胜足绕无数匝。<a id="a-AI"></a>恋慕瞻仰辞退南行。</p>
  <p id="aAJ">到于彼城诣长者所。<a id="a-AK"></a>礼足围绕合掌恭敬于一面立。<a id="a-AL"></a>白言圣者。<a id="a-AM"></a>我已先发阿耨多罗三藐三菩提心。<a id="a-AN"></a>而未知菩萨云何学菩萨行修菩萨道。<a id="a-AO"></a>我闻圣者善能诱诲。<a id="a-AP"></a>愿为我说长者答言。<a id="a-AQ"></a>善男子。<a id="a-AR"></a>我得菩萨解脱。<a id="a-AS"></a>名无著清净念。<a id="a-AT"></a>我自得是解脱已来。<a id="a-AU"></a>法愿充满。<a id="a-AV"></a>于十方佛所无复希求。<a id="a-AW"></a>善男子。<a id="a-AX"></a>我唯知此净念解脱。<a id="a-AY"></a>如诸菩萨摩诃萨。<a id="a-AZ"></a>获无所畏大师子吼。<a id="a-Aa"></a>安住高广福慧之聚。<a id="a-Ab"></a>而我云何能知能说彼功德行。<a id="a-Ac"></a>善男子。<a id="a-Ad"></a>即此城中有一长者。<a id="a-Ae"></a>名为妙月。<a id="a-Af"></a>其长者宅常有光明。<a id="a-Ag"></a>汝诣彼问。<a id="a-Ah"></a>云何菩萨学菩萨行修菩萨道。<a id="a-Ai"></a>时善财童子。<a id="a-Aj"></a>礼坚固足绕无数匝。<a id="a-Ak"></a>辞退而行。</p>
  <p id="aAl">向妙月所。<a id="a-Am"></a>礼足围绕合掌恭敬于一面立。<a id="a-An"></a>白言圣者。<a id="a-Ao"></a>我已先发阿耨多罗三藐三菩提心。<a id="a-Ap"></a>而未知菩萨云何学菩萨行修菩萨道。<a id="a-Aq"></a>我闻圣者善能诱诲。<a id="a-Ar"></a>愿为我说。<a id="a-As"></a>妙月答言。<a id="a-At"></a>善男子。<a id="a-Au"></a>我得菩萨解脱。<a id="a-Av"></a>名净智光明。<a id="a-Aw"></a>善男子。<a id="a-Ax"></a>我唯知此智光解脱。<a id="a-Ay"></a>如诸菩萨摩诃萨。<a id="a-Az"></a>证得无量解脱法门。<a id="a-B0"></a>而我云何能知能说彼功德行。<a id="a-B1"></a>善男子。<a id="a-B2"></a>于此南方。<a id="a-B3"></a>有城名出生。<a id="a-B4"></a>彼有长者名无胜军。<a id="a-B5"></a>汝诣彼问。<a id="a-B6"></a>云何菩萨学菩萨行修菩萨道。<a id="a-B7"></a>是时善财。<a id="a-B8"></a>礼妙月足。<a id="a-B9"></a>绕无数匝恋仰辞去。</p>
  <p id="aBA">渐向彼城。<a id="a-BB"></a>至长者所。<a id="a-BC"></a>礼足围绕。<a id="a-BD"></a>合掌恭敬于一面立。<a id="a-BE"></a>白言圣者。<a id="a-BF"></a>我已先发阿耨多罗三藐三菩提心。<a id="a-BG"></a>而未知菩萨云何学菩萨行修菩萨道。<a id="a-BH"></a>我闻圣者善能诱诲。<a id="a-BI"></a>愿为我说。<a id="a-BJ"></a>长者答言。<a id="a-BK"></a>善男子。<a id="a-BL"></a>我得菩萨解脱。<a id="a-BM"></a>名无尽相。<a id="a-BN"></a>我以证此菩萨解脱。<a id="a-BO"></a>见无量佛得无尽藏。<a id="a-BP"></a>善男子。<a id="a-BQ"></a>我唯知此无尽相解脱。<a id="a-BR"></a>如诸菩萨摩诃萨。<a id="a-BS"></a>得无限智无碍辩才。<a id="a-BT"></a>而我云何能知能说彼功德行。<a id="a-BU"></a>善男子。<a id="a-BV"></a>于此城南有一聚落。<a id="a-BW"></a>名之为法。<a id="a-BX"></a>彼聚落中有婆罗门。<a id="a-BY"></a>名尸毗最胜。<a id="a-BZ"></a>汝诣彼问。<a id="a-Ba"></a>云何菩萨学菩萨行修菩萨道。<a id="a-Bb"></a>时善财童子。<a id="a-Bc"></a>礼无胜军足绕无数匝。<a id="a-Bd"></a>恋仰辞去渐次南行。</p>
  <p id="aBe">诣彼聚落见尸毗最胜。<a id="a-Bf"></a>礼足围绕合掌恭敬于一面立。<a id="a-Bg"></a>白言圣者。<a id="a-Bh"></a>我已先发阿耨多罗三藐三菩提心。<a id="a-Bi"></a>而未知菩萨云何学菩萨行修菩萨道。<a id="a-Bj"></a>我闻圣者善能诱诲。<a id="a-Bk"></a>愿为我说。<a id="a-Bl"></a>婆罗门答言。<a id="a-Bm"></a>善男子。<a id="a-Bn"></a>我得菩萨法门。<a id="a-Bo"></a>名诚愿语。<a id="a-Bp"></a>过去现在未来菩萨。<a id="a-Bq"></a>以是语故。<a id="a-Br"></a>乃至于阿耨多罗三藐三菩提无有退转。<a id="a-Bs"></a>无已退无现退无当退。<a id="a-Bt"></a>善男子。<a id="a-Bu"></a>我以住于诚愿语故。<a id="a-Bv"></a>随意所作莫不成满。<a id="a-Bw"></a>善男子。<a id="a-Bx"></a>我唯知此诚语法门。<a id="a-By"></a>如诸菩萨摩诃萨。<a id="a-Bz"></a>与诚愿语行止无违。<a id="a-C0"></a>言必以诚未曾虚妄。<a id="a-C1"></a>无量功德因之出生。<a id="a-C2"></a>而我云何能知能说。<a id="a-C3"></a>善男子。<a id="a-C4"></a>于此南方。<a id="a-C5"></a>有城名妙意华门。<a id="a-C6"></a>彼有童子。<a id="a-C7"></a>名曰德生。<a id="a-C8"></a>复有童女名为有德。<a id="a-C9"></a>汝诣彼问。<a id="a-CA"></a>云何菩萨学菩萨行修菩萨道。<a id="a-CB"></a>时善财童子。<a id="a-CC"></a>于法尊重。<a id="a-CD"></a>礼婆罗门足。<a id="a-CE"></a>绕无数匝恋仰而去。</p>
  <p id="aCF">渐次南行至于彼城。<a id="a-CG"></a>见童子童女。<a id="a-CH"></a>顶礼其足。<a id="a-CI"></a>围绕毕已。<a id="a-CJ"></a>于前合掌。<a id="a-CK"></a>而作是言。<a id="a-CL"></a>圣者。<a id="a-CM"></a>我已先发阿耨多罗三藐三菩提心。<a id="a-CN"></a>而未知菩萨云何学菩萨行修菩萨道。<a id="a-CO"></a>唯愿慈哀为我宣说。<a id="a-CP"></a>时童子童女告善财言。<a id="a-CQ"></a>善男子。<a id="a-CR"></a>我等证得菩萨解脱。<a id="a-CS"></a>名为幻住。<a id="a-CT"></a>以斯净智。<a id="a-CU"></a>观诸世间皆幻住。<a id="a-CV"></a>因缘生故。<a id="a-CW"></a>一切众生皆幻住。<a id="a-CX"></a>业烦恼所起故。<a id="a-CY"></a>一切法皆幻住。<a id="a-CZ"></a>无明有爱等展转缘生故。<a id="a-Ca"></a>一切三界皆幻住。<a id="a-Cb"></a>颠倒智所生故。<a id="a-Cc"></a>一切众生生灭生老死忧悲苦恼皆幻住。<a id="a-Cd"></a>虚妄分别所生故。<a id="a-Ce"></a>一切国土皆幻住。<a id="a-Cf"></a>想倒心倒见倒无明所现故。<a id="a-Cg"></a>一切声闻辟支佛皆幻住。<a id="a-Ch"></a>智断分别所成故。<a id="a-Ci"></a>一切菩萨皆幻住。<a id="a-Cj"></a>能自调伏教化众生殊胜智心及诸行愿之所成故。<a id="a-Ck"></a>一切菩萨众会变化调伏诸所施为皆幻住。<a id="a-Cl"></a>愿及智所摄成故。<a id="a-Cm"></a>善男子。<a id="a-Cn"></a>幻境自性不可思议。<a id="a-Co"></a>善男子。<a id="a-Cp"></a>我等二人但能知此菩萨解脱。<a id="a-Cq"></a>如诸菩萨摩诃萨。<a id="a-Cr"></a>善入无边诸事幻网。<a id="a-Cs"></a>彼功德行我等云何能知能说。<a id="a-Ct"></a>时童子童女。<a id="a-Cu"></a>说自解脱已。<a id="a-Cv"></a>诸善根力不思议故。<a id="a-Cw"></a>令善财身柔软光泽。<a id="a-Cx"></a>自说本愿。</p>
  <p id="aCy">又作是言。<a id="a-Cz"></a>善男子。<a id="a-D0"></a>于此南方有一国土。<a id="a-D1"></a>名曰海涧。<a id="a-D2"></a>彼有园林。<a id="a-D3"></a>名大庄严藏。<a id="a-D4"></a>于彼林中有大楼观。<a id="a-D5"></a>名严净藏。<a id="a-D6"></a>菩萨往昔善根所起。<a id="a-D7"></a>菩萨诸愿自在诸通智力。<a id="a-D8"></a>巧妙方便功德大悲。<a id="a-D9"></a>法门所起。<a id="a-DA"></a>彼园中有菩萨摩诃萨。<a id="a-DB"></a>名曰弥勒。<a id="a-DC"></a>常化父母亲戚眷属及同行者。<a id="a-DD"></a>又复长养其余无量众生善根。<a id="a-DE"></a>令住大乘。<a id="a-DF"></a>亦欲为汝显现菩萨方便法门。<a id="a-DG"></a>欲明菩萨受生自在。<a id="a-DH"></a>欲对现教化一切众生令厌诸有。<a id="a-DI"></a>宣明菩萨大慈悲力。<a id="a-DJ"></a>觉悟菩萨无相法门。<a id="a-DK"></a>明诸有趣悉无自相。<a id="a-DL"></a>汝诣彼问。<a id="a-DM"></a>云何菩萨净菩萨道。<a id="a-DN"></a>云何菩萨学菩萨戒。<a id="a-DO"></a>云何菩萨净菩萨心。<a id="a-DP"></a>云何菩萨发诸大愿。<a id="a-DQ"></a>云何菩萨积功德具。<a id="a-DR"></a>云何菩萨得菩萨地。<a id="a-DS"></a>云何菩萨满足一切诸波罗蜜。<a id="a-DT"></a>云何菩萨得诸忍法。<a id="a-DU"></a>云何菩萨住功德行。<a id="a-DV"></a>云何菩萨近善知识。<a id="a-DW"></a>何以故。<a id="a-DX"></a>彼菩萨摩诃萨。<a id="a-DY"></a>究竟一切诸菩萨行。<a id="a-DZ"></a>分别了知众生心行。<a id="a-Da"></a>以巧便智而教化之。<a id="a-Db"></a>满足一切诸波罗蜜。<a id="a-Dc"></a>住菩萨地得诸忍门。<a id="a-Dd"></a>证于菩萨离生之法。<a id="a-De"></a>于诸佛所而得授记。<a id="a-Df"></a>于菩萨法自在游戏。<a id="a-Dg"></a>持诸佛持。<a id="a-Dh"></a>无量诸佛以一切智甘露正法而灌其顶。<a id="a-Di"></a>善男子。<a id="a-Dj"></a>彼菩萨摩诃萨。<a id="a-Dk"></a>能示导汝真善知识。<a id="a-Dl"></a>坚菩提心长养善根。<a id="a-Dm"></a>住正直心现菩萨根。<a id="a-Dn"></a>说无碍法平等诸地。<a id="a-Do"></a>赞叹菩萨所出生道。<a id="a-Dp"></a>具诸菩萨愿行功德。<a id="a-Dq"></a>能广演说普贤所行。<a id="a-Dr"></a>善男子。<a id="a-Ds"></a>汝不应于一善根中生知足想。<a id="a-Dt"></a>一光明法。<a id="a-Du"></a>一行一愿。<a id="a-Dv"></a>一授记别。<a id="a-Dw"></a>得法忍门。<a id="a-Dx"></a>六波罗蜜。<a id="a-Dy"></a>菩萨诸地所净佛刹。<a id="a-Dz"></a>近善知识。<a id="a-E0"></a>于是事中生知足想。<a id="a-E1"></a>何以故。<a id="a-E2"></a>善男子。<a id="a-E3"></a>菩萨摩诃萨。<a id="a-E4"></a>应一向求无量善根。<a id="a-E5"></a>积集无量菩提具。<a id="a-E6"></a>积集无量菩提因缘。<a id="a-E7"></a>修习无量诸大回向。<a id="a-E8"></a>教化成熟无量众生。<a id="a-E9"></a>了知无量诸众生心诸根欲性众生诸行。<a id="a-EA"></a>除灭无量众生烦恼结业习气。<a id="a-EB"></a>除灭无量众生邪见诸染污心。<a id="a-EC"></a>令发无量诸清净心。<a id="a-ED"></a>拔出无量诸苦恼刺。<a id="a-EE"></a>消竭无量爱欲之海。<a id="a-EF"></a>远离无量愚痴闇冥。<a id="a-EG"></a>坏散无量大憍慢山。<a id="a-EH"></a>解散无量生死系缚。<a id="a-EI"></a>越度无量烦恼有流。<a id="a-EJ"></a>煎竭无量受生海源。<a id="a-EK"></a>拯拔无量爱欲淤泥。<a id="a-EL"></a>于三界狱免济苦难。<a id="a-EM"></a>悉令安立八圣道支。<a id="a-EN"></a>普令灭除三毒炽然。<a id="a-EO"></a>断绝无量诸魔钩饵。<a id="a-EP"></a>远离无量诸恶魔业。<a id="a-EQ"></a>净修无量菩萨直心。<a id="a-ER"></a>长养菩萨无量方便。<a id="a-ES"></a>出生菩萨无量诸根。<a id="a-ET"></a>净修菩萨无量欲性。<a id="a-EU"></a>深入菩萨无量等法。<a id="a-EV"></a>修行菩萨无量胜行。<a id="a-EW"></a>清净菩萨无量功德。<a id="a-EX"></a>净修菩萨无量威仪。<a id="a-EY"></a>示现菩萨无量随顺世间。<a id="a-EZ"></a>发起无量不坏信心。<a id="a-Ea"></a>发起无量大精进力。<a id="a-Eb"></a>净修无量诸正念力。<a id="a-Ec"></a>成满无量诸三昧力。<a id="a-Ed"></a>开发无量诸大慧力。<a id="a-Ee"></a>坚固无量诸欲性力。<a id="a-Ef"></a>积聚无量诸功德力。<a id="a-Eg"></a>长养无量诸净智力。<a id="a-Eh"></a>发起无量菩萨诸力。<a id="a-Ei"></a>成满无量诸如来力。<a id="a-Ej"></a>悉分别知无量法门。<a id="a-Ek"></a>普入无量诸法方面。<a id="a-El"></a>净修无量法门。<a id="a-Em"></a>发起无量法明。<a id="a-En"></a>照无量法无量诸根。<a id="a-Eo"></a>了知无量诸烦恼病。<a id="a-Ep"></a>积集无量诸妙法药。<a id="a-Eq"></a>以善方便疗众结病。<a id="a-Er"></a>修习无量甘露正法。<a id="a-Es"></a>诣诸佛刹。<a id="a-Et"></a>恭敬供养无量如来。<a id="a-Eu"></a>遍入菩萨大众源底。<a id="a-Ev"></a>护持无量如来正法。<a id="a-Ew"></a>不讥无量众生罪咎。<a id="a-Ex"></a>除灭无量恶道诸难。<a id="a-Ey"></a>令无量众生生天人中。<a id="a-Ez"></a>总摄无量诸众生类。<a id="a-F0"></a>净修无量陀罗尼门。<a id="a-F1"></a>成满无量诸大愿行。<a id="a-F2"></a>修习无量大慈愿力。<a id="a-F3"></a>不惜寿命求无量法。<a id="a-F4"></a>修习无量寂灭法力。<a id="a-F5"></a>出生无量净智通明。<a id="a-F6"></a>知无量众生诸趣受生。<a id="a-F7"></a>而为应现无量化身。<a id="a-F8"></a>知无量心诸语言法。<a id="a-F9"></a>悉入菩萨无量诸行。<a id="a-FA"></a>修菩萨法。<a id="a-FB"></a>观察菩萨甚深法门。<a id="a-FC"></a>觉悟菩萨难知境界。<a id="a-FD"></a>到诸菩萨难至之趣。<a id="a-FE"></a>摄持菩萨勇猛功德。<a id="a-FF"></a>证于菩萨离生净妙难证之法。<a id="a-FG"></a>觉悟菩萨诸庄严行。<a id="a-FH"></a>于一切处。<a id="a-FI"></a>显现菩萨自在神力。<a id="a-FJ"></a>受持菩萨无坏法云。<a id="a-FK"></a>增广菩萨无量无边净智慧行。<a id="a-FL"></a>究竟无量诸波罗蜜。<a id="a-FM"></a>受于菩萨无量记别。<a id="a-FN"></a>深入菩萨无量忍门。<a id="a-FO"></a>修治菩萨不思议地诸正法门。<a id="a-FP"></a>于无量劫以大弘誓而自庄严。<a id="a-FQ"></a>供养诸佛。<a id="a-FR"></a>净不可说诸佛世界。<a id="a-FS"></a>发不可说菩萨愿行。<a id="a-FT"></a>善男子。<a id="a-FU"></a>略说菩萨教化一切众生。<a id="a-FV"></a>于一切劫行菩萨行。<a id="a-FW"></a>于一切趣应现受生。<a id="a-FX"></a>以明净智了一切三世。<a id="a-FY"></a>净一切刹满一切愿。<a id="a-FZ"></a>供养一切佛。<a id="a-Fa"></a>与一切菩萨同修愿行。<a id="a-Fb"></a>亲近一切诸善知识。<a id="a-Fc"></a>是故善男子。<a id="a-Fd"></a>应一向求诸善知识。<a id="a-Fe"></a>若见闻法恭敬供养。<a id="a-Ff"></a>于善知识。<a id="a-Fg"></a>勿生嫌疑身心懈厌。<a id="a-Fh"></a>令一切善知识心大欢悦。<a id="a-Fi"></a>何以故。<a id="a-Fj"></a>因善知识。<a id="a-Fk"></a>究竟一切诸菩萨行。<a id="a-Fl"></a>成满一切菩萨功德。<a id="a-Fm"></a>一切菩萨大愿。<a id="a-Fn"></a>一切菩萨善根。<a id="a-Fo"></a>一切菩萨助道法。<a id="a-Fp"></a>生一切菩萨法明净一切菩萨法门。<a id="a-Fq"></a>净修一切菩萨禁戒。<a id="a-Fr"></a>一切菩萨禅定三昧。<a id="a-Fs"></a>一切菩萨坚固无上菩提之心。<a id="a-Ft"></a>一切菩萨摠持辩才。<a id="a-Fu"></a>净一切菩萨功德藏。<a id="a-Fv"></a>同一切菩萨大愿。<a id="a-Fw"></a>解一切菩萨密法。<a id="a-Fx"></a>一切菩萨法宝。<a id="a-Fy"></a>长养一切菩萨诸根。<a id="a-Fz"></a>积集一切菩萨智聚。<a id="a-G0"></a>护一切菩萨功德法藏。<a id="a-G1"></a>清净一切菩萨受生。<a id="a-G2"></a>闻持一切菩萨法云。<a id="a-G3"></a>出生一切菩萨正道。<a id="a-G4"></a>发起一切菩萨道心。<a id="a-G5"></a>成就一切诸佛菩提。<a id="a-G6"></a>一切菩萨诸行。<a id="a-G7"></a>了知十方一切法界。<a id="a-G8"></a>赞一切菩萨直心功德。<a id="a-G9"></a>起一切菩萨大慈悲力。<a id="a-GA"></a>摄一切菩萨无量善根。<a id="a-GB"></a>得一切菩萨道支。<a id="a-GC"></a>得一切菩萨饶益众生心。<a id="a-GD"></a>远离恶道安住大乘。<a id="a-GE"></a>修菩萨行远恶知识。<a id="a-GF"></a>于菩萨法心不退转。<a id="a-GG"></a>超出凡夫声闻缘觉。<a id="a-GH"></a>一切世间心无惑乱无所染着。<a id="a-GI"></a>广修菩萨无量诸行。<a id="a-GJ"></a>长养一切诸善功德。<a id="a-GK"></a>除灭烦恼一切诸魔莫能沮坏。<a id="a-GL"></a>因善知识。<a id="a-GM"></a>悉能成辨如是等事。<a id="a-GN"></a>何以故。<a id="a-GO"></a>善知识者。<a id="a-GP"></a>能令除灭诸障碍故。<a id="a-GQ"></a>远不善法离恶知识。<a id="a-GR"></a>灭无明闇诸邪见缚。<a id="a-GS"></a>超出生死一切世间。<a id="a-GT"></a>断魔钩饵拔苦恼刺。<a id="a-GU"></a>出无智险难邪惑山涧。<a id="a-GV"></a>越度有流诸恶邪径。<a id="a-GW"></a>示导清净菩提正道。<a id="a-GX"></a>教菩萨法。<a id="a-GY"></a>修习四道。<a id="a-GZ"></a>明净慧眼。<a id="a-Ga"></a>安立萨婆若。<a id="a-Gb"></a>增长菩提心。<a id="a-Gc"></a>广大慈悲。<a id="a-Gd"></a>修波罗蜜。<a id="a-Ge"></a>住菩萨地。<a id="a-Gf"></a>得深法忍。<a id="a-Gg"></a>净一切善根。<a id="a-Gh"></a>积集一切菩萨功德。<a id="a-Gi"></a>施与一切菩萨功德。<a id="a-Gj"></a>见一切佛心大欢喜。<a id="a-Gk"></a>护持净戒解真实义。<a id="a-Gl"></a>出正法门离诸邪道。<a id="a-Gm"></a>现明法门普照一切。<a id="a-Gn"></a>闻持无量诸佛法云。<a id="a-Go"></a>灭一切烦恼。<a id="a-Gp"></a>增益一切智。<a id="a-Gq"></a>住一切佛法。<a id="a-Gr"></a>复次善男子。<a id="a-Gs"></a>善知识者则为慈母。<a id="a-Gt"></a>生佛家故。<a id="a-Gu"></a>善知识者则为慈父。<a id="a-Gv"></a>以无量事益众生故。<a id="a-Gw"></a>善知识者则为养育守护。<a id="a-Gx"></a>不为一切恶故。<a id="a-Gy"></a>善知识者则为大师。<a id="a-Gz"></a>教化令学菩萨戒故。<a id="a-H0"></a>善知识者则为导师。<a id="a-H1"></a>教化令至彼岸道故。<a id="a-H2"></a>善知识者则为良医。<a id="a-H3"></a>疗治一切烦恼患故。<a id="a-H4"></a>善知识者则为雪山。<a id="a-H5"></a>长养明净智慧药故。<a id="a-H6"></a>善知识者则为勇将。<a id="a-H7"></a>防护一切诸恐怖故。<a id="a-H8"></a>善知识者则为牢船。<a id="a-H9"></a>悉令越度生死海故。<a id="a-HA"></a>善知识者则为船师。<a id="a-HB"></a>令至一切智法宝洲故。<a id="a-HC"></a>是故。<a id="a-HD"></a>善男子。<a id="a-HE"></a>应当如是正念思惟诣善知识。<a id="a-HF"></a>又善男子。<a id="a-HG"></a>诣善知识。<a id="a-HH"></a>发大地心。<a id="a-HI"></a>持一切事无疲倦故。<a id="a-HJ"></a>发金刚心。<a id="a-HK"></a>坚固正直不可坏故。<a id="a-HL"></a>发金刚山心。<a id="a-HM"></a>一切苦患不能坏故。<a id="a-HN"></a>发无自心。<a id="a-HO"></a>随彼意故。<a id="a-HP"></a>发弟子心。<a id="a-HQ"></a>不违一切教故。<a id="a-HR"></a>发僮仆心。<a id="a-HS"></a>一切苦役不疲厌故。<a id="a-HT"></a>发养育心。<a id="a-HU"></a>不畏烦恼所污染故。<a id="a-HV"></a>发佣作心随所受教不违逆故。<a id="a-HW"></a>发卑下心。<a id="a-HX"></a>远离自大增上慢故。<a id="a-HY"></a>发成熟心。<a id="a-HZ"></a>善知时非时故。<a id="a-Ha"></a>发宝马心。<a id="a-Hb"></a>离[怡-台+龍]悷心。<a id="a-Hc"></a>不调故。<a id="a-Hd"></a>发大车心。<a id="a-He"></a>载一切故。<a id="a-Hf"></a>发大象心。<a id="a-Hg"></a>伏诸根故。<a id="a-Hh"></a>发大山心。<a id="a-Hi"></a>一切恶风不能动故。<a id="a-Hj"></a>发小犬心。<a id="a-Hk"></a>离瞋恚故。<a id="a-Hl"></a>发栴陀罗心。<a id="a-Hm"></a>离憍慢故。<a id="a-Hn"></a>发折角心。<a id="a-Ho"></a>离威势故。<a id="a-Hp"></a>发大风心。<a id="a-Hq"></a>无所著故。<a id="a-Hr"></a>发大船心。<a id="a-Hs"></a>于彼此岸往返不疲故。<a id="a-Ht"></a>发桥梁心。<a id="a-Hu"></a>度善知识教故。<a id="a-Hv"></a>发孝子心。<a id="a-Hw"></a>见善知识无厌足故。<a id="a-Hx"></a>发王子心。<a id="a-Hy"></a>顺君教故。<a id="a-Hz"></a>又善男子。<a id="a-I0"></a>应于自身生病苦想。<a id="a-I1"></a>于善知识生医王想。<a id="a-I2"></a>于所说教生良药想。<a id="a-I3"></a>又于自身生远行想。<a id="a-I4"></a>于善知识生导师想。<a id="a-I5"></a>于所说教生正路想。<a id="a-I6"></a>又于自身生趣彼岸想。<a id="a-I7"></a>于善知识生知济想。<a id="a-I8"></a>于所说法生凉池想。<a id="a-I9"></a>又于自身生农夫想。<a id="a-IA"></a>于善知识生龙王想。<a id="a-IB"></a>于所说法生时泽想。<a id="a-IC"></a>于随说行生成熟想。<a id="a-ID"></a>又于自身生贫穷想。<a id="a-IE"></a>于善知识生毗沙门宝天王想。<a id="a-IF"></a>于所说教生珍宝想。<a id="a-IG"></a>又于自身生弟子想。<a id="a-IH"></a>于善知识生大师想。<a id="a-II"></a>于所说法生修学想。<a id="a-IJ"></a>又于自身生怯劣想。<a id="a-IK"></a>于善知识生勇健想。<a id="a-IL"></a>于所说法生器仗想。<a id="a-IM"></a>又于自身生商人想。<a id="a-IN"></a>于善知识生导师想。<a id="a-IO"></a>于所说法生珍宝想。<a id="a-IP"></a>随闻说行生胜宝想。<a id="a-IQ"></a>又于自身生子息想。<a id="a-IR"></a>于善知识生慈父想。<a id="a-IS"></a>于所说法生立家想。<a id="a-IT"></a>又于自身生王子想。<a id="a-IU"></a>于善知识生大臣想。<a id="a-IV"></a>于所说法学王教想。<a id="a-IW"></a>善男子。<a id="a-IX"></a>诣善知识。<a id="a-IY"></a>应正思念发如是想。<a id="a-IZ"></a>何以故。<a id="a-Ia"></a>因净直心见善知识。<a id="a-Ib"></a>随顺其教增长善根。<a id="a-Ic"></a>如依雪山出众药草。<a id="a-Id"></a>为佛法器如海吞流。<a id="a-Ie"></a>生诸胜德如海出宝。<a id="a-If"></a>净菩提心如炼真金。<a id="a-Ig"></a>超出世间如海须弥。<a id="a-Ih"></a>不染世间如水莲华。<a id="a-Ii"></a>不没诸恶如海死尸。<a id="a-Ij"></a>长白净法如月盛满。<a id="a-Ik"></a>普照法界如日回耀。<a id="a-Il"></a>长菩萨身如母养子。<a id="a-Im"></a>善男子。<a id="a-In"></a>略说菩萨摩诃萨若能随顺善知识教。<a id="a-Io"></a>得十不可说百千亿那由他诸功德。<a id="a-Ip"></a>明十不可说百千亿那由他净直深心。<a id="a-Iq"></a>增长十不可说百千亿那由他菩萨诸根。<a id="a-Ir"></a>净十不可说百千亿那由他菩萨诸持。<a id="a-Is"></a>灭十不可说百千亿那由他诸障碍法。<a id="a-It"></a>超十不可说百千亿那由他诸恶魔业。<a id="a-Iu"></a>入十不可说百千亿那由他菩萨法门。<a id="a-Iv"></a>满十不可说百千亿那由他诸妙功德。<a id="a-Iw"></a>修十不可说百千亿那由他菩萨所行。<a id="a-Ix"></a>具十不可说百千亿那由他菩萨大愿。<a id="a-Iy"></a>善男子。<a id="a-Iz"></a>略说菩萨因善知识究竟一切菩萨行。<a id="a-J0"></a>一切菩萨波罗蜜。<a id="a-J1"></a>一切菩萨地。<a id="a-J2"></a>一切菩萨忍。<a id="a-J3"></a>一切菩萨陀罗尼。<a id="a-J4"></a>一切菩萨三昧门。<a id="a-J5"></a>一切菩萨通明智自在。<a id="a-J6"></a>一切菩萨回向。<a id="a-J7"></a>一切菩萨大愿。<a id="a-J8"></a>善男子。<a id="a-J9"></a>如是等一切法。<a id="a-JA"></a>善知识为本。<a id="a-JB"></a>依善知识起。<a id="a-JC"></a>依善知识生。<a id="a-JD"></a>依善知识取。<a id="a-JE"></a>依善知识发。<a id="a-JF"></a>依善知识长。<a id="a-JG"></a>依善知识住。<a id="a-JH"></a>依善知识得。</p>
  <p id="aJI">尔时善财。<a id="a-JJ"></a>闻如是等赞善知识诸菩萨行如来正法。<a id="a-JK"></a>心大欢喜踊跃无量。<a id="a-JL"></a>正念思惟菩萨所行。<a id="a-JM"></a>渐渐游行向海涧国。<a id="a-JN"></a>以过去际修身业力。<a id="a-JO"></a>及清净心。<a id="a-JP"></a>远离恶行。<a id="a-JQ"></a>超出世间虚妄惑倒。<a id="a-JR"></a>求佛法实义。<a id="a-JS"></a>长养诸根。<a id="a-JT"></a>满足大愿具精进力。<a id="a-JU"></a>不惜身命饶益众生。<a id="a-JV"></a>修菩萨行积集佛法。<a id="a-JW"></a>见诸如来净一切刹。<a id="a-JX"></a>供养法师护持正法。<a id="a-JY"></a>成就菩萨诸净愿身。<a id="a-JZ"></a>善知缘起。<a id="a-Ja"></a>修习不可思议善根。<a id="a-Jb"></a>作是念已。<a id="a-Jc"></a>净心信敬一切菩萨。<a id="a-Jd"></a>如世尊想。<a id="a-Je"></a>修习诸根心不颠倒。<a id="a-Jf"></a>正念恭敬离世间想满足诸愿。<a id="a-Jg"></a>出生无量菩萨化身。<a id="a-Jh"></a>赞叹三世一切诸佛菩萨法门。<a id="a-Ji"></a>智慧觉悟如来菩萨一切至处自在神力。<a id="a-Jj"></a>乃至一毛孔中佛菩萨身。<a id="a-Jk"></a>皆悉充满无碍智眼。<a id="a-Jl"></a>观十方法界及虚空界三世诸法。<a id="a-Jm"></a>尔时善财。<a id="a-Jn"></a>如是恭敬供养。<a id="a-Jo"></a>具诸愿忍。<a id="a-Jp"></a>以无量智观境界地。<a id="a-Jq"></a>尔时善财。<a id="a-Jr"></a>五体敬礼彼严净藏高大楼观。<a id="a-Js"></a>作如是念。<a id="a-Jt"></a>此是诸佛菩萨诸善知识。<a id="a-Ju"></a>是诸佛塔。<a id="a-Jv"></a>是如来像。<a id="a-Jw"></a>诸佛菩萨法宝住处。<a id="a-Jx"></a>是声闻缘觉。<a id="a-Jy"></a>亦是其塔。<a id="a-Jz"></a>此是众圣。<a id="a-K0"></a>亦是父母。<a id="a-K1"></a>亦是福田。<a id="a-K2"></a>此是一切法界境界。<a id="a-K3"></a>作是念已。<a id="a-K4"></a>又复等观犹如虚空。<a id="a-K5"></a>等观如法界无有障碍。<a id="a-K6"></a>等观如实际至一切处。<a id="a-K7"></a>等观如如来。<a id="a-K8"></a>除诸虚妄无所染着。<a id="a-K9"></a>等观如影如梦如电如响。<a id="a-KA"></a>悉从缘起非有非无。<a id="a-KB"></a>深心信解。<a id="a-KC"></a>随诸业因而受果报。<a id="a-KD"></a>知从信心成等正觉。<a id="a-KE"></a>因解佛功德供养诸佛。<a id="a-KF"></a>因恭敬心出佛化身。<a id="a-KG"></a>因修善根起诸佛法。<a id="a-KH"></a>因般若波罗蜜起一切波罗蜜。<a id="a-KI"></a>因坚固愿起诸佛法。<a id="a-KJ"></a>因诸回向起一切菩萨行。<a id="a-KK"></a>一切智境界法界解了回向。<a id="a-KL"></a>非常非断。<a id="a-KM"></a>非生非灭。<a id="a-KN"></a>非无因作。<a id="a-KO"></a>舍离有见诸颠倒惑。<a id="a-KP"></a>谓从自在而生诸法。<a id="a-KQ"></a>本有实性次第而出。<a id="a-KR"></a>离我我所。<a id="a-KS"></a>深达缘起。<a id="a-KT"></a>入诸法界。<a id="a-KU"></a>见有为法犹如镜像。<a id="a-KV"></a>离有无见。<a id="a-KW"></a>不生不灭。<a id="a-KX"></a>灭邪痴惑。<a id="a-KY"></a>了诸法空悉无自在。<a id="a-KZ"></a>超出诸相入无相际。<a id="a-Ka"></a>而亦不违种生芽法。<a id="a-Kb"></a>悉知一切从因缘生。<a id="a-Kc"></a>如因印故而生印像。<a id="a-Kd"></a>如镜中像。<a id="a-Ke"></a>如电如梦如响如幻。<a id="a-Kf"></a>各随因有。<a id="a-Kg"></a>一切诸法亦复如是。<a id="a-Kh"></a>随业受报。<a id="a-Ki"></a>以善方便润泽诸法。<a id="a-Kj"></a>尔时善财。<a id="a-Kk"></a>礼未起间。<a id="a-Kl"></a>知法如是得不思议善根柔软身心。<a id="a-Km"></a>稽首礼毕敬绕十匝。<a id="a-Kn"></a>合掌谛观复作是念。<a id="a-Ko"></a>此是解空无相愿者之所住处。<a id="a-Kp"></a>离虚妄者之所住处。<a id="a-Kq"></a>住法界者。<a id="a-Kr"></a>了知众生非实有者。<a id="a-Ks"></a>知不生者。<a id="a-Kt"></a>知一切世间无所著者。<a id="a-Ku"></a>方便分别一切众生者。<a id="a-Kv"></a>一切无所依者。<a id="a-Kw"></a>离一切相者。<a id="a-Kx"></a>知一切法无自性者。<a id="a-Ky"></a>不虚妄取一切业者。<a id="a-Kz"></a>了知一切心意识相者。<a id="a-L0"></a>知一切道非出非不出者。<a id="a-L1"></a>住一切甚深大智度者。<a id="a-L2"></a>方便充满普门法界者。<a id="a-L3"></a>寂灭一切众烦恼者。<a id="a-L4"></a>智慧断除见爱慢者。<a id="a-L5"></a>一切禅定解脱三昧神通游戏者。<a id="a-L6"></a>修一切菩萨三昧境界者。<a id="a-L7"></a>安住一切如来所者。<a id="a-L8"></a>以一劫为一切劫。<a id="a-L9"></a>以一切劫为一劫者。<a id="a-LA"></a>以一切刹为一刹。<a id="a-LB"></a>以一刹。<a id="a-LC"></a>为一切刹。<a id="a-LD"></a>而亦不坏诸刹相者。<a id="a-LE"></a>以一法为一切法。<a id="a-LF"></a>以一切法为一法。<a id="a-LG"></a>而亦不坏诸法相者。<a id="a-LH"></a>以一众生为一切众生。<a id="a-LI"></a>以一切众生为一众生。<a id="a-LJ"></a>而解众生无差别者。<a id="a-LK"></a>以一佛为一切佛。<a id="a-LL"></a>以一切佛为一佛。<a id="a-LM"></a>而解诸佛无有二者。<a id="a-LN"></a>以三世为一念。<a id="a-LO"></a>以一念为三世者。<a id="a-LP"></a>于一念中诣一切刹者。<a id="a-LQ"></a>普照饶益一切众生者。<a id="a-LR"></a>得一切入者。<a id="a-LS"></a>出过众生为教化故而不舍离者。<a id="a-LT"></a>不依一切刹。<a id="a-LU"></a>而游行庄严一切世界供养佛者。<a id="a-LV"></a>诣一切佛无染著者。<a id="a-LW"></a>依善知识不味法者。<a id="a-LX"></a>住一切魔宫不乐欲者。<a id="a-LY"></a>入一切相而不舍离一切智者。<a id="a-LZ"></a>了一切众生身无我无众生无二观者。<a id="a-La"></a>自身容受一切世界。<a id="a-Lb"></a>而不坏法性者。<a id="a-Lc"></a>尽未来劫修诸愿行。<a id="a-Ld"></a>而不取劫长短相者。<a id="a-Le"></a>不离一毛端处。<a id="a-Lf"></a>而现一切世界。<a id="a-Lg"></a>普为众生说正法者。<a id="a-Lh"></a>可尊重者。<a id="a-Li"></a>解甚深法者。<a id="a-Lj"></a>达无二者。<a id="a-Lk"></a>了无性者。<a id="a-Ll"></a>善对治者。<a id="a-Lm"></a>体法空者。<a id="a-Ln"></a>住慈悲者。<a id="a-Lo"></a>远离一切声闻缘觉地者。<a id="a-Lp"></a>超出一切魔境界者。<a id="a-Lq"></a>不染一切世间境界者。<a id="a-Lr"></a>究竟一切菩萨法门者。<a id="a-Ls"></a>随顺一切佛法门者。<a id="a-Lt"></a>厌一切生死。<a id="a-Lu"></a>而不证声闻离生法者。<a id="a-Lv"></a>知一切法无生。<a id="a-Lw"></a>而亦不起不生见者。<a id="a-Lx"></a>观不净法。<a id="a-Ly"></a>不证离欲法不染爱者。<a id="a-Lz"></a>修习大慈。<a id="a-M0"></a>不为除灭瞋恚法者。<a id="a-M1"></a>观于缘起。<a id="a-M2"></a>一切法中无愚痴者。<a id="a-M3"></a>住于四禅不随生者。<a id="a-M4"></a>住四无量。<a id="a-M5"></a>不生无色为教化者。<a id="a-M6"></a>修习止观。<a id="a-M7"></a>不证明脱化众生者。<a id="a-M8"></a>住空三昧。<a id="a-M9"></a>灭无见者。<a id="a-MA"></a>住无相三昧。<a id="a-MB"></a>为化众生不舍相者。<a id="a-MC"></a>住无愿三昧。<a id="a-MD"></a>不舍菩萨一切愿者。<a id="a-ME"></a>一切烦恼业中得自在力为教化故。<a id="a-MF"></a>示现随顺烦恼业者。<a id="a-MG"></a>离于生死而现受生为教化者。<a id="a-MH"></a>离一切趣现入诸趣化众生者。<a id="a-MI"></a>修大慈悲不随爱者。<a id="a-MJ"></a>修习喜心。<a id="a-MK"></a>见众生苦常忧戚者。<a id="a-ML"></a>修习舍心。<a id="a-MM"></a>而不舍离利他事者。<a id="a-MN"></a>得九次第定。<a id="a-MO"></a>而不厌离欲界生者。<a id="a-MP"></a>离于诸受。<a id="a-MQ"></a>而不证实际者。<a id="a-MR"></a>住三脱门。<a id="a-MS"></a>而不证声闻解脱法者。<a id="a-MT"></a>观四真谛。<a id="a-MU"></a>而不证诸果者。<a id="a-MV"></a>观于缘起。<a id="a-MW"></a>离边见者。<a id="a-MX"></a>修八正道。<a id="a-MY"></a>而不永出生死难者。<a id="a-MZ"></a>超凡夫地。<a id="a-Ma"></a>而不堕于二乘地者。<a id="a-Mb"></a>观阴炽然。<a id="a-Mc"></a>而不永灭于五阴者。<a id="a-Md"></a>离四魔道。<a id="a-Me"></a>而不永舍诸魔觉者。<a id="a-Mf"></a>舍六入障。<a id="a-Mg"></a>而现受者。<a id="a-Mh"></a>观真如相。<a id="a-Mi"></a>而不证于实际法者。<a id="a-Mj"></a>现学一切乘。<a id="a-Mk"></a>而不舍离摩诃衍者。<a id="a-Ml"></a>如此楼观。<a id="a-Mm"></a>住一切功德者之所住处。<a id="a-Mn"></a>尔时善财。<a id="a-Mo"></a>以偈颂曰。</p>
  <p id="aMp">安住大慈心　　弥勒摩诃萨</p>
  <p id="aMq">具足妙功德　　饶益诸群生</p>
  <p id="aMr">住于灌顶地　　诸佛之长子</p>
  <p id="aMs">思惟佛境界　　安住此法堂</p>
  <p id="aMt">一切诸佛子　　常履大乘行</p>
  <p id="aMu">游行诸法界　　安住此法堂</p>
  <p id="aMv">施戒忍精进　　禅智方便愿</p>
  <p id="aMw">究竟彼岸者　　安住此法堂</p>
  <p id="aMx">无碍智如空　　普照三世法</p>
  <p id="aMy">了知一切者　　安住此法堂</p>
  <p id="aMz">解了一切法　　真实无生相</p>
  <p id="aN0">如鸟游空者　　安住此法堂</p>
  <p id="aN1">除灭贪恚痴　　一切诸颠倒</p>
  <p id="aN2">常乐寂静者　　安住此法堂</p>
  <p id="aN3">三脱门道观　　阴入界缘起</p>
  <p id="aN4">远离恶道者　　安住此法堂</p>
  <p id="aN5">深入无碍智　　等观众生刹</p>
  <p id="aN6">知法无性者　　安住此法堂</p>
  <p id="aN7">三世法无碍　　犹如空中风</p>
  <p id="aN8">无所染著者　　安住此法堂</p>
  <p id="aN9">见众生受苦　　无有归依处</p>
  <p id="aNA">大悲普济者　　安住此法堂</p>
  <p id="aNB">见盲冥众生　　舍正入险路</p>
  <p id="aNC">为示正道者　　安住此法堂</p>
  <p id="aND">见诸有为中　　生老病死逼</p>
  <p id="aNE">令免恐怖者　　安住此法堂</p>
  <p id="aNF">见众生结患　　积集智慧药</p>
  <p id="aNG">悲心医王者　　安住此法堂</p>
  <p id="aNH">见无量众生　　漂溺生死海</p>
  <p id="aNI">大悲船度者　　安住此法堂</p>
  <p id="aNJ">深入生死海　　摧灭烦恼龙</p>
  <p id="aNK">采佛智宝者　　安住此法堂</p>
  <p id="aNL">愿地慈悲眼　　观海出众生</p>
  <p id="aNM">如金翅鸟者　　安住此法堂</p>
  <p id="aNN">法界空中行　　犹如净日月</p>
  <p id="aNO">慧光普照者　　安住此法堂</p>
  <p id="aNP">为一一众生　　尽未来际劫</p>
  <p id="aNQ">荷负诸苦者　　安住此法堂</p>
  <p id="aNR">一一诸刹中　　尽来劫修行</p>
  <p id="aNS">金刚精进者　　安住此法堂</p>
  <p id="aNT">一坐处闻持　　诸佛法无厌</p>
  <p id="aNU">大智慧海者　　安住此法堂</p>
  <p id="aNV">遍游世界海　　及诸大众海</p>
  <p id="aNW">供养佛海者　　安住此法堂</p>
  <p id="aNX">一切劫海中　　修诸愿行海</p>
  <p id="aNY">出生功德者　　安住此法堂</p>
  <p id="aNZ">一一毛孔中　　佛刹劫众生</p>
  <p id="aNa">无碍眼见者　　安住此法堂</p>
  <p id="aNb">一念中遍入　　不可说诸劫</p>
  <p id="aNc">知念无碍者　　安住此法堂</p>
  <p id="aNd">一切刹微尘　　众生水渧等</p>
  <p id="aNe">生此等愿者　　安住此法堂</p>
  <p id="aNf">无量劫修行　　总持禅定愿</p>
  <p id="aNg">解脱法门者　　安住此法堂</p>
  <p id="aNh">一切诸佛子　　出生无量德</p>
  <p id="aNi">饶益众生者　　安住此法堂</p>
  <p id="aNj">成就无碍智　　通明巧方便</p>
  <p id="aNk">随应现生者　　安住此法堂</p>
  <p id="aNl">从初发道心　　究竟一切行</p>
  <p id="aNm">化身满法界　　显现自在力</p>
  <p id="aNn">一念成正觉　　入无量智业</p>
  <p id="aNo">莫能测量者　　安住此法堂</p>
  <p id="aNp">无碍净慧力　　游行诸法界</p>
  <p id="aNq">无垢智观者　　安住此法堂</p>
  <p id="aNr">成就无碍足　　一切无所著</p>
  <p id="aNs">了刹无二者　　安住此法堂</p>
  <p id="aNt">观诸寂灭法　　皆悉如虚空</p>
  <p id="aNu">离垢境界者　　安住此法堂</p>
  <p id="aNv">大悲观众生　　诸苦所逼迫</p>
  <p id="aNw">拔济饶益者　　安住此法堂</p>
  <p id="aNx">不离一坐处　　普现众生前</p>
  <p id="aNy">如明净日月　　除灭魔钩饵</p>
  <p id="aNz">佛子住此堂　　哀愍诸群生</p>
  <p id="aO0">出无量化身　　充满诸法界</p>
  <p id="aO1">佛子住此堂　　遍游诸世界</p>
  <p id="aO2">一切如来所　　无量无数劫</p>
  <p id="aO3">无依入此堂　　称量佛境界</p>
  <p id="aO4">无量无数劫　　其心无厌倦</p>
  <p id="aO5">佛子住此堂　　念念入诸定</p>
  <p id="aO6">一一三昧门　　显现佛境界</p>
  <p id="aO7">佛子住此堂　　觉了一切刹</p>
  <p id="aO8">三世一切劫　　众生佛名号</p>
  <p id="aO9">佛子住此堂　　诸劫为一念</p>
  <p id="aOA">远离妄想惑　　随顺于众生</p>
  <p id="aOB">佛子住此堂　　修习诸三昧</p>
  <p id="aOC">一一心念中　　了达三世法</p>
  <p id="aOD">佛子住此堂　　一处跏趺坐</p>
  <p id="aOE">普现一切刹　　一切诸趣中</p>
  <p id="aOF">佛子住此堂　　悉饮佛法海</p>
  <p id="aOG">深入智慧海　　超度功德海</p>
  <p id="aOH">无碍智思量　　三世无数刹</p>
  <p id="aOI">诸劫诸如来　　无数众生类</p>
  <p id="aOJ">佛子住此堂　　常于一念中</p>
  <p id="aOK">了知于三世　　诸佛刹成败</p>
  <p id="aOL">善知诸最胜　　所修诸行愿</p>
  <p id="aOM">并众生诸根　　修习佛境界</p>
  <p id="aON">一一微尘中　　见一切劫刹</p>
  <p id="aOO">诸佛及眷属　　一切众生类</p>
  <p id="aOP">佛子住此堂　　常观一切法</p>
  <p id="aOQ">众生刹世劫　　皆悉无自性</p>
  <p id="aOR">观察众生等　　法等如来等</p>
  <p id="aOS">愿等世界等　　三世悉平等</p>
  <p id="aOT">佛子住此堂　　教化诸群生</p>
  <p id="aOU">供养诸如来　　思惟诸法界</p>
  <p id="aOV">无量智慧业　　满足诸大愿</p>
  <p id="aOW">无数劫演说　　不可得穷尽</p>
  <p id="aOX">一切诸佛子　　具足无量德</p>
  <p id="aOY">安住此法堂　　我合掌敬礼</p>
  <p id="aOZ">诸佛之长子　　弥勒无碍行</p>
  <p id="aOa">我今合掌礼　　唯愿慈矜愍</p>
 </body>
</html>