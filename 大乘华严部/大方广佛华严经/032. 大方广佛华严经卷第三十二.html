<!doctype html>
<html id="z3IBTQaGl" data-ver="1149">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第三十二</h1>
  <h2 id="a2">佛不思议法品第二十八之二</h2>
  <p id="a3">佛子。<a id="a-4"></a>一切诸佛。<a id="a-5"></a>有十种佛事无量无边不可思议。<a id="a-6"></a>一切天人不能称量。<a id="a-7"></a>三世一切声闻缘觉所不能说。<a id="a-8"></a>除佛神力。<a id="a-9"></a>何等为十。<a id="a-A"></a>一切诸佛。<a id="a-B"></a>于无量无边虚空法界等一切世界兜率天上。<a id="a-C"></a>修菩萨行而作佛事。<a id="a-D"></a>无量妙色。<a id="a-E"></a>无量功德。<a id="a-F"></a>无量光明。<a id="a-G"></a>无量音声。<a id="a-H"></a>无量清净音声。<a id="a-I"></a>无量三昧。<a id="a-J"></a>无量智慧境界。<a id="a-K"></a>摄取天人魔梵沙门婆罗门阿修罗等一切世间。<a id="a-L"></a>大慈境界无碍。<a id="a-M"></a>大悲安乐摄取众生。<a id="a-N"></a>或令生天。<a id="a-O"></a>或令长养诸功德力。<a id="a-P"></a>或令诸根清净。<a id="a-Q"></a>或调伏其心摄取众生。<a id="a-R"></a>或以清净诸乘摄取众生。<a id="a-S"></a>或以满足大乘摄取众生。<a id="a-T"></a>或离生死摄取众生。<a id="a-U"></a>是为一切诸佛第一佛事。<a id="a-V"></a>一切诸佛。<a id="a-W"></a>从兜率天降神母胎。<a id="a-X"></a>修菩萨行。<a id="a-Y"></a>观诸有生如幻如化如电如梦如虚空如焰。<a id="a-Z"></a>离一切诤。<a id="a-a"></a>修真实智。<a id="a-b"></a>离欲清净。<a id="a-c"></a>具足大庄严藏。<a id="a-d"></a>于最后生而作佛事。<a id="a-e"></a>安处妙宝庄严楼阁而作佛事。<a id="a-f"></a>或以神力而作佛事。<a id="a-g"></a>或以正念而作佛事。<a id="a-h"></a>或以示现大自在藏而作佛事。<a id="a-i"></a>或以圆满慧日而作佛事。<a id="a-j"></a>或以具足如来广大境界而作佛事。<a id="a-k"></a>或以化满无量无边世界诸佛而作佛事。<a id="a-l"></a>或入无量无边诸大三昧正受而作佛事。<a id="a-m"></a>或复从彼诸三昧起而作佛事。<a id="a-n"></a>或从初发心而作佛事。<a id="a-o"></a>乃至无余涅槃而作佛事。<a id="a-p"></a>此第二地究竟示现一切世间。<a id="a-q"></a>或初生时。<a id="a-r"></a>一切世间而作佛事。<a id="a-s"></a>或童子时。<a id="a-t"></a>一切世间而作佛事。<a id="a-u"></a>或菩萨时。<a id="a-v"></a>一切世间而作佛事。<a id="a-w"></a>或出家时。<a id="a-x"></a>或成佛时。<a id="a-y"></a>或转法轮时。<a id="a-z"></a>一切世间而作佛事。<a id="a-10"></a>种种方便。<a id="a-11"></a>于一切无余世界而作佛事。<a id="a-12"></a>一切方网而作佛事。<a id="a-13"></a>一切佛刹而作佛事。<a id="a-14"></a>一切业报而作佛事。<a id="a-15"></a>或于一切无余众生而作佛事。<a id="a-16"></a>或于一切生死中变化正念法门而作佛事。<a id="a-17"></a>佛子。<a id="a-18"></a>是为一切诸佛第二佛事。<a id="a-19"></a>一切诸佛。<a id="a-1A"></a>为菩萨时。<a id="a-1B"></a>于王宫中。<a id="a-1C"></a>成就一切清净胜业。<a id="a-1D"></a>善能分别知一切生。<a id="a-1E"></a>随顺众生现处王宫。<a id="a-1F"></a>欲令一切善根具足。<a id="a-1G"></a>而不着一切色。<a id="a-1H"></a>离一切声。<a id="a-1I"></a>观一切有皆悉寂灭。<a id="a-1J"></a>甚深智慧。<a id="a-1K"></a>入一切境界。<a id="a-1L"></a>持一切戒。<a id="a-1M"></a>清净满足。<a id="a-1N"></a>大悲观察内诸眷属。<a id="a-1O"></a>大慈观察众生空寂。<a id="a-1P"></a>大喜观察世无可乐。<a id="a-1Q"></a>大舍观察心得自在。<a id="a-1R"></a>随意能转。<a id="a-1S"></a>究竟一切智。<a id="a-1T"></a>诸妙功德。<a id="a-1U"></a>出生法身。<a id="a-1V"></a>与法界等。<a id="a-1W"></a>清净满足而无染着。<a id="a-1X"></a>令一切眷属皆悉清净。<a id="a-1Y"></a>广能为彼如应说法令厌世间。<a id="a-1Z"></a>能说一切世间音声。<a id="a-1a"></a>随彼所行示现果报。<a id="a-1b"></a>出生无量种种方便。<a id="a-1c"></a>随其所应调伏教化。<a id="a-1d"></a>善根未熟悉令成熟。<a id="a-1e"></a>已成熟者令得解脱。<a id="a-1f"></a>示现无量不退佛事。<a id="a-1g"></a>广说种种法门。<a id="a-1h"></a>令无量众生心得清净。<a id="a-1i"></a>兴大悲重云。<a id="a-1j"></a>普雨无量甘露法雨。<a id="a-1k"></a>大慈平等。<a id="a-1l"></a>三转示现教化众生。<a id="a-1m"></a>虽处王宫。<a id="a-1n"></a>而普示现一切佛事。<a id="a-1o"></a>于一切世界示现佛事。<a id="a-1p"></a>出生无碍诸佛神通。<a id="a-1q"></a>具足三种巧方便业。<a id="a-1r"></a>身口二业究竟清净。<a id="a-1s"></a>意业甚深究竟无碍。<a id="a-1t"></a>得巧方便饶益众生。<a id="a-1u"></a>佛子。<a id="a-1v"></a>是为一切诸佛第三佛事。<a id="a-1w"></a>佛子。<a id="a-1x"></a>一切诸佛世间珍玩种种宝物。<a id="a-1y"></a>悉能眩惑动转人心。<a id="a-1z"></a>菩萨悉弃。<a id="a-20"></a>舍家出家。<a id="a-21"></a>示现世间。<a id="a-22"></a>欲令众生不着世间。<a id="a-23"></a>解知磨灭皆悉非常。<a id="a-24"></a>舍离贪爱行清净法。<a id="a-25"></a>饶益众生得出家利。<a id="a-26"></a>示现世间舍离俗服。<a id="a-27"></a>修无诤法满足本愿。<a id="a-28"></a>无量功德皆悉圆满。<a id="a-29"></a>智慧具足除世愚痴。<a id="a-2A"></a>示现众生无上福田。<a id="a-2B"></a>若有众生。<a id="a-2C"></a>于佛福田种善根者。<a id="a-2D"></a>赞叹其人。<a id="a-2E"></a>悉已具足一切功德。<a id="a-2F"></a>甚深智慧。<a id="a-2G"></a>了真实义。<a id="a-2H"></a>悉令众生得清净乐。<a id="a-2I"></a>永离诸恶。<a id="a-2J"></a>清净法门。<a id="a-2K"></a>广为众生说正法门。<a id="a-2L"></a>超出生死。<a id="a-2M"></a>为欲建立一切智幢故。<a id="a-2N"></a>舍家出家。<a id="a-2O"></a>佛子。<a id="a-2P"></a>是为一切诸佛第四佛事。<a id="a-2Q"></a>一切诸佛。<a id="a-2R"></a>修无量行。<a id="a-2S"></a>一向专求萨婆若。<a id="a-2T"></a>坐于道场菩提树下。<a id="a-2U"></a>成等正觉。<a id="a-2V"></a>达一切法。<a id="a-2W"></a>坏散众魔。<a id="a-2X"></a>不可破坏法身之藏。<a id="a-2Y"></a>悉能充满一切法界。<a id="a-2Z"></a>离一切相究竟无尽。<a id="a-2a"></a>具足成就无量法门。<a id="a-2b"></a>于一切智境界自在。<a id="a-2c"></a>随顺其义。<a id="a-2d"></a>积集成满一切种智功德庄严一切宝座。<a id="a-2e"></a>遍一切刹。<a id="a-2f"></a>诸大菩萨悉处其座。<a id="a-2g"></a>成就菩萨无上众行。<a id="a-2h"></a>具足菩萨殊胜大愿。<a id="a-2i"></a>一切菩萨常所敬念。<a id="a-2j"></a>为诸菩萨转深法轮。<a id="a-2k"></a>无量佛境界。<a id="a-2l"></a>摄取诸菩萨。<a id="a-2m"></a>修习庄严诸菩萨行。<a id="a-2n"></a>令菩萨众皆悉清净一切世间诸佛境界。<a id="a-2o"></a>令一切众生修习善根。<a id="a-2p"></a>不可破坏一切善根。<a id="a-2q"></a>出真实地。<a id="a-2r"></a>安住无量菩萨行地。<a id="a-2s"></a>具足一切胜妙功德。<a id="a-2t"></a>悉分别知一切世界。<a id="a-2u"></a>一切众生。<a id="a-2v"></a>一切佛刹。<a id="a-2w"></a>一切诸法。<a id="a-2x"></a>一切菩萨。<a id="a-2y"></a>一切成熟。<a id="a-2z"></a>一切三世。<a id="a-30"></a>一切教化。<a id="a-31"></a>一切佛自在觉。<a id="a-32"></a>一切众生性。<a id="a-33"></a>而作佛事。<a id="a-34"></a>佛子。<a id="a-35"></a>是为一切诸佛第五佛事。<a id="a-36"></a>一切诸佛。<a id="a-37"></a>转妙法轮。<a id="a-38"></a>不退转故。<a id="a-39"></a>无量法轮。<a id="a-3A"></a>一切世间知故一切觉法轮。<a id="a-3B"></a>无畏大师子吼故。<a id="a-3C"></a>知一切法藏法轮。<a id="a-3D"></a>开示显现明净法门。<a id="a-3E"></a>灭痴闇故。<a id="a-3F"></a>无著法轮。<a id="a-3G"></a>智慧等虚空故。<a id="a-3H"></a>无碍法轮。<a id="a-3I"></a>观一切法非有无故。<a id="a-3J"></a>一切世间灯法轮净一切众生法眼故。<a id="a-3K"></a>示现一切智法轮。<a id="a-3L"></a>充满三世一切世间故。<a id="a-3M"></a>一切诸佛同一法轮。<a id="a-3N"></a>一切佛法不相违故。<a id="a-3O"></a>如是等无量阿僧祇法轮。<a id="a-3P"></a>随所应转。<a id="a-3Q"></a>施作佛事不可思议。<a id="a-3R"></a>佛子。<a id="a-3S"></a>是为一切诸佛第六佛事。<a id="a-3T"></a>一切诸佛。<a id="a-3U"></a>若入聚落城邑大王都城。<a id="a-3V"></a>能为众生施作佛事。<a id="a-3W"></a>或入人王都城。<a id="a-3X"></a>或入天王龙王夜叉乾闼婆阿修罗迦楼罗紧那罗摩睺罗伽罗刹毗舍遮王。<a id="a-3Y"></a>入如是等一切诸王都城时。<a id="a-3Z"></a>能为众生而作佛事。<a id="a-3a"></a>所谓入城门时。<a id="a-3b"></a>一切大地六种震动。<a id="a-3c"></a>光明普照。<a id="a-3d"></a>盲者得视。<a id="a-3e"></a>聋者得听。<a id="a-3f"></a>狂者得止。<a id="a-3g"></a>裸者得衣。<a id="a-3h"></a>苦者得乐。<a id="a-3i"></a>一切乐器不鼓自鸣。<a id="a-3j"></a>诸庄严具。<a id="a-3k"></a>自然演出微妙音声。<a id="a-3l"></a>如是等物亦自然出微妙音声。<a id="a-3m"></a>一切诸佛色身清净见者无厌。<a id="a-3n"></a>普为众生而作佛事。<a id="a-3o"></a>一切诸佛相好庄严。<a id="a-3p"></a>普为众生而作佛事。<a id="a-3q"></a>一切诸佛视瞻安详。<a id="a-3r"></a>未曾卒疾观察诸方。<a id="a-3s"></a>不失威仪。<a id="a-3t"></a>于一切境界诸根寂定。<a id="a-3u"></a>摄心不乱直趣涅槃。<a id="a-3v"></a>普为众生而作佛事。<a id="a-3w"></a>一切诸佛行四威仪。<a id="a-3x"></a>普为众生而作佛事。<a id="a-3y"></a>一切诸佛。<a id="a-3z"></a>或以说法。<a id="a-40"></a>或以默然。<a id="a-41"></a>普为众生而作佛事。<a id="a-42"></a>一切诸佛。<a id="a-43"></a>或以神足说法教诫。<a id="a-44"></a>普为众生而作佛事。<a id="a-45"></a>一切诸佛。<a id="a-46"></a>为一切世界海中种种众生海。<a id="a-47"></a>修大善根念佛三昧。<a id="a-48"></a>行菩萨行。<a id="a-49"></a>观察诸佛无有厌足。<a id="a-4A"></a>或说佛兴难可值遇。<a id="a-4B"></a>见如来已。<a id="a-4C"></a>出生无量一切善法。<a id="a-4D"></a>修习功德。<a id="a-4E"></a>行诸佛行。<a id="a-4F"></a>佛出世间。<a id="a-4G"></a>令众生净赞叹诸佛无量功德。<a id="a-4H"></a>长养未来诸佛种姓。<a id="a-4I"></a>修一切善根。<a id="a-4J"></a>令诸佛欢喜。<a id="a-4K"></a>解知如来无量妙色。<a id="a-4L"></a>随所应化普能现前。<a id="a-4M"></a>令不可思议众生。<a id="a-4N"></a>于诸佛刹得见如来。<a id="a-4O"></a>一切诸佛。<a id="a-4P"></a>以如是等无量善根。<a id="a-4Q"></a>普为众生而作佛事。<a id="a-4R"></a>彼诸众生。<a id="a-4S"></a>或有见佛欢喜。<a id="a-4T"></a>或有礼拜。<a id="a-4U"></a>或有合掌。<a id="a-4V"></a>或有赞叹。<a id="a-4W"></a>或有请佛。<a id="a-4X"></a>或有受施。<a id="a-4Y"></a>或见佛微笑。<a id="a-4Z"></a>或有念佛。<a id="a-4a"></a>或见佛悦乐。<a id="a-4b"></a>普为众生而作佛事。<a id="a-4c"></a>一切诸佛。<a id="a-4d"></a>能以无量种种色身。<a id="a-4e"></a>示现众生而作佛事。<a id="a-4f"></a>一切诸佛以妙音声。<a id="a-4g"></a>普为众生而作佛事。<a id="a-4h"></a>一切诸佛。<a id="a-4i"></a>以如是等无量无数不思议事。<a id="a-4j"></a>普为众生而作佛事。<a id="a-4k"></a>于一切世界中。<a id="a-4l"></a>一切众生悉教化之。<a id="a-4m"></a>令不退转。<a id="a-4n"></a>大悲充满不舍本愿。<a id="a-4o"></a>具足成就一切智力。<a id="a-4p"></a>随所应化悉令调伏。<a id="a-4q"></a>佛子。<a id="a-4r"></a>是为一切诸佛第七佛事。<a id="a-4s"></a>一切诸佛。<a id="a-4t"></a>或住阿练若处。<a id="a-4u"></a>或寂静处。<a id="a-4v"></a>或离欲处而作佛事。<a id="a-4w"></a>或住佛住而作佛事。<a id="a-4x"></a>或住大三昧而作佛事。<a id="a-4y"></a>或住独处而作佛事。<a id="a-4z"></a>或不现身而作佛事。<a id="a-50"></a>或住深智而作佛事。<a id="a-51"></a>或住不可称量诸佛境界而作佛事。<a id="a-52"></a>或随所应而作佛事。<a id="a-53"></a>或以天身境界。<a id="a-54"></a>而作佛事。<a id="a-55"></a>或以天龙迦楼罗紧那罗摩睺罗伽罗刹人非人等一切境界而作佛事。<a id="a-56"></a>或以声闻缘觉菩萨境界。<a id="a-57"></a>而作佛事。<a id="a-58"></a>或以说法而作佛事。<a id="a-59"></a>或以默然而作佛事。<a id="a-5A"></a>或说世间有一佛而作佛事。<a id="a-5B"></a>或说世间有一切诸佛而作佛事。<a id="a-5C"></a>或说一切菩萨无量愿无量行为一而作佛事。<a id="a-5D"></a>或说一行一愿为无量而作佛事。<a id="a-5E"></a>或说世间境界为如来境界。<a id="a-5F"></a>或说如来境界为世间境界。<a id="a-5G"></a>或说非境界为如来境界而作佛事。<a id="a-5H"></a>或住一日或住一夜。<a id="a-5I"></a>或住半月一月一岁。<a id="a-5J"></a>乃至住无量无数阿僧祇劫而作佛事。<a id="a-5K"></a>佛子。<a id="a-5L"></a>是为一切诸佛第八佛事。<a id="a-5M"></a>一切诸佛。<a id="a-5N"></a>即是无尽功德之藏。<a id="a-5O"></a>能令众生发深信心。<a id="a-5P"></a>具足清净。<a id="a-5Q"></a>随其所应悉能化度。<a id="a-5R"></a>诸根具足。<a id="a-5S"></a>调伏众生悉令欢喜。<a id="a-5T"></a>化一切众生以真实道。<a id="a-5U"></a>觉悟一切诸菩萨众。<a id="a-5V"></a>未发菩提心者皆令发心。<a id="a-5W"></a>已发心者令具智慧。<a id="a-5X"></a>悟不由他。<a id="a-5Y"></a>或现涅槃而作佛事。<a id="a-5Z"></a>或现世间无常而作佛事。<a id="a-5a"></a>或赞叹法身清净而作佛事。<a id="a-5b"></a>或说所作已办而作佛事。<a id="a-5c"></a>或说坏一切有而作佛事。<a id="a-5d"></a>或说三有根本永尽而作佛事。<a id="a-5e"></a>或教众生厌离世间随顺佛心。<a id="a-5f"></a>或为众生说寿命短促。<a id="a-5g"></a>或为众生说一切世间无可乐者。<a id="a-5h"></a>或为众生说值未来一切诸佛。<a id="a-5i"></a>或为众生说诸如来转妙法轮。<a id="a-5j"></a>或发众生佛境界心。<a id="a-5k"></a>或说随时清净念佛得见如来。<a id="a-5l"></a>灭除众苦皆令清净。<a id="a-5m"></a>专求佛道。<a id="a-5n"></a>于一切世界摄取众生。<a id="a-5o"></a>令入如来甚深境界。<a id="a-5p"></a>以如来身为一切身。<a id="a-5q"></a>摄取众生。<a id="a-5r"></a>放逸众生。<a id="a-5s"></a>悉令具足三种净戒。<a id="a-5t"></a>佛子。<a id="a-5u"></a>是为一切诸佛第九佛事。<a id="a-5v"></a>一切诸佛般涅槃时。<a id="a-5w"></a>一切众生悲泣雨泪忧恼愁毒。<a id="a-5x"></a>呜呼痛哉。<a id="a-5y"></a>如来应供等正觉。<a id="a-5z"></a>常以大悲等念众生。<a id="a-60"></a>为大导师。<a id="a-61"></a>哀愍饶益一切众生。<a id="a-62"></a>救护世间。<a id="a-63"></a>天人所归。<a id="a-64"></a>难可值遇。<a id="a-65"></a>无上福田于今永灭。<a id="a-66"></a>诸佛即以此等众生忧苦悲恼感慕诸佛。<a id="a-67"></a>而作佛事。<a id="a-68"></a>随应化彼一切天人龙神夜叉乾闼婆阿修罗迦楼罗紧那罗摩睺罗伽等故。<a id="a-69"></a>碎末全身示现舍利。<a id="a-6A"></a>欲令众生欢喜供养。<a id="a-6B"></a>净正直心。<a id="a-6C"></a>调伏教化。<a id="a-6D"></a>清净众生。<a id="a-6E"></a>欲令众生功德满足。<a id="a-6F"></a>欲令众生起如来塔种种供养。<a id="a-6G"></a>一切世间天宫龙宫夜叉乾闼婆阿修罗迦楼罗紧那罗摩睺罗伽人非人宫。<a id="a-6H"></a>起塔供养。<a id="a-6I"></a>又以爪牙头发。<a id="a-6J"></a>起塔供养。<a id="a-6K"></a>众生见已念佛法僧。<a id="a-6L"></a>发起恭敬供养之心。<a id="a-6M"></a>或行布施或修功德。<a id="a-6N"></a>具功德已。<a id="a-6O"></a>或生天上或生人中。<a id="a-6P"></a>尊贵富乐。<a id="a-6Q"></a>除灭恶趣直向正道。<a id="a-6R"></a>得见诸佛具白净法。<a id="a-6S"></a>成就正道超出三界。<a id="a-6T"></a>随彼所愿皆悉满足。<a id="a-6U"></a>常念如来知恩报恩。<a id="a-6V"></a>以诸如来常为众生作救护归依如来。<a id="a-6W"></a>虽复入于涅槃。<a id="a-6X"></a>犹为众生作无上福田无尽福田。<a id="a-6Y"></a>令一切众生长养善根。<a id="a-6Z"></a>具足成就一切功德。<a id="a-6a"></a>佛子。<a id="a-6b"></a>是为一切诸佛第十佛事。<a id="a-6c"></a>佛子。<a id="a-6d"></a>此十种佛事。<a id="a-6e"></a>无量无边不可思议。<a id="a-6f"></a>一切天人莫能知者。<a id="a-6g"></a>三世一切声闻缘觉所不能说。<a id="a-6h"></a>除佛神力。<a id="a-6i"></a>佛子。<a id="a-6j"></a>一切诸佛。<a id="a-6k"></a>有十种法王无异之法。<a id="a-6l"></a>何等为十。<a id="a-6m"></a>一切诸佛。<a id="a-6n"></a>与授记者言无有异。<a id="a-6o"></a>一切诸佛。<a id="a-6p"></a>若有众生修念佛者。<a id="a-6q"></a>皆令意满悉无有异。<a id="a-6r"></a>一切诸佛皆无异身。<a id="a-6s"></a>觉诸法义悉无有异。<a id="a-6t"></a>一切诸佛。<a id="a-6u"></a>于三世如来智慧无异。<a id="a-6v"></a>一切诸佛。<a id="a-6w"></a>念念普知三世诸法。<a id="a-6x"></a>悉无有异。<a id="a-6y"></a>一切诸佛。<a id="a-6z"></a>了知分别三世佛刹悉无有异。<a id="a-70"></a>一切诸佛。<a id="a-71"></a>一切佛语悉无有异。<a id="a-72"></a>一切诸佛。<a id="a-73"></a>教化众生悉无有异。<a id="a-74"></a>一切诸佛。<a id="a-75"></a>解一切世间法与佛法无异。<a id="a-76"></a>三世诸佛一切善根同一善根悉无有异。<a id="a-77"></a>佛子。<a id="a-78"></a>是为一切诸佛十种法王无异之法。<a id="a-79"></a>佛子。<a id="a-7A"></a>一切诸佛。<a id="a-7B"></a>有向十种住法。<a id="a-7C"></a>何等为十。<a id="a-7D"></a>一切诸佛。<a id="a-7E"></a>悉住觉一切法界。<a id="a-7F"></a>一切诸佛。<a id="a-7G"></a>悉住大悲。<a id="a-7H"></a>一切诸佛。<a id="a-7I"></a>悉住本愿。<a id="a-7J"></a>一切诸佛。<a id="a-7K"></a>悉住不舍教化众生。<a id="a-7L"></a>一切诸佛。<a id="a-7M"></a>悉住无所依法。<a id="a-7N"></a>一切诸佛。<a id="a-7O"></a>悉住无虚妄法。<a id="a-7P"></a>一切诸佛。<a id="a-7Q"></a>悉住念无失法。<a id="a-7R"></a>一切诸佛。<a id="a-7S"></a>悉住无障碍心。<a id="a-7T"></a>一切诸佛。<a id="a-7U"></a>悉住定心未曾散乱。<a id="a-7V"></a>一切诸佛。<a id="a-7W"></a>悉住一切诸法平等不坏实际。<a id="a-7X"></a>佛子。<a id="a-7Y"></a>是为一切诸佛向十种住法。<a id="a-7Z"></a>佛子。<a id="a-7a"></a>一切诸佛。<a id="a-7b"></a>知十种法悉无有余。<a id="a-7c"></a>何等为十。<a id="a-7d"></a>一切诸佛。<a id="a-7e"></a>知过去一切法界。<a id="a-7f"></a>悉无有余。<a id="a-7g"></a>一切诸佛。<a id="a-7h"></a>知未来一切法界。<a id="a-7i"></a>悉无有余。<a id="a-7j"></a>一切诸佛。<a id="a-7k"></a>知现在一切法界。<a id="a-7l"></a>悉无有余。<a id="a-7m"></a>一切诸佛。<a id="a-7n"></a>知一切语言道。<a id="a-7o"></a>悉无有余。<a id="a-7p"></a>一切诸佛。<a id="a-7q"></a>知一切世间成坏。<a id="a-7r"></a>悉无有余。<a id="a-7s"></a>一切诸佛。<a id="a-7t"></a>知一切众生及其智慧。<a id="a-7u"></a>悉无有余。<a id="a-7v"></a>一切诸佛。<a id="a-7w"></a>知一切菩萨善根上中下相。<a id="a-7x"></a>悉无有余。<a id="a-7y"></a>一切诸佛。<a id="a-7z"></a>知一切佛满足智慧。<a id="a-80"></a>悉无有余。<a id="a-81"></a>一切诸佛。<a id="a-82"></a>知一切法皆从缘起。<a id="a-83"></a>悉无有余。<a id="a-84"></a>一切诸佛。<a id="a-85"></a>分别了知一切世界。<a id="a-86"></a>悉无有余。<a id="a-87"></a>一切诸佛。<a id="a-88"></a>智慧分别一切法界如因陀罗网。<a id="a-89"></a>悉无有余。<a id="a-8A"></a>佛子。<a id="a-8B"></a>是为一切诸佛知十种法悉无有余。</p>
  <p id="a8C">佛子。<a id="a-8D"></a>一切诸佛。<a id="a-8E"></a>有十种最胜力。<a id="a-8F"></a>大力。<a id="a-8G"></a>无量力。<a id="a-8H"></a>大功德力。<a id="a-8I"></a>尊重力。<a id="a-8J"></a>不退转力。<a id="a-8K"></a>坚固力。<a id="a-8L"></a>不可坏力。<a id="a-8M"></a>一切世间不能思议力。<a id="a-8N"></a>一切众生不能坏力。<a id="a-8O"></a>大力那罗延幢佛所住法。<a id="a-8P"></a>何等为十。<a id="a-8Q"></a>一切佛身。<a id="a-8R"></a>举世栽横所不能坏。<a id="a-8S"></a>诸佛命根。<a id="a-8T"></a>世间诸毒所不能害。<a id="a-8U"></a>一切世界火劫起时不能烧热。<a id="a-8V"></a>水劫起时不能浸溺。<a id="a-8W"></a>风劫起时不能散坏。<a id="a-8X"></a>一切魔军天龙夜叉乾闼婆阿修罗迦楼罗紧那罗摩睺罗伽罗刹毗舍遮人非人等一切众生悉雨金刚。<a id="a-8Y"></a>如须弥山金刚围山。<a id="a-8Z"></a>三千大千世界。<a id="a-8a"></a>尔所等雨。<a id="a-8b"></a>雨于佛上。<a id="a-8c"></a>不能令佛生怖畏心。<a id="a-8d"></a>一毛不竖。<a id="a-8e"></a>行住坐卧威仪不改。<a id="a-8f"></a>随诸如来所住方面。<a id="a-8g"></a>金刚雨渧终不得下。<a id="a-8h"></a>欲雨不雨。<a id="a-8i"></a>随如来意。<a id="a-8j"></a>佛所住持众生及佛使命尚不可害。<a id="a-8k"></a>何况如来。<a id="a-8l"></a>佛子。<a id="a-8m"></a>是为一切诸佛第一大力那罗延幢佛所住法。<a id="a-8n"></a>佛子。<a id="a-8o"></a>一切诸佛。<a id="a-8p"></a>一切法界等世界中。<a id="a-8q"></a>须弥山王金刚围山大金刚围山。<a id="a-8r"></a>一切大海一切诸山及一切众生。<a id="a-8s"></a>于一毛孔悉能容持。<a id="a-8t"></a>尽未来际劫。<a id="a-8u"></a>一切众生。<a id="a-8v"></a>悉不自知我住何所。<a id="a-8w"></a>除佛神力。<a id="a-8x"></a>一毛悉持一切众生。<a id="a-8y"></a>遍游十方无量世界。<a id="a-8z"></a>行住坐卧。<a id="a-90"></a>而诸如来。<a id="a-91"></a>不生苦恼厌倦之心。<a id="a-92"></a>威仪无异。<a id="a-93"></a>佛子。<a id="a-94"></a>譬如虚空容持一切法界等世界。<a id="a-95"></a>不生苦恼厌倦之心。<a id="a-96"></a>一切诸佛亦复如是。<a id="a-97"></a>于一毛孔。<a id="a-98"></a>容持无余世界一切众生。<a id="a-99"></a>不生苦恼厌倦之心。<a id="a-9A"></a>佛子。<a id="a-9B"></a>是为一切诸佛第二大力那罗延幢佛所住法。<a id="a-9C"></a>佛子。<a id="a-9D"></a>一切诸佛。<a id="a-9E"></a>一步能过不可说不可说世界微尘等佛刹。<a id="a-9F"></a>于一念中。<a id="a-9G"></a>能行不可说不可说世界微尘等步。<a id="a-9H"></a>以如是步。<a id="a-9I"></a>经一切世界微尘等劫。<a id="a-9J"></a>于念念中。<a id="a-9K"></a>能经一切世界微尘等劫。<a id="a-9L"></a>一金刚围山与上诸劫所经世界微尘佛刹等。<a id="a-9M"></a>如是等不可说不可说世界微尘数诸金刚围山。<a id="a-9N"></a>内一毛孔。<a id="a-9O"></a>一切毛孔。<a id="a-9P"></a>亦复如是。<a id="a-9Q"></a>如来毛孔悉与一切众生毛孔数等。<a id="a-9R"></a>以如是毛孔。<a id="a-9S"></a>如是远步如是速疾。<a id="a-9T"></a>游行十方一切世界一切虚空界。<a id="a-9U"></a>尽过去未来际一切诸劫。<a id="a-9V"></a>如是诸劫犹可穷尽。<a id="a-9W"></a>而诸如来身无羸弊。<a id="a-9X"></a>心不退没。<a id="a-9Y"></a>不舍三昧一切佛事。<a id="a-9Z"></a>佛子。<a id="a-9a"></a>是为一切诸佛第三大力那罗延幢佛所住法。<a id="a-9b"></a>佛子。<a id="a-9c"></a>一切诸佛。<a id="a-9d"></a>一食结跏趺坐。<a id="a-9e"></a>尽过去未来际不可说不可说一切劫。<a id="a-9f"></a>身不倾动。<a id="a-9g"></a>住不思议佛住。<a id="a-9h"></a>受寂灭乐。<a id="a-9i"></a>乃至不失化一众生。<a id="a-9j"></a>以一切世界及一切众生。<a id="a-9k"></a>安置如来一指端上。<a id="a-9l"></a>尽未来际劫。<a id="a-9m"></a>彼一一众生。<a id="a-9n"></a>其身悉如不可说不可说佛刹微尘等世界。<a id="a-9o"></a>彼一一众生。<a id="a-9p"></a>其身重如一切世界。<a id="a-9q"></a>而诸如来。<a id="a-9r"></a>身无疲倦心无苦恼。<a id="a-9s"></a>如一指端。<a id="a-9t"></a>一切指端亦复如是入一一世界。<a id="a-9u"></a>入虚空界。<a id="a-9v"></a>入一切方网。<a id="a-9w"></a>如是一切处虚空界。<a id="a-9x"></a>悉无有余。<a id="a-9y"></a>究竟法界。<a id="a-9z"></a>以一毛端。<a id="a-A0"></a>量一切世界。<a id="a-A1"></a>一一毛端处结跏趺坐。<a id="a-A2"></a>尽过去未来际劫。<a id="a-A3"></a>佛子。<a id="a-A4"></a>是为一切诸佛第四大力那罗延幢佛所住法。<a id="a-A5"></a>佛子。<a id="a-A6"></a>一切诸佛。<a id="a-A7"></a>于一身化不可说不可说佛刹微尘等头。<a id="a-A8"></a>一一头。<a id="a-A9"></a>化不可说不可说佛刹微尘等舌。<a id="a-AA"></a>一一舌。<a id="a-AB"></a>出不可说不可说佛刹微尘等音声。<a id="a-AC"></a>一切法界众生无不闻者。<a id="a-AD"></a>一一音声。<a id="a-AE"></a>说不可说不可说佛刹微尘等修多罗。<a id="a-AF"></a>一一修多罗。<a id="a-AG"></a>说不可说不可说佛刹微尘等法。<a id="a-AH"></a>一一法中。<a id="a-AI"></a>说不可说不可说佛刹微尘等句身味身。<a id="a-AJ"></a>如是说法。<a id="a-AK"></a>乃至尽不可说不可说佛刹微尘等劫。<a id="a-AL"></a>复不可说不可说佛刹微尘等劫。<a id="a-AM"></a>说异句身味身。<a id="a-AN"></a>尽一切世界微尘等劫。<a id="a-AO"></a>一切众生念等劫。<a id="a-AP"></a>尽未来际一切劫。<a id="a-AQ"></a>此诸劫数犹可得尽。<a id="a-AR"></a>如来化身说法转一切法犹如火轮。<a id="a-AS"></a>自在智慧说一切法。<a id="a-AT"></a>转正法轮。<a id="a-AU"></a>除灭一切众生疑惑。<a id="a-AV"></a>转正法轮。<a id="a-AW"></a>照一切法。<a id="a-AX"></a>转正法轮。<a id="a-AY"></a>皆悉开发一切法藏。<a id="a-AZ"></a>转正法轮。<a id="a-Aa"></a>欢喜调伏庄严一切众生。<a id="a-Ab"></a>转正法轮。<a id="a-Ac"></a>说诸菩萨庄严法行。<a id="a-Ad"></a>转正法轮。<a id="a-Ae"></a>令大乘智日圆满庄严。<a id="a-Af"></a>转正法轮。<a id="a-Ag"></a>令一切无余众生。<a id="a-Ah"></a>以大乘智而自庄严。<a id="a-Ai"></a>转正法轮。<a id="a-Aj"></a>一切诸辩无畏而自庄严。<a id="a-Ak"></a>如一如来一化身。<a id="a-Al"></a>转如是等不可譬谕法轮云。<a id="a-Am"></a>一切法界虚空界等世界。<a id="a-An"></a>悉以毛端周遍度量。<a id="a-Ao"></a>一一毛端处。<a id="a-Ap"></a>于念念中。<a id="a-Aq"></a>化不可说不可说佛刹微尘等身。<a id="a-Ar"></a>乃至尽未来际劫。<a id="a-As"></a>一一化佛身。<a id="a-At"></a>有不可说不可说佛刹微尘等头。<a id="a-Au"></a>一一头。<a id="a-Av"></a>有不可说不可说佛刹微尘等舌。<a id="a-Aw"></a>一一舌。<a id="a-Ax"></a>出不可说不可说佛刹微尘等音声。<a id="a-Ay"></a>一一音声。<a id="a-Az"></a>说不可说不可说佛刹微尘等修多罗。<a id="a-B0"></a>一一修多罗。<a id="a-B1"></a>说不可说不可说佛刹微尘等法。<a id="a-B2"></a>一一法中。<a id="a-B3"></a>说不可说不可说佛刹微尘等句身味身。<a id="a-B4"></a>复不可说不可说佛刹微尘等劫。<a id="a-B5"></a>说异句身味身音声。<a id="a-B6"></a>充满法界。<a id="a-B7"></a>一切众生无不闻者。<a id="a-B8"></a>尽一切未来际劫常转法轮。<a id="a-B9"></a>如来音声无异无断不可穷尽。<a id="a-BA"></a>佛子。<a id="a-BB"></a>是为一切诸佛第五大力那罗延幢佛所住法。<a id="a-BC"></a>佛子。<a id="a-BD"></a>一切诸佛。<a id="a-BE"></a>成就胜妙大庄严胸德字相。<a id="a-BF"></a>犹如金刚不可破坏。<a id="a-BG"></a>如来坐彼菩提树下。<a id="a-BH"></a>有无量化魔王军众。<a id="a-BI"></a>悉与一切众生数等。<a id="a-BJ"></a>杂恶形色甚可怖畏。<a id="a-BK"></a>能发狂乱。<a id="a-BL"></a>悉能恐怖一切世间。<a id="a-BM"></a>如是等众。<a id="a-BN"></a>充满虚空法界等一切世界。<a id="a-BO"></a>杂恶形色甚可怖畏。<a id="a-BP"></a>能发狂乱。<a id="a-BQ"></a>能令一切众生怖畏。<a id="a-BR"></a>能坏一切世间。<a id="a-BS"></a>能害一切众生。<a id="a-BT"></a>如来见已心无恐怖。<a id="a-BU"></a>一毛不竖颜无异容。<a id="a-BV"></a>乃至不生一念微畏之相。<a id="a-BW"></a>心安不动形色无异。<a id="a-BX"></a>远离觉观心常寂静。<a id="a-BY"></a>究竟远离一切恐怖。<a id="a-BZ"></a>除灭一切爱恚烦恼。<a id="a-Ba"></a>安住佛住。<a id="a-Bb"></a>具足无碍大慈之力。<a id="a-Bc"></a>住大悲住。<a id="a-Bd"></a>诸根寂静永离恐怖。<a id="a-Be"></a>胸德字相不可破坏。<a id="a-Bf"></a>坚固真实。<a id="a-Bg"></a>一切诸魔魔天眷属。<a id="a-Bh"></a>见如来已皆悉归依。<a id="a-Bi"></a>如来于彼三轮教化。<a id="a-Bj"></a>皆令调伏发菩提心悉不退转。<a id="a-Bk"></a>乃至令得无上菩提。<a id="a-Bl"></a>佛子。<a id="a-Bm"></a>是为一切诸佛第六大力那罗延幢佛所住法。<a id="a-Bn"></a>佛子。<a id="a-Bo"></a>一切诸佛。<a id="a-Bp"></a>出无障碍微妙音声。<a id="a-Bq"></a>皆悉充满一切世界。<a id="a-Br"></a>随所应度无不闻者。<a id="a-Bs"></a>彼诸如来所出音声一切众山所不能障。<a id="a-Bt"></a>须弥山王宝山。<a id="a-Bu"></a>小金刚围山大金刚围山。<a id="a-Bv"></a>所不能障。<a id="a-Bw"></a>天宫龙宫夜叉乾闼婆阿修罗迦楼罗紧那罗摩睺罗伽人非人等一切宫殿。<a id="a-Bx"></a>所不能障。<a id="a-By"></a>一切世界高大音声。<a id="a-Bz"></a>亦不能障。<a id="a-C0"></a>随其所应皆悉闻之。<a id="a-C1"></a>无所障碍。<a id="a-C2"></a>佛子。<a id="a-C3"></a>是为一切诸佛第七大力那罗延幢佛所住法。<a id="a-C4"></a>佛子。<a id="a-C5"></a>一切诸佛心无障碍。<a id="a-C6"></a>于不可说不可说亿那由他劫。<a id="a-C7"></a>心常清净。<a id="a-C8"></a>三世诸佛离垢清净。<a id="a-C9"></a>同一庄严离我我所。<a id="a-CA"></a>于一切法亦无所依。<a id="a-CB"></a>非内非外。<a id="a-CC"></a>非生非不生。<a id="a-CD"></a>离一切境界。<a id="a-CE"></a>寂灭无处。<a id="a-CF"></a>无所造作。<a id="a-CG"></a>离种种相。<a id="a-CH"></a>除灭一切虚妄取相。<a id="a-CI"></a>自然清净。<a id="a-CJ"></a>离诸境界无所忆念。<a id="a-CK"></a>随顺境界无诤之法。<a id="a-CL"></a>离欲清净。<a id="a-CM"></a>住真实际。<a id="a-CN"></a>说法界际。<a id="a-CO"></a>法界平等而无有尽。<a id="a-CP"></a>一切众生莫能知者。<a id="a-CQ"></a>永离一切有为无为。<a id="a-CR"></a>舍离一切言语道境界。<a id="a-CS"></a>究竟无碍无尽法界。<a id="a-CT"></a>随智慧转。<a id="a-CU"></a>十力庄严。<a id="a-CV"></a>净一切法行巧方便说种种法相。<a id="a-CW"></a>即一法相一切法相不相违背。<a id="a-CX"></a>不坏三世于一切法界。<a id="a-CY"></a>究竟自在到于彼岸。<a id="a-CZ"></a>具足甚深自在法藏。<a id="a-Ca"></a>一切方便离痴正念。<a id="a-Cb"></a>安住十方一切佛刹。<a id="a-Cc"></a>而无动转。<a id="a-Cd"></a>具不死智尽一切漏。<a id="a-Ce"></a>究竟诸法证于无漏。<a id="a-Cf"></a>心慧解脱究竟实际。<a id="a-Cg"></a>住无碍住常定无乱。<a id="a-Ch"></a>于三世法无有障碍。<a id="a-Ci"></a>于一念中。<a id="a-Cj"></a>悉了三世一切众生心心所行。<a id="a-Ck"></a>佛子。<a id="a-Cl"></a>是为一切诸佛第八大力那罗延幢佛所住法。<a id="a-Cm"></a>佛子。<a id="a-Cn"></a>一切诸佛。<a id="a-Co"></a>具足成就细密法身。<a id="a-Cp"></a>诸佛法身境界无量。<a id="a-Cq"></a>一切世间所不能知。<a id="a-Cr"></a>于三界中无所染污。<a id="a-Cs"></a>随因缘应一切普现。<a id="a-Ct"></a>非实非虚平等清净。<a id="a-Cu"></a>非去非来无为无坏。<a id="a-Cv"></a>清净常住。<a id="a-Cw"></a>一相无相。<a id="a-Cx"></a>是法身相。<a id="a-Cy"></a>非处非方。<a id="a-Cz"></a>一切身身。<a id="a-D0"></a>自在无量。<a id="a-D1"></a>妙色无量。<a id="a-D2"></a>摄一切身。<a id="a-D3"></a>作种种身。<a id="a-D4"></a>随方便身。<a id="a-D5"></a>普照一切。<a id="a-D6"></a>具足智藏。<a id="a-D7"></a>而无种种分别。<a id="a-D8"></a>其身充满无余世界。<a id="a-D9"></a>说一切法界虽动非动。<a id="a-DA"></a>清净法身。<a id="a-DB"></a>非有非无。<a id="a-DC"></a>非方便。<a id="a-DD"></a>非不方便。<a id="a-DE"></a>随众生所应。<a id="a-DF"></a>悉能示现。<a id="a-DG"></a>非灭非不灭。<a id="a-DH"></a>亦非不现。<a id="a-DI"></a>而化众生。<a id="a-DJ"></a>一切功德宝所起之身。<a id="a-DK"></a>一切法佛法起。<a id="a-DL"></a>如如法身自然寂静。<a id="a-DM"></a>于一切法无所障碍。<a id="a-DN"></a>随顺一切法界。<a id="a-DO"></a>清净一切世间。<a id="a-DP"></a>分别一切世间。<a id="a-DQ"></a>无有动转。<a id="a-DR"></a>无有境界。<a id="a-DS"></a>如来解脱摄一切智。<a id="a-DT"></a>随顺一切身。<a id="a-DU"></a>佛子。<a id="a-DV"></a>是为一切诸佛第九大力那罗延幢佛所住法。<a id="a-DW"></a>佛子。<a id="a-DX"></a>一切诸佛。<a id="a-DY"></a>正觉悉等。<a id="a-DZ"></a>出生一切诸菩萨行。<a id="a-Da"></a>所行不虚。<a id="a-Db"></a>满足深愿。<a id="a-Dc"></a>净菩萨行。<a id="a-Dd"></a>具足一切菩萨行智。<a id="a-De"></a>一切诸佛。<a id="a-Df"></a>修菩萨行悉无有异。<a id="a-Dg"></a>善分别知一切菩萨行。<a id="a-Dh"></a>满足菩萨诸大愿海。<a id="a-Di"></a>离一切恶生诸善行。<a id="a-Dj"></a>修菩萨行皆悉清净。<a id="a-Dk"></a>随顺一切佛。<a id="a-Dl"></a>寂然不放逸。<a id="a-Dm"></a>住一切三昧无量境界。<a id="a-Dn"></a>能教一切胜道。<a id="a-Do"></a>远离一切恶道。<a id="a-Dp"></a>究竟彼岸。<a id="a-Dq"></a>具足成就第一智力。<a id="a-Dr"></a>雨无畏法雨。<a id="a-Ds"></a>随其所问悉能善答。<a id="a-Dt"></a>方便说法。<a id="a-Du"></a>智慧平等周遍清净。<a id="a-Dv"></a>身口意业皆悉清净。<a id="a-Dw"></a>住诸佛住。<a id="a-Dx"></a>诸佛种姓。<a id="a-Dy"></a>佛智所作。<a id="a-Dz"></a>悉不退转。<a id="a-E0"></a>一切种智。<a id="a-E1"></a>分别无量无边诸住。<a id="a-E2"></a>一切智明。<a id="a-E3"></a>随顺智慧。<a id="a-E4"></a>不可思议。<a id="a-E5"></a>一切世间所不能解。<a id="a-E6"></a>智慧明净知一切法。<a id="a-E7"></a>微细智慧无量无边。<a id="a-E8"></a>善能分别一切三世。<a id="a-E9"></a>智慧微妙。<a id="a-EA"></a>觉悟一切世界。<a id="a-EB"></a>具足了知无上道义。<a id="a-EC"></a>于一切世间作不可说佛事。<a id="a-ED"></a>智慧不退。<a id="a-EE"></a>成就一切诸如来身。<a id="a-EF"></a>入算数智。<a id="a-EG"></a>决定了知一切诸法。<a id="a-EH"></a>舍离文字。<a id="a-EI"></a>言语道断。<a id="a-EJ"></a>而善能说一切文字。<a id="a-EK"></a>行净善法满普贤智。<a id="a-EL"></a>于一念中。<a id="a-EM"></a>悉能觉了一切诸法。<a id="a-EN"></a>随净众生随所应乘悉能法施。<a id="a-EO"></a>以明净智。<a id="a-EP"></a>解一切法境界。<a id="a-EQ"></a>一切世界境界。<a id="a-ER"></a>一切众生境界。<a id="a-ES"></a>于一念中。<a id="a-ET"></a>悉能知见三世法界。<a id="a-EU"></a>一切如来出世境界。<a id="a-EV"></a>一切教化境界。<a id="a-EW"></a>未曾失时。<a id="a-EX"></a>至于一切清净境界。<a id="a-EY"></a>觉一切境界。<a id="a-EZ"></a>皆悉究竟。<a id="a-Ea"></a>于一念中。<a id="a-Eb"></a>觉悟三世众生心意识行。<a id="a-Ec"></a>诸佛平等。<a id="a-Ed"></a>众生无边。<a id="a-Ee"></a>世界无边。<a id="a-Ef"></a>法界无边。<a id="a-Eg"></a>三世无边。<a id="a-Eh"></a>一切诸佛自在无边觉如是等无有障碍。<a id="a-Ei"></a>诸佛智慧。<a id="a-Ej"></a>诸佛自在转。<a id="a-Ek"></a>无量无边诸佛所住。<a id="a-El"></a>住无碍住。<a id="a-Em"></a>无碍心住。<a id="a-En"></a>住大悲住。<a id="a-Eo"></a>广说深法教化众生心无休息。<a id="a-Ep"></a>是为一切诸佛第十大力那罗延幢佛所住法。<a id="a-Eq"></a>佛子。<a id="a-Er"></a>是为一切诸佛十种大力那罗延幢佛所住法。<a id="a-Es"></a>无量无边不可思议三世一切众生。<a id="a-Et"></a>声闻缘觉皆不能知。<a id="a-Eu"></a>除佛神力。</p>
  <p id="aEv">佛子。<a id="a-Ew"></a>一切诸佛。<a id="a-Ex"></a>有十种定法。<a id="a-Ey"></a>何等为十。<a id="a-Ez"></a>一切诸佛。<a id="a-F0"></a>定于兜率天尽其寿命。<a id="a-F1"></a>一切诸佛。<a id="a-F2"></a>定示现处胎满十月生。<a id="a-F3"></a>一切诸佛。<a id="a-F4"></a>定舍宫馆乐行出家。<a id="a-F5"></a>一切诸佛。<a id="a-F6"></a>定坐菩提树下觉一切法。<a id="a-F7"></a>一切诸佛。<a id="a-F8"></a>定一念中觉一切佛法。<a id="a-F9"></a>于一切世界。<a id="a-FA"></a>普现如来神力自在。<a id="a-FB"></a>一切诸佛。<a id="a-FC"></a>定随时教化转正法轮。<a id="a-FD"></a>一切诸佛。<a id="a-FE"></a>定知随时种诸善根为彼授记。<a id="a-FF"></a>一切诸佛。<a id="a-FG"></a>定随应时不失佛事。<a id="a-FH"></a>一切诸佛。<a id="a-FI"></a>定知菩萨功德具足而为授记。<a id="a-FJ"></a>一切诸佛。<a id="a-FK"></a>定随众生一切问难。<a id="a-FL"></a>于一念中悉能善答。<a id="a-FM"></a>佛子。<a id="a-FN"></a>是为一切诸佛十种定法。<a id="a-FO"></a>佛子。<a id="a-FP"></a>一切诸佛。<a id="a-FQ"></a>有十种法。<a id="a-FR"></a>若有众生见如来者。<a id="a-FS"></a>皆悉疾得十种果报。<a id="a-FT"></a>何等为十。<a id="a-FU"></a>若有众生见如来者。<a id="a-FV"></a>疾得远离一切恶道。<a id="a-FW"></a>若有众生见如来者。<a id="a-FX"></a>疾得长养一切善根。<a id="a-FY"></a>若有众生见如来者。<a id="a-FZ"></a>疾得满足一切善根。<a id="a-Fa"></a>若有众生见如来者。<a id="a-Fb"></a>疾得往生净妙天上。<a id="a-Fc"></a>若有众生见如来者。<a id="a-Fd"></a>疾得除灭一切疑惑。<a id="a-Fe"></a>若有众生见如来者。<a id="a-Ff"></a>已发菩提心者。<a id="a-Fg"></a>疾得不退转。<a id="a-Fh"></a>未发心者。<a id="a-Fi"></a>速发阿耨多罗三藐三菩提心。<a id="a-Fj"></a>若有众生见如来者。<a id="a-Fk"></a>未得离生圣道。<a id="a-Fl"></a>除灭有见。<a id="a-Fm"></a>速令正取离生圣道。<a id="a-Fn"></a>若有众生见如来者。<a id="a-Fo"></a>速令清净世间。<a id="a-Fp"></a>离世间一切诸根。<a id="a-Fq"></a>若有众生见如来者。<a id="a-Fr"></a>疾得除灭一切障碍。<a id="a-Fs"></a>若有众生见如来者。<a id="a-Ft"></a>疾得无畏不断辩才。<a id="a-Fu"></a>佛子。<a id="a-Fv"></a>是为一切诸佛众生见者皆悉疾得十种果报。<a id="a-Fw"></a>佛子。<a id="a-Fx"></a>一切诸佛。<a id="a-Fy"></a>有十种清净法。<a id="a-Fz"></a>一切菩萨应常正念。<a id="a-G0"></a>何等为十。<a id="a-G1"></a>一切诸佛过去方便。<a id="a-G2"></a>一切菩萨应常正念。<a id="a-G3"></a>一切诸佛清净妙行。<a id="a-G4"></a>一切菩萨应常正念。<a id="a-G5"></a>一切诸佛满足波罗蜜。<a id="a-G6"></a>一切菩萨应常正念。<a id="a-G7"></a>一切诸佛满足大愿。<a id="a-G8"></a>一切菩萨应常正念。<a id="a-G9"></a>一切诸佛功德积聚一切菩萨应常正念。<a id="a-GA"></a>一切诸佛过去梵行。<a id="a-GB"></a>一切菩萨应常正念。<a id="a-GC"></a>一切诸佛成等正觉。<a id="a-GD"></a>一切菩萨应常正念。<a id="a-GE"></a>一切诸佛色身无量无边。<a id="a-GF"></a>一切菩萨应常正念。<a id="a-GG"></a>一切诸佛无量无边神力境界。<a id="a-GH"></a>一切菩萨应常正念。<a id="a-GI"></a>一切诸佛十力无畏。<a id="a-GJ"></a>一切菩萨应常正念。<a id="a-GK"></a>佛子。<a id="a-GL"></a>是为一切诸佛十种清净法一切菩萨应常正念。</p>
  <p id="aGM">佛子。<a id="a-GN"></a>一切诸佛。<a id="a-GO"></a>有十种一切智住。<a id="a-GP"></a>何等为十。<a id="a-GQ"></a>一切诸佛。<a id="a-GR"></a>于一念中。<a id="a-GS"></a>悉知一切法界三世一切众生心心所行。<a id="a-GT"></a>一切诸佛。<a id="a-GU"></a>于一念中。<a id="a-GV"></a>悉善分别三世一切众生种种业报。<a id="a-GW"></a>一切诸佛。<a id="a-GX"></a>于一念中。<a id="a-GY"></a>随一切众生所应度者。<a id="a-GZ"></a>或以神足或以教诫。<a id="a-Ga"></a>或以说法而教化之。<a id="a-Gb"></a>一切诸佛。<a id="a-Gc"></a>于一念中。<a id="a-Gd"></a>悉能善取一切法界十方众生诸心心相。<a id="a-Ge"></a>示现一切世间如来出世。<a id="a-Gf"></a>一切诸佛。<a id="a-Gg"></a>于一念中。<a id="a-Gh"></a>随一切法界中一切众生希望欲性。<a id="a-Gi"></a>所应化度令见如来。<a id="a-Gj"></a>一切诸佛。<a id="a-Gk"></a>于一念中。<a id="a-Gl"></a>示现一切法界中一切众生如来住持神力自在。<a id="a-Gm"></a>一切诸佛。<a id="a-Gn"></a>为一切法界中一切众生。<a id="a-Go"></a>说一切佛离诸炽然。<a id="a-Gp"></a>随其所应化度众生。<a id="a-Gq"></a>一切诸佛。<a id="a-Gr"></a>于一念中。<a id="a-Gs"></a>以一切至处道。<a id="a-Gt"></a>悉知一切法界中一切众生彼彼诸趣。<a id="a-Gu"></a>一切诸佛。<a id="a-Gv"></a>于一念中。<a id="a-Gw"></a>一切法界中一切方处一切众生。<a id="a-Gx"></a>念如来者悉令得见。<a id="a-Gy"></a>一切诸佛。<a id="a-Gz"></a>于一念中。<a id="a-H0"></a>随一切法界中众生心之所乐。<a id="a-H1"></a>如来形色悉令得见。<a id="a-H2"></a>佛子。<a id="a-H3"></a>是为一切诸佛十种一切智住。<a id="a-H4"></a>佛子。<a id="a-H5"></a>一切诸佛。<a id="a-H6"></a>有十种无量不可思议三昧。<a id="a-H7"></a>何等为十。<a id="a-H8"></a>一切诸佛。<a id="a-H9"></a>于一切法常定不乱。<a id="a-HA"></a>于一念中。<a id="a-HB"></a>为一切众生说一切法。<a id="a-HC"></a>一切诸佛。<a id="a-HD"></a>于一切法界一切众生。<a id="a-HE"></a>常定不乱。<a id="a-HF"></a>于一念中。<a id="a-HG"></a>悉为众生分别演说无我实际。<a id="a-HH"></a>一切诸佛。<a id="a-HI"></a>于一切法界三世诸法。<a id="a-HJ"></a>常定不乱。<a id="a-HK"></a>于一念中入亿三昧。<a id="a-HL"></a>一切诸佛。<a id="a-HM"></a>于一切法界十方佛刹。<a id="a-HN"></a>常定不乱。<a id="a-HO"></a>于一念中。<a id="a-HP"></a>悉遍游行一切佛刹。<a id="a-HQ"></a>一切诸佛。<a id="a-HR"></a>于一切法界普现无量无边佛种种身。<a id="a-HS"></a>常定不乱。<a id="a-HT"></a>于一念中。<a id="a-HU"></a>一切世界无不遍现。<a id="a-HV"></a>一切诸佛。<a id="a-HW"></a>身口意业充满一切法界。<a id="a-HX"></a>常定不乱。<a id="a-HY"></a>于一念中。<a id="a-HZ"></a>分别演说一切众生心藏欲性。<a id="a-Ha"></a>一切诸佛。<a id="a-Hb"></a>于一切法界一切法性常定不乱。<a id="a-Hc"></a>于一念中。<a id="a-Hd"></a>悉能究竟离欲实际。<a id="a-He"></a>一切诸佛。<a id="a-Hf"></a>于一切法界一切世界缘起。<a id="a-Hg"></a>常定不乱。<a id="a-Hh"></a>于一念中。<a id="a-Hi"></a>分别演说一切因缘。<a id="a-Hj"></a>一切诸佛。<a id="a-Hk"></a>于一切法界一切世间离世间法。<a id="a-Hl"></a>常定不乱。<a id="a-Hm"></a>于一念中。<a id="a-Hn"></a>无量庄严。<a id="a-Ho"></a>为一切众生普现诸佛无有穷尽。<a id="a-Hp"></a>一切诸佛。<a id="a-Hq"></a>于一切众生一切法界。<a id="a-Hr"></a>正受无碍。<a id="a-Hs"></a>常定不乱。<a id="a-Ht"></a>于一念中。<a id="a-Hu"></a>至诸佛趣无量解脱究竟彼岸。<a id="a-Hv"></a>佛子。<a id="a-Hw"></a>是为一切诸佛十种无量无边不可思议三昧。<a id="a-Hx"></a>佛子。<a id="a-Hy"></a>一切诸佛。<a id="a-Hz"></a>有十种无碍解脱。<a id="a-I0"></a>何等为十。<a id="a-I1"></a>一切诸佛。<a id="a-I2"></a>于一微尘中。<a id="a-I3"></a>悉能普现不可说不可说诸佛出世。<a id="a-I4"></a>一切诸佛。<a id="a-I5"></a>于一微尘中。<a id="a-I6"></a>悉能普现不可说不可说诸佛转净法轮。<a id="a-I7"></a>一切诸佛。<a id="a-I8"></a>于一微尘中。<a id="a-I9"></a>教化调伏不可说不可说众生。<a id="a-IA"></a>一切诸佛。<a id="a-IB"></a>于一微尘中。<a id="a-IC"></a>普现不可说不可说佛刹。<a id="a-ID"></a>一切诸佛。<a id="a-IE"></a>于一微尘中。<a id="a-IF"></a>授不可说不可说菩萨记。<a id="a-IG"></a>一切诸佛。<a id="a-IH"></a>于一微尘中。<a id="a-II"></a>普现三世诸佛出世。<a id="a-IJ"></a>一切诸佛。<a id="a-IK"></a>于一微尘中。<a id="a-IL"></a>普现三世一切佛刹。<a id="a-IM"></a>一切诸佛。<a id="a-IN"></a>于一微尘中。<a id="a-IO"></a>普现三世诸佛自在神力。<a id="a-IP"></a>一切诸佛。<a id="a-IQ"></a>于一微尘中。<a id="a-IR"></a>普现三世一切众生。<a id="a-IS"></a>一切诸佛。<a id="a-IT"></a>于一微尘中。<a id="a-IU"></a>普现三世一切诸佛佛事。<a id="a-IV"></a>佛子。<a id="a-IW"></a>是为一切诸佛十种无碍解脱。</p>
 </body>
</html>