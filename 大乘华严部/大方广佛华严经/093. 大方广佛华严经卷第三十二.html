<!doctype html>
<html id="z3IBTTzHk" data-ver="680">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第三十二</h1>
  <h2 id="a2">十回向品第二十五之十</h2>
  <p id="a3">“佛子，<a id="a-4"></a>云何为菩萨摩诃萨等法界无量回向？</p>
  <p id="a5">“佛子，<a id="a-6"></a>此菩萨摩诃萨以离垢缯而系其顶，<a id="a-7"></a>住法师位，<a id="a-8"></a>广行法施，<a id="a-9"></a>起大慈悲安立众生，<a id="a-A"></a>于菩提心常行饶益无有休息；<a id="a-B"></a>以菩提心长养善根，<a id="a-C"></a>为诸众生作调御师，<a id="a-D"></a>示诸众生一切智道；<a id="a-E"></a>为诸众生作法藏日，<a id="a-F"></a>善根光明普照一切；<a id="a-G"></a>于诸众生其心平等，<a id="a-H"></a>修诸善行无有休息；<a id="a-I"></a>心净无染，<a id="a-J"></a>智慧自在，<a id="a-K"></a>不舍一切善根道业；<a id="a-L"></a>作诸众生大智商主，<a id="a-M"></a>普令得入安隐正道；<a id="a-N"></a>为诸众生而作导首，<a id="a-O"></a>令修一切善根法行；<a id="a-P"></a>为诸众生作不可坏坚固善友，<a id="a-Q"></a>令其善根增长成就。</p>
  <p id="aR">“佛子，<a id="a-S"></a>此菩萨摩诃萨以法施为首，<a id="a-T"></a>发生一切清净白法，<a id="a-U"></a>摄受趣向一切智心，<a id="a-V"></a>殊胜愿力究竟坚固；<a id="a-W"></a>成就增益，<a id="a-X"></a>具大威德，<a id="a-Y"></a>依善知识，<a id="a-Z"></a>心无谄诳，<a id="a-a"></a>思惟观察一切智门无边境界。<a id="a-b"></a>以此善根如是回向：<a id="a-c"></a>‘愿得修习、<a id="a-d"></a>成就、<a id="a-e"></a>增长广大无碍一切境界；<a id="a-f"></a>愿得于佛正教之中，<a id="a-g"></a>乃至听闻一句、<a id="a-h"></a>一偈受持演说；<a id="a-i"></a>愿得忆念与法界等无量无边一切世界去、<a id="a-j"></a>来、<a id="a-k"></a>现在一切诸佛，<a id="a-l"></a>既忆念已，<a id="a-m"></a>修菩萨行。<a id="a-n"></a>又愿以此念佛善根，<a id="a-o"></a>为一众生于一世界尽未来劫修菩萨行；<a id="a-p"></a>如于一世界，<a id="a-q"></a>尽法界、<a id="a-r"></a>虚空界、<a id="a-s"></a>一切世界皆亦如是；<a id="a-t"></a>如为一众生，<a id="a-u"></a>为一切众生亦复如是。<a id="a-v"></a>以善方便，<a id="a-w"></a>一一皆为尽未来劫大誓庄严，<a id="a-x"></a>终无离佛善知识想，<a id="a-y"></a>常见诸佛现在其前，<a id="a-z"></a>无有一佛出兴于世不得亲近。<a id="a-10"></a>一切诸佛及诸菩萨所赞所说清净梵行，<a id="a-11"></a>誓愿修行，<a id="a-12"></a>悉令圆满，<a id="a-13"></a>所谓：<a id="a-14"></a>不破梵行、<a id="a-15"></a>不缺梵行、<a id="a-16"></a>不杂梵行、<a id="a-17"></a>无玷梵行、<a id="a-18"></a>无失梵行、<a id="a-19"></a>无能蔽梵行、<a id="a-1A"></a>佛所赞梵行、<a id="a-1B"></a>无所依梵行、<a id="a-1C"></a>无所得梵行、<a id="a-1D"></a>增益菩萨清净梵行、<a id="a-1E"></a>三世诸佛所行梵行、<a id="a-1F"></a>无碍梵行、<a id="a-1G"></a>无著梵行、<a id="a-1H"></a>无诤梵行、<a id="a-1I"></a>无灭梵行、<a id="a-1J"></a>安住梵行、<a id="a-1K"></a>无比梵行、<a id="a-1L"></a>无动梵行、<a id="a-1M"></a>无乱梵行、<a id="a-1N"></a>无恚梵行。<a id="a-1O"></a>’</p>
  <p id="a1P">“佛子，<a id="a-1Q"></a>菩萨摩诃萨若能为己修行如是清净梵行，<a id="a-1R"></a>则能普为一切众生，<a id="a-1S"></a>令一切众生皆得安住；<a id="a-1T"></a>令一切众生皆得开晓；<a id="a-1U"></a>令一切众生皆得成就；<a id="a-1V"></a>令一切众生皆得清净；<a id="a-1W"></a>令一切众生皆得无垢；<a id="a-1X"></a>令一切众生皆得照明；<a id="a-1Y"></a>令一切众生离诸尘染；<a id="a-1Z"></a>令一切众生无诸障翳；<a id="a-1a"></a>令一切众生离诸热恼；<a id="a-1b"></a>令一切众生离诸缠缚；<a id="a-1c"></a>令一切众生永离诸恶；<a id="a-1d"></a>令一切众生无诸恼害，<a id="a-1e"></a>毕竟清净。<a id="a-1f"></a>何以故？<a id="a-1g"></a>菩萨摩诃萨自于梵行不能清净，<a id="a-1h"></a>不能令他而得清净；<a id="a-1i"></a>自于梵行而有退转，<a id="a-1j"></a>不能令他无有退转；<a id="a-1k"></a>自于梵行而有失坏，<a id="a-1l"></a>不能令他无有失坏；<a id="a-1m"></a>自于梵行而有远离，<a id="a-1n"></a>不能令他常不远离；<a id="a-1o"></a>自于梵行而有懈怠，<a id="a-1p"></a>不能令他不生懈怠；<a id="a-1q"></a>自于梵行不生信解，<a id="a-1r"></a>不能令他心生信解；<a id="a-1s"></a>自于梵行而不安住，<a id="a-1t"></a>不能令他而得安住；<a id="a-1u"></a>自于梵行而不证入，<a id="a-1v"></a>不能令他心得证入；<a id="a-1w"></a>自于梵行而有放舍，<a id="a-1x"></a>不能令他恒不放舍；<a id="a-1y"></a>自于梵行而有散动，<a id="a-1z"></a>不能令他心不散动。<a id="a-20"></a>何以故？<a id="a-21"></a>菩萨摩诃萨住无倒行，<a id="a-22"></a>说无倒法，<a id="a-23"></a>所言诚实，<a id="a-24"></a>如说修行，<a id="a-25"></a>净身、<a id="a-26"></a>口、<a id="a-27"></a>意，<a id="a-28"></a>离诸杂染，<a id="a-29"></a>住无碍行，<a id="a-2A"></a>灭一切障。<a id="a-2B"></a>菩萨摩诃萨自得净心，<a id="a-2C"></a>为他演说清净心法；<a id="a-2D"></a>自修和忍，<a id="a-2E"></a>以诸善根调伏其心，<a id="a-2F"></a>令他和忍，<a id="a-2G"></a>以诸善根调伏其心；<a id="a-2H"></a>自离疑悔，<a id="a-2I"></a>亦令他人永离疑悔；<a id="a-2J"></a>自得净信，<a id="a-2K"></a>亦令他得不坏净信；<a id="a-2L"></a>自住正法，<a id="a-2M"></a>亦令众生安住正法。</p>
  <p id="a2N">“佛子，<a id="a-2O"></a>菩萨摩诃萨复以法施所生善根如是回向，<a id="a-2P"></a>所谓：<a id="a-2Q"></a>‘愿我获得一切诸佛无尽法门，<a id="a-2R"></a>普为众生分别解说，<a id="a-2S"></a>皆令欢喜，<a id="a-2T"></a>心得满足，<a id="a-2U"></a>摧灭一切外道异论。<a id="a-2V"></a>愿我能为一切众生演说三世诸佛法海，<a id="a-2W"></a>于一一法生起、<a id="a-2X"></a>一一法义理、<a id="a-2Y"></a>一一法名言、<a id="a-2Z"></a>一一法安立、<a id="a-2a"></a>一一法解说、<a id="a-2b"></a>一一法显示、<a id="a-2c"></a>一一法门户、<a id="a-2d"></a>一一法悟入、<a id="a-2e"></a>一一法观察、<a id="a-2f"></a>一一法分位，<a id="a-2g"></a>悉得无边无尽法藏，<a id="a-2h"></a>获无所畏，<a id="a-2i"></a>具四辩才，<a id="a-2j"></a>广为众生分别解说，<a id="a-2k"></a>穷未来际而无有尽。<a id="a-2l"></a>为欲令一切众生立胜志愿，<a id="a-2m"></a>出生无碍、<a id="a-2n"></a>无谬失辩；<a id="a-2o"></a>为欲令一切众生皆生欢喜，<a id="a-2p"></a>为欲令一切众生成就一切净法光明，<a id="a-2q"></a>随其类音，<a id="a-2r"></a>演说无断；<a id="a-2s"></a>为欲令一切众生深信欢喜，<a id="a-2t"></a>住一切智，<a id="a-2u"></a>辨了诸法，<a id="a-2v"></a>俾无迷惑，<a id="a-2w"></a>作是念言：<a id="a-2x"></a>我当普于一切世界，<a id="a-2y"></a>为诸众生精勤修习，<a id="a-2z"></a>得遍法界无量自在身，<a id="a-30"></a>得遍法界无量广大心，<a id="a-31"></a>具等法界无量清净音声，<a id="a-32"></a>现等法界无量众会道场，<a id="a-33"></a>修等法界无量菩萨业，<a id="a-34"></a>得等法界无量菩萨住，<a id="a-35"></a>证等法界无量菩萨平等，<a id="a-36"></a>学等法界无量菩萨法，<a id="a-37"></a>住等法界无量菩萨行，<a id="a-38"></a>入等法界无量菩萨回向。<a id="a-39"></a>’是为菩萨摩诃萨以诸善根而为回向，<a id="a-3A"></a>为令众生悉得成就一切智故。</p>
  <p id="a3B">“佛子，<a id="a-3C"></a>菩萨摩诃萨复以善根如是回向，<a id="a-3D"></a>所谓：<a id="a-3E"></a>‘为欲见等法界无量诸佛，<a id="a-3F"></a>调伏等法界无量众生，<a id="a-3G"></a>住持等法界无量佛刹，<a id="a-3H"></a>证等法界无量菩萨智，<a id="a-3I"></a>获等法界无量无所畏，<a id="a-3J"></a>成等法界无量诸菩萨陀罗尼，<a id="a-3K"></a>得等法界无量诸菩萨不思议住，<a id="a-3L"></a>具等法界无量功德，<a id="a-3M"></a>满等法界无量利益众生善根；<a id="a-3N"></a>又愿以此善根故，<a id="a-3O"></a>令我得福德平等、<a id="a-3P"></a>智慧平等、<a id="a-3Q"></a>力平等、<a id="a-3R"></a>无畏平等、<a id="a-3S"></a>清净平等、<a id="a-3T"></a>自在平等、<a id="a-3U"></a>正觉平等、<a id="a-3V"></a>说法平等、<a id="a-3W"></a>义平等、<a id="a-3X"></a>决定平等、<a id="a-3Y"></a>一切神通平等，<a id="a-3Z"></a>如是等法皆悉圆满。<a id="a-3a"></a>如我所得，<a id="a-3b"></a>愿一切众生亦如是得，<a id="a-3c"></a>如我无异。<a id="a-3d"></a>’</p>
  <p id="a3e">“佛子，<a id="a-3f"></a>菩萨摩诃萨复以善根如是回向，<a id="a-3g"></a>所谓：<a id="a-3h"></a>‘如法界无量，<a id="a-3i"></a>善根回向亦复如是，<a id="a-3j"></a>所得智慧终无有量；<a id="a-3k"></a>如法界无边，<a id="a-3l"></a>善根回向亦复如是，<a id="a-3m"></a>见一切佛，<a id="a-3n"></a>无有其边；<a id="a-3o"></a>如法界无限，<a id="a-3p"></a>善根回向亦复如是，<a id="a-3q"></a>诣诸佛刹无有齐限；<a id="a-3r"></a>如法界无际，<a id="a-3s"></a>善根回向亦复如是，<a id="a-3t"></a>于一切世界修菩萨行无有涯际；<a id="a-3u"></a>如法界无断，<a id="a-3v"></a>善根回向亦复如是，<a id="a-3w"></a>住一切智永不断绝；<a id="a-3x"></a>如法界一性，<a id="a-3y"></a>善根回向亦复如是，<a id="a-3z"></a>与一切众生同一智性；<a id="a-40"></a>如法界自性清净，<a id="a-41"></a>善根回向亦复如是，<a id="a-42"></a>令一切众生究竟清净；<a id="a-43"></a>如法界随顺，<a id="a-44"></a>善根回向亦复如是，<a id="a-45"></a>令一切众生悉皆随顺普贤行愿；<a id="a-46"></a>如法界庄严，<a id="a-47"></a>善根回向亦复如是，<a id="a-48"></a>令一切众生以普贤行而为庄严；<a id="a-49"></a>如法界不可失坏，<a id="a-4A"></a>善根回向亦复如是，<a id="a-4B"></a>令诸菩萨永不失坏诸清净行。<a id="a-4C"></a>’</p>
  <p id="a4D">“佛子，<a id="a-4E"></a>菩萨摩诃萨复以此善根如是回向，<a id="a-4F"></a>所谓：<a id="a-4G"></a>‘愿以此善根，<a id="a-4H"></a>承事一切诸佛菩萨皆令欢喜；<a id="a-4I"></a>愿以此善根，<a id="a-4J"></a>速得趣入一切智性；<a id="a-4K"></a>愿以此善根，<a id="a-4L"></a>遍一切处，<a id="a-4M"></a>修一切智；<a id="a-4N"></a>愿以此善根，<a id="a-4O"></a>令一切众生常得往觐一切诸佛；<a id="a-4P"></a>愿以此善根，<a id="a-4Q"></a>令一切众生常见诸佛，<a id="a-4R"></a>能作佛事；<a id="a-4S"></a>愿以此善根，<a id="a-4T"></a>令一切众生恒得见佛，<a id="a-4U"></a>不于佛事生怠慢心；<a id="a-4V"></a>愿以此善根，<a id="a-4W"></a>令一切众生常得见佛，<a id="a-4X"></a>心喜清净，<a id="a-4Y"></a>无有退转；<a id="a-4Z"></a>愿以此善根，<a id="a-4a"></a>令一切众生常得见佛，<a id="a-4b"></a>心善解了；<a id="a-4c"></a>愿以此善根，<a id="a-4d"></a>令一切众生常得见佛，<a id="a-4e"></a>不生执著；<a id="a-4f"></a>愿以此善根，<a id="a-4g"></a>令一切众生常得见佛，<a id="a-4h"></a>了达无碍；<a id="a-4i"></a>愿以此善根，<a id="a-4j"></a>令一切众生常得见佛，<a id="a-4k"></a>成普贤行；<a id="a-4l"></a>愿以此善根，<a id="a-4m"></a>令一切众生常见诸佛，<a id="a-4n"></a>现在其前，<a id="a-4o"></a>无时暂舍；<a id="a-4p"></a>愿以此善根，<a id="a-4q"></a>令一切众生常见诸佛，<a id="a-4r"></a>出生菩萨无量诸力；<a id="a-4s"></a>愿以此善根，<a id="a-4t"></a>令一切众生常见诸佛，<a id="a-4u"></a>于一切法永不忘失。<a id="a-4v"></a>’</p>
  <p id="a4w">“佛子，<a id="a-4x"></a>菩萨摩诃萨又以诸善根如是回向，<a id="a-4y"></a>所谓：<a id="a-4z"></a>‘如法界无起性回向、<a id="a-50"></a>如法界根本性回向、<a id="a-51"></a>如法界自体性回向、<a id="a-52"></a>如法界无依性回向、<a id="a-53"></a>如法界无忘失性回向、<a id="a-54"></a>如法界空无性回向、<a id="a-55"></a>如法界寂静性回向、<a id="a-56"></a>如法界无处所性回向、<a id="a-57"></a>如法界无迁动性回向、<a id="a-58"></a>如法界无差别性回向。<a id="a-59"></a>’</p>
  <p id="a5A">“佛子，<a id="a-5B"></a>菩萨摩诃萨复以法施所有宣示、<a id="a-5C"></a>所有开悟及因此起一切善根如是回向，<a id="a-5D"></a>所谓：<a id="a-5E"></a>‘愿一切众生成菩萨法师，<a id="a-5F"></a>常为诸佛之所护念；<a id="a-5G"></a>愿一切众生作无上法师，<a id="a-5H"></a>方便安立一切众生于一切智；<a id="a-5I"></a>愿一切众生作无屈法师，<a id="a-5J"></a>一切问难莫能穷尽；<a id="a-5K"></a>愿一切众生作无碍法师，<a id="a-5L"></a>得一切法无碍光明；<a id="a-5M"></a>愿一切众生作智藏法师，<a id="a-5N"></a>能善巧说一切佛法；<a id="a-5O"></a>愿一切众生成诸如来自在法师，<a id="a-5P"></a>善能分别如来智慧；<a id="a-5Q"></a>愿一切众生作如眼法师，<a id="a-5R"></a>说如实法，<a id="a-5S"></a>不由他教；<a id="a-5T"></a>愿一切众生作忆持一切佛法法师，<a id="a-5U"></a>如理演说，<a id="a-5V"></a>不违句义；<a id="a-5W"></a>愿一切众生作修行无相道法师，<a id="a-5X"></a>以诸妙相而自庄严，<a id="a-5Y"></a>放无量光，<a id="a-5Z"></a>善入诸法；<a id="a-5a"></a>愿一切众生作大身法师，<a id="a-5b"></a>其身普遍一切国土，<a id="a-5c"></a>兴大法云，<a id="a-5d"></a>雨诸佛法；<a id="a-5e"></a>愿一切众生作护法藏法师，<a id="a-5f"></a>建无胜幢，<a id="a-5g"></a>护诸佛法，<a id="a-5h"></a>令正法海无所缺减；<a id="a-5i"></a>愿一切众生作一切法日法师，<a id="a-5j"></a>得佛辩才，<a id="a-5k"></a>巧说诸法；<a id="a-5l"></a>愿一切众生作妙音方便法师，<a id="a-5m"></a>善说无边法界之藏；<a id="a-5n"></a>愿一切众生作到法彼岸法师，<a id="a-5o"></a>以智神通开正法藏；<a id="a-5p"></a>愿一切众生作安住正法法师，<a id="a-5q"></a>演说如来究竟智慧；<a id="a-5r"></a>愿一切众生作了达诸法法师，<a id="a-5s"></a>能说无量无尽功德；<a id="a-5t"></a>愿一切众生作不诳世间法师，<a id="a-5u"></a>能以方便令入实际；<a id="a-5v"></a>愿一切众生作破诸魔众法师，<a id="a-5w"></a>善能觉知一切魔业；<a id="a-5x"></a>愿一切众生作诸佛所摄受法师，<a id="a-5y"></a>离我、<a id="a-5z"></a>我所摄受之心；<a id="a-60"></a>愿一切众生作安隐一切世间法师，<a id="a-61"></a>成就菩萨说法愿力。<a id="a-62"></a>’</p>
  <p id="a63">“佛子，<a id="a-64"></a>菩萨摩诃萨复以诸善根如是回向，<a id="a-65"></a>所谓：<a id="a-66"></a>‘不以取著业故回向，<a id="a-67"></a>不以取著报故回向，<a id="a-68"></a>不以取著心故回向，<a id="a-69"></a>不以取著法故回向，<a id="a-6A"></a>不以取著事故回向，<a id="a-6B"></a>不以取著因故回向，<a id="a-6C"></a>不以取著语言音声故回向，<a id="a-6D"></a>不以取著名句文身故回向，<a id="a-6E"></a>不以取著回向故回向，<a id="a-6F"></a>不以取著利益众生故回向。<a id="a-6G"></a>’</p>
  <p id="a6H">“佛子，<a id="a-6I"></a>菩萨摩诃萨复以善根如是回向，<a id="a-6J"></a>所谓：<a id="a-6K"></a>‘不为耽著色境界故回向，<a id="a-6L"></a>不为耽著声、<a id="a-6M"></a>香、<a id="a-6N"></a>味、<a id="a-6O"></a>触、<a id="a-6P"></a>法境界故回向，<a id="a-6Q"></a>不为求生天故回向，<a id="a-6R"></a>不为求欲乐故回向，<a id="a-6S"></a>不为著欲境界故回向，<a id="a-6T"></a>不为求眷属故回向，<a id="a-6U"></a>不为求自在故回向，<a id="a-6V"></a>不为求生死乐故回向，<a id="a-6W"></a>不为著生死故回向，<a id="a-6X"></a>不为乐诸有故回向，<a id="a-6Y"></a>不为求和合乐故回向，<a id="a-6Z"></a>不为求可乐著处故回向，<a id="a-6a"></a>不为怀毒害心故回向，<a id="a-6b"></a>不坏善根故回向，<a id="a-6c"></a>不依三界故回向，<a id="a-6d"></a>不著诸禅解脱三昧故回向，<a id="a-6e"></a>不住声闻、<a id="a-6f"></a>辟支佛乘故回向。<a id="a-6g"></a>但为教化调伏一切众生故回向；<a id="a-6h"></a>但为成满一切智智故回向；<a id="a-6i"></a>但为得无碍智故回向；<a id="a-6j"></a>但为得无障碍清净善根故回向；<a id="a-6k"></a>但为令一切众生超出生死证大智慧故回向；<a id="a-6l"></a>但为令大菩提心如金刚不可坏故回向；<a id="a-6m"></a>但为成就究竟不死法故回向；<a id="a-6n"></a>但为以无量庄严庄严佛种性，<a id="a-6o"></a>示现一切智自在故回向；<a id="a-6p"></a>但为求菩萨一切法明大神通智故回向；<a id="a-6q"></a>但为于尽法界、<a id="a-6r"></a>虚空界一切佛刹，<a id="a-6s"></a>行普贤行圆满不退，<a id="a-6t"></a>被坚固大愿铠，<a id="a-6u"></a>令一切众生住普贤地故回向；<a id="a-6v"></a>但为尽未来劫度脱众生常无休息，<a id="a-6w"></a>示现一切智地无碍光明恒不断故回向。<a id="a-6x"></a>’</p>
  <p id="a6y">“佛子，<a id="a-6z"></a>菩萨摩诃萨以彼善根回向时，<a id="a-70"></a>以如是心回向，<a id="a-71"></a>所谓：<a id="a-72"></a>‘以本性平等心回向，<a id="a-73"></a>以法性平等心回向，<a id="a-74"></a>以一切众生无量平等心回向，<a id="a-75"></a>以无诤平等心回向，<a id="a-76"></a>以自性无所起平等心回向，<a id="a-77"></a>以知诸法无乱心回向，<a id="a-78"></a>以入三世平等心回向，<a id="a-79"></a>以出生三世诸佛种性心回向，<a id="a-7A"></a>以得不退失神通心回向，<a id="a-7B"></a>以生成一切智行心回向。<a id="a-7C"></a>又为令一切众生永离一切地狱故回向；<a id="a-7D"></a>为令一切众生不入畜生趣故回向；<a id="a-7E"></a>为令一切众生不往阎罗王处故回向；<a id="a-7F"></a>为令一切众生除灭一切障道法故回向；<a id="a-7G"></a>为令一切众生满足一切善根故回向；<a id="a-7H"></a>为令一切众生能应时转法轮，<a id="a-7I"></a>令一切欢喜故回向；<a id="a-7J"></a>为令一切众生入十力轮故回向；<a id="a-7K"></a>为令一切众生满足菩萨无边清净法愿故回向；<a id="a-7L"></a>为令一切众生随顺一切善知识教，<a id="a-7M"></a>菩提心器得满足故回向；<a id="a-7N"></a>为令一切众生受持修行甚深佛法，<a id="a-7O"></a>得一切佛智光明故回向；<a id="a-7P"></a>为令一切众生修诸菩萨无障碍行常现前故回向；<a id="a-7Q"></a>为令一切众生常见诸佛现其前故回向；<a id="a-7R"></a>为令一切众生清净法光明常现前故回向；<a id="a-7S"></a>为令一切众生无畏大菩提心常现前故回向；<a id="a-7T"></a>为令一切众生菩萨不思议智常现前故回向；<a id="a-7U"></a>为令一切众生普救护众生，<a id="a-7V"></a>令清净大悲心常现前故回向；<a id="a-7W"></a>为令一切众生以不可说不可说胜妙庄严具庄严一切诸佛刹故回向；<a id="a-7X"></a>为令一切众生摧灭一切众魔斗诤罗网业故回向；<a id="a-7Y"></a>为令一切众生于一切佛刹皆无所依修菩萨行故回向；<a id="a-7Z"></a>为令一切众生发一切种智心，<a id="a-7a"></a>入一切佛法广大门故回向。<a id="a-7b"></a>’</p>
  <p id="a7c">“佛子，<a id="a-7d"></a>菩萨摩诃萨又以此善根，<a id="a-7e"></a>正念清净回向；<a id="a-7f"></a>智慧决定回向；<a id="a-7g"></a>尽知一切佛法方便回向；<a id="a-7h"></a>为成就无量无碍智故回向；<a id="a-7i"></a>为欲满足清净殊胜心故回向；<a id="a-7j"></a>为一切众生住大慈故回向；<a id="a-7k"></a>为一切众生住大悲故回向；<a id="a-7l"></a>为一切众生住大喜故回向；<a id="a-7m"></a>为一切众生住大舍故回向；<a id="a-7n"></a>为永离二著住胜善根故回向；<a id="a-7o"></a>为思惟观察分别演说一切缘起法故回向；<a id="a-7p"></a>为立大勇猛幢心故回向；<a id="a-7q"></a>为立无能胜幢藏故回向；<a id="a-7r"></a>为破诸魔众故回向；<a id="a-7s"></a>为得一切法清净无碍心故回向；<a id="a-7t"></a>为修一切菩萨行不退转故回向；<a id="a-7u"></a>为得乐求第一胜法心故回向；<a id="a-7v"></a>为得乐求诸功德法自在清净一切智智心故回向；<a id="a-7w"></a>为满一切愿，<a id="a-7x"></a>除一切诤，<a id="a-7y"></a>得佛自在无碍清净法，<a id="a-7z"></a>为一切众生转不退法轮故回向；<a id="a-80"></a>为得如来最上殊胜法智慧日，<a id="a-81"></a>百千光明之所庄严，<a id="a-82"></a>普照一切法界众生故回向；<a id="a-83"></a>为欲调伏一切众生，<a id="a-84"></a>随其所乐常令满足，<a id="a-85"></a>不舍本愿，<a id="a-86"></a>尽未来际，<a id="a-87"></a>听闻正法，<a id="a-88"></a>修习大行，<a id="a-89"></a>得净智慧离垢光明，<a id="a-8A"></a>断除一切憍慢，<a id="a-8B"></a>消灭一切烦恼，<a id="a-8C"></a>裂爱欲网，<a id="a-8D"></a>破愚痴暗，<a id="a-8E"></a>具足无垢无障碍法故回向；<a id="a-8F"></a>为一切众生，<a id="a-8G"></a>于阿僧祇劫常勤修习一切智行无有退转，<a id="a-8H"></a>一一令得无碍妙慧，<a id="a-8I"></a>示现诸佛自在神通无有休息故回向。</p>
  <p id="a8J">“佛子，<a id="a-8K"></a>菩萨摩诃萨以诸善根如是回向时，<a id="a-8L"></a>不应贪著三有、<a id="a-8M"></a>五欲境界。<a id="a-8N"></a>何以故？<a id="a-8O"></a>菩萨摩诃萨应以无贪善根回向，<a id="a-8P"></a>应以无瞋善根回向，<a id="a-8Q"></a>应以无痴善根回向，<a id="a-8R"></a>应以不害善根回向，<a id="a-8S"></a>应以离慢善根回向，<a id="a-8T"></a>应以不谄善根回向，<a id="a-8U"></a>应以质直善根回向，<a id="a-8V"></a>应以精勤善根回向，<a id="a-8W"></a>应以修习善根回向。<a id="a-8X"></a>佛子，<a id="a-8Y"></a>菩萨摩诃萨如是回向时得净信心，<a id="a-8Z"></a>于菩萨行欢喜忍受，<a id="a-8a"></a>修习清净大菩萨道；<a id="a-8b"></a>具佛种性，<a id="a-8c"></a>得佛智慧；<a id="a-8d"></a>舍一切恶，<a id="a-8e"></a>离众魔业；<a id="a-8f"></a>亲近善友，<a id="a-8g"></a>成己大愿；<a id="a-8h"></a>请诸众生，<a id="a-8i"></a>设大施会。</p>
  <p id="a8j">“佛子，<a id="a-8k"></a>菩萨摩诃萨复以此法施所生善根如是回向，<a id="a-8l"></a>所谓：<a id="a-8m"></a>‘令一切众生，<a id="a-8n"></a>得净妙音，<a id="a-8o"></a>得柔软音，<a id="a-8p"></a>得天鼓音，<a id="a-8q"></a>得无量无数不思议音，<a id="a-8r"></a>得可爱乐音，<a id="a-8s"></a>得清净音，<a id="a-8t"></a>得周遍一切佛刹音，<a id="a-8u"></a>得百千那由他不可说功德庄严音，<a id="a-8v"></a>得高远音，<a id="a-8w"></a>得广大音，<a id="a-8x"></a>得灭一切散乱音，<a id="a-8y"></a>得充满法界音，<a id="a-8z"></a>得摄取一切众生语言音；<a id="a-90"></a>得一切众生无边音声智，<a id="a-91"></a>得一切清净语言音声智，<a id="a-92"></a>得无量语言音声智，<a id="a-93"></a>得最自在音入一切音声智；<a id="a-94"></a>得一切清净庄严音，<a id="a-95"></a>得一切世间无厌足音，<a id="a-96"></a>得究竟不系属一切世间音，<a id="a-97"></a>得欢喜音，<a id="a-98"></a>得佛清净语言音，<a id="a-99"></a>得说一切佛法远离痴翳名称普闻音，<a id="a-9A"></a>得令一切众生得一切法陀罗尼庄严音，<a id="a-9B"></a>得说一切无量种法音，<a id="a-9C"></a>得普至法界无量众会道场音，<a id="a-9D"></a>得普摄持不可思议法金刚句音，<a id="a-9E"></a>得开示一切法音，<a id="a-9F"></a>得能说不可说字句差别智藏音，<a id="a-9G"></a>得演说一切法无所著不断音，<a id="a-9H"></a>得一切法光明照耀音，<a id="a-9I"></a>得能令一切世间清净究竟至于一切智音，<a id="a-9J"></a>得普摄一切法句义音，<a id="a-9K"></a>得神力护持自在无碍音，<a id="a-9L"></a>得到一切世间彼岸智音。<a id="a-9M"></a>又以此善根，<a id="a-9N"></a>令一切众生，<a id="a-9O"></a>得不下劣音，<a id="a-9P"></a>得无怖畏音，<a id="a-9Q"></a>得无染著音，<a id="a-9R"></a>得一切众会道场欢喜音，<a id="a-9S"></a>得随顺美妙音，<a id="a-9T"></a>得善说一切佛法音，<a id="a-9U"></a>得断一切众生疑念皆令觉悟音，<a id="a-9V"></a>得具足辩才音，<a id="a-9W"></a>得普觉悟一切众生长夜睡眠音。<a id="a-9X"></a>’</p>
  <p id="a9Y">“佛子，<a id="a-9Z"></a>菩萨摩诃萨复以诸善根如是回向，<a id="a-9a"></a>所谓：<a id="a-9b"></a>‘愿一切众生得离众过恶清净法身，<a id="a-9c"></a>愿一切众生得离众过恶净妙功德，<a id="a-9d"></a>愿一切众生得离众过恶清净妙相，<a id="a-9e"></a>愿一切众生得离众过恶清净业果，<a id="a-9f"></a>愿一切众生得离众过恶清净一切智心，<a id="a-9g"></a>愿一切众生得离众过恶无量清净菩提心，<a id="a-9h"></a>愿一切众生得离众过恶了知诸根清净方便，<a id="a-9i"></a>愿一切众生得离众过恶清净信解，<a id="a-9j"></a>愿一切众生得离众过恶清净勤修无碍行愿，<a id="a-9k"></a>愿一切众生得离众过恶清净正念、<a id="a-9l"></a>智慧辩才。<a id="a-9m"></a>’</p>
  <p id="a9n">“佛子，<a id="a-9o"></a>菩萨摩诃萨复以诸善根，<a id="a-9p"></a>为一切众生如是回向：<a id="a-9q"></a>‘愿得种种清净妙身，<a id="a-9r"></a>所谓：<a id="a-9s"></a>光明身、<a id="a-9t"></a>离浊身、<a id="a-9u"></a>无染身、<a id="a-9v"></a>清净身、<a id="a-9w"></a>极清净身、<a id="a-9x"></a>离尘身、<a id="a-9y"></a>极离尘身、<a id="a-9z"></a>离垢身、<a id="a-A0"></a>可爱乐身、<a id="a-A1"></a>无障碍身。<a id="a-A2"></a>于一切世界现诸业像，<a id="a-A3"></a>于一切世间现言说像，<a id="a-A4"></a>于一切宫殿现安立像。<a id="a-A5"></a>如净明镜，<a id="a-A6"></a>种种色像自然显现，<a id="a-A7"></a>示诸众生大菩提行，<a id="a-A8"></a>示诸众生甚深妙法，<a id="a-A9"></a>示诸众生种种功德，<a id="a-AA"></a>示诸众生修行之道，<a id="a-AB"></a>示诸众生成就之行，<a id="a-AC"></a>示诸众生菩萨行愿，<a id="a-AD"></a>示诸众生于一世界、<a id="a-AE"></a>一切世界佛兴于世，<a id="a-AF"></a>示诸众生一切诸佛神通变化，<a id="a-AG"></a>示诸众生一切菩萨不可思议解脱威力，<a id="a-AH"></a>示诸众生成满普贤菩萨行愿一切智性。<a id="a-AI"></a>’菩萨摩诃萨以如是等微妙净身，<a id="a-AJ"></a>方便摄取一切众生，<a id="a-AK"></a>悉令成就清净功德一切智身。</p>
  <p id="aAL">“佛子，<a id="a-AM"></a>菩萨摩诃萨复以法施所生善根如是回向：<a id="a-AN"></a>‘愿身随住一切世界修菩萨行，<a id="a-AO"></a>众生见者皆悉不虚，<a id="a-AP"></a>发菩提心永无退转，<a id="a-AQ"></a>顺真实义不可倾动；<a id="a-AR"></a>于一切世界，<a id="a-AS"></a>尽未来劫，<a id="a-AT"></a>住菩萨道而无疲厌；<a id="a-AU"></a>大悲均普，<a id="a-AV"></a>量同法界；<a id="a-AW"></a>知众生根，<a id="a-AX"></a>应时说法，<a id="a-AY"></a>常不休息；<a id="a-AZ"></a>于善知识，<a id="a-Aa"></a>心常正念，<a id="a-Ab"></a>乃至不舍一刹那顷；<a id="a-Ac"></a>一切诸佛常现在前，<a id="a-Ad"></a>心常正念未曾暂懈，<a id="a-Ae"></a>修诸善根无有虚伪；<a id="a-Af"></a>置诸众生于一切智，<a id="a-Ag"></a>令不退转；<a id="a-Ah"></a>具足一切佛法光明，<a id="a-Ai"></a>持大法云，<a id="a-Aj"></a>受大法雨，<a id="a-Ak"></a>修菩萨行；<a id="a-Al"></a>入一切众生，<a id="a-Am"></a>入一切佛刹，<a id="a-An"></a>入一切诸法，<a id="a-Ao"></a>入一切三世，<a id="a-Ap"></a>入一切众生业报智，<a id="a-Aq"></a>入一切菩萨善巧方便智，<a id="a-Ar"></a>入一切菩萨出生智，<a id="a-As"></a>入一切菩萨清净境界智，<a id="a-At"></a>入一切佛自在神通，<a id="a-Au"></a>入一切无边法界，<a id="a-Av"></a>于此安住，<a id="a-Aw"></a>修菩萨行。<a id="a-Ax"></a>’</p>
 </body>
</html>