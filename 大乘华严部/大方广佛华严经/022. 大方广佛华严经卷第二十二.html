<!doctype html>
<html id="z3IBTQFGb" data-ver="978">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第二十二</h1>
  <h2 id="a2">金刚幢菩萨十回向品第二十一之八</h2>
  <p id="a3">以此无缚无著解脱心善根。<a id="a-4"></a>于一业分别知无量诸业种种缘造。<a id="a-5"></a>如一业。<a id="a-6"></a>一切诸业亦复如是。<a id="a-7"></a>修习普贤菩萨行业智地。<a id="a-8"></a>以此无缚无著解脱心善根。<a id="a-9"></a>于一法中。<a id="a-A"></a>悉分别知一切诸法。<a id="a-B"></a>于一切法中。<a id="a-C"></a>亦知一法。<a id="a-D"></a>分别诸法而不违不着。<a id="a-E"></a>以此无缚无著解脱心善根。<a id="a-F"></a>于一语中。<a id="a-G"></a>悉分别知无量言音。<a id="a-H"></a>犹如呼响。<a id="a-I"></a>如一语中。<a id="a-J"></a>一切语言亦复如是。<a id="a-K"></a>于彼言音无所依着。<a id="a-L"></a>住菩萨行智慧成就。<a id="a-M"></a>逮得普贤无碍净耳。<a id="a-N"></a>以此无缚无著解脱心善根。<a id="a-O"></a>于一一法中。<a id="a-P"></a>悉能演说不可说不可说诸法。<a id="a-Q"></a>长养善根。<a id="a-R"></a>不可思议。<a id="a-S"></a>应时说法一切时解脱决定了知众生诸根。<a id="a-T"></a>随其所应闻佛音声。<a id="a-U"></a>佛一妙音悦无量众。<a id="a-V"></a>一如来所菩萨大众充满法界。<a id="a-W"></a>究竟了知一切诸行。<a id="a-X"></a>住普贤地。<a id="a-Y"></a>于念念中。<a id="a-Z"></a>如说入法。<a id="a-a"></a>长养不可说妙智慧身。<a id="a-b"></a>尽未来劫。<a id="a-c"></a>于一切世界一切佛所。<a id="a-d"></a>悉能修习虚空等行。<a id="a-e"></a>勇猛如普贤。<a id="a-f"></a>修习大智慧。<a id="a-g"></a>具足一切行。<a id="a-h"></a>安住普贤地。<a id="a-i"></a>以此无缚无著解脱心善根。<a id="a-j"></a>于一一根中。<a id="a-k"></a>皆悉了知无量诸根。<a id="a-l"></a>不可数意不思议境界。<a id="a-m"></a>修普贤行法门诸根。</p>
  <p id="an">以此无缚无著解脱心善根。<a id="a-o"></a>具菩萨行。<a id="a-p"></a>生真实妙智。<a id="a-q"></a>知色微细。<a id="a-r"></a>知身微细。<a id="a-s"></a>知刹微细。<a id="a-t"></a>知劫微细。<a id="a-u"></a>知世间微细。<a id="a-v"></a>知方微细。<a id="a-w"></a>知时微细。<a id="a-x"></a>知数法微细。<a id="a-y"></a>知业微细。<a id="a-z"></a>知报微细。<a id="a-10"></a>知清净微细。<a id="a-11"></a>如是等一切微细。<a id="a-12"></a>于一念中。<a id="a-13"></a>皆悉了知。<a id="a-14"></a>随顺普贤菩萨所行。<a id="a-15"></a>成就普贤真实智慧。<a id="a-16"></a>离恐怖心。<a id="a-17"></a>离愚痴心。<a id="a-18"></a>离散心。<a id="a-19"></a>离乱心。<a id="a-1A"></a>调伏诸根心。<a id="a-1B"></a>一心。<a id="a-1C"></a>正受心。<a id="a-1D"></a>善分别诸法心。<a id="a-1E"></a>善安住智慧心。<a id="a-1F"></a>行普贤行。<a id="a-1G"></a>随顺普贤菩萨回向心。<a id="a-1H"></a>以此无缚无著解脱心善根。<a id="a-1I"></a>知众生趣微细。<a id="a-1J"></a>知众生死微细。<a id="a-1K"></a>知众生生微细。<a id="a-1L"></a>知众生处微细。<a id="a-1M"></a>知众生生微细。<a id="a-1N"></a>知众生种类微细。<a id="a-1O"></a>知众生界微细。<a id="a-1P"></a>知众生行微细。<a id="a-1Q"></a>知众生取微细。<a id="a-1R"></a>知众生境界微细。<a id="a-1S"></a>如是等一切微细。<a id="a-1T"></a>于一念中。<a id="a-1U"></a>悉能了知。<a id="a-1V"></a>修普贤行。<a id="a-1W"></a>而无懈倦。<a id="a-1X"></a>以此无缚无著解脱心善根。<a id="a-1Y"></a>悉分别知初发意菩萨等。<a id="a-1Z"></a>一切菩萨诸行微细。<a id="a-1a"></a>菩萨处微细。<a id="a-1b"></a>菩萨自在微细。<a id="a-1c"></a>菩萨游行无量佛刹微细。<a id="a-1d"></a>菩萨法明微细。<a id="a-1e"></a>菩萨净眼微细。<a id="a-1f"></a>菩萨具足深心微细。<a id="a-1g"></a>菩萨往诣诸如来大众微细。<a id="a-1h"></a>菩萨诸陀罗尼智门微细。<a id="a-1i"></a>菩萨无量无边无所畏地一切诸辩方便演说微细。<a id="a-1j"></a>菩萨无量无边三昧相微细。<a id="a-1k"></a>菩萨见一切佛三昧微细。<a id="a-1l"></a>菩萨庄严三昧微细。<a id="a-1m"></a>菩萨法界三昧智慧微细。<a id="a-1n"></a>菩萨自在三昧智慧微细。<a id="a-1o"></a>菩萨三昧智慧微细。<a id="a-1p"></a>菩萨受持尽未来际三昧智慧微细。<a id="a-1q"></a>菩萨胜妙智慧分别一切菩萨三昧微细。<a id="a-1r"></a>菩萨无量无边一切菩萨出生三昧分别了知微细。<a id="a-1s"></a>菩萨出生三昧智慧往诣一切诸如来所微细。<a id="a-1t"></a>修习一切菩萨广大甚深无碍三昧。<a id="a-1u"></a>究竟一切种智。<a id="a-1v"></a>得方便地。<a id="a-1w"></a>一切通地。<a id="a-1x"></a>分别实义地。<a id="a-1y"></a>菩萨离痴智。<a id="a-1z"></a>修习普贤无量诸行微细。<a id="a-20"></a>以此无缚无著解脱心善根。<a id="a-21"></a>于一念中。<a id="a-22"></a>悉知菩萨一切住微细。<a id="a-23"></a>悉知菩萨地微细。<a id="a-24"></a>菩萨种种行微细。<a id="a-25"></a>菩萨出生回向微细。<a id="a-26"></a>菩萨得一切诸佛藏微细。<a id="a-27"></a>菩萨分别智慧微细。<a id="a-28"></a>菩萨大愿神力自在微细。<a id="a-29"></a>演说菩萨三昧微细。<a id="a-2A"></a>菩萨神力方便微细。<a id="a-2B"></a>菩萨印微细。<a id="a-2C"></a>菩萨一生补处微细。<a id="a-2D"></a>菩萨生兜率天微细。<a id="a-2E"></a>菩萨处天宫微细。<a id="a-2F"></a>菩萨严净佛刹微细。<a id="a-2G"></a>菩萨观察人中微细。<a id="a-2H"></a>菩萨放大光明微细。<a id="a-2I"></a>菩萨了达家法微细。<a id="a-2J"></a>菩萨眷属法微细。<a id="a-2K"></a>菩萨一切世界受生法微细。<a id="a-2L"></a>菩萨一身示一切身命终微细。<a id="a-2M"></a>菩萨身入母胎微细。<a id="a-2N"></a>菩萨处母胎微细。<a id="a-2O"></a>菩萨在胎中显现法界等大众自在神力微细。<a id="a-2P"></a>菩萨在母胎显现一切佛自在微细。<a id="a-2Q"></a>菩萨生法微细。<a id="a-2R"></a>菩萨游行七步无畏智微细。<a id="a-2S"></a>菩萨现在王宫方便法微细。<a id="a-2T"></a>菩萨出家求道调伏诸根修法微细。<a id="a-2U"></a>菩萨菩提树下坐道场法微细。<a id="a-2V"></a>菩萨降魔成最正觉法微细。<a id="a-2W"></a>如来端坐道场放光明微细。<a id="a-2X"></a>普照十方一切世界微细。<a id="a-2Y"></a>显现如来无量无边自在神力微细。<a id="a-2Z"></a>如来师子吼大般涅槃微细。<a id="a-2a"></a>如来教化一切众生未曾有失微细。<a id="a-2b"></a>知如来金刚菩提心微细。<a id="a-2c"></a>显现如来住持一切世界微细。<a id="a-2d"></a>于一切世界尽未来劫施作佛事而无休息微细。<a id="a-2e"></a>究竟受持一切法界微细。<a id="a-2f"></a>虚空界等一切世界为化众生故。<a id="a-2g"></a>普现佛身出兴于世微细。<a id="a-2h"></a>一如来身现无量身微细。<a id="a-2i"></a>去来现在一切诸佛智慧眷属微细。<a id="a-2j"></a>如是一切功德微细。<a id="a-2k"></a>我当悉知具足究竟得到彼岸。<a id="a-2l"></a>清净示现一切众生。<a id="a-2m"></a>于念念中。<a id="a-2n"></a>智慧周满得不退转。<a id="a-2o"></a>修菩萨行。<a id="a-2p"></a>具足普贤回向功德之地。<a id="a-2q"></a>受持一切如来菩萨所行。<a id="a-2r"></a>不离菩萨诸智慧门。<a id="a-2s"></a>一切方便皆悉清净。<a id="a-2t"></a>普能安隐一切众生。<a id="a-2u"></a>修菩萨行。<a id="a-2v"></a>具足菩萨诸地功德。<a id="a-2w"></a>得金刚幢回向之门。<a id="a-2x"></a>出生无量法界诸功德藏。<a id="a-2y"></a>常为诸佛之所护念。<a id="a-2z"></a>入诸菩萨深净法门。<a id="a-30"></a>演说一切微妙法义。<a id="a-31"></a>无所违失。<a id="a-32"></a>悉能慈愍一切众生。<a id="a-33"></a>于念念中。<a id="a-34"></a>究竟了知思议不思议地诸功德藏。<a id="a-35"></a>于不思议出生思议。<a id="a-36"></a>示诸法门离语言道。<a id="a-37"></a>得智慧地。<a id="a-38"></a>一切菩萨皆悉同等。<a id="a-39"></a>尽未来际。<a id="a-3A"></a>修菩萨行。<a id="a-3B"></a>未曾休息。<a id="a-3C"></a>具普贤行。<a id="a-3D"></a>远离世间一切妄想。<a id="a-3E"></a>及语言道。<a id="a-3F"></a>具足受持大愿自在。<a id="a-3G"></a>修菩萨行。<a id="a-3H"></a>未曾断绝。<a id="a-3I"></a>以此无缚无著解脱心善根。<a id="a-3J"></a>入一切众生性智微细。<a id="a-3K"></a>分别众生性智微细。<a id="a-3L"></a>具足演说众生性智微细。<a id="a-3M"></a>染着众生性智微细。<a id="a-3N"></a>众生不动性智微细。<a id="a-3O"></a>众生动性智微细。<a id="a-3P"></a>无量无边趣趣众生性智微细。<a id="a-3Q"></a>不可思议众生种种行性智微细。<a id="a-3R"></a>众生无量烦恼性智微细。<a id="a-3S"></a>众生无量清净性智微细。<a id="a-3T"></a>如是等一切众生性境界智微细。<a id="a-3U"></a>于一念中。<a id="a-3V"></a>如实了知。<a id="a-3W"></a>调伏安隐一切众生。<a id="a-3X"></a>如应说法而不失时。<a id="a-3Y"></a>常转法轮摄取众生。<a id="a-3Z"></a>说诸法门。<a id="a-3a"></a>修菩萨道。<a id="a-3b"></a>智慧具足。<a id="a-3c"></a>化身无量。<a id="a-3d"></a>安隐众生。<a id="a-3e"></a>悉令欢喜。<a id="a-3f"></a>慧日普照。<a id="a-3g"></a>深入菩提。<a id="a-3h"></a>心得菩萨自在智觉悟。<a id="a-3i"></a>安住菩萨智境界。<a id="a-3j"></a>修习大乘智。<a id="a-3k"></a>究竟普贤行。<a id="a-3l"></a>以此无缚无著解脱心善根。<a id="a-3m"></a>悉能分别虚空法界等一切世界智微细。<a id="a-3n"></a>小世界智微细。<a id="a-3o"></a>中世界智微细。<a id="a-3p"></a>不净世界智微细。<a id="a-3q"></a>清净世界智微细。<a id="a-3r"></a>无比世界智微细。<a id="a-3s"></a>杂世界智微细。<a id="a-3t"></a>广世界智微细。<a id="a-3u"></a>狭世界智微细。<a id="a-3v"></a>无碍庄严世界智微细。<a id="a-3w"></a>一切世界诸佛出世示现一切智微细。<a id="a-3x"></a>演说一切世界智微细。<a id="a-3y"></a>一身充满一切世界智微细。<a id="a-3z"></a>放无量光普照一切世界智微细。<a id="a-40"></a>一切世界一切诸佛显现自在神力智微细。<a id="a-41"></a>一妙音声普闻十方一切世界智微细。<a id="a-42"></a>一切世界现在诸佛大众围绕智微细。<a id="a-43"></a>一切法界作一佛刹智微细。<a id="a-44"></a>一佛刹作一切佛刹智微细。<a id="a-45"></a>一切世界如梦智微细。<a id="a-46"></a>一切世界如电智微细。<a id="a-47"></a>如是等一切世界智微细。<a id="a-48"></a>悉分别知。<a id="a-49"></a>究竟了达菩萨诸行皆悉如幻。<a id="a-4A"></a>究竟普贤菩萨行自在智。<a id="a-4B"></a>得普贤菩萨明观。<a id="a-4C"></a>行一切菩萨行无有休息。<a id="a-4D"></a>悉离颠倒。<a id="a-4E"></a>见一切佛。<a id="a-4F"></a>及佛自在。<a id="a-4G"></a>得无碍身智无所依。<a id="a-4H"></a>诸善根法无所染着。<a id="a-4I"></a>心之所行悉无所有。<a id="a-4J"></a>舍离诸方坚固之相。<a id="a-4K"></a>严净菩萨所行之相。<a id="a-4L"></a>而未曾取一切智相。<a id="a-4M"></a>不着众生三昧庄严智慧。<a id="a-4N"></a>随顺一切法界。<a id="a-4O"></a>于一切世界。<a id="a-4P"></a>修菩萨行。<a id="a-4Q"></a>以此无缚无著解脱心善根。<a id="a-4R"></a>深入无量法界智微细。<a id="a-4S"></a>演说一切法界智微细。<a id="a-4T"></a>度广法界智微细。<a id="a-4U"></a>分别不可思议法界智微细。<a id="a-4V"></a>分别一切法界智微细。<a id="a-4W"></a>于一念中。<a id="a-4X"></a>充满一切法界智微细。<a id="a-4Y"></a>等观一切法界智微细。<a id="a-4Z"></a>一切法界境界无所有智微细。<a id="a-4a"></a>观察一切法界无碍智微细。<a id="a-4b"></a>解一切法界不生智微细。<a id="a-4c"></a>身持一切法界自在智微细。<a id="a-4d"></a>如是等一切法界智微细。<a id="a-4e"></a>皆悉究竟。<a id="a-4f"></a>成普贤行。<a id="a-4g"></a>受持智慧。<a id="a-4h"></a>得法自在。<a id="a-4i"></a>令众生欢喜。<a id="a-4j"></a>不舍义身。<a id="a-4k"></a>不见法身。<a id="a-4l"></a>出生无碍平等之智。<a id="a-4m"></a>得无碍行。<a id="a-4n"></a>不着诸法。<a id="a-4o"></a>离一切有。<a id="a-4p"></a>真实无染。<a id="a-4q"></a>随顺世间。<a id="a-4r"></a>行语言法。<a id="a-4s"></a>常乐寂静。<a id="a-4t"></a>不舍实义。<a id="a-4u"></a>智慧清净。<a id="a-4v"></a>灭除虚妄。<a id="a-4w"></a>一切所有悉非坚固觉悟无量一切法界。<a id="a-4x"></a>一切世间平等不二。<a id="a-4y"></a>一切诸法亦复不二。<a id="a-4z"></a>无所依止。<a id="a-50"></a>得入普贤菩萨行门。<a id="a-51"></a>究竟成就平等智慧。<a id="a-52"></a>以此无缚无著解脱心善根。<a id="a-53"></a>悉能分别一切诸劫智微细。<a id="a-54"></a>无量劫即是一念智微细。<a id="a-55"></a>一念即无量劫智微细。<a id="a-56"></a>阿僧祇劫即是一劫智微细。<a id="a-57"></a>一劫即是阿僧祇劫智微细。<a id="a-58"></a>长劫即是短劫智微细。<a id="a-59"></a>短劫即是长劫智微细。<a id="a-5A"></a>入有佛劫无佛劫智微细。<a id="a-5B"></a>数知一切劫无余智微细。<a id="a-5C"></a>说一切劫非劫智微细。<a id="a-5D"></a>一念中觉过去未来现在际一切诸劫无余智微细。<a id="a-5E"></a>如是等一切诸劫。<a id="a-5F"></a>一念中。<a id="a-5G"></a>以如来智知。<a id="a-5H"></a>得一切菩萨行圆满王心。<a id="a-5I"></a>得普贤菩萨究竟行心。<a id="a-5J"></a>得一切离虚妄心。<a id="a-5K"></a>得不退大愿心。<a id="a-5L"></a>得示现无量无边世界网中一切如来遍充满心。<a id="a-5M"></a>得闻持诸佛善根菩萨行心。<a id="a-5N"></a>得与一切众生大无畏心。<a id="a-5O"></a>得一切劫中示现诸佛出兴世心。<a id="a-5P"></a>得一一世界中尽未来以行菩萨道无休息心。<a id="a-5Q"></a>得一切世界中如来身业充满菩萨身心。<a id="a-5R"></a>以此无缚无著解脱心善根。<a id="a-5S"></a>知无量甚深法智微细。<a id="a-5T"></a>胜法智微细。<a id="a-5U"></a>杂法智微细。<a id="a-5V"></a>庄严法智微细。<a id="a-5W"></a>广说一切诸法智微细。<a id="a-5X"></a>一切法即是一法智微细。<a id="a-5Y"></a>一法即是一切法智微细。<a id="a-5Z"></a>一切法悉入非法智微细。<a id="a-5a"></a>非法入一切法亦不违法智微细。<a id="a-5b"></a>入一切佛法方便无有余智微细。<a id="a-5c"></a>如是一切诸微细法。<a id="a-5d"></a>以无碍智悉能了知。<a id="a-5e"></a>得一切行同一行心。<a id="a-5f"></a>得究竟无量无边法界心。<a id="a-5g"></a>得无畏力。<a id="a-5h"></a>分别法心。<a id="a-5i"></a>决定安住诸无碍行。<a id="a-5j"></a>以一切智充满诸根。<a id="a-5k"></a>一切佛智。<a id="a-5l"></a>正念方便。<a id="a-5m"></a>皆悉现前。<a id="a-5n"></a>成就诸佛广大功德。<a id="a-5o"></a>充满世界。<a id="a-5p"></a>普入一切诸如来身。<a id="a-5q"></a>示现一切菩萨身业。<a id="a-5r"></a>出妙音声普遍世界。<a id="a-5s"></a>一切佛所。<a id="a-5t"></a>得威神力智慧意业。<a id="a-5u"></a>出生无量分别方便一切种智。<a id="a-5v"></a>修普贤行。<a id="a-5w"></a>得不退转智。<a id="a-5x"></a>以此无缚无著解脱心善根。<a id="a-5y"></a>知出生一切佛刹无余智微细。<a id="a-5z"></a>出生一切众生诸通智慧无余智微细。<a id="a-60"></a>出生诸法业报无余智微细。<a id="a-61"></a>出生一切众生心无余智微细。<a id="a-62"></a>出生随时说法无余智微细。<a id="a-63"></a>出生分别一切法界无余智微细。<a id="a-64"></a>出生虚空界等三世智慧无余智微细。<a id="a-65"></a>出生一切语言道法无余智微细。<a id="a-66"></a>出生一切世间诸法无余智微细。<a id="a-67"></a>出生离世间行法无余智微细。<a id="a-68"></a>如是等一切出生智微细。<a id="a-69"></a>一切如来道。<a id="a-6A"></a>一切菩萨道。<a id="a-6B"></a>一切众生道。<a id="a-6C"></a>出生智微细。<a id="a-6D"></a>修菩萨行。<a id="a-6E"></a>安住普贤行。<a id="a-6F"></a>随义随味。<a id="a-6G"></a>皆如实知。<a id="a-6H"></a>如梦如电如幻如响如化寂灭。<a id="a-6I"></a>一切法界无有真实。<a id="a-6J"></a>无所染着。<a id="a-6K"></a>出生诸佛平等智慧。<a id="a-6L"></a>皆悉究竟。<a id="a-6M"></a>修普贤行。<a id="a-6N"></a>出生微细智。<a id="a-6O"></a>菩萨摩诃萨以如此无缚无著解脱心善根。<a id="a-6P"></a>皆悉回向。<a id="a-6Q"></a>不妄取世间及世间法。<a id="a-6R"></a>不妄取菩提及菩萨。<a id="a-6S"></a>不妄取菩萨行及出生死道。<a id="a-6T"></a>不妄取一切佛及佛法。<a id="a-6U"></a>不妄取调伏不调伏众生。<a id="a-6V"></a>不妄取善根及回向。<a id="a-6W"></a>不妄取自己及他人。<a id="a-6X"></a>不妄取施物及受者。<a id="a-6Y"></a>不妄取菩萨行及菩提。<a id="a-6Z"></a>不妄取法及解法者。<a id="a-6a"></a>如是菩萨摩诃萨。<a id="a-6b"></a>无缚无著解脱心善根回向。<a id="a-6c"></a>无缚无著解脱身。<a id="a-6d"></a>无缚无著解脱口。<a id="a-6e"></a>无缚无著解脱业。<a id="a-6f"></a>无缚无著解脱报。<a id="a-6g"></a>无缚无著解脱世间。<a id="a-6h"></a>无缚无著解脱佛刹。<a id="a-6i"></a>无缚无著解脱众生。<a id="a-6j"></a>无缚无著解脱法。<a id="a-6k"></a>无缚无著解脱智。<a id="a-6l"></a>菩萨摩诃萨。<a id="a-6m"></a>如是回向时。<a id="a-6n"></a>则与三世诸佛一切菩萨回向同等。<a id="a-6o"></a>成就安住三世诸佛一切菩萨回向。<a id="a-6p"></a>于三世诸佛菩萨回向。<a id="a-6q"></a>得不退转。<a id="a-6r"></a>随顺过去一切佛教。<a id="a-6s"></a>具足未来一切佛教。<a id="a-6t"></a>得现在一切佛教。<a id="a-6u"></a>满足过去诸佛平等正法。<a id="a-6v"></a>成未来诸佛平等正法。<a id="a-6w"></a>向现在诸佛平等正法。<a id="a-6x"></a>与行过去一切佛境界。<a id="a-6y"></a>住未来一切佛境界。<a id="a-6z"></a>等现在一切佛境界。<a id="a-70"></a>与三世诸佛善根无异。<a id="a-71"></a>住三世诸佛所住。<a id="a-72"></a>与三世诸佛同一境界。<a id="a-73"></a>不违三世诸佛。<a id="a-74"></a>佛子。<a id="a-75"></a>是为菩萨摩诃萨第九无缚无著解脱心善根回向。<a id="a-76"></a>菩萨摩诃萨。<a id="a-77"></a>安住此回向。<a id="a-78"></a>一切善根回向。<a id="a-79"></a>一切金刚山所不能坏。<a id="a-7A"></a>于一切众生。<a id="a-7B"></a>第一殊胜。<a id="a-7C"></a>一切众魔所不能坏。<a id="a-7D"></a>悉能摧灭众魔邪业。<a id="a-7E"></a>普现一切世界。<a id="a-7F"></a>行菩萨行。<a id="a-7G"></a>以善方便。<a id="a-7H"></a>广为众生。<a id="a-7I"></a>说诸佛法。<a id="a-7J"></a>舍离愚痴。<a id="a-7K"></a>随顺一切佛法智慧。<a id="a-7L"></a>菩萨摩诃萨。<a id="a-7M"></a>随所生处。<a id="a-7N"></a>行住坐卧。<a id="a-7O"></a>一切常得不坏眷属。<a id="a-7P"></a>得清净念。<a id="a-7Q"></a>悉能闻持三世一切诸如来法。<a id="a-7R"></a>尽未来际劫。<a id="a-7S"></a>行菩萨行。<a id="a-7T"></a>未曾休息。<a id="a-7U"></a>而无染着。<a id="a-7V"></a>得普贤行。<a id="a-7W"></a>诸愿满足。<a id="a-7X"></a>得一切智施作佛事悉得诸佛菩萨无量自在。<a id="a-7Y"></a>尔时金刚幢菩萨。<a id="a-7Z"></a>承佛神力。<a id="a-7a"></a>普观十方。<a id="a-7b"></a>以偈颂曰。</p>
  <p id="a7c">菩萨未曾有慢心　　一切诸方无比尊</p>
  <p id="a7d">随本所修功德业　　亦复不起轻慢心</p>
  <p id="a7e">所修一切诸功德　　不为自己及他人</p>
  <p id="a7f">以无缚着解脱心　　回向饶益一切众</p>
  <p id="a7g">永离一切自高愿　　亦复弃舍憍慢心</p>
  <p id="a7h">于最胜所起身业　　劝请说法种种行</p>
  <p id="a7i">所作无量诸功德　　饶益一切众生类</p>
  <p id="a7j">安住无著解脱心　　回向一切诸如来</p>
  <p id="a7k">世间无量群生类　　种种方便诸技术</p>
  <p id="a7l">胜妙甚深微细事　　悉能具足分别知</p>
  <p id="a7m">世间所有种种身　　斯由身业之所得</p>
  <p id="a7n">觉悟无量生死行　　逮得不退智慧门</p>
  <p id="a7o">十方一切无量刹　　微细胜妙伏世界</p>
  <p id="a7p">菩萨深入智慧门　　于一毛孔悉了知</p>
  <p id="a7q">一切众生无量心　　明者了知即一心</p>
  <p id="a7r">菩萨觉悟智慧门　　不舍增长诸业行</p>
  <p id="a7s">一切众生种种根　　上中下品各不同</p>
  <p id="a7t">所有甚深诸功德　　菩萨随性悉了知</p>
  <p id="a7u">一切众生种种业　　上中下品差别相</p>
  <p id="a7v">菩萨深入如来力　　悉能具足分别知</p>
  <p id="a7w">不可思议无量劫　　悉能了知即一念</p>
  <p id="a7x">一切十方所行业　　菩萨觉悟清净知</p>
  <p id="a7y">悉能逆顺知三世　　分别其相各不同</p>
  <p id="a7z">而亦不违平等相　　是即离痴菩萨行</p>
  <p id="a80">一切众生无量行　　爱慢诸结各不同</p>
  <p id="a81">菩萨别相分别知　　亦复不舍无相观</p>
  <p id="a82">十方世界诸如来　　具足示现大自在</p>
  <p id="a83">难见难得难思议　　菩萨悉能分别知</p>
  <p id="a84">兜率陀天大导师　　无比最胜人师子</p>
  <p id="a85">功德甚深广清净　　一切如实见其性</p>
  <p id="a86">示现降神处母胎　　无量自在大神变</p>
  <p id="a87">成佛涅槃转法轮　　一切世间莫能转</p>
  <p id="a88">人中师子初生时　　一切诸胜悉奉敬</p>
  <p id="a89">天王帝释梵天王　　诸有智者悉敬侍</p>
  <p id="a8A">十方一切无有余　　无量无数诸法界</p>
  <p id="a8B">无始无末无中间　　示现无量自在力</p>
  <p id="a8C">人中尊导现生已　　游行诸方各七步</p>
  <p id="a8D">观察一切众生类　　无碍法门觉一切</p>
  <p id="a8E">观见众生没五欲　　人中师子现微笑</p>
  <p id="a8F">众生盲冥愚痴覆　　我当度脱三有苦</p>
  <p id="a8G">大师子吼出妙音　　我为世间第一尊</p>
  <p id="a8H">显现明净智慧灯　　永灭生死愚痴闇</p>
  <p id="a8I">人中师子出世间　　放大光明无有量</p>
  <p id="a8J">断除一切诸恶道　　无量众苦究竟灭</p>
  <p id="a8K">或时示现处宫殿　　或现舍家行学道</p>
  <p id="a8L">人中师子现自在　　饶益一切众生故</p>
  <p id="a8M">菩萨初坐道场时　　六反震动诸大地</p>
  <p id="a8N">普放无量大光明　　遍照五道众生类</p>
  <p id="a8O">震动一切魔宫殿　　开发十方众生心</p>
  <p id="a8P">昔于菩萨有缘者　　皆悉觉悟真实义</p>
  <p id="a8Q">一毛道中无量乘　　十方一切诸佛刹</p>
  <p id="a8R">众生道乘无有量　　彼现最胜大神变</p>
  <p id="a8S">如是方便随顺觉　　如一切佛所演说</p>
  <p id="a8T">若诸如来所不说　　亦悉解了分别知</p>
  <p id="a8U">除灭一切众魔怨　　普覆三千大千界</p>
  <p id="a8V">深入一切无碍门　　能坏一切诸魔道</p>
  <p id="a8W">如来或在诸佛刹　　或复现处诸天宫</p>
  <p id="a8X">或复现身梵宫殿　　菩萨悉见无障碍</p>
  <p id="a8Y">转于清净妙法轮　　如来法身无边际</p>
  <p id="a8Z">悉于三世一切劫　　最胜演说无穷尽</p>
  <p id="a8a">诸佛无等师子座　　悉皆充满十方界</p>
  <p id="a8b">种种妙相而庄严　　佛处彼座难思议</p>
  <p id="a8c">真佛子等悉围绕　　充满法界无有余</p>
  <p id="a8d">说菩萨行无边际　　随顺诸佛出要道</p>
  <p id="a8e">智者能以一方便　　摄诸佛法无有余</p>
  <p id="a8f">种种庄严最胜法　　皆悉充满于法界</p>
  <p id="a8g">无等无量妙自在　　示现一切种种身</p>
  <p id="a8h">又现诸趣无量生　　或现采女众围绕</p>
  <p id="a8i">示现出家行学道　　欲令众生诸根利</p>
  <p id="a8j">乃至示现般涅槃　　分布舍利起塔庙</p>
  <p id="a8k">如是种种无量行　　如来演说佛所住</p>
  <p id="a8l">一切如来诸功德　　究竟遍知到彼岸</p>
  <p id="a8m">如是种种无量行　　于一切劫无休息</p>
  <p id="a8n">亦未曾生忧戚心　　菩萨皆悉善回向</p>
  <p id="a8o">一切诸佛自在力　　及佛无量诸功德</p>
  <p id="a8p">菩萨随顺悉了知　　普为一切众生说</p>
  <p id="a8q">如是一切诸法王　　随彼无量诸境界</p>
  <p id="a8r">于一念中悉觉悟　　而亦不舍菩萨行</p>
  <p id="a8s">一切最胜甚深法　　及诸佛刹正法道</p>
  <p id="a8t">随顺觉悟殊胜行　　究竟回向到彼岸</p>
  <p id="a8u">有数无数一切劫　　菩萨深解即一念</p>
  <p id="a8v">具足修习菩萨行　　于彼胜道不退转</p>
  <p id="a8w">十方无量一切刹　　或有净妙或垢秽</p>
  <p id="a8x">及彼一切诸如来　　菩萨皆悉分别知</p>
  <p id="a8y">于念念中悉明了　　不可思议无量劫</p>
  <p id="a8z">如是了知三世劫　　具足安住究竟行</p>
  <p id="a90">深入了达心所行　　善方便行一切法</p>
  <p id="a91">一切佛刹菩萨行　　悉能明了分别知</p>
  <p id="a92">出生智慧无有量　　出生众生及诸法</p>
  <p id="a93">出生菩提力自在　　一切皆悉无边际</p>
  <p id="a94">深入一切无有余　　分别一切诸妙法</p>
  <p id="a95">悉分别知同异相　　具足广修菩萨行</p>
  <p id="a96">十方一切诸佛刹　　彼有无量无数众</p>
  <p id="a97">彼彼诸性各不同　　菩萨皆能分别知</p>
  <p id="a98">过去一切诸如来　　未来现在诸导师</p>
  <p id="a99">若能如是知回向　　则与三世诸佛等</p>
  <p id="a9A">若能如是知回向　　则与最胜功德等</p>
  <p id="a9B">则与最胜智慧等　　则与最胜所行等</p>
  <p id="a9C">一切世间莫能坏　　诸所学者悉成就</p>
  <p id="a9D">随顺一切诸最胜　　善能观察于世间</p>
  <p id="a9E">菩萨所行不可量　　无量功德悉具足</p>
  <p id="a9F">坚固安住如来行　　具足分别自在力</p>
  <p id="a9G">佛子。<a id="a-9H"></a>何等为菩萨摩诃萨第十法界等无量回向。<a id="a-9I"></a>佛子。<a id="a-9J"></a>此菩萨摩诃萨。<a id="a-9K"></a>离垢缯系顶。<a id="a-9L"></a>受大法师记。<a id="a-9M"></a>能广法施。<a id="a-9N"></a>成大慈悲。<a id="a-9O"></a>安立众生于菩提心。<a id="a-9P"></a>饶益众生。<a id="a-9Q"></a>未曾休息。<a id="a-9R"></a>以菩提心长养善根。<a id="a-9S"></a>为一切众生作调御师。<a id="a-9T"></a>示诸众生一切智道。<a id="a-9U"></a>为一切众生作法藏日。<a id="a-9V"></a>善根净光普照一切。<a id="a-9W"></a>等心普观一切众生。<a id="a-9X"></a>欲令众生常行善根。<a id="a-9Y"></a>未曾休息。<a id="a-9Z"></a>增长清净微妙智慧。<a id="a-9a"></a>不舍一切善根道业。<a id="a-9b"></a>为一切众生作大智慧采宝导师。<a id="a-9c"></a>开示一切安隐正道。<a id="a-9d"></a>以一切众生为首修行诸法。<a id="a-9e"></a>令一切众生。<a id="a-9f"></a>得不可坏真善知识。<a id="a-9g"></a>长养善根。<a id="a-9h"></a>菩萨摩诃萨。<a id="a-9i"></a>行法施等一切善法。<a id="a-9j"></a>摄取萨婆若心。<a id="a-9k"></a>究竟正力到于彼岸。<a id="a-9l"></a>修行坚固难坏菩提之心。<a id="a-9m"></a>常乐大愿。<a id="a-9n"></a>修习菩提。<a id="a-9o"></a>依善知识。<a id="a-9p"></a>离谄曲心。<a id="a-9q"></a>专求菩提。<a id="a-9r"></a>分别无量一切智门境界。<a id="a-9s"></a>菩萨摩诃萨。<a id="a-9t"></a>于彼善根回向广大而无限碍。<a id="a-9u"></a>乃至一句一味。<a id="a-9v"></a>佛所说法。<a id="a-9w"></a>若有能闻。<a id="a-9x"></a>若持若说。<a id="a-9y"></a>以此善根如是回向。<a id="a-9z"></a>一心正念无量无边虚空等世界中三世诸佛。<a id="a-A0"></a>行菩萨行。<a id="a-A1"></a>以此善根回向。<a id="a-A2"></a>令一切佛。<a id="a-A3"></a>常守护念。<a id="a-A4"></a>于一世界。<a id="a-A5"></a>尽未来劫。<a id="a-A6"></a>为一众生。<a id="a-A7"></a>修菩萨行。<a id="a-A8"></a>如一世界。<a id="a-A9"></a>乃至虚空法界等。<a id="a-AA"></a>一切世界尽未来劫。<a id="a-AB"></a>为一众生。<a id="a-AC"></a>修菩萨行。<a id="a-AD"></a>为一切众生。<a id="a-AE"></a>亦复如是。<a id="a-AF"></a>为一切众生。<a id="a-AG"></a>以大庄严。<a id="a-AH"></a>而自庄严。<a id="a-AI"></a>不生离佛善知识想。<a id="a-AJ"></a>得是想故。<a id="a-AK"></a>常见现在一切诸佛。<a id="a-AL"></a>乃至未曾违离一佛。<a id="a-AM"></a>诸佛菩萨。<a id="a-AN"></a>所赞梵行。<a id="a-AO"></a>皆悉满足。<a id="a-AP"></a>行不缺梵行。<a id="a-AQ"></a>具足不破梵行。<a id="a-AR"></a>不浊梵行。<a id="a-AS"></a>无垢梵行。<a id="a-AT"></a>不退梵行。<a id="a-AU"></a>不坏梵行。<a id="a-AV"></a>诸佛所赞梵行。<a id="a-AW"></a>无依梵行。<a id="a-AX"></a>无所有梵行。<a id="a-AY"></a>离倒清净顺行三世诸佛菩萨梵行。<a id="a-AZ"></a>无碍梵行。<a id="a-Aa"></a>无取梵行。<a id="a-Ab"></a>无诤梵行。<a id="a-Ac"></a>无择梵行。<a id="a-Ad"></a>安住梵行。<a id="a-Ae"></a>无比梵行。<a id="a-Af"></a>不动梵行。<a id="a-Ag"></a>不乱梵行。<a id="a-Ah"></a>无恚梵行。<a id="a-Ai"></a>如我行梵行。<a id="a-Aj"></a>令一切众生。<a id="a-Ak"></a>皆悉安住此诸梵行。<a id="a-Al"></a>修习梵行。<a id="a-Am"></a>具足梵行。<a id="a-An"></a>清净梵行。<a id="a-Ao"></a>离垢梵行。<a id="a-Ap"></a>明照梵行。<a id="a-Aq"></a>离尘梵行。<a id="a-Ar"></a>离曀梵行。<a id="a-As"></a>离热梵行。<a id="a-At"></a>离缠梵行。<a id="a-Au"></a>离一切疑梵行。<a id="a-Av"></a>离一切恼害梵行。<a id="a-Aw"></a>得到彼岸。<a id="a-Ax"></a>何以故。<a id="a-Ay"></a>菩萨若自不修梵行。<a id="a-Az"></a>令他净修梵行。<a id="a-B0"></a>无有是处。<a id="a-B1"></a>菩萨自退梵行。<a id="a-B2"></a>令他具足梵行。<a id="a-B3"></a>无有是处。<a id="a-B4"></a>菩萨自破梵行。<a id="a-B5"></a>令他安立梵行。<a id="a-B6"></a>无有是处。<a id="a-B7"></a>菩萨自离梵行。<a id="a-B8"></a>令他立梵行道。<a id="a-B9"></a>无有是处。<a id="a-BA"></a>菩萨自灭梵行。<a id="a-BB"></a>令他修习梵行。<a id="a-BC"></a>无有是处。<a id="a-BD"></a>菩萨不乐梵行。<a id="a-BE"></a>令他乐修梵行。<a id="a-BF"></a>无有是处。<a id="a-BG"></a>菩萨不住梵行。<a id="a-BH"></a>令他安住梵行。<a id="a-BI"></a>无有是处。<a id="a-BJ"></a>菩萨不究竟梵行。<a id="a-BK"></a>令他究竟梵行。<a id="a-BL"></a>无有是处。<a id="a-BM"></a>菩萨自舍梵行。<a id="a-BN"></a>令他不舍安住梵行。<a id="a-BO"></a>无有是处。<a id="a-BP"></a>菩萨坏散梵行。<a id="a-BQ"></a>令他摄取梵行。<a id="a-BR"></a>无有是处。<a id="a-BS"></a>何以故。<a id="a-BT"></a>菩萨摩诃萨。<a id="a-BU"></a>如说修行远离颠倒。<a id="a-BV"></a>又能广说离颠倒法。<a id="a-BW"></a>实语实行。<a id="a-BX"></a>修习清净身口意业。<a id="a-BY"></a>离诸染污。<a id="a-BZ"></a>行无碍处。<a id="a-Ba"></a>灭一切障。<a id="a-Bb"></a>菩萨摩诃萨。<a id="a-Bc"></a>自正直心。<a id="a-Bd"></a>令他正直心法。<a id="a-Be"></a>菩萨修习忍辱。<a id="a-Bf"></a>以诸善根。<a id="a-Bg"></a>调伏其心。<a id="a-Bh"></a>令他修忍。<a id="a-Bi"></a>以诸善根调伏其心。<a id="a-Bj"></a>菩萨自离疑悔。<a id="a-Bk"></a>令他离诸疑悔。<a id="a-Bl"></a>菩萨自得欢喜信心。<a id="a-Bm"></a>令他得不坏信。<a id="a-Bn"></a>菩萨自行坚法。<a id="a-Bo"></a>令他行坚法。<a id="a-Bp"></a>菩萨摩诃萨。<a id="a-Bq"></a>善根如是回向。<a id="a-Br"></a>复次菩萨摩诃萨。<a id="a-Bs"></a>以法施等诸善根门。<a id="a-Bt"></a>如是回向。<a id="a-Bu"></a>以此善根。<a id="a-Bv"></a>令一切众生悉得诸佛无尽法门。<a id="a-Bw"></a>分别解说诸佛法门。<a id="a-Bx"></a>摧灭一切外道邪论。<a id="a-By"></a>令辞理穷屈。<a id="a-Bz"></a>悉得三世一切诸佛所说法海。<a id="a-C0"></a>于一一生法。<a id="a-C1"></a>一一方便法。<a id="a-C2"></a>一一语言法。<a id="a-C3"></a>一一施设法。<a id="a-C4"></a>一一教法。<a id="a-C5"></a>一一说法。<a id="a-C6"></a>一一法门。<a id="a-C7"></a>一一入法。<a id="a-C8"></a>一一决定法。<a id="a-C9"></a>一一住法。<a id="a-CA"></a>悉得无量无边无尽法藏。<a id="a-CB"></a>得无畏法。<a id="a-CC"></a>深入四辩。<a id="a-CD"></a>广为众生。<a id="a-CE"></a>说微妙法。<a id="a-CF"></a>尽未来际。<a id="a-CG"></a>而无穷尽。<a id="a-CH"></a>成正直心。<a id="a-CI"></a>离诸颠倒。<a id="a-CJ"></a>生无碍道。<a id="a-CK"></a>言无谬失。<a id="a-CL"></a>众生闻法。<a id="a-CM"></a>悉皆欢喜。<a id="a-CN"></a>解了众生一切言音。<a id="a-CO"></a>得不退转一切法明。<a id="a-CP"></a>一切众生欢喜无量。<a id="a-CQ"></a>悉皆安住一切种智。<a id="a-CR"></a>具足离痴明净法辩。<a id="a-CS"></a>闻持诸法。<a id="a-CT"></a>悉能分别一切世界。<a id="a-CU"></a>得法界等无量身。<a id="a-CV"></a>于一念中。<a id="a-CW"></a>悉能充满一切法界。<a id="a-CX"></a>微妙音声。<a id="a-CY"></a>遍满无量无边法界。<a id="a-CZ"></a>示现眷属。<a id="a-Ca"></a>充满法界。<a id="a-Cb"></a>修法界等菩萨净业。<a id="a-Cc"></a>得法界等无量菩萨所住。<a id="a-Cd"></a>得法界等无量决定法。<a id="a-Ce"></a>学法界等无量诸法究竟。<a id="a-Cf"></a>住法界等无量菩萨行。<a id="a-Cg"></a>回向法界等无量菩萨内法。<a id="a-Ch"></a>菩萨摩诃萨。<a id="a-Ci"></a>善根如是回向。<a id="a-Cj"></a>令一切众生。<a id="a-Ck"></a>具足萨婆若。<a id="a-Cl"></a>安住萨婆若。<a id="a-Cm"></a>复次菩萨摩诃萨。<a id="a-Cn"></a>善根如是回向。<a id="a-Co"></a>见法界等无量一切佛。<a id="a-Cp"></a>调伏法界等无量众生。<a id="a-Cq"></a>严净法界等无量佛刹。<a id="a-Cr"></a>得法界等无量菩萨智。<a id="a-Cs"></a>得法界等无量无所畏。<a id="a-Ct"></a>得法界等无量深妙辩。<a id="a-Cu"></a>得法界等无量一切菩萨陀罗尼。<a id="a-Cv"></a>得法界等无量不可思议菩萨住。<a id="a-Cw"></a>具足法界等无量功德藏。<a id="a-Cx"></a>具足法界等无量实义善根。<a id="a-Cy"></a>菩萨摩诃萨。<a id="a-Cz"></a>复作是念。<a id="a-D0"></a>以此善根。<a id="a-D1"></a>令一切众生。<a id="a-D2"></a>悉得是法。<a id="a-D3"></a>具足成满如我无异。<a id="a-D4"></a>一切行等。<a id="a-D5"></a>功德等。<a id="a-D6"></a>智慧等。<a id="a-D7"></a>力等。<a id="a-D8"></a>无畏等。<a id="a-D9"></a>自在等。<a id="a-DA"></a>正觉等。<a id="a-DB"></a>说法等。<a id="a-DC"></a>如实义等。<a id="a-DD"></a>论议等。<a id="a-DE"></a>诸通等。<a id="a-DF"></a>菩萨摩诃萨。<a id="a-DG"></a>善根如是回向。<a id="a-DH"></a>复次菩萨摩诃萨。<a id="a-DI"></a>以此善根如是回向。<a id="a-DJ"></a>如法界无量出生智慧。<a id="a-DK"></a>亦复如是。<a id="a-DL"></a>如法界无量所见诸佛。<a id="a-DM"></a>亦复如是。<a id="a-DN"></a>如法界无量往诸佛刹。<a id="a-DO"></a>亦复如是。<a id="a-DP"></a>如法界无量菩萨所行。<a id="a-DQ"></a>亦复如是。<a id="a-DR"></a>如法界不可断得一切智。<a id="a-DS"></a>亦复如是。<a id="a-DT"></a>如法界等一得一切智。<a id="a-DU"></a>亦复如是。<a id="a-DV"></a>如法界自然清净。<a id="a-DW"></a>令一切众生清净。<a id="a-DX"></a>亦复如是。<a id="a-DY"></a>如法界随顺悉至一切。<a id="a-DZ"></a>令一切众生。<a id="a-Da"></a>行普贤菩萨行。<a id="a-Db"></a>亦复如是。<a id="a-Dc"></a>如法界庄严一切众生。<a id="a-Dd"></a>令一切众生。<a id="a-De"></a>得普贤菩萨庄严。<a id="a-Df"></a>亦复如是。<a id="a-Dg"></a>如法界不可坏。<a id="a-Dh"></a>令一切众生。<a id="a-Di"></a>得不坏善根。<a id="a-Dj"></a>亦复如是。<a id="a-Dk"></a>复次菩萨摩诃萨。<a id="a-Dl"></a>以此善根如是回向。<a id="a-Dm"></a>令一切诸佛菩萨。<a id="a-Dn"></a>皆悉欢喜。<a id="a-Do"></a>令诸善根。<a id="a-Dp"></a>趣萨婆若。<a id="a-Dq"></a>令诸善根。<a id="a-Dr"></a>趣一切智。<a id="a-Ds"></a>至一切道。<a id="a-Dt"></a>令一切众生。<a id="a-Du"></a>常见诸佛。<a id="a-Dv"></a>菩萨摩诃萨以此善根。<a id="a-Dw"></a>如是回向。<a id="a-Dx"></a>见一切佛。<a id="a-Dy"></a>能作佛事故回向。<a id="a-Dz"></a>见一切佛。<a id="a-E0"></a>不于佛事生住着心。<a id="a-E1"></a>故回向。<a id="a-E2"></a>见一切佛。<a id="a-E3"></a>悉令众生。<a id="a-E4"></a>普得清净故回向。<a id="a-E5"></a>见一切佛。<a id="a-E6"></a>悉能了知故回向。<a id="a-E7"></a>见一切佛。<a id="a-E8"></a>悉无所著故回向。<a id="a-E9"></a>见一切佛。<a id="a-EA"></a>悉能分别无碍法故回向。<a id="a-EB"></a>见一切佛。<a id="a-EC"></a>具普贤行故回向。<a id="a-ED"></a>见一切佛。<a id="a-EE"></a>未曾失时故回向。<a id="a-EF"></a>见一切佛。<a id="a-EG"></a>出生菩萨无量诸力故回向。<a id="a-EH"></a>见一切佛。<a id="a-EI"></a>不忘其法故回向以此善根如是回向。<a id="a-EJ"></a>解法界无生。<a id="a-EK"></a>解法界无自性。<a id="a-EL"></a>解法界如如。<a id="a-EM"></a>解法界无依。<a id="a-EN"></a>解法界无妄。<a id="a-EO"></a>解法界离相。<a id="a-EP"></a>解法界寂静。<a id="a-EQ"></a>解法界无处所。<a id="a-ER"></a>解法界无去无集。<a id="a-ES"></a>解法界无坏。<a id="a-ET"></a>复次菩萨摩诃萨。<a id="a-EU"></a>善根如是回向。<a id="a-EV"></a>以此法施所摄善根。<a id="a-EW"></a>令一切众生。<a id="a-EX"></a>成大法师。<a id="a-EY"></a>住一切佛无量自在。<a id="a-EZ"></a>令一切众生。<a id="a-Ea"></a>作无上法师。<a id="a-Eb"></a>安立众生于一切智。<a id="a-Ec"></a>令一切众生。<a id="a-Ed"></a>成无坏法师。<a id="a-Ee"></a>一切问难无能穷尽。<a id="a-Ef"></a>令一切众生。<a id="a-Eg"></a>作无碍法师。<a id="a-Eh"></a>具足诸法无碍照明。<a id="a-Ei"></a>令一切众生。<a id="a-Ej"></a>作智藏法师。<a id="a-Ek"></a>巧方便说一切佛法。<a id="a-El"></a>令一切众生。<a id="a-Em"></a>成就如来自在法师。<a id="a-En"></a>能善巧说诸如来智。<a id="a-Eo"></a>令一切众生。<a id="a-Ep"></a>作净眼法师。<a id="a-Eq"></a>广说实法。<a id="a-Er"></a>不由他教。<a id="a-Es"></a>令一切众生。<a id="a-Et"></a>作正持佛法法师。<a id="a-Eu"></a>具足说法。<a id="a-Ev"></a>不失一味。<a id="a-Ew"></a>令一切众生。<a id="a-Ex"></a>作离相法师。<a id="a-Ey"></a>以诸妙相。<a id="a-Ez"></a>而自庄严。<a id="a-F0"></a>放无量光。<a id="a-F1"></a>广说诸法。<a id="a-F2"></a>令一切众生。<a id="a-F3"></a>作大身法师。<a id="a-F4"></a>一身充满无数佛刹。<a id="a-F5"></a>兴大法云。<a id="a-F6"></a>普雨佛法。<a id="a-F7"></a>令一切众生作不失佛法大海法师。<a id="a-F8"></a>一切世间无能坏者。<a id="a-F9"></a>令一切众生。<a id="a-FA"></a>作具足圆满日光法师。<a id="a-FB"></a>放佛慧光。<a id="a-FC"></a>悉能显照一切诸法。<a id="a-FD"></a>令一切众生。<a id="a-FE"></a>作随顺问答法师。<a id="a-FF"></a>善巧方便广说诸法。<a id="a-FG"></a>令一切众生。<a id="a-FH"></a>作究竟众行到彼岸法师。<a id="a-FI"></a>善巧方便开无量法藏。<a id="a-FJ"></a>令一切众生。<a id="a-FK"></a>作建立正法法师。<a id="a-FL"></a>分别演说如来道智。<a id="a-FM"></a>令一切众生。<a id="a-FN"></a>作了达诸法法师。<a id="a-FO"></a>赞叹功德不可穷尽。<a id="a-FP"></a>令一切众生。<a id="a-FQ"></a>作不虚诳法师。<a id="a-FR"></a>入深真妙诸方便际。<a id="a-FS"></a>令一切众生。<a id="a-FT"></a>作善觉魔事法师。<a id="a-FU"></a>悉能坏散一切诸魔。<a id="a-FV"></a>令一切众生。<a id="a-FW"></a>作诸佛摄护法师。<a id="a-FX"></a>未曾暂起我我所心。<a id="a-FY"></a>令一切众生作安隐正法法师。<a id="a-FZ"></a>悉得菩萨一切愿力。<a id="a-Fa"></a>菩萨摩诃萨。<a id="a-Fb"></a>以此善根如是回向。<a id="a-Fc"></a>不选择业故回向。<a id="a-Fd"></a>不选择报故回向。<a id="a-Fe"></a>不选择愿故回向。<a id="a-Ff"></a>不选择法故回向。<a id="a-Fg"></a>不选择事故回向。<a id="a-Fh"></a>不选择因故回向。<a id="a-Fi"></a>不选择成法故回向。<a id="a-Fj"></a>不选择名身味身句身故回向。<a id="a-Fk"></a>不选择回向故回向。<a id="a-Fl"></a>不选择义故回向。</p>
 </body>
</html>