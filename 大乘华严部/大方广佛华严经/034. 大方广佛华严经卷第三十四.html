<!doctype html>
<html id="z3IBTQeGn" data-ver="1202">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第三十四</h1>
  <h2 id="a2">普贤菩萨行品第三十一</h2>
  <p id="a3">尔时普贤菩萨摩诃萨。<a id="a-4"></a>告诸菩萨言。<a id="a-5"></a>佛子。<a id="a-6"></a>如向所说是微少说。<a id="a-7"></a>何以故。<a id="a-8"></a>一切如来应供等正觉。<a id="a-9"></a>为受化者随应说法。<a id="a-A"></a>愚痴众生诸缠所缠。<a id="a-B"></a>计我我所。<a id="a-C"></a>着吾我见。<a id="a-D"></a>常随颠倒。<a id="a-E"></a>生邪见惑。<a id="a-F"></a>起邪虚妄。<a id="a-G"></a>为缚所缚。<a id="a-H"></a>流转生死。<a id="a-I"></a>远如来道。<a id="a-J"></a>为如是等诸众生故。<a id="a-K"></a>如来应供等正觉。<a id="a-L"></a>出兴于世。<a id="a-M"></a>佛子。<a id="a-N"></a>若菩萨摩诃萨。<a id="a-O"></a>起一嗔恚心者。<a id="a-P"></a>一切恶中无过此恶。<a id="a-Q"></a>何以故。<a id="a-R"></a>佛子。<a id="a-S"></a>菩萨摩诃萨。<a id="a-T"></a>起嗔恚心。<a id="a-U"></a>则受百千障碍法门。<a id="a-V"></a>何等百千。<a id="a-W"></a>所谓受不见菩提障。<a id="a-X"></a>不闻正法障。<a id="a-Y"></a>生不净国障。<a id="a-Z"></a>生恶道障。<a id="a-a"></a>生八难处障。<a id="a-b"></a>多疾病障。<a id="a-c"></a>多被谤毁障。<a id="a-d"></a>生闇钝趣障。<a id="a-e"></a>失正念障。<a id="a-f"></a>少智慧障。<a id="a-g"></a>眼耳鼻舌身意等障。<a id="a-h"></a>近恶知识障。<a id="a-i"></a>近恶伴党障。<a id="a-j"></a>近恶人障。<a id="a-k"></a>与恶人同止障。<a id="a-l"></a>不乐贤善共事障。<a id="a-m"></a>远正见障。<a id="a-n"></a>生外道家障。<a id="a-o"></a>离佛正教障。<a id="a-p"></a>入魔境界障。<a id="a-q"></a>不见善知识障。<a id="a-r"></a>诸善根障。<a id="a-s"></a>增不善法障。<a id="a-t"></a>生恶家障。<a id="a-u"></a>生边地障。<a id="a-v"></a>生恶人中障。<a id="a-w"></a>生天贫穷障。<a id="a-x"></a>生诸龙夜叉乾闼婆阿修罗迦楼罗紧那罗摩睺罗伽罗刹中障。<a id="a-y"></a>不乐佛法障。<a id="a-z"></a>习童蒙法障。<a id="a-10"></a>乐小乘障。<a id="a-11"></a>不乐大乘障。<a id="a-12"></a>多生惊怖障。<a id="a-13"></a>乐生死障。<a id="a-14"></a>着三界障。<a id="a-15"></a>不护佛法障。<a id="a-16"></a>不乐闻佛自在神力障。<a id="a-17"></a>菩萨清净诸根障。<a id="a-18"></a>离菩萨行障。<a id="a-19"></a>离菩萨深心希望障。<a id="a-1A"></a>不摄正念障。<a id="a-1B"></a>不发起一切智心障。<a id="a-1C"></a>不净施行障。<a id="a-1D"></a>不净业障。<a id="a-1E"></a>不净报障。<a id="a-1F"></a>不成长诸力障。<a id="a-1G"></a>断智慧根障。<a id="a-1H"></a>不受持菩萨诸行障。<a id="a-1I"></a>诽谤佛法障。<a id="a-1J"></a>远离菩提障。<a id="a-1K"></a>不入佛境障。<a id="a-1L"></a>堕诸魔界障。<a id="a-1M"></a>不能求佛法障。<a id="a-1N"></a>闻诸菩萨大庄严事生恐怖障。<a id="a-1O"></a>不乐菩萨共住障。<a id="a-1P"></a>不乐求菩萨善根业障。<a id="a-1Q"></a>邪见盖疑障。<a id="a-1R"></a>增益愚痴障。<a id="a-1S"></a>舍菩萨戒随顺破戒障。<a id="a-1T"></a>不信如来戒障。<a id="a-1U"></a>闻佛赞叹诸持戒者生嗔恚心障。<a id="a-1V"></a>离忍辱乐常懈怠障。<a id="a-1W"></a>谤诸菩萨不退精进障。<a id="a-1X"></a>舍三昧慧障。<a id="a-1Y"></a>诽谤般若波罗蜜巧方便障。<a id="a-1Z"></a>不知是处非处方便障。<a id="a-1a"></a>不知度脱众生方便障。<a id="a-1b"></a>不入菩萨诸深智障。<a id="a-1c"></a>不出生菩萨诸道障。<a id="a-1d"></a>于菩萨十种眼生盲障。<a id="a-1e"></a>于菩萨法不能出生无碍法流障。<a id="a-1f"></a>无碍耳鼻障。<a id="a-1g"></a>不具相好障。<a id="a-1h"></a>无碍舌障。<a id="a-1i"></a>不能别知众生音声障。<a id="a-1j"></a>于众生中生懈怠心障。<a id="a-1k"></a>狂乱业障。<a id="a-1l"></a>离三种戒障。<a id="a-1m"></a>无碍诸人障。<a id="a-1n"></a>口四过意恶业障。<a id="a-1o"></a>生增上贪恚邪见障。<a id="a-1p"></a>不求正法障。<a id="a-1q"></a>于菩萨法懈怠心障。<a id="a-1r"></a>菩萨精进法中疑惑心障。<a id="a-1s"></a>舍离菩萨决定法障。<a id="a-1t"></a>损减菩萨智慧门障。<a id="a-1u"></a>损减正念障。<a id="a-1v"></a>远离佛法障。<a id="a-1w"></a>不习菩萨离生法障。<a id="a-1x"></a>菩萨谦下心障。<a id="a-1y"></a>远离声闻缘觉离生法障。<a id="a-1z"></a>不顺三世诸佛菩萨障。<a id="a-20"></a>佛子。<a id="a-21"></a>菩萨摩诃萨。<a id="a-22"></a>起一嗔恚心。<a id="a-23"></a>受如是等百障法门。<a id="a-24"></a>乃至百千障碍法门。<a id="a-25"></a>何以故。<a id="a-26"></a>佛子。<a id="a-27"></a>我不见有一恶法出过菩萨一嗔恚心。<a id="a-28"></a>佛子。<a id="a-29"></a>是故菩萨摩诃萨。<a id="a-2A"></a>欲疾具足菩萨行者。<a id="a-2B"></a>应当修习十种正法。<a id="a-2C"></a>何等为十。<a id="a-2D"></a>所谓不舍一切众生。<a id="a-2E"></a>于诸菩萨生如来想。<a id="a-2F"></a>常不诽谤一切佛法。<a id="a-2G"></a>于诸佛刹得无尽智恭敬信乐菩萨所行。<a id="a-2H"></a>不舍虚空法界等菩提之心。<a id="a-2I"></a>分别菩提究竟佛力到于彼岸。<a id="a-2J"></a>修习菩萨一切诸辩。<a id="a-2K"></a>教化众生心无疲厌。<a id="a-2L"></a>于一切世界示现受生而不乐着。<a id="a-2M"></a>佛子。<a id="a-2N"></a>菩萨摩诃萨。<a id="a-2O"></a>安住如是十种正法。<a id="a-2P"></a>则能摄取十种清净之法。<a id="a-2Q"></a>何等为十。<a id="a-2R"></a>所谓于甚深法究竟清净。<a id="a-2S"></a>亲近善知识清净。<a id="a-2T"></a>能护诸佛正法清净。<a id="a-2U"></a>悉能分别空界清净。<a id="a-2V"></a>善入法界清净。<a id="a-2W"></a>智慧了诸心行清净。<a id="a-2X"></a>令诸菩萨善根清净。<a id="a-2Y"></a>心常不着诸劫清净。<a id="a-2Z"></a>智慧观察三世清净。<a id="a-2a"></a>成就诸佛种姓清净。<a id="a-2b"></a>佛子。<a id="a-2c"></a>菩萨摩诃萨。<a id="a-2d"></a>安住如是清净正法。<a id="a-2e"></a>则能具足十种正智。<a id="a-2f"></a>何等为十。<a id="a-2g"></a>所谓分别众生心心行智。<a id="a-2h"></a>分别众生诸业报智。<a id="a-2i"></a>普照一切诸佛法智。<a id="a-2j"></a>于诸佛法得方便次第智。<a id="a-2k"></a>具足一切总持门智。<a id="a-2l"></a>成就一切文字辩智。<a id="a-2m"></a>善知众生一切语智。<a id="a-2n"></a>示现一切世界身智。<a id="a-2o"></a>具足普照一切众生智。<a id="a-2p"></a>于一切趣得一切智。<a id="a-2q"></a>佛子。<a id="a-2r"></a>菩萨摩诃萨。<a id="a-2s"></a>安住如是十种正智。<a id="a-2t"></a>则入十种巧随顺入。<a id="a-2u"></a>何等为十。<a id="a-2v"></a>所谓一切世界入一毛道。<a id="a-2w"></a>一毛道出不可思议刹。<a id="a-2x"></a>一切众生身悉入一身于一身出无量诸身。<a id="a-2y"></a>不可说劫悉入一念令一念入不可说劫。<a id="a-2z"></a>一切佛法悉入一法令一法入一切佛法。<a id="a-30"></a>一切诸入入于一入令一入入一切诸入。<a id="a-31"></a>一切诸根入于一根令一根入一切诸根。<a id="a-32"></a>一切诸根入非根法非根法入一切诸根。<a id="a-33"></a>一切诸相悉入一相一相入于一切诸相。<a id="a-34"></a>一切语音入一语音一语音入一切语音。<a id="a-35"></a>一切三世悉入一世令一世入一切三世。<a id="a-36"></a>佛子。<a id="a-37"></a>菩萨摩诃萨。<a id="a-38"></a>分别如是十种入法。<a id="a-39"></a>则能安住十种直心。<a id="a-3A"></a>何等为十。<a id="a-3B"></a>所谓安住一切世界语言非语言法直心。<a id="a-3C"></a>安住正念一切众生直心。<a id="a-3D"></a>安住虚空界直心。<a id="a-3E"></a>安住法界无量无边直心。<a id="a-3F"></a>安住一切佛顺正法直心。<a id="a-3G"></a>安住甚深善法不坏正法直心。<a id="a-3H"></a>安住除灭一切疑惑直心。<a id="a-3I"></a>安住等观三世法直心。<a id="a-3J"></a>安住三世诸佛平等直心。<a id="a-3K"></a>安住诸佛无量力直心。<a id="a-3L"></a>佛子。<a id="a-3M"></a>菩萨摩诃萨。<a id="a-3N"></a>安住如是十种直心。<a id="a-3O"></a>则得诸佛十种巧方便法。<a id="a-3P"></a>何等为十。<a id="a-3Q"></a>所谓得巧方便。<a id="a-3R"></a>普照一切诸佛深法。<a id="a-3S"></a>得巧方便。<a id="a-3T"></a>出生诸佛甚深胜法。<a id="a-3U"></a>得巧方便。<a id="a-3V"></a>分别演说一切诸佛庄严之法。<a id="a-3W"></a>得巧方便。<a id="a-3X"></a>深入一切佛平等法。<a id="a-3Y"></a>得巧方便。<a id="a-3Z"></a>分别别相一切佛法。<a id="a-3a"></a>得巧方便。<a id="a-3b"></a>入不可坏诸佛正法。<a id="a-3c"></a>得巧方便。<a id="a-3d"></a>入一切佛诸庄严法。<a id="a-3e"></a>得巧方便。<a id="a-3f"></a>以一方便入一切佛法。<a id="a-3g"></a>得巧方便。<a id="a-3h"></a>入佛无量诸方便法。<a id="a-3i"></a>得巧方便。<a id="a-3j"></a>于一切佛法心得自在而不退转。<a id="a-3k"></a>佛子。<a id="a-3l"></a>是为十种巧方便法。<a id="a-3m"></a>佛子。<a id="a-3n"></a>是故菩萨摩诃萨。<a id="a-3o"></a>应当一心恭敬听受是法。<a id="a-3p"></a>何以故。<a id="a-3q"></a>菩萨摩诃萨。<a id="a-3r"></a>得闻是法。<a id="a-3s"></a>以少方便。<a id="a-3t"></a>疾得阿耨多罗三藐三菩提。<a id="a-3u"></a>与三世佛等。<a id="a-3v"></a>尔时佛神力故。<a id="a-3w"></a>法如是故。<a id="a-3x"></a>十不可说亿那由他佛刹微尘等世界六种震动。<a id="a-3y"></a>雨出过诸天一切华云雨。<a id="a-3z"></a>妙香云雨。<a id="a-40"></a>末香云雨。<a id="a-41"></a>衣盖幢幡众宝庄严具云雨。<a id="a-42"></a>妓乐云雨。<a id="a-43"></a>诸菩萨云雨。<a id="a-44"></a>不可说赞叹佛云雨。<a id="a-45"></a>不可说赞叹善哉云雨。<a id="a-46"></a>佛音声满法界云雨。<a id="a-47"></a>不可说净世界云雨。<a id="a-48"></a>不可说长养菩萨功德云雨。<a id="a-49"></a>不可说光明云雨。<a id="a-4A"></a>不可说种种神力自在云雨。<a id="a-4B"></a>如此世界四天下佛坐道场。<a id="a-4C"></a>雨如是等种种云雨演说诸法。<a id="a-4D"></a>十方世界亦复如是。<a id="a-4E"></a>尔时佛神力故。<a id="a-4F"></a>法如是故。<a id="a-4G"></a>过十不可说世界微尘等刹。<a id="a-4H"></a>有十佛世界微尘数菩萨摩诃萨。<a id="a-4I"></a>来诣此土充满十方。<a id="a-4J"></a>作如是言。<a id="a-4K"></a>善哉善哉。<a id="a-4L"></a>佛子。<a id="a-4M"></a>能说如是诸佛如来最大誓愿授记深法。<a id="a-4N"></a>我等同号皆名普贤。<a id="a-4O"></a>于诸普胜世界诸普幢自在如来所。<a id="a-4P"></a>来诣此土。<a id="a-4Q"></a>一切世界亦说此法。<a id="a-4R"></a>如是句身味身一切诸行无有增减。<a id="a-4S"></a>是故来此为汝作证。<a id="a-4T"></a>如是十佛世界微尘数菩萨摩诃萨。<a id="a-4U"></a>来此作证。<a id="a-4V"></a>一切十方诸如来所亦复如是。</p>
  <p id="a4W">尔时普贤菩萨摩诃萨。<a id="a-4X"></a>以佛神力自善根力。<a id="a-4Y"></a>观察十方及诸法界。<a id="a-4Z"></a>欲明诸菩萨行诸佛菩提。<a id="a-4a"></a>欲说大愿。<a id="a-4b"></a>欲分别一切世界诸劫。<a id="a-4c"></a>欲明随时示现佛出世间。<a id="a-4d"></a>欲随众生根悉令受化。<a id="a-4e"></a>欲明如来诸所说法无有虚妄。<a id="a-4f"></a>欲随种善根果报不虚。<a id="a-4g"></a>欲明菩萨清净法身。<a id="a-4h"></a>出妙音声。<a id="a-4i"></a>觉悟众生。<a id="a-4j"></a>起菩提心故。<a id="a-4k"></a>以偈颂曰。</p>
  <p id="a4l">一切众欢喜　　除灭诸阴盖</p>
  <p id="a4m">一心恭敬听　　菩萨诸愿行</p>
  <p id="a4n">随三世菩萨　　所行诸愿行</p>
  <p id="a4o">我当次第说　　菩萨胜妙法</p>
  <p id="a4p">一切诸劫数　　及世界业数</p>
  <p id="a4q">我说无等等　　应化兴于世</p>
  <p id="a4r">见过去诸佛　　于彼发大愿</p>
  <p id="a4s">饶益众生类　　除灭一切苦</p>
  <p id="a4t">菩萨论师王　　所行无断绝</p>
  <p id="a4u">得无等等法　　一切诸境界</p>
  <p id="a4v">菩萨见过去　　一切诸导师</p>
  <p id="a4w">放大光明网　　普照十方界</p>
  <p id="a4x">发如是大愿　　我为世间灯</p>
  <p id="a4y">功德庄严身　　具足十力智</p>
  <p id="a4z">一切诸群生　　贪恚痴炽然</p>
  <p id="a50">我当为除灭　　无量恶道苦</p>
  <p id="a51">发如是誓愿　　坚固不退转</p>
  <p id="a52">具修菩萨众　　究竟无碍力</p>
  <p id="a53">如是誓愿已　　世间行不转</p>
  <p id="a54">所行无虚妄　　究竟论王法</p>
  <p id="a55">于一贤劫中　　千佛出于世</p>
  <p id="a56">随彼佛正法　　次第分别说</p>
  <p id="a57">如此贤劫佛　　无量劫亦然</p>
  <p id="a58">未来诸佛法　　我当次第说</p>
  <p id="a59">如一佛刹性　　无量刹亦然</p>
  <p id="a5A">一切佛国性　　我悉分别说</p>
  <p id="a5B">诸佛次兴世　　随愿随名号</p>
  <p id="a5C">随彼所得记　　随其所寿命</p>
  <p id="a5D">随所修正法　　专求无碍道</p>
  <p id="a5E">随所化众生　　正法住于世</p>
  <p id="a5F">随所净佛刹　　众生及法轮</p>
  <p id="a5G">说法时非时　　次第净群生</p>
  <p id="a5H">随彼众生行　　种种诸业性</p>
  <p id="a5I">上中下差别　　随应所受化</p>
  <p id="a5J">如是甚深智　　菩萨入是行</p>
  <p id="a5K">修习普贤业　　具足智慧轮</p>
  <p id="a5L">身业无障碍　　口业悉清净</p>
  <p id="a5M">意业亦无碍　　通达三世法</p>
  <p id="a5N">菩萨如是行　　究竟普贤道</p>
  <p id="a5O">出生净智日　　普照诸法界</p>
  <p id="a5P">于不可说劫　　及一切佛刹</p>
  <p id="a5Q">菩萨一念知　　于彼无所著</p>
  <p id="a5R">行者入如是　　奇特甚深地</p>
  <p id="a5S">菩萨妙法中　　我当说少分</p>
  <p id="a5T">智慧无边际　　究竟佛境界</p>
  <p id="a5U">善入一切处　　成就不退转</p>
  <p id="a5V">具普贤净慧　　满足普贤愿</p>
  <p id="a5W">菩萨究竟行　　深入无等智</p>
  <p id="a5X">于一微尘中　　悉内一切刹</p>
  <p id="a5Y">见彼无量佛　　具闻演说法</p>
  <p id="a5Z">如一微尘中　　一切尘亦然</p>
  <p id="a5a">见刹及诸佛　　是不思议智</p>
  <p id="a5b">一一微尘中　　普现三世法</p>
  <p id="a5c">五趣生死道　　皆悉分别知</p>
  <p id="a5d">一一微尘中　　有无量佛刹</p>
  <p id="a5e">一中知无量　　无量中知一</p>
  <p id="a5f">如是法界等　　一切诸佛土</p>
  <p id="a5g">同性及异性　　皆悉能了知</p>
  <p id="a5h">深入微细智　　分别诸世界</p>
  <p id="a5i">一切劫成坏　　悉能分别说</p>
  <p id="a5j">知诸劫修短　　三世即一念</p>
  <p id="a5k">同行不同行　　皆悉分别知</p>
  <p id="a5l">深入诸世界　　清净不清净</p>
  <p id="a5m">身中无量刹　　一刹无量身</p>
  <p id="a5n">一切十方中　　无量诸世界</p>
  <p id="a5o">种种无数性　　一切悉能知</p>
  <p id="a5p">一切三世中　　无量佛国土</p>
  <p id="a5q">具足甚深智　　悉了彼成败</p>
  <p id="a5r">十方诸世界　　有成或有败</p>
  <p id="a5s">普贤悉深入　　一切能了知</p>
  <p id="a5t">以净慧眼见　　无量诸佛土</p>
  <p id="a5u">分别知诸业　　随行故清净</p>
  <p id="a5v">菩萨摩诃萨　　善知众生行</p>
  <p id="a5w">以诸恶业故　　而得不净土</p>
  <p id="a5x">无量无边刹　　即知为一刹</p>
  <p id="a5y">如是入诸刹　　一切莫能知</p>
  <p id="a5z">一切诸世界　　令入一刹中</p>
  <p id="a60">世界不积聚　　亦复不离散</p>
  <p id="a61">或伏或有仰　　或高或复下</p>
  <p id="a62">世界众生相　　菩萨皆悉知</p>
  <p id="a63">或有翻覆刹　　无量诸佛土</p>
  <p id="a64">知种种是一　　知一是种种</p>
  <p id="a65">普贤真佛子　　以不思议智</p>
  <p id="a66">知难思议刹　　了达无边际</p>
  <p id="a67">知诸世界化　　刹化众生化</p>
  <p id="a68">了知诸法化　　究竟诸佛化</p>
  <p id="a69">甚深世间法　　种种庄严事</p>
  <p id="a6A">众生无量报　　皆心业庄严</p>
  <p id="a6B">真佛子善学　　甚深妙法界</p>
  <p id="a6C">具自在神力　　充满十方刹</p>
  <p id="a6D">众生等诸劫　　常说世界法</p>
  <p id="a6E">一切莫能知　　唯除等正觉</p>
  <p id="a6F">世界及如来　　种种诸名号</p>
  <p id="a6G">无量劫演说　　犹不能究竟</p>
  <p id="a6H">何况心境界　　三世诸佛法</p>
  <p id="a6I">真实妙法界　　诸佛一切地</p>
  <p id="a6J">清净无碍念　　具足无碍智</p>
  <p id="a6K">分别说法界　　智慧到彼岸</p>
  <p id="a6L">如是诸世界　　无量业庄严</p>
  <p id="a6M">菩萨一念中　　悉知三世刹</p>
  <p id="a6N">于彼世界中　　行诸最胜行</p>
  <p id="a6O">究竟等正觉　　显现自在力</p>
  <p id="a6P">如是未来世　　一切世界中</p>
  <p id="a6Q">诸佛次兴世　　菩萨悉能知</p>
  <p id="a6R">彼行诸妙愿　　境界修功德</p>
  <p id="a6S">随劫成正觉　　菩萨分别知</p>
  <p id="a6T">亦知彼寿量　　及所化众生</p>
  <p id="a6U">随方便法门　　为众转法轮</p>
  <p id="a6V">菩萨如是知　　具普贤行地</p>
  <p id="a6W">成就一切智　　与诸如来等</p>
  <p id="a6X">现在十方界　　无量诸佛土</p>
  <p id="a6Y">深入此世界　　通达诸法界</p>
  <p id="a6Z">于彼世界中　　现在无数佛</p>
  <p id="a6a">无碍论山王　　究竟自在法</p>
  <p id="a6b">知净土及众　　应化自在力</p>
  <p id="a6c">尽无量亿劫　　常思惟是事</p>
  <p id="a6d">调御世间尊　　成就自在力</p>
  <p id="a6e">菩萨究竟度　　深入智慧藏</p>
  <p id="a6f">菩萨具出生　　无碍眼耳身</p>
  <p id="a6g">无碍广长舌　　令众悉欢喜</p>
  <p id="a6h">最胜无碍心　　无量普清净</p>
  <p id="a6i">甚深无碍智　　悉了三世法</p>
  <p id="a6j">善学一切化　　刹化众生化</p>
  <p id="a6k">能化世间化　　究竟化彼岸</p>
  <p id="a6l">种种业庄严　　严饰诸世间</p>
  <p id="a6m">成就佛智慧　　善知一切相</p>
  <p id="a6n">一一如来身　　以无量方便</p>
  <p id="a6o">随其所应化　　度脱无量众</p>
  <p id="a6p">深入智境界　　出世间慧日</p>
  <p id="a6q">所行不退转　　遍游一切刹</p>
  <p id="a6r">深解诸世间　　如梦如幻化</p>
  <p id="a6s">一切众生界　　了达悉如电</p>
  <p id="a6t">不取虚妄劫　　及一切世间</p>
  <p id="a6u">善解非真实　　于彼无所著</p>
  <p id="a6v">无量无数劫　　解之即一念</p>
  <p id="a6w">知念亦非念　　世间无实念</p>
  <p id="a6x">不动于本座　　一念游十方</p>
  <p id="a6y">无量无边劫　　常化诸众生</p>
  <p id="a6z">不可说诸劫　　即是一念顷</p>
  <p id="a70">亦不令劫短　　究竟刹那法</p>
  <p id="a71">一切诸世间　　及诸众生心</p>
  <p id="a72">非一亦非二　　菩萨悉了知</p>
  <p id="a73">众生世界劫　　诸佛及佛法</p>
  <p id="a74">皆悉如幻化　　法界无有二</p>
  <p id="a75">普于十方刹　　示现无量身</p>
  <p id="a76">不取虚妄身　　法界无所著</p>
  <p id="a77">无二智慧中　　出生人师子</p>
  <p id="a78">不着不二法　　知无一二故</p>
  <p id="a79">菩萨知诸法　　如焰如电光</p>
  <p id="a7A">如响亦如梦　　如幻如变化</p>
  <p id="a7B">如是随顺入　　一切佛境界</p>
  <p id="a7C">成就平等智　　普照深法界</p>
  <p id="a7D">以无量大悲　　观察诸众生</p>
  <p id="a7E">远离染着心　　清净观世间</p>
  <p id="a7F">广净无尽身　　深入方便地</p>
  <p id="a7G">菩萨常正念　　论师子妙法</p>
  <p id="a7H">见世众苦恼　　发无量大愿</p>
  <p id="a7I">所行皆清净　　普遍诸法界</p>
  <p id="a7J">诸佛及菩萨　　佛法与世间</p>
  <p id="a7K">菩萨方便观　　通达无差别</p>
  <p id="a7L">清净法身藏　　一切诸世间</p>
  <p id="a7M">世间及法身　　二俱无所著</p>
  <p id="a7N">譬如净水中　　见影无所有</p>
  <p id="a7O">法身至十方　　而亦无所至</p>
  <p id="a7P">如此无所著　　世间清净身</p>
  <p id="a7Q">虽身而非身　　诸法无生故</p>
  <p id="a7R">深入无尽身　　非生亦非灭</p>
  <p id="a7S">非常非无常　　示现诸世间</p>
  <p id="a7T">除灭恶邪见　　成就于正见</p>
  <p id="a7U">平等观诸法　　不着我我所</p>
  <p id="a7V">譬如工幻师　　示现种种幻</p>
  <p id="a7W">本无所从来　　去亦无所至</p>
  <p id="a7X">幻亦非有量　　亦复非无量</p>
  <p id="a7Y">于彼大众中　　示现量无量</p>
  <p id="a7Z">以此寂灭心　　修习诸善根</p>
  <p id="a7a">出生诸佛法　　非量非无量</p>
  <p id="a7b">有量有无量　　皆悉是妄想</p>
  <p id="a7c">分别一切趣　　不着量无量</p>
  <p id="a7d">诸佛甚深法　　寂灭最深妙</p>
  <p id="a7e">甚深无量智　　知甚深诸趣</p>
  <p id="a7f">菩萨离愚痴　　心意净无量</p>
  <p id="a7g">修习诸善根　　具足无量愿</p>
  <p id="a7h">度无量众生　　令至安隐处</p>
  <p id="a7i">平等观法界　　于彼无所著</p>
  <p id="a7j">深解真实际　　诸法无所有</p>
  <p id="a7k">觉悟诸世间　　诸法无生灭</p>
  <p id="a7l">深知一切法　　随应化众生</p>
  <p id="a7m">普雨甘露法　　充满诸世间</p>
  <p id="a7n">化无量众生　　令发菩提心</p>
  <p id="a7o">不舍菩萨行　　皆得不退转</p>
  <p id="a7p">随顺佛正法　　究竟得法身</p>
  <p id="a7q">悉了知世间　　一切众生身</p>
  <p id="a7r">分别诸众生　　及一切佛刹</p>
  <p id="a7s">深入智慧海　　通达十方海</p>
  <p id="a7t">如来净身中　　普现众生身</p>
  <p id="a7u">菩萨明净眼　　悉皆能睹见</p>
  <p id="a7v">无量亿劫中　　赞叹如来身</p>
  <p id="a7w">穷尽一切劫　　犹尚不究竟</p>
  <p id="a7x">菩萨摩诃萨　　于佛涅槃后</p>
  <p id="a7y">能于念念中　　分布诸舍利</p>
  <p id="a7z">如是未来世　　有求佛道者</p>
  <p id="a80">无量菩提心　　决定智能知</p>
  <p id="a81">如是三世中　　诸佛出于世</p>
  <p id="a82">安住普贤行　　皆悉分别知</p>
  <p id="a83">如是分别知　　无量诸行地</p>
  <p id="a84">成就坚固智　　能转不退转</p>
  <p id="a85">无量深智慧　　究竟如来境</p>
  <p id="a86">普贤明净智　　深入不退转</p>
  <p id="a87">一切最胜尊　　深入妙境界</p>
  <p id="a88">究竟不退转　　得无上菩提</p>
  <p id="a89">无量无边心　　一切种种业</p>
  <p id="a8A">修习诸想行　　能于一念知</p>
  <p id="a8B">染污不染污　　学心无学心</p>
  <p id="a8C">菩萨一念中　　觉悟无量心</p>
  <p id="a8D">了知非一二　　非秽亦非净</p>
  <p id="a8E">亦复非积集　　皆从因缘起</p>
  <p id="a8F">如是分别知　　一切众生心</p>
  <p id="a8G">世间诸佛刹　　悉皆是虚妄</p>
  <p id="a8H">如是妙方便　　深入菩萨行</p>
  <p id="a8I">皆与普贤等　　如来法化生</p>
  <p id="a8J">一切众生类　　善恶想不同</p>
  <p id="a8K">或有生天上　　或堕诸恶道</p>
  <p id="a8L">菩萨见世间　　皆从业缘起</p>
  <p id="a8M">常着虚妄想　　流转于生死</p>
  <p id="a8N">十方诸众生　　虚诳网所覆</p>
  <p id="a8O">菩萨一念中　　方便令解脱</p>
  <p id="a8P">如是诸根入　　眼耳鼻舌身</p>
  <p id="a8Q">分别知意业　　世间想不同</p>
  <p id="a8R">一一眼境界　　出生无量眼</p>
  <p id="a8S">种种相不同　　无量无有边</p>
  <p id="a8T">随众生所行　　一切善恶业</p>
  <p id="a8U">于彼得果报　　像类悉不同</p>
  <p id="a8V">普贤清净眼　　深入诸地力</p>
  <p id="a8W">一一眼境界　　出生无量智</p>
  <p id="a8X">如是诸世间　　悉能分别知</p>
  <p id="a8Y">究竟一切行　　逮得不退转</p>
  <p id="a8Z">佛说菩萨说　　刹说众生说</p>
  <p id="a8a">三世一切说　　菩萨分别知</p>
  <p id="a8b">过去是未来　　未来是过去</p>
  <p id="a8c">显在是去来　　菩萨悉了知</p>
  <p id="a8d">如是无量世　　觉悟相不同</p>
  <p id="a8e">方便究竟行　　具足诸佛智</p>
  <p data-pb></p>
  <h2 id="a8f">宝王如来性起品第三十二之一</h2>
  <p id="a8g">尔时如来眉间白毫相中。<a id="a-8h"></a>放大光明。<a id="a-8i"></a>名曰明如来法。<a id="a-8j"></a>无量亿那由他阿僧祇光以为眷属。<a id="a-8k"></a>普照十方一切世界。<a id="a-8l"></a>围绕十匝显现如来无量自在。<a id="a-8m"></a>觉悟无数亿那由他诸菩萨众。<a id="a-8n"></a>一切世界六种震动。<a id="a-8o"></a>除灭一切诸恶道苦。<a id="a-8p"></a>映蔽一切诸魔光明犹若聚墨。<a id="a-8q"></a>显现一切如来菩提。<a id="a-8r"></a>显现一切诸佛大众。<a id="a-8s"></a>究竟庄严。<a id="a-8t"></a>普照法界虚空界等一切世界。<a id="a-8u"></a>复还围绕一切菩萨诸大众已。<a id="a-8v"></a>入如来性起妙德菩萨顶。<a id="a-8w"></a>尔时一切大众。<a id="a-8x"></a>心大欢喜身意柔软。<a id="a-8y"></a>作如是念。<a id="a-8z"></a>甚奇希有。<a id="a-90"></a>如来今者放大光网。<a id="a-91"></a>必当演说甚深正法。<a id="a-92"></a>尔时如来性起妙德菩萨。<a id="a-93"></a>于莲华座起。<a id="a-94"></a>偏袒右肩。<a id="a-95"></a>以右膝着莲华台上。<a id="a-96"></a>一心合掌正向如来。<a id="a-97"></a>以偈颂曰。</p>
  <p id="a98">正觉一切法　　究竟诸境界</p>
  <p id="a99">三世大仙等　　是故恭敬礼</p>
  <p id="a9A">究竟无相境　　相好庄严身</p>
  <p id="a9B">普放离垢光　　除灭一切魔</p>
  <p id="a9C">震动十方界　　一切诸佛刹</p>
  <p id="a9D">众生不恐怖　　是佛威神力</p>
  <p id="a9E">安住如虚空　　清净法界等</p>
  <p id="a9F">除灭一切恶　　令众得清净</p>
  <p id="a9G">无量劫苦行　　一心求佛道</p>
  <p id="a9H">得无碍境智　　与诸如来等</p>
  <p id="a9I">普放无量光　　震动一切刹</p>
  <p id="a9J">显现自在力　　来入我身中</p>
  <p id="a9K">善学诸菩萨　　皆悉来集会</p>
  <p id="a9L">是故我发心　　应有法王事</p>
  <p id="a9M">大众皆清净　　究竟菩萨行</p>
  <p id="a9N">智慧无染着　　成就无所畏</p>
  <p id="a9O">大仙行无量　　智慧力精进</p>
  <p id="a9P">开发菩萨心　　如来甚深法</p>
  <p id="a9Q">正觉微妙义　　谁能演说者</p>
  <p id="a9R">我今欲请问　　愿佛为显示</p>
  <p id="a9S">说是偈已。<a id="a-9T"></a>时如来口中放大光明。<a id="a-9U"></a>名无碍无畏。<a id="a-9V"></a>无量亿那由他阿僧祇光以为眷属。<a id="a-9W"></a>普照十方一切世界。<a id="a-9X"></a>围绕十匝。<a id="a-9Y"></a>显现如来无量自在。<a id="a-9Z"></a>觉悟无数亿那由他诸菩萨众。<a id="a-9a"></a>一切世界六种震动。<a id="a-9b"></a>除灭一切诸恶道苦。<a id="a-9c"></a>映蔽一切诸魔光明犹若聚墨。<a id="a-9d"></a>显现一切如来菩提。<a id="a-9e"></a>显现一切诸佛大众。<a id="a-9f"></a>究竟庄严。<a id="a-9g"></a>普照法界虚空界等一切世界。<a id="a-9h"></a>复还围绕一切菩萨诸大众已。<a id="a-9i"></a>入普贤菩萨摩诃萨口。<a id="a-9j"></a>尔时普贤菩萨摩诃萨身及师子座。<a id="a-9k"></a>殊胜百倍诸菩萨身及师子座。<a id="a-9l"></a>唯除如来所处之座。<a id="a-9m"></a>尔时如来性起妙德菩萨。<a id="a-9n"></a>问普贤菩萨摩诃萨言。<a id="a-9o"></a>佛子。<a id="a-9p"></a>佛所显现大威神力不可思议。<a id="a-9q"></a>是何瑞相。<a id="a-9r"></a>尔时普贤菩萨摩诃萨。<a id="a-9s"></a>答如来性起妙德菩萨言。<a id="a-9t"></a>佛子。<a id="a-9u"></a>如我惟忖。<a id="a-9v"></a>如我所见。<a id="a-9w"></a>过去如来应供等正觉。<a id="a-9x"></a>放大光明。<a id="a-9y"></a>必说如来性起正法。<a id="a-9z"></a>是故今佛放大光明。<a id="a-A0"></a>显自在力。<a id="a-A1"></a>必说如来性起正法。<a id="a-A2"></a>时如来性起妙德菩萨。<a id="a-A3"></a>闻如来性起正法名已。<a id="a-A4"></a>一切大地六种震动。<a id="a-A5"></a>出生无量论难光明。<a id="a-A6"></a>尔时如来性起妙德菩萨。<a id="a-A7"></a>问普贤菩萨摩诃萨言。<a id="a-A8"></a>佛子。<a id="a-A9"></a>云何菩萨摩诃萨。<a id="a-AA"></a>知如来应供等正觉性起正法。<a id="a-AB"></a>佛子。<a id="a-AC"></a>无数亿那由他菩萨摩诃萨清净众会。<a id="a-AD"></a>善学修行清净诸业。<a id="a-AE"></a>念慧成就。<a id="a-AF"></a>诸佛庄严。<a id="a-AG"></a>究竟彼岸。<a id="a-AH"></a>住佛威仪具如来行。<a id="a-AI"></a>正念诸佛未曾散乱。<a id="a-AJ"></a>大悲观察一切众生。<a id="a-AK"></a>决定智慧。<a id="a-AL"></a>分别菩萨诸妙神通。<a id="a-AM"></a>得佛神力。<a id="a-AN"></a>安住一切诸佛功德。<a id="a-AO"></a>成就如是无量功德。<a id="a-AP"></a>诸大菩萨皆来集会。<a id="a-AQ"></a>仁者。<a id="a-AR"></a>曾于无量亿那由他佛所。<a id="a-AS"></a>恭敬供养种诸善根。<a id="a-AT"></a>成就菩萨无上妙行诸三昧门。<a id="a-AU"></a>皆得自在。<a id="a-AV"></a>深入一切如来秘密。<a id="a-AW"></a>于诸佛法除众疑惑。<a id="a-AX"></a>深入佛法。<a id="a-AY"></a>善知一切众生诸根。<a id="a-AZ"></a>随众生性而为说法。<a id="a-Aa"></a>随顺佛智。<a id="a-Ab"></a>分别演说一切佛法。<a id="a-Ac"></a>究竟彼岸。<a id="a-Ad"></a>成就如是等无量功德。<a id="a-Ae"></a>善哉佛子。<a id="a-Af"></a>愿说如来性起正法。<a id="a-Ag"></a>尔时如来性起妙德菩萨。<a id="a-Ah"></a>欲重明此义。<a id="a-Ai"></a>向普贤菩萨。<a id="a-Aj"></a>以偈颂曰。</p>
  <p id="aAk">善哉无碍智　　觉悟一切法</p>
  <p id="aAl">具足平等慧　　说佛无量境</p>
  <p id="aAm">诸佛子闻已　　心皆大欢喜</p>
  <p id="aAn">愿时为敷演　　如来性起法</p>
  <p id="aAo">何等如来身　　清净妙音声</p>
  <p id="aAp">云何如来心　　及无量境界</p>
  <p id="aAq">何等如来行　　及诸佛菩提</p>
  <p id="aAr">修习何等法　　速成等正觉</p>
  <p id="aAs">云何转法轮　　清净妙胜法</p>
  <p id="aAt">愿为分别说　　善逝涅槃法</p>
  <p id="aAu">佛子等闻已　　欢喜心无量</p>
  <p id="aAv">十方众生类　　皆见诸法王</p>
  <p id="aAw">恭敬供养佛　　于彼种善根</p>
  <p id="aAx">若有见诸佛　　恭敬种善根</p>
  <p id="aAy">功德藏无量　　愿为分别说</p>
  <p id="aAz">若有闻一切　　如来之名号</p>
  <p id="aB0">十方现在佛　　及已般涅槃</p>
  <p id="aB1">无尽功德藏　　闻名欢喜者</p>
  <p id="aB2">彼得何等利　　哀愍分别说</p>
  <p id="aB3">清净真佛子　　愿为广敷演</p>
  <p id="aB4">分别深境界　　无量功德海</p>
  <p id="aB5">一切诸菩萨　　皆一心合掌</p>
  <p id="aB6">恭敬观善逝　　瞻仁兼及我</p>
  <p id="aB7">巧语微妙音　　愿说真实义</p>
  <p id="aB8">除灭诸疑惑　　清净如虚空</p>
  <p id="aB9">因缘及譬谕　　为我分别说</p>
  <p id="aBA">无量众闻已　　皆发菩提心</p>
  <p id="aBB">一切诸如来　　相好庄严身</p>
  <p id="aBC">充满十方国　　方便度众生</p>
  <p id="aBD">出微妙音声　　演说无量法</p>
  <p id="aBE">因谕随应化　　示悟佛菩提</p>
  <p id="aBF">十方一切界　　无量佛刹中</p>
  <p id="aBG">不可称说劫　　是会甚难见</p>
  <p id="aBH">如此大众集　　清净诸佛子</p>
  <p id="aBI">无量亿劫中　　难见亦难闻</p>
  <p id="aBJ">是故真佛子　　愿说微妙义</p>
  <p id="aBK">显现广无量　　如来性起法</p>
  <p id="aBL">一切诸菩萨　　皆一心合掌</p>
  <p id="aBM">渴仰于大乘　　愿雨甘露法</p>
  <p id="aBN">尔时普贤菩萨摩诃萨。<a id="a-BO"></a>告如来性起妙德菩萨等诸大众言。<a id="a-BP"></a>佛子。<a id="a-BQ"></a>如来应供等正觉性起正法不可思议。<a id="a-BR"></a>所以者何。<a id="a-BS"></a>非少因缘。<a id="a-BT"></a>成等正觉出兴于世。<a id="a-BU"></a>佛子。<a id="a-BV"></a>以十种无量无数百千阿僧祇因缘。<a id="a-BW"></a>成等正觉出兴于世。<a id="a-BX"></a>何等为十。<a id="a-BY"></a>一者发无量菩提之心不舍一切众生。<a id="a-BZ"></a>二者过去无数劫修诸善根正直深心。<a id="a-Ba"></a>三者无量慈悲救护众生。<a id="a-Bb"></a>四者行无量行不退大愿。<a id="a-Bc"></a>五者积无量功德心无厌足。<a id="a-Bd"></a>六者恭敬供养无量诸佛教化众生。<a id="a-Be"></a>七者出生无量方便智慧。<a id="a-Bf"></a>八者成就无量诸功德藏。<a id="a-Bg"></a>九者具足无量庄严智慧。<a id="a-Bh"></a>十者分别演说无量诸法实义。<a id="a-Bi"></a>佛子。<a id="a-Bj"></a>如是等十种无量无数百千阿僧祇法门。<a id="a-Bk"></a>成等正觉出兴于世。<a id="a-Bl"></a>佛子。<a id="a-Bm"></a>譬如三千大千世界。<a id="a-Bn"></a>非少因缘成。<a id="a-Bo"></a>以无量因缘乃能得成。<a id="a-Bp"></a>所谓兴大云雨。<a id="a-Bq"></a>因大雨故起四风轮。<a id="a-Br"></a>何等为四。<a id="a-Bs"></a>一名曰持。<a id="a-Bt"></a>能持大水。<a id="a-Bu"></a>二名渐消。<a id="a-Bv"></a>渐消大水。<a id="a-Bw"></a>三名曰起。<a id="a-Bx"></a>起诸处所。<a id="a-By"></a>四名庄严。<a id="a-Bz"></a>庄严三千大千世界众生业报。<a id="a-C0"></a>如是四种皆众生业报及诸菩萨善根所起。<a id="a-C1"></a>佛子。<a id="a-C2"></a>如是等无量因缘。<a id="a-C3"></a>乃成三千大千世界。<a id="a-C4"></a>法如是故。<a id="a-C5"></a>无有作者亦无成者。<a id="a-C6"></a>如来应供等正觉亦复如是。<a id="a-C7"></a>非少因缘成。<a id="a-C8"></a>以无量因缘。<a id="a-C9"></a>成等正觉出兴于世。<a id="a-CA"></a>所谓菩萨摩诃萨。<a id="a-CB"></a>曾于过去无量佛所。<a id="a-CC"></a>闻受正法甘露大雨。<a id="a-CD"></a>因是能起如来四种智慧风轮。<a id="a-CE"></a>何等为四。<a id="a-CF"></a>一者正念持陀罗尼未曾忘失。<a id="a-CG"></a>如来大智风轮。<a id="a-CH"></a>能持如来一切法雨。<a id="a-CI"></a>二者止观如来大智风轮。<a id="a-CJ"></a>悉能消灭一切烦恼。<a id="a-CK"></a>三者善回向如来大智风轮。<a id="a-CL"></a>成就一切功德善根。<a id="a-CM"></a>四者出生离垢诸庄严法如来大智风轮。<a id="a-CN"></a>皆令众生诸根清净相好庄严。<a id="a-CO"></a>如来无漏善根所成。<a id="a-CP"></a>法如是故。<a id="a-CQ"></a>无有作者亦无成者。<a id="a-CR"></a>佛子。<a id="a-CS"></a>是为第一最胜法门成等正觉出兴于世。<a id="a-CT"></a>菩萨摩诃萨应如是知。<a id="a-CU"></a>复次佛子。<a id="a-CV"></a>譬如三千大千世界成时。<a id="a-CW"></a>大云降雨名曰洪澍。<a id="a-CX"></a>一切世界不能容持。<a id="a-CY"></a>除大千世界初始成时。<a id="a-CZ"></a>如来应供等正觉。<a id="a-Ca"></a>亦复如是。<a id="a-Cb"></a>出兴于世。<a id="a-Cc"></a>演说如来性起法雨。<a id="a-Cd"></a>一切声闻缘觉不能受持。<a id="a-Ce"></a>除成就诸力菩萨摩诃萨。<a id="a-Cf"></a>佛子是为第二因缘成等正觉出兴于世。<a id="a-Cg"></a>菩萨摩诃萨应如是知。<a id="a-Ch"></a>复次佛子。<a id="a-Ci"></a>譬如众生业报大云降雨。<a id="a-Cj"></a>无所从来去无所至。<a id="a-Ck"></a>如来应供等正觉。<a id="a-Cl"></a>亦复如是。<a id="a-Cm"></a>以诸菩萨善根力故。<a id="a-Cn"></a>演说如来性起法雨。<a id="a-Co"></a>无所从来去无所至。<a id="a-Cp"></a>佛子。<a id="a-Cq"></a>是为第三因缘成等正觉出兴于世。<a id="a-Cr"></a>菩萨摩诃萨应如是知。<a id="a-Cs"></a>复次佛子。<a id="a-Ct"></a>譬如大云降雨。<a id="a-Cu"></a>大千世界一切众生无能知数。<a id="a-Cv"></a>若欲算计令心狂乱。<a id="a-Cw"></a>除大千世界主摩醯首罗天王。<a id="a-Cx"></a>乃至一渧无不知者。<a id="a-Cy"></a>以本善根果报力故。<a id="a-Cz"></a>如来应供等正觉亦复如是。<a id="a-D0"></a>出兴于世。<a id="a-D1"></a>说如来性起甘露法雨。<a id="a-D2"></a>一切众生声闻缘觉所不能知。<a id="a-D3"></a>若欲思量令心狂乱。<a id="a-D4"></a>除一切世界主。<a id="a-D5"></a>菩萨摩诃萨乃至一句一味悉分别知。<a id="a-D6"></a>于过去佛所修地力故。<a id="a-D7"></a>佛子。<a id="a-D8"></a>是为第四因缘成等正觉出兴于世。<a id="a-D9"></a>菩萨摩诃萨应如是知。<a id="a-DA"></a>复次佛子。<a id="a-DB"></a>譬如大云降雨。<a id="a-DC"></a>名灭炽然。<a id="a-DD"></a>或名能起。<a id="a-DE"></a>或名能坏。<a id="a-DF"></a>或名成宝。<a id="a-DG"></a>或名分别大千世界。<a id="a-DH"></a>如来应供等正觉。<a id="a-DI"></a>亦复如是。<a id="a-DJ"></a>出兴于世。<a id="a-DK"></a>雨正法雨名曰除灭。<a id="a-DL"></a>除灭众生烦恼盛火。<a id="a-DM"></a>或有法雨名曰能起。<a id="a-DN"></a>能起众生一切善根。<a id="a-DO"></a>或有法雨名曰能坏。<a id="a-DP"></a>能坏众生诸恶邪见。<a id="a-DQ"></a>或有法雨名曰成宝。<a id="a-DR"></a>能成众生一切智宝。<a id="a-DS"></a>或有法雨名曰分别。<a id="a-DT"></a>分别众生心心所行。<a id="a-DU"></a>佛子。<a id="a-DV"></a>是为第五因缘成等正觉出兴于世。<a id="a-DW"></a>菩萨摩诃萨应如是知。<a id="a-DX"></a>复次佛子。<a id="a-DY"></a>譬如大云雨一味水。<a id="a-DZ"></a>随其所雨而有差别。<a id="a-Da"></a>如来应供等正觉。<a id="a-Db"></a>亦复如是。<a id="a-Dc"></a>雨于大悲一味法雨。<a id="a-Dd"></a>随所应化种种不同。<a id="a-De"></a>佛子。<a id="a-Df"></a>是为第六因缘成等正觉出兴于世。<a id="a-Dg"></a>菩萨摩诃萨应如是知。<a id="a-Dh"></a>复次佛子。<a id="a-Di"></a>譬如三千大千世界初始成时。<a id="a-Dj"></a>先成色界诸天宫殿。<a id="a-Dk"></a>次成欲界诸天宫殿。<a id="a-Dl"></a>次成人处及余众生诸所住处。<a id="a-Dm"></a>如来应供等正觉。<a id="a-Dn"></a>亦复如是。<a id="a-Do"></a>出兴于世。<a id="a-Dp"></a>先起菩萨诸行智慧。<a id="a-Dq"></a>次起缘觉声闻及余众生一切善根。<a id="a-Dr"></a>佛子。<a id="a-Ds"></a>譬如大云雨一味水。<a id="a-Dt"></a>随诸众生善根力故。<a id="a-Du"></a>起种种宫殿。<a id="a-Dv"></a>如来大悲一味法水。<a id="a-Dw"></a>随众生器根不同故。<a id="a-Dx"></a>法雨差别。<a id="a-Dy"></a>佛子。<a id="a-Dz"></a>是为第七因缘成等正觉出兴于世。<a id="a-E0"></a>菩萨摩诃萨应如是知。<a id="a-E1"></a>复次佛子。<a id="a-E2"></a>譬如世界初始成时。<a id="a-E3"></a>有大水轮。<a id="a-E4"></a>遍满三千大千世界。<a id="a-E5"></a>满世界已。<a id="a-E6"></a>生大莲华名如来起。<a id="a-E7"></a>诸功德宝以为庄严。<a id="a-E8"></a>遍覆三千大千世界。<a id="a-E9"></a>光照十方一切国土。<a id="a-EA"></a>时摩醯首罗净居天等。<a id="a-EB"></a>见莲华已。<a id="a-EC"></a>即决定知如莲华数诸佛兴世。<a id="a-ED"></a>佛子。<a id="a-EE"></a>尔时有风轮起名净光明。<a id="a-EF"></a>能成色界诸天宫殿。<a id="a-EG"></a>又风轮起名净庄严。<a id="a-EH"></a>能成欲界诸天宫殿。<a id="a-EI"></a>又风轮起名不可坏。<a id="a-EJ"></a>能成大小围山及金刚山。<a id="a-EK"></a>又风轮起名曰胜高。<a id="a-EL"></a>能成须弥山王。<a id="a-EM"></a>又风轮起名曰不动。<a id="a-EN"></a>能成十种大山。<a id="a-EO"></a>何等为十。<a id="a-EP"></a>所谓芭蕉山。<a id="a-EQ"></a>仙人山。<a id="a-ER"></a>伏魔山。<a id="a-ES"></a>大伏魔山。<a id="a-ET"></a>持劫山。<a id="a-EU"></a>黑山。<a id="a-EV"></a>目真邻陀山。<a id="a-EW"></a>摩诃目真邻陀山。<a id="a-EX"></a>香山。<a id="a-EY"></a>雪山。<a id="a-EZ"></a>又风轮起名曰安住。<a id="a-Ea"></a>能成大地。<a id="a-Eb"></a>又风轮起名曰庄严。<a id="a-Ec"></a>能成地天宫殿乾闼婆宫殿。<a id="a-Ed"></a>又风轮起名无尽藏。<a id="a-Ee"></a>能成三千大千世界海。<a id="a-Ef"></a>又风轮起名明净藏。<a id="a-Eg"></a>能成大千世界珍宝。<a id="a-Eh"></a>又风轮起名坚固根。<a id="a-Ei"></a>能成一切如意树。<a id="a-Ej"></a>佛子。<a id="a-Ek"></a>是为大云雨一味水。<a id="a-El"></a>以众生善根果报力故。<a id="a-Em"></a>法如是故。<a id="a-En"></a>起种种风轮。<a id="a-Eo"></a>风轮差别故。<a id="a-Ep"></a>大千世界形类不同。<a id="a-Eq"></a>如来应供等正觉。<a id="a-Er"></a>亦复如是。<a id="a-Es"></a>出兴于世。<a id="a-Et"></a>具诸善根。<a id="a-Eu"></a>有光明。<a id="a-Ev"></a>名无上大智不断如来性起不思议智。<a id="a-Ew"></a>普照十方世界。<a id="a-Ex"></a>授一切菩萨如来记。<a id="a-Ey"></a>号成等正觉出兴于世。<a id="a-Ez"></a>又能善知一一佛所有几菩萨成就功德。<a id="a-F0"></a>复有光明。<a id="a-F1"></a>名离垢净如来大智。<a id="a-F2"></a>能成如来无漏无生智。<a id="a-F3"></a>复有光明。<a id="a-F4"></a>名曰普照如来大智。<a id="a-F5"></a>能成如来不可思议法界智。<a id="a-F6"></a>复有光明。<a id="a-F7"></a>名持佛性如来大智。<a id="a-F8"></a>能成如来不动诸力。<a id="a-F9"></a>复有光明。<a id="a-FA"></a>名无坏最胜如来大智。<a id="a-FB"></a>能成如来无所畏智。<a id="a-FC"></a>复有光明。<a id="a-FD"></a>名一切明如来大智。<a id="a-FE"></a>能成如来坚固不退一切种智。<a id="a-FF"></a>复有光明。<a id="a-FG"></a>名出生变化如来大智。<a id="a-FH"></a>能令见闻恭敬供养诸如来者。<a id="a-FI"></a>善根不虚。<a id="a-FJ"></a>复有光明。<a id="a-FK"></a>名普随顺至如来大智。<a id="a-FL"></a>能成如来无尽功德智慧清净法身。<a id="a-FM"></a>饶益众生。<a id="a-FN"></a>复有光明。<a id="a-FO"></a>名不可究竟如来大智。<a id="a-FP"></a>能成如来甚深妙智。<a id="a-FQ"></a>不断三宝。<a id="a-FR"></a>复有光明。<a id="a-FS"></a>名种种庄严如来大智。<a id="a-FT"></a>能成如来相好严身。<a id="a-FU"></a>令一切众生皆悉欢喜得一切智。<a id="a-FV"></a>复为光明。<a id="a-FW"></a>名不可坏如来大智。<a id="a-FX"></a>能成如来法界虚空界等无有穷尽殊胜寿命。<a id="a-FY"></a>佛子。<a id="a-FZ"></a>如来大悲一味之水。<a id="a-Fa"></a>以诸菩萨善根力故。<a id="a-Fb"></a>及余众生根差别故。<a id="a-Fc"></a>法如是故。<a id="a-Fd"></a>如来智慧应化不同。<a id="a-Fe"></a>佛子。<a id="a-Ff"></a>如来性起正法。<a id="a-Fg"></a>一切如来平等智慧光明所起。<a id="a-Fh"></a>一切如来一味智慧。<a id="a-Fi"></a>出生无量无边功德。<a id="a-Fj"></a>众生念言。<a id="a-Fk"></a>此诸功德如来所造。<a id="a-Fl"></a>佛子。<a id="a-Fm"></a>此非如来神力所造。<a id="a-Fn"></a>佛子。<a id="a-Fo"></a>乃至一菩萨成无上道言佛造者无有是处。<a id="a-Fp"></a>诸佛为一切群生作善知识。<a id="a-Fq"></a>众生依此得大智慧。<a id="a-Fr"></a>无有作法亦无作者。<a id="a-Fs"></a>佛子。<a id="a-Ft"></a>是为第八因缘成等正觉出兴于世。<a id="a-Fu"></a>菩萨摩诃萨。<a id="a-Fv"></a>应如是知。<a id="a-Fw"></a>复次佛子。<a id="a-Fx"></a>譬如有四风轮依虚空住能持水轮。<a id="a-Fy"></a>何等为四。<a id="a-Fz"></a>所谓安住。<a id="a-G0"></a>不动。<a id="a-G1"></a>常住。<a id="a-G2"></a>坚固是名为四。<a id="a-G3"></a>能持水轮。<a id="a-G4"></a>水轮能持大地令不散坏。<a id="a-G5"></a>是故说大地依水轮。<a id="a-G6"></a>水轮依风轮。<a id="a-G7"></a>风轮依虚空。<a id="a-G8"></a>虚空无所依。<a id="a-G9"></a>虚空虽无所依。<a id="a-GA"></a>能令三千大千世界而得安住。<a id="a-GB"></a>如来应供等正觉。<a id="a-GC"></a>亦复如是。<a id="a-GD"></a>依如来起四种无碍大智风轮。<a id="a-GE"></a>能持一切众生善根。<a id="a-GF"></a>何等为四。<a id="a-GG"></a>所谓摄取众生皆令欢喜大智风轮。<a id="a-GH"></a>分别诸法令众生乐求大智风轮。<a id="a-GI"></a>守护众生一切善根大智风轮。<a id="a-GJ"></a>决定了知无漏法界大智风轮。<a id="a-GK"></a>是名四种大智风轮。<a id="a-GL"></a>大慈为众生归依。<a id="a-GM"></a>大悲度脱众生。<a id="a-GN"></a>大慈大悲饶益众生。<a id="a-GO"></a>大慈大悲依方便智。<a id="a-GP"></a>大方便智依于如来。<a id="a-GQ"></a>如来无所依。<a id="a-GR"></a>无碍慧光普照十方一切世界。<a id="a-GS"></a>佛子。<a id="a-GT"></a>是为第九因缘成等正觉出兴于世。<a id="a-GU"></a>菩萨摩诃萨应如是知。<a id="a-GV"></a>复次佛子。<a id="a-GW"></a>譬如大千世界成已种种饶益无量众生。<a id="a-GX"></a>水性众生得水安乐。<a id="a-GY"></a>陆地众生得地安乐。<a id="a-GZ"></a>宫殿众生得宫殿安乐。<a id="a-Ga"></a>空中众生得虚空安乐。<a id="a-Gb"></a>如来应供等正觉亦复如是。<a id="a-Gc"></a>出兴于世。<a id="a-Gd"></a>种种饶益一切众生。<a id="a-Ge"></a>见闻如来踊跃欢喜修诸善根。<a id="a-Gf"></a>住尸罗者得佛戒乐。<a id="a-Gg"></a>住四禅四无量者。<a id="a-Gh"></a>得圣无上智明之乐。<a id="a-Gi"></a>住法门者。<a id="a-Gj"></a>得真实乐。<a id="a-Gk"></a>住照明者。<a id="a-Gl"></a>得净智乐。<a id="a-Gm"></a>如是等无量法门种种饶益一切众生。<a id="a-Gn"></a>佛子。<a id="a-Go"></a>是为第十因缘成等正觉出兴于世。<a id="a-Gp"></a>菩萨摩诃萨应如是知。</p>
  <p id="aGq">佛子。<a id="a-Gr"></a>菩萨摩诃萨。<a id="a-Gs"></a>又复应知。<a id="a-Gt"></a>如来性起正法。<a id="a-Gu"></a>功德无量。<a id="a-Gv"></a>行无量故。<a id="a-Gw"></a>充满十方。<a id="a-Gx"></a>无来去故。<a id="a-Gy"></a>离生住灭。<a id="a-Gz"></a>无有行故。<a id="a-H0"></a>离心意识。<a id="a-H1"></a>无有身故。<a id="a-H2"></a>性如虚空。<a id="a-H3"></a>悉平等故。<a id="a-H4"></a>一切众生无我我所。<a id="a-H5"></a>无有尽故。<a id="a-H6"></a>一切刹无尽。<a id="a-H7"></a>无有转故。<a id="a-H8"></a>不断未来际。<a id="a-H9"></a>无有退故。<a id="a-HA"></a>如来智无疑。<a id="a-HB"></a>无二平等。<a id="a-HC"></a>观察有为无为故。<a id="a-HD"></a>成等正觉饶益众生。<a id="a-HE"></a>本行回向自在满足故。<a id="a-HF"></a>尔时普贤菩萨。<a id="a-HG"></a>欲重明此义。<a id="a-HH"></a>以偈颂曰。</p>
  <p id="aHI">一切众谛听　　如来十力法</p>
  <p id="aHJ">一切诸世间　　最胜无有上</p>
  <p id="aHK">悉与无等等　　亦与虚空等</p>
  <p id="aHL">功德无等者　　境界不可量</p>
  <p id="aHM">一切诸如来　　功德无有量</p>
  <p id="aHN">诸余众生类　　无能思议者</p>
  <p id="aHO">如来一法门　　一切诸群生</p>
  <p id="aHP">无量亿劫中　　思量不能尽</p>
  <p id="aHQ">十方诸佛刹　　尽末为微尘</p>
  <p id="aHR">有人能计算　　悉了知其数</p>
  <p id="aHS">彼人无量劫　　算数诸如来</p>
  <p id="aHT">一毛之功德　　莫能知少分</p>
  <p id="aHU">譬如一士夫　　能量虚空界</p>
  <p id="aHV">又第二士夫　　随算知量数</p>
  <p id="aHW">于亿无数劫　　算量空可尽</p>
  <p id="aHX">如来诸功德　　不可得穷尽</p>
  <p id="aHY">譬如有士夫　　能于一念中</p>
  <p id="aHZ">数三世众生　　心心之所行</p>
  <p id="aHa">众生数等劫　　数之犹可尽</p>
  <p id="aHb">如来无量德　　其数不可尽</p>
  <p id="aHc">譬如诸法界　　分际不可得</p>
  <p id="aHd">一切非一切　　非见不可取</p>
  <p id="aHe">如是诸如来　　境界不可量</p>
  <p id="aHf">一切非一切　　法界无穷尽</p>
  <p id="aHg">譬如如如性　　离虚妄寂灭</p>
  <p id="aHh">亦无有生者　　亦无有灭者</p>
  <p id="aHi">如是诸如来　　及一切境界</p>
  <p id="aHj">亦同如如性　　不增亦不减</p>
  <p id="aHk">譬如未来际　　真实际无际</p>
  <p id="aHl">三世性自离　　真实不可得</p>
  <p id="aHm">等正觉如是　　境界亦复然</p>
  <p id="aHn">一切三世中　　通达无障碍</p>
  <p id="aHo">诸法无变易　　性空无作故</p>
  <p id="aHp">离垢无染污　　其性如虚空</p>
  <p id="aHq">一切诸如来　　清净性亦然</p>
  <p id="aHr">一切性无性　　非有亦非无</p>
  <p id="aHs">正法性远离　　一切语言道</p>
  <p id="aHt">一切趣非趣　　皆悉寂灭性</p>
  <p id="aHu">一切诸如来　　境界亦如是</p>
  <p id="aHv">远离语言道　　不可为譬谕</p>
  <p id="aHw">诸佛觉悟法　　性相皆寂灭</p>
  <p id="aHx">如鸟飞空中　　足迹不可得</p>
  <p id="aHy">无量大愿果　　成就净色身</p>
  <p id="aHz">具十力功德　　示现大神变</p>
  <p id="aI0">如来甚深法　　若有欲知者</p>
  <p id="aI1">应当净其意　　犹若如虚空</p>
  <p id="aI2">远离虚妄想　　及邪见颠倒</p>
  <p id="aI3">修习清净道　　究竟得净意</p>
  <p id="aI4">是故诸佛子　　一心善谛听</p>
  <p id="aI5">诸善逝境界　　我当说少分</p>
  <p id="aI6">一切诸十力　　功德不可数</p>
  <p id="aI7">觉悟群生故　　我今少演说</p>
  <p id="aI8">一切诸导师　　起清净身业</p>
  <p id="aI9">口业及意业　　境界悉清净</p>
  <p id="aIA">如来深境界　　清净妙法轮</p>
  <p id="aIB">涅槃诸善根　　我当分别说</p>
  <p id="aIC">譬如大千界　　国土初成时</p>
  <p id="aID">非是少因缘　　能成于世界</p>
  <p id="aIE">无量方便力　　一切因缘起</p>
  <p id="aIF">三千大千界　　安置诸群生</p>
  <p id="aIG">如来诸最胜　　如是性起法</p>
  <p id="aIH">无量功德藏　　一切莫能知</p>
  <p id="aII">十方诸世界　　皆末为微尘</p>
  <p id="aIJ">算数诸微尘　　及知众生心</p>
  <p id="aIK">微尘众生心　　犹尚可知数</p>
  <p id="aIL">一切诸十力　　功德不可知</p>
  <p id="aIM">譬如因重云　　能澍降大雨</p>
  <p id="aIN">四种风轮起　　能成三千界</p>
  <p id="aIO">众生诸善根　　菩萨功德力</p>
  <p id="aIP">三千世界起　　安置众生类</p>
  <p id="aIQ">如来亦如是　　因缘法云起</p>
  <p id="aIR">大智慧风轮　　离垢清净意</p>
  <p id="aIS">一切诸佛所　　修习诸善根</p>
  <p id="aIT">回向与众生　　速成等正觉</p>
  <p id="aIU">譬如虚空中　　云雨名洪澍</p>
  <p id="aIV">一切余世界　　无堪受持者</p>
  <p id="aIW">除三千大千　　世界初成时</p>
  <p id="aIX">不可动风轮　　依止虚空界</p>
  <p id="aIY">如来亦如是　　初成等正觉</p>
  <p id="aIZ">十方一切界　　法云降大雨</p>
  <p id="aIa">充满胜法界　　无有能持者</p>
  <p id="aIb">唯诸大菩萨　　成就无量德</p>
  <p id="aIc">空中兴云雨　　无作无造者</p>
  <p id="aId">本无所从来　　去亦无所至</p>
  <p id="aIe">如来亦如是　　法云雨甘露</p>
  <p id="aIf">本无所从来　　去亦无所至</p>
  <p id="aIg">一切诸菩萨　　修习无量行</p>
  <p id="aIh">随所应受化　　为彼雨正法</p>
  <p id="aIi">譬如大云雨　　无有能数者</p>
  <p id="aIj">唯摩醯首罗　　悉能分别知</p>
  <p id="aIk">善逝亦如是　　雨无量法雨</p>
  <p id="aIl">充满诸佛刹　　无有能数者</p>
  <p id="aIm">唯无上法王　　一切世界主</p>
  <p id="aIn">悉能分别知　　如观掌中宝</p>
  <p id="aIo">应灭能寂灭　　应起能令起</p>
  <p id="aIp">除灭诸邪见　　长养功德宝</p>
  <p id="aIq">如来雨正法　　除灭诸烦恼</p>
  <p id="aIr">出生不可数　　无量诸善根</p>
  <p id="aIs">修习于正见　　远离诸颠倒</p>
  <p id="aIt">一切诸最胜　　深解功德宝</p>
  <p id="aIu">譬如虚空中　　普雨一味水</p>
  <p id="aIv">众生果报力　　所起物不同</p>
  <p id="aIw">如来雨正法　　大悲一味水</p>
  <p id="aIx">随应受化故　　种种差别说</p>
  <p id="aIy">世界初成时　　先起色界宫</p>
  <p id="aIz">复于欲界天　　次第起宫殿</p>
  <p id="aJ0">次复于人间　　各各造住处</p>
  <p id="aJ1">然后次第起　　乾闼诸龙处</p>
  <p id="aJ2">如来亦如是　　始成等正觉</p>
  <p id="aJ3">初起菩萨行　　次成缘觉乘</p>
  <p id="aJ4">又化心自在　　一切诸声闻</p>
  <p id="aJ5">然后令众生　　修习诸善根</p>
  <p id="aJ6">见清净莲华　　诸天知佛出</p>
  <p id="aJ7">因雨能起风　　风能起世界</p>
  <p id="aJ8">如来放光明　　分别佛菩萨</p>
  <p id="aJ9">能起智慧轮　　通达诸佛法</p>
  <p id="aJA">水依风轮住　　地依于水轮</p>
  <p id="aJB">众宝树依地　　虚空无所依</p>
  <p id="aJC">智轮依如来　　慈悲依智慧</p>
  <p id="aJD">功德依方便　　法身无所依</p>
  <p id="aJE">譬如大地起　　饶益诸众生</p>
  <p id="aJF">水陆群萌类　　各各得安乐</p>
  <p id="aJG">依虚空众生　　及欲色诸天</p>
  <p id="aJH">二足四足等　　一切悉饶益</p>
  <p id="aJI">法王亦如是　　出兴于世间</p>
  <p id="aJJ">令一切众生　　皆悉得饶益</p>
  <p id="aJK">若人有见闻　　恭敬供养者</p>
  <p id="aJL">除灭诸烦恼　　深解如来法</p>
  <p id="aJM">如来性起法　　世间莫能知</p>
  <p id="aJN">我所说少分　　饶益众生故</p>
 </body>
</html>