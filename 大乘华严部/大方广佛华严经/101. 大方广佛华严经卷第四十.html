<!doctype html>
<html id="z3IBTUFHs" data-ver="904">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第四十</h1>
  <h2 id="a2">十定品第二十七之一</h2>
  <p id="a3">尔时，<a id="a-4"></a>世尊在摩竭提国阿兰若法菩提场中始成正觉，<a id="a-5"></a>于普光明殿入刹那际诸佛三昧，<a id="a-6"></a>以一切智自神通力现如来身，<a id="a-7"></a>清净无碍，<a id="a-8"></a>无所依止，<a id="a-9"></a>无有攀缘，<a id="a-A"></a>住奢摩他最极寂静，<a id="a-B"></a>具大威德无所染著，<a id="a-C"></a>能令见者悉得开悟，<a id="a-D"></a>随宜出兴不失于时，<a id="a-E"></a>恒住一相所谓无相。<a id="a-F"></a>与十佛刹微尘数菩萨摩诃萨俱，<a id="a-G"></a>靡不皆入灌顶之位，<a id="a-H"></a>具菩萨行，<a id="a-I"></a>等于法界无量无边，<a id="a-J"></a>获诸菩萨普见三昧，<a id="a-K"></a>大悲安隐一切众生，<a id="a-L"></a>神通自在，<a id="a-M"></a>同于如来智慧深入，<a id="a-N"></a>演真实义，<a id="a-O"></a>具一切智，<a id="a-P"></a>降伏众魔，<a id="a-Q"></a>虽入世间心恒寂静，<a id="a-R"></a>住于菩萨无住解脱。<a id="a-S"></a>其名曰：<a id="a-T"></a>金刚慧菩萨、<a id="a-U"></a>无等慧菩萨、<a id="a-V"></a>义语慧菩萨、<a id="a-W"></a>最胜慧菩萨、<a id="a-X"></a>常舍慧菩萨、<a id="a-Y"></a>那伽慧菩萨、<a id="a-Z"></a>成就慧菩萨、<a id="a-a"></a>调顺慧菩萨、<a id="a-b"></a>大力慧菩萨、<a id="a-c"></a>难思慧菩萨、<a id="a-d"></a>无碍慧菩萨、<a id="a-e"></a>增上慧菩萨、<a id="a-f"></a>普供慧菩萨、<a id="a-g"></a>如理慧菩萨、<a id="a-h"></a>善巧慧菩萨、<a id="a-i"></a>法自在慧菩萨、<a id="a-j"></a>法慧菩萨、<a id="a-k"></a>寂静慧菩萨、<a id="a-l"></a>虚空慧菩萨、<a id="a-m"></a>一相慧菩萨、<a id="a-n"></a>善慧菩萨、<a id="a-o"></a>如幻慧菩萨、<a id="a-p"></a>广大慧菩萨、<a id="a-q"></a>势力慧菩萨、<a id="a-r"></a>世间慧菩萨、<a id="a-s"></a>佛地慧菩萨、<a id="a-t"></a>真实慧菩萨、<a id="a-u"></a>尊胜慧菩萨、<a id="a-v"></a>智光慧菩萨、<a id="a-w"></a>无边慧菩萨、<a id="a-x"></a>念庄严菩萨、<a id="a-y"></a>达空际菩萨、<a id="a-z"></a>性庄严菩萨、<a id="a-10"></a>甚深境菩萨、<a id="a-11"></a>善解处非处菩萨、<a id="a-12"></a>大光明菩萨、<a id="a-13"></a>常光明菩萨、<a id="a-14"></a>了佛种菩萨、<a id="a-15"></a>心王菩萨、<a id="a-16"></a>一行菩萨、<a id="a-17"></a>常现神通菩萨、<a id="a-18"></a>智慧芽菩萨、<a id="a-19"></a>功德处菩萨、<a id="a-1A"></a>法灯菩萨、<a id="a-1B"></a>照世菩萨、<a id="a-1C"></a>持世菩萨、<a id="a-1D"></a>最安隐菩萨、<a id="a-1E"></a>最上菩萨、<a id="a-1F"></a>无上菩萨、<a id="a-1G"></a>无比菩萨、<a id="a-1H"></a>超伦菩萨、<a id="a-1I"></a>无碍行菩萨、<a id="a-1J"></a>光明焰菩萨、<a id="a-1K"></a>月光菩萨、<a id="a-1L"></a>一尘菩萨、<a id="a-1M"></a>坚固行菩萨、<a id="a-1N"></a>霔法雨菩萨、<a id="a-1O"></a>最胜幢菩萨、<a id="a-1P"></a>普庄严菩萨、<a id="a-1Q"></a>智眼菩萨、<a id="a-1R"></a>法眼菩萨、<a id="a-1S"></a>慧云菩萨、<a id="a-1T"></a>总持王菩萨、<a id="a-1U"></a>无住愿菩萨、<a id="a-1V"></a>智藏菩萨、<a id="a-1W"></a>心王菩萨、<a id="a-1X"></a>内觉慧菩萨、<a id="a-1Y"></a>住佛智菩萨、<a id="a-1Z"></a>陀罗尼勇健力菩萨、<a id="a-1a"></a>持地力菩萨、<a id="a-1b"></a>妙月菩萨、<a id="a-1c"></a>须弥顶菩萨、<a id="a-1d"></a>宝顶菩萨、<a id="a-1e"></a>普光照菩萨、<a id="a-1f"></a>威德王菩萨、<a id="a-1g"></a>智慧轮菩萨、<a id="a-1h"></a>大威德菩萨、<a id="a-1i"></a>大龙相菩萨、<a id="a-1j"></a>质直行菩萨、<a id="a-1k"></a>不退转菩萨、<a id="a-1l"></a>持法幢菩萨、<a id="a-1m"></a>无忘失菩萨、<a id="a-1n"></a>摄诸趣菩萨、<a id="a-1o"></a>不思议决定慧菩萨、<a id="a-1p"></a>游戏无边智菩萨、<a id="a-1q"></a>无尽妙法藏菩萨、<a id="a-1r"></a>智日菩萨、<a id="a-1s"></a>法日菩萨、<a id="a-1t"></a>智藏菩萨、<a id="a-1u"></a>智泽菩萨、<a id="a-1v"></a>普见菩萨、<a id="a-1w"></a>不空见菩萨、<a id="a-1x"></a>金刚踊菩萨、<a id="a-1y"></a>金刚智菩萨、<a id="a-1z"></a>金刚焰菩萨、<a id="a-20"></a>金刚慧菩萨、<a id="a-21"></a>普眼菩萨、<a id="a-22"></a>佛日菩萨、<a id="a-23"></a>持佛金刚秘密义菩萨、<a id="a-24"></a>普眼境界智庄严菩萨。<a id="a-25"></a>如是等菩萨摩诃萨十佛刹微尘数，<a id="a-26"></a>往昔皆与毗卢遮那如来同修菩萨诸善根行。</p>
  <p id="a27">尔时，<a id="a-28"></a>普眼菩萨摩诃萨承佛神力从座而起，<a id="a-29"></a>偏袒右肩，<a id="a-2A"></a>右膝著地，<a id="a-2B"></a>合掌白佛言：<a id="a-2C"></a>“世尊，<a id="a-2D"></a>我于如来、<a id="a-2E"></a>应、<a id="a-2F"></a>正等觉，<a id="a-2G"></a>欲有所问，<a id="a-2H"></a>愿垂哀许。<a id="a-2I"></a>”</p>
  <p id="a2J">佛言：<a id="a-2K"></a>“普眼，<a id="a-2L"></a>恣汝所问，<a id="a-2M"></a>当为汝说，<a id="a-2N"></a>令汝心喜。<a id="a-2O"></a>”</p>
  <p id="a2P">普眼菩萨言：<a id="a-2Q"></a>“世尊，<a id="a-2R"></a>普贤菩萨及住普贤所有行愿诸菩萨众，<a id="a-2S"></a>成就几何三昧解脱，<a id="a-2T"></a>而于菩萨诸大三昧或入、<a id="a-2U"></a>或出、<a id="a-2V"></a>或时安住？<a id="a-2W"></a>以于菩萨不可思议广大三昧善入出故，<a id="a-2X"></a>能于一切三昧自在神通变化无有休息。<a id="a-2Y"></a>”</p>
  <p id="a2Z">佛言：<a id="a-2a"></a>“善哉！<a id="a-2b"></a>普眼，<a id="a-2c"></a>汝为利益去、<a id="a-2d"></a>来、<a id="a-2e"></a>现在诸菩萨众而问斯义。<a id="a-2f"></a>普眼，<a id="a-2g"></a>普贤菩萨今现在此，<a id="a-2h"></a>已能成就不可思议自在神通，<a id="a-2i"></a>出过一切诸菩萨上，<a id="a-2j"></a>难可值遇；<a id="a-2k"></a>从于无量菩萨行生，<a id="a-2l"></a>菩萨大愿悉已清净，<a id="a-2m"></a>所行之行皆无退转，<a id="a-2n"></a>无量波罗蜜门、<a id="a-2o"></a>无碍陀罗尼门、<a id="a-2p"></a>无尽辩才门皆悉已得，<a id="a-2q"></a>清净无碍，<a id="a-2r"></a>大悲利益一切众生，<a id="a-2s"></a>以本愿力尽未来际而无厌倦。<a id="a-2t"></a>汝应请彼，<a id="a-2u"></a>彼当为汝说其三昧自在解脱。<a id="a-2v"></a>”</p>
  <p id="a2w">尔时，<a id="a-2x"></a>会中诸菩萨众闻普贤名，<a id="a-2y"></a>即时获得不可思议无量三昧，<a id="a-2z"></a>其心无碍寂然不动，<a id="a-30"></a>智慧广大难可测量，<a id="a-31"></a>境界甚深无能与等；<a id="a-32"></a>现前悉见无数诸佛，<a id="a-33"></a>得如来力，<a id="a-34"></a>同如来性，<a id="a-35"></a>去、<a id="a-36"></a>来、<a id="a-37"></a>现在靡不明照，<a id="a-38"></a>所有福德不可穷尽，<a id="a-39"></a>一切神通皆已具足。<a id="a-3A"></a>其诸菩萨于普贤所，<a id="a-3B"></a>心生尊重，<a id="a-3C"></a>渴仰欲见，<a id="a-3D"></a>悉于众会周遍观察而竟不睹，<a id="a-3E"></a>亦不见其所坐之座。<a id="a-3F"></a>此由如来威力所持，<a id="a-3G"></a>亦是普贤神通自在使其然耳！</p>
  <p id="a3H">尔时，<a id="a-3I"></a>普眼菩萨白佛言：<a id="a-3J"></a>“世尊，<a id="a-3K"></a>普贤菩萨今何所在？<a id="a-3L"></a>”</p>
  <p id="a3M">佛言：<a id="a-3N"></a>“普眼，<a id="a-3O"></a>普贤菩萨今现在此道场众会，<a id="a-3P"></a>亲近我住，<a id="a-3Q"></a>初无动移。<a id="a-3R"></a>”</p>
  <p id="a3S">是时，<a id="a-3T"></a>普眼及诸菩萨复更观察道场众会，<a id="a-3U"></a>周遍求觅，<a id="a-3V"></a>白佛言：<a id="a-3W"></a>“世尊，<a id="a-3X"></a>我等今者犹未得见普贤菩萨其身及座。<a id="a-3Y"></a>”</p>
  <p id="a3Z">佛言：<a id="a-3a"></a>“如是，<a id="a-3b"></a>善男子，<a id="a-3c"></a>汝等何故而不得见？<a id="a-3d"></a>善男子，<a id="a-3e"></a>普贤菩萨住处甚深不可说故。<a id="a-3f"></a>普贤菩萨获无边智慧门，<a id="a-3g"></a>入师子奋迅定，<a id="a-3h"></a>得无上自在用，<a id="a-3i"></a>入清净无碍际，<a id="a-3j"></a>生如来十种力，<a id="a-3k"></a>以法界藏为身，<a id="a-3l"></a>一切如来共所护念，<a id="a-3m"></a>于一念顷悉能证入三世诸佛无差别智，<a id="a-3n"></a>是故汝等不能见耳。<a id="a-3o"></a>”</p>
  <p id="a3p">尔时，<a id="a-3q"></a>普眼菩萨闻如来说普贤菩萨清净功德，<a id="a-3r"></a>得十千阿僧祇三昧；<a id="a-3s"></a>以三昧力复遍观察，<a id="a-3t"></a>渴仰欲见普贤菩萨，<a id="a-3u"></a>亦不能睹。<a id="a-3v"></a>其余一切诸菩萨众俱亦不见。<a id="a-3w"></a>时，<a id="a-3x"></a>普眼菩萨从三昧起，<a id="a-3y"></a>白佛言：<a id="a-3z"></a>“世尊，<a id="a-40"></a>我已入十千阿僧祇三昧，<a id="a-41"></a>求见普贤而竟不得，<a id="a-42"></a>不见其身及身业、<a id="a-43"></a>语及语业、<a id="a-44"></a>意及意业、<a id="a-45"></a>座及住处，<a id="a-46"></a>悉皆不见。<a id="a-47"></a>”</p>
  <p id="a48">佛言：<a id="a-49"></a>“如是，<a id="a-4A"></a>如是。<a id="a-4B"></a>善男子，<a id="a-4C"></a>当知皆以普贤菩萨住不思议解脱之力。<a id="a-4D"></a>普眼，<a id="a-4E"></a>于汝意云何？<a id="a-4F"></a>颇有人能说幻术文字中种种幻相所住处不？<a id="a-4G"></a>”</p>
  <p id="a4H">答言：<a id="a-4I"></a>“不也。<a id="a-4J"></a>”</p>
  <p id="a4K">佛言：<a id="a-4L"></a>“普眼，<a id="a-4M"></a>幻中幻相尚不可说，<a id="a-4N"></a>何况普贤菩萨秘密身境界、<a id="a-4O"></a>秘密语境界、<a id="a-4P"></a>秘密意境界，<a id="a-4Q"></a>而于其中能入能见！<a id="a-4R"></a>何以故？<a id="a-4S"></a>普贤菩萨境界甚深，<a id="a-4T"></a>不可思议，<a id="a-4U"></a>无有量、<a id="a-4V"></a>已过量。<a id="a-4W"></a>举要言之，<a id="a-4X"></a>普贤菩萨以金刚慧普入法界，<a id="a-4Y"></a>于一切世界无所行、<a id="a-4Z"></a>无所住，<a id="a-4a"></a>知一切众生身皆即非身，<a id="a-4b"></a>无去无来，<a id="a-4c"></a>得无断尽、<a id="a-4d"></a>无差别自在神通，<a id="a-4e"></a>无依无作，<a id="a-4f"></a>无有动转，<a id="a-4g"></a>至于法界究竟边际。<a id="a-4h"></a>善男子，<a id="a-4i"></a>若有得见普贤菩萨，<a id="a-4j"></a>若得承事，<a id="a-4k"></a>若得闻名，<a id="a-4l"></a>若有思惟，<a id="a-4m"></a>若有忆念，<a id="a-4n"></a>若生信解，<a id="a-4o"></a>若勤观察，<a id="a-4p"></a>若始趣向，<a id="a-4q"></a>若正求觅，<a id="a-4r"></a>若兴誓愿，<a id="a-4s"></a>相续不绝，<a id="a-4t"></a>皆获利益，<a id="a-4u"></a>无空过者。<a id="a-4v"></a>”</p>
  <p id="a4w">尔时，<a id="a-4x"></a>普眼及一切菩萨众于普贤菩萨心生渴仰，<a id="a-4y"></a>愿得瞻觐，<a id="a-4z"></a>作如是言：<a id="a-50"></a>“南无一切诸佛！<a id="a-51"></a>南无普贤菩萨！<a id="a-52"></a>”如是三称，<a id="a-53"></a>头顶礼敬。</p>
  <p id="a54">尔时，<a id="a-55"></a>佛告普眼菩萨及诸众会言：<a id="a-56"></a>“诸佛子，<a id="a-57"></a>汝等宜更礼敬普贤，<a id="a-58"></a>殷勤求请，<a id="a-59"></a>又应专至观察十方，<a id="a-5A"></a>想普贤身现在其前。<a id="a-5B"></a>如是思惟，<a id="a-5C"></a>周遍法界，<a id="a-5D"></a>深心信解，<a id="a-5E"></a>厌离一切，<a id="a-5F"></a>誓与普贤同一行愿，<a id="a-5G"></a>入于不二真实之法，<a id="a-5H"></a>其身普现一切世间，<a id="a-5I"></a>悉知众生诸根差别，<a id="a-5J"></a>遍一切处集普贤道。<a id="a-5K"></a>若能发起如是大愿，<a id="a-5L"></a>则当得见普贤菩萨。<a id="a-5M"></a>”是时，<a id="a-5N"></a>普眼闻佛此语，<a id="a-5O"></a>与诸菩萨俱时顶礼，<a id="a-5P"></a>求请得见普贤大士。</p>
  <p id="a5Q">尔时，<a id="a-5R"></a>普贤菩萨即以解脱神通之力，<a id="a-5S"></a>如其所应为现色身，<a id="a-5T"></a>令彼一切诸菩萨众皆见普贤亲近如来，<a id="a-5U"></a>于此一切菩萨众中坐莲华座；<a id="a-5V"></a>亦见于余一切世界一切佛所，<a id="a-5W"></a>从彼次第相续而来；<a id="a-5X"></a>亦见在彼一切佛所，<a id="a-5Y"></a>演说一切诸菩萨行，<a id="a-5Z"></a>开示一切智智之道，<a id="a-5a"></a>阐明一切菩萨神通，<a id="a-5b"></a>分别一切菩萨威德，<a id="a-5c"></a>示现一切三世诸佛。<a id="a-5d"></a>是时，<a id="a-5e"></a>普眼菩萨及一切菩萨众见此神变，<a id="a-5f"></a>其心踊跃，<a id="a-5g"></a>生大欢喜，<a id="a-5h"></a>莫不顶礼普贤菩萨，<a id="a-5i"></a>心生尊重，<a id="a-5j"></a>如见十方一切诸佛。</p>
  <p id="a5k">是时，<a id="a-5l"></a>以佛大威神力及诸菩萨信解之力、<a id="a-5m"></a>普贤菩萨本愿力故，<a id="a-5n"></a>自然而雨十千种云。<a id="a-5o"></a>所谓：<a id="a-5p"></a>种种华云、<a id="a-5q"></a>种种鬘云、<a id="a-5r"></a>种种香云、<a id="a-5s"></a>种种末香云、<a id="a-5t"></a>种种盖云、<a id="a-5u"></a>种种衣云、<a id="a-5v"></a>种种严具云、<a id="a-5w"></a>种种珍宝云、<a id="a-5x"></a>种种烧香云、<a id="a-5y"></a>种种缯彩云。<a id="a-5z"></a>不可说世界六种震动；<a id="a-60"></a>奏天音乐，<a id="a-61"></a>其声远闻不可说世界；<a id="a-62"></a>放大光明，<a id="a-63"></a>其光普照不可说世界，<a id="a-64"></a>令三恶趣悉得除灭，<a id="a-65"></a>严净不可说世界，<a id="a-66"></a>令不可说菩萨入普贤行、<a id="a-67"></a>不可说菩萨成普贤行，<a id="a-68"></a>不可说菩萨于普贤行愿悉得圆满成阿耨多罗三藐三菩提。</p>
  <p id="a69">尔时，<a id="a-6A"></a>普眼菩萨白佛言：<a id="a-6B"></a>“世尊，<a id="a-6C"></a>普贤菩萨是住大威德者、<a id="a-6D"></a>住无等者、<a id="a-6E"></a>住无过者、<a id="a-6F"></a>住不退者、<a id="a-6G"></a>住平等者、<a id="a-6H"></a>住不坏者、<a id="a-6I"></a>住一切差别法者、<a id="a-6J"></a>住一切无差别法者、<a id="a-6K"></a>住一切众生善巧心所住者、<a id="a-6L"></a>住一切法自在解脱三昧者。<a id="a-6M"></a>”</p>
  <p id="a6N">佛言：<a id="a-6O"></a>“如是，<a id="a-6P"></a>如是。<a id="a-6Q"></a>普眼，<a id="a-6R"></a>如汝所说，<a id="a-6S"></a>普贤菩萨有阿僧祇清净功德，<a id="a-6T"></a>所谓：<a id="a-6U"></a>无等庄严功德、<a id="a-6V"></a>无量宝功德、<a id="a-6W"></a>不思议海功德、<a id="a-6X"></a>无量相功德、<a id="a-6Y"></a>无边云功德、<a id="a-6Z"></a>无边际不可称赞功德、<a id="a-6a"></a>无尽法功德、<a id="a-6b"></a>不可说功德、<a id="a-6c"></a>一切佛功德、<a id="a-6d"></a>称扬赞叹不可尽功德。<a id="a-6e"></a>”</p>
  <p id="a6f">尔时，<a id="a-6g"></a>如来告普贤菩萨言：<a id="a-6h"></a>“普贤，<a id="a-6i"></a>汝应为普眼及此会中诸菩萨众说十大三昧，<a id="a-6j"></a>令得善入，<a id="a-6k"></a>成满普贤所有行愿。<a id="a-6l"></a>诸菩萨摩诃萨说此十大三昧故，<a id="a-6m"></a>令过去菩萨已得出离，<a id="a-6n"></a>现在菩萨今得出离，<a id="a-6o"></a>未来菩萨当得出离。<a id="a-6p"></a>何者为十？<a id="a-6q"></a>一者、<a id="a-6r"></a>普光大三昧，<a id="a-6s"></a>二者、<a id="a-6t"></a>妙光大三昧，<a id="a-6u"></a>三者、<a id="a-6v"></a>次第遍往诸佛国土大三昧，<a id="a-6w"></a>四者、<a id="a-6x"></a>清净深心行大三昧，<a id="a-6y"></a>五者、<a id="a-6z"></a>知过去庄严藏大三昧，<a id="a-70"></a>六者、<a id="a-71"></a>智光明藏大三昧，<a id="a-72"></a>七者、<a id="a-73"></a>了知一切世界佛庄严大三昧，<a id="a-74"></a>八者、<a id="a-75"></a>众生差别身大三昧，<a id="a-76"></a>九者、<a id="a-77"></a>法界自在大三昧，<a id="a-78"></a>十者、<a id="a-79"></a>无碍轮大三昧。<a id="a-7A"></a>此十大三昧，<a id="a-7B"></a>诸大菩萨乃能善入，<a id="a-7C"></a>去、<a id="a-7D"></a>来、<a id="a-7E"></a>现在一切诸佛已说、<a id="a-7F"></a>当说、<a id="a-7G"></a>现说。<a id="a-7H"></a>若诸菩萨爱乐尊重，<a id="a-7I"></a>修习不懈，<a id="a-7J"></a>则得成就。<a id="a-7K"></a>如是之人，<a id="a-7L"></a>则名为佛，<a id="a-7M"></a>则名如来，<a id="a-7N"></a>亦则名为得十力人，<a id="a-7O"></a>亦名导师，<a id="a-7P"></a>亦名大导师，<a id="a-7Q"></a>亦名一切智，<a id="a-7R"></a>亦名一切见，<a id="a-7S"></a>亦名住无碍，<a id="a-7T"></a>亦名达诸境，<a id="a-7U"></a>亦名一切法自在。<a id="a-7V"></a>此菩萨普入一切世界，<a id="a-7W"></a>而于世界无所著；<a id="a-7X"></a>普入一切众生界，<a id="a-7Y"></a>而于众生无所取；<a id="a-7Z"></a>普入一切身，<a id="a-7a"></a>而于身无所碍；<a id="a-7b"></a>普入一切法界，<a id="a-7c"></a>而知法界无有边。<a id="a-7d"></a>亲近三世一切佛，<a id="a-7e"></a>明见一切诸佛法，<a id="a-7f"></a>巧说一切文字，<a id="a-7g"></a>了达一切假名，<a id="a-7h"></a>成就一切菩萨清净道，<a id="a-7i"></a>安住一切菩萨差别行。<a id="a-7j"></a>于一念中，<a id="a-7k"></a>普得一切三世智，<a id="a-7l"></a>普知一切三世法，<a id="a-7m"></a>普说一切诸佛教，<a id="a-7n"></a>普转一切不退轮，<a id="a-7o"></a>于去、<a id="a-7p"></a>来、<a id="a-7q"></a>现在一一世，<a id="a-7r"></a>普证一切菩提道；<a id="a-7s"></a>于此一一菩提中，<a id="a-7t"></a>普了一切佛所说。<a id="a-7u"></a>此是诸菩萨法相门，<a id="a-7v"></a>是诸菩萨智觉门，<a id="a-7w"></a>是一切种智无胜幢门，<a id="a-7x"></a>是普贤菩萨诸行愿门，<a id="a-7y"></a>是猛利神通誓愿门，<a id="a-7z"></a>是一切总持辩才门，<a id="a-80"></a>是三世诸法差别门，<a id="a-81"></a>是一切诸佛示现门，<a id="a-82"></a>是以萨婆若安立一切众生门，<a id="a-83"></a>是以佛神力严净一切世界门。<a id="a-84"></a>若菩萨入此三昧，<a id="a-85"></a>得法界力无有穷尽，<a id="a-86"></a>得虚空行无有障碍；<a id="a-87"></a>得法王位无量自在，<a id="a-88"></a>譬如世间灌顶受职。<a id="a-89"></a>得无边智，<a id="a-8A"></a>一切通达；<a id="a-8B"></a>得广大力，<a id="a-8C"></a>十种圆满；<a id="a-8D"></a>成无诤心，<a id="a-8E"></a>入寂灭际；<a id="a-8F"></a>大悲无畏，<a id="a-8G"></a>犹如师子；<a id="a-8H"></a>为智慧丈夫，<a id="a-8I"></a>燃正法明灯；<a id="a-8J"></a>一切功德叹不可尽，<a id="a-8K"></a>声闻、<a id="a-8L"></a>独觉莫能思议；<a id="a-8M"></a>得法界智，<a id="a-8N"></a>住无动际，<a id="a-8O"></a>而能随俗种种开演；<a id="a-8P"></a>住于无相，<a id="a-8Q"></a>善入法相；<a id="a-8R"></a>得自性清净藏，<a id="a-8S"></a>生如来清净家；<a id="a-8T"></a>善开种种差别法门，<a id="a-8U"></a>而以智慧了无所有；<a id="a-8V"></a>善知于时，<a id="a-8W"></a>常行法施开悟一切，<a id="a-8X"></a>名为智者；<a id="a-8Y"></a>普摄众生，<a id="a-8Z"></a>悉令清净；<a id="a-8a"></a>以方便智示成佛道，<a id="a-8b"></a>而常修行菩萨之行无有断尽；<a id="a-8c"></a>入一切智方便境界，<a id="a-8d"></a>示现种种广大神通。<a id="a-8e"></a>是故，<a id="a-8f"></a>普贤，<a id="a-8g"></a>汝今应当分别广说一切菩萨十大三昧，<a id="a-8h"></a>今此众会咸皆愿闻。<a id="a-8i"></a>”</p>
  <p id="a8j">尔时，<a id="a-8k"></a>普贤菩萨承如来旨，<a id="a-8l"></a>观普眼等诸菩萨众而告之言：<a id="a-8m"></a>“佛子，<a id="a-8n"></a>云何为菩萨摩诃萨普光明三昧？<a id="a-8o"></a>佛子，<a id="a-8p"></a>此菩萨摩诃萨有十种无尽法。<a id="a-8q"></a>何者为十？<a id="a-8r"></a>所谓：<a id="a-8s"></a>诸佛出现智无尽、<a id="a-8t"></a>众生变化智无尽、<a id="a-8u"></a>世界如影智无尽、<a id="a-8v"></a>深入法界智无尽、<a id="a-8w"></a>善摄菩萨智无尽、<a id="a-8x"></a>菩萨不退智无尽、<a id="a-8y"></a>善观一切法义智无尽、<a id="a-8z"></a>善持心力智无尽、<a id="a-90"></a>住广大菩提心智无尽、<a id="a-91"></a>住一切佛法一切智愿力智无尽。<a id="a-92"></a>佛子，<a id="a-93"></a>是名菩萨摩诃萨十种无尽法。<a id="a-94"></a>佛子，<a id="a-95"></a>此菩萨摩诃萨发十种无边心。<a id="a-96"></a>何等为十？<a id="a-97"></a>所谓：<a id="a-98"></a>发度脱一切众生无边心；<a id="a-99"></a>发承事一切诸佛无边心；<a id="a-9A"></a>发供养一切诸佛无边心；<a id="a-9B"></a>发普见一切诸佛无边心；<a id="a-9C"></a>发受持一切佛法不忘失无边心；<a id="a-9D"></a>发示现一切佛无量神变无边心；<a id="a-9E"></a>发为得佛力故，<a id="a-9F"></a>不舍一切菩提行无边心；<a id="a-9G"></a>发普入一切智微细境界，<a id="a-9H"></a>说一切佛法无边心；<a id="a-9I"></a>发普入佛不思议广大境界无边心；<a id="a-9J"></a>发于佛辩才起深志乐，<a id="a-9K"></a>领受诸佛法无边心；<a id="a-9L"></a>发示现种种自在身，<a id="a-9M"></a>入一切如来道场众会无边心。<a id="a-9N"></a>是为十。<a id="a-9O"></a>佛子，<a id="a-9P"></a>此菩萨摩诃萨有十种入三昧差别智。<a id="a-9Q"></a>何者为十？<a id="a-9R"></a>所谓：<a id="a-9S"></a>东方入定西方起，<a id="a-9T"></a>西方入定东方起，<a id="a-9U"></a>南方入定北方起，<a id="a-9V"></a>北方入定南方起，<a id="a-9W"></a>东北方入定西南方起，<a id="a-9X"></a>西南方入定东北方起，<a id="a-9Y"></a>西北方入定东南方起，<a id="a-9Z"></a>东南方入定西北方起，<a id="a-9a"></a>下方入定上方起，<a id="a-9b"></a>上方入定下方起。<a id="a-9c"></a>是为十。</p>
  <p id="a9d">“佛子，<a id="a-9e"></a>此菩萨摩诃萨有十种入大三昧善巧智。<a id="a-9f"></a>何者为十？<a id="a-9g"></a>佛子，<a id="a-9h"></a>菩萨摩诃萨以三千大千世界为一莲华，<a id="a-9i"></a>现身遍此莲华之上结跏趺坐，<a id="a-9j"></a>身中复现三千大千世界，<a id="a-9k"></a>其中有百亿四天下，<a id="a-9l"></a>一一四天下现百亿身，<a id="a-9m"></a>一一身入百亿百亿三千大千世界，<a id="a-9n"></a>于彼世界一一四天下现百亿百亿菩萨修行，<a id="a-9o"></a>一一菩萨修行生百亿百亿决定解，<a id="a-9p"></a>一一决定解令百亿百亿根性圆满，<a id="a-9q"></a>一一根性成百亿百亿菩萨法不退业。<a id="a-9r"></a>然所现身非一非多，<a id="a-9s"></a>入定、<a id="a-9t"></a>出定无所错乱。<a id="a-9u"></a>佛子，<a id="a-9v"></a>如罗睺阿修罗王，<a id="a-9w"></a>本身长七百由旬，<a id="a-9x"></a>化形长十六万八千由旬，<a id="a-9y"></a>于大海中出其半身，<a id="a-9z"></a>与须弥山而正齐等。<a id="a-A0"></a>佛子，<a id="a-A1"></a>彼阿修罗王虽化其身长十六万八千由旬，<a id="a-A2"></a>然亦不坏本身之相，<a id="a-A3"></a>诸蕴、<a id="a-A4"></a>界、<a id="a-A5"></a>处悉皆如本，<a id="a-A6"></a>心不错乱，<a id="a-A7"></a>不于变化身而作他想，<a id="a-A8"></a>于其本身生非己想，<a id="a-A9"></a>本受生身恒受诸乐，<a id="a-AA"></a>化身常现种种自在神通威力。<a id="a-AB"></a>佛子，<a id="a-AC"></a>阿修罗王有贪、<a id="a-AD"></a>恚、<a id="a-AE"></a>痴，<a id="a-AF"></a>具足憍慢，<a id="a-AG"></a>尚能如是变现其身；<a id="a-AH"></a>何况菩萨摩诃萨能深了达心法如幻，<a id="a-AI"></a>一切世间皆悉如梦，<a id="a-AJ"></a>一切诸佛出兴于世皆如影像，<a id="a-AK"></a>一切世界犹如变化，<a id="a-AL"></a>言语音声悉皆如响，<a id="a-AM"></a>见如实法，<a id="a-AN"></a>以如实法而为其身，<a id="a-AO"></a>知一切法本性清净，<a id="a-AP"></a>了知身心无有实体，<a id="a-AQ"></a>其身普住无量境界，<a id="a-AR"></a>以佛智慧广大光明净修一切菩提之行！</p>
  <p id="aAS">“佛子，<a id="a-AT"></a>菩萨摩诃萨住此三昧，<a id="a-AU"></a>超过世间，<a id="a-AV"></a>远离世间，<a id="a-AW"></a>无能惑乱，<a id="a-AX"></a>无能映夺。<a id="a-AY"></a>佛子，<a id="a-AZ"></a>譬如比丘观察内身，<a id="a-Aa"></a>住不净观，<a id="a-Ab"></a>审见其身皆是不净。<a id="a-Ac"></a>菩萨摩诃萨亦复如是，<a id="a-Ad"></a>住此三昧，<a id="a-Ae"></a>观察法身，<a id="a-Af"></a>见诸世间普入其身，<a id="a-Ag"></a>于中明见一切世间及世间法，<a id="a-Ah"></a>于诸世间及世间法皆无所著。<a id="a-Ai"></a>佛子，<a id="a-Aj"></a>是名菩萨摩诃萨第一普光明大三昧善巧智。</p>
  <p id="aAk">“佛子，<a id="a-Al"></a>云何为菩萨摩诃萨妙光明三昧？<a id="a-Am"></a>佛子，<a id="a-An"></a>此菩萨摩诃萨能入三千大千世界微尘数三千大千世界，<a id="a-Ao"></a>于一一世界现三千大千世界微尘数身，<a id="a-Ap"></a>一一身放三千大千世界微尘数光，<a id="a-Aq"></a>一一光现三千大千世界微尘数色，<a id="a-Ar"></a>一一色照三千大千世界微尘数世界，<a id="a-As"></a>一一世界中调伏三千大千世界微尘数众生。<a id="a-At"></a>是诸世界种种不同，<a id="a-Au"></a>菩萨悉知，<a id="a-Av"></a>所谓：<a id="a-Aw"></a>世界杂染、<a id="a-Ax"></a>世界清净、<a id="a-Ay"></a>世界所因、<a id="a-Az"></a>世界建立、<a id="a-B0"></a>世界同住、<a id="a-B1"></a>世界光色、<a id="a-B2"></a>世界来往；<a id="a-B3"></a>如是一切，<a id="a-B4"></a>菩萨悉知，<a id="a-B5"></a>菩萨悉入。<a id="a-B6"></a>是诸世界亦悉来入菩萨之身，<a id="a-B7"></a>然诸世界无有杂乱，<a id="a-B8"></a>种种诸法亦不坏灭。<a id="a-B9"></a>佛子，<a id="a-BA"></a>譬如日出绕须弥山、<a id="a-BB"></a>照七宝山，<a id="a-BC"></a>其七宝山及宝山间皆有光影分明显现，<a id="a-BD"></a>其宝山上所有日影莫不显现山间影中，<a id="a-BE"></a>其七山间所有日影亦悉显现山上影中；<a id="a-BF"></a>如是展转，<a id="a-BG"></a>更相影现，<a id="a-BH"></a>或说日影出七宝山，<a id="a-BI"></a>或说日影出七山间，<a id="a-BJ"></a>或说日影入七宝山，<a id="a-BK"></a>或说日影入七山间；<a id="a-BL"></a>但此日影更相照现，<a id="a-BM"></a>无有边际，<a id="a-BN"></a>体性非有，<a id="a-BO"></a>亦复非无，<a id="a-BP"></a>不住于山，<a id="a-BQ"></a>不离于山，<a id="a-BR"></a>不住于水，<a id="a-BS"></a>亦不离水。<a id="a-BT"></a>佛子，<a id="a-BU"></a>菩萨摩诃萨亦复如是，<a id="a-BV"></a>住此妙光广大三昧，<a id="a-BW"></a>不坏世间安立之相，<a id="a-BX"></a>不灭世间诸法自性；<a id="a-BY"></a>不住世界内，<a id="a-BZ"></a>不住世界外；<a id="a-Ba"></a>于诸世界无所分别，<a id="a-Bb"></a>亦不坏于世界之相；<a id="a-Bc"></a>观一切法一相无相，<a id="a-Bd"></a>亦不坏于诸法自性；<a id="a-Be"></a>住真如性，<a id="a-Bf"></a>恒不舍离。<a id="a-Bg"></a>佛子，<a id="a-Bh"></a>譬如幻师善知幻术，<a id="a-Bi"></a>住四衢道作诸幻事，<a id="a-Bj"></a>于一日中一须臾顷，<a id="a-Bk"></a>或现一日，<a id="a-Bl"></a>或现一夜，<a id="a-Bm"></a>或复现作七日七夜、<a id="a-Bn"></a>半月一月、<a id="a-Bo"></a>一年百年，<a id="a-Bp"></a>随其所欲皆能示现城邑聚落、<a id="a-Bq"></a>泉流河海、<a id="a-Br"></a>日月云雨、<a id="a-Bs"></a>宫殿屋宅，<a id="a-Bt"></a>如是一切靡不具足；<a id="a-Bu"></a>不以示现经年岁故，<a id="a-Bv"></a>坏其根本一日一时；<a id="a-Bw"></a>不以本时极短促故，<a id="a-Bx"></a>坏其所现日月年岁；<a id="a-By"></a>幻相明现，<a id="a-Bz"></a>本日不灭。<a id="a-C0"></a>菩萨摩诃萨亦复如是，<a id="a-C1"></a>入此妙光广大三昧，<a id="a-C2"></a>现阿僧祇世界入一世界。<a id="a-C3"></a>其阿僧祇世界一一皆有地、<a id="a-C4"></a>水、<a id="a-C5"></a>火、<a id="a-C6"></a>风、<a id="a-C7"></a>大海、<a id="a-C8"></a>诸山、<a id="a-C9"></a>城邑、<a id="a-CA"></a>聚落、<a id="a-CB"></a>园林、<a id="a-CC"></a>屋宅、<a id="a-CD"></a>天宫、<a id="a-CE"></a>龙宫、<a id="a-CF"></a>夜叉宫、<a id="a-CG"></a>乾闼婆宫、<a id="a-CH"></a>阿修罗宫、<a id="a-CI"></a>迦楼罗宫、<a id="a-CJ"></a>紧那罗宫、<a id="a-CK"></a>摩睺罗伽宫，<a id="a-CL"></a>种种庄严皆悉具足。<a id="a-CM"></a>欲界、<a id="a-CN"></a>色界、<a id="a-CO"></a>无色界，<a id="a-CP"></a>小千世界、<a id="a-CQ"></a>大千世界，<a id="a-CR"></a>业行果报，<a id="a-CS"></a>死此生彼。<a id="a-CT"></a>一切世间所有时节、<a id="a-CU"></a>须臾、<a id="a-CV"></a>昼夜、<a id="a-CW"></a>半月、<a id="a-CX"></a>一月、<a id="a-CY"></a>一岁、<a id="a-CZ"></a>百岁、<a id="a-Ca"></a>成劫、<a id="a-Cb"></a>坏劫，<a id="a-Cc"></a>杂染国土、<a id="a-Cd"></a>清净国土、<a id="a-Ce"></a>广大国土、<a id="a-Cf"></a>狭小国土，<a id="a-Cg"></a>于中诸佛出兴于世，<a id="a-Ch"></a>佛刹清净，<a id="a-Ci"></a>菩萨众会周匝围绕，<a id="a-Cj"></a>神通自在，<a id="a-Ck"></a>教化众生。<a id="a-Cl"></a>其诸国土所在方处，<a id="a-Cm"></a>无量人众悉皆充满，<a id="a-Cn"></a>殊形异趣种种众生无量无边不可思议，<a id="a-Co"></a>去、<a id="a-Cp"></a>来、<a id="a-Cq"></a>现在清净业力出生无量上妙珍宝。<a id="a-Cr"></a>如是等事，<a id="a-Cs"></a>咸悉示现，<a id="a-Ct"></a>入一世界。<a id="a-Cu"></a>菩萨于此普皆明见，<a id="a-Cv"></a>普入普观，<a id="a-Cw"></a>普思普了，<a id="a-Cx"></a>以无尽智皆如实知，<a id="a-Cy"></a>不以彼世界多故坏此一世界，<a id="a-Cz"></a>不以此世界一故坏彼多世界。<a id="a-D0"></a>何以故？<a id="a-D1"></a>菩萨知一切法皆无我故，<a id="a-D2"></a>是名入无命法、<a id="a-D3"></a>无作法者；<a id="a-D4"></a>菩萨于一切世间勤修行无诤法故，<a id="a-D5"></a>是名住无我法者；<a id="a-D6"></a>菩萨如实见一切身皆从缘起故，<a id="a-D7"></a>是名住无众生法者；<a id="a-D8"></a>菩萨知一切生灭法皆从因生故，<a id="a-D9"></a>是名住无补伽罗法者；<a id="a-DA"></a>菩萨知诸法本性平等故，<a id="a-DB"></a>是名住无意生、<a id="a-DC"></a>无摩纳婆法者；<a id="a-DD"></a>菩萨知一切法本性寂静故，<a id="a-DE"></a>是名住寂静法者；<a id="a-DF"></a>菩萨知一切法一相故，<a id="a-DG"></a>是名住无分别法者；<a id="a-DH"></a>菩萨知法界无有种种差别法故，<a id="a-DI"></a>是名住不思议法者；<a id="a-DJ"></a>菩萨勤修一切方便，<a id="a-DK"></a>善调伏众生故，<a id="a-DL"></a>是名住大悲法者。</p>
  <p id="aDM">“佛子，<a id="a-DN"></a>菩萨如是能以阿僧祇世界入一世界，<a id="a-DO"></a>知无数众生种种差别，<a id="a-DP"></a>见无数菩萨各各发趣，<a id="a-DQ"></a>观无数诸佛处处出兴；<a id="a-DR"></a>彼诸如来所演说法，<a id="a-DS"></a>其诸菩萨悉能领受，<a id="a-DT"></a>亦见自身于中修行；<a id="a-DU"></a>然不舍此处而见在彼，<a id="a-DV"></a>亦不舍彼处而见在此，<a id="a-DW"></a>彼身、<a id="a-DX"></a>此身无有差别。<a id="a-DY"></a>入法界故，<a id="a-DZ"></a>常勤观察无有休息，<a id="a-Da"></a>不舍智慧无退转故。<a id="a-Db"></a>如有幻师随于一处作诸幻术，<a id="a-Dc"></a>不以幻地故坏于本地，<a id="a-Dd"></a>不以幻日故坏于本日。<a id="a-De"></a>菩萨摩诃萨亦复如是，<a id="a-Df"></a>于无国土现有国土，<a id="a-Dg"></a>于有国土现无国土；<a id="a-Dh"></a>于有众生现无众生，<a id="a-Di"></a>于无众生现有众生；<a id="a-Dj"></a>无色现色，<a id="a-Dk"></a>色现无色；<a id="a-Dl"></a>初不乱后，<a id="a-Dm"></a>后不乱初。<a id="a-Dn"></a>菩萨了知一切世法悉亦如是，<a id="a-Do"></a>同于幻化。<a id="a-Dp"></a>知法幻故，<a id="a-Dq"></a>知智幻；<a id="a-Dr"></a>知智幻故，<a id="a-Ds"></a>知业幻；<a id="a-Dt"></a>知智幻、<a id="a-Du"></a>业幻已，<a id="a-Dv"></a>起于幻智，<a id="a-Dw"></a>观一切业如世幻者，<a id="a-Dx"></a>不于处外而现其幻，<a id="a-Dy"></a>亦不于幻外而有其处。<a id="a-Dz"></a>菩萨摩诃萨亦复如是，<a id="a-E0"></a>不于虚空外入世间，<a id="a-E1"></a>亦不于世间外入虚空。<a id="a-E2"></a>何以故？<a id="a-E3"></a>虚空、<a id="a-E4"></a>世间无差别故，<a id="a-E5"></a>住于世间亦住虚空。<a id="a-E6"></a>菩萨摩诃萨于虚空中能见、<a id="a-E7"></a>能修一切世间种种差别妙庄严业，<a id="a-E8"></a>于一念顷悉能了知无数世界若成若坏，<a id="a-E9"></a>亦知诸劫相续次第；<a id="a-EA"></a>能于一念现无数劫，<a id="a-EB"></a>亦不令其一念广大。<a id="a-EC"></a>菩萨摩诃萨得不思议解脱幻智，<a id="a-ED"></a>到于彼岸；<a id="a-EE"></a>住于幻际，<a id="a-EF"></a>入世幻数，<a id="a-EG"></a>思惟诸法悉皆如幻；<a id="a-EH"></a>不违幻世，<a id="a-EI"></a>尽于幻智，<a id="a-EJ"></a>了知三世与幻无别，<a id="a-EK"></a>决定通达，<a id="a-EL"></a>心无边际。<a id="a-EM"></a>如诸如来住如幻智，<a id="a-EN"></a>其心平等；<a id="a-EO"></a>菩萨摩诃萨亦复如是，<a id="a-EP"></a>知诸世间皆悉如幻，<a id="a-EQ"></a>于一切处皆无所著、<a id="a-ER"></a>无有我所。<a id="a-ES"></a>如彼幻师作诸幻事，<a id="a-ET"></a>虽不与彼幻事同住，<a id="a-EU"></a>而于幻事亦无迷惑；<a id="a-EV"></a>菩萨摩诃萨亦复如是，<a id="a-EW"></a>知一切法到于彼岸，<a id="a-EX"></a>心不计我能入于法，<a id="a-EY"></a>亦不于法而有错乱。<a id="a-EZ"></a>是为菩萨摩诃萨第二妙光明大三昧善巧智。</p>
 </body>
</html>