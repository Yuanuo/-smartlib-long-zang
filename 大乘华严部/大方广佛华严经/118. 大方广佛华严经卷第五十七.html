<!doctype html>
<html id="z3IBTUoI9" data-ver="1281">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第五十七</h1>
  <h2 id="a2">离世间品第三十八之五</h2>
  <p id="a3">“佛子，<a id="a-4"></a>菩萨摩诃萨有十种习气。<a id="a-5"></a>何等为十？<a id="a-6"></a>所谓：<a id="a-7"></a>菩提心习气；<a id="a-8"></a>善根习气；<a id="a-9"></a>教化众生习气；<a id="a-A"></a>见佛习气；<a id="a-B"></a>于清净世界受生习气；<a id="a-C"></a>行习气；<a id="a-D"></a>愿习气；<a id="a-E"></a>波罗蜜习气；<a id="a-F"></a>思惟平等法习气；<a id="a-G"></a>种种境界差别习气。<a id="a-H"></a>是为十。<a id="a-I"></a>若诸菩萨安住此法，<a id="a-J"></a>则永离一切烦恼习气，<a id="a-K"></a>得如来大智习气非习气智。</p>
  <p id="aL">“佛子，<a id="a-M"></a>菩萨摩诃萨有十种取，<a id="a-N"></a>以此不断诸菩萨行。<a id="a-O"></a>何等为十？<a id="a-P"></a>所谓：<a id="a-Q"></a>取一切众生界，<a id="a-R"></a>究竟教化故；<a id="a-S"></a>取一切世界，<a id="a-T"></a>究竟严净故；<a id="a-U"></a>取如来，<a id="a-V"></a>修菩萨行为供养故；<a id="a-W"></a>取善根，<a id="a-X"></a>积集诸佛相好功德故；<a id="a-Y"></a>取大悲，<a id="a-Z"></a>灭一切众生苦故；<a id="a-a"></a>取大慈，<a id="a-b"></a>与一切众生一切智乐故；<a id="a-c"></a>取波罗蜜，<a id="a-d"></a>积集菩萨诸庄严故；<a id="a-e"></a>取善巧方便，<a id="a-f"></a>于一切处皆示现故；<a id="a-g"></a>取菩提，<a id="a-h"></a>得无碍智故；<a id="a-i"></a>略说菩萨取一切法，<a id="a-j"></a>于一切处悉以明智而现了故。<a id="a-k"></a>是为十。<a id="a-l"></a>若诸菩萨安住此取，<a id="a-m"></a>则能不断诸菩萨行，<a id="a-n"></a>得一切如来无上无所取法。</p>
  <p id="ao">“佛子，<a id="a-p"></a>菩萨摩诃萨有十种修。<a id="a-q"></a>何等为十？<a id="a-r"></a>所谓：<a id="a-s"></a>修诸波罗蜜；<a id="a-t"></a>修学；<a id="a-u"></a>修慧；<a id="a-v"></a>修义；<a id="a-w"></a>修法；<a id="a-x"></a>修出离；<a id="a-y"></a>修示现；<a id="a-z"></a>修勤行匪懈；<a id="a-10"></a>修成等正觉；<a id="a-11"></a>修转正法轮。<a id="a-12"></a>是为十。<a id="a-13"></a>若诸菩萨安住其中，<a id="a-14"></a>则得无上修修一切法。</p>
  <p id="a15">“佛子，<a id="a-16"></a>菩萨摩诃萨有十种成就佛法。<a id="a-17"></a>何等为十？<a id="a-18"></a>所谓：<a id="a-19"></a>不离善知识成就佛法；<a id="a-1A"></a>深信佛语成就佛法；<a id="a-1B"></a>不谤正法成就佛法；<a id="a-1C"></a>以无量无尽善根回向成就佛法；<a id="a-1D"></a>信解如来境界无边际成就佛法；<a id="a-1E"></a>知一切世界境界成就佛法；<a id="a-1F"></a>不舍法界境界成就佛法；<a id="a-1G"></a>远离诸魔境界成就佛法；<a id="a-1H"></a>正念一切诸佛境界成就佛法；<a id="a-1I"></a>乐求如来十力境界成就佛法。<a id="a-1J"></a>是为十。<a id="a-1K"></a>若诸菩萨安住此法，<a id="a-1L"></a>则得成就如来无上大智慧。</p>
  <p id="a1M">“佛子，<a id="a-1N"></a>菩萨摩诃萨有十种退失佛法，<a id="a-1O"></a>应当远离。<a id="a-1P"></a>何等为十？<a id="a-1Q"></a>所谓：<a id="a-1R"></a>轻慢善知识退失佛法；<a id="a-1S"></a>畏生死苦退失佛法；<a id="a-1T"></a>厌修菩萨行退失佛法；<a id="a-1U"></a>不乐住世间退失佛法；<a id="a-1V"></a>耽著三昧退失佛法；<a id="a-1W"></a>执取善根退失佛法；<a id="a-1X"></a>诽谤正法退失佛法；<a id="a-1Y"></a>断菩萨行退失佛法；<a id="a-1Z"></a>乐二乘道退失佛法；<a id="a-1a"></a>嫌恨诸菩萨退失佛法。<a id="a-1b"></a>是为十。<a id="a-1c"></a>若诸菩萨远离此法，<a id="a-1d"></a>则入菩萨离生道。</p>
  <p id="a1e">“佛子，<a id="a-1f"></a>菩萨摩诃萨有十种离生道。<a id="a-1g"></a>何等为十？<a id="a-1h"></a>所谓：<a id="a-1i"></a>出生般若波罗蜜而恒观察一切众生，<a id="a-1j"></a>是为一；<a id="a-1k"></a>远离诸见而度脱一切见缚众生，<a id="a-1l"></a>是为二；<a id="a-1m"></a>不念一切相而不舍一切著相众生，<a id="a-1n"></a>是为三；<a id="a-1o"></a>超过三界而常在一切世界，<a id="a-1p"></a>是为四；<a id="a-1q"></a>永离烦恼而与一切众生共居，<a id="a-1r"></a>是为五；<a id="a-1s"></a>得离欲法而常以大悲哀愍一切著欲众生，<a id="a-1t"></a>是为六；<a id="a-1u"></a>常乐寂静而恒示现一切眷属，<a id="a-1v"></a>是为七；<a id="a-1w"></a>离世间生而死此生彼起菩萨行，<a id="a-1x"></a>是为八；<a id="a-1y"></a>不染一切世间法而不断一切世间所作，<a id="a-1z"></a>是为九；<a id="a-20"></a>诸佛菩提已现其前而不舍菩萨一切愿行，<a id="a-21"></a>是为十。<a id="a-22"></a>佛子，<a id="a-23"></a>是为菩萨摩诃萨十种离生道，<a id="a-24"></a>出离世间，<a id="a-25"></a>不与世共，<a id="a-26"></a>而亦不杂二乘之行。<a id="a-27"></a>若诸菩萨安住此法，<a id="a-28"></a>则得菩萨决定法。</p>
  <p id="a29">“佛子，<a id="a-2A"></a>菩萨摩诃萨有十种决定法。<a id="a-2B"></a>何等为十？<a id="a-2C"></a>所谓；<a id="a-2D"></a>决定于如来种族中生；<a id="a-2E"></a>决定于诸佛境界中住；<a id="a-2F"></a>决定了知菩萨所作事；<a id="a-2G"></a>决定安住诸波罗蜜；<a id="a-2H"></a>决定得预如来众会；<a id="a-2I"></a>决定能显如来种性；<a id="a-2J"></a>决定安住如来力；<a id="a-2K"></a>决定深入佛菩提；<a id="a-2L"></a>决定与一切如来同一身；<a id="a-2M"></a>决定与一切如来所住无有二。<a id="a-2N"></a>是为十。</p>
  <p id="a2O">“佛子，<a id="a-2P"></a>菩萨摩诃萨有十种出生佛法道。<a id="a-2Q"></a>何等为十？<a id="a-2R"></a>所谓：<a id="a-2S"></a>随顺善友是出生佛法道，<a id="a-2T"></a>同种善根故；<a id="a-2U"></a>深心信解是出生佛法道，<a id="a-2V"></a>知佛自在故；<a id="a-2W"></a>发大誓愿是出生佛法道，<a id="a-2X"></a>其心宽广故；<a id="a-2Y"></a>忍自善根是出生佛法道，<a id="a-2Z"></a>知业不失故；<a id="a-2a"></a>一切劫修行无厌足是出生佛法道，<a id="a-2b"></a>尽未来际故；<a id="a-2c"></a>阿僧祇世界皆示现是出生佛法道，<a id="a-2d"></a>成熟众生故；<a id="a-2e"></a>不断菩萨行是出生佛法道，<a id="a-2f"></a>增长大悲故；<a id="a-2g"></a>无量心是出生佛法道，<a id="a-2h"></a>一念遍一切虚空界故；<a id="a-2i"></a>殊胜行是出生佛法道，<a id="a-2j"></a>本所修行无失坏故；<a id="a-2k"></a>如来种是出生佛法道，<a id="a-2l"></a>令一切众生乐发菩提心，<a id="a-2m"></a>以一切善法资持故。<a id="a-2n"></a>是为十。<a id="a-2o"></a>若诸菩萨安住此法，<a id="a-2p"></a>则得大丈夫名号。</p>
  <p id="a2q">“佛子，<a id="a-2r"></a>菩萨摩诃萨有十种大丈夫名号。<a id="a-2s"></a>何等为十？<a id="a-2t"></a>所谓：<a id="a-2u"></a>名为菩提萨埵，<a id="a-2v"></a>菩提智所生故；<a id="a-2w"></a>名为摩诃萨埵，<a id="a-2x"></a>安住大乘故；<a id="a-2y"></a>名为第一萨埵，<a id="a-2z"></a>证第一法故；<a id="a-30"></a>名为胜萨埵，<a id="a-31"></a>觉悟胜法故；<a id="a-32"></a>名为最胜萨埵，<a id="a-33"></a>智慧最胜故；<a id="a-34"></a>名为上萨埵，<a id="a-35"></a>起上精进故；<a id="a-36"></a>名为无上萨埵，<a id="a-37"></a>开示无上法故；<a id="a-38"></a>名为力萨埵，<a id="a-39"></a>广知十力故；<a id="a-3A"></a>名为无等萨埵，<a id="a-3B"></a>世间无比故；<a id="a-3C"></a>名为不思议萨埵，<a id="a-3D"></a>一念成佛故。<a id="a-3E"></a>是为十。<a id="a-3F"></a>若诸菩萨得此名号，<a id="a-3G"></a>则成就菩萨道。</p>
  <p id="a3H">“佛子，<a id="a-3I"></a>菩萨摩诃萨有十种道。<a id="a-3J"></a>何等为十？<a id="a-3K"></a>所谓：<a id="a-3L"></a>一道是菩萨道，<a id="a-3M"></a>不舍独一菩提心故。<a id="a-3N"></a>二道是菩萨道，<a id="a-3O"></a>出生智慧及方便故。<a id="a-3P"></a>三道是菩萨道，<a id="a-3Q"></a>行空、<a id="a-3R"></a>无相、<a id="a-3S"></a>无愿，<a id="a-3T"></a>不著三界故。<a id="a-3U"></a>四行是菩萨道，<a id="a-3V"></a>忏除罪障，<a id="a-3W"></a>随喜福德，<a id="a-3X"></a>恭敬尊重劝请如来，<a id="a-3Y"></a>善巧回向无休息故。<a id="a-3Z"></a>五根是菩萨道，<a id="a-3a"></a>安住净信坚固不动，<a id="a-3b"></a>起大精进所作究竟，<a id="a-3c"></a>一向正念无异攀缘，<a id="a-3d"></a>巧知三昧入出方便，<a id="a-3e"></a>善能分别智慧境界故。<a id="a-3f"></a>六通是菩萨道。<a id="a-3g"></a>所谓；<a id="a-3h"></a>天眼，<a id="a-3i"></a>悉见一切世界所有众色，<a id="a-3j"></a>知诸众生死此生彼故；<a id="a-3k"></a>天耳，<a id="a-3l"></a>悉闻诸佛说法，<a id="a-3m"></a>受持忆念，<a id="a-3n"></a>广为众生随根演畅故；<a id="a-3o"></a>他心智，<a id="a-3p"></a>能知他心，<a id="a-3q"></a>自在无碍故；<a id="a-3r"></a>宿命念，<a id="a-3s"></a>忆知过去一切劫数，<a id="a-3t"></a>增长善根故；<a id="a-3u"></a>神足通，<a id="a-3v"></a>随所应化一切众生，<a id="a-3w"></a>种种为现，<a id="a-3x"></a>令乐法故；<a id="a-3y"></a>漏尽智，<a id="a-3z"></a>现证实际，<a id="a-40"></a>起菩萨行不断绝故。<a id="a-41"></a>七念是菩萨道。<a id="a-42"></a>所谓：<a id="a-43"></a>念佛，<a id="a-44"></a>于一毛孔见无量佛，<a id="a-45"></a>开悟一切众生心故；<a id="a-46"></a>念法，<a id="a-47"></a>不离一如来众会，<a id="a-48"></a>于一切如来众会中亲承妙法，<a id="a-49"></a>随诸众生根性欲乐而为演说，<a id="a-4A"></a>令悟入故；<a id="a-4B"></a>念僧，<a id="a-4C"></a>恒相续见无有休息，<a id="a-4D"></a>于一切世间见菩萨故；<a id="a-4E"></a>念舍，<a id="a-4F"></a>了知一切菩萨舍行，<a id="a-4G"></a>增长广大布施心故；<a id="a-4H"></a>念戒，<a id="a-4I"></a>不舍菩提心，<a id="a-4J"></a>以一切善根回向众生故；<a id="a-4K"></a>念天，<a id="a-4L"></a>常忆念兜率陀天宫一生补处菩萨故；<a id="a-4M"></a>念众生，<a id="a-4N"></a>智慧方便教化调伏，<a id="a-4O"></a>普及一切无间断故。<a id="a-4P"></a>随顺菩提八圣道是菩萨道。<a id="a-4Q"></a>所谓：<a id="a-4R"></a>行正见道，<a id="a-4S"></a>远离一切诸邪见故；<a id="a-4T"></a>起正思惟，<a id="a-4U"></a>舍妄分别，<a id="a-4V"></a>心常随顺一切智故；<a id="a-4W"></a>常行正语，<a id="a-4X"></a>离语四过，<a id="a-4Y"></a>顺圣言故；<a id="a-4Z"></a>恒修正业，<a id="a-4a"></a>教化众生令调伏故；<a id="a-4b"></a>安住正命，<a id="a-4c"></a>头陀知足，<a id="a-4d"></a>威仪审正，<a id="a-4e"></a>随顺菩提行四圣种，<a id="a-4f"></a>一切过失皆永离故；<a id="a-4g"></a>起正精进，<a id="a-4h"></a>勤修一切菩萨苦行，<a id="a-4i"></a>入佛十力无挂碍故；<a id="a-4j"></a>心常正念，<a id="a-4k"></a>悉能忆持一切言音，<a id="a-4l"></a>除灭世间散动心故；<a id="a-4m"></a>心常正定，<a id="a-4n"></a>善入菩萨不思议解脱门，<a id="a-4o"></a>于一三昧中出生一切诸三昧故。<a id="a-4p"></a>入九次第定是菩萨道。<a id="a-4q"></a>所谓；<a id="a-4r"></a>离欲恚害，<a id="a-4s"></a>而以一切语业说法无碍；<a id="a-4t"></a>灭除觉观，<a id="a-4u"></a>而以一切智觉观教化众生；<a id="a-4v"></a>舍离喜爱，<a id="a-4w"></a>而见一切佛，<a id="a-4x"></a>心大欢喜；<a id="a-4y"></a>离世间乐，<a id="a-4z"></a>而随顺出世菩萨道乐；<a id="a-50"></a>从此不动，<a id="a-51"></a>入无色定，<a id="a-52"></a>而亦不舍欲、<a id="a-53"></a>色受生；<a id="a-54"></a>虽住灭一切想受定，<a id="a-55"></a>而亦不息菩萨行故。<a id="a-56"></a>学佛十力是菩萨道。<a id="a-57"></a>所谓：<a id="a-58"></a>善知是处、<a id="a-59"></a>非处智；<a id="a-5A"></a>善知一切众生、<a id="a-5B"></a>去、<a id="a-5C"></a>来现在业报因果智；<a id="a-5D"></a>善知一切众生上、<a id="a-5E"></a>中、<a id="a-5F"></a>下根不同随宜说法智；<a id="a-5G"></a>善知一切众生种种无量性智；<a id="a-5H"></a>善知一切众生软、<a id="a-5I"></a>中、<a id="a-5J"></a>上解差别令入法方便智；<a id="a-5K"></a>遍一切世间、<a id="a-5L"></a>一切刹、<a id="a-5M"></a>一切三世、<a id="a-5N"></a>一切劫，<a id="a-5O"></a>普现如来形相威仪而亦不舍菩萨所行智；<a id="a-5P"></a>善知一切诸禅解脱及诸三昧若垢若净、<a id="a-5Q"></a>时与非时，<a id="a-5R"></a>方便出生诸菩萨解脱门智；<a id="a-5S"></a>知一切众生于诸趣中死此生彼差别智；<a id="a-5T"></a>于一念中悉知三世一切劫数智；<a id="a-5U"></a>善知一切众生乐欲、<a id="a-5V"></a>诸使、<a id="a-5W"></a>惑习灭尽智，<a id="a-5X"></a>而不舍离诸菩萨行。<a id="a-5Y"></a>是为十。<a id="a-5Z"></a>若诸菩萨安住此法，<a id="a-5a"></a>则得一切如来无上巧方便道。</p>
  <p id="a5b">“佛子，<a id="a-5c"></a>菩萨摩诃萨有无量道、<a id="a-5d"></a>无量助道、<a id="a-5e"></a>无量修道、<a id="a-5f"></a>无量庄严道。</p>
  <p id="a5g">“佛子，<a id="a-5h"></a>菩萨摩诃萨有十种无量道。<a id="a-5i"></a>何等为十？<a id="a-5j"></a>所谓：<a id="a-5k"></a>虚空无量故，<a id="a-5l"></a>菩萨道亦无量；<a id="a-5m"></a>法界无边故，<a id="a-5n"></a>菩萨道亦无量；<a id="a-5o"></a>众生界无尽故，<a id="a-5p"></a>菩萨道亦无量；<a id="a-5q"></a>世界无际故，<a id="a-5r"></a>菩萨道亦无量；<a id="a-5s"></a>劫数不可尽故，<a id="a-5t"></a>菩萨道亦无量；<a id="a-5u"></a>一切众生语言法无量故，<a id="a-5v"></a>菩萨道亦无量；<a id="a-5w"></a>如来身无量故，<a id="a-5x"></a>菩萨道亦无量；<a id="a-5y"></a>佛音声无量故，<a id="a-5z"></a>菩萨道亦无量；<a id="a-60"></a>如来力无量故，<a id="a-61"></a>菩萨道亦无量；<a id="a-62"></a>一切智智无量故，<a id="a-63"></a>菩萨道亦无量。<a id="a-64"></a>是为十。</p>
  <p id="a65">“佛子，<a id="a-66"></a>菩萨摩诃萨有十种无量助道。<a id="a-67"></a>所谓：<a id="a-68"></a>如虚空界无量，<a id="a-69"></a>菩萨集助道亦无量；<a id="a-6A"></a>如法界无边，<a id="a-6B"></a>菩萨集助道亦无边；<a id="a-6C"></a>如众生界无尽，<a id="a-6D"></a>菩萨集助道亦无尽；<a id="a-6E"></a>如世界无际，<a id="a-6F"></a>菩萨集助道亦无际；<a id="a-6G"></a>如劫数说不可尽，<a id="a-6H"></a>菩萨集助道亦一切世间说不能尽；<a id="a-6I"></a>如众生语言法无量，<a id="a-6J"></a>菩萨集助道出生智慧知语言法亦无量；<a id="a-6K"></a>如如来身无量，<a id="a-6L"></a>菩萨集助道遍一切众生、<a id="a-6M"></a>一切刹、<a id="a-6N"></a>一切世、<a id="a-6O"></a>一切劫亦无量；<a id="a-6P"></a>如佛音声无量，<a id="a-6Q"></a>菩萨出一言音周遍法界，<a id="a-6R"></a>一切众生无不闻知故，<a id="a-6S"></a>所集助道亦无量；<a id="a-6T"></a>如佛力无量，<a id="a-6U"></a>菩萨承如来力积集助道亦无量；<a id="a-6V"></a>如一切智智无量，<a id="a-6W"></a>菩萨积集助道亦如是无有量。<a id="a-6X"></a>是为十。<a id="a-6Y"></a>若诸菩萨安住此法，<a id="a-6Z"></a>则得如来无量智慧。</p>
  <p id="a6a">“佛子，<a id="a-6b"></a>菩萨摩诃萨有十种无量修道。<a id="a-6c"></a>何等为十？<a id="a-6d"></a>所谓：<a id="a-6e"></a>不来不去修，<a id="a-6f"></a>身、<a id="a-6g"></a>语、<a id="a-6h"></a>意业无动作故；<a id="a-6i"></a>不增不减修，<a id="a-6j"></a>如本性故；<a id="a-6k"></a>非有非无修，<a id="a-6l"></a>无自性故；<a id="a-6m"></a>如幻如梦、<a id="a-6n"></a>如影如响、<a id="a-6o"></a>如镜中像、<a id="a-6p"></a>如热时焰、<a id="a-6q"></a>如水中月修，<a id="a-6r"></a>离一切执著故；<a id="a-6s"></a>空、<a id="a-6t"></a>无相、<a id="a-6u"></a>无愿、<a id="a-6v"></a>无作修，<a id="a-6w"></a>明见三界而集福德不休息故；<a id="a-6x"></a>不可说、<a id="a-6y"></a>无言说、<a id="a-6z"></a>离言说修，<a id="a-70"></a>远离施设安立法故；<a id="a-71"></a>不坏法界修，<a id="a-72"></a>智慧现知一切法故；<a id="a-73"></a>不坏真如实际修，<a id="a-74"></a>普入真如实际虚空际故；<a id="a-75"></a>广大智慧修，<a id="a-76"></a>诸有所作力无尽故；<a id="a-77"></a>住如来十力、<a id="a-78"></a>四无所畏、<a id="a-79"></a>一切智智平等修，<a id="a-7A"></a>现见一切法无疑惑故。<a id="a-7B"></a>是为十。<a id="a-7C"></a>若诸菩萨安住此法，<a id="a-7D"></a>则得如来一切智无上善巧修。</p>
  <p id="a7E">“佛子，<a id="a-7F"></a>菩萨摩诃萨有十种庄严道。<a id="a-7G"></a>何等为十？<a id="a-7H"></a>佛子，<a id="a-7I"></a>菩萨摩诃萨不离欲界，<a id="a-7J"></a>入色界、<a id="a-7K"></a>无色界禅定解脱及诸三昧，<a id="a-7L"></a>亦不因此而受彼生，<a id="a-7M"></a>是为第一庄严道。<a id="a-7N"></a>智慧现前，<a id="a-7O"></a>入声闻道，<a id="a-7P"></a>不以此道而取出离，<a id="a-7Q"></a>是为第二庄严道。<a id="a-7R"></a>智慧现前，<a id="a-7S"></a>入辟支佛道，<a id="a-7T"></a>而起大悲无有休息，<a id="a-7U"></a>是为第三庄严道。<a id="a-7V"></a>虽有人、<a id="a-7W"></a>天眷属围绕，<a id="a-7X"></a>百千婇女歌舞侍从，<a id="a-7Y"></a>未曾暂舍禅定解脱及诸三昧，<a id="a-7Z"></a>是为第四庄严道。<a id="a-7a"></a>与一切众生受诸欲乐共相娱乐，<a id="a-7b"></a>乃至未曾于一念间舍离菩萨平等三昧，<a id="a-7c"></a>是为第五庄严道。<a id="a-7d"></a>已到一切世间彼岸，<a id="a-7e"></a>于诸世法悉无所著，<a id="a-7f"></a>而亦不舍度众生行，<a id="a-7g"></a>是为第六庄严道。<a id="a-7h"></a>安住正道、<a id="a-7i"></a>正智、<a id="a-7j"></a>正见，<a id="a-7k"></a>而能示入一切邪道，<a id="a-7l"></a>不取为实，<a id="a-7m"></a>不执为净，<a id="a-7n"></a>令彼众生远离邪法，<a id="a-7o"></a>是为第七庄严道。<a id="a-7p"></a>常善护持如来净戒，<a id="a-7q"></a>身、<a id="a-7r"></a>语、<a id="a-7s"></a>意业无诸过失，<a id="a-7t"></a>为欲教化犯戒众生，<a id="a-7u"></a>示行一切凡愚之行，<a id="a-7v"></a>虽已具足清净福德住菩萨趣，<a id="a-7w"></a>而示生于一切地狱、<a id="a-7x"></a>畜生、<a id="a-7y"></a>饿鬼及诸险难、<a id="a-7z"></a>贫穷等处，<a id="a-80"></a>令彼众生皆得解脱，<a id="a-81"></a>而实菩萨不生彼趣，<a id="a-82"></a>是为第八庄严道。<a id="a-83"></a>不由他教，<a id="a-84"></a>得无碍辩，<a id="a-85"></a>智慧光明普能照了一切佛法，<a id="a-86"></a>为一切如来神力所持，<a id="a-87"></a>与一切诸佛同一法身，<a id="a-88"></a>成就一切坚固大人明净密法，<a id="a-89"></a>安住一切平等诸乘，<a id="a-8A"></a>诸佛境界皆现其前，<a id="a-8B"></a>具足一切世智光明，<a id="a-8C"></a>照见一切诸众生界，<a id="a-8D"></a>能为众生作知法师，<a id="a-8E"></a>而示求正法未曾休息，<a id="a-8F"></a>虽实与众生作无上师，<a id="a-8G"></a>而示行尊敬阇梨和尚。<a id="a-8H"></a>何以故？<a id="a-8I"></a>菩萨摩诃萨善巧方便住菩萨道，<a id="a-8J"></a>随其所应皆为示现。<a id="a-8K"></a>是为第九庄严道。<a id="a-8L"></a>善根具足，<a id="a-8M"></a>诸行究竟，<a id="a-8N"></a>一切如来所共灌顶，<a id="a-8O"></a>到一切法自在彼岸，<a id="a-8P"></a>无碍法缯以冠其首；<a id="a-8Q"></a>其身遍至一切世界，<a id="a-8R"></a>普现如来无碍之身，<a id="a-8S"></a>于法自在最上究竟，<a id="a-8T"></a>转于无碍清净法轮；<a id="a-8U"></a>一切菩萨自在之法皆已成就，<a id="a-8V"></a>而为众生故，<a id="a-8W"></a>于一切国土示现受生；<a id="a-8X"></a>与三世诸佛同一境界，<a id="a-8Y"></a>而不废菩萨行，<a id="a-8Z"></a>不舍菩萨法，<a id="a-8a"></a>不懈菩萨业，<a id="a-8b"></a>不离菩萨道，<a id="a-8c"></a>不弛菩萨仪，<a id="a-8d"></a>不断菩萨取，<a id="a-8e"></a>不息菩萨巧方便，<a id="a-8f"></a>不绝菩萨所作事，<a id="a-8g"></a>不厌菩萨生成用，<a id="a-8h"></a>不止菩萨住持力。<a id="a-8i"></a>何以故？<a id="a-8j"></a>菩萨欲疾证阿耨多罗三藐三菩提，<a id="a-8k"></a>观一切智门修菩萨行无休息故。<a id="a-8l"></a>是为第十庄严道。<a id="a-8m"></a>若诸菩萨安住此法，<a id="a-8n"></a>则得如来无上大庄严道，<a id="a-8o"></a>亦不舍菩萨道。</p>
  <p id="a8p">“佛子，<a id="a-8q"></a>菩萨摩诃萨有十种足。<a id="a-8r"></a>何等为十？<a id="a-8s"></a>所谓持戒足，<a id="a-8t"></a>殊胜大愿悉成满故；<a id="a-8u"></a>精进足，<a id="a-8v"></a>集一切菩提分法不退转故；<a id="a-8w"></a>神通足，<a id="a-8x"></a>随众生欲令欢喜故；<a id="a-8y"></a>神力足，<a id="a-8z"></a>不离一佛刹往一切佛刹故；<a id="a-90"></a>深心足，<a id="a-91"></a>愿求一切殊胜法故；<a id="a-92"></a>坚誓足，<a id="a-93"></a>一切所作咸究竟故；<a id="a-94"></a>随顺足，<a id="a-95"></a>不违一切尊者教故；<a id="a-96"></a>乐法足，<a id="a-97"></a>闻持一切佛所说法不疲懈故；<a id="a-98"></a>法雨足，<a id="a-99"></a>为众演说无怯弱故；<a id="a-9A"></a>修行足，<a id="a-9B"></a>一切诸恶悉远离故。<a id="a-9C"></a>是为十。<a id="a-9D"></a>若诸菩萨安住此法，<a id="a-9E"></a>则得如来无上最胜足，<a id="a-9F"></a>若一举步，<a id="a-9G"></a>悉能遍至一切世界。</p>
  <p id="a9H">“佛子，<a id="a-9I"></a>菩萨摩诃萨有十种手。<a id="a-9J"></a>何等为十？<a id="a-9K"></a>所谓：<a id="a-9L"></a>深信手，<a id="a-9M"></a>于佛所说，<a id="a-9N"></a>一向忍可，<a id="a-9O"></a>究竟受持故；<a id="a-9P"></a>布施手，<a id="a-9Q"></a>有来求者，<a id="a-9R"></a>随其所欲皆令充满故；<a id="a-9S"></a>先意问讯手，<a id="a-9T"></a>舒展右掌相迎引故；<a id="a-9U"></a>供养诸佛手，<a id="a-9V"></a>集众福德无疲厌故；<a id="a-9W"></a>多闻善巧手，<a id="a-9X"></a>悉断一切众生疑故；<a id="a-9Y"></a>令超三界手，<a id="a-9Z"></a>授与众生拔出欲泥故；<a id="a-9a"></a>置于彼岸手，<a id="a-9b"></a>四暴流中救溺众生故；<a id="a-9c"></a>不吝正法手，<a id="a-9d"></a>所有妙法悉以开示故；<a id="a-9e"></a>善用众论手，<a id="a-9f"></a>以智慧药灭身心病故；<a id="a-9g"></a>恒持智宝手，<a id="a-9h"></a>开法光明破烦恼暗故。<a id="a-9i"></a>是为十。<a id="a-9j"></a>若诸菩萨安住此法，<a id="a-9k"></a>则得如来无上手，<a id="a-9l"></a>普覆十方一切世界。</p>
  <p id="a9m">“佛子，<a id="a-9n"></a>菩萨摩诃萨有十种腹。<a id="a-9o"></a>何等为十？<a id="a-9p"></a>所谓；<a id="a-9q"></a>离谄曲腹，<a id="a-9r"></a>心清净故；<a id="a-9s"></a>离幻伪腹，<a id="a-9t"></a>性质直故；<a id="a-9u"></a>不虚假腹，<a id="a-9v"></a>无险诐故；<a id="a-9w"></a>无欺夺腹，<a id="a-9x"></a>于一切物无所贪故；<a id="a-9y"></a>断烦恼腹，<a id="a-9z"></a>具智慧故；<a id="a-A0"></a>清净心腹，<a id="a-A1"></a>离诸恶故；<a id="a-A2"></a>观察饮食腹，<a id="a-A3"></a>念如实法故；<a id="a-A4"></a>观察无作腹，<a id="a-A5"></a>觉悟缘起故；<a id="a-A6"></a>觉悟一切出离道腹，<a id="a-A7"></a>善成熟深心故；<a id="a-A8"></a>远离一切边见垢腹，<a id="a-A9"></a>令一切众生得入佛腹故。<a id="a-AA"></a>是为十。<a id="a-AB"></a>若诸菩萨安住此法，<a id="a-AC"></a>则得如来无上广大腹，<a id="a-AD"></a>悉能容受一切众生。</p>
  <p id="aAE">“佛子，<a id="a-AF"></a>菩萨摩诃萨有十种藏。<a id="a-AG"></a>何等为十？<a id="a-AH"></a>所谓：<a id="a-AI"></a>不断佛种是菩萨藏，<a id="a-AJ"></a>开示佛法无量威德故；<a id="a-AK"></a>增长法种是菩萨藏，<a id="a-AL"></a>出生智慧广大光明故；<a id="a-AM"></a>住持僧种是菩萨藏，<a id="a-AN"></a>令其得入不退法轮故；<a id="a-AO"></a>觉悟正定众生是菩萨藏，<a id="a-AP"></a>善随其时不逾一念故；<a id="a-AQ"></a>究竟成熟不定众生是菩萨藏，<a id="a-AR"></a>令因相续无有间断故；<a id="a-AS"></a>为邪定众生发起大悲是菩萨藏，<a id="a-AT"></a>令未来因悉得成就故；<a id="a-AU"></a>满佛十力不可坏因是菩萨藏，<a id="a-AV"></a>具降伏魔军无对善根故；<a id="a-AW"></a>最胜无畏大师子吼是菩萨藏，<a id="a-AX"></a>令一切众生皆欢喜故；<a id="a-AY"></a>得佛十八不共法是菩萨藏，<a id="a-AZ"></a>智慧普入一切处故；<a id="a-Aa"></a>普了知一切众生、<a id="a-Ab"></a>一切刹、<a id="a-Ac"></a>一切法、<a id="a-Ad"></a>一切佛是菩萨藏，<a id="a-Ae"></a>于一念中悉明见故。<a id="a-Af"></a>是为十。<a id="a-Ag"></a>若诸菩萨安住此法，<a id="a-Ah"></a>则得如来无上善根不可坏大智慧藏。</p>
  <p id="aAi">“佛子，<a id="a-Aj"></a>菩萨摩诃萨有十种心。<a id="a-Ak"></a>何等为十？<a id="a-Al"></a>所谓：<a id="a-Am"></a>精勤心，<a id="a-An"></a>一切所作悉究竟故；<a id="a-Ao"></a>不懈心，<a id="a-Ap"></a>积集相好福德行故；<a id="a-Aq"></a>大勇健心，<a id="a-Ar"></a>摧破一切诸魔军故；<a id="a-As"></a>如理行心，<a id="a-At"></a>除灭一切诸烦恼故；<a id="a-Au"></a>不退转心，<a id="a-Av"></a>乃至菩提终不息故；<a id="a-Aw"></a>性清净心，<a id="a-Ax"></a>知心不动无所著故；<a id="a-Ay"></a>知众生心，<a id="a-Az"></a>随其解欲令出离故；<a id="a-B0"></a>令入佛法大梵住心，<a id="a-B1"></a>知诸众生种种解欲，<a id="a-B2"></a>不以别乘而救护故；<a id="a-B3"></a>空、<a id="a-B4"></a>无相、<a id="a-B5"></a>无愿、<a id="a-B6"></a>无作心，<a id="a-B7"></a>见三界相不取著故；<a id="a-B8"></a>卍字相金刚坚固胜藏庄严心，<a id="a-B9"></a>一切众生数等魔来乃至不能动一毛故。<a id="a-BA"></a>是为十。<a id="a-BB"></a>若诸菩萨安住此法，<a id="a-BC"></a>则得如来无上大智光明藏心。</p>
  <p id="aBD">“佛子，<a id="a-BE"></a>菩萨摩诃萨有十种被甲。<a id="a-BF"></a>何等为十？<a id="a-BG"></a>所谓：<a id="a-BH"></a>被大慈甲，<a id="a-BI"></a>救护一切众生故；<a id="a-BJ"></a>被大悲甲，<a id="a-BK"></a>堪忍一切诸苦故；<a id="a-BL"></a>被大愿甲，<a id="a-BM"></a>一切所作究竟故；<a id="a-BN"></a>被回向甲，<a id="a-BO"></a>建立一切佛庄严故；<a id="a-BP"></a>被福德甲，<a id="a-BQ"></a>饶益一切诸众生故，<a id="a-BR"></a>被波罗蜜甲，<a id="a-BS"></a>度脱一切诸含识故；<a id="a-BT"></a>被智慧甲，<a id="a-BU"></a>灭一切众生烦恼暗故；<a id="a-BV"></a>被善巧方便甲，<a id="a-BW"></a>生普门善根故；<a id="a-BX"></a>被一切智心坚固不散乱甲，<a id="a-BY"></a>不乐余乘故；<a id="a-BZ"></a>被一心决定甲，<a id="a-Ba"></a>于一切法离疑惑故。<a id="a-Bb"></a>是为十。<a id="a-Bc"></a>若诸菩萨安住此法，<a id="a-Bd"></a>则被如来无上甲胄，<a id="a-Be"></a>悉能摧伏一切魔军。</p>
  <p id="aBf">“佛子，<a id="a-Bg"></a>菩萨摩诃萨有十种器仗。<a id="a-Bh"></a>何等为十？<a id="a-Bi"></a>所谓；<a id="a-Bj"></a>布施是菩萨器仗，<a id="a-Bk"></a>摧破一切悭吝故；<a id="a-Bl"></a>持戒是菩萨器仗，<a id="a-Bm"></a>弃舍一切毁犯故；<a id="a-Bn"></a>平等是菩萨器仗，<a id="a-Bo"></a>断除一切分别故；<a id="a-Bp"></a>智慧是菩萨器仗，<a id="a-Bq"></a>消灭一切烦恼故；<a id="a-Br"></a>正命是菩萨器仗，<a id="a-Bs"></a>远离一切邪命故；<a id="a-Bt"></a>善巧方便是菩萨器仗，<a id="a-Bu"></a>于一切处示现故；<a id="a-Bv"></a>略说贪、<a id="a-Bw"></a>瞋、<a id="a-Bx"></a>痴等一切烦恼是菩萨器仗，<a id="a-By"></a>以烦恼门度众生故；<a id="a-Bz"></a>生死是菩萨器仗，<a id="a-C0"></a>不断菩萨行教化众生故；<a id="a-C1"></a>说如实法是菩萨器仗，<a id="a-C2"></a>能破一切执著故；<a id="a-C3"></a>一切智是菩萨器仗，<a id="a-C4"></a>不舍菩萨行门故。<a id="a-C5"></a>是为十。<a id="a-C6"></a>若诸菩萨安住此法，<a id="a-C7"></a>则能除灭一切众生长夜所集烦恼结使。</p>
  <p id="aC8">“佛子，<a id="a-C9"></a>菩萨摩诃萨有十种首。<a id="a-CA"></a>何等为十？<a id="a-CB"></a>所谓：<a id="a-CC"></a>涅槃首，<a id="a-CD"></a>无能见顶故；<a id="a-CE"></a>尊敬首，<a id="a-CF"></a>一切人、<a id="a-CG"></a>天所敬礼故；<a id="a-CH"></a>广大胜解首，<a id="a-CI"></a>三千界中最为胜故；<a id="a-CJ"></a>第一善根首，<a id="a-CK"></a>三界众生咸供养故；<a id="a-CL"></a>荷戴众生首，<a id="a-CM"></a>成就顶上肉髻相故；<a id="a-CN"></a>不轻贱他首，<a id="a-CO"></a>于一切处常尊胜故；<a id="a-CP"></a>般若波罗蜜首，<a id="a-CQ"></a>长养一切功德法故；<a id="a-CR"></a>方便智相应首，<a id="a-CS"></a>普现一切同类身故；<a id="a-CT"></a>教化一切众生首，<a id="a-CU"></a>以一切众生为弟子故；<a id="a-CV"></a>守护诸佛法眼首，<a id="a-CW"></a>能令三宝种不断绝故。<a id="a-CX"></a>是为十。<a id="a-CY"></a>若诸菩萨安住此法，<a id="a-CZ"></a>则得如来无上大智慧首。</p>
  <p id="aCa">“佛子，<a id="a-Cb"></a>菩萨摩诃萨有十种眼。<a id="a-Cc"></a>所谓：<a id="a-Cd"></a>肉眼，<a id="a-Ce"></a>见一切色故；<a id="a-Cf"></a>天眼，<a id="a-Cg"></a>见一切众生心故；<a id="a-Ch"></a>慧眼，<a id="a-Ci"></a>见一切众生诸根境界故；<a id="a-Cj"></a>法眼，<a id="a-Ck"></a>见一切法如实相故；<a id="a-Cl"></a>佛眼，<a id="a-Cm"></a>见如来十力故；<a id="a-Cn"></a>智眼，<a id="a-Co"></a>知见诸法故；<a id="a-Cp"></a>光明眼，<a id="a-Cq"></a>见佛光明故；<a id="a-Cr"></a>出生死眼，<a id="a-Cs"></a>见涅槃故；<a id="a-Ct"></a>无碍眼，<a id="a-Cu"></a>所见无障故；<a id="a-Cv"></a>一切智眼，<a id="a-Cw"></a>见普门法界故。<a id="a-Cx"></a>是为十。<a id="a-Cy"></a>若诸菩萨安住此法，<a id="a-Cz"></a>则得如来无上大智慧眼。</p>
  <p id="aD0">“佛子，<a id="a-D1"></a>菩萨摩诃萨有十种耳。<a id="a-D2"></a>何等为十？<a id="a-D3"></a>所谓：<a id="a-D4"></a>闻赞叹声，<a id="a-D5"></a>断除贪爱；<a id="a-D6"></a>闻毁呰声，<a id="a-D7"></a>断除瞋恚；<a id="a-D8"></a>闻说二乘，<a id="a-D9"></a>不著不求；<a id="a-DA"></a>闻菩萨道，<a id="a-DB"></a>欢喜踊跃；<a id="a-DC"></a>闻地狱等诸苦难处，<a id="a-DD"></a>起大悲心，<a id="a-DE"></a>发弘誓愿；<a id="a-DF"></a>闻说人、<a id="a-DG"></a>天胜妙之事，<a id="a-DH"></a>知彼皆是无常之法；<a id="a-DI"></a>闻有赞叹诸佛功德，<a id="a-DJ"></a>勤加精进，<a id="a-DK"></a>令速圆满；<a id="a-DL"></a>闻说六度、<a id="a-DM"></a>四摄等法，<a id="a-DN"></a>发心修行，<a id="a-DO"></a>愿到彼岸；<a id="a-DP"></a>闻十方世界一切音声，<a id="a-DQ"></a>悉知如响，<a id="a-DR"></a>入不可说甚深妙义；<a id="a-DS"></a>菩萨摩诃萨从初发心乃至道场，<a id="a-DT"></a>常闻正法未曾暂息，<a id="a-DU"></a>而恒不舍化众生事。<a id="a-DV"></a>是为十。<a id="a-DW"></a>若诸菩萨成就此法，<a id="a-DX"></a>则得如来无上大智慧耳。</p>
  <p id="aDY">“佛子，<a id="a-DZ"></a>菩萨摩诃萨有十种鼻。<a id="a-Da"></a>何等为十？<a id="a-Db"></a>所谓：<a id="a-Dc"></a>闻诸臭物不以为臭；<a id="a-Dd"></a>闻诸香气不以为香；<a id="a-De"></a>香臭俱闻，<a id="a-Df"></a>其心平等；<a id="a-Dg"></a>非香非臭，<a id="a-Dh"></a>安住于舍；<a id="a-Di"></a>若闻众生衣服、<a id="a-Dj"></a>卧具及其肢体所有香臭，<a id="a-Dk"></a>则能知彼贪、<a id="a-Dl"></a>恚、<a id="a-Dm"></a>愚痴等分之行；<a id="a-Dn"></a>若闻诸伏藏草木等香，<a id="a-Do"></a>皆如对目前，<a id="a-Dp"></a>分明辨了；<a id="a-Dq"></a>若闻下至阿鼻地狱、<a id="a-Dr"></a>上至有顶众生之香，<a id="a-Ds"></a>皆知彼过去所行之行；<a id="a-Dt"></a>若闻诸声闻布施、<a id="a-Du"></a>持戒、<a id="a-Dv"></a>多闻慧香，<a id="a-Dw"></a>住一切智心，<a id="a-Dx"></a>不令散动；<a id="a-Dy"></a>若闻一切菩萨行香，<a id="a-Dz"></a>以平等慧入如来地；<a id="a-E0"></a>闻一切佛智境界香，<a id="a-E1"></a>亦不废舍诸菩萨行。<a id="a-E2"></a>是为十。<a id="a-E3"></a>若诸菩萨成就此法，<a id="a-E4"></a>则得如来无量无边清净鼻。</p>
  <p id="aE5">“佛子，<a id="a-E6"></a>菩萨摩诃萨有十种舌。<a id="a-E7"></a>何等为十？<a id="a-E8"></a>所谓：<a id="a-E9"></a>开示演说无尽众生行舌；<a id="a-EA"></a>开示演说无尽法门舌；<a id="a-EB"></a>赞叹诸佛无尽功德舌；<a id="a-EC"></a>演畅词辩无尽舌；<a id="a-ED"></a>开阐大乘助道舌；<a id="a-EE"></a>遍覆十方虚空舌；<a id="a-EF"></a>普照一切佛刹舌；<a id="a-EG"></a>普使众生悟解舌；<a id="a-EH"></a>悉令诸佛欢喜舌；<a id="a-EI"></a>降伏一切诸魔外道，<a id="a-EJ"></a>除灭一切生死烦恼，<a id="a-EK"></a>令至涅槃舌。<a id="a-EL"></a>是为十。<a id="a-EM"></a>若诸菩萨成就此法，<a id="a-EN"></a>则得如来遍覆一切诸佛国土无上舌。</p>
  <p id="aEO">“佛子，<a id="a-EP"></a>菩萨摩诃萨有十种身。<a id="a-EQ"></a>何等为十？<a id="a-ER"></a>所谓：<a id="a-ES"></a>人身，<a id="a-ET"></a>为教化一切诸人故；<a id="a-EU"></a>非人身，<a id="a-EV"></a>为教化地狱、<a id="a-EW"></a>畜生、<a id="a-EX"></a>饿鬼故；<a id="a-EY"></a>天身，<a id="a-EZ"></a>为教化欲界、<a id="a-Ea"></a>色界、<a id="a-Eb"></a>无色界众生故；<a id="a-Ec"></a>学身，<a id="a-Ed"></a>示现学地故；<a id="a-Ee"></a>无学身，<a id="a-Ef"></a>示现阿罗汉地故；<a id="a-Eg"></a>独觉身，<a id="a-Eh"></a>教化令入辟支佛地故；<a id="a-Ei"></a>菩萨身，<a id="a-Ej"></a>令成就大乘故；<a id="a-Ek"></a>如来身，<a id="a-El"></a>智水灌顶故；<a id="a-Em"></a>意生身，<a id="a-En"></a>善巧出生故；<a id="a-Eo"></a>无漏法身，<a id="a-Ep"></a>以无功用示现一切众生身故。<a id="a-Eq"></a>是为十。<a id="a-Er"></a>若诸菩萨成就此法，<a id="a-Es"></a>则得如来无上之身。</p>
  <p id="aEt">“佛子，<a id="a-Eu"></a>菩萨摩诃萨有十种意。<a id="a-Ev"></a>何等为十？<a id="a-Ew"></a>所谓上首意，<a id="a-Ex"></a>发起一切善根故；<a id="a-Ey"></a>安住意，<a id="a-Ez"></a>深信坚固不动故；<a id="a-F0"></a>深入意，<a id="a-F1"></a>随顺佛法而解故；<a id="a-F2"></a>内了意，<a id="a-F3"></a>知诸众生心乐故；<a id="a-F4"></a>无乱意，<a id="a-F5"></a>一切烦恼不杂故；<a id="a-F6"></a>明净意，<a id="a-F7"></a>客尘不能染著故；<a id="a-F8"></a>善观众生意，<a id="a-F9"></a>无有一念失时故；<a id="a-FA"></a>善择所作意，<a id="a-FB"></a>未曾一处生过故；<a id="a-FC"></a>密护诸根意，<a id="a-FD"></a>调伏不令驰散故；<a id="a-FE"></a>善入三昧意，<a id="a-FF"></a>深入佛三昧无我、<a id="a-FG"></a>我所故。<a id="a-FH"></a>是为十。<a id="a-FI"></a>若诸菩萨安住此法，<a id="a-FJ"></a>则得一切佛无上意。</p>
  <p id="aFK">“佛子，<a id="a-FL"></a>菩萨摩诃萨有十种行。<a id="a-FM"></a>何等为十？<a id="a-FN"></a>所谓：<a id="a-FO"></a>闻法行，<a id="a-FP"></a>爱乐于法故；<a id="a-FQ"></a>说法行，<a id="a-FR"></a>利益众生故；<a id="a-FS"></a>离贪、<a id="a-FT"></a>恚，<a id="a-FU"></a>痴怖畏行，<a id="a-FV"></a>调伏自心故；<a id="a-FW"></a>欲界行，<a id="a-FX"></a>教化欲界众生故；<a id="a-FY"></a>色、<a id="a-FZ"></a>无色界三昧行，<a id="a-Fa"></a>令速转还故；<a id="a-Fb"></a>趣向法义行，<a id="a-Fc"></a>速得智慧故；<a id="a-Fd"></a>一切生处行，<a id="a-Fe"></a>自在教化众生故；<a id="a-Ff"></a>一切佛刹行，<a id="a-Fg"></a>礼拜供养诸佛故；<a id="a-Fh"></a>涅槃行，<a id="a-Fi"></a>不断生死相续故；<a id="a-Fj"></a>成满一切佛法行，<a id="a-Fk"></a>不舍菩萨法行故。<a id="a-Fl"></a>是为十。<a id="a-Fm"></a>若诸菩萨安住此法，<a id="a-Fn"></a>则得如来无来无去行。</p>
  <p id="aFo">“佛子，<a id="a-Fp"></a>菩萨摩诃萨有十种住。<a id="a-Fq"></a>何等为十？<a id="a-Fr"></a>所谓：<a id="a-Fs"></a>菩提心住，<a id="a-Ft"></a>曾不忘失故；<a id="a-Fu"></a>波罗蜜住，<a id="a-Fv"></a>不厌助道故；<a id="a-Fw"></a>说法住，<a id="a-Fx"></a>增长智慧故；<a id="a-Fy"></a>阿兰若住，<a id="a-Fz"></a>证大禅定故；<a id="a-G0"></a>随顺一切智头陀知足四圣种住，<a id="a-G1"></a>少欲少事故；<a id="a-G2"></a>深信住，<a id="a-G3"></a>荷负正法故；<a id="a-G4"></a>亲近如来住，<a id="a-G5"></a>学佛威仪故；<a id="a-G6"></a>出生神通住，<a id="a-G7"></a>圆满大智故；<a id="a-G8"></a>得忍住，<a id="a-G9"></a>满足授记故；<a id="a-GA"></a>道场住，<a id="a-GB"></a>具足力、<a id="a-GC"></a>无畏、<a id="a-GD"></a>一切佛法故。<a id="a-GE"></a>是为十。<a id="a-GF"></a>若诸菩萨安住此法，<a id="a-GG"></a>则得一切智无上住。</p>
  <p id="aGH">“佛子，<a id="a-GI"></a>菩萨摩诃萨有十种坐。<a id="a-GJ"></a>何等为十？<a id="a-GK"></a>所谓：<a id="a-GL"></a>转轮王坐，<a id="a-GM"></a>兴十善道故；<a id="a-GN"></a>四天王坐，<a id="a-GO"></a>于一切世间自在安立佛法故；<a id="a-GP"></a>帝释坐，<a id="a-GQ"></a>与一切众生为胜主故；<a id="a-GR"></a>梵天坐，<a id="a-GS"></a>于自他心得自在故；<a id="a-GT"></a>师子坐，<a id="a-GU"></a>能说法故；<a id="a-GV"></a>正法坐，<a id="a-GW"></a>以总持辩才力而开示故；<a id="a-GX"></a>坚固坐，<a id="a-GY"></a>誓愿究竟故；<a id="a-GZ"></a>大慈坐，<a id="a-Ga"></a>令恶众生悉欢喜故；<a id="a-Gb"></a>大悲坐，<a id="a-Gc"></a>忍一切苦不疲厌故；<a id="a-Gd"></a>金刚坐，<a id="a-Ge"></a>降伏众魔及外道故。<a id="a-Gf"></a>是为十。<a id="a-Gg"></a>若诸菩萨安住此法，<a id="a-Gh"></a>则得如来无上正觉坐。</p>
  <p id="aGi">“佛子，<a id="a-Gj"></a>菩萨摩诃萨有十种卧。<a id="a-Gk"></a>何等为十？<a id="a-Gl"></a>所谓：<a id="a-Gm"></a>寂静卧，<a id="a-Gn"></a>身心憺怕故；<a id="a-Go"></a>禅定卧，<a id="a-Gp"></a>如理修行故；<a id="a-Gq"></a>三昧卧，<a id="a-Gr"></a>身心柔软故；<a id="a-Gs"></a>梵天卧，<a id="a-Gt"></a>不恼自他故；<a id="a-Gu"></a>善业卧，<a id="a-Gv"></a>于后不悔故；<a id="a-Gw"></a>正信卧，<a id="a-Gx"></a>不可倾动故；<a id="a-Gy"></a>正道卧，<a id="a-Gz"></a>善友开觉故；<a id="a-H0"></a>妙愿卧，<a id="a-H1"></a>善巧回向故；<a id="a-H2"></a>一切事毕卧，<a id="a-H3"></a>所作成办故；<a id="a-H4"></a>舍诸功用卧，<a id="a-H5"></a>一切惯习故。<a id="a-H6"></a>是为十。<a id="a-H7"></a>若诸菩萨安住此法，<a id="a-H8"></a>则得如来无上大法卧，<a id="a-H9"></a>悉能开悟一切众生。</p>
  <p id="aHA">“佛子，<a id="a-HB"></a>菩萨摩诃萨有十种所住处。<a id="a-HC"></a>何等为十？<a id="a-HD"></a>所谓；<a id="a-HE"></a>以大慈为所住处，<a id="a-HF"></a>于一切众生心平等故；<a id="a-HG"></a>以大悲为所住处，<a id="a-HH"></a>不轻未学故；<a id="a-HI"></a>以大喜为所住处，<a id="a-HJ"></a>离一切忧恼故；<a id="a-HK"></a>以大舍为所住处，<a id="a-HL"></a>于有为、<a id="a-HM"></a>无为平等故；<a id="a-HN"></a>以一切波罗蜜为所住处，<a id="a-HO"></a>菩提心为首故；<a id="a-HP"></a>以一切空为所住处，<a id="a-HQ"></a>善巧观察故；<a id="a-HR"></a>以无相为所住处，<a id="a-HS"></a>不出正位故；<a id="a-HT"></a>以无愿为所住处，<a id="a-HU"></a>观察受生故；<a id="a-HV"></a>以念慧为所住处，<a id="a-HW"></a>忍法成满故；<a id="a-HX"></a>以一切法平等为所住处，<a id="a-HY"></a>得授记莂故。<a id="a-HZ"></a>是为十。<a id="a-Ha"></a>若诸菩萨安住此法，<a id="a-Hb"></a>则得如来无上无碍所住处。</p>
  <p id="aHc">“佛子，<a id="a-Hd"></a>菩萨摩诃萨有十种所行处。<a id="a-He"></a>何等为十？<a id="a-Hf"></a>所谓：<a id="a-Hg"></a>以正念为所行处，<a id="a-Hh"></a>满足念处故；<a id="a-Hi"></a>以诸趣为所行处，<a id="a-Hj"></a>正觉法趣故；<a id="a-Hk"></a>以智慧为所行处，<a id="a-Hl"></a>得佛欢喜故；<a id="a-Hm"></a>以波罗蜜为所行处，<a id="a-Hn"></a>满足一切智智故；<a id="a-Ho"></a>以四摄为所行处，<a id="a-Hp"></a>教化众生故；<a id="a-Hq"></a>以生死为所行处，<a id="a-Hr"></a>积集善根故；<a id="a-Hs"></a>以与一切众生杂谈戏为所行处，<a id="a-Ht"></a>随应教化令永离故；<a id="a-Hu"></a>以神通为所行处，<a id="a-Hv"></a>知一切众生诸根境界故；<a id="a-Hw"></a>以善巧方便为所行处，<a id="a-Hx"></a>般若波罗蜜相应故；<a id="a-Hy"></a>以道场为所行处，<a id="a-Hz"></a>成一切智而不断菩萨行故。<a id="a-I0"></a>是为十。<a id="a-I1"></a>若诸菩萨安住此法，<a id="a-I2"></a>则得如来无上大智慧所行处。</p>
  <p id="aI3">“佛子，<a id="a-I4"></a>菩萨摩诃萨有十种观察。<a id="a-I5"></a>何等为十？<a id="a-I6"></a>所谓：<a id="a-I7"></a>知诸业观察，<a id="a-I8"></a>微细悉见故；<a id="a-I9"></a>知诸趣观察，<a id="a-IA"></a>不取众生故；<a id="a-IB"></a>知诸根观察，<a id="a-IC"></a>了达无根故；<a id="a-ID"></a>知诸法观察，<a id="a-IE"></a>不坏法界故；<a id="a-IF"></a>见佛法观察，<a id="a-IG"></a>勤修佛眼故；<a id="a-IH"></a>得智慧观察，<a id="a-II"></a>如理说法故；<a id="a-IJ"></a>无生忍观察，<a id="a-IK"></a>决了佛法故；<a id="a-IL"></a>不退地观察，<a id="a-IM"></a>灭一切烦恼，<a id="a-IN"></a>超出三界、<a id="a-IO"></a>二乘地故；<a id="a-IP"></a>灌顶地观察，<a id="a-IQ"></a>于一切佛法自在不动故；<a id="a-IR"></a>善觉智三昧观察，<a id="a-IS"></a>于一切十方施作佛事故。<a id="a-IT"></a>是为十。<a id="a-IU"></a>若诸菩萨安住此法，<a id="a-IV"></a>则得如来无上大观察智。</p>
  <p id="aIW">“佛子，<a id="a-IX"></a>菩萨摩诃萨有十种普观察。<a id="a-IY"></a>何等为十？<a id="a-IZ"></a>所谓：<a id="a-Ia"></a>普观一切诸来求者，<a id="a-Ib"></a>以无违心满其意故；<a id="a-Ic"></a>普观一切犯戒众生，<a id="a-Id"></a>安置如来净戒中故；<a id="a-Ie"></a>普观一切害心众生，<a id="a-If"></a>安置如来忍力中故；<a id="a-Ig"></a>普观一切懈怠众生，<a id="a-Ih"></a>劝令精勤不舍荷负大乘担故；<a id="a-Ii"></a>普观一切乱心众生，<a id="a-Ij"></a>令住如来一切智地无散动故；<a id="a-Ik"></a>普观一切恶慧众生，<a id="a-Il"></a>令除疑惑破有见故；<a id="a-Im"></a>普观一切平等善友，<a id="a-In"></a>顺其教命住佛法故；<a id="a-Io"></a>普观一切所闻之法，<a id="a-Ip"></a>疾得证见最上义故；<a id="a-Iq"></a>普观一切无边众生，<a id="a-Ir"></a>常不舍离大悲力故；<a id="a-Is"></a>普观一切诸佛之法，<a id="a-It"></a>速得成就一切智故。<a id="a-Iu"></a>是为十。<a id="a-Iv"></a>若诸菩萨安住此法，<a id="a-Iw"></a>则得如来无上大智慧普观察。</p>
  <p id="aIx">“佛子，<a id="a-Iy"></a>菩萨摩诃萨有十种奋迅。<a id="a-Iz"></a>何等为十？<a id="a-J0"></a>所谓：<a id="a-J1"></a>牛王奋迅，<a id="a-J2"></a>映蔽一切天、<a id="a-J3"></a>龙、<a id="a-J4"></a>夜叉、<a id="a-J5"></a>乾闼婆等诸大众故；<a id="a-J6"></a>象王奋迅，<a id="a-J7"></a>心善调柔，<a id="a-J8"></a>荷负一切诸众生故；<a id="a-J9"></a>龙王奋迅，<a id="a-JA"></a>兴大法密云，<a id="a-JB"></a>耀解脱电光，<a id="a-JC"></a>震如实义雷，<a id="a-JD"></a>降诸根、<a id="a-JE"></a>力、<a id="a-JF"></a>觉分、<a id="a-JG"></a>禅定、<a id="a-JH"></a>解脱、<a id="a-JI"></a>三昧甘露雨故；<a id="a-JJ"></a>大金翅鸟王奋迅，<a id="a-JK"></a>竭贪爱水，<a id="a-JL"></a>破愚痴[穀-禾+卵]，<a id="a-JM"></a>搏撮烦恼诸恶毒龙，<a id="a-JN"></a>令出生死大苦海故；<a id="a-JO"></a>大师子王奋迅，<a id="a-JP"></a>安住无畏平等大智以为器仗，<a id="a-JQ"></a>摧伏众魔及外道故；<a id="a-JR"></a>勇健奋迅，<a id="a-JS"></a>能于生死大战阵中摧灭一切烦恼冤故；<a id="a-JT"></a>大智奋迅，<a id="a-JU"></a>知蕴、<a id="a-JV"></a>界、<a id="a-JW"></a>处及诸缘起，<a id="a-JX"></a>自在开示一切法故；<a id="a-JY"></a>陀罗尼奋迅，<a id="a-JZ"></a>以念慧力持法不忘，<a id="a-Ja"></a>随众生根为宣说故；<a id="a-Jb"></a>辩才奋迅，<a id="a-Jc"></a>无碍迅疾分别一切，<a id="a-Jd"></a>咸令受益心欢喜故；<a id="a-Je"></a>如来奋迅，<a id="a-Jf"></a>一切智智助道之法皆悉成满，<a id="a-Jg"></a>以一念相应慧，<a id="a-Jh"></a>所应得者一切皆得，<a id="a-Ji"></a>所应悟者一切皆悟，<a id="a-Jj"></a>坐师子座降魔冤敌，<a id="a-Jk"></a>成阿耨多罗三藐三菩提故。<a id="a-Jl"></a>是为十。<a id="a-Jm"></a>若诸菩萨安住此法，<a id="a-Jn"></a>则得诸佛于一切法无上自在奋迅。</p>
  <p id="aJo">“佛子，<a id="a-Jp"></a>菩萨摩诃萨有十种师子吼。<a id="a-Jq"></a>何等为十？<a id="a-Jr"></a>所谓：<a id="a-Js"></a>唱言：<a id="a-Jt"></a>‘我当必定成正等觉。<a id="a-Ju"></a>’是菩提心大师子吼。<a id="a-Jv"></a>‘我当令一切众生，<a id="a-Jw"></a>未度者度，<a id="a-Jx"></a>未脱者脱，<a id="a-Jy"></a>未安者安，<a id="a-Jz"></a>未涅槃者令得涅槃。<a id="a-K0"></a>’是大悲大师子吼。<a id="a-K1"></a>‘我当令佛、<a id="a-K2"></a>法、<a id="a-K3"></a>僧种无有断绝。<a id="a-K4"></a>’是报如来恩大师子吼。<a id="a-K5"></a>‘我当严净一切佛刹。<a id="a-K6"></a>’是究竟坚誓大师子吼。<a id="a-K7"></a>‘我当除灭一切恶道及诸难处。<a id="a-K8"></a>’是自持净戒大师子吼。<a id="a-K9"></a>‘我当满足一切诸佛身、<a id="a-KA"></a>语及意相好庄严。<a id="a-KB"></a>’是求福无厌大师子吼。<a id="a-KC"></a>‘我当成满一切诸佛所有智慧。<a id="a-KD"></a>’是求智无厌大师子吼。<a id="a-KE"></a>‘我当除灭一切众魔及诸魔业。<a id="a-KF"></a>’是修正行断诸烦恼大师子吼。<a id="a-KG"></a>‘我当了知一切诸法无我，<a id="a-KH"></a>无众生、<a id="a-KI"></a>无寿命、<a id="a-KJ"></a>无补伽罗，<a id="a-KK"></a>空、<a id="a-KL"></a>无相、<a id="a-KM"></a>无愿，<a id="a-KN"></a>净如虚空。<a id="a-KO"></a>’是无生法忍大师子吼。<a id="a-KP"></a>最后生菩萨震动一切诸佛国土悉令严净，<a id="a-KQ"></a>是时，<a id="a-KR"></a>一切释、<a id="a-KS"></a>梵、<a id="a-KT"></a>四王咸来赞请：<a id="a-KU"></a>‘唯愿菩萨以无生法而现受生！<a id="a-KV"></a>’菩萨则以无碍慧眼普观世间：<a id="a-KW"></a>‘一切众生无如我者。<a id="a-KX"></a>’即于王宫示现诞生，<a id="a-KY"></a>自行七步大师子吼：<a id="a-KZ"></a>‘我于世间最胜第一，<a id="a-Ka"></a>我当永尽生死边际。<a id="a-Kb"></a>’是如说而作大师子吼。<a id="a-Kc"></a>是为十。<a id="a-Kd"></a>若诸菩萨安住此法，<a id="a-Ke"></a>则得如来无上大师子吼。</p>
 </body>
</html>