<!doctype html>
<html id="z3IBTUsIC" data-ver="1512">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第六十</h1>
  <h2 id="a2">入法界品第三十九之一</h2>
  <p id="a3">尔时，<a id="a-4"></a>世尊在室罗筏国逝多林给孤独园大庄严重阁，<a id="a-5"></a>与菩萨摩诃萨五百人俱，<a id="a-6"></a>普贤菩萨、<a id="a-7"></a>文殊师利菩萨而为上首。<a id="a-8"></a>其名曰：<a id="a-9"></a>光焰幢菩萨、<a id="a-A"></a>须弥幢菩萨、<a id="a-B"></a>宝幢菩萨、<a id="a-C"></a>无碍幢菩萨、<a id="a-D"></a>华幢菩萨、<a id="a-E"></a>离垢幢菩萨、<a id="a-F"></a>日幢菩萨、<a id="a-G"></a>妙幢菩萨、<a id="a-H"></a>离尘幢菩萨、<a id="a-I"></a>普光幢菩萨、<a id="a-J"></a>地威力菩萨、<a id="a-K"></a>宝威力菩萨、<a id="a-L"></a>大威力菩萨、<a id="a-M"></a>金刚智威力菩萨、<a id="a-N"></a>离尘垢威力菩萨、<a id="a-O"></a>正法日威力菩萨、<a id="a-P"></a>功德山威力菩萨、<a id="a-Q"></a>智光影威力菩萨、<a id="a-R"></a>普吉祥威力菩萨、<a id="a-S"></a>地藏菩萨、<a id="a-T"></a>虚空藏菩萨、<a id="a-U"></a>莲华藏菩萨、<a id="a-V"></a>宝藏菩萨、<a id="a-W"></a>日藏菩萨、<a id="a-X"></a>净德藏菩萨、<a id="a-Y"></a>法印藏菩萨、<a id="a-Z"></a>光明藏菩萨、<a id="a-a"></a>脐藏菩萨、<a id="a-b"></a>莲华德藏菩萨、<a id="a-c"></a>善眼菩萨、<a id="a-d"></a>净眼菩萨、<a id="a-e"></a>离垢眼菩萨、<a id="a-f"></a>无碍眼菩萨、<a id="a-g"></a>普见眼菩萨、<a id="a-h"></a>善观眼菩萨、<a id="a-i"></a>青莲华眼菩萨、<a id="a-j"></a>金刚眼菩萨、<a id="a-k"></a>宝眼菩萨、<a id="a-l"></a>虚空眼菩萨、<a id="a-m"></a>喜眼菩萨、<a id="a-n"></a>普眼菩萨、<a id="a-o"></a>天冠菩萨、<a id="a-p"></a>普照法界智慧冠菩萨、<a id="a-q"></a>道场冠菩萨、<a id="a-r"></a>普照十方冠菩萨、<a id="a-s"></a>一切佛藏冠菩萨、<a id="a-t"></a>超出一切世间冠菩萨、<a id="a-u"></a>普照冠菩萨、<a id="a-v"></a>不可坏冠菩萨、<a id="a-w"></a>持一切如来师子座冠菩萨、<a id="a-x"></a>普照法界虚空冠菩萨、<a id="a-y"></a>梵王髻菩萨、<a id="a-z"></a>龙王髻菩萨、<a id="a-10"></a>一切化佛光明髻菩萨、<a id="a-11"></a>道场髻菩萨、<a id="a-12"></a>一切愿海音宝王髻菩萨、<a id="a-13"></a>一切佛光明摩尼髻菩萨、<a id="a-14"></a>示现一切虚空平等相摩尼王庄严髻菩萨、<a id="a-15"></a>示现一切如来神变摩尼王幢网垂覆髻菩萨、<a id="a-16"></a>出一切佛转法轮音髻菩萨、<a id="a-17"></a>说三世一切名字音髻菩萨、<a id="a-18"></a>大光菩萨、<a id="a-19"></a>离垢光菩萨、<a id="a-1A"></a>宝光菩萨、<a id="a-1B"></a>离尘光菩萨、<a id="a-1C"></a>焰光菩萨、<a id="a-1D"></a>法光菩萨、<a id="a-1E"></a>寂静光菩萨、<a id="a-1F"></a>日光菩萨、<a id="a-1G"></a>自在光菩萨、<a id="a-1H"></a>天光菩萨、<a id="a-1I"></a>福德幢菩萨、<a id="a-1J"></a>智慧幢菩萨、<a id="a-1K"></a>法幢菩萨、<a id="a-1L"></a>神通幢菩萨、<a id="a-1M"></a>光幢菩萨、<a id="a-1N"></a>华幢菩萨、<a id="a-1O"></a>摩尼幢菩萨、<a id="a-1P"></a>菩提幢菩萨、<a id="a-1Q"></a>梵幢菩萨、<a id="a-1R"></a>普光幢菩萨、<a id="a-1S"></a>梵音菩萨、<a id="a-1T"></a>海音菩萨、<a id="a-1U"></a>大地音菩萨、<a id="a-1V"></a>世主音菩萨、<a id="a-1W"></a>山相击音菩萨、<a id="a-1X"></a>遍一切法界音菩萨、<a id="a-1Y"></a>震一切法海雷音菩萨、<a id="a-1Z"></a>降魔音菩萨、<a id="a-1a"></a>大慈方便云雷音菩萨、<a id="a-1b"></a>息一切世间苦安慰音菩萨、<a id="a-1c"></a>法上菩萨、<a id="a-1d"></a>胜上菩萨、<a id="a-1e"></a>智上菩萨、<a id="a-1f"></a>福德须弥上菩萨、<a id="a-1g"></a>功德珊瑚上菩萨、<a id="a-1h"></a>名称上菩萨、<a id="a-1i"></a>普光上菩萨、<a id="a-1j"></a>大慈上菩萨、<a id="a-1k"></a>智海上菩萨、<a id="a-1l"></a>佛种上菩萨、<a id="a-1m"></a>光胜菩萨、<a id="a-1n"></a>德胜菩萨、<a id="a-1o"></a>上胜菩萨、<a id="a-1p"></a>普明胜菩萨、<a id="a-1q"></a>法胜菩萨、<a id="a-1r"></a>月胜菩萨、<a id="a-1s"></a>虚空胜菩萨、<a id="a-1t"></a>宝胜菩萨、<a id="a-1u"></a>幢胜菩萨、<a id="a-1v"></a>智胜菩萨、<a id="a-1w"></a>娑罗自在王菩萨、<a id="a-1x"></a>法自在王菩萨、<a id="a-1y"></a>象自在王菩萨、<a id="a-1z"></a>梵自在王菩萨、<a id="a-20"></a>山自在王菩萨、<a id="a-21"></a>众自在王菩萨、<a id="a-22"></a>速疾自在王菩萨、<a id="a-23"></a>寂静自在王菩萨、<a id="a-24"></a>不动自在王菩萨、<a id="a-25"></a>势力自在王菩萨、<a id="a-26"></a>最胜自在王菩萨、<a id="a-27"></a>寂静音菩萨、<a id="a-28"></a>无碍音菩萨、<a id="a-29"></a>地震音菩萨、<a id="a-2A"></a>海震音菩萨、<a id="a-2B"></a>云音菩萨、<a id="a-2C"></a>法光音菩萨、<a id="a-2D"></a>虚空音菩萨、<a id="a-2E"></a>说一切众生善根音菩萨、<a id="a-2F"></a>示一切大愿音菩萨、<a id="a-2G"></a>道场音菩萨、<a id="a-2H"></a>须弥光觉菩萨、<a id="a-2I"></a>虚空觉菩萨、<a id="a-2J"></a>离染觉菩萨、<a id="a-2K"></a>无碍觉菩萨、<a id="a-2L"></a>善觉菩萨、<a id="a-2M"></a>普照三世觉菩萨、<a id="a-2N"></a>广大觉菩萨、<a id="a-2O"></a>普明觉菩萨、<a id="a-2P"></a>法界光明觉菩萨，<a id="a-2Q"></a>如是等菩萨摩诃萨五百人俱。<a id="a-2R"></a>此诸菩萨皆悉成就普贤行愿，<a id="a-2S"></a>境界无碍，<a id="a-2T"></a>普遍一切诸佛刹故；<a id="a-2U"></a>现身无量，<a id="a-2V"></a>亲近一切诸如来故；<a id="a-2W"></a>净眼无障，<a id="a-2X"></a>见一切佛神变事故；<a id="a-2Y"></a>至处无限，<a id="a-2Z"></a>一切如来成正觉所恒普诣故；<a id="a-2a"></a>光明无际，<a id="a-2b"></a>以智慧光普照一切实法海故；<a id="a-2c"></a>说法无尽，<a id="a-2d"></a>清净辩才无边际劫无穷尽故；<a id="a-2e"></a>等虚空界，<a id="a-2f"></a>智慧所行悉清净故；<a id="a-2g"></a>无所依止，<a id="a-2h"></a>随众生心现色身故；<a id="a-2i"></a>除灭痴翳，<a id="a-2j"></a>了众生界无众生故；<a id="a-2k"></a>等虚空智，<a id="a-2l"></a>以大光网照法界故。<a id="a-2m"></a>及与五百声闻众俱，<a id="a-2n"></a>悉觉真谛，<a id="a-2o"></a>皆证实际，<a id="a-2p"></a>深入法性，<a id="a-2q"></a>永出有海；<a id="a-2r"></a>依佛功德，<a id="a-2s"></a>离结、<a id="a-2t"></a>使、<a id="a-2u"></a>缚，<a id="a-2v"></a>住无碍处；<a id="a-2w"></a>其心寂静犹如虚空，<a id="a-2x"></a>于诸佛所永断疑惑，<a id="a-2y"></a>于佛智海深信趣入。<a id="a-2z"></a>及与无量诸世主俱，<a id="a-30"></a>悉曾供养无量诸佛，<a id="a-31"></a>常能利益一切众生，<a id="a-32"></a>为不请友，<a id="a-33"></a>恒勤守护，<a id="a-34"></a>誓愿不舍；<a id="a-35"></a>入于世间殊胜智门，<a id="a-36"></a>从佛教生，<a id="a-37"></a>护佛正法，<a id="a-38"></a>起于大愿，<a id="a-39"></a>不断佛种，<a id="a-3A"></a>生如来家，<a id="a-3B"></a>求一切智。</p>
  <p id="a3C">时，<a id="a-3D"></a>诸菩萨大德、<a id="a-3E"></a>声闻、<a id="a-3F"></a>世间诸王并其眷属，<a id="a-3G"></a>咸作是念：<a id="a-3H"></a>“如来境界、<a id="a-3I"></a>如来智行、<a id="a-3J"></a>如来加持、<a id="a-3K"></a>如来力、<a id="a-3L"></a>如来无畏、<a id="a-3M"></a>如来三昧、<a id="a-3N"></a>如来所住、<a id="a-3O"></a>如来自在、<a id="a-3P"></a>如来身、<a id="a-3Q"></a>如来智，<a id="a-3R"></a>一切世间诸天及人无能通达、<a id="a-3S"></a>无能趣入、<a id="a-3T"></a>无能信解、<a id="a-3U"></a>无能了知、<a id="a-3V"></a>无能忍受、<a id="a-3W"></a>无能观察、<a id="a-3X"></a>无能拣择、<a id="a-3Y"></a>无能开示、<a id="a-3Z"></a>无能宣明、<a id="a-3a"></a>无有能令众生解了，<a id="a-3b"></a>唯除诸佛加被之力、<a id="a-3c"></a>佛神通力、<a id="a-3d"></a>佛威德力、<a id="a-3e"></a>佛本愿力，<a id="a-3f"></a>及其宿世善根之力、<a id="a-3g"></a>诸善知识摄受之力、<a id="a-3h"></a>深净信力、<a id="a-3i"></a>大明解力、<a id="a-3j"></a>趣向菩提清净心力、<a id="a-3k"></a>求一切智广大愿力。<a id="a-3l"></a>唯愿世尊随顺我等及诸众生种种欲、<a id="a-3m"></a>种种解、<a id="a-3n"></a>种种智、<a id="a-3o"></a>种种语、<a id="a-3p"></a>种种自在、<a id="a-3q"></a>种种住地、<a id="a-3r"></a>种种根清净、<a id="a-3s"></a>种种意方便、<a id="a-3t"></a>种种心境界、<a id="a-3u"></a>种种依止如来功德、<a id="a-3v"></a>种种听受诸所说法，<a id="a-3w"></a>显示如来往昔趣求一切智心、<a id="a-3x"></a>往昔所起菩萨大愿、<a id="a-3y"></a>往昔所净诸波罗蜜、<a id="a-3z"></a>往昔所入菩萨诸地、<a id="a-40"></a>往昔圆满诸菩萨行、<a id="a-41"></a>往昔成就方便、<a id="a-42"></a>往昔修行诸道、<a id="a-43"></a>往昔所得出离法、<a id="a-44"></a>往昔所作神通事、<a id="a-45"></a>往昔所有本事因缘，<a id="a-46"></a>及成等正觉、<a id="a-47"></a>转妙法轮、<a id="a-48"></a>净佛国土、<a id="a-49"></a>调伏众生、<a id="a-4A"></a>开一切智法城、<a id="a-4B"></a>示一切众生道、<a id="a-4C"></a>入一切众生所住、<a id="a-4D"></a>受一切众生所施、<a id="a-4E"></a>为一切众生说布施功德、<a id="a-4F"></a>为一切众生现诸佛影像；<a id="a-4G"></a>如是等法，<a id="a-4H"></a>愿皆为说！<a id="a-4I"></a>”</p>
  <p id="a4J">尔时，<a id="a-4K"></a>世尊知诸菩萨心之所念，<a id="a-4L"></a>大悲为身，<a id="a-4M"></a>大悲为门，<a id="a-4N"></a>大悲为首，<a id="a-4O"></a>以大悲法而为方便，<a id="a-4P"></a>充遍虚空，<a id="a-4Q"></a>入师子频申三昧；<a id="a-4R"></a>入此三昧已，<a id="a-4S"></a>一切世间普皆严净。<a id="a-4T"></a>于时，<a id="a-4U"></a>此大庄严楼阁忽然广博无有边际。<a id="a-4V"></a>金刚为地，<a id="a-4W"></a>宝王覆上，<a id="a-4X"></a>无量宝华及诸摩尼普散其中处处盈满。<a id="a-4Y"></a>琉璃为柱，<a id="a-4Z"></a>众宝合成，<a id="a-4a"></a>大光摩尼之所庄严，<a id="a-4b"></a>阎浮檀金如意宝王周置其上以为严饰。<a id="a-4c"></a>危楼迥带，<a id="a-4d"></a>阁道傍出，<a id="a-4e"></a>栋宇相承，<a id="a-4f"></a>窗闼交映，<a id="a-4g"></a>阶、<a id="a-4h"></a>墀、<a id="a-4i"></a>轩、<a id="a-4j"></a>槛种种备足，<a id="a-4k"></a>一切皆以妙宝庄严；<a id="a-4l"></a>其宝悉作人、<a id="a-4m"></a>天形像，<a id="a-4n"></a>坚固妙好，<a id="a-4o"></a>世中第一，<a id="a-4p"></a>摩尼宝网弥覆其上。<a id="a-4q"></a>于诸门侧悉建幢幡，<a id="a-4r"></a>咸放光明普周法界道场之外。<a id="a-4s"></a>阶蹬、<a id="a-4t"></a>栏楯，<a id="a-4u"></a>其数无量不可称说，<a id="a-4v"></a>靡不咸以摩尼所成。</p>
  <p id="a4w">尔时，<a id="a-4x"></a>复以佛神力故，<a id="a-4y"></a>其逝多林忽然广博，<a id="a-4z"></a>与不可说佛刹微尘数诸佛国土其量正等。<a id="a-50"></a>一切妙宝间错庄严，<a id="a-51"></a>不可说宝遍布其地，<a id="a-52"></a>阿僧祇宝以为垣墙，<a id="a-53"></a>宝多罗树庄严道侧。<a id="a-54"></a>其间复有无量香河，<a id="a-55"></a>香水盈满，<a id="a-56"></a>湍激洄澓；<a id="a-57"></a>一切宝华随流右转，<a id="a-58"></a>自然演出佛法音声；<a id="a-59"></a>不思议宝芬陀利华，<a id="a-5A"></a>菡萏芬敷，<a id="a-5B"></a>弥布水上；<a id="a-5C"></a>众宝华树列植其岸；<a id="a-5D"></a>种种台榭不可思议，<a id="a-5E"></a>皆于岸上次第行列，<a id="a-5F"></a>摩尼宝网之所弥覆。<a id="a-5G"></a>阿僧祇宝放大光明，<a id="a-5H"></a>阿僧祇宝庄严其地。<a id="a-5I"></a>烧众妙香，<a id="a-5J"></a>香气氛氲。<a id="a-5K"></a>复建无量种种宝幢，<a id="a-5L"></a>所谓：<a id="a-5M"></a>宝香幢、<a id="a-5N"></a>宝衣幢、<a id="a-5O"></a>宝幡幢、<a id="a-5P"></a>宝缯幢、<a id="a-5Q"></a>宝华幢、<a id="a-5R"></a>宝璎珞幢、<a id="a-5S"></a>宝鬘幢、<a id="a-5T"></a>宝铃幢、<a id="a-5U"></a>摩尼宝盖幢、<a id="a-5V"></a>大摩尼宝幢、<a id="a-5W"></a>光明遍照摩尼宝幢、<a id="a-5X"></a>出一切如来名号音声摩尼王幢、<a id="a-5Y"></a>师子摩尼王幢、<a id="a-5Z"></a>说一切如来本事海摩尼王幢、<a id="a-5a"></a>现一切法界影像摩尼王幢，<a id="a-5b"></a>周遍十方，<a id="a-5c"></a>行列庄严。</p>
  <p id="a5d">时，<a id="a-5e"></a>逝多林上虚空之中，<a id="a-5f"></a>有不思议天宫殿云、<a id="a-5g"></a>无数香树云、<a id="a-5h"></a>不可说须弥山云、<a id="a-5i"></a>不可说妓乐云、<a id="a-5j"></a>出美妙音歌赞如来不可说宝莲华云、<a id="a-5k"></a>不可说宝座云、<a id="a-5l"></a>敷以天衣菩萨坐上叹佛功德不可说诸天王形像摩尼宝云、<a id="a-5m"></a>不可说白真珠云、<a id="a-5n"></a>不可说赤珠楼阁庄严具云、<a id="a-5o"></a>不可说雨金刚坚固珠云，<a id="a-5p"></a>皆住虚空，<a id="a-5q"></a>周匝遍满，<a id="a-5r"></a>以为严饰。<a id="a-5s"></a>何以故？<a id="a-5t"></a>如来善根不思议故，<a id="a-5u"></a>如来白法不思议故，<a id="a-5v"></a>如来威力不思议故，<a id="a-5w"></a>如来能以一身自在变化遍一切世界不思议故，<a id="a-5x"></a>如来能以神力令一切佛及佛国庄严皆入其身不思议故，<a id="a-5y"></a>如来能于一微尘内普现一切法界影像不思议故，<a id="a-5z"></a>如来能于一毛孔中示现过去一切诸佛不思议故，<a id="a-60"></a>如来随放一一光明悉能遍照一切世界不思议故，<a id="a-61"></a>如来能于一毛孔中出一切佛刹微尘数变化云充满一切诸佛国土不思议故，<a id="a-62"></a>如来能于一毛孔中普现一切十方世界成、<a id="a-63"></a>住、<a id="a-64"></a>坏劫不思议故。<a id="a-65"></a>如于此逝多林给孤独园见佛国土清净庄严，<a id="a-66"></a>十方一切尽法界、<a id="a-67"></a>虚空界、<a id="a-68"></a>一切世界亦如是见。<a id="a-69"></a>所谓：<a id="a-6A"></a>见如来身住逝多林，<a id="a-6B"></a>菩萨众会皆悉遍满；<a id="a-6C"></a>见普雨一切庄严云，<a id="a-6D"></a>见普雨一切宝光明照曜云，<a id="a-6E"></a>见普雨一切摩尼宝云，<a id="a-6F"></a>见普雨一切庄严盖弥覆佛刹云，<a id="a-6G"></a>见普雨一切天身云，<a id="a-6H"></a>见普雨一切华树云，<a id="a-6I"></a>见普雨一切衣树云，<a id="a-6J"></a>见普雨一切宝鬘、<a id="a-6K"></a>璎珞相续不绝周遍一切大地云，<a id="a-6L"></a>见普雨一切庄严具云，<a id="a-6M"></a>见普雨一切如众生形种种香云，<a id="a-6N"></a>见普雨一切微妙宝华网相续不断云，<a id="a-6O"></a>见普雨一切诸天女持宝幢幡于虚空中周旋来去云，<a id="a-6P"></a>见普雨一切众宝莲华于华叶间自然而出种种乐音云，<a id="a-6Q"></a>见普雨一切师子座宝网璎珞而为庄严云。</p>
  <p id="a6R">尔时，<a id="a-6S"></a>东方过不可说佛刹微尘数世界海外有世界，<a id="a-6T"></a>名金灯云幢，<a id="a-6U"></a>佛号毗卢遮那胜德王。<a id="a-6V"></a>彼佛众中有菩萨，<a id="a-6W"></a>名毗卢遮那愿光明，<a id="a-6X"></a>与不可说佛刹微尘数菩萨俱，<a id="a-6Y"></a>来向佛所，<a id="a-6Z"></a>悉以神力兴种种云，<a id="a-6a"></a>所谓：<a id="a-6b"></a>天华云、<a id="a-6c"></a>天香云、<a id="a-6d"></a>天末香云、<a id="a-6e"></a>天鬘云、<a id="a-6f"></a>天宝云、<a id="a-6g"></a>天庄严具云、<a id="a-6h"></a>天宝盖云、<a id="a-6i"></a>天微妙衣云、<a id="a-6j"></a>天宝幢幡云、<a id="a-6k"></a>天一切妙宝诸庄严云，<a id="a-6l"></a>充满虚空。<a id="a-6m"></a>至佛所已，<a id="a-6n"></a>顶礼佛足，<a id="a-6o"></a>即于东方化作宝庄严楼阁及普照十方宝莲华藏师子之座，<a id="a-6p"></a>如意宝网罗覆其身，<a id="a-6q"></a>与其眷属结跏趺坐。</p>
  <p id="a6r">南方过不可说佛刹微尘数世界海外有世界，<a id="a-6s"></a>名金刚藏，<a id="a-6t"></a>佛号普光明无胜藏王。<a id="a-6u"></a>彼佛众中有菩萨，<a id="a-6v"></a>名不可坏精进王，<a id="a-6w"></a>与不可说佛刹微尘数菩萨俱，<a id="a-6x"></a>来向佛所，<a id="a-6y"></a>持一切宝香网，<a id="a-6z"></a>持一切宝璎珞，<a id="a-70"></a>持一切宝华带，<a id="a-71"></a>持一切宝鬘带，<a id="a-72"></a>持一切金刚璎珞，<a id="a-73"></a>持一切摩尼宝网，<a id="a-74"></a>持一切宝衣带，<a id="a-75"></a>持一切宝璎珞带，<a id="a-76"></a>持一切最胜光明摩尼带，<a id="a-77"></a>持一切师子摩尼宝璎珞，<a id="a-78"></a>悉以神力充遍一切诸世界海。<a id="a-79"></a>到佛所已，<a id="a-7A"></a>顶礼佛足，<a id="a-7B"></a>即于南方化作遍照世间摩尼宝庄严楼阁及普照十方宝莲华藏师子之座，<a id="a-7C"></a>以一切宝华网罗覆其身，<a id="a-7D"></a>与其眷属结跏趺坐。</p>
  <p id="a7E">西方过不可说佛刹微尘数世界海外有世界，<a id="a-7F"></a>名摩尼宝灯须弥山幢，<a id="a-7G"></a>佛号法界智灯。<a id="a-7H"></a>彼佛众中有菩萨，<a id="a-7I"></a>名普胜无上威德王，<a id="a-7J"></a>与世界海微尘数菩萨俱，<a id="a-7K"></a>来向佛所，<a id="a-7L"></a>悉以神力兴不可说佛刹微尘数种种涂香烧香须弥山云、<a id="a-7M"></a>不可说佛刹微尘数种种色香水须弥山云、<a id="a-7N"></a>不可说佛刹微尘数一切大地微尘等光明摩尼宝王须弥山云、<a id="a-7O"></a>不可说佛刹微尘数种种光焰轮庄严幢须弥山云、<a id="a-7P"></a>不可说佛刹微尘数种种色金刚藏摩尼王庄严须弥山云、<a id="a-7Q"></a>不可说佛刹微尘数普照一切世界阎浮檀摩尼宝幢须弥山云、<a id="a-7R"></a>不可说佛刹微尘数现一切法界摩尼宝须弥山云、<a id="a-7S"></a>不可说佛刹微尘数现一切诸佛相好摩尼宝王须弥山云、<a id="a-7T"></a>不可说佛刹微尘数现一切如来本事因缘说诸菩萨所行之行摩尼宝王须弥山云、<a id="a-7U"></a>不可说佛刹微尘数现一切佛坐菩提场摩尼宝王须弥山云，<a id="a-7V"></a>充满法界。<a id="a-7W"></a>至佛所已，<a id="a-7X"></a>顶礼佛足，<a id="a-7Y"></a>即于西方化作一切香王楼阁，<a id="a-7Z"></a>真珠宝网弥覆其上，<a id="a-7a"></a>及化作帝释影幢宝莲华藏师子之座，<a id="a-7b"></a>以妙色摩尼网罗覆其身，<a id="a-7c"></a>心王宝冠以严其首，<a id="a-7d"></a>与其眷属结跏趺坐。</p>
  <p id="a7e">北方过不可说佛刹微尘数世界海外有世界，<a id="a-7f"></a>名宝衣光明幢，<a id="a-7g"></a>佛号照虚空法界大光明。<a id="a-7h"></a>彼佛众中有菩萨，<a id="a-7i"></a>名无碍胜藏王，<a id="a-7j"></a>与世界海微尘数菩萨俱，<a id="a-7k"></a>来向佛所，<a id="a-7l"></a>悉以神力兴一切宝衣云，<a id="a-7m"></a>所谓：<a id="a-7n"></a>黄色宝光明衣云、<a id="a-7o"></a>种种香所熏衣云、<a id="a-7p"></a>日幢摩尼王衣云、<a id="a-7q"></a>金色炽然摩尼衣云、<a id="a-7r"></a>一切宝光焰衣云、<a id="a-7s"></a>一切星辰像上妙摩尼衣云、<a id="a-7t"></a>白玉光摩尼衣云、<a id="a-7u"></a>光明遍照殊胜赫奕摩尼衣云、<a id="a-7v"></a>光明遍照威势炽盛摩尼衣云、<a id="a-7w"></a>庄严海摩尼衣云，<a id="a-7x"></a>充遍虚空。<a id="a-7y"></a>至佛所已，<a id="a-7z"></a>顶礼佛足，<a id="a-80"></a>即于北方化作摩尼宝海庄严楼阁及毗琉璃宝莲华藏师子之座，<a id="a-81"></a>以师子威德摩尼王网罗覆其身，<a id="a-82"></a>清净宝王为髻明珠，<a id="a-83"></a>与其眷属结跏趺坐。</p>
  <p id="a84">东北方过不可说佛刹微尘数世界海外有世界，<a id="a-85"></a>名一切欢喜清净光明网，<a id="a-86"></a>佛号无碍眼。<a id="a-87"></a>彼佛众中有菩萨，<a id="a-88"></a>名化现法界愿月王，<a id="a-89"></a>与世界海微尘数菩萨俱，<a id="a-8A"></a>来向佛所，<a id="a-8B"></a>悉以神力兴宝楼阁云、<a id="a-8C"></a>香楼阁云、<a id="a-8D"></a>烧香楼阁云、<a id="a-8E"></a>华楼阁云、<a id="a-8F"></a>栴檀楼阁云、<a id="a-8G"></a>金刚楼阁云、<a id="a-8H"></a>摩尼楼阁云、<a id="a-8I"></a>金楼阁云、<a id="a-8J"></a>衣楼阁云、<a id="a-8K"></a>莲华楼阁云，<a id="a-8L"></a>弥覆十方一切世界。<a id="a-8M"></a>至佛所已，<a id="a-8N"></a>顶礼佛足，<a id="a-8O"></a>即于东北方化作一切法界门大摩尼楼阁及无等香王莲华藏师子之座，<a id="a-8P"></a>摩尼华网罗覆其身，<a id="a-8Q"></a>著妙宝藏摩尼王冠，<a id="a-8R"></a>与其眷属结跏趺坐。</p>
  <p id="a8S">东南方过不可说佛刹微尘数世界海外有世界，<a id="a-8T"></a>名香云庄严幢，<a id="a-8U"></a>佛号龙自在王。<a id="a-8V"></a>彼佛众中有菩萨，<a id="a-8W"></a>名法慧光焰王，<a id="a-8X"></a>与世界海微尘数菩萨俱，<a id="a-8Y"></a>来向佛所，<a id="a-8Z"></a>悉以神力兴金色圆满光明云、<a id="a-8a"></a>无量宝色圆满光明云、<a id="a-8b"></a>如来毫相圆满光明云、<a id="a-8c"></a>种种宝色圆满光明云、<a id="a-8d"></a>莲华藏圆满光明云、<a id="a-8e"></a>众宝树枝圆满光明云、<a id="a-8f"></a>如来顶髻圆满光明云、<a id="a-8g"></a>阎浮檀金色圆满光明云、<a id="a-8h"></a>日色圆满光明云、<a id="a-8i"></a>星月色圆满光明云，<a id="a-8j"></a>悉遍虚空。<a id="a-8k"></a>到佛所已，<a id="a-8l"></a>顶礼佛足，<a id="a-8m"></a>即于东南方化作毗卢遮那最上宝光明楼阁、<a id="a-8n"></a>金刚摩尼莲华藏师子之座，<a id="a-8o"></a>众宝光焰摩尼王网罗覆其身，<a id="a-8p"></a>与其眷属结跏趺坐。</p>
  <p id="a8q">西南方过不可说佛刹微尘数世界海外有世界，<a id="a-8r"></a>名日光摩尼藏，<a id="a-8s"></a>佛号普照诸法智月王。<a id="a-8t"></a>彼佛众中有菩萨，<a id="a-8u"></a>名摧破一切魔军智幢王，<a id="a-8v"></a>与世界海微尘数菩萨俱，<a id="a-8w"></a>来向佛所，<a id="a-8x"></a>于一切毛孔中出等虚空界华焰云、<a id="a-8y"></a>香焰云、<a id="a-8z"></a>宝焰云、<a id="a-90"></a>金刚焰云、<a id="a-91"></a>烧香焰云、<a id="a-92"></a>电光焰云、<a id="a-93"></a>毗卢遮那摩尼宝焰云、<a id="a-94"></a>一切金光焰云、<a id="a-95"></a>胜藏摩尼王光焰云、<a id="a-96"></a>等三世如来海光焰云，<a id="a-97"></a>一一皆从毛孔中出，<a id="a-98"></a>遍虚空界。<a id="a-99"></a>到佛所已，<a id="a-9A"></a>顶礼佛足，<a id="a-9B"></a>即于西南方化作普现十方法界光明网大摩尼宝楼阁及香灯焰宝莲华藏师子之座，<a id="a-9C"></a>以离垢藏摩尼网罗覆其身，<a id="a-9D"></a>著出一切众生发趣音摩尼王严饰冠，<a id="a-9E"></a>与其眷属结跏趺坐。</p>
  <p id="a9F">西北方过不可说佛刹微尘数世界海外，<a id="a-9G"></a>有世界，<a id="a-9H"></a>名毗卢遮那愿摩尼王藏，<a id="a-9I"></a>佛号普光明最胜须弥王。<a id="a-9J"></a>彼佛众中有菩萨，<a id="a-9K"></a>名愿智光明幢，<a id="a-9L"></a>与世界海微尘数菩萨俱，<a id="a-9M"></a>来向佛所，<a id="a-9N"></a>于念念中，<a id="a-9O"></a>一切相好、<a id="a-9P"></a>一切毛孔、<a id="a-9Q"></a>一切身分，<a id="a-9R"></a>皆出三世一切如来形像云、<a id="a-9S"></a>一切菩萨形像云、<a id="a-9T"></a>一切如来众会形像云、<a id="a-9U"></a>一切如来变化身形像云、<a id="a-9V"></a>一切如来本生身形像云、<a id="a-9W"></a>一切声闻辟支佛形像云、<a id="a-9X"></a>一切如来菩提场形像云、<a id="a-9Y"></a>一切如来神变形像云、<a id="a-9Z"></a>一切世间主形像云、<a id="a-9a"></a>一切清净国土形像云，<a id="a-9b"></a>充满虚空。<a id="a-9c"></a>至佛所已，<a id="a-9d"></a>顶礼佛足，<a id="a-9e"></a>即于西北方化作普照十方摩尼宝庄严楼阁及普照世间宝莲华藏师子之座，<a id="a-9f"></a>以无能胜光明真珠网罗覆其身，<a id="a-9g"></a>著普光明摩尼宝冠，<a id="a-9h"></a>与其眷属结跏趺坐。</p>
  <p id="a9i">下方过不可说佛刹微尘数世界海外有世界，<a id="a-9j"></a>名一切如来圆满光普照，<a id="a-9k"></a>佛号虚空无碍相智幢王。<a id="a-9l"></a>彼佛众中有菩萨，<a id="a-9m"></a>名破一切障勇猛智王，<a id="a-9n"></a>与世界海微尘数菩萨俱，<a id="a-9o"></a>来向佛所，<a id="a-9p"></a>于一切毛孔中，<a id="a-9q"></a>出说一切众生语言海音声云，<a id="a-9r"></a>出说一切三世菩萨修行方便海音声云，<a id="a-9s"></a>出说一切菩萨所起愿方便海音声云，<a id="a-9t"></a>出说一切菩萨成满清净波罗蜜方便海音声云，<a id="a-9u"></a>出说一切菩萨圆满行遍一切刹音声云，<a id="a-9v"></a>出说一切菩萨成就自在用音声云，<a id="a-9w"></a>出说一切如来往诣道场破魔军众成等正觉自在用音声云，<a id="a-9x"></a>出说一切如来转法轮契经门名号海音声云，<a id="a-9y"></a>出说一切随应教化调伏众生法方便海音声云，<a id="a-9z"></a>出说一切随时、<a id="a-A0"></a>随善根、<a id="a-A1"></a>随愿力普令众生证得智慧方便海音声云。<a id="a-A2"></a>到佛所已，<a id="a-A3"></a>顶礼佛足，<a id="a-A4"></a>即于下方化作现一切如来宫殿形像众宝庄严楼阁及一切宝莲华藏师子之座，<a id="a-A5"></a>著普现道场影摩尼宝冠，<a id="a-A6"></a>与其眷属结跏趺坐。</p>
  <p id="aA7">上方过不可说佛刹微尘数世界海外有世界，<a id="a-A8"></a>名说佛种性无有尽，<a id="a-A9"></a>佛号普智轮光明音。<a id="a-AA"></a>彼佛众中有菩萨，<a id="a-AB"></a>名法界差别愿，<a id="a-AC"></a>与世界海微尘数菩萨俱，<a id="a-AD"></a>发彼道场来向此娑婆世界释迦牟尼佛所，<a id="a-AE"></a>于一切相好、<a id="a-AF"></a>一切毛孔、<a id="a-AG"></a>一切身分、<a id="a-AH"></a>一切肢节、<a id="a-AI"></a>一切庄严具、<a id="a-AJ"></a>一切衣服中，<a id="a-AK"></a>现毗卢遮那等过去一切诸佛、<a id="a-AL"></a>未来一切诸佛、<a id="a-AM"></a>已得授记、<a id="a-AN"></a>未授记者，<a id="a-AO"></a>现在十方一切国土、<a id="a-AP"></a>一切诸佛并其众会，<a id="a-AQ"></a>亦现过去行檀那波罗蜜及其一切受布施者诸本事海，<a id="a-AR"></a>亦现过去行尸罗波罗蜜诸本事海，<a id="a-AS"></a>亦现过去行羼提波罗蜜割截肢体心无动乱诸本事海，<a id="a-AT"></a>亦现过去行精进波罗蜜勇猛不退诸本事海，<a id="a-AU"></a>亦现过去求一切如来禅波罗蜜海而得成就诸本事海，<a id="a-AV"></a>亦现过去求一切佛所转法轮所成就法发勇猛心一切皆舍诸本事海，<a id="a-AW"></a>亦现过去乐见一切佛、<a id="a-AX"></a>乐行一切菩萨道、<a id="a-AY"></a>乐化一切众生界诸本事海，<a id="a-AZ"></a>亦现过去所发一切菩萨大愿清净庄严诸本事海，<a id="a-Aa"></a>亦现过去菩萨所成力波罗蜜勇猛清净诸本事海，<a id="a-Ab"></a>亦现过去一切菩萨所修圆满智波罗蜜诸本事海；<a id="a-Ac"></a>如是一切本事海，<a id="a-Ad"></a>悉皆遍满广大法界。<a id="a-Ae"></a>至佛所已，<a id="a-Af"></a>顶礼佛足，<a id="a-Ag"></a>即于上方化作一切金刚藏庄严楼阁及帝青金刚王莲华藏师子之座，<a id="a-Ah"></a>以一切宝光明摩尼王网罗覆其身，<a id="a-Ai"></a>以演说三世如来名摩尼宝王为髻明珠，<a id="a-Aj"></a>与其眷属结跏趺坐。</p>
  <p id="aAk">如是十方一切菩萨并其眷属，<a id="a-Al"></a>皆从普贤菩萨行愿中生，<a id="a-Am"></a>以净智眼见三世佛，<a id="a-An"></a>普闻一切诸佛如来所转法轮、<a id="a-Ao"></a>修多罗海，<a id="a-Ap"></a>已得至于一切菩萨自在彼岸；<a id="a-Aq"></a>于念念中现大神变，<a id="a-Ar"></a>亲近一切诸佛如来，<a id="a-As"></a>一身充满一切世界一切如来众会道场，<a id="a-At"></a>于一尘中普现一切世间境界，<a id="a-Au"></a>教化成就一切众生未曾失时，<a id="a-Av"></a>一毛孔中出一切如来说法音声；<a id="a-Aw"></a>知一切众生悉皆如幻，<a id="a-Ax"></a>知一切佛悉皆如影，<a id="a-Ay"></a>知一切诸趣受生悉皆如梦，<a id="a-Az"></a>知一切业报如镜中像，<a id="a-B0"></a>知一切诸有生起如热时焰，<a id="a-B1"></a>知一切世界皆如变化；<a id="a-B2"></a>成就如来十力、<a id="a-B3"></a>无畏，<a id="a-B4"></a>勇猛自在，<a id="a-B5"></a>能师子吼，<a id="a-B6"></a>深入无尽辩才大海，<a id="a-B7"></a>得一切众生言辞海诸法智；<a id="a-B8"></a>于虚空法界所行无碍，<a id="a-B9"></a>知一切法无有障碍；<a id="a-BA"></a>一切菩萨神通境界悉已清净，<a id="a-BB"></a>勇猛精进，<a id="a-BC"></a>摧伏魔军；<a id="a-BD"></a>恒以智慧了达三世，<a id="a-BE"></a>知一切法犹如虚空，<a id="a-BF"></a>无有违诤，<a id="a-BG"></a>亦无取著；<a id="a-BH"></a>虽勤精进而知一切智终无所来，<a id="a-BI"></a>虽观境界而知一切有悉不可得；<a id="a-BJ"></a>以方便智入一切法界，<a id="a-BK"></a>以平等智入一切国土，<a id="a-BL"></a>以自在力令一切世界展转相入于一切世界；<a id="a-BM"></a>处处受生，<a id="a-BN"></a>见一切世界种种形相；<a id="a-BO"></a>于微细境现广大刹，<a id="a-BP"></a>于广大境现微细刹；<a id="a-BQ"></a>于一佛所一念之顷，<a id="a-BR"></a>得一切佛威神所加，<a id="a-BS"></a>普见十方无所迷惑，<a id="a-BT"></a>于刹那顷悉能往诣。<a id="a-BU"></a>如是等一切菩萨满逝多林，<a id="a-BV"></a>皆是如来威神之力。</p>
  <p id="aBW">于时，<a id="a-BX"></a>上首诸大声闻──舍利弗、<a id="a-BY"></a>大目揵连、<a id="a-BZ"></a>摩诃迦葉、<a id="a-Ba"></a>离婆多、<a id="a-Bb"></a>须菩提、<a id="a-Bc"></a>阿[少/兔]楼驮、<a id="a-Bd"></a>难陀、<a id="a-Be"></a>劫宾那、<a id="a-Bf"></a>迦旃延、<a id="a-Bg"></a>富楼那等诸大声闻，<a id="a-Bh"></a>在逝多林皆悉不见如来神力、<a id="a-Bi"></a>如来严好、<a id="a-Bj"></a>如来境界、<a id="a-Bk"></a>如来游戏、<a id="a-Bl"></a>如来神变、<a id="a-Bm"></a>如来尊胜、<a id="a-Bn"></a>如来妙行、<a id="a-Bo"></a>如来威德、<a id="a-Bp"></a>如来住持、<a id="a-Bq"></a>如来净刹，<a id="a-Br"></a>亦复不见不可思议菩萨境界、<a id="a-Bs"></a>菩萨大会、<a id="a-Bt"></a>菩萨普入、<a id="a-Bu"></a>菩萨普至、<a id="a-Bv"></a>菩萨普诣、<a id="a-Bw"></a>菩萨神变、<a id="a-Bx"></a>菩萨游戏、<a id="a-By"></a>菩萨眷属、<a id="a-Bz"></a>菩萨方所、<a id="a-C0"></a>菩萨庄严师子座、<a id="a-C1"></a>菩萨宫殿、<a id="a-C2"></a>菩萨住处、<a id="a-C3"></a>菩萨所入三昧自在、<a id="a-C4"></a>菩萨观察、<a id="a-C5"></a>菩萨频申、<a id="a-C6"></a>菩萨勇猛、<a id="a-C7"></a>菩萨供养、<a id="a-C8"></a>菩萨受记、<a id="a-C9"></a>菩萨成熟、<a id="a-CA"></a>菩萨勇健、<a id="a-CB"></a>菩萨法身清净、<a id="a-CC"></a>菩萨智身圆满、<a id="a-CD"></a>菩萨愿身示现、<a id="a-CE"></a>菩萨色身成就、<a id="a-CF"></a>菩萨诸相具足清净、<a id="a-CG"></a>菩萨常光众色庄严、<a id="a-CH"></a>菩萨放大光网、<a id="a-CI"></a>菩萨起变化云、<a id="a-CJ"></a>菩萨身遍十方、<a id="a-CK"></a>菩萨诸行圆满。<a id="a-CL"></a>如是等事，<a id="a-CM"></a>一切声闻诸大弟子皆悉不见。<a id="a-CN"></a>何以故？<a id="a-CO"></a>以善根不同故，<a id="a-CP"></a>本不修习见佛自在善根故，<a id="a-CQ"></a>本不赞说十方世界一切佛刹清净功德故，<a id="a-CR"></a>本不称叹诸佛世尊种种神变故，<a id="a-CS"></a>本不于生死流转之中发阿耨多罗三藐三菩提心故，<a id="a-CT"></a>本不令他住菩提心故，<a id="a-CU"></a>本不能令如来种性不断绝故，<a id="a-CV"></a>本不摄受诸众生故，<a id="a-CW"></a>本不劝他修习菩萨波罗蜜故，<a id="a-CX"></a>本在生死流转之时不劝众生求于最胜大智眼故，<a id="a-CY"></a>本不修习生一切智诸善根故，<a id="a-CZ"></a>本不成就如来出世诸善根故，<a id="a-Ca"></a>本不得严净佛刹神通智故，<a id="a-Cb"></a>本不得诸菩萨眼所知境故，<a id="a-Cc"></a>本不求超出世间不共菩提诸善根故，<a id="a-Cd"></a>本不发一切菩萨诸大愿故，<a id="a-Ce"></a>本不从如来加被之所生故，<a id="a-Cf"></a>本不知诸法如幻、<a id="a-Cg"></a>菩萨如梦故，<a id="a-Ch"></a>本不得诸大菩萨广大欢喜故。<a id="a-Ci"></a>如是皆是普贤菩萨智眼境界，<a id="a-Cj"></a>不与一切二乘所共。<a id="a-Ck"></a>以是因缘，<a id="a-Cl"></a>诸大声闻不能见、<a id="a-Cm"></a>不能知、<a id="a-Cn"></a>不能闻、<a id="a-Co"></a>不能入、<a id="a-Cp"></a>不能得、<a id="a-Cq"></a>不能念、<a id="a-Cr"></a>不能观察、<a id="a-Cs"></a>不能筹量、<a id="a-Ct"></a>不能思惟、<a id="a-Cu"></a>不能分别；<a id="a-Cv"></a>是故，<a id="a-Cw"></a>虽在逝多林中，<a id="a-Cx"></a>不见如来诸大神变。</p>
  <p id="aCy">复次，<a id="a-Cz"></a>诸大声闻无如是善根故，<a id="a-D0"></a>无如是智眼故，<a id="a-D1"></a>无如是三昧故，<a id="a-D2"></a>无如是解脱故，<a id="a-D3"></a>无如是神通故，<a id="a-D4"></a>无如是威德故，<a id="a-D5"></a>无如是势力故，<a id="a-D6"></a>无如是自在故，<a id="a-D7"></a>无如是住处故，<a id="a-D8"></a>无如是境界故，<a id="a-D9"></a>是故于此不能知、<a id="a-DA"></a>不能见、<a id="a-DB"></a>不能入、<a id="a-DC"></a>不能证、<a id="a-DD"></a>不能住、<a id="a-DE"></a>不能解、<a id="a-DF"></a>不能观察、<a id="a-DG"></a>不能忍受、<a id="a-DH"></a>不能趣向、<a id="a-DI"></a>不能游履；<a id="a-DJ"></a>又亦不能广为他人，<a id="a-DK"></a>开阐解说，<a id="a-DL"></a>称扬示现，<a id="a-DM"></a>引导劝进，<a id="a-DN"></a>令其趣向，<a id="a-DO"></a>令其修习，<a id="a-DP"></a>令其安住，<a id="a-DQ"></a>令其证入。<a id="a-DR"></a>何以故？<a id="a-DS"></a>诸大弟子依声闻乘而出离故，<a id="a-DT"></a>成就声闻道，<a id="a-DU"></a>满足声闻行，<a id="a-DV"></a>安住声闻果，<a id="a-DW"></a>于无有谛得决定智，<a id="a-DX"></a>常住实际究竟寂静，<a id="a-DY"></a>远离大悲，<a id="a-DZ"></a>舍于众生，<a id="a-Da"></a>住于自事；<a id="a-Db"></a>于彼智慧，<a id="a-Dc"></a>不能积集，<a id="a-Dd"></a>不能修行，<a id="a-De"></a>不能安住，<a id="a-Df"></a>不能愿求，<a id="a-Dg"></a>不能成就，<a id="a-Dh"></a>不能清净，<a id="a-Di"></a>不能趣入，<a id="a-Dj"></a>不能通达，<a id="a-Dk"></a>不能知见，<a id="a-Dl"></a>不能证得。<a id="a-Dm"></a>是故，<a id="a-Dn"></a>虽在逝多林中对于如来，<a id="a-Do"></a>不见如是广大神变。</p>
  <p id="aDp">佛子，<a id="a-Dq"></a>如恒河岸有百千亿无量饿鬼，<a id="a-Dr"></a>裸形饥渴，<a id="a-Ds"></a>举体焦然，<a id="a-Dt"></a>乌鹫豺狼竞来搏撮，<a id="a-Du"></a>为渴所逼，<a id="a-Dv"></a>欲求水饮，<a id="a-Dw"></a>虽住河边而不见河；<a id="a-Dx"></a>设有见者，<a id="a-Dy"></a>见其枯竭。<a id="a-Dz"></a>何以故？<a id="a-E0"></a>深厚业障之所覆故。<a id="a-E1"></a>彼大声闻亦复如是，<a id="a-E2"></a>虽复住在逝多林中，<a id="a-E3"></a>不见如来广大神力，<a id="a-E4"></a>舍一切智，<a id="a-E5"></a>无明瞖瞙覆其眼故，<a id="a-E6"></a>不曾种植萨婆若地诸善根故。<a id="a-E7"></a>譬如有人，<a id="a-E8"></a>于大会中昏睡安寝，<a id="a-E9"></a>忽然梦见须弥山顶帝释所住善见大城，<a id="a-EA"></a>宫殿、<a id="a-EB"></a>园林种种严好，<a id="a-EC"></a>天子、<a id="a-ED"></a>天女百千万亿，<a id="a-EE"></a>普散天华遍满其地，<a id="a-EF"></a>种种衣树出妙衣服，<a id="a-EG"></a>种种华树开敷妙华，<a id="a-EH"></a>诸音乐树奏天音乐，<a id="a-EI"></a>天诸婇女歌咏美音，<a id="a-EJ"></a>无量诸天于中戏乐；<a id="a-EK"></a>其人自见著天衣服，<a id="a-EL"></a>普于其处住止周旋。<a id="a-EM"></a>其大会中一切诸人虽同一处，<a id="a-EN"></a>不知不见。<a id="a-EO"></a>何以故？<a id="a-EP"></a>梦中所见，<a id="a-EQ"></a>非彼大众所能见故。<a id="a-ER"></a>一切菩萨、<a id="a-ES"></a>世间诸王亦复如是，<a id="a-ET"></a>以久积集善根力故，<a id="a-EU"></a>发一切智广大愿故，<a id="a-EV"></a>学习一切佛功德故，<a id="a-EW"></a>修行菩萨庄严道故，<a id="a-EX"></a>圆满一切智智法故，<a id="a-EY"></a>满足普贤诸行愿故，<a id="a-EZ"></a>趣入一切菩萨智地故，<a id="a-Ea"></a>游戏一切菩萨所住诸三昧故，<a id="a-Eb"></a>已能观察一切菩萨智慧境界无障碍故，<a id="a-Ec"></a>是故悉见如来世尊不可思议自在神变。<a id="a-Ed"></a>一切声闻诸大弟子，<a id="a-Ee"></a>皆不能见，<a id="a-Ef"></a>皆不能知，<a id="a-Eg"></a>以无菩萨清净眼故。<a id="a-Eh"></a>譬如雪山具众药草，<a id="a-Ei"></a>良医诣彼悉能分别；<a id="a-Ej"></a>其诸捕猎、<a id="a-Ek"></a>放牧之人恒住彼山，<a id="a-El"></a>不见其药。<a id="a-Em"></a>此亦如是，<a id="a-En"></a>以诸菩萨入智境界，<a id="a-Eo"></a>具自在力，<a id="a-Ep"></a>能见如来广大神变；<a id="a-Eq"></a>诸大弟子唯求自利，<a id="a-Er"></a>不欲利他，<a id="a-Es"></a>唯求自安，<a id="a-Et"></a>不欲安他，<a id="a-Eu"></a>虽在林中，<a id="a-Ev"></a>不知不见。<a id="a-Ew"></a>譬如地中有诸宝藏，<a id="a-Ex"></a>种种珍异悉皆充满，<a id="a-Ey"></a>有一丈夫聪慧明达，<a id="a-Ez"></a>善能分别一切伏藏，<a id="a-F0"></a>其人复有大福德力，<a id="a-F1"></a>能随所欲自在而取，<a id="a-F2"></a>奉养父母，<a id="a-F3"></a>赈恤亲属，<a id="a-F4"></a>老、<a id="a-F5"></a>病、<a id="a-F6"></a>穷乏靡不均赡；<a id="a-F7"></a>其无智慧、<a id="a-F8"></a>无福德人，<a id="a-F9"></a>虽亦至于宝藏之处，<a id="a-FA"></a>不知不见，<a id="a-FB"></a>不得其益。<a id="a-FC"></a>此亦如是，<a id="a-FD"></a>诸大菩萨有净智眼，<a id="a-FE"></a>能入如来不可思议甚深境界，<a id="a-FF"></a>能见佛神力，<a id="a-FG"></a>能入诸法门，<a id="a-FH"></a>能游三昧海，<a id="a-FI"></a>能供养诸佛，<a id="a-FJ"></a>能以正法开悟众生，<a id="a-FK"></a>能以四摄摄受众生；<a id="a-FL"></a>诸大声闻不能得见如来神力，<a id="a-FM"></a>亦不能见诸菩萨众。<a id="a-FN"></a>譬如盲人至大宝洲，<a id="a-FO"></a>若行、<a id="a-FP"></a>若住、<a id="a-FQ"></a>若坐、<a id="a-FR"></a>若卧，<a id="a-FS"></a>不能得见一切众宝；<a id="a-FT"></a>以不见故，<a id="a-FU"></a>不能采取，<a id="a-FV"></a>不得受用。<a id="a-FW"></a>此亦如是，<a id="a-FX"></a>诸大弟子虽在林中亲近世尊，<a id="a-FY"></a>不见如来自在神力，<a id="a-FZ"></a>亦不得见菩萨大会。<a id="a-Fa"></a>何以故？<a id="a-Fb"></a>无有菩萨无碍净眼，<a id="a-Fc"></a>不能次第悟入法界见于如来自在力故。<a id="a-Fd"></a>譬如有人得清净眼，<a id="a-Fe"></a>名离垢光明，<a id="a-Ff"></a>一切暗色不能为障。<a id="a-Fg"></a>尔时，<a id="a-Fh"></a>彼人于夜暗中，<a id="a-Fi"></a>处在无量百千万亿人众之内，<a id="a-Fj"></a>或行、<a id="a-Fk"></a>或住、<a id="a-Fl"></a>或坐、<a id="a-Fm"></a>或卧，<a id="a-Fn"></a>彼诸人众形相威仪，<a id="a-Fo"></a>此明眼人莫不具见；<a id="a-Fp"></a>其明眼者威仪进退，<a id="a-Fq"></a>彼诸人众悉不能睹。<a id="a-Fr"></a>佛亦如是，<a id="a-Fs"></a>成就智眼，<a id="a-Ft"></a>清净无碍，<a id="a-Fu"></a>悉能明见一切世间；<a id="a-Fv"></a>其所示现神通变化，<a id="a-Fw"></a>大菩萨众所共围绕，<a id="a-Fx"></a>诸大弟子悉不能见。<a id="a-Fy"></a>譬如比丘在大众中入遍处定，<a id="a-Fz"></a>所谓：<a id="a-G0"></a>地遍处定、<a id="a-G1"></a>水遍处定、<a id="a-G2"></a>火遍处定、<a id="a-G3"></a>风遍处定、<a id="a-G4"></a>青遍处定、<a id="a-G5"></a>黄遍处定、<a id="a-G6"></a>赤遍处定、<a id="a-G7"></a>白遍处定、<a id="a-G8"></a>天遍处定、<a id="a-G9"></a>种种众生身遍处定、<a id="a-GA"></a>一切语言音声遍处定、<a id="a-GB"></a>一切所缘遍处定；<a id="a-GC"></a>入此定者见其所缘，<a id="a-GD"></a>其余大众悉不能见，<a id="a-GE"></a>唯除有住此三昧者。<a id="a-GF"></a>如来所现不可思议诸佛境界亦复如是，<a id="a-GG"></a>菩萨具见，<a id="a-GH"></a>声闻莫睹。<a id="a-GI"></a>譬如有人以翳形药自涂其眼，<a id="a-GJ"></a>在于众会去、<a id="a-GK"></a>来、<a id="a-GL"></a>坐、<a id="a-GM"></a>立无能见者，<a id="a-GN"></a>而能悉睹众会中事。<a id="a-GO"></a>应知如来亦复如是，<a id="a-GP"></a>超过于世，<a id="a-GQ"></a>普见世间，<a id="a-GR"></a>非诸声闻所能得见，<a id="a-GS"></a>唯除趣向一切智境诸大菩萨。<a id="a-GT"></a>如人生已，<a id="a-GU"></a>则有二天，<a id="a-GV"></a>恒相随逐，<a id="a-GW"></a>一曰：<a id="a-GX"></a>同生，<a id="a-GY"></a>二曰：<a id="a-GZ"></a>同名；<a id="a-Ga"></a>天常见人，<a id="a-Gb"></a>人不见天。<a id="a-Gc"></a>应知如来亦复如是，<a id="a-Gd"></a>在诸菩萨大集会中现大神通，<a id="a-Ge"></a>诸大声闻悉不能见。<a id="a-Gf"></a>譬如比丘得心自在，<a id="a-Gg"></a>入灭尽定，<a id="a-Gh"></a>六根作业皆悉不行，<a id="a-Gi"></a>一切语言不知不觉；<a id="a-Gj"></a>定力持故，<a id="a-Gk"></a>不般涅槃。<a id="a-Gl"></a>一切声闻亦复如是，<a id="a-Gm"></a>虽复住在逝多林中，<a id="a-Gn"></a>具足六根，<a id="a-Go"></a>而不知不见不解不入如来自在、<a id="a-Gp"></a>菩萨众会诸所作事。<a id="a-Gq"></a>何以故？<a id="a-Gr"></a>如来境界甚深广大，<a id="a-Gs"></a>难见难知，<a id="a-Gt"></a>难测难量，<a id="a-Gu"></a>超诸世间，<a id="a-Gv"></a>不可思议，<a id="a-Gw"></a>无能坏者，<a id="a-Gx"></a>非是一切二乘境界；<a id="a-Gy"></a>是故，<a id="a-Gz"></a>如来自在神力、<a id="a-H0"></a>菩萨众会及逝多林普遍一切清净世界，<a id="a-H1"></a>如是等事，<a id="a-H2"></a>诸大声闻悉不知见，<a id="a-H3"></a>非其器故。</p>
  <p id="aH4">尔时，<a id="a-H5"></a>毗卢遮那愿光明菩萨，<a id="a-H6"></a>承佛神力，<a id="a-H7"></a>观察十方而说颂言：</p>
  <p id="aH8">“汝等应观察，<a id="a-H9"></a>佛道不思议，<a id="a-HA"></a>于此逝多林，<a id="a-HB"></a>示现神通力。</p>
  <p id="aHC">善逝威神力，<a id="a-HD"></a>所现无央数；<a id="a-HE"></a>一切诸世间，<a id="a-HF"></a>迷惑不能了。</p>
  <p id="aHG">法王深妙法，<a id="a-HH"></a>无量难思议，<a id="a-HI"></a>所现诸神通，<a id="a-HJ"></a>举世莫能测。</p>
  <p id="aHK">以了法无相，<a id="a-HL"></a>是故名为佛，<a id="a-HM"></a>而具相庄严，<a id="a-HN"></a>称扬不可尽。</p>
  <p id="aHO">今于此林内，<a id="a-HP"></a>示现大神力，<a id="a-HQ"></a>甚深无有边，<a id="a-HR"></a>言辞莫能辩。</p>
  <p id="aHS">汝观大威德，<a id="a-HT"></a>无量菩萨众，<a id="a-HU"></a>十方诸国土，<a id="a-HV"></a>而来见世尊。</p>
  <p id="aHW">所愿皆具足，<a id="a-HX"></a>所行无障碍；<a id="a-HY"></a>一切诸世间，<a id="a-HZ"></a>无能测量者。</p>
  <p id="aHa">一切诸缘觉，<a id="a-Hb"></a>及彼大声闻，<a id="a-Hc"></a>皆悉不能知，<a id="a-Hd"></a>菩萨行境界。</p>
  <p id="aHe">菩萨大智慧，<a id="a-Hf"></a>诸地悉究竟，<a id="a-Hg"></a>高建勇猛幢，<a id="a-Hh"></a>难摧难可动。</p>
  <p id="aHi">诸大名称士，<a id="a-Hj"></a>无量三昧力，<a id="a-Hk"></a>所现诸神变，<a id="a-Hl"></a>法界悉充满。<a id="a-Hm"></a>”</p>
  <p id="aHn">尔时，<a id="a-Ho"></a>不可坏精进王菩萨，<a id="a-Hp"></a>承佛神力，<a id="a-Hq"></a>观察十方而说颂言：</p>
  <p id="aHr">“汝观诸佛子，<a id="a-Hs"></a>智慧功德藏，<a id="a-Ht"></a>究竟菩提行，<a id="a-Hu"></a>安隐诸世间。</p>
  <p id="aHv">其心本明达，<a id="a-Hw"></a>善入诸三昧，<a id="a-Hx"></a>智慧无边际，<a id="a-Hy"></a>境界不可量。</p>
  <p id="aHz">今此逝多林，<a id="a-I0"></a>种种皆严饰，<a id="a-I1"></a>菩萨众云集，<a id="a-I2"></a>亲近如来住。</p>
  <p id="aI3">汝观无所著，<a id="a-I4"></a>无量大众海，<a id="a-I5"></a>十方来诣此，<a id="a-I6"></a>坐宝莲华座。</p>
  <p id="aI7">无来亦无住，<a id="a-I8"></a>无依无戏论，<a id="a-I9"></a>离垢心无碍，<a id="a-IA"></a>究竟于法界。</p>
  <p id="aIB">建立智慧幢，<a id="a-IC"></a>坚固不动摇，<a id="a-ID"></a>知无变化法，<a id="a-IE"></a>而现变化事。</p>
  <p id="aIF">十方无量刹，<a id="a-IG"></a>一切诸佛所，<a id="a-IH"></a>同时悉往诣，<a id="a-II"></a>而亦不分身。</p>
  <p id="aIJ">汝观释师子，<a id="a-IK"></a>自在神通力，<a id="a-IL"></a>能令菩萨众，<a id="a-IM"></a>一切俱来集。</p>
  <p id="aIN">一切诸佛法，<a id="a-IO"></a>法界悉平等，<a id="a-IP"></a>言说故不同，<a id="a-IQ"></a>此众咸通达。</p>
  <p id="aIR">诸佛常安住，<a id="a-IS"></a>法界平等际，<a id="a-IT"></a>演说差别法，<a id="a-IU"></a>言辞无有尽。<a id="a-IV"></a>”</p>
  <p id="aIW">尔时，<a id="a-IX"></a>普胜无上威德王菩萨，<a id="a-IY"></a>承佛神力，<a id="a-IZ"></a>观察十方而说颂言：</p>
  <p id="aIa">“汝观无上士，<a id="a-Ib"></a>广大智圆满，<a id="a-Ic"></a>善达时非时，<a id="a-Id"></a>为众演说法；</p>
  <p id="aIe">摧伏众外道，<a id="a-If"></a>一切诸异论，<a id="a-Ig"></a>普随众生心，<a id="a-Ih"></a>为现神通力。</p>
  <p id="aIi">正觉非有量，<a id="a-Ij"></a>亦复非无量；<a id="a-Ik"></a>若量若无量，<a id="a-Il"></a>牟尼悉超越。</p>
  <p id="aIm">如日在虚空，<a id="a-In"></a>照临一切处；<a id="a-Io"></a>佛智亦如是，<a id="a-Ip"></a>了达三世法。</p>
  <p id="aIq">譬如十五夜，<a id="a-Ir"></a>月轮无减缺；<a id="a-Is"></a>如来亦复然，<a id="a-It"></a>白法悉圆满。</p>
  <p id="aIu">譬如空中日，<a id="a-Iv"></a>运行无暂已；<a id="a-Iw"></a>如来亦如是，<a id="a-Ix"></a>神变恒相续。</p>
  <p id="aIy">譬如十方刹，<a id="a-Iz"></a>于空无所碍，<a id="a-J0"></a>世灯现变化，<a id="a-J1"></a>于世亦复然。</p>
  <p id="aJ2">譬如世间地，<a id="a-J3"></a>群生之所依；<a id="a-J4"></a>照世灯法轮，<a id="a-J5"></a>为依亦如是。</p>
  <p id="aJ6">譬如猛疾风，<a id="a-J7"></a>所行无障碍；<a id="a-J8"></a>佛法亦如是，<a id="a-J9"></a>速遍于世间。</p>
  <p id="aJA">譬如大水轮，<a id="a-JB"></a>世界所依住；<a id="a-JC"></a>智慧轮亦尔，<a id="a-JD"></a>三世佛所依。<a id="a-JE"></a>”</p>
  <p id="aJF">尔时，<a id="a-JG"></a>无碍胜藏王菩萨，<a id="a-JH"></a>承佛神力，<a id="a-JI"></a>观察十方而说颂言：</p>
  <p id="aJJ">“譬如大宝山，<a id="a-JK"></a>饶益诸含识；<a id="a-JL"></a>佛山亦如是，<a id="a-JM"></a>普益于世间。</p>
  <p id="aJN">譬如大海水，<a id="a-JO"></a>澄净无垢浊；<a id="a-JP"></a>见佛亦如是，<a id="a-JQ"></a>能除诸渴爱。</p>
  <p id="aJR">譬如须弥山，<a id="a-JS"></a>出于大海中；<a id="a-JT"></a>世间灯亦尔，<a id="a-JU"></a>从于法海出。</p>
  <p id="aJV">如海具众宝，<a id="a-JW"></a>求者皆满足；<a id="a-JX"></a>无师智亦然，<a id="a-JY"></a>见者悉开悟。</p>
  <p id="aJZ">如来甚深智，<a id="a-Ja"></a>无量无有数；<a id="a-Jb"></a>是故神通力，<a id="a-Jc"></a>示现难思议。</p>
  <p id="aJd">譬如工幻师，<a id="a-Je"></a>示现种种事；<a id="a-Jf"></a>佛智亦如是，<a id="a-Jg"></a>现诸自在力。</p>
  <p id="aJh">譬如如意宝，<a id="a-Ji"></a>能满一切欲；<a id="a-Jj"></a>最胜亦复然，<a id="a-Jk"></a>满诸清净愿。</p>
  <p id="aJl">譬如明净宝，<a id="a-Jm"></a>普照一切物；<a id="a-Jn"></a>佛智亦如是，<a id="a-Jo"></a>普照群生心。</p>
  <p id="aJp">譬如八面宝，<a id="a-Jq"></a>等鉴于诸方；<a id="a-Jr"></a>无碍灯亦然，<a id="a-Js"></a>普照于法界。</p>
  <p id="aJt">譬如水清珠，<a id="a-Ju"></a>能清诸浊水；<a id="a-Jv"></a>见佛亦如是，<a id="a-Jw"></a>诸根悉清净。<a id="a-Jx"></a>”</p>
  <p id="aJy">尔时，<a id="a-Jz"></a>化现法界愿月王菩萨，<a id="a-K0"></a>承佛神力，<a id="a-K1"></a>观察十方而说颂言：</p>
  <p id="aK2">“譬如帝青宝，<a id="a-K3"></a>能青一切色；<a id="a-K4"></a>见佛者亦然，<a id="a-K5"></a>悉发菩提行。</p>
  <p id="aK6">一一微尘内，<a id="a-K7"></a>佛现神通力，<a id="a-K8"></a>令无量无边，<a id="a-K9"></a>菩萨皆清净。</p>
  <p id="aKA">甚深微妙力，<a id="a-KB"></a>无边不可知；<a id="a-KC"></a>菩萨之境界，<a id="a-KD"></a>世间莫能测。</p>
  <p id="aKE">如来所现身，<a id="a-KF"></a>清净相庄严，<a id="a-KG"></a>普入于法界，<a id="a-KH"></a>成就诸菩萨。</p>
  <p id="aKI">难思佛国土，<a id="a-KJ"></a>于中成正觉；<a id="a-KK"></a>一切诸菩萨，<a id="a-KL"></a>世主皆充满。</p>
  <p id="aKM">释迦无上尊，<a id="a-KN"></a>于法悉自在，<a id="a-KO"></a>示现神通力，<a id="a-KP"></a>无边不可量。</p>
  <p id="aKQ">菩萨种种行，<a id="a-KR"></a>无量无有尽；<a id="a-KS"></a>如来自在力，<a id="a-KT"></a>为之悉示现。</p>
  <p id="aKU">佛子善修学，<a id="a-KV"></a>甚深诸法界，<a id="a-KW"></a>成就无碍智，<a id="a-KX"></a>明了一切法。</p>
  <p id="aKY">善逝威神力，<a id="a-KZ"></a>为众转法轮，<a id="a-Ka"></a>神变普充满，<a id="a-Kb"></a>令世皆清净。</p>
  <p id="aKc">如来智圆满，<a id="a-Kd"></a>境界亦清净；<a id="a-Ke"></a>譬如大龙王，<a id="a-Kf"></a>普济诸群生。<a id="a-Kg"></a>”</p>
  <p id="aKh">尔时，<a id="a-Ki"></a>法慧光焰王菩萨，<a id="a-Kj"></a>承佛神力，<a id="a-Kk"></a>观察十方而说颂言：</p>
  <p id="aKl">“三世诸如来，<a id="a-Km"></a>声闻大弟子，<a id="a-Kn"></a>悉不能知佛，<a id="a-Ko"></a>举足下足事。</p>
  <p id="aKp">去来现在世，<a id="a-Kq"></a>一切诸缘觉，<a id="a-Kr"></a>亦不知如来，<a id="a-Ks"></a>举足下足事。</p>
  <p id="aKt">况复诸凡夫，<a id="a-Ku"></a>结使所缠缚，<a id="a-Kv"></a>无明覆心识，<a id="a-Kw"></a>而能知导师！</p>
  <p id="aKx">正觉无碍智，<a id="a-Ky"></a>超过语言道，<a id="a-Kz"></a>其量不可测，<a id="a-L0"></a>孰有能知见！</p>
  <p id="aL1">譬如明月光，<a id="a-L2"></a>无能测边际；<a id="a-L3"></a>佛神通亦尔，<a id="a-L4"></a>莫见其终尽。</p>
  <p id="aL5">一一诸方便，<a id="a-L6"></a>念念所变化，<a id="a-L7"></a>尽于无量劫，<a id="a-L8"></a>思惟不能了。</p>
  <p id="aL9">思惟一切智，<a id="a-LA"></a>不可思议法，<a id="a-LB"></a>一一方便门，<a id="a-LC"></a>边际不可得。</p>
  <p id="aLD">若有于此法，<a id="a-LE"></a>而兴广大愿；<a id="a-LF"></a>彼于此境界，<a id="a-LG"></a>知见不为难。</p>
  <p id="aLH">勇猛勤修习，<a id="a-LI"></a>难思大法海；<a id="a-LJ"></a>其心无障碍，<a id="a-LK"></a>入此方便门。</p>
  <p id="aLL">心意已调伏，<a id="a-LM"></a>志愿亦宽广，<a id="a-LN"></a>当获大菩提，<a id="a-LO"></a>最胜之境界。<a id="a-LP"></a>”</p>
  <p id="aLQ">尔时，<a id="a-LR"></a>破一切魔军智幢王菩萨，<a id="a-LS"></a>承佛神力，<a id="a-LT"></a>观察十方而说颂言：</p>
  <p id="aLU">“智身非是身，<a id="a-LV"></a>无碍难思议；<a id="a-LW"></a>设有思议者，<a id="a-LX"></a>一切无能及。</p>
  <p id="aLY">从不思议业，<a id="a-LZ"></a>起此清净身，<a id="a-La"></a>殊特妙庄严，<a id="a-Lb"></a>不著于三界。</p>
  <p id="aLc">光明照一切，<a id="a-Ld"></a>法界悉清净，<a id="a-Le"></a>开佛菩提门，<a id="a-Lf"></a>出生众智慧。</p>
  <p id="aLg">譬如世间日，<a id="a-Lh"></a>普放慧光明，<a id="a-Li"></a>远离诸尘垢，<a id="a-Lj"></a>灭除一切障，</p>
  <p id="aLk">普净三有处，<a id="a-Ll"></a>永绝生死流，<a id="a-Lm"></a>成就菩萨道，<a id="a-Ln"></a>出生无上觉。</p>
  <p id="aLo">示现无边色，<a id="a-Lp"></a>此色无依处；<a id="a-Lq"></a>所现虽无量，<a id="a-Lr"></a>一切不思议。</p>
  <p id="aLs">菩提一念顷，<a id="a-Lt"></a>能觉一切法；<a id="a-Lu"></a>云何欲测量，<a id="a-Lv"></a>如来智边际？</p>
  <p id="aLw">一念悉明达，<a id="a-Lx"></a>一切三世法；<a id="a-Ly"></a>故说佛智慧，<a id="a-Lz"></a>无尽无能坏。</p>
  <p id="aM0">智者应如是，<a id="a-M1"></a>专思佛菩提；<a id="a-M2"></a>此思难思议，<a id="a-M3"></a>思之不可得。</p>
  <p id="aM4">菩提不可说，<a id="a-M5"></a>超过语言路；<a id="a-M6"></a>诸佛从此生，<a id="a-M7"></a>是法难思议。<a id="a-M8"></a>”</p>
  <p id="aM9">尔时，<a id="a-MA"></a>愿智光明幢王菩萨，<a id="a-MB"></a>承佛神力，<a id="a-MC"></a>观察十方而说颂言：</p>
  <p id="aMD">“若能善观察，<a id="a-ME"></a>菩提无尽海，<a id="a-MF"></a>则得离痴念，<a id="a-MG"></a>决定受持法。</p>
  <p id="aMH">若得决定心，<a id="a-MI"></a>则能修妙行，<a id="a-MJ"></a>禅寂自思虑，<a id="a-MK"></a>永断诸疑惑。</p>
  <p id="aML">其心不疲倦，<a id="a-MM"></a>亦复无懈怠，<a id="a-MN"></a>展转增进修，<a id="a-MO"></a>究竟诸佛法。</p>
  <p id="aMP">信智已成就，<a id="a-MQ"></a>念念令增长，<a id="a-MR"></a>常乐常观察，<a id="a-MS"></a>无得无依法。</p>
  <p id="aMT">无量亿千劫，<a id="a-MU"></a>所修功德行；<a id="a-MV"></a>一切悉回向，<a id="a-MW"></a>诸佛所求道。</p>
  <p id="aMX">虽在于生死，<a id="a-MY"></a>而心无染著，<a id="a-MZ"></a>安住诸佛法，<a id="a-Ma"></a>常乐如来行。</p>
  <p id="aMb">世间之所有，<a id="a-Mc"></a>蕴界等诸法；<a id="a-Md"></a>一切皆舍离，<a id="a-Me"></a>专求佛功德。</p>
  <p id="aMf">凡夫婴妄惑，<a id="a-Mg"></a>于世常流转；<a id="a-Mh"></a>菩萨心无碍，<a id="a-Mi"></a>救之令解脱。</p>
  <p id="aMj">菩萨行难称，<a id="a-Mk"></a>举世莫能思，<a id="a-Ml"></a>遍除一切苦，<a id="a-Mm"></a>普与群生乐。</p>
  <p id="aMn">已获菩提智，<a id="a-Mo"></a>复愍诸群生，<a id="a-Mp"></a>光明照世间，<a id="a-Mq"></a>度脱一切众。<a id="a-Mr"></a>”</p>
  <p id="aMs">尔时，<a id="a-Mt"></a>破一切障勇猛智王菩萨，<a id="a-Mu"></a>承佛神力，<a id="a-Mv"></a>观察十方而说颂言：</p>
  <p id="aMw">“无量亿千劫，<a id="a-Mx"></a>佛名难可闻；<a id="a-My"></a>况复得亲近，<a id="a-Mz"></a>永断诸疑惑！</p>
  <p id="aN0">如来世间灯，<a id="a-N1"></a>通达一切法，<a id="a-N2"></a>普生三世福，<a id="a-N3"></a>令众悉清净。</p>
  <p id="aN4">如来妙色身，<a id="a-N5"></a>一切所钦叹，<a id="a-N6"></a>亿劫常瞻仰，<a id="a-N7"></a>其心无厌足。</p>
  <p id="aN8">若有诸佛子，<a id="a-N9"></a>观佛妙色身，<a id="a-NA"></a>必舍诸有著，<a id="a-NB"></a>回向菩提道。</p>
  <p id="aNC">如来妙色身，<a id="a-ND"></a>恒演广大音，<a id="a-NE"></a>辩才无障碍，<a id="a-NF"></a>开佛菩提门；</p>
  <p id="aNG">晓悟诸众生，<a id="a-NH"></a>无量不思议，<a id="a-NI"></a>令入智慧门，<a id="a-NJ"></a>授以菩提记。</p>
  <p id="aNK">如来出世间，<a id="a-NL"></a>为世大福田，<a id="a-NM"></a>普导诸含识，<a id="a-NN"></a>令其集福行。</p>
  <p id="aNO">若有供养佛，<a id="a-NP"></a>永除恶道畏，<a id="a-NQ"></a>消灭一切苦，<a id="a-NR"></a>成就智慧身。</p>
  <p id="aNS">若见两足尊，<a id="a-NT"></a>能发广大心；<a id="a-NU"></a>是人恒值佛，<a id="a-NV"></a>增长智慧力。</p>
  <p id="aNW">若见人中胜，<a id="a-NX"></a>决意向菩提；<a id="a-NY"></a>是人能自知，<a id="a-NZ"></a>必当成正觉。<a id="a-Na"></a>”</p>
  <p id="aNb">尔时，<a id="a-Nc"></a>法界差别愿智神通王菩萨，<a id="a-Nd"></a>承佛神力，<a id="a-Ne"></a>观察十方而说颂言：</p>
  <p id="aNf">“释迦无上尊，<a id="a-Ng"></a>具一切功德；<a id="a-Nh"></a>见者心清净，<a id="a-Ni"></a>回向大智慧。</p>
  <p id="aNj">如来大慈悲，<a id="a-Nk"></a>出现于世间，<a id="a-Nl"></a>普为诸群生，<a id="a-Nm"></a>转无上法轮。</p>
  <p id="aNn">如来无数劫，<a id="a-No"></a>勤苦为众生；<a id="a-Np"></a>云何诸世间，<a id="a-Nq"></a>能报大师恩？</p>
  <p id="aNr">宁于无量劫，<a id="a-Ns"></a>受诸恶道苦；<a id="a-Nt"></a>终不舍如来，<a id="a-Nu"></a>而求于出离。</p>
  <p id="aNv">宁代诸众生，<a id="a-Nw"></a>备受一切苦；<a id="a-Nx"></a>终不舍于佛，<a id="a-Ny"></a>而求得安乐。</p>
  <p id="aNz">宁在诸恶趣，<a id="a-O0"></a>恒得闻佛名；<a id="a-O1"></a>不愿生善道，<a id="a-O2"></a>暂时不闻佛。</p>
  <p id="aO3">宁生诸地狱，<a id="a-O4"></a>一一无数劫；<a id="a-O5"></a>终不远离佛，<a id="a-O6"></a>而求出恶趣。</p>
  <p id="aO7">何故愿久住，<a id="a-O8"></a>一切诸恶道？<a id="a-O9"></a>以得见如来，<a id="a-OA"></a>增长智慧故。</p>
  <p id="aOB">若得见于佛，<a id="a-OC"></a>除灭一切苦；<a id="a-OD"></a>能入诸如来，<a id="a-OE"></a>大智之境界。</p>
  <p id="aOF">若得见于佛，<a id="a-OG"></a>舍离一切障；<a id="a-OH"></a>长养无尽福，<a id="a-OI"></a>成就菩提道。</p>
  <p id="aOJ">如来能永断，<a id="a-OK"></a>一切众生疑，<a id="a-OL"></a>随其心所乐，<a id="a-OM"></a>普皆令满足。<a id="a-ON"></a>”</p>
 </body>
</html>