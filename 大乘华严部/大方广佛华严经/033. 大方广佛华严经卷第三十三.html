<!doctype html>
<html id="z3IBTQcGm" data-ver="1114">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第三十三</h1>
  <h2 id="a2">如来相海品第二十九</h2>
  <p id="a3">尔时普贤菩萨摩诃萨。<a id="a-4"></a>告诸菩萨言。<a id="a-5"></a>佛子。<a id="a-6"></a>谛听谛听善思念之。<a id="a-7"></a>当为汝说如来相海。<a id="a-8"></a>如来顶上有大人相。<a id="a-9"></a>名曰明净。<a id="a-A"></a>三十二宝以为庄严。<a id="a-B"></a>普放无量大光明网。<a id="a-C"></a>遍照一切十方世界。<a id="a-D"></a>如来顶上有大人相。<a id="a-E"></a>名曰普照佛方便海。<a id="a-F"></a>圆满杂宝以为庄严。<a id="a-G"></a>种种摩尼宝王庄严。<a id="a-H"></a>金刚光明世界所起。<a id="a-I"></a>普照一切法界。<a id="a-J"></a>如来顶上有大人相。<a id="a-K"></a>名充满法界云。<a id="a-L"></a>妙宝光明。<a id="a-M"></a>普照一切法界一切世界。<a id="a-N"></a>如来功德智慧十方世界海云。<a id="a-O"></a>菩萨功德海云。<a id="a-P"></a>如来顶上有大人相。<a id="a-Q"></a>名曰普照。<a id="a-R"></a>悉现不可思议诸佛世界。<a id="a-S"></a>金刚摩尼妙宝光明。<a id="a-T"></a>观无厌足。<a id="a-U"></a>如众宝华聚奋迅。<a id="a-V"></a>普照一切法界佛宝光明。<a id="a-W"></a>如来顶上有大人相。<a id="a-X"></a>名琉璃宝。<a id="a-Y"></a>普照一切法界大自在云。<a id="a-Z"></a>摩尼宝王相种种庄严。<a id="a-a"></a>普照一切十方世界。<a id="a-b"></a>叹佛功德因缘所起。<a id="a-c"></a>悉放如来大宝光云。<a id="a-d"></a>普照菩萨于道场树结跏趺坐。<a id="a-e"></a>普现菩萨自在神力觉如来力。<a id="a-f"></a>普照一切十方佛刹六种震动。<a id="a-g"></a>于大法界虚空中。<a id="a-h"></a>普现无量自在一切智云。<a id="a-i"></a>如来顶上有大人相。<a id="a-j"></a>名曰平等。<a id="a-k"></a>如来音声灯云离垢宝海。<a id="a-l"></a>放诸光明。<a id="a-m"></a>普照一切法界十方世界菩萨功德海。<a id="a-n"></a>安立三世佛智幢海。<a id="a-o"></a>如来顶上有大人相。<a id="a-p"></a>名佛光广云。<a id="a-q"></a>伊那罗宝如意王宝摩尼王宝。<a id="a-r"></a>以为庄严。<a id="a-s"></a>普照一切世界法界。<a id="a-t"></a>菩萨光焰灯云。<a id="a-u"></a>普照一切如来妙色音声海。<a id="a-v"></a>及世界海净佛力海。<a id="a-w"></a>如来有大人相。<a id="a-x"></a>名圆满光明云。<a id="a-y"></a>种种宝华庄严。<a id="a-z"></a>琉璃摩尼宝王光明。<a id="a-10"></a>赞叹法身及诸菩萨。<a id="a-11"></a>一切十方世界海中。<a id="a-12"></a>叹如来地。<a id="a-13"></a>令一切众生趣向如来诸力境界。<a id="a-14"></a>普现无量无边如来净地离垢清净。<a id="a-15"></a>放大光明。<a id="a-16"></a>普照一切诸佛世界。<a id="a-17"></a>如来有大人相。<a id="a-18"></a>名菩萨行藏光明云。<a id="a-19"></a>无量世界中如来。<a id="a-1A"></a>放无量种种色宝光明。<a id="a-1B"></a>普照一切法界佛刹。<a id="a-1C"></a>出生无量如来妙音。<a id="a-1D"></a>皆悉分别演说如来甚深大法。<a id="a-1E"></a>如来有大人相。<a id="a-1F"></a>名普照云。<a id="a-1G"></a>琉璃伊陀罗金刚宝无量色清净摩尼宝庄严。<a id="a-1H"></a>放琉璃色光明。<a id="a-1I"></a>皆悉遍照一切诸海。<a id="a-1J"></a>出佛无量微妙音声。<a id="a-1K"></a>充满一切十方世界。<a id="a-1L"></a>普现一切佛智慧海无量化身。<a id="a-1M"></a>如来有大人相。<a id="a-1N"></a>名曰觉云。<a id="a-1O"></a>佛顶右面以杂宝华焰庄严。<a id="a-1P"></a>于一切世界庄严道场。<a id="a-1Q"></a>清净一切法界世界。<a id="a-1R"></a>令一切虚妄皆悉解脱。<a id="a-1S"></a>觉净法界。<a id="a-1T"></a>如来有大人相。<a id="a-1U"></a>名光明云。<a id="a-1V"></a>以心海王如意法宝庄严。<a id="a-1W"></a>如来顶相。<a id="a-1X"></a>普照十方世界诸菩萨云。<a id="a-1Y"></a>长养最上智身法身。<a id="a-1Z"></a>行于一切如来相海。<a id="a-1a"></a>满足一切菩萨法界云。<a id="a-1b"></a>如来有大人相。<a id="a-1c"></a>名一切庄严云。<a id="a-1d"></a>金刚琉璃华普照庄严。<a id="a-1e"></a>一切法界海。<a id="a-1f"></a>世界众宝莲华。<a id="a-1g"></a>以为庄严。<a id="a-1h"></a>皆悉充满一切法界。<a id="a-1i"></a>四种菩萨行。<a id="a-1j"></a>自在师子吼。<a id="a-1k"></a>充满一切法界海。<a id="a-1l"></a>如来有大人相。<a id="a-1m"></a>名佛三昧海行云。<a id="a-1n"></a>庄严一切法界海。<a id="a-1o"></a>于念念中。<a id="a-1p"></a>普现无量如来庄严。<a id="a-1q"></a>充满一切不可思议法界世界。<a id="a-1r"></a>如来有大人相。<a id="a-1s"></a>名化海普照云。<a id="a-1t"></a>妙宝莲华如须弥山王。<a id="a-1u"></a>出生无量宝光明海。<a id="a-1v"></a>佛意所起。<a id="a-1w"></a>卢舍那所化。<a id="a-1x"></a>出生无量一切化海。<a id="a-1y"></a>如来有大人相名一切如来解脱云。<a id="a-1z"></a>离垢胜宝以为庄严。<a id="a-20"></a>普照庄严一切如来师子之座。<a id="a-21"></a>于其座内。<a id="a-22"></a>悉现一切如来色像。<a id="a-23"></a>放大宝光明。<a id="a-24"></a>演说无量佛法大海。<a id="a-25"></a>庄严一切诸佛刹海。<a id="a-26"></a>如来有大人相。<a id="a-27"></a>名觉佛种姓云。<a id="a-28"></a>于琉璃华金宝莲华。<a id="a-29"></a>放无量宝正法光明云。<a id="a-2A"></a>严净一切如来光明。<a id="a-2B"></a>普现一切清净法界。<a id="a-2C"></a>众宝光明无坏解脱。<a id="a-2D"></a>遍入甚深诸法界海。<a id="a-2E"></a>普现无量自在力海。<a id="a-2F"></a>如来有大人相。<a id="a-2G"></a>名无量宝光明轮。<a id="a-2H"></a>示现过去清净善根。<a id="a-2I"></a>出生清净智日。<a id="a-2J"></a>普照十方智慧法海。<a id="a-2K"></a>如来有大人相。<a id="a-2L"></a>名普照自在云。<a id="a-2M"></a>如来顶宝妙解脱华琉璃光明。<a id="a-2N"></a>普照一切法界海佛。<a id="a-2O"></a>悉现一切诸佛刹海。<a id="a-2P"></a>具足圆满如来智慧。<a id="a-2Q"></a>如来有大人相。<a id="a-2R"></a>名入一切普照光明。<a id="a-2S"></a>如来宝相清净庄严。<a id="a-2T"></a>普照一切无量无边如来菩萨妙智慧藏一切法界。<a id="a-2U"></a>如来有大人相。<a id="a-2V"></a>名明净云。<a id="a-2W"></a>宝华琉璃月。<a id="a-2X"></a>放无量百千光明。<a id="a-2Y"></a>普照一切法界虚空界一切佛刹。<a id="a-2Z"></a>普现十方一切如来。<a id="a-2a"></a>如来有大人相。<a id="a-2b"></a>名觉光明云。<a id="a-2c"></a>一切宝光明普照一切法界诸佛转净法轮。<a id="a-2d"></a>悉放如来妙光明云。<a id="a-2e"></a>普照一切十方世界。<a id="a-2f"></a>如来有大人相。<a id="a-2g"></a>名普现一切庄严云。<a id="a-2h"></a>无量宝光明。<a id="a-2i"></a>于一念中。<a id="a-2j"></a>一切法界。<a id="a-2k"></a>普现一切菩萨坐于道场菩提树下成等正觉。<a id="a-2l"></a>又能普现一切诸佛。<a id="a-2m"></a>如来有大人相。<a id="a-2n"></a>名法界因云。<a id="a-2o"></a>如意妙宝庄严。<a id="a-2p"></a>见无厌足。<a id="a-2q"></a>放大宝光明网。<a id="a-2r"></a>普现一切众生诸业报海。<a id="a-2s"></a>如来有大人相。<a id="a-2t"></a>名曰普照净法轮云。<a id="a-2u"></a>能令如来正法清净。<a id="a-2v"></a>普照庄严一切佛刹。<a id="a-2w"></a>深解一切不思议法海。<a id="a-2x"></a>普照过去未来现在诸佛法界。<a id="a-2y"></a>出生无量如来化身。<a id="a-2z"></a>如来有大人相。<a id="a-30"></a>名普照诸佛海云。<a id="a-31"></a>十方一切世界海中。<a id="a-32"></a>悉离障碍普见一切。<a id="a-33"></a>如来海云。<a id="a-34"></a>如来有大人相。<a id="a-35"></a>名净灯云。<a id="a-36"></a>方便深入一切众生一切菩萨一切如来不可思议法界海云。<a id="a-37"></a>普照一切法界觉云。<a id="a-38"></a>如来有大人相。<a id="a-39"></a>名分别法界云。<a id="a-3A"></a>如来智慧广照佛地一切菩萨众无量法海无量佛刹。<a id="a-3B"></a>令一切众生入佛境界。<a id="a-3C"></a>具足普贤菩萨愿行佛平等智一切诸明。<a id="a-3D"></a>如来有大人相。<a id="a-3E"></a>名一切世界海安住普照云。<a id="a-3F"></a>一切法界虚空界宝光明云。<a id="a-3G"></a>见无厌足。<a id="a-3H"></a>普现道场一切菩萨诸如来身。<a id="a-3I"></a>出生无量普功德云。<a id="a-3J"></a>如来有大人相。<a id="a-3K"></a>名一切宝光焰云。<a id="a-3L"></a>于佛眉间相中。<a id="a-3M"></a>出生无量净宝光明。<a id="a-3N"></a>普照一切十方世界。<a id="a-3O"></a>净照一切诸佛菩萨行。<a id="a-3P"></a>法王光明普照法界。<a id="a-3Q"></a>悉能长养一切光明。<a id="a-3R"></a>一切法界光明庄严。<a id="a-3S"></a>普照一切诸菩萨海。<a id="a-3T"></a>如来力云。<a id="a-3U"></a>普照一切十方佛刹。<a id="a-3V"></a>如来有大人相。<a id="a-3W"></a>名一切法界庄严云。<a id="a-3X"></a>如来顶相随次渐起。<a id="a-3Y"></a>阎浮檀金众宝庄严。<a id="a-3Z"></a>放种种金色光明。<a id="a-3a"></a>于念念中。<a id="a-3b"></a>普现一切世界诸佛。<a id="a-3c"></a>悉能普照一切佛刹。<a id="a-3d"></a>庄严一切菩萨诸功德藏。<a id="a-3e"></a>如来顶相。<a id="a-3f"></a>悉能庄严三十二相。<a id="a-3g"></a>又能庄严一切法界。<a id="a-3h"></a>如来有大人相。<a id="a-3i"></a>名普照法界遍光明云。<a id="a-3j"></a>佛眉间相。<a id="a-3k"></a>悉能普照一切妙宝一切众色一切日月一切佛海。<a id="a-3l"></a>出生十方无量光明海。<a id="a-3m"></a>庄严一切诸如来身。<a id="a-3n"></a>演说一切如来法海。<a id="a-3o"></a>如来有大人相。<a id="a-3p"></a>名自在云。<a id="a-3q"></a>佛清净眼。<a id="a-3r"></a>众宝庄严慧眼清净。<a id="a-3s"></a>于诸法界无所障碍。<a id="a-3t"></a>吉光明云示现一切。<a id="a-3u"></a>如来有大人胜妙鼻相。<a id="a-3v"></a>清净众宝以为庄严。<a id="a-3w"></a>一切众宝妙色为覆。<a id="a-3x"></a>佛宝华云。<a id="a-3y"></a>一切菩萨无能思议。<a id="a-3z"></a>悉知一切众生诸佛法海。<a id="a-40"></a>如来有大人广长舌相。<a id="a-41"></a>悉能遍覆十方世界一切海云。<a id="a-42"></a>过去修习善根所得。<a id="a-43"></a>一切宝王清净光明。<a id="a-44"></a>普照一切法界尸罗之心。<a id="a-45"></a>又照一切三世诸佛。<a id="a-46"></a>悉能庄严一切法界。<a id="a-47"></a>出生无量微妙音声。<a id="a-48"></a>不思议宝以为庄严。<a id="a-49"></a>普照无量诸光明海。<a id="a-4A"></a>佛妙音声。<a id="a-4B"></a>悉遍充满一切法界诸世界海。<a id="a-4C"></a>如来有大人相。<a id="a-4D"></a>名法界地云。<a id="a-4E"></a>舌掌安住。<a id="a-4F"></a>一切众宝以为庄严。<a id="a-4G"></a>安住一切法。<a id="a-4H"></a>出生十方诸佛具足音声。<a id="a-4I"></a>悉能清净一切佛刹。<a id="a-4J"></a>分别一切诸佛不可思议音声海云。<a id="a-4K"></a>如来有大人相。<a id="a-4L"></a>名顺法界云。<a id="a-4M"></a>舌端妙相。<a id="a-4N"></a>金色净宝以为庄严。<a id="a-4O"></a>出生无量金色光明。<a id="a-4P"></a>普照一切诸如来海。<a id="a-4Q"></a>大师子吼震妙音声。<a id="a-4R"></a>悉皆遍至一切世界。<a id="a-4S"></a>一切众生无不闻者。<a id="a-4T"></a>于不可思议劫修行所得。<a id="a-4U"></a>普现一切诸音声海。<a id="a-4V"></a>普照一切众生。<a id="a-4W"></a>乐闻无有厌足。<a id="a-4X"></a>如来有大人相。<a id="a-4Y"></a>名平等法门云。<a id="a-4Z"></a>佛舌端相。<a id="a-4a"></a>令无量佛刹皆悉清净。<a id="a-4b"></a>如意妙宝以为庄严。<a id="a-4c"></a>出生无量种种音声。<a id="a-4d"></a>赞叹一切诸佛法界。<a id="a-4e"></a>普现一切菩萨法界。<a id="a-4f"></a>妙功德云。<a id="a-4g"></a>普覆一切诸佛菩萨。<a id="a-4h"></a>深入一切诸佛菩萨法。<a id="a-4i"></a>悉现一切离垢众宝清净佛刹。<a id="a-4j"></a>悉能普照一切佛刹。<a id="a-4k"></a>如来有大人龂齶相。<a id="a-4l"></a>伊陀尼罗净琉璃宝。<a id="a-4m"></a>以为庄严。<a id="a-4n"></a>诸法界地悉在其内。<a id="a-4o"></a>诸菩萨云皆悉充满。<a id="a-4p"></a>出生离垢妙宝光明。<a id="a-4q"></a>普照十方种种香云种种灯云。<a id="a-4r"></a>普照菩萨内诸楼阁。<a id="a-4s"></a>分别一切诸佛刹海。<a id="a-4t"></a>方便安住自在神力。<a id="a-4u"></a>普现不可思议诸法界云。<a id="a-4v"></a>如来有大人相。<a id="a-4w"></a>名佛大牙云。<a id="a-4x"></a>如来右面下大牙相。<a id="a-4y"></a>众宝庄严。<a id="a-4z"></a>放大光明轮。<a id="a-50"></a>普照法界及诸佛身。<a id="a-51"></a>普放光明网。<a id="a-52"></a>照十方世界海及众生海。<a id="a-53"></a>妙安隐轮以为庄严。<a id="a-54"></a>如来有大人相。<a id="a-55"></a>名宝焰须弥藏。<a id="a-56"></a>如来右面上大牙相。<a id="a-57"></a>如意宝王藏胜香焰云。<a id="a-58"></a>照以庄严。<a id="a-59"></a>放宝光明与法界等。<a id="a-5A"></a>一一光明内。<a id="a-5B"></a>普现一切诸佛自在。<a id="a-5C"></a>一切佛刹庄严道场。<a id="a-5D"></a>如来有大人相。<a id="a-5E"></a>名照一切宝须弥山灯云。<a id="a-5F"></a>如来左面下大牙相。<a id="a-5G"></a>分别解说一切诸相。<a id="a-5H"></a>香华众宝妙方便轮以为庄严。<a id="a-5I"></a>放宝光明云。<a id="a-5J"></a>普照一切世界海。<a id="a-5K"></a>普现一切佛莲华藏师子之座。<a id="a-5L"></a>离垢菩萨海云眷属围绕。<a id="a-5M"></a>如来有大人相。<a id="a-5N"></a>名普照佛云。<a id="a-5O"></a>如来左面上大牙相。<a id="a-5P"></a>清净众宝。<a id="a-5Q"></a>及阎浮檀宝网轮华。<a id="a-5R"></a>以为庄严。<a id="a-5S"></a>出生不可思议微妙音声。<a id="a-5T"></a>普现一切如来自在神力。<a id="a-5U"></a>成就一切菩萨功德普照一切虚空。<a id="a-5V"></a>及语言法。<a id="a-5W"></a>无尽法云。<a id="a-5X"></a>一切法海。<a id="a-5Y"></a>诸佛音声。<a id="a-5Z"></a>及一切宝。<a id="a-5a"></a>出生分别一切诸佛众妙音声。<a id="a-5b"></a>充满法界。<a id="a-5c"></a>如来有大人相。<a id="a-5d"></a>名金慕耆婆。<a id="a-5e"></a>如来一一齿间。<a id="a-5f"></a>出无量相海门云。<a id="a-5g"></a>种种色宝。<a id="a-5h"></a>放大光明海。<a id="a-5i"></a>阎浮檀金色。<a id="a-5j"></a>普照法界一切世界一切如来。<a id="a-5k"></a>如来有大人相。<a id="a-5l"></a>名一切宝地云。<a id="a-5m"></a>如来右肩相。<a id="a-5n"></a>一切宝色。<a id="a-5o"></a>净莲华色。<a id="a-5p"></a>明净宝色。<a id="a-5q"></a>光焰普照一切菩萨内法藏云。<a id="a-5r"></a>悉照一切如来法海。<a id="a-5s"></a>如来右肩平满大人相。<a id="a-5t"></a>清净阎浮檀金色普照菩萨法轮法界。<a id="a-5u"></a>及照一切如意宝王。<a id="a-5v"></a>如来有大人左肩相。<a id="a-5w"></a>阎浮檀莲华色。<a id="a-5x"></a>如来圆满诸功德海。<a id="a-5y"></a>以为庄严。<a id="a-5z"></a>普放无量诸光明网。<a id="a-60"></a>悉照一切世界法界。<a id="a-61"></a>示现如来无量自在诸神力云。<a id="a-62"></a>如来有大人相。<a id="a-63"></a>名周遍普照云。<a id="a-64"></a>如来左肩相。<a id="a-65"></a>众宝庄严。<a id="a-66"></a>放阎浮檀金色光明。<a id="a-67"></a>悉能充满一切法界。<a id="a-68"></a>普照一切诸如来海。<a id="a-69"></a>种种宝香。<a id="a-6A"></a>庄严一切诸佛刹海。<a id="a-6B"></a>如来有大人相。<a id="a-6C"></a>名普照庄严云。<a id="a-6D"></a>如来右肩无有动转。<a id="a-6E"></a>出生无量佛灯光明。<a id="a-6F"></a>垂法界云。<a id="a-6G"></a>充满菩萨众普照庄严一切法界。<a id="a-6H"></a>如来有大人相。<a id="a-6I"></a>名海顶云。<a id="a-6J"></a>如来胸有胜妙相海。<a id="a-6K"></a>以为庄严。<a id="a-6L"></a>柔软细滑。<a id="a-6M"></a>种种众宝。<a id="a-6N"></a>焰轮庄严。<a id="a-6O"></a>周遍清净。<a id="a-6P"></a>开发甚深法海音声。<a id="a-6Q"></a>如来有大人相。<a id="a-6R"></a>名胜妙相续普现云。<a id="a-6S"></a>如来右胁胜妙清净。<a id="a-6T"></a>法界轮地以为庄严。<a id="a-6U"></a>清净宝网而弥覆之。<a id="a-6V"></a>出生无量如来化云。<a id="a-6W"></a>普照一切十方法界。<a id="a-6X"></a>如来有大人相。<a id="a-6Y"></a>名普现如来云。<a id="a-6Z"></a>胜妙功德藏菩萨功德宝天冠。<a id="a-6a"></a>普照极高云。<a id="a-6b"></a>离垢清净。<a id="a-6c"></a>普现十方无量诸佛自在神力。<a id="a-6d"></a>开示三世一切诸佛法海净行。<a id="a-6e"></a>坐于道场菩提树下成等正觉。<a id="a-6f"></a>如来有大人相。<a id="a-6g"></a>名开敷华云。<a id="a-6h"></a>如来胜妙功德相续。<a id="a-6i"></a>众妙宝华宝轮庄严。<a id="a-6j"></a>放香焰光明。<a id="a-6k"></a>普现一切莲华形色世界。<a id="a-6l"></a>如来有大人相。<a id="a-6m"></a>名可悦乐金色云。<a id="a-6n"></a>一切宝王藏胜妙功德相续。<a id="a-6o"></a>一切宝心王藏。<a id="a-6p"></a>放摩尼宝光明轮。<a id="a-6q"></a>离垢清净极大高显。<a id="a-6r"></a>普照一切诸佛内方便功德藏。<a id="a-6s"></a>普照一切法界。<a id="a-6t"></a>如来有大人相。<a id="a-6u"></a>名胜海云。<a id="a-6v"></a>胜上虚空宝。<a id="a-6w"></a>放香光明。<a id="a-6x"></a>普照十方一切道场。<a id="a-6y"></a>圆满琉璃宝香灯鬘。<a id="a-6z"></a>充满十方。<a id="a-70"></a>如来有大人相。<a id="a-71"></a>名电光云。<a id="a-72"></a>下第二胜功德。<a id="a-73"></a>平等地相莲华右旋。<a id="a-74"></a>净菩萨众坐宝莲华。<a id="a-75"></a>放佛藏光明。<a id="a-76"></a>普照法界海。<a id="a-77"></a>如来有大人相。<a id="a-78"></a>名普现法界云。<a id="a-79"></a>第三胜相海。<a id="a-7A"></a>具足成满一切宝海刹。<a id="a-7B"></a>普照开现无量菩萨法界。<a id="a-7C"></a>如来有大人相。<a id="a-7D"></a>名普照最高云。<a id="a-7E"></a>第四胜相海。<a id="a-7F"></a>放离垢众宝光明海。<a id="a-7G"></a>普照一切法界。<a id="a-7H"></a>一切如来。<a id="a-7I"></a>一切世界庄严。<a id="a-7J"></a>一切众生海。<a id="a-7K"></a>如来有大人相。<a id="a-7L"></a>名转一切法轮妙音声云。<a id="a-7M"></a>下分胜相离垢清净。<a id="a-7N"></a>一切正法道香焰光明。<a id="a-7O"></a>照一切佛内心相海一切法界。<a id="a-7P"></a>如来有大人相。<a id="a-7Q"></a>名庄严云。<a id="a-7R"></a>第十胜相。<a id="a-7S"></a>宣畅十方一切诸佛菩萨净行。<a id="a-7T"></a>觉悟离垢清净光明。<a id="a-7U"></a>三世诸佛一切智海。<a id="a-7V"></a>庄严一切诸佛刹海。<a id="a-7W"></a>如来有大人手掌相。<a id="a-7X"></a>具足千辐宝轮。<a id="a-7Y"></a>种种众宝以为庄严。<a id="a-7Z"></a>放大光明普照法界。<a id="a-7a"></a>转正法轮。<a id="a-7b"></a>普照一切诸如来海。<a id="a-7c"></a>充满一切佛功德海。<a id="a-7d"></a>种种妙宝庄严法界。<a id="a-7e"></a>如来有大人相。<a id="a-7f"></a>名海照云。<a id="a-7g"></a>如来宝手众宝庄严。<a id="a-7h"></a>普放净月光明焰云。<a id="a-7i"></a>庄严虚空如来菩萨诸世界海。<a id="a-7j"></a>赞叹菩萨行海。<a id="a-7k"></a>如来有大人相。<a id="a-7l"></a>名普庄严云。<a id="a-7m"></a>如来妙手因陀尼罗。<a id="a-7n"></a>琉璃宝华以为庄严。<a id="a-7o"></a>普照一切法界一切世界莲华藏菩萨安住宝藏。<a id="a-7p"></a>庄严十方一切道场。<a id="a-7q"></a>普照一切诸佛海云清净法身。<a id="a-7r"></a>如来有大人相。<a id="a-7s"></a>名离垢灯普照云。<a id="a-7t"></a>净宝光明放净光网普照十方。<a id="a-7u"></a>皆悉出生变化网云。<a id="a-7v"></a>庄严菩萨净宝光明。<a id="a-7w"></a>究竟一切诸法行海。<a id="a-7x"></a>到于彼岸。<a id="a-7y"></a>如来有大人相。<a id="a-7z"></a>名普现一切众宝云。<a id="a-80"></a>宝藏海云。<a id="a-81"></a>庄严如来莲华。<a id="a-82"></a>充满一切众宝莲华。<a id="a-83"></a>放宝光明云。<a id="a-84"></a>普照一切法界。<a id="a-85"></a>如来有大人相。<a id="a-86"></a>名普照明净云。<a id="a-87"></a>放宝焰光明海。<a id="a-88"></a>照于法界。<a id="a-89"></a>一切众香光焰庄严。<a id="a-8A"></a>普现宝华焰光。<a id="a-8B"></a>令一切佛世界网悉净庄严。<a id="a-8C"></a>普照一切道场。<a id="a-8D"></a>如来有大人相。<a id="a-8E"></a>名琉璃灯云。<a id="a-8F"></a>一切世界众宝色地普照庄严。<a id="a-8G"></a>皆放诸佛金色光明。<a id="a-8H"></a>以一切庄严而庄校之。<a id="a-8I"></a>于一念中。<a id="a-8J"></a>皆悉示现一切法门。<a id="a-8K"></a>如来有大人相。<a id="a-8L"></a>名智慧灯云。<a id="a-8M"></a>金刚宝华以为庄严。<a id="a-8N"></a>放阎浮檀金色光明。<a id="a-8O"></a>普照一切世界。<a id="a-8P"></a>如来有大人相。<a id="a-8Q"></a>名安住莲华光明云。<a id="a-8R"></a>众宝妙华以为庄严。<a id="a-8S"></a>放大光明网。<a id="a-8T"></a>覆一切世界诸须弥山。<a id="a-8U"></a>如来有大人相。<a id="a-8V"></a>名充满法界如来云。<a id="a-8W"></a>离垢净宝以为庄严。<a id="a-8X"></a>放大光明。<a id="a-8Y"></a>普照一切诸佛世界。<a id="a-8Z"></a>悉见如来坐莲华藏师子之座。<a id="a-8a"></a>又复普照一切法界。<a id="a-8b"></a>现一切相如来妙手。<a id="a-8c"></a>普现一切自在之相。<a id="a-8d"></a>千辐相轮清净具足。<a id="a-8e"></a>种种众宝以为庄严。<a id="a-8f"></a>佛手充满一切刹云。<a id="a-8g"></a>普照一切诸法界云。<a id="a-8h"></a>如来有大人相。<a id="a-8i"></a>名曰成就佛刹海云。<a id="a-8j"></a>佛右手指宝相。<a id="a-8k"></a>清净法界。<a id="a-8l"></a>清净光焰。<a id="a-8m"></a>普照如净水月。<a id="a-8n"></a>出众宝华。<a id="a-8o"></a>出生一切妙宝音声。<a id="a-8p"></a>普现一切诸佛刹海。<a id="a-8q"></a>如来有大人相。<a id="a-8r"></a>名安住一切宝云。<a id="a-8s"></a>普照诸佛宝藏法界。<a id="a-8t"></a>于佛指相。<a id="a-8u"></a>出生如意妙宝王云。<a id="a-8v"></a>众宝庄严。<a id="a-8w"></a>放大光明网。<a id="a-8x"></a>普照一切法界云及诸佛云。<a id="a-8y"></a>普照庄严一切菩萨诸功德海。<a id="a-8z"></a>出生普贤菩萨净行妙音声海。<a id="a-90"></a>一切佛刹无不闻者。<a id="a-91"></a>又开发普照诸菩萨心。<a id="a-92"></a>皆悉满足无量大愿。<a id="a-93"></a>摩尼宝王以为庄严。<a id="a-94"></a>种种日光轮。<a id="a-95"></a>皆悉普照一切法界。<a id="a-96"></a>如来有大人宝马藏相。<a id="a-97"></a>隐密于右。<a id="a-98"></a>众宝庄严。<a id="a-99"></a>普照一切法界及虚空界。<a id="a-9A"></a>一切众宝庄严法界海。<a id="a-9B"></a>出生一切如来庄严微妙音声。<a id="a-9C"></a>如来有大人相。<a id="a-9D"></a>名曰一相现一切相海云。<a id="a-9E"></a>如来安处福田之座。<a id="a-9F"></a>一切众宝以为庄严。<a id="a-9G"></a>出生无量不可思议妙宝光明。<a id="a-9H"></a>普照十方一切法界。<a id="a-9I"></a>普现分别一切众相。<a id="a-9J"></a>现一相云。<a id="a-9K"></a>照现一切诸佛自在神力。<a id="a-9L"></a>如来有大人相。<a id="a-9M"></a>名一切法界海云。<a id="a-9N"></a>普照十方诸如来座及一切法界法轮法海。<a id="a-9O"></a>悉能示现一切相云。<a id="a-9P"></a>如来有大人相。<a id="a-9Q"></a>名普示现云。<a id="a-9R"></a>如来右髀众宝庄严。<a id="a-9S"></a>放于妙法种种香光。<a id="a-9T"></a>随顺安住出诸音声。<a id="a-9U"></a>一切宝王以为庄严。<a id="a-9V"></a>于念念中。<a id="a-9W"></a>悉能示现心王海云。<a id="a-9X"></a>如来有大人相。<a id="a-9Y"></a>名普照一切回向海云。<a id="a-9Z"></a>如来左髀。<a id="a-9a"></a>悉遍充满一切宝海。<a id="a-9b"></a>随顺安住法海庄严。<a id="a-9c"></a>放一切光明海。<a id="a-9d"></a>悉能普照一切众生无量佛海。<a id="a-9e"></a>如来有大人相。<a id="a-9f"></a>伊尼延右腨。<a id="a-9g"></a>放阎浮檀金色光明。<a id="a-9h"></a>普照一切世界。<a id="a-9i"></a>震动无量诸佛刹土。<a id="a-9j"></a>出佛音声一切普闻。<a id="a-9k"></a>出生无量菩萨化身。<a id="a-9l"></a>充满一切诸佛世界及虚空界。<a id="a-9m"></a>放明净光明庄严普照一切。<a id="a-9n"></a>令诸佛刹皆悉清净。<a id="a-9o"></a>菩萨变化藏诸法界云犹若虚空。<a id="a-9p"></a>如来有大人相。<a id="a-9q"></a>伊尼延左腨。<a id="a-9r"></a>如炼金色。<a id="a-9s"></a>常放一切妙宝光明。<a id="a-9t"></a>充满无量诸佛世界。<a id="a-9u"></a>开发一切诸佛法化。<a id="a-9v"></a>庄严无量诸佛法海。<a id="a-9w"></a>如来有大人相。<a id="a-9x"></a>名毛端内现一切佛刹。<a id="a-9y"></a>于一毛孔。<a id="a-9z"></a>悉放一切宝光明藏。<a id="a-A0"></a>普照十方一切法界。<a id="a-A1"></a>于一毛孔。<a id="a-A2"></a>示现一切如来自在诸法界云。<a id="a-A3"></a>如来有大人相。<a id="a-A4"></a>名菩萨海庄严云。<a id="a-A5"></a>如来金刚足下。<a id="a-A6"></a>阎浮檀金色。<a id="a-A7"></a>放一切宝光明网。<a id="a-A8"></a>充满十方诸佛刹云。<a id="a-A9"></a>开发一切菩萨法化。<a id="a-AA"></a>出生无量菩萨变化。<a id="a-AB"></a>放一切宝香光明。<a id="a-AC"></a>住菩萨海。<a id="a-AD"></a>能于一步遍诸佛刹。<a id="a-AE"></a>如来有大人相。<a id="a-AF"></a>名明净云。<a id="a-AG"></a>佛足趺上。<a id="a-AH"></a>一切众宝以为庄严。<a id="a-AI"></a>放妙宝光明。<a id="a-AJ"></a>示现一切诸佛菩萨大光明藏。<a id="a-AK"></a>普照无量诸如来云。<a id="a-AL"></a>如来有大人相。<a id="a-AM"></a>名曰觉云。<a id="a-AN"></a>普覆一切如来指间。<a id="a-AO"></a>众宝王庄严。<a id="a-AP"></a>放诸宝光。<a id="a-AQ"></a>于念念中。<a id="a-AR"></a>示现一切诸佛自在。<a id="a-AS"></a>普照无量诸佛法海。<a id="a-AT"></a>示现一切道场。<a id="a-AU"></a>悉照未来无量际劫。<a id="a-AV"></a>如来有大人相。<a id="a-AW"></a>名曰遍照法界海云。<a id="a-AX"></a>如来足下千辐相轮。<a id="a-AY"></a>种种庄严。<a id="a-AZ"></a>放百千众宝光明。<a id="a-Aa"></a>普照一切法界诸世界海。<a id="a-Ab"></a>众宝灯焰妙庄严藏。<a id="a-Ac"></a>普照十方一切诸佛。<a id="a-Ad"></a>无量香光以为庄严。<a id="a-Ae"></a>普照一切净法界海。<a id="a-Af"></a>如来有大人相。<a id="a-Ag"></a>名示现一切诸佛海云。<a id="a-Ah"></a>清净如空。<a id="a-Ai"></a>照诸法海。<a id="a-Aj"></a>充满十方。<a id="a-Ak"></a>发起一切诸菩萨云。<a id="a-Al"></a>出妙音声云。<a id="a-Am"></a>众宝华云以为庄严。<a id="a-An"></a>香灯光焰。<a id="a-Ao"></a>示现普照一切世界。<a id="a-Ap"></a>如来有大人相。<a id="a-Aq"></a>名自在光明云。<a id="a-Ar"></a>众宝庄严。<a id="a-As"></a>示现一切诸佛光明。<a id="a-At"></a>净法界海及诸道场。<a id="a-Au"></a>常放如来智慧光明。<a id="a-Av"></a>一切众相悉为一相。<a id="a-Aw"></a>法界无杂种种庄严。<a id="a-Ax"></a>如来有大人相。<a id="a-Ay"></a>名法界海音声云。<a id="a-Az"></a>如来足下后分。<a id="a-B0"></a>众宝庄严。<a id="a-B1"></a>普照一切诸法界海。<a id="a-B2"></a>一切诸佛自在庄严。<a id="a-B3"></a>普入化轮。<a id="a-B4"></a>覆一切法界。<a id="a-B5"></a>于一一身。<a id="a-B6"></a>出生法界妙音声云。<a id="a-B7"></a>如来有大人相。<a id="a-B8"></a>名深宝原底众宝庄严。<a id="a-B9"></a>放阎浮檀金色圆满光明。<a id="a-BA"></a>普照十方世界法界显现一切庄严道场。<a id="a-BB"></a>如来有大人相。<a id="a-BC"></a>名一切宝月光明伊那尼罗宝藏庄严照法界云。<a id="a-BD"></a>于念念中。<a id="a-BE"></a>悉能示现如来法海。<a id="a-BF"></a>如来有大人相。<a id="a-BG"></a>名普云藏。<a id="a-BH"></a>右虚空宝云最高宝。<a id="a-BI"></a>光明照一切佛道场座藏。<a id="a-BJ"></a>金刚伊那尼罗宝显现庄严。<a id="a-BK"></a>如来有大人相。<a id="a-BL"></a>名平等光云。<a id="a-BM"></a>众宝妙华以为庄严。<a id="a-BN"></a>出生甚深法界音声。<a id="a-BO"></a>遍一切法界及虚空界。<a id="a-BP"></a>于一一相。<a id="a-BQ"></a>普照一切诸如来海。<a id="a-BR"></a>入佛甚深自在。<a id="a-BS"></a>菩萨法界海。<a id="a-BT"></a>说不可尽。<a id="a-BU"></a>如来有大人相。<a id="a-BV"></a>名示现庄严云。<a id="a-BW"></a>清净阎浮檀金色众宝庄严。<a id="a-BX"></a>普放种种妙色光明。<a id="a-BY"></a>遍照一切庄严佛刹。<a id="a-BZ"></a>佛云充满无量世界。<a id="a-Ba"></a>庄严菩萨自在法海。<a id="a-Bb"></a>普照一切诸佛功德及诸菩萨解脱之藏。<a id="a-Bc"></a>庄严法界。<a id="a-Bd"></a>如来有大人相。<a id="a-Be"></a>名诸佛自在普示现云。<a id="a-Bf"></a>转诸宝轮。<a id="a-Bg"></a>众宝庄严。<a id="a-Bh"></a>放不思议如来光明。<a id="a-Bi"></a>妙香普闻一切世界无量佛海。<a id="a-Bj"></a>演出一切佛音声海。<a id="a-Bk"></a>于诸世界。<a id="a-Bl"></a>现菩萨门佛自在云。<a id="a-Bm"></a>佛子。<a id="a-Bn"></a>于佛身中。<a id="a-Bo"></a>有如是等十莲华藏世界海微尘数佛大人相。<a id="a-Bp"></a>于诸肢节。<a id="a-Bq"></a>种种妙宝以为庄严。</p>
  <p data-pb></p>
  <h2 id="aBr">佛小相光明功德品第三十</h2>
  <p id="aBs">尔时佛告宝手菩萨言。<a id="a-Bt"></a>如来应供等正觉。<a id="a-Bu"></a>有随形好名曰海王。<a id="a-Bv"></a>彼出光明名曰明净。<a id="a-Bw"></a>七百万阿僧祇光以为眷属。<a id="a-Bx"></a>又菩萨摩诃萨。<a id="a-By"></a>于兜率天。<a id="a-Bz"></a>放大光明名曰幢王。<a id="a-C0"></a>普照十世界微尘数刹。<a id="a-C1"></a>遍照彼处地狱众生灭除苦痛。<a id="a-C2"></a>令彼众生十种眼耳鼻舌身意诸根行业皆悉清净。<a id="a-C3"></a>彼诸众生。<a id="a-C4"></a>见光明已皆大欢喜。<a id="a-C5"></a>命终皆生兜率天上。<a id="a-C6"></a>生天上已。<a id="a-C7"></a>闻天妙音。<a id="a-C8"></a>名不可乐。<a id="a-C9"></a>此音声语诸天子言。<a id="a-CA"></a>以不放逸故。<a id="a-CB"></a>于诸佛所种善根故。<a id="a-CC"></a>遇善知识故。<a id="a-CD"></a>卢舍那佛威神力故。<a id="a-CE"></a>于地狱命终生此天上。<a id="a-CF"></a>如来足下千辐轮中有妙光明。<a id="a-CG"></a>名普照王。<a id="a-CH"></a>于彼海王随形好处。<a id="a-CI"></a>悉放四十广大光明。<a id="a-CJ"></a>一名清净功德。<a id="a-CK"></a>普照六十亿那由他佛刹微尘数世界。<a id="a-CL"></a>随众生境界。<a id="a-CM"></a>随种善根。<a id="a-CN"></a>随众生意。<a id="a-CO"></a>乃至普照阿鼻地狱。<a id="a-CP"></a>其中众生。<a id="a-CQ"></a>命终皆生兜率天上。<a id="a-CR"></a>生天上已。<a id="a-CS"></a>闻天妙音。<a id="a-CT"></a>作如是言。<a id="a-CU"></a>善哉善哉。<a id="a-CV"></a>诸天子。<a id="a-CW"></a>卢舍那菩萨。<a id="a-CX"></a>今住离垢三昧。<a id="a-CY"></a>应当敬念。<a id="a-CZ"></a>尔时诸天子。<a id="a-Ca"></a>闻天劝化微妙之音。<a id="a-Cb"></a>便作是念。<a id="a-Cc"></a>奇哉奇哉。<a id="a-Cd"></a>何由出此微妙音声。<a id="a-Ce"></a>尔时音声。<a id="a-Cf"></a>语诸天子言。<a id="a-Cg"></a>我此天音。<a id="a-Ch"></a>诸善功德之所成就。<a id="a-Ci"></a>诸天子。<a id="a-Cj"></a>如我说我。<a id="a-Ck"></a>而不着我不着我所。<a id="a-Cl"></a>一切诸佛亦复如是。<a id="a-Cm"></a>自说是佛。<a id="a-Cn"></a>而不着我不着我所。<a id="a-Co"></a>诸天子。<a id="a-Cp"></a>如我音声。<a id="a-Cq"></a>不从东方南西北方四维上下来。<a id="a-Cr"></a>诸天子。<a id="a-Cs"></a>业报成佛亦复如是。<a id="a-Ct"></a>非十方来。<a id="a-Cu"></a>诸天子。<a id="a-Cv"></a>犹如汝等昔在地狱。<a id="a-Cw"></a>不从十方来。<a id="a-Cx"></a>但以颠倒愚痴缠故得地狱身。<a id="a-Cy"></a>本无来处。<a id="a-Cz"></a>如普照王光明。<a id="a-D0"></a>不从十方来。<a id="a-D1"></a>我天音声亦复如是。<a id="a-D2"></a>非十方来。<a id="a-D3"></a>但以三昧善根力故。<a id="a-D4"></a>出生如是微妙音声。<a id="a-D5"></a>般若波罗蜜力故。<a id="a-D6"></a>示现如是自在神力。<a id="a-D7"></a>诸天子。<a id="a-D8"></a>譬如须弥山王。<a id="a-D9"></a>有三十三天净妙宫殿种种乐具。<a id="a-DA"></a>不从十方来。<a id="a-DB"></a>我天音声亦复如是。<a id="a-DC"></a>诸天子。<a id="a-DD"></a>譬如亿那由他佛刹微尘数世界末为微尘。<a id="a-DE"></a>如是微尘数众生。<a id="a-DF"></a>我为说法。<a id="a-DG"></a>随彼所应令大欢喜。<a id="a-DH"></a>然我于彼不生厌恶心。<a id="a-DI"></a>不生疲倦心。<a id="a-DJ"></a>不生放逸心。<a id="a-DK"></a>不生憍慢心。<a id="a-DL"></a>诸天子。<a id="a-DM"></a>卢舍那菩萨。<a id="a-DN"></a>住离垢三昧亦复如是。<a id="a-DO"></a>于右手掌随形好中。<a id="a-DP"></a>放一光明。<a id="a-DQ"></a>出生无量自在神力。<a id="a-DR"></a>一切众生声闻缘觉所不能知。<a id="a-DS"></a>汝等应当往诣卢舍那菩萨恭敬礼拜。<a id="a-DT"></a>莫着五欲障诸善根。<a id="a-DU"></a>诸天子。<a id="a-DV"></a>譬如劫尽烧须弥山悉令消灭。<a id="a-DW"></a>诸天子。<a id="a-DX"></a>五欲缠心。<a id="a-DY"></a>修念佛三昧。<a id="a-DZ"></a>皆悉除灭。<a id="a-Da"></a>是故诸天子。<a id="a-Db"></a>当知报恩。<a id="a-Dc"></a>一向敬念卢舍那菩萨。<a id="a-Dd"></a>诸天子。<a id="a-De"></a>其有众生不知报恩。<a id="a-Df"></a>舍是身已入三恶道。<a id="a-Dg"></a>诸天子。<a id="a-Dh"></a>汝昔在地狱蒙光明恩。<a id="a-Di"></a>舍地狱已来生此天。<a id="a-Dj"></a>应当长养彼诸善根。<a id="a-Dk"></a>诸天子。<a id="a-Dl"></a>譬如我天。<a id="a-Dm"></a>非男非女。<a id="a-Dn"></a>而能出生百千万亿不思议法。<a id="a-Do"></a>诸天子。<a id="a-Dp"></a>如天子天女五欲乐具宫殿园林。<a id="a-Dq"></a>皆悉如我不生不灭。<a id="a-Dr"></a>色受想行识亦复如是。<a id="a-Ds"></a>若如是知是名能入无著甚深三昧海。<a id="a-Dt"></a>时诸天子。<a id="a-Du"></a>闻是音声欢喜无量。<a id="a-Dv"></a>皆悉化作一万华云。<a id="a-Dw"></a>一万香云。<a id="a-Dx"></a>一万乐云。<a id="a-Dy"></a>一万幢云。<a id="a-Dz"></a>一万盖云。<a id="a-E0"></a>一万赞叹云。<a id="a-E1"></a>作是化已。<a id="a-E2"></a>往诣卢舍那菩萨所住宫殿。<a id="a-E3"></a>恭敬供养于一面住。<a id="a-E4"></a>而不见卢舍那菩萨。<a id="a-E5"></a>时有天子。<a id="a-E6"></a>作如是言。<a id="a-E7"></a>此菩萨者。<a id="a-E8"></a>今已命终。<a id="a-E9"></a>生净饭王家。<a id="a-EA"></a>乘栴檀楼阁。<a id="a-EB"></a>处摩耶夫人胎。<a id="a-EC"></a>尔时诸天子。<a id="a-ED"></a>以天眼观卢舍那菩萨摩诃萨。<a id="a-EE"></a>见梵身天欲界诸天恭敬供养。<a id="a-EF"></a>时诸天子。<a id="a-EG"></a>作如是言。<a id="a-EH"></a>我等若不先往恭敬供养卢舍那菩萨。<a id="a-EI"></a>乃至一念顷住兜率天起乐着心者。<a id="a-EJ"></a>我则不可。<a id="a-EK"></a>尔时一一天子。<a id="a-EL"></a>与十那由他天子眷属。<a id="a-EM"></a>欲从天下至阎浮提。<a id="a-EN"></a>诣菩萨所。<a id="a-EO"></a>时天妙音语天子言。<a id="a-EP"></a>菩萨摩诃萨。<a id="a-EQ"></a>亦不命终生于彼间。<a id="a-ER"></a>随所应化悉令彼见。<a id="a-ES"></a>诸天子。<a id="a-ET"></a>譬如我今非眼所见能出音声。<a id="a-EU"></a>菩萨摩诃萨。<a id="a-EV"></a>住离垢三昧亦复如是。<a id="a-EW"></a>非眼所见。<a id="a-EX"></a>而处处示现命终受生。<a id="a-EY"></a>舍离虚妄灭除憍慢无所染着。<a id="a-EZ"></a>是故诸天子。<a id="a-Ea"></a>应当速发阿耨多罗三藐三菩提心。<a id="a-Eb"></a>令意清净。<a id="a-Ec"></a>住威仪戒。<a id="a-Ed"></a>悔过一切业障烦恼障报障邪见障。<a id="a-Ee"></a>以法界虚空界众生界等善身口意业。<a id="a-Ef"></a>以众生界等身。<a id="a-Eg"></a>众生界等头。<a id="a-Eh"></a>众生界等舌。<a id="a-Ei"></a>悔过四障。<a id="a-Ej"></a>时诸天子闻是声已。<a id="a-Ek"></a>皆大欢喜心意柔软。<a id="a-El"></a>问天声曰。<a id="a-Em"></a>菩萨摩诃萨。<a id="a-En"></a>云何悔过。<a id="a-Eo"></a>尔时天声。<a id="a-Ep"></a>以菩萨摩诃萨三昧力故。<a id="a-Eq"></a>天善根力故。<a id="a-Er"></a>答诸天子言。<a id="a-Es"></a>业障等罪。<a id="a-Et"></a>不从东方南西北方四维上下来积聚于心。<a id="a-Eu"></a>菩萨摩诃萨。<a id="a-Ev"></a>知此业等因颠倒起。<a id="a-Ew"></a>不生疑惑。<a id="a-Ex"></a>诸天子。<a id="a-Ey"></a>如我天声。<a id="a-Ez"></a>说随业报行。<a id="a-F0"></a>随戒随喜。<a id="a-F1"></a>随定寂灭。<a id="a-F2"></a>诸佛菩萨说我众生贪恚痴业。<a id="a-F3"></a>而实无我无有我所亦复如是。<a id="a-F4"></a>所作诸业于十方求悉不可得。<a id="a-F5"></a>诸天子。<a id="a-F6"></a>如我天声。<a id="a-F7"></a>少福众生所不能闻。<a id="a-F8"></a>除地狱众生应受化者。<a id="a-F9"></a>诸天子。<a id="a-FA"></a>声非生灭。<a id="a-FB"></a>一切诸业亦复如是。<a id="a-FC"></a>非生非灭。<a id="a-FD"></a>但随业行而受果报。<a id="a-FE"></a>诸天子。<a id="a-FF"></a>如我所出音声。<a id="a-FG"></a>于无量劫不可穷尽。<a id="a-FH"></a>诸天子。<a id="a-FI"></a>若谓音声有来去者。<a id="a-FJ"></a>即堕边见。<a id="a-FK"></a>一切诸佛不说断常。<a id="a-FL"></a>除为众生方便说法。<a id="a-FM"></a>诸天。<a id="a-FN"></a>子如我天声。<a id="a-FO"></a>十方世界随所应化。<a id="a-FP"></a>皆悉得闻。<a id="a-FQ"></a>一切诸佛亦复如是。<a id="a-FR"></a>随应度者皆悉得见。<a id="a-FS"></a>诸天子。<a id="a-FT"></a>譬如明净锭光金玻璃镜。<a id="a-FU"></a>与十世界等。<a id="a-FV"></a>于彼镜中见无量刹。<a id="a-FW"></a>一切山川一切众生。<a id="a-FX"></a>地狱饿鬼若好若丑。<a id="a-FY"></a>形类若干悉于中现。<a id="a-FZ"></a>诸天子。<a id="a-Fa"></a>于意云何。<a id="a-Fb"></a>彼诸影像来入镜不。<a id="a-Fc"></a>答言不也。<a id="a-Fd"></a>诸天子。<a id="a-Fe"></a>一切业报亦复如是。<a id="a-Ff"></a>无来去处。<a id="a-Fg"></a>而能出生善根果报。<a id="a-Fh"></a>譬如幻师能幻人目。<a id="a-Fi"></a>当知。<a id="a-Fj"></a>诸业亦复如是。<a id="a-Fk"></a>若如是知是名清净真实悔过。<a id="a-Fl"></a>说是法时。<a id="a-Fm"></a>百千万亿那由他佛刹微尘数诸世界中兜率天子。<a id="a-Fn"></a>皆得无生法忍。<a id="a-Fo"></a>无量无边不可思议阿僧祇欲界诸天子。<a id="a-Fp"></a>皆发阿耨多罗三藐三菩提心。<a id="a-Fq"></a>六欲天中一切天女。<a id="a-Fr"></a>皆舍女身悉为男子。<a id="a-Fs"></a>得不退转菩提之心。<a id="a-Ft"></a>尔时诸天子。<a id="a-Fu"></a>广闻普贤回向善根。<a id="a-Fv"></a>悉得十地诸力庄严。<a id="a-Fw"></a>具足三昧。<a id="a-Fx"></a>皆悉成就众生界等善身口意业。<a id="a-Fy"></a>灭一切障皆得清净。<a id="a-Fz"></a>见百千万亿那由他佛刹微尘数七宝莲华。<a id="a-G0"></a>一一华上。<a id="a-G1"></a>皆见菩萨结跏趺坐放大光明。<a id="a-G2"></a>彼诸菩萨。<a id="a-G3"></a>一一随形好中。<a id="a-G4"></a>放众生界等光明。<a id="a-G5"></a>彼光明中。<a id="a-G6"></a>见众生界等诸佛结跏趺坐。<a id="a-G7"></a>随所应度而为说法。<a id="a-G8"></a>犹未能见离垢三昧之少分也。<a id="a-G9"></a>尔时诸天子。<a id="a-GA"></a>于一一毛孔。<a id="a-GB"></a>化作众生界等妙香华云。<a id="a-GC"></a>供养卢舍那佛。<a id="a-GD"></a>散香华已。<a id="a-GE"></a>一一华中见诸如来。<a id="a-GF"></a>时彼香云普熏无量佛刹微尘数世界。<a id="a-GG"></a>众生其蒙香者身心快乐。<a id="a-GH"></a>譬如比丘入第四禅。<a id="a-GI"></a>若有众生得闻此香。<a id="a-GJ"></a>诸罪业障皆悉除灭。<a id="a-GK"></a>于色声香味触。<a id="a-GL"></a>内有五百烦恼。<a id="a-GM"></a>其外亦有五百烦恼。<a id="a-GN"></a>二万一千欲行烦恼。<a id="a-GO"></a>二万一千恚行烦恼。<a id="a-GP"></a>二万一千痴行烦恼。<a id="a-GQ"></a>二万一千等行烦恼。<a id="a-GR"></a>此诸烦恼皆悉除灭。<a id="a-GS"></a>彼诸众生。<a id="a-GT"></a>具足种种净香自在光明善根。<a id="a-GU"></a>若有众生。<a id="a-GV"></a>见此盖云者。<a id="a-GW"></a>彼诸众生。<a id="a-GX"></a>种一恒沙转轮圣王所植善根。<a id="a-GY"></a>所谓白净宝网转轮王等。<a id="a-GZ"></a>菩萨摩诃萨。<a id="a-Ga"></a>安住如是转轮王处。<a id="a-Gb"></a>于百千亿那由他佛刹微尘数诸世界中。<a id="a-Gc"></a>教化众生。<a id="a-Gd"></a>譬如明镜世界月王如来。<a id="a-Ge"></a>十方无量刹中。<a id="a-Gf"></a>比丘比丘尼优婆塞优婆夷。<a id="a-Gg"></a>无有乃至一念不作化身来诣佛所而听法者。<a id="a-Gh"></a>彼佛常为广说经法。<a id="a-Gi"></a>乃至广为说本生经。<a id="a-Gj"></a>闻彼佛名。<a id="a-Gk"></a>命终之后皆生其国。<a id="a-Gl"></a>菩萨摩诃萨。<a id="a-Gm"></a>安住白净宝网转轮王处。<a id="a-Gn"></a>亦复如是。<a id="a-Go"></a>放曼陀罗自在光明。<a id="a-Gp"></a>若有众生。<a id="a-Gq"></a>遇斯光者。<a id="a-Gr"></a>皆得菩萨十地。<a id="a-Gs"></a>当知此等众生。<a id="a-Gt"></a>悉是先世修善根力。<a id="a-Gu"></a>如得初禅。<a id="a-Gv"></a>虽未命终见梵天处。<a id="a-Gw"></a>得梵天乐。<a id="a-Gx"></a>如是次第。<a id="a-Gy"></a>得诸禅者。<a id="a-Gz"></a>虽未命终而得彼乐。<a id="a-H0"></a>如是菩萨摩诃萨。<a id="a-H1"></a>安住白净宝网转轮王处。<a id="a-H2"></a>放大光明。<a id="a-H3"></a>名周罗摩尼。<a id="a-H4"></a>若有众生。<a id="a-H5"></a>遇斯光者。<a id="a-H6"></a>皆得菩萨十地。<a id="a-H7"></a>悉得无量智慧光明。<a id="a-H8"></a>得十种眼清净行业。<a id="a-H9"></a>乃至十种意清净业。<a id="a-HA"></a>具足成就净力三昧。<a id="a-HB"></a>如是成就清净肉眼。<a id="a-HC"></a>譬如菩萨摩诃萨。<a id="a-HD"></a>以左手持亿那由他佛刹微尘。<a id="a-HE"></a>东行过亿那由他佛刹微尘数世界。<a id="a-HF"></a>乃下一尘。<a id="a-HG"></a>如是东行尽此微尘。<a id="a-HH"></a>如是菩萨摩诃萨。<a id="a-HI"></a>悉能了知彼微尘数。<a id="a-HJ"></a>亦识诸尘本刹来处及下尘之刹。<a id="a-HK"></a>乃至十方亦复如是。<a id="a-HL"></a>菩萨摩诃萨。<a id="a-HM"></a>复能还集此诸微尘。<a id="a-HN"></a>作一佛刹。<a id="a-HO"></a>于此佛刹亦分别知。<a id="a-HP"></a>佛告宝手菩萨言。<a id="a-HQ"></a>于意云何。<a id="a-HR"></a>如是佛刹广大可思议不。<a id="a-HS"></a>宝手菩萨。<a id="a-HT"></a>白佛言。<a id="a-HU"></a>世尊。<a id="a-HV"></a>如是佛刹无量无边不可思议。<a id="a-HW"></a>世尊。<a id="a-HX"></a>奇哉奇哉。<a id="a-HY"></a>若闻是谕此人难得。<a id="a-HZ"></a>闻而信者亦复难得。<a id="a-Ha"></a>佛告宝手菩萨言。<a id="a-Hb"></a>如是如是。<a id="a-Hc"></a>若有善男子善女人。<a id="a-Hd"></a>闻而信者我授彼记。<a id="a-He"></a>速成阿耨多罗三藐三菩提。<a id="a-Hf"></a>得一切种智。<a id="a-Hg"></a>佛告宝手菩萨言譬如千亿佛刹微尘数世界。<a id="a-Hh"></a>如上谕说。<a id="a-Hi"></a>此一切刹末为微尘。<a id="a-Hj"></a>彼诸世界一一微尘。<a id="a-Hk"></a>悉与一切佛刹微尘数等。<a id="a-Hl"></a>菩萨摩诃萨。<a id="a-Hm"></a>取此微尘。<a id="a-Hn"></a>展转更种。<a id="a-Ho"></a>乃至八十。<a id="a-Hp"></a>彼一一微尘生果。<a id="a-Hq"></a>悉与一切世界微尘数等。<a id="a-Hr"></a>菩萨摩诃萨。<a id="a-Hs"></a>业报清净肉眼悉分别见。<a id="a-Ht"></a>亦于念念中。<a id="a-Hu"></a>见百千万亿那由他佛刹微尘等如来。<a id="a-Hv"></a>佛告宝手菩萨言。<a id="a-Hw"></a>譬如锭光玻璃珠照十佛刹微尘等世界。<a id="a-Hx"></a>此珠白净宝网转轮圣王善根所成。</p>
 </body>
</html>