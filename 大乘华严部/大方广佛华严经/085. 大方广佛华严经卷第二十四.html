<!doctype html>
<html id="z3IBTT9Hc" data-ver="1164">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第二十四</h1>
  <h2 id="a2">十回向品第二十五之二</h2>
  <p id="a3">“佛子，<a id="a-4"></a>云何为菩萨摩诃萨不坏回向？</p>
  <p id="a5">“佛子，<a id="a-6"></a>此菩萨摩诃萨于去、<a id="a-7"></a>来、<a id="a-8"></a>今诸如来所得不坏信，<a id="a-9"></a>悉能承事一切佛故；<a id="a-A"></a>于诸菩萨，<a id="a-B"></a>乃至初发一念之心求一切智，<a id="a-C"></a>得不坏信，<a id="a-D"></a>誓修一切菩萨善根无疲厌故；<a id="a-E"></a>于一切佛法得不坏信，<a id="a-F"></a>发深志乐故；<a id="a-G"></a>于一切佛教得不坏信，<a id="a-H"></a>守护住持故；<a id="a-I"></a>于一切众生得不坏信，<a id="a-J"></a>慈眼等观，<a id="a-K"></a>善根回向，<a id="a-L"></a>普利益故；<a id="a-M"></a>于一切白净法得不坏信，<a id="a-N"></a>普集无边诸善根故；<a id="a-O"></a>于一切菩萨回向道得不坏信，<a id="a-P"></a>满足殊胜诸欲解故；<a id="a-Q"></a>于一切菩萨法师得不坏信，<a id="a-R"></a>于诸菩萨起佛想故；<a id="a-S"></a>于一切佛自在神通得不坏信，<a id="a-T"></a>深信诸佛难思议故；<a id="a-U"></a>于一切菩萨善巧方便行得不坏信，<a id="a-V"></a>摄取种种无量无数行境界故。</p>
  <p id="aW">“佛子，<a id="a-X"></a>菩萨摩诃萨如是安住不坏信时，<a id="a-Y"></a>于佛、<a id="a-Z"></a>菩萨、<a id="a-a"></a>声闻、<a id="a-b"></a>独觉，<a id="a-c"></a>若诸佛教，<a id="a-d"></a>若诸众生，<a id="a-e"></a>如是等种种境界中，<a id="a-f"></a>种诸善根无量无边，<a id="a-g"></a>令菩提心转更增长；<a id="a-h"></a>慈悲广大，<a id="a-i"></a>平等观察，<a id="a-j"></a>随顺修学诸佛所作，<a id="a-k"></a>摄取一切清净善根；<a id="a-l"></a>入真实义，<a id="a-m"></a>集福德行，<a id="a-n"></a>行大惠施，<a id="a-o"></a>修诸功德，<a id="a-p"></a>等观三世。<a id="a-q"></a>菩萨摩诃萨以如是等善根功德，<a id="a-r"></a>回向一切智：<a id="a-s"></a>‘愿常见诸佛，<a id="a-t"></a>亲近善友，<a id="a-u"></a>与诸菩萨同共止住；<a id="a-v"></a>念一切智，<a id="a-w"></a>心无暂舍；<a id="a-x"></a>受持佛教，<a id="a-y"></a>勤加守护；<a id="a-z"></a>教化成熟一切众生，<a id="a-10"></a>心常回向出世之道，<a id="a-11"></a>供养瞻侍一切法师；<a id="a-12"></a>解了诸法，<a id="a-13"></a>忆持不忘；<a id="a-14"></a>修行大愿，<a id="a-15"></a>悉使满足。<a id="a-16"></a>’菩萨如是积集善根，<a id="a-17"></a>成就善根，<a id="a-18"></a>增长善根，<a id="a-19"></a>思惟善根，<a id="a-1A"></a>系念善根，<a id="a-1B"></a>分别善根，<a id="a-1C"></a>爱乐善根，<a id="a-1D"></a>修习善根，<a id="a-1E"></a>安住善根。</p>
  <p id="a1F">“菩萨摩诃萨如是积集诸善根已，<a id="a-1G"></a>以此善根所得依果修菩萨行，<a id="a-1H"></a>于念念中见无量佛，<a id="a-1I"></a>如其所应，<a id="a-1J"></a>承事供养。<a id="a-1K"></a>以阿僧祇宝、<a id="a-1L"></a>阿僧祇华、<a id="a-1M"></a>阿僧祇鬘、<a id="a-1N"></a>阿僧祇衣、<a id="a-1O"></a>阿僧祇盖、<a id="a-1P"></a>阿僧祇幢、<a id="a-1Q"></a>阿僧祇幡、<a id="a-1R"></a>阿僧祇庄严具、<a id="a-1S"></a>阿僧祇给侍、<a id="a-1T"></a>阿僧祇涂饰地、<a id="a-1U"></a>阿僧祇涂香、<a id="a-1V"></a>阿僧祇末香、<a id="a-1W"></a>阿僧祇和香、<a id="a-1X"></a>阿僧祇烧香、<a id="a-1Y"></a>阿僧祇深信、<a id="a-1Z"></a>阿僧祇爱乐、<a id="a-1a"></a>阿僧祇净心、<a id="a-1b"></a>阿僧祇尊重、<a id="a-1c"></a>阿僧祇赞叹、<a id="a-1d"></a>阿僧祇礼敬、<a id="a-1e"></a>阿僧祇宝座，<a id="a-1f"></a>阿僧祇华座、<a id="a-1g"></a>阿僧祇香座、<a id="a-1h"></a>阿僧祇鬘座、<a id="a-1i"></a>阿僧祇栴檀座、<a id="a-1j"></a>阿僧祇衣座、<a id="a-1k"></a>阿僧祇金刚座、<a id="a-1l"></a>阿僧祇摩尼座、<a id="a-1m"></a>阿僧祇宝缯座、<a id="a-1n"></a>阿僧祇宝色座、<a id="a-1o"></a>阿僧祇宝经行处、<a id="a-1p"></a>阿僧祇华经行处、<a id="a-1q"></a>阿僧祇香经行处、<a id="a-1r"></a>阿僧祇鬘经行处、<a id="a-1s"></a>阿僧祇衣经行处、<a id="a-1t"></a>阿僧祇宝间错经行处、<a id="a-1u"></a>阿僧祇一切宝缯彩经行处、<a id="a-1v"></a>阿僧祇一切宝多罗树经行处、<a id="a-1w"></a>阿僧祇一切宝栏楯经行处、<a id="a-1x"></a>阿僧祇一切宝铃网弥覆经行处、<a id="a-1y"></a>阿僧祇一切宝宫殿、<a id="a-1z"></a>阿僧祇一切华宫殿、<a id="a-20"></a>阿僧祇一切香宫殿、<a id="a-21"></a>阿僧祇一切鬘宫殿、<a id="a-22"></a>阿僧祇一切栴檀宫殿、<a id="a-23"></a>阿僧祇一切坚固妙香藏宫殿、<a id="a-24"></a>阿僧祇一切金刚宫殿、<a id="a-25"></a>阿僧祇一切摩尼宫殿，<a id="a-26"></a>皆悉殊妙出过诸天；<a id="a-27"></a>阿僧祇诸杂宝树、<a id="a-28"></a>阿僧祇种种香树、<a id="a-29"></a>阿僧祇诸宝衣树、<a id="a-2A"></a>阿僧祇诸音乐树、<a id="a-2B"></a>阿僧祇宝庄严具树、<a id="a-2C"></a>阿僧祇妙音声树、<a id="a-2D"></a>阿僧祇无厌宝树、<a id="a-2E"></a>阿僧祇宝缯彩树、<a id="a-2F"></a>阿僧祇宝珰树，<a id="a-2G"></a>阿僧祇一切华香、<a id="a-2H"></a>幢幡、<a id="a-2I"></a>鬘盖所严饰树，<a id="a-2J"></a>如是等树，<a id="a-2K"></a>扶疏荫映，<a id="a-2L"></a>庄严宫殿。<a id="a-2M"></a>其诸宫殿复有阿僧祇轩槛庄严、<a id="a-2N"></a>阿僧祇窗牖庄严、<a id="a-2O"></a>阿僧祇门闼庄严，<a id="a-2P"></a>阿僧祇楼阁庄严、<a id="a-2Q"></a>阿僧祇半月庄严、<a id="a-2R"></a>阿僧祇帐庄严，<a id="a-2S"></a>阿僧祇金网弥覆其上，<a id="a-2T"></a>阿僧祇香周匝普熏，<a id="a-2U"></a>阿僧祇衣敷布其地。</p>
  <p id="a2V">“佛子，<a id="a-2W"></a>菩萨摩诃萨以如是等诸供养具，<a id="a-2X"></a>于无量无数不可说不可说劫，<a id="a-2Y"></a>净心尊重、<a id="a-2Z"></a>恭敬供养一切诸佛，<a id="a-2a"></a>恒不退转，<a id="a-2b"></a>无有休息；<a id="a-2c"></a>一一如来灭度之后所有舍利，<a id="a-2d"></a>悉亦如是恭敬供养。<a id="a-2e"></a>为令一切众生生净信故，<a id="a-2f"></a>一切众生摄善根故，<a id="a-2g"></a>一切众生离诸苦故，<a id="a-2h"></a>一切众生广大解故，<a id="a-2i"></a>一切众生以大庄严而庄严故，<a id="a-2j"></a>无量庄严而庄严故，<a id="a-2k"></a>诸有所作得究竟故，<a id="a-2l"></a>知诸佛兴难可值故，<a id="a-2m"></a>满足如来无量力故，<a id="a-2n"></a>庄严供养佛塔庙故，<a id="a-2o"></a>住持一切诸佛法故，<a id="a-2p"></a>如是供养现在诸佛，<a id="a-2q"></a>及灭度后所有舍利。<a id="a-2r"></a>其诸供养，<a id="a-2s"></a>于阿僧祇劫说不可尽。<a id="a-2t"></a>如是修集无量功德，<a id="a-2u"></a>皆为成熟一切众生，<a id="a-2v"></a>无有退转，<a id="a-2w"></a>无有休息，<a id="a-2x"></a>无有疲厌；<a id="a-2y"></a>无有执著，<a id="a-2z"></a>离诸心想；<a id="a-30"></a>无有依止，<a id="a-31"></a>永绝所依；<a id="a-32"></a>远离于我，<a id="a-33"></a>及以我所；<a id="a-34"></a>如实法印，<a id="a-35"></a>印诸业门；<a id="a-36"></a>得法无生，<a id="a-37"></a>住佛所住；<a id="a-38"></a>观无生性，<a id="a-39"></a>印诸境界。<a id="a-3A"></a>诸佛护念发心回向，<a id="a-3B"></a>与诸法性相应回向，<a id="a-3C"></a>入无作法成就所作方便回向，<a id="a-3D"></a>舍离一切诸事想著方便回向，<a id="a-3E"></a>住于无量善巧回向，<a id="a-3F"></a>永出一切诸有回向，<a id="a-3G"></a>修行诸行不住于相善巧回向，<a id="a-3H"></a>普摄一切善根回向，<a id="a-3I"></a>普净一切菩萨诸行广大回向，<a id="a-3J"></a>发无上菩提心回向，<a id="a-3K"></a>与一切善根同住回向，<a id="a-3L"></a>满足最上信解心回向。</p>
  <p id="a3M">“佛子，<a id="a-3N"></a>菩萨摩诃萨以诸善根如是回向时，<a id="a-3O"></a>虽随生死而不改变，<a id="a-3P"></a>求一切智未曾退转，<a id="a-3Q"></a>在于诸有心无动乱，<a id="a-3R"></a>悉能度脱一切众生，<a id="a-3S"></a>不染有为法，<a id="a-3T"></a>不失无碍智。<a id="a-3U"></a>菩萨行位，<a id="a-3V"></a>因缘无尽；<a id="a-3W"></a>世间诸法，<a id="a-3X"></a>无能变动；<a id="a-3Y"></a>具足清净诸波罗蜜，<a id="a-3Z"></a>悉能成就一切智力。<a id="a-3a"></a>菩萨如是离诸痴暗，<a id="a-3b"></a>成菩提心，<a id="a-3c"></a>开示光明，<a id="a-3d"></a>增长净法，<a id="a-3e"></a>回向胜道，<a id="a-3f"></a>具足众行；<a id="a-3g"></a>以清净意，<a id="a-3h"></a>善能分别；<a id="a-3i"></a>了一切法，<a id="a-3j"></a>悉随心现；<a id="a-3k"></a>知业如幻，<a id="a-3l"></a>业报如像，<a id="a-3m"></a>诸行如化；<a id="a-3n"></a>因缘生法，<a id="a-3o"></a>悉皆如响；<a id="a-3p"></a>菩萨诸行，<a id="a-3q"></a>一切如影；<a id="a-3r"></a>出生无著清净法眼，<a id="a-3s"></a>见于无作广大境界；<a id="a-3t"></a>证寂灭性，<a id="a-3u"></a>了法无二；<a id="a-3v"></a>得法实相，<a id="a-3w"></a>具菩萨行；<a id="a-3x"></a>于一切相，<a id="a-3y"></a>皆无所著；<a id="a-3z"></a>善能修行同事诸业，<a id="a-40"></a>于白净法恒无废舍；<a id="a-41"></a>离一切著，<a id="a-42"></a>住无著行。<a id="a-43"></a>菩萨如是善巧思惟，<a id="a-44"></a>无有迷惑，<a id="a-45"></a>不违诸法，<a id="a-46"></a>不坏业因，<a id="a-47"></a>明见真实，<a id="a-48"></a>善巧回向；<a id="a-49"></a>知法自性，<a id="a-4A"></a>以方便力，<a id="a-4B"></a>成就业报，<a id="a-4C"></a>到于彼岸；<a id="a-4D"></a>智慧观察一切诸法，<a id="a-4E"></a>获神通智诸业善根；<a id="a-4F"></a>无作而行，<a id="a-4G"></a>随心自在。<a id="a-4H"></a>菩萨摩诃萨以诸善根如是回向，<a id="a-4I"></a>为欲度脱一切众生，<a id="a-4J"></a>不断佛种，<a id="a-4K"></a>永离魔业，<a id="a-4L"></a>见一切智无有边际，<a id="a-4M"></a>信乐不舍离世境界，<a id="a-4N"></a>断诸杂染；<a id="a-4O"></a>亦愿众生得清净智，<a id="a-4P"></a>入深方便，<a id="a-4Q"></a>出生死法，<a id="a-4R"></a>获佛善根，<a id="a-4S"></a>永断一切诸魔事业，<a id="a-4T"></a>以平等印普印诸业，<a id="a-4U"></a>发心趣入一切种智，<a id="a-4V"></a>成就一切出世间法。</p>
  <p id="a4W">“佛子，<a id="a-4X"></a>是为菩萨摩诃萨第二不坏回向。<a id="a-4Y"></a>菩萨摩诃萨住此回向时，<a id="a-4Z"></a>得见一切无数诸佛，<a id="a-4a"></a>成就无量清净妙法，<a id="a-4b"></a>普于众生得平等心，<a id="a-4c"></a>于一切法无有疑惑；<a id="a-4d"></a>一切诸佛神力所加，<a id="a-4e"></a>降伏众魔，<a id="a-4f"></a>永离其业；<a id="a-4g"></a>成就生贵，<a id="a-4h"></a>满菩提心；<a id="a-4i"></a>得无碍智不由他解，<a id="a-4j"></a>善能开阐一切法义；<a id="a-4k"></a>能随想力入一切刹，<a id="a-4l"></a>普照众生，<a id="a-4m"></a>悉使清净。<a id="a-4n"></a>菩萨摩诃萨以此不坏回向之力，<a id="a-4o"></a>摄诸善根，<a id="a-4p"></a>如是回向。<a id="a-4q"></a>”</p>
  <p id="a4r">尔时，<a id="a-4s"></a>金刚幢菩萨承佛神力，<a id="a-4t"></a>观察十方，<a id="a-4u"></a>即说颂言：</p>
  <p id="a4v">“菩萨已得不坏意，<a id="a-4w"></a>修行一切诸善业，<a id="a-4x"></a>是故能令佛欢喜，<a id="a-4y"></a>智者以此而回向。</p>
  <p id="a4z">供养无量无边佛，<a id="a-50"></a>布施持戒伏诸根，<a id="a-51"></a>为欲利益诸众生，<a id="a-52"></a>普使一切皆清净。</p>
  <p id="a53">一切上妙诸香华，<a id="a-54"></a>无量差别胜衣服，<a id="a-55"></a>宝盖及以庄严具，<a id="a-56"></a>供养一切诸如来。</p>
  <p id="a57">如是供养于诸佛，<a id="a-58"></a>无量无数难思劫，<a id="a-59"></a>恭敬尊重常欢喜，<a id="a-5A"></a>未曾一念生疲厌。</p>
  <p id="a5B">专心想念于诸佛，<a id="a-5C"></a>一切世间大明灯，<a id="a-5D"></a>十方所有诸如来，<a id="a-5E"></a>靡不现前如目睹。</p>
  <p id="a5F">不可思议无量劫，<a id="a-5G"></a>种种布施心无厌，<a id="a-5H"></a>百千万亿众劫中，<a id="a-5I"></a>修诸善法悉如是。</p>
  <p id="a5J">彼诸如来灭度已，<a id="a-5K"></a>供养舍利无厌足，<a id="a-5L"></a>悉以种种妙庄严，<a id="a-5M"></a>建立难思众塔庙。</p>
  <p id="a5N">造立无等最胜形，<a id="a-5O"></a>宝藏净金为庄严，<a id="a-5P"></a>巍巍高大如山王，<a id="a-5Q"></a>其数无量百千亿。</p>
  <p id="a5R">净心尊重供养已，<a id="a-5S"></a>复生欢喜利益意，<a id="a-5T"></a>不思议劫处世间，<a id="a-5U"></a>救护众生令解脱。</p>
  <p id="a5V">了知众生皆妄想，<a id="a-5W"></a>于彼一切无分别，<a id="a-5X"></a>而能善别众生根，<a id="a-5Y"></a>普为群生作饶益。</p>
  <p id="a5Z">菩萨修集诸功德，<a id="a-5a"></a>广大最胜无与比，<a id="a-5b"></a>了达体性悉非有，<a id="a-5c"></a>如是决定皆回向。</p>
  <p id="a5d">以最胜智观诸法，<a id="a-5e"></a>其中无有一法生，<a id="a-5f"></a>如是方便修回向，<a id="a-5g"></a>功德无量不可尽。</p>
  <p id="a5h">以是方便令心净，<a id="a-5i"></a>悉与一切如来等，<a id="a-5j"></a>此方便力不可尽，<a id="a-5k"></a>是故福报无尽极。</p>
  <p id="a5l">发起无上菩提心，<a id="a-5m"></a>一切世间无所依，<a id="a-5n"></a>普至十方诸世界，<a id="a-5o"></a>而于一切无所碍。</p>
  <p id="a5p">一切如来出世间，<a id="a-5q"></a>为欲启导众生心，<a id="a-5r"></a>如其心性而观察，<a id="a-5s"></a>毕竟推求不可得。</p>
  <p id="a5t">一切诸法无有余，<a id="a-5u"></a>悉入于如无体性，<a id="a-5v"></a>以是净眼而回向，<a id="a-5w"></a>开彼世间生死狱。</p>
  <p id="a5x">虽令诸有悉清净，<a id="a-5y"></a>亦不分别于诸有，<a id="a-5z"></a>知诸有性无所有，<a id="a-60"></a>而令欢喜意清净。</p>
  <p id="a61">于一佛土无所依，<a id="a-62"></a>一切佛土悉如是，<a id="a-63"></a>亦不染著有为法，<a id="a-64"></a>知彼法性无依处。</p>
  <p id="a65">以是修成一切智，<a id="a-66"></a>以是无上智庄严，<a id="a-67"></a>以是诸佛皆欢喜，<a id="a-68"></a>是为菩萨回向业。</p>
  <p id="a69">菩萨专心念诸佛，<a id="a-6A"></a>无上智慧巧方便，<a id="a-6B"></a>如佛一切无所依，<a id="a-6C"></a>愿我修成此功德。</p>
  <p id="a6D">专心救护于一切，<a id="a-6E"></a>令其远离众恶业，<a id="a-6F"></a>如是饶益诸群生，<a id="a-6G"></a>系念思惟未曾舍。</p>
  <p id="a6H">住于智地守护法，<a id="a-6I"></a>不以余乘取涅槃，<a id="a-6J"></a>唯愿得佛无上道，<a id="a-6K"></a>菩萨如是善回向。</p>
  <p id="a6L">不取众生所言说，<a id="a-6M"></a>一切有为虚妄事，<a id="a-6N"></a>虽复不依言语道，<a id="a-6O"></a>亦复不著无言说。</p>
  <p id="a6P">十方所有诸如来，<a id="a-6Q"></a>了达诸法无有余，<a id="a-6R"></a>虽知一切皆空寂，<a id="a-6S"></a>而不于空起心念。</p>
  <p id="a6T">以一庄严严一切，<a id="a-6U"></a>亦不于法生分别，<a id="a-6V"></a>如是开悟诸群生，<a id="a-6W"></a>一切无性无所观。</p>
  <p id="a6X">“佛子，<a id="a-6Y"></a>云何为菩萨摩诃萨等一切佛回向？</p>
  <p id="a6Z">“佛子，<a id="a-6a"></a>此菩萨摩诃萨随顺修学去、<a id="a-6b"></a>来、<a id="a-6c"></a>现在诸佛世尊回向之道。<a id="a-6d"></a>如是修学回向道时，<a id="a-6e"></a>见一切色乃至触法若美若恶，<a id="a-6f"></a>不生爱憎，<a id="a-6g"></a>心得自在；<a id="a-6h"></a>无诸过失，<a id="a-6i"></a>广大清净；<a id="a-6j"></a>欢喜悦乐，<a id="a-6k"></a>离诸忧恼；<a id="a-6l"></a>心意柔软，<a id="a-6m"></a>诸根清凉。<a id="a-6n"></a>佛子，<a id="a-6o"></a>菩萨摩诃萨获得如是安乐之时，<a id="a-6p"></a>复更发心回向诸佛，<a id="a-6q"></a>作如是念：<a id="a-6r"></a>‘愿以我今所种善根，<a id="a-6s"></a>令诸佛乐转更增胜，<a id="a-6t"></a>所谓：<a id="a-6u"></a>不可思议佛所住乐、<a id="a-6v"></a>无有等比佛三昧乐、<a id="a-6w"></a>不可限量大慈悲乐、<a id="a-6x"></a>一切诸佛解脱之乐、<a id="a-6y"></a>无有边际大神通乐、<a id="a-6z"></a>最极尊重大自在乐、<a id="a-70"></a>广大究竟无量力乐、<a id="a-71"></a>离诸知觉寂静之乐、<a id="a-72"></a>住无碍住恒正定乐、<a id="a-73"></a>行无二行不变异乐。<a id="a-74"></a>’</p>
  <p id="a75">“佛子，<a id="a-76"></a>菩萨摩诃萨以诸善根回向佛已，<a id="a-77"></a>复以此善根回向菩萨，<a id="a-78"></a>所谓：<a id="a-79"></a>‘愿未满者令得圆满，<a id="a-7A"></a>心未净者令得清净，<a id="a-7B"></a>诸波罗蜜未满足者令得满足。<a id="a-7C"></a>安住金刚菩提之心，<a id="a-7D"></a>于一切智得不退转，<a id="a-7E"></a>不舍大精进，<a id="a-7F"></a>守护菩提门一切善根；<a id="a-7G"></a>能令众生舍离我慢，<a id="a-7H"></a>发菩提心，<a id="a-7I"></a>所愿成满；<a id="a-7J"></a>安住一切菩萨所住，<a id="a-7K"></a>获得菩萨明利诸根，<a id="a-7L"></a>修习善根，<a id="a-7M"></a>证萨婆若。<a id="a-7N"></a>’</p>
  <p id="a7O">“佛子，<a id="a-7P"></a>菩萨摩诃萨以诸善根如是回向菩萨已，<a id="a-7Q"></a>复以回向一切众生：<a id="a-7R"></a>‘愿一切众生所有善根，<a id="a-7S"></a>乃至极少一弹指顷，<a id="a-7T"></a>见佛闻法，<a id="a-7U"></a>恭敬圣僧。<a id="a-7V"></a>彼诸善根皆离障碍，<a id="a-7W"></a>念佛圆满，<a id="a-7X"></a>念法方便，<a id="a-7Y"></a>念僧尊重，<a id="a-7Z"></a>不离见佛，<a id="a-7a"></a>心得清净，<a id="a-7b"></a>获诸佛法，<a id="a-7c"></a>集无量德，<a id="a-7d"></a>净诸神通，<a id="a-7e"></a>舍法疑念，<a id="a-7f"></a>依教而住。<a id="a-7g"></a>’如为众生如是回向，<a id="a-7h"></a>为声闻、<a id="a-7i"></a>辟支佛回向亦复如是。<a id="a-7j"></a>‘又愿一切众生永离地狱、<a id="a-7k"></a>饿鬼、<a id="a-7l"></a>畜生、<a id="a-7m"></a>阎罗王等一切恶处，<a id="a-7n"></a>增长无上菩提之心，<a id="a-7o"></a>专意勤求一切种智，<a id="a-7p"></a>永不毁谤诸佛正法，<a id="a-7q"></a>得佛安乐，<a id="a-7r"></a>身心清净，<a id="a-7s"></a>证一切智。<a id="a-7t"></a>’</p>
  <p id="a7u">“佛子，<a id="a-7v"></a>菩萨摩诃萨所有善根，<a id="a-7w"></a>皆以大愿，<a id="a-7x"></a>发起、<a id="a-7y"></a>正发起，<a id="a-7z"></a>积集、<a id="a-80"></a>正积集，<a id="a-81"></a>增长、<a id="a-82"></a>正增长，<a id="a-83"></a>悉令广大具足充满。</p>
  <p id="a84">“佛子，<a id="a-85"></a>菩萨摩诃萨在家宅中与妻子俱，<a id="a-86"></a>未曾暂舍菩提之心，<a id="a-87"></a>正念思惟萨婆若境，<a id="a-88"></a>自度度彼，<a id="a-89"></a>令得究竟；<a id="a-8A"></a>以善方便化己眷属，<a id="a-8B"></a>令入菩萨智，<a id="a-8C"></a>令成熟解脱；<a id="a-8D"></a>虽与同止，<a id="a-8E"></a>心无所著，<a id="a-8F"></a>以本大悲处于居家，<a id="a-8G"></a>以慈心故随顺妻子，<a id="a-8H"></a>于菩萨清净道无所障碍。<a id="a-8I"></a>菩萨摩诃萨虽在居家作诸事业，<a id="a-8J"></a>未曾暂舍一切智心，<a id="a-8K"></a>所谓：<a id="a-8L"></a>若著衣裳、<a id="a-8M"></a>若啖滋味、<a id="a-8N"></a>若服汤药、<a id="a-8O"></a>澡漱涂摩、<a id="a-8P"></a>回旋顾视、<a id="a-8Q"></a>行住坐卧、<a id="a-8R"></a>身语意业、<a id="a-8S"></a>若睡若寤。<a id="a-8T"></a>如是一切诸有所作，<a id="a-8U"></a>心常回向萨婆若道，<a id="a-8V"></a>系念思惟，<a id="a-8W"></a>无时舍离。<a id="a-8X"></a>为欲饶益一切众生，<a id="a-8Y"></a>安住菩提无量大愿，<a id="a-8Z"></a>摄取无数广大善根；<a id="a-8a"></a>勤修诸善，<a id="a-8b"></a>普救一切，<a id="a-8c"></a>永离一切憍慢放逸，<a id="a-8d"></a>决定趣于一切智地，<a id="a-8e"></a>终不发意向于余道；<a id="a-8f"></a>常观一切诸佛菩提，<a id="a-8g"></a>永舍一切诸杂染法，<a id="a-8h"></a>修行一切菩萨所学，<a id="a-8i"></a>于一切智道无所障碍；<a id="a-8j"></a>住于智地爱乐诵习，<a id="a-8k"></a>以无量智集诸善根，<a id="a-8l"></a>心不恋乐一切世间，<a id="a-8m"></a>亦不染著所行之行，<a id="a-8n"></a>专心受持诸佛教法。<a id="a-8o"></a>菩萨如是处在居家，<a id="a-8p"></a>普摄善根，<a id="a-8q"></a>令其增长，<a id="a-8r"></a>回向诸佛无上菩提。</p>
  <p id="a8s">“佛子，<a id="a-8t"></a>菩萨尔时，<a id="a-8u"></a>乃至施与畜生之食一抟一粒，<a id="a-8v"></a>咸作是愿：<a id="a-8w"></a>‘当令此等舍畜生道，<a id="a-8x"></a>利益安乐，<a id="a-8y"></a>究竟解脱，<a id="a-8z"></a>永度苦海，<a id="a-90"></a>永灭苦受，<a id="a-91"></a>永除苦蕴，<a id="a-92"></a>永断苦觉、<a id="a-93"></a>苦聚、<a id="a-94"></a>苦行、<a id="a-95"></a>苦因、<a id="a-96"></a>苦本及诸苦处，<a id="a-97"></a>愿彼众生皆得舍离。<a id="a-98"></a>’菩萨如是专心系念一切众生，<a id="a-99"></a>以彼善根而为上首，<a id="a-9A"></a>为其回向一切种智。<a id="a-9B"></a>菩萨初发菩提之心普摄众生，<a id="a-9C"></a>修诸善根悉以回向，<a id="a-9D"></a>欲令永离生死旷野，<a id="a-9E"></a>得诸如来无碍快乐，<a id="a-9F"></a>出烦恼海，<a id="a-9G"></a>修佛法道；<a id="a-9H"></a>慈心遍满，<a id="a-9I"></a>悲力广大，<a id="a-9J"></a>普使一切得清净乐；<a id="a-9K"></a>守护善根，<a id="a-9L"></a>亲近佛法；<a id="a-9M"></a>出魔境界，<a id="a-9N"></a>入佛境界；<a id="a-9O"></a>断世间种，<a id="a-9P"></a>植如来种，<a id="a-9Q"></a>住于三世平等法中。<a id="a-9R"></a>菩萨摩诃萨如是所有已集、<a id="a-9S"></a>当集、<a id="a-9T"></a>现集善根，<a id="a-9U"></a>悉以回向。<a id="a-9V"></a>复作是念：<a id="a-9W"></a>‘如过去诸佛菩萨所行，<a id="a-9X"></a>恭敬供养一切诸佛，<a id="a-9Y"></a>度诸众生令永出离，<a id="a-9Z"></a>勤加修习一切善根，<a id="a-9a"></a>悉以回向而无所著。<a id="a-9b"></a>所谓：<a id="a-9c"></a>不依色，<a id="a-9d"></a>不著受，<a id="a-9e"></a>无倒想，<a id="a-9f"></a>不作行，<a id="a-9g"></a>不取识，<a id="a-9h"></a>舍离六处；<a id="a-9i"></a>不住世法，<a id="a-9j"></a>乐出世间；<a id="a-9k"></a>知一切法皆如虚空，<a id="a-9l"></a>无所从来，<a id="a-9m"></a>不生不灭，<a id="a-9n"></a>无有真实，<a id="a-9o"></a>无所染著；<a id="a-9p"></a>远离一切诸分别见，<a id="a-9q"></a>不动不转，<a id="a-9r"></a>不失不坏；<a id="a-9s"></a>住于实际，<a id="a-9t"></a>无相离相，<a id="a-9u"></a>唯是一相；<a id="a-9v"></a>如是深入一切法性，<a id="a-9w"></a>常乐习行普门善根，<a id="a-9x"></a>悉见一切诸佛众会。<a id="a-9y"></a>如彼过去一切如来善根回向，<a id="a-9z"></a>我亦如是而为回向；<a id="a-A0"></a>解如是法，<a id="a-A1"></a>证如是法，<a id="a-A2"></a>依如是法，<a id="a-A3"></a>发心修习，<a id="a-A4"></a>不违法相；<a id="a-A5"></a>知所修行，<a id="a-A6"></a>如幻如影，<a id="a-A7"></a>如水中月，<a id="a-A8"></a>如镜中像，<a id="a-A9"></a>因缘和合之所显现，<a id="a-AA"></a>乃至如来究竟之地。<a id="a-AB"></a>’</p>
  <p id="aAC">“佛子，<a id="a-AD"></a>菩萨摩诃萨复作是念：<a id="a-AE"></a>‘如过去诸佛修菩萨行时，<a id="a-AF"></a>以诸善根如是回向；<a id="a-AG"></a>未来、<a id="a-AH"></a>现在，<a id="a-AI"></a>悉亦如是。<a id="a-AJ"></a>我今亦应如彼诸佛，<a id="a-AK"></a>如是发心，<a id="a-AL"></a>以诸善根而为回向：<a id="a-AM"></a>第一回向、<a id="a-AN"></a>胜回向、<a id="a-AO"></a>最胜回向、<a id="a-AP"></a>上回向、<a id="a-AQ"></a>无上回向、<a id="a-AR"></a>无等回向、<a id="a-AS"></a>无等等回向、<a id="a-AT"></a>无比回向、<a id="a-AU"></a>无对回向、<a id="a-AV"></a>尊回向、<a id="a-AW"></a>妙回向、<a id="a-AX"></a>平等回向、<a id="a-AY"></a>正直回向、<a id="a-AZ"></a>大功德回向、<a id="a-Aa"></a>广大回向、<a id="a-Ab"></a>善回向、<a id="a-Ac"></a>清净回向、<a id="a-Ad"></a>离恶回向、<a id="a-Ae"></a>不随恶回向。<a id="a-Af"></a>’菩萨如是以诸善根正回向已，<a id="a-Ag"></a>成就清净身、<a id="a-Ah"></a>语、<a id="a-Ai"></a>意业，<a id="a-Aj"></a>住菩萨住，<a id="a-Ak"></a>无诸过失；<a id="a-Al"></a>修习善业，<a id="a-Am"></a>离身、<a id="a-An"></a>语恶，<a id="a-Ao"></a>心无瑕秽；<a id="a-Ap"></a>修一切智，<a id="a-Aq"></a>住广大心，<a id="a-Ar"></a>知一切法无有所作；<a id="a-As"></a>住出世法，<a id="a-At"></a>世法不染；<a id="a-Au"></a>分别了知无量诸业，<a id="a-Av"></a>成就回向善巧方便，<a id="a-Aw"></a>永拔一切取著根本。</p>
  <p id="aAx">“佛子，<a id="a-Ay"></a>是为菩萨摩诃萨第三等一切佛回向。<a id="a-Az"></a>菩萨摩诃萨住此回向，<a id="a-B0"></a>深入一切诸如来业，<a id="a-B1"></a>趣向如来胜妙功德；<a id="a-B2"></a>入深清净智慧境界，<a id="a-B3"></a>不离一切诸菩萨业，<a id="a-B4"></a>善能分别巧妙方便；<a id="a-B5"></a>入深法界，<a id="a-B6"></a>善知菩萨修行次第；<a id="a-B7"></a>入佛种性，<a id="a-B8"></a>以巧方便分别了知无量无边一切诸法；<a id="a-B9"></a>虽复现身于世中生，<a id="a-BA"></a>而于世法心无所著。<a id="a-BB"></a>”</p>
  <p id="aBC">尔时，<a id="a-BD"></a>金刚幢菩萨承佛神力，<a id="a-BE"></a>普观十方，<a id="a-BF"></a>即说颂言：</p>
  <p id="aBG">“彼诸菩萨摩诃萨，<a id="a-BH"></a>修过去佛回向法，<a id="a-BI"></a>亦学未来现在世，<a id="a-BJ"></a>一切导师之所行。</p>
  <p id="aBK">于诸境界得安乐，<a id="a-BL"></a>诸佛如来所称赞，<a id="a-BM"></a>广大光明清净眼，<a id="a-BN"></a>悉以回向大聪哲。</p>
  <p id="aBO">菩萨身根种种乐，<a id="a-BP"></a>眼耳鼻舌亦复然，<a id="a-BQ"></a>如是无量上妙乐，<a id="a-BR"></a>悉以回向诸最胜。</p>
  <p id="aBS">一切世间众善法，<a id="a-BT"></a>及诸如来所成就，<a id="a-BU"></a>于彼悉摄无有余，<a id="a-BV"></a>尽以随喜益众生。</p>
  <p id="aBW">世间随喜无量种，<a id="a-BX"></a>今此回向为众生，<a id="a-BY"></a>人中师子所有乐，<a id="a-BZ"></a>愿使群萌悉圆满。</p>
  <p id="aBa">一切国土诸如来，<a id="a-Bb"></a>凡所知见种种乐，<a id="a-Bc"></a>愿令众生皆悉得，<a id="a-Bd"></a>而为照世大明灯。</p>
  <p id="aBe">菩萨所得胜妙乐，<a id="a-Bf"></a>悉以回向诸群生，<a id="a-Bg"></a>虽为群生故回向，<a id="a-Bh"></a>而于回向无所著。</p>
  <p id="aBi">菩萨修行此回向，<a id="a-Bj"></a>兴起无量大悲心，<a id="a-Bk"></a>如佛所修回向德，<a id="a-Bl"></a>愿我修行悉成满。</p>
  <p id="aBm">如诸最胜所成就，<a id="a-Bn"></a>一切智乘微妙乐，<a id="a-Bo"></a>及我在世之所行，<a id="a-Bp"></a>诸菩萨行无量乐，</p>
  <p id="aBq">示入众趣安隐乐，<a id="a-Br"></a>恒守诸根寂静乐，<a id="a-Bs"></a>悉以回向诸群生，<a id="a-Bt"></a>普使修成无上智。</p>
  <p id="aBu">非身语意即是业，<a id="a-Bv"></a>亦不离此而别有，<a id="a-Bw"></a>但以方便灭痴冥，<a id="a-Bx"></a>如是修成无上智。</p>
  <p id="aBy">菩萨所修诸行业，<a id="a-Bz"></a>积集无量胜功德，<a id="a-C0"></a>随顺如来生佛家，<a id="a-C1"></a>寂然不乱正回向。</p>
  <p id="aC2">十方一切诸世界，<a id="a-C3"></a>所有众生咸摄受，<a id="a-C4"></a>悉以善根回向彼，<a id="a-C5"></a>愿令具足安隐乐。</p>
  <p id="aC6">不为自身求利益，<a id="a-C7"></a>欲令一切悉安乐，<a id="a-C8"></a>未曾暂起戏论心，<a id="a-C9"></a>但观诸法空无我。</p>
  <p id="aCA">十方无量诸最胜，<a id="a-CB"></a>所见一切真佛子，<a id="a-CC"></a>悉以善根回向彼，<a id="a-CD"></a>愿使速成无上觉。</p>
  <p id="aCE">一切世间含识类，<a id="a-CF"></a>等心摄取无有余，<a id="a-CG"></a>以我所行诸善业，<a id="a-CH"></a>令彼众生速成佛。</p>
  <p id="aCI">无量无边诸大愿，<a id="a-CJ"></a>无上导师所演说，<a id="a-CK"></a>愿诸佛子皆清净，<a id="a-CL"></a>随其心乐悉成满。</p>
  <p id="aCM">普观十方诸世界，<a id="a-CN"></a>悉以功德施于彼，<a id="a-CO"></a>愿令皆具妙庄严，<a id="a-CP"></a>菩萨如是学回向。</p>
  <p id="aCQ">心不称量诸二法，<a id="a-CR"></a>但恒了达法无二，<a id="a-CS"></a>诸法若二若不二，<a id="a-CT"></a>于中毕竟无所著。</p>
  <p id="aCU">十方一切诸世间，<a id="a-CV"></a>悉是众生想分别，<a id="a-CW"></a>于想非想无所得，<a id="a-CX"></a>如是了达于诸想。</p>
  <p id="aCY">彼诸菩萨身净已，<a id="a-CZ"></a>则意清净无瑕秽，<a id="a-Ca"></a>语业已净无诸过，<a id="a-Cb"></a>当知意净无所著。</p>
  <p id="aCc">一心正念过去佛，<a id="a-Cd"></a>亦忆未来诸导师，<a id="a-Ce"></a>及以现在天人尊，<a id="a-Cf"></a>悉学于其所说法。</p>
  <p id="aCg">三世一切诸如来，<a id="a-Ch"></a>智慧明达心无碍，<a id="a-Ci"></a>为欲利益众生故，<a id="a-Cj"></a>回向菩提集众业。</p>
  <p id="aCk">彼第一慧广大慧，<a id="a-Cl"></a>不虚妄慧无倒慧，<a id="a-Cm"></a>平等实慧清净慧，<a id="a-Cn"></a>最胜慧者如是说。</p>
  <p id="aCo">“佛子，<a id="a-Cp"></a>云何为菩萨摩诃萨至一切处回向？</p>
  <p id="aCq">“佛子，<a id="a-Cr"></a>此菩萨摩诃萨修习一切诸善根时，<a id="a-Cs"></a>作是念言：<a id="a-Ct"></a>‘愿此善根功德之力至一切处。<a id="a-Cu"></a>譬如实际，<a id="a-Cv"></a>无处不至，<a id="a-Cw"></a>至一切物，<a id="a-Cx"></a>至一切世间，<a id="a-Cy"></a>至一切众生，<a id="a-Cz"></a>至一切国土，<a id="a-D0"></a>至一切法，<a id="a-D1"></a>至一切虚空，<a id="a-D2"></a>至一切三世，<a id="a-D3"></a>至一切有为无为，<a id="a-D4"></a>至一切语言音声。<a id="a-D5"></a>愿此善根亦复如是，<a id="a-D6"></a>遍至一切诸如来所，<a id="a-D7"></a>供养三世一切诸佛；<a id="a-D8"></a>过去诸佛所愿悉满，<a id="a-D9"></a>未来诸佛具足庄严，<a id="a-DA"></a>现在诸佛及其国土道场，<a id="a-DB"></a>众会遍满一切虚空法界。<a id="a-DC"></a>愿以信解大威力故，<a id="a-DD"></a>广大智慧无障碍故，<a id="a-DE"></a>一切善根悉回向故，<a id="a-DF"></a>以如诸天诸供养具而为供养，<a id="a-DG"></a>充满无量无边世界。<a id="a-DH"></a>’</p>
  <p id="aDI">“佛子，<a id="a-DJ"></a>菩萨摩诃萨复作是念：<a id="a-DK"></a>‘诸佛世尊普遍一切虚空法界，<a id="a-DL"></a>种种业所起，<a id="a-DM"></a>十方不可说一切世界种世界、<a id="a-DN"></a>不可说佛国土佛境界种种世界、<a id="a-DO"></a>无量世界、<a id="a-DP"></a>无分齐世界、<a id="a-DQ"></a>转世界、<a id="a-DR"></a>侧世界、<a id="a-DS"></a>仰世界、<a id="a-DT"></a>覆世界，<a id="a-DU"></a>如是一切诸世界中，<a id="a-DV"></a>现住于寿，<a id="a-DW"></a>示现种种神通变化。<a id="a-DX"></a>彼有菩萨以胜解力，<a id="a-DY"></a>为诸众生堪受化者，<a id="a-DZ"></a>于彼一切诸世界中，<a id="a-Da"></a>现为如来出兴于世，<a id="a-Db"></a>以至一切处智；<a id="a-Dc"></a>普遍开示如来无量自在神力，<a id="a-Dd"></a>法身遍往无有差别，<a id="a-De"></a>平等普入一切法界；<a id="a-Df"></a>如来藏身不生不灭，<a id="a-Dg"></a>善巧方便普现世间，<a id="a-Dh"></a>证法实性超一切故，<a id="a-Di"></a>得不退转无碍力故，<a id="a-Dj"></a>生于如来无障碍见、<a id="a-Dk"></a>广大威德种性中故。<a id="a-Dl"></a>’</p>
  <p id="aDm">“佛子，<a id="a-Dn"></a>菩萨摩诃萨以其所种一切善根愿，<a id="a-Do"></a>于如是诸如来所，<a id="a-Dp"></a>以众妙华，<a id="a-Dq"></a>及众妙香、<a id="a-Dr"></a>鬘盖、<a id="a-Ds"></a>幢幡、<a id="a-Dt"></a>衣服、<a id="a-Du"></a>灯烛，<a id="a-Dv"></a>及余一切诸庄严具以为供养；<a id="a-Dw"></a>若佛形像，<a id="a-Dx"></a>若佛塔庙，<a id="a-Dy"></a>悉亦如是。<a id="a-Dz"></a>以此善根如是回向，<a id="a-E0"></a>所谓：<a id="a-E1"></a>不乱回向、<a id="a-E2"></a>一心回向、<a id="a-E3"></a>自意回向、<a id="a-E4"></a>尊敬回向、<a id="a-E5"></a>不动回向、<a id="a-E6"></a>无住回向、<a id="a-E7"></a>无依回向、<a id="a-E8"></a>无众生心回向、<a id="a-E9"></a>无躁竞心回向、<a id="a-EA"></a>寂静心回向。<a id="a-EB"></a>复作是念：<a id="a-EC"></a>‘尽法界、<a id="a-ED"></a>虚空界，<a id="a-EE"></a>去、<a id="a-EF"></a>来、<a id="a-EG"></a>现在一切劫中，<a id="a-EH"></a>诸佛世尊得一切智、<a id="a-EI"></a>成菩提道，<a id="a-EJ"></a>无量名字各各差别，<a id="a-EK"></a>于种种时现成正觉，<a id="a-EL"></a>悉皆住寿尽未来际，<a id="a-EM"></a>一一各以法界庄严而严其身，<a id="a-EN"></a>道场众会周遍法界，<a id="a-EO"></a>一切国土随时出兴而作佛事。<a id="a-EP"></a>如是一切诸佛如来，<a id="a-EQ"></a>我以善根普皆回向，<a id="a-ER"></a>愿以无数香盖、<a id="a-ES"></a>无数香幢、<a id="a-ET"></a>无数香幡、<a id="a-EU"></a>无数香帐、<a id="a-EV"></a>无数香网、<a id="a-EW"></a>无数香像、<a id="a-EX"></a>无数香光、<a id="a-EY"></a>无数香焰、<a id="a-EZ"></a>无数香云、<a id="a-Ea"></a>无数香座、<a id="a-Eb"></a>无数香经行地、<a id="a-Ec"></a>无数香所住处、<a id="a-Ed"></a>无数香世界、<a id="a-Ee"></a>无数香山、<a id="a-Ef"></a>无数香海、<a id="a-Eg"></a>无数香河、<a id="a-Eh"></a>无数香树、<a id="a-Ei"></a>无数香衣服、<a id="a-Ej"></a>无数香莲华、<a id="a-Ek"></a>无数香宫殿，<a id="a-El"></a>无量华盖，<a id="a-Em"></a>广说乃至无量华宫殿；<a id="a-En"></a>无边鬘盖，<a id="a-Eo"></a>广说乃至无边鬘宫殿；<a id="a-Ep"></a>无等涂香盖，<a id="a-Eq"></a>广说乃至无等涂香宫殿；<a id="a-Er"></a>不可数末香盖，<a id="a-Es"></a>广说乃至不可数末香宫殿；<a id="a-Et"></a>不可称衣盖，<a id="a-Eu"></a>广说乃至不可称衣宫殿；<a id="a-Ev"></a>不可思宝盖，<a id="a-Ew"></a>广说乃至不可思宝宫殿；<a id="a-Ex"></a>不可量灯光明盖，<a id="a-Ey"></a>广说乃至不可量灯光明宫殿；<a id="a-Ez"></a>不可说庄严具盖，<a id="a-F0"></a>广说乃至不可说庄严具宫殿；<a id="a-F1"></a>不可说不可说摩尼宝盖、<a id="a-F2"></a>不可说不可说摩尼宝幢，<a id="a-F3"></a>如是摩尼宝幡、<a id="a-F4"></a>摩尼宝帐、<a id="a-F5"></a>摩尼宝网、<a id="a-F6"></a>摩尼宝像、<a id="a-F7"></a>摩尼宝光、<a id="a-F8"></a>摩尼宝焰、<a id="a-F9"></a>摩尼宝云、<a id="a-FA"></a>摩尼宝座、<a id="a-FB"></a>摩尼宝经行地、<a id="a-FC"></a>摩尼宝所住处、<a id="a-FD"></a>摩尼宝刹、<a id="a-FE"></a>摩尼宝山、<a id="a-FF"></a>摩尼宝海、<a id="a-FG"></a>摩尼宝河、<a id="a-FH"></a>摩尼宝树、<a id="a-FI"></a>摩尼宝衣服、<a id="a-FJ"></a>摩尼宝莲华、<a id="a-FK"></a>摩尼宝宫殿，<a id="a-FL"></a>皆不可说不可说。<a id="a-FM"></a>如是一一诸境界中，<a id="a-FN"></a>各有无数栏楯、<a id="a-FO"></a>无数宫殿、<a id="a-FP"></a>无数楼阁、<a id="a-FQ"></a>无数门闼、<a id="a-FR"></a>无数半月、<a id="a-FS"></a>无数却敌、<a id="a-FT"></a>无数窗牖、<a id="a-FU"></a>无数清净宝、<a id="a-FV"></a>无数庄严具，<a id="a-FW"></a>以如是等诸供养物，<a id="a-FX"></a>恭敬供养如上所说诸佛世尊。<a id="a-FY"></a>愿令一切世间皆得清净，<a id="a-FZ"></a>一切众生咸得出离，<a id="a-Fa"></a>住十力地，<a id="a-Fb"></a>于一切法中得无碍法明。<a id="a-Fc"></a>令一切众生具足善根，<a id="a-Fd"></a>悉得调伏，<a id="a-Fe"></a>其心无量，<a id="a-Ff"></a>等虚空界，<a id="a-Fg"></a>往一切刹而无所至，<a id="a-Fh"></a>入一切土施诸善法，<a id="a-Fi"></a>常得见佛，<a id="a-Fj"></a>植诸善根，<a id="a-Fk"></a>成就大乘，<a id="a-Fl"></a>不著诸法，<a id="a-Fm"></a>具足众善，<a id="a-Fn"></a>立无量行，<a id="a-Fo"></a>普入无边一切法界，<a id="a-Fp"></a>成就诸佛神通之力，<a id="a-Fq"></a>得于如来一切智智。<a id="a-Fr"></a>譬如无我，<a id="a-Fs"></a>普摄诸法。<a id="a-Ft"></a>我诸善根亦复如是，<a id="a-Fu"></a>普摄一切诸佛如来，<a id="a-Fv"></a>咸悉供养无有余故；<a id="a-Fw"></a>普摄一切无量诸法，<a id="a-Fx"></a>悉能悟入无障碍故；<a id="a-Fy"></a>普摄一切诸菩萨众，<a id="a-Fz"></a>究竟皆与同善根故；<a id="a-G0"></a>普摄一切诸菩萨行，<a id="a-G1"></a>以本愿力皆圆满故；<a id="a-G2"></a>普摄一切菩萨法明，<a id="a-G3"></a>了达诸法皆无碍故；<a id="a-G4"></a>普摄诸佛大神通力，<a id="a-G5"></a>成就无量诸善根故；<a id="a-G6"></a>普摄诸佛力、<a id="a-G7"></a>无所畏，<a id="a-G8"></a>发无量心满一切故；<a id="a-G9"></a>普摄菩萨三昧辩才陀罗尼门，<a id="a-GA"></a>善能照了无二法故；<a id="a-GB"></a>普摄诸佛善巧方便，<a id="a-GC"></a>示现如来大神力故；<a id="a-GD"></a>普摄三世一切诸佛降生成道、<a id="a-GE"></a>转正法轮、<a id="a-GF"></a>调伏众生、<a id="a-GG"></a>入般涅槃，<a id="a-GH"></a>恭敬供养悉周遍故；<a id="a-GI"></a>普摄十方一切世界，<a id="a-GJ"></a>严净佛刹咸究竟故；<a id="a-GK"></a>普摄一切诸广大劫，<a id="a-GL"></a>于中出现修菩萨行无断绝故；<a id="a-GM"></a>普摄一切所有趣生，<a id="a-GN"></a>悉于其中现受生故；<a id="a-GO"></a>普摄一切诸众生界，<a id="a-GP"></a>具足普贤菩萨行故；<a id="a-GQ"></a>普摄一切诸惑习气，<a id="a-GR"></a>悉以方便令清净故；<a id="a-GS"></a>普摄一切众生诸根，<a id="a-GT"></a>无量差别咸了知故；<a id="a-GU"></a>普摄一切众生解欲，<a id="a-GV"></a>令离杂染得清净故；<a id="a-GW"></a>普摄一切化众生行，<a id="a-GX"></a>随其所应为现身故；<a id="a-GY"></a>普摄一切应众生道，<a id="a-GZ"></a>悉入一切众生界故；<a id="a-Ga"></a>普摄一切如来智性，<a id="a-Gb"></a>护持一切诸佛教故。<a id="a-Gc"></a>’</p>
  <p id="aGd">“佛子，<a id="a-Ge"></a>菩萨摩诃萨以诸善根如是回向时，<a id="a-Gf"></a>用无所得而为方便，<a id="a-Gg"></a>不于业中分别报，<a id="a-Gh"></a>不于报中分别业；<a id="a-Gi"></a>虽无分别而普入法界，<a id="a-Gj"></a>虽无所作而恒住善根，<a id="a-Gk"></a>虽无所起而勤修胜法；<a id="a-Gl"></a>不信诸法而能深入，<a id="a-Gm"></a>不有于法而悉知见，<a id="a-Gn"></a>若作不作皆不可得；<a id="a-Go"></a>知诸法性恒不自在，<a id="a-Gp"></a>虽悉见诸法而无所见，<a id="a-Gq"></a>普知一切而无所知。<a id="a-Gr"></a>菩萨如是了达境界，<a id="a-Gs"></a>知一切法因缘为本，<a id="a-Gt"></a>见于一切诸佛法身，<a id="a-Gu"></a>至一切法离染实际，<a id="a-Gv"></a>解了世间皆如变化，<a id="a-Gw"></a>明达众生唯是一法、<a id="a-Gx"></a>无有二性，<a id="a-Gy"></a>不舍业境善巧方便；<a id="a-Gz"></a>于有为界示无为法，<a id="a-H0"></a>而不灭坏有为之相；<a id="a-H1"></a>于无为界示有为法，<a id="a-H2"></a>而不分别无为之相。<a id="a-H3"></a>菩萨如是观一切法毕竟寂灭，<a id="a-H4"></a>成就一切清净善根，<a id="a-H5"></a>而起救护众生之心，<a id="a-H6"></a>智慧明达一切法海，<a id="a-H7"></a>常乐修行离愚痴法，<a id="a-H8"></a>已具成就出世功德，<a id="a-H9"></a>不更修学世间之法，<a id="a-HA"></a>得净智眼离诸痴翳，<a id="a-HB"></a>以善方便修回向道。</p>
  <p id="aHC">“佛子，<a id="a-HD"></a>菩萨摩诃萨以诸善根如是回向，<a id="a-HE"></a>称可一切诸佛之心，<a id="a-HF"></a>严净一切诸佛国土，<a id="a-HG"></a>教化成就一切众生，<a id="a-HH"></a>具足受持一切佛法；<a id="a-HI"></a>作一切众生最上福田，<a id="a-HJ"></a>为一切商人智慧导师，<a id="a-HK"></a>作一切世间清净日轮；<a id="a-HL"></a>一一善根充遍法界，<a id="a-HM"></a>悉能救护一切众生，<a id="a-HN"></a>皆令清净具足功德。</p>
  <p id="aHO">“佛子，<a id="a-HP"></a>菩萨摩诃萨如是回向时，<a id="a-HQ"></a>能护持一切佛种，<a id="a-HR"></a>能成熟一切众生，<a id="a-HS"></a>能严净一切国土，<a id="a-HT"></a>能不坏一切诸业，<a id="a-HU"></a>能了知一切诸法，<a id="a-HV"></a>能等观诸法无二，<a id="a-HW"></a>能遍往十方世界，<a id="a-HX"></a>能了达离欲实际，<a id="a-HY"></a>能成就清净信解，<a id="a-HZ"></a>能具足明利诸根。</p>
  <p id="aHa">“佛子，<a id="a-Hb"></a>是为菩萨摩诃萨第四至一切处回向。<a id="a-Hc"></a>菩萨摩诃萨住此回向时，<a id="a-Hd"></a>得至一切处身业，<a id="a-He"></a>普能应现一切世界故；<a id="a-Hf"></a>得至一切处语业，<a id="a-Hg"></a>于一切世界中演说法故；<a id="a-Hh"></a>得至一切处意业，<a id="a-Hi"></a>受持一切佛所说法故；<a id="a-Hj"></a>得至一切处神足通，<a id="a-Hk"></a>随众生心悉往应故；<a id="a-Hl"></a>得至一切处随证智，<a id="a-Hm"></a>普能了达一切法故；<a id="a-Hn"></a>得至一切处总持辩才，<a id="a-Ho"></a>随众生心令欢喜故；<a id="a-Hp"></a>得至一切处入法界，<a id="a-Hq"></a>于一毛孔中普入一切世界故；<a id="a-Hr"></a>得至一切处遍入身，<a id="a-Hs"></a>于一众生身普入一切众生身故；<a id="a-Ht"></a>得至一切处普见劫，<a id="a-Hu"></a>一一劫中常见一切诸如来故；<a id="a-Hv"></a>得至一切处普见念，<a id="a-Hw"></a>一一念中一切诸佛悉现前故。<a id="a-Hx"></a>佛子，<a id="a-Hy"></a>菩萨摩诃萨得至一切处回向，<a id="a-Hz"></a>能以善根如是回向。<a id="a-I0"></a>”</p>
  <p id="aI1">尔时，<a id="a-I2"></a>金刚幢菩萨承佛威力，<a id="a-I3"></a>普观十方而说颂言：</p>
  <p id="aI4">“内外一切诸世间，<a id="a-I5"></a>菩萨悉皆无所著，<a id="a-I6"></a>不舍饶益众生业，<a id="a-I7"></a>大士修行如是智。</p>
  <p id="aI8">十方所有诸国土，<a id="a-I9"></a>一切无依无所住，<a id="a-IA"></a>不取活命等众法，<a id="a-IB"></a>亦不妄起诸分别。</p>
  <p id="aIC">普摄十方世界中，<a id="a-ID"></a>一切众生无有余，<a id="a-IE"></a>观其体性无所有，<a id="a-IF"></a>至一切处善回向。</p>
  <p id="aIG">普摄有为无为法，<a id="a-IH"></a>不于其中起妄念，<a id="a-II"></a>如于世间法亦然，<a id="a-IJ"></a>照世灯明如是觉。</p>
  <p id="aIK">菩萨所修诸业行，<a id="a-IL"></a>上中下品各差别，<a id="a-IM"></a>悉以善根回向彼，<a id="a-IN"></a>十方一切诸如来。</p>
  <p id="aIO">菩萨回向到彼岸，<a id="a-IP"></a>随如来学悉成就，<a id="a-IQ"></a>恒以妙智善思惟，<a id="a-IR"></a>具足人中最胜法。</p>
  <p id="aIS">清净善根普回向，<a id="a-IT"></a>利益群迷恒不舍，<a id="a-IU"></a>悉令一切诸众生，<a id="a-IV"></a>得成无上照世灯。</p>
  <p id="aIW">未曾分别取众生，<a id="a-IX"></a>亦不妄想念诸法，<a id="a-IY"></a>虽于世间无染著，<a id="a-IZ"></a>亦复不舍诸含识。</p>
  <p id="aIa">菩萨常乐寂灭法，<a id="a-Ib"></a>随顺得至涅槃境，<a id="a-Ic"></a>亦不舍离众生道，<a id="a-Id"></a>获如是等微妙智。</p>
  <p id="aIe">菩萨未曾分别业，<a id="a-If"></a>亦不取著诸果报，<a id="a-Ig"></a>一切世间从缘生，<a id="a-Ih"></a>不离因缘见诸法。</p>
  <p id="aIi">深入如是诸境界，<a id="a-Ij"></a>不于其中起分别，<a id="a-Ik"></a>一切众生调御师，<a id="a-Il"></a>于此明了善回向。</p>
 </body>
</html>