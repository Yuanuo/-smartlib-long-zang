<!doctype html>
<html id="z3IBTQ6GY" data-ver="1272">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第十九</h1>
  <h2 id="a2">金刚幢菩萨十回向品第二十一之五</h2>
  <p id="a3">菩萨摩诃萨。<a id="a-4"></a>见有人来乞手足指。<a id="a-5"></a>如坚固精进菩萨。<a id="a-6"></a>阎浮提自在王金光菩萨等。<a id="a-7"></a>无量菩萨摩诃萨。<a id="a-8"></a>施手足指时。<a id="a-9"></a>心大欢喜颜色无异。<a id="a-A"></a>乘大乘施。<a id="a-B"></a>不求五欲施。<a id="a-C"></a>不求名闻施。<a id="a-D"></a>建立檀波罗蜜施。<a id="a-E"></a>大施心施。<a id="a-F"></a>离悭垢施。<a id="a-G"></a>离嫉妒施。<a id="a-H"></a>随顺佛施。<a id="a-I"></a>以是施手足指所摄善根回向众生。<a id="a-J"></a>令一切众生。<a id="a-K"></a>得佛长指相。<a id="a-L"></a>令一切众生。<a id="a-M"></a>得指密相圆佣纤直。<a id="a-N"></a>令一切众生。<a id="a-O"></a>得赤铜甲相筒密清净。<a id="a-P"></a>令一切众生。<a id="a-Q"></a>得大人指相。<a id="a-R"></a>悉能摄持一切诸法。<a id="a-S"></a>令一切众生。<a id="a-T"></a>得具足随好十力相指。<a id="a-U"></a>令一切众生。<a id="a-V"></a>得大人指相纤佣紧密。<a id="a-W"></a>令一切众生。<a id="a-X"></a>手足指端轮相庄严。<a id="a-Y"></a>指节平满文相明显。<a id="a-Z"></a>令一切众生。<a id="a-a"></a>得莲华色指。<a id="a-b"></a>十力业报相好庄严。<a id="a-c"></a>令一切众生得光明指放光明网。<a id="a-d"></a>普照十方诸佛世界。<a id="a-e"></a>令一切众生。<a id="a-f"></a>得净妙指。<a id="a-g"></a>以诸相好具足庄严。<a id="a-h"></a>是为菩萨摩诃萨施指善根回向众生。<a id="a-i"></a>令一切众生。<a id="a-j"></a>心皆清净。<a id="a-k"></a>复次菩萨摩诃萨。<a id="a-l"></a>请求法时。<a id="a-m"></a>若有人言。<a id="a-n"></a>汝能施我连肉爪者。<a id="a-o"></a>当与汝法。<a id="a-p"></a>菩萨答言。<a id="a-q"></a>但与我法。<a id="a-r"></a>随汝所须恣意取用。<a id="a-s"></a>如求法王菩萨。<a id="a-t"></a>无尽菩萨。<a id="a-u"></a>如是等无量菩萨摩诃萨。<a id="a-v"></a>为求法故。<a id="a-w"></a>欲令一切众生具正法故。<a id="a-x"></a>以是善根回向众生。<a id="a-y"></a>令一切众生。<a id="a-z"></a>悉得赤铜如来相爪。<a id="a-10"></a>令一切众生。<a id="a-11"></a>得润泽爪。<a id="a-12"></a>令一切众生。<a id="a-13"></a>得佛具足清净光爪。<a id="a-14"></a>令一切众生。<a id="a-15"></a>得具足大人一切智爪。<a id="a-16"></a>令一切众生。<a id="a-17"></a>得无比爪。<a id="a-18"></a>于诸世间无所染着。<a id="a-19"></a>令一切众生。<a id="a-1A"></a>得庄严爪。<a id="a-1B"></a>普照众生。<a id="a-1C"></a>令一切众生。<a id="a-1D"></a>得细妙爪。<a id="a-1E"></a>微密清净不可破坏。<a id="a-1F"></a>令一切众生。<a id="a-1G"></a>得佛具足方便相好大智清净。<a id="a-1H"></a>令一切众生。<a id="a-1I"></a>得善生爪。<a id="a-1J"></a>菩萨清净行业果报。<a id="a-1K"></a>令一切众生。<a id="a-1L"></a>得萨婆若善方便爪。<a id="a-1M"></a>放无量色妙光明藏。<a id="a-1N"></a>是为菩萨摩诃萨施爪肉善根回向众生。<a id="a-1O"></a>令一切众生。<a id="a-1P"></a>得一切智爪。<a id="a-1Q"></a>具足庄严如来法身。<a id="a-1R"></a>皆悉满足无障碍力。<a id="a-1S"></a>菩萨摩诃萨。<a id="a-1T"></a>为求法故。<a id="a-1U"></a>为难得法故。<a id="a-1V"></a>能施法者。<a id="a-1W"></a>作如是言。<a id="a-1X"></a>若能投身七仞火坑。<a id="a-1Y"></a>当与汝法。<a id="a-1Z"></a>菩萨闻此欢喜无量。<a id="a-1a"></a>作是思惟。<a id="a-1b"></a>我为法故。<a id="a-1c"></a>尚于阿鼻地狱诸恶趣中。<a id="a-1d"></a>受无量苦。<a id="a-1e"></a>况入人间微小火坑。<a id="a-1f"></a>而得闻法。<a id="a-1g"></a>奇哉正法甚为易得。<a id="a-1h"></a>免于地狱无量楚毒。<a id="a-1i"></a>入小火坑而闻正法。<a id="a-1j"></a>汝但说法我入火坑。<a id="a-1k"></a>如求善法王菩萨金刚思惟菩萨。<a id="a-1l"></a>为法欢喜入火善根回向众生。<a id="a-1m"></a>令一切众生。<a id="a-1n"></a>得佛所住一切智法。<a id="a-1o"></a>于无上道坚固不退。<a id="a-1p"></a>令一切众生。<a id="a-1q"></a>皆悉除灭恶趣火坑。<a id="a-1r"></a>受如来乐。<a id="a-1s"></a>令一切众生。<a id="a-1t"></a>得无畏心离众恐怖。<a id="a-1u"></a>令一切众生。<a id="a-1v"></a>常乐求法。<a id="a-1w"></a>皆得欢喜佛法庄严。<a id="a-1x"></a>令一切众生。<a id="a-1y"></a>离诸恶道。<a id="a-1z"></a>悉能除灭三毒炽火。<a id="a-20"></a>令一切众生。<a id="a-21"></a>悉得快乐。<a id="a-22"></a>成就如来最胜妙乐。<a id="a-23"></a>令一切众生。<a id="a-24"></a>得菩萨心。<a id="a-25"></a>悉能除灭贪恚痴火。<a id="a-26"></a>令一切众生。<a id="a-27"></a>悉得菩萨诸三昧乐。<a id="a-28"></a>普见诸佛心大欢喜。<a id="a-29"></a>令一切众生。<a id="a-2A"></a>常闻正法。<a id="a-2B"></a>究竟佛道未曾忘失。<a id="a-2C"></a>令一切众生。<a id="a-2D"></a>悉得菩萨自在诸通快乐。<a id="a-2E"></a>究竟具足萨婆若智。<a id="a-2F"></a>是为菩萨摩诃萨为求法故。<a id="a-2G"></a>赴火善根回向众生。<a id="a-2H"></a>令一切众生。<a id="a-2I"></a>具智慧火。<a id="a-2J"></a>远离一切诸不善业。<a id="a-2K"></a>菩萨摩诃萨。<a id="a-2L"></a>为求法故。<a id="a-2M"></a>举身具受无量诸苦。<a id="a-2N"></a>为正法故。<a id="a-2O"></a>为广说正法故。<a id="a-2P"></a>建立菩萨道故。<a id="a-2Q"></a>开无上菩提故。<a id="a-2R"></a>具足无上智故。<a id="a-2S"></a>修习十力故。<a id="a-2T"></a>增广一切智心故。<a id="a-2U"></a>得无碍智故。<a id="a-2V"></a>令一切众生清净故。<a id="a-2W"></a>入一切菩萨境界故。<a id="a-2X"></a>守护大乘佛菩提故。<a id="a-2Y"></a>如求正法菩萨勇健王菩萨。<a id="a-2Z"></a>如是等无量菩萨摩诃萨。<a id="a-2a"></a>为求法故受无量苦乃至谤正法人。<a id="a-2b"></a>极大恶人。<a id="a-2c"></a>恶业障人。<a id="a-2d"></a>持魔业人。<a id="a-2e"></a>为正法故。<a id="a-2f"></a>代彼恶人具受诸苦。<a id="a-2g"></a>菩萨摩诃萨。<a id="a-2h"></a>为求法故。<a id="a-2i"></a>代诸众生受苦。<a id="a-2j"></a>善根回向众生。<a id="a-2k"></a>令一切众生。<a id="a-2l"></a>离一切苦得安乐利道。<a id="a-2m"></a>令一切众生。<a id="a-2n"></a>离诸苦受成就妙乐。<a id="a-2o"></a>令一切众生。<a id="a-2p"></a>永灭苦阴得如电光乐。<a id="a-2q"></a>令一切众生。<a id="a-2r"></a>超出苦狱。<a id="a-2s"></a>具足究竟智慧之行。<a id="a-2t"></a>令一切众生。<a id="a-2u"></a>见安隐道离苦恼趣。<a id="a-2v"></a>令一切众生。<a id="a-2w"></a>得法爱乐充满具足。<a id="a-2x"></a>究竟寂灭一切众苦。<a id="a-2y"></a>令一切众生。<a id="a-2z"></a>发大悲心。<a id="a-30"></a>悉欲济度一切苦海。<a id="a-31"></a>令一切众生。<a id="a-32"></a>得诸佛乐断生死苦。<a id="a-33"></a>令一切众生。<a id="a-34"></a>得无比净乐。<a id="a-35"></a>其身永离一切苦受。<a id="a-36"></a>令一切众生。<a id="a-37"></a>得一切胜乐。<a id="a-38"></a>究竟具足佛无碍乐。<a id="a-39"></a>是为菩萨摩诃萨为求法故悉受众苦善根回向救护众生。<a id="a-3A"></a>令一切众生。<a id="a-3B"></a>安住萨婆若无碍解脱。<a id="a-3C"></a>菩萨摩诃萨。<a id="a-3D"></a>为求法故。<a id="a-3E"></a>为法难得故。<a id="a-3F"></a>能舍大地四海国土。<a id="a-3G"></a>大小诸城村邑丘聚。<a id="a-3H"></a>国土丰乐人民炽盛。<a id="a-3I"></a>园林浴池华果繁茂。<a id="a-3J"></a>如是种种无量庄严。<a id="a-3K"></a>天下太平无有怨敌。<a id="a-3L"></a>金银宝藏妻子眷属皆悉能舍。<a id="a-3M"></a>于不坚固中求坚固法。<a id="a-3N"></a>饶益一切诸众生故。<a id="a-3O"></a>令一切众生。<a id="a-3P"></a>得佛无碍清净解脱萨婆若道。<a id="a-3Q"></a>如大势妙德菩萨胜趣王菩萨。<a id="a-3R"></a>如是等无量菩萨摩诃萨。<a id="a-3S"></a>为求正法故。<a id="a-3T"></a>乃至一句一味。<a id="a-3U"></a>五体投地。<a id="a-3V"></a>敬礼顶受。<a id="a-3W"></a>正念三世诸佛勤求正法。<a id="a-3X"></a>于正法中心常欣乐。<a id="a-3Y"></a>修习诸愿。<a id="a-3Z"></a>求离贪法。<a id="a-3a"></a>舍离世间帝王自在之法。<a id="a-3b"></a>乐求无上法王自在胜法。<a id="a-3c"></a>不念不着一切世间。<a id="a-3d"></a>以离世法自长养心。<a id="a-3e"></a>远离一切世间恶语。<a id="a-3f"></a>寂静安立诸佛所住。<a id="a-3g"></a>菩萨摩诃萨。<a id="a-3h"></a>为求正法。<a id="a-3i"></a>以施四天下大地国土。<a id="a-3j"></a>所摄善根回向众生。<a id="a-3k"></a>令一切众生。<a id="a-3l"></a>悉能舍离内外所有。<a id="a-3m"></a>令一切众生。<a id="a-3n"></a>能舍一切心无中悔。<a id="a-3o"></a>令一切众生。<a id="a-3p"></a>不惜身命资生之具。<a id="a-3q"></a>常求正法。<a id="a-3r"></a>令一切众生。<a id="a-3s"></a>悉得法利。<a id="a-3t"></a>断除无量众生疑惑。<a id="a-3u"></a>令一切众生。<a id="a-3v"></a>常乐正法。<a id="a-3w"></a>于诸佛法得深法爱。<a id="a-3x"></a>令一切众生。<a id="a-3y"></a>能舍身命世间自在。<a id="a-3z"></a>乐求佛法大心。<a id="a-40"></a>修习无上菩提。<a id="a-41"></a>令一切众生。<a id="a-42"></a>恭敬尊重诸佛正法。<a id="a-43"></a>能舍身命究竟正法。<a id="a-44"></a>令一切众生。<a id="a-45"></a>护持佛法。<a id="a-46"></a>修习如来难得闻法。<a id="a-47"></a>令一切众生。<a id="a-48"></a>悉得诸佛菩提明照。<a id="a-49"></a>毕菩萨行不由他悟。<a id="a-4A"></a>令一切众生。<a id="a-4B"></a>于诸佛法而得自在。<a id="a-4C"></a>拔出疑刺心常清净。<a id="a-4D"></a>是为菩萨摩诃萨为求难得法故布施国土善根回向。<a id="a-4E"></a>令一切众生知见满足。<a id="a-4F"></a>复次菩萨摩诃萨。<a id="a-4G"></a>行法自在时。<a id="a-4H"></a>悉教断除阎浮提内城邑聚落一切屠杀二足四足。<a id="a-4I"></a>普施无畏离怨敌心。<a id="a-4J"></a>修菩萨行以政治国。<a id="a-4K"></a>灭除众生一切苦难。<a id="a-4L"></a>发起一切众生安隐心宝。<a id="a-4M"></a>具足正直胜妙心宝。<a id="a-4N"></a>能自具足三种戒法。<a id="a-4O"></a>亦令众生具三种戒。<a id="a-4P"></a>菩萨摩诃萨。<a id="a-4Q"></a>以不杀等五戒善根。<a id="a-4R"></a>回向众生。<a id="a-4S"></a>令一切众生。<a id="a-4T"></a>得长寿慧。<a id="a-4U"></a>具菩提心。<a id="a-4V"></a>命根无量。<a id="a-4W"></a>令一切众生。<a id="a-4X"></a>得无量寿。<a id="a-4Y"></a>恭敬供养一切诸佛。<a id="a-4Z"></a>令一切众生。<a id="a-4a"></a>具足修习离老死法。<a id="a-4b"></a>一切众难不能害命。<a id="a-4c"></a>令一切众生。<a id="a-4d"></a>逮得无量离病苦身。<a id="a-4e"></a>命根自在能随意住。<a id="a-4f"></a>令一切众生。<a id="a-4g"></a>得无尽命。<a id="a-4h"></a>尽未来劫。<a id="a-4i"></a>悉具修习菩萨所行。<a id="a-4j"></a>调伏化度一切众生。<a id="a-4k"></a>令一切众生。<a id="a-4l"></a>得净命门。<a id="a-4m"></a>十力善根皆悉来入。<a id="a-4n"></a>令一切众生。<a id="a-4o"></a>善根具足。<a id="a-4p"></a>寿命无量诸愿成满。<a id="a-4q"></a>令一切众生。<a id="a-4r"></a>悉见诸佛。<a id="a-4s"></a>修习无尽长寿善根。<a id="a-4t"></a>令一切众生。<a id="a-4u"></a>于如来家学诸所学。<a id="a-4v"></a>具足成就无尽命根。<a id="a-4w"></a>于圣法中得欢喜心。<a id="a-4x"></a>令一切众生。<a id="a-4y"></a>得无老病不死命根。<a id="a-4z"></a>无尽精进安住佛智。<a id="a-50"></a>是为菩萨摩诃萨以离杀等五戒善根回向众生。<a id="a-51"></a>令一切众生。<a id="a-52"></a>安住如来三种净戒。<a id="a-53"></a>具足究竟十力智慧。<a id="a-54"></a>菩萨摩诃萨若见众生残害不仁。<a id="a-55"></a>若人若兽毁其男形。<a id="a-56"></a>令身残阙受诸楚毒。<a id="a-57"></a>见此苦已。<a id="a-58"></a>起大慈悲而救度之。<a id="a-59"></a>悉令贵乐珍宝具足。<a id="a-5A"></a>菩萨摩诃萨。<a id="a-5B"></a>谓恶人言。<a id="a-5C"></a>汝为何利造此恶业。<a id="a-5D"></a>随汝所须尽相资给。<a id="a-5E"></a>汝今便可舍是恶业。<a id="a-5F"></a>不能正念肆其贪欲。<a id="a-5G"></a>害彼自利以求己乐。<a id="a-5H"></a>无有是处。<a id="a-5I"></a>如此恶行诸不善法。<a id="a-5J"></a>一切如来所不赞叹。<a id="a-5K"></a>菩萨摩诃萨。<a id="a-5L"></a>悉能舍离一切所有。<a id="a-5M"></a>令彼众生不行恶业。<a id="a-5N"></a>又为彼人说微妙法。<a id="a-5O"></a>谓寂静法。<a id="a-5P"></a>长养净行除灭不善。<a id="a-5Q"></a>修习慈心不恼众生。<a id="a-5R"></a>时彼恶人闻此法言。<a id="a-5S"></a>即舍恶行修清净业。<a id="a-5T"></a>菩萨摩诃萨。<a id="a-5U"></a>以慈救善根回向众生。<a id="a-5V"></a>令一切众生。<a id="a-5W"></a>得佛大人阴藏之相。<a id="a-5X"></a>令一切众生。<a id="a-5Y"></a>具足男形。<a id="a-5Z"></a>得丈夫意清净梵行。<a id="a-5a"></a>令一切众生。<a id="a-5b"></a>成就丈夫无欲之身。<a id="a-5c"></a>乘无碍智究竟不退。<a id="a-5d"></a>令一切众生。<a id="a-5e"></a>得大人身。<a id="a-5f"></a>永离欲心无所染着。<a id="a-5g"></a>令一切众生。<a id="a-5h"></a>皆悉成就善男子法。<a id="a-5i"></a>诸佛赞叹智慧具足。<a id="a-5j"></a>令一切众生。<a id="a-5k"></a>得大人力。<a id="a-5l"></a>具足成就十力善根。<a id="a-5m"></a>令一切众生。<a id="a-5n"></a>常得成就男子之形。<a id="a-5o"></a>坚固安住未曾有法。<a id="a-5p"></a>令一切众生。<a id="a-5q"></a>于五欲中。<a id="a-5r"></a>无著无缚。<a id="a-5s"></a>心得解脱。<a id="a-5t"></a>厌离三界。<a id="a-5u"></a>修菩萨行。<a id="a-5v"></a>令一切众生。<a id="a-5w"></a>皆得成就第一智人。<a id="a-5x"></a>一切信伏皆受道化。<a id="a-5y"></a>令一切众生。<a id="a-5z"></a>成就菩萨丈夫深智。<a id="a-60"></a>究竟一切大乘佛趣。<a id="a-61"></a>是为菩萨摩诃萨救毁形者善根回向。<a id="a-62"></a>令一切众生皆悉救护诸善男子。<a id="a-63"></a>生贤圣家。<a id="a-64"></a>智慧具足。<a id="a-65"></a>修习履行男子胜智。<a id="a-66"></a>善能示现七丈夫趣。<a id="a-67"></a>具足无上丈夫正法。<a id="a-68"></a>常能化度一切众生善根回向。<a id="a-69"></a>令一切众生。<a id="a-6A"></a>得佛清净丈夫胜法。<a id="a-6B"></a>复次菩萨摩诃萨。<a id="a-6C"></a>若有如来兴出于世。<a id="a-6D"></a>以大音声普告一切。<a id="a-6E"></a>如来出世如来出世。<a id="a-6F"></a>令一切众生得闻佛音。<a id="a-6G"></a>闻佛音已舍离自大憍慢放逸。<a id="a-6H"></a>得见诸佛。<a id="a-6I"></a>坚固安住念佛三昧。<a id="a-6J"></a>修佛境界。<a id="a-6K"></a>未曾废忘。<a id="a-6L"></a>恭敬供养一切诸佛。<a id="a-6M"></a>常乐见佛。<a id="a-6N"></a>以百千劫难值遇故。<a id="a-6O"></a>广为众生说佛难遇。<a id="a-6P"></a>众生闻已。<a id="a-6Q"></a>常欲乐见一切诸佛。<a id="a-6R"></a>心大欢喜。<a id="a-6S"></a>恭敬供养。<a id="a-6T"></a>尊重赞叹。<a id="a-6U"></a>于如来所。<a id="a-6V"></a>闻诸佛名。<a id="a-6W"></a>于无量佛所。<a id="a-6X"></a>种诸善根。<a id="a-6Y"></a>修习增长。<a id="a-6Z"></a>无量众生。<a id="a-6a"></a>因如来故。<a id="a-6b"></a>悉皆清净。<a id="a-6c"></a>无量众生因如来故。<a id="a-6d"></a>悉净调伏。<a id="a-6e"></a>彼诸众生于菩萨所。<a id="a-6f"></a>生善知识心。<a id="a-6g"></a>因菩萨故。<a id="a-6h"></a>诸众生等悉具佛法。<a id="a-6i"></a>彼诸众生。<a id="a-6j"></a>无量劫中所修善根。<a id="a-6k"></a>悉作佛事。<a id="a-6l"></a>菩萨摩诃萨。<a id="a-6m"></a>以叹佛善根。<a id="a-6n"></a>回向众生。<a id="a-6o"></a>令一切众生常见诸佛。<a id="a-6p"></a>初不失时。<a id="a-6q"></a>如应受化。<a id="a-6r"></a>令佛欢喜。<a id="a-6s"></a>令一切众生。<a id="a-6t"></a>常乐见佛未曾废忘。<a id="a-6u"></a>令一切众生修习智慧。<a id="a-6v"></a>能持一切诸佛法藏。<a id="a-6w"></a>令一切众生。<a id="a-6x"></a>不离佛法。<a id="a-6y"></a>于无量劫修菩萨行。<a id="a-6z"></a>常闻正法。<a id="a-70"></a>令一切众生。<a id="a-71"></a>得不忘念。<a id="a-72"></a>悉持一切诸如来智。<a id="a-73"></a>令一切众生。<a id="a-74"></a>不念异业。<a id="a-75"></a>正念诸佛修习十力。<a id="a-76"></a>令一切众生。<a id="a-77"></a>随方见佛尽虚空界。<a id="a-78"></a>一切如来悉得奉见。<a id="a-79"></a>令一切众生。<a id="a-7A"></a>得佛身自在。<a id="a-7B"></a>于一切世界现成佛道。<a id="a-7C"></a>令一切众生。<a id="a-7D"></a>于善知识所。<a id="a-7E"></a>闻佛正法。<a id="a-7F"></a>于诸如来得不坏信。<a id="a-7G"></a>令一切众生。<a id="a-7H"></a>赞佛出世皆悉不虚。<a id="a-7I"></a>化度众生普令清净。<a id="a-7J"></a>是为菩萨摩诃萨叹佛出世善根回向。<a id="a-7K"></a>令一切众生。<a id="a-7L"></a>悉见诸佛如应受化。<a id="a-7M"></a>于无上道一切佛法究竟清净。<a id="a-7N"></a>复次菩萨摩诃萨。<a id="a-7O"></a>布施大地。<a id="a-7P"></a>或布施佛。<a id="a-7Q"></a>起立殿堂。<a id="a-7R"></a>或施菩萨及善知识。<a id="a-7S"></a>随意所用。<a id="a-7T"></a>或施圣僧。<a id="a-7U"></a>造立坊舍。<a id="a-7V"></a>或奉父母。<a id="a-7W"></a>兴建屋宅。<a id="a-7X"></a>或施余人。<a id="a-7Y"></a>声闻缘觉。<a id="a-7Z"></a>一切福田诸乞求者。<a id="a-7a"></a>或施四众随意受用。<a id="a-7b"></a>令无所乏。<a id="a-7c"></a>或奉如来造立塔庙。<a id="a-7d"></a>如是等施随彼受用悉离怨敌一切恐怖。<a id="a-7e"></a>菩萨摩诃萨。<a id="a-7f"></a>以施大地善根回向。<a id="a-7g"></a>令一切众生。<a id="a-7h"></a>得萨婆若清净佛地。<a id="a-7i"></a>究竟得到普贤菩萨所行彼岸。<a id="a-7j"></a>令一切众生。<a id="a-7k"></a>得大地陀罗尼离痴正念。<a id="a-7l"></a>悉能受持诸佛妙法。<a id="a-7m"></a>令一切众生。<a id="a-7n"></a>持一切法守护佛法。<a id="a-7o"></a>令一切众生。<a id="a-7p"></a>得大地等心。<a id="a-7q"></a>于众生所。<a id="a-7r"></a>清净正直不生恶念。<a id="a-7s"></a>令一切众生。<a id="a-7t"></a>持佛族姓不断佛种。<a id="a-7u"></a>次第成立一切菩萨诸地善根。<a id="a-7v"></a>令一切众生。<a id="a-7w"></a>普为一切作安隐依。<a id="a-7x"></a>悉令调伏成就清净。<a id="a-7y"></a>令一切众生。<a id="a-7z"></a>与如来等饶益众生安立佛力。<a id="a-80"></a>令一切众生。<a id="a-81"></a>悉为一切之所爱乐。<a id="a-82"></a>安住诸佛所爱乐处。<a id="a-83"></a>令一切众生。<a id="a-84"></a>坚固安住如来诸力无畏法中。<a id="a-85"></a>令一切众生。<a id="a-86"></a>得萨婆若地。<a id="a-87"></a>于诸佛法自在究竟。<a id="a-88"></a>是为菩萨摩诃萨布施大地善根回向。<a id="a-89"></a>令一切众生界。<a id="a-8A"></a>究竟如来清净道地。<a id="a-8B"></a>复次菩萨摩诃萨。<a id="a-8C"></a>布施僮使。<a id="a-8D"></a>或奉诸佛菩萨知识。<a id="a-8E"></a>为欲增长如来法故。<a id="a-8F"></a>或施僧宝。<a id="a-8G"></a>或奉给父母尊重福田。<a id="a-8H"></a>或复给施诸病瘦者。<a id="a-8I"></a>全济其命。<a id="a-8J"></a>一切贫穷。<a id="a-8K"></a>诸乞求者皆悉施与。<a id="a-8L"></a>或施塔庙供给洒扫。<a id="a-8M"></a>若有人能书写佛经。<a id="a-8N"></a>为护法故。<a id="a-8O"></a>以无量亿僮仆净人。<a id="a-8P"></a>给其使令。<a id="a-8Q"></a>此诸给使皆悉聪达。<a id="a-8R"></a>明了黠慧柔软调伏。<a id="a-8S"></a>常勤精进未曾懈怠。<a id="a-8T"></a>成正直心。<a id="a-8U"></a>饶益心。<a id="a-8V"></a>安乐心。<a id="a-8W"></a>慈心。<a id="a-8X"></a>离怨敌心。<a id="a-8Y"></a>此诸僮仆以如是心奉给于彼。<a id="a-8Z"></a>菩萨摩诃萨。<a id="a-8a"></a>随彼受者方俗所宜才能技术。<a id="a-8b"></a>以此僮仆而施与之。<a id="a-8c"></a>悉是菩萨净业所起。<a id="a-8d"></a>能令僮仆悦可彼意。<a id="a-8e"></a>菩萨摩诃萨。<a id="a-8f"></a>以施僮使善根回向。<a id="a-8g"></a>令一切众生。<a id="a-8h"></a>得调伏心。<a id="a-8i"></a>奉给诸佛。<a id="a-8j"></a>修习善根。<a id="a-8k"></a>令一切众生。<a id="a-8l"></a>随顺奉给一切诸佛。<a id="a-8m"></a>悉能闻持诸佛所说。<a id="a-8n"></a>令一切众生。<a id="a-8o"></a>随意自在进现如来。<a id="a-8p"></a>常修正念无余恶心。<a id="a-8q"></a>令一切众生。<a id="a-8r"></a>绍继佛种。<a id="a-8s"></a>随顺如来所摄善根。<a id="a-8t"></a>令一切众生。<a id="a-8u"></a>奉给如来。<a id="a-8v"></a>常不失时。<a id="a-8w"></a>所见诸佛。<a id="a-8x"></a>皆悉不虚。<a id="a-8y"></a>令一切众生。<a id="a-8z"></a>悉摄一切诸佛妙义。<a id="a-90"></a>言辞清净游行无畏。<a id="a-91"></a>令一切众生。<a id="a-92"></a>悉睹诸佛。<a id="a-93"></a>乐观无厌。<a id="a-94"></a>于诸如来。<a id="a-95"></a>不惜身命。<a id="a-96"></a>令一切众生。<a id="a-97"></a>得见诸佛。<a id="a-98"></a>心无染着离世所依。<a id="a-99"></a>令一切众生。<a id="a-9A"></a>依止诸佛。<a id="a-9B"></a>远离一切世间吉祥。<a id="a-9C"></a>令一切众生。<a id="a-9D"></a>随顺佛趣。<a id="a-9E"></a>一向乐求无上菩提。<a id="a-9F"></a>是为菩萨摩诃萨布施僮使善根回向。<a id="a-9G"></a>令一切众生。<a id="a-9H"></a>永离垢染。<a id="a-9I"></a>得佛净地。<a id="a-9J"></a>如来法身自在无碍。<a id="a-9K"></a>菩萨摩诃萨。<a id="a-9L"></a>以身布施为给使时。<a id="a-9M"></a>舍离憍慢谦下心。<a id="a-9N"></a>给使心如大地心。<a id="a-9O"></a>忍一切苦心。<a id="a-9P"></a>供给一切无厌足心。<a id="a-9Q"></a>无懈怠心。<a id="a-9R"></a>与一切贫贱众生诸善根心。<a id="a-9S"></a>一切尊贵富乐。<a id="a-9T"></a>乃至童蒙愚小皆悉恭敬供养心。<a id="a-9U"></a>坚固安住最胜法门。<a id="a-9V"></a>正念修习一切善根心。<a id="a-9W"></a>菩萨摩诃萨。<a id="a-9X"></a>以身布施善根回向。<a id="a-9Y"></a>令一切众生。<a id="a-9Z"></a>僮使无乏。<a id="a-9a"></a>修菩萨行。<a id="a-9b"></a>心不退转。<a id="a-9c"></a>未曾违失菩萨正义一心专求菩萨之道。<a id="a-9d"></a>了达菩萨平等正法。<a id="a-9e"></a>得在如来种姓之数。<a id="a-9f"></a>修真实法。<a id="a-9g"></a>增菩萨行。<a id="a-9h"></a>令诸世间得净佛法。<a id="a-9i"></a>深心解脱。<a id="a-9j"></a>究竟菩提。<a id="a-9k"></a>令一切众生。<a id="a-9l"></a>增长清净胜大善根。<a id="a-9m"></a>令一切众生。<a id="a-9n"></a>向大功德。<a id="a-9o"></a>究竟一切智。<a id="a-9p"></a>菩萨摩诃萨。<a id="a-9q"></a>复作是念。<a id="a-9r"></a>以身供给。<a id="a-9s"></a>所摄善根。<a id="a-9t"></a>令一切众生。<a id="a-9u"></a>善能给侍一切诸佛。<a id="a-9v"></a>其心调柔。<a id="a-9w"></a>常闻正法。<a id="a-9x"></a>受持法。<a id="a-9y"></a>守护法。<a id="a-9z"></a>不忘法。<a id="a-A0"></a>不坏法。<a id="a-A1"></a>不选择法。<a id="a-A2"></a>不离法。<a id="a-A3"></a>善调伏法。<a id="a-A4"></a>善能调伏不调伏法。<a id="a-A5"></a>调伏寂灭法。<a id="a-A6"></a>令彼众生。<a id="a-A7"></a>于诸佛所善能随顺。<a id="a-A8"></a>以随顺功德。<a id="a-A9"></a>令一切众生。<a id="a-AA"></a>作第一塔。<a id="a-AB"></a>悉能堪受众生供养。<a id="a-AC"></a>令一切众生。<a id="a-AD"></a>作第一福田。<a id="a-AE"></a>自然正觉无上菩提。<a id="a-AF"></a>令一切众生。<a id="a-AG"></a>作最胜福田。<a id="a-AH"></a>普能饶益一切众生。<a id="a-AI"></a>令一切众生。<a id="a-AJ"></a>悉作殊胜功德义藏。<a id="a-AK"></a>皆能穷尽善根源底。<a id="a-AL"></a>令一切众生。<a id="a-AM"></a>作净妙福田。<a id="a-AN"></a>悉能出生果报无量。<a id="a-AO"></a>令一切众生。<a id="a-AP"></a>得胜出道。<a id="a-AQ"></a>悉能超出一切世间。<a id="a-AR"></a>令一切众生。<a id="a-AS"></a>作第一调御。<a id="a-AT"></a>随其所应悉能示导。<a id="a-AU"></a>令一切众生。<a id="a-AV"></a>得最胜陀罗尼。<a id="a-AW"></a>悉能受持诸如来法。<a id="a-AX"></a>令一切众生。<a id="a-AY"></a>逮得无量最胜法界。<a id="a-AZ"></a>具足虚空无碍正道。<a id="a-Aa"></a>是为菩萨摩诃萨布施己身善根回向。<a id="a-Ab"></a>令一切众生逮得如来应供智身。<a id="a-Ac"></a>菩萨摩诃萨。<a id="a-Ad"></a>悉得法爱清净喜心。<a id="a-Ae"></a>能以自身。<a id="a-Af"></a>普覆诸佛。<a id="a-Ag"></a>常乐修习无上法宝。<a id="a-Ah"></a>于诸佛所。<a id="a-Ai"></a>生父母心。<a id="a-Aj"></a>欲得究竟无碍道法。<a id="a-Ak"></a>成就无数那由他智慧妙宝。<a id="a-Al"></a>诸善根门。<a id="a-Am"></a>于诸如来无量法门正念不忘。<a id="a-An"></a>深解如来诸境界义。<a id="a-Ao"></a>能以如来微密梵音。<a id="a-Ap"></a>普雨一切诸佛法雨。<a id="a-Aq"></a>如来法云。<a id="a-Ar"></a>遍覆一切。<a id="a-As"></a>而无所畏。<a id="a-At"></a>能分别说一切智人地。<a id="a-Au"></a>具足究竟萨婆若乘。<a id="a-Av"></a>以无量无边大法。<a id="a-Aw"></a>成满诸根。<a id="a-Ax"></a>菩萨摩诃萨。<a id="a-Ay"></a>于诸佛所。<a id="a-Az"></a>闻甚深法。<a id="a-B0"></a>欢喜无量。<a id="a-B1"></a>修习正道。<a id="a-B2"></a>自能除灭一切疑惑。<a id="a-B3"></a>又令众生欢喜无量。<a id="a-B4"></a>疑网悉除。<a id="a-B5"></a>功德成满。<a id="a-B6"></a>善根具足。<a id="a-B7"></a>修习无量法门。<a id="a-B8"></a>普行大愿。<a id="a-B9"></a>饶益众生安住不动。<a id="a-BA"></a>金刚藏智。<a id="a-BB"></a>正心专求无上菩提。<a id="a-BC"></a>悉能严净一切佛刹。<a id="a-BD"></a>恭敬亲近无量如来。<a id="a-BE"></a>菩萨摩诃萨。<a id="a-BF"></a>安住此法。<a id="a-BG"></a>自身普覆一切诸佛。<a id="a-BH"></a>以此善根。<a id="a-BI"></a>回向众生。<a id="a-BJ"></a>令一切众生。<a id="a-BK"></a>妙身具足。<a id="a-BL"></a>悉能普覆一切诸佛。<a id="a-BM"></a>令一切众生。<a id="a-BN"></a>依如来住。<a id="a-BO"></a>常见诸佛。<a id="a-BP"></a>未曾远离。<a id="a-BQ"></a>令一切众生。<a id="a-BR"></a>得最胜身。<a id="a-BS"></a>具足一切功德智慧。<a id="a-BT"></a>令一切众生。<a id="a-BU"></a>行离有梵行。<a id="a-BV"></a>能令一切诸佛欢喜。<a id="a-BW"></a>令一切众生。<a id="a-BX"></a>得无我所身。<a id="a-BY"></a>于我我所心无所著。<a id="a-BZ"></a>令一切众生。<a id="a-Ba"></a>悉能分身遍一切刹。<a id="a-Bb"></a>于诸世界而无来去。<a id="a-Bc"></a>令一切众生。<a id="a-Bd"></a>得自在身。<a id="a-Be"></a>离我我所自在游方。<a id="a-Bf"></a>令一切众生。<a id="a-Bg"></a>出生佛身。<a id="a-Bh"></a>处在如来无上身家。<a id="a-Bi"></a>令一切众生。<a id="a-Bj"></a>得法力身。<a id="a-Bk"></a>安住法座。<a id="a-Bl"></a>忍力成就。<a id="a-Bm"></a>心不可坏。<a id="a-Bn"></a>令一切众生。<a id="a-Bo"></a>得无比身。<a id="a-Bp"></a>具足如来清净法身。<a id="a-Bq"></a>令一切众生。<a id="a-Br"></a>得出世间功德之身。<a id="a-Bs"></a>于空法界。<a id="a-Bt"></a>而得出生。<a id="a-Bu"></a>是为菩萨摩诃萨自身覆佛所摄善根回向众生。<a id="a-Bv"></a>令一切众生。<a id="a-Bw"></a>成三世佛胜妙功德。<a id="a-Bx"></a>菩萨摩诃萨。<a id="a-By"></a>以身布施一切众生时。<a id="a-Bz"></a>作如是念。<a id="a-C0"></a>令一切众生。<a id="a-C1"></a>成就善根。<a id="a-C2"></a>令一切众生。<a id="a-C3"></a>常念善根。<a id="a-C4"></a>令一切众生。<a id="a-C5"></a>能为明灯。<a id="a-C6"></a>令一切众生。<a id="a-C7"></a>安隐乐住。<a id="a-C8"></a>令一切众生。<a id="a-C9"></a>得法藏腹。<a id="a-CA"></a>悉能含受一切众生。<a id="a-CB"></a>令一切众生。<a id="a-CC"></a>作世间明。<a id="a-CD"></a>灭除众闇。<a id="a-CE"></a>令一切众生。<a id="a-CF"></a>悉作一切善根因缘。<a id="a-CG"></a>为善知识展转相成。<a id="a-CH"></a>开示正道。<a id="a-CI"></a>得无上乐。<a id="a-CJ"></a>令一切众生。<a id="a-CK"></a>作明净日。<a id="a-CL"></a>菩萨摩诃萨。<a id="a-CM"></a>以身布施一切众生所摄善根。<a id="a-CN"></a>回向众生。<a id="a-CO"></a>令一切众生。<a id="a-CP"></a>究竟诸佛智慧道地。<a id="a-CQ"></a>令一切众生。<a id="a-CR"></a>随顺正道。<a id="a-CS"></a>悉令究竟无上菩提。<a id="a-CT"></a>令一切众生。<a id="a-CU"></a>常处佛会。<a id="a-CV"></a>悉受正化。<a id="a-CW"></a>令一切众生。<a id="a-CX"></a>威仪具足。<a id="a-CY"></a>成就诸佛清净威仪。<a id="a-CZ"></a>令一切众生。<a id="a-Ca"></a>悉得涅槃深解法义。<a id="a-Cb"></a>令一切众生。<a id="a-Cc"></a>悉得胜法。<a id="a-Cd"></a>而无厌足。<a id="a-Ce"></a>常遇胜法。<a id="a-Cf"></a>生如来家。<a id="a-Cg"></a>令一切众生。<a id="a-Ch"></a>舍世希望。<a id="a-Ci"></a>逮得如来真实希望。<a id="a-Cj"></a>令一切众生。<a id="a-Ck"></a>坐菩提树。<a id="a-Cl"></a>出生无量清净善根。<a id="a-Cm"></a>令一切众生。<a id="a-Cn"></a>摧灭一切烦恼怨敌。<a id="a-Co"></a>发无害心。<a id="a-Cp"></a>令一切众生。<a id="a-Cq"></a>得无畏法。<a id="a-Cr"></a>悉能护持一切佛法。<a id="a-Cs"></a>是为菩萨摩诃萨布施自身善根回向。<a id="a-Ct"></a>令一切众生。<a id="a-Cu"></a>饶益安隐。<a id="a-Cv"></a>得无上法。<a id="a-Cw"></a>菩萨摩诃萨。<a id="a-Cx"></a>自以己身。<a id="a-Cy"></a>奉给诸佛。<a id="a-Cz"></a>于一切如来。<a id="a-D0"></a>生报恩心。<a id="a-D1"></a>生父母心。<a id="a-D2"></a>于诸佛所。<a id="a-D3"></a>生清净深心。<a id="a-D4"></a>以明净心。<a id="a-D5"></a>受持菩提。<a id="a-D6"></a>得诸佛法。<a id="a-D7"></a>舍世间法。<a id="a-D8"></a>生如来家。<a id="a-D9"></a>随顺诸佛。<a id="a-DA"></a>守护自法。<a id="a-DB"></a>远离一切众魔境界。<a id="a-DC"></a>修佛境界。<a id="a-DD"></a>自以己身。<a id="a-DE"></a>成就一切诸佛法器。<a id="a-DF"></a>菩萨摩诃萨。<a id="a-DG"></a>修如是法。<a id="a-DH"></a>自身奉给一切诸佛所摄善根。<a id="a-DI"></a>回向众生。<a id="a-DJ"></a>令一切众生。<a id="a-DK"></a>安住净心。<a id="a-DL"></a>一切智宝而自庄严。<a id="a-DM"></a>令一切众生。<a id="a-DN"></a>得调伏众生与其同事。<a id="a-DO"></a>远离一切诸不善业。<a id="a-DP"></a>令一切众生。<a id="a-DQ"></a>得不坏眷属。<a id="a-DR"></a>悉能摄持诸佛正法。<a id="a-DS"></a>令一切众生。<a id="a-DT"></a>悉为如来清净弟子。<a id="a-DU"></a>成就灌顶菩萨之地。<a id="a-DV"></a>令一切众生。<a id="a-DW"></a>悉为诸佛之所摄护。<a id="a-DX"></a>远离一切诸恶知识。<a id="a-DY"></a>令一切众生。<a id="a-DZ"></a>随顺诸佛。<a id="a-Da"></a>修习最胜生地菩萨法行。<a id="a-Db"></a>令一切众生。<a id="a-Dc"></a>入佛境界。<a id="a-Dd"></a>悉皆得受一切智记。<a id="a-De"></a>令一切众生。<a id="a-Df"></a>与如来等。<a id="a-Dg"></a>于诸佛法。<a id="a-Dh"></a>而得自在。<a id="a-Di"></a>令一切众生。<a id="a-Dj"></a>悉为诸佛之所摄取。<a id="a-Dk"></a>行无著业。<a id="a-Dl"></a>令一切众生。<a id="a-Dm"></a>悉为诸佛第一侍者。<a id="a-Dn"></a>智慧具足。<a id="a-Do"></a>悦可诸佛。<a id="a-Dp"></a>是为菩萨摩诃萨身奉事佛善根。<a id="a-Dq"></a>回向无上菩提。<a id="a-Dr"></a>回向救护一切众生。<a id="a-Ds"></a>回向。<a id="a-Dt"></a>众生超出三界。<a id="a-Du"></a>回向自心悉令清净。<a id="a-Dv"></a>回向无量广大菩提。<a id="a-Dw"></a>回向诸佛照明智慧。<a id="a-Dx"></a>回向己身为佛所摄。<a id="a-Dy"></a>回向受持一切佛法。<a id="a-Dz"></a>回向乐求一切佛法。<a id="a-E0"></a>回向善根悉与三世诸如来等。<a id="a-E1"></a>回向清凉心得一切佛法。</p>
  <p id="aE2">菩萨摩诃萨。<a id="a-E3"></a>布施国土时。<a id="a-E4"></a>舍世帝王自在之心。<a id="a-E5"></a>无著无缚。<a id="a-E6"></a>不求自在。<a id="a-E7"></a>远离恶业。<a id="a-E8"></a>普于众生。<a id="a-E9"></a>悉起饶益安乐之心。<a id="a-EA"></a>菩萨摩诃萨。<a id="a-EB"></a>以施国土善根回向。<a id="a-EC"></a>令一切众生。<a id="a-ED"></a>远离愚痴。<a id="a-EE"></a>明识业报。<a id="a-EF"></a>令一切众生。<a id="a-EG"></a>不乐世法。<a id="a-EH"></a>令一切众生不着一切世间生处。<a id="a-EI"></a>令一切众生。<a id="a-EJ"></a>不取世界坚固之相。<a id="a-EK"></a>令一切众生。<a id="a-EL"></a>心不染着阴界诸入。<a id="a-EM"></a>令一切众生。<a id="a-EN"></a>心不染着我我所法。<a id="a-EO"></a>令一切众生。<a id="a-EP"></a>心不忘失诸菩萨行。<a id="a-EQ"></a>令一切众生。<a id="a-ER"></a>未曾舍离诸善知识。<a id="a-ES"></a>令一切众生。<a id="a-ET"></a>能悉受持菩萨愿行。<a id="a-EU"></a>令一切众生。<a id="a-EV"></a>诸善知识皆悉欢喜。<a id="a-EW"></a>菩萨摩诃萨。<a id="a-EX"></a>以施国土善根回向。<a id="a-EY"></a>令一切众生得法王处。<a id="a-EZ"></a>于自在法。<a id="a-Ea"></a>得到彼岸。<a id="a-Eb"></a>令一切众生。<a id="a-Ec"></a>得法王法。<a id="a-Ed"></a>调伏一切结王怨敌。<a id="a-Ee"></a>令一切众生。<a id="a-Ef"></a>与法王同止。<a id="a-Eg"></a>赞叹佛法如来智慧。<a id="a-Eh"></a>令一切众生。<a id="a-Ei"></a>住佛境界法王之家。<a id="a-Ej"></a>能自在转无上法轮。<a id="a-Ek"></a>令一切众生。<a id="a-El"></a>出生如来巧妙方便。<a id="a-Em"></a>得法自在。<a id="a-En"></a>护持佛法永使不绝。<a id="a-Eo"></a>令一切众生。<a id="a-Ep"></a>护持无量法王正法。<a id="a-Eq"></a>皆悉成就胜大菩萨。<a id="a-Er"></a>令一切众生。<a id="a-Es"></a>于净法界。<a id="a-Et"></a>得为法王。<a id="a-Eu"></a>出兴于世。<a id="a-Ev"></a>相继不绝。<a id="a-Ew"></a>令一切众生。<a id="a-Ex"></a>于诸世界作智慧王。<a id="a-Ey"></a>调伏成熟一切众生。<a id="a-Ez"></a>令一切众生。<a id="a-F0"></a>普为法界虚空界等世界众生。<a id="a-F1"></a>作法施主。<a id="a-F2"></a>建立一切诸众生界于摩诃衍。<a id="a-F3"></a>令一切众生。<a id="a-F4"></a>得法王法。<a id="a-F5"></a>与三世佛善根齐等。<a id="a-F6"></a>是为菩萨摩诃萨布施王位善根回向。<a id="a-F7"></a>令一切众生。<a id="a-F8"></a>皆悉究竟安隐之处。<a id="a-F9"></a>菩萨摩诃萨。<a id="a-FA"></a>见有人来乞王京都严饰大城。<a id="a-FB"></a>以欢喜心施。<a id="a-FC"></a>不乱心施。<a id="a-FD"></a>一向正求菩提心施。<a id="a-FE"></a>无量愿心施。<a id="a-FF"></a>大慈心施。<a id="a-FG"></a>大悲心施。<a id="a-FH"></a>清凉心施。<a id="a-FI"></a>为利一切众生故施。<a id="a-FJ"></a>自安立摩诃衍故施。<a id="a-FK"></a>以诸佛法平等心施。<a id="a-FL"></a>行善法心施。<a id="a-FM"></a>欲一切智王心施。<a id="a-FN"></a>求法王自在意故施。<a id="a-FO"></a>欲增上智慧心施。<a id="a-FP"></a>欲一切清净功德心施。<a id="a-FQ"></a>坚固广大心施。<a id="a-FR"></a>长养一切善根故施。<a id="a-FS"></a>远离众魔恐怖具足佛智故施。<a id="a-FT"></a>安住菩萨心力故施。<a id="a-FU"></a>究竟一切境界一切智菩萨所行及诸大愿故施。<a id="a-FV"></a>菩萨摩诃萨。<a id="a-FW"></a>布施京都严饰大城。<a id="a-FX"></a>所摄善根。<a id="a-FY"></a>回向众生。<a id="a-FZ"></a>令一切众生。<a id="a-Fa"></a>净一切刹施佛令住。<a id="a-Fb"></a>令一切众生。<a id="a-Fc"></a>常乐阿兰若处。<a id="a-Fd"></a>安住寂静。<a id="a-Fe"></a>令一切众生。<a id="a-Ff"></a>不着一切国土都邑聚落大小诸城。<a id="a-Fg"></a>究竟离欲。<a id="a-Fh"></a>得上寂静。<a id="a-Fi"></a>令一切众生。<a id="a-Fj"></a>心不亲近一切世间。<a id="a-Fk"></a>悉皆永离世间语言。<a id="a-Fl"></a>令一切众生。<a id="a-Fm"></a>得离欲心。<a id="a-Fn"></a>布施所有心不中悔。<a id="a-Fo"></a>令一切众生。<a id="a-Fp"></a>不着家业。<a id="a-Fq"></a>得净直心。<a id="a-Fr"></a>令一切众生。<a id="a-Fs"></a>悉舍一切。<a id="a-Ft"></a>无所缚着。<a id="a-Fu"></a>善施成就。<a id="a-Fv"></a>令一切众生。<a id="a-Fw"></a>不着住处。<a id="a-Fx"></a>舍离一切居家贪着。<a id="a-Fy"></a>令一切众生。<a id="a-Fz"></a>舍诸苦恼。<a id="a-G0"></a>除灭一切恐怖忧戚。<a id="a-G1"></a>令一切众生。<a id="a-G2"></a>以一切世界为严净刹奉施诸佛。<a id="a-G3"></a>是为菩萨摩诃萨布施京都严饰大城善根回向。<a id="a-G4"></a>令一切众生。<a id="a-G5"></a>严净佛住。<a id="a-G6"></a>菩萨摩诃萨。<a id="a-G7"></a>布施宝女侍人眷属。<a id="a-G8"></a>技术悉备。<a id="a-G9"></a>才能巧妙。<a id="a-GA"></a>善于言戏。<a id="a-GB"></a>威仪具足。<a id="a-GC"></a>奉给恭顺。<a id="a-GD"></a>能感人心。<a id="a-GE"></a>世间功德。<a id="a-GF"></a>无不备举。<a id="a-GG"></a>庄严绮丽回动天人。<a id="a-GH"></a>言音和雅而无粗陋。<a id="a-GI"></a>侍主尽礼。<a id="a-GJ"></a>不失其意。<a id="a-GK"></a>姿容殊妙。<a id="a-GL"></a>见者无厌。<a id="a-GM"></a>千亿技直供侍宝女。<a id="a-GN"></a>皆是菩萨净业果报。<a id="a-GO"></a>而用布施。<a id="a-GP"></a>以无著心施。<a id="a-GQ"></a>离虚妄心施。<a id="a-GR"></a>不缚一切欲施。<a id="a-GS"></a>于一切色无所著施。<a id="a-GT"></a>不贪欲乐施。<a id="a-GU"></a>离欲觉观施。<a id="a-GV"></a>于宝女形色不生想施。<a id="a-GW"></a>菩萨摩诃萨。<a id="a-GX"></a>布施宝女眷属善根回向回向一切众生出离生死。<a id="a-GY"></a>回向悉得诸佛喜乐。<a id="a-GZ"></a>回向不坚固中而得坚固。<a id="a-Ga"></a>回向金刚界智不可坏心回向如来圆满大众。<a id="a-Gb"></a>回向摄取坚固真实。<a id="a-Gc"></a>回向无上菩提之心。<a id="a-Gd"></a>回向智慧分别诸法。<a id="a-Ge"></a>回向出生一切善根。<a id="a-Gf"></a>回向不违三世佛教。<a id="a-Gg"></a>菩萨摩诃萨住如是法。<a id="a-Gh"></a>生如来家。<a id="a-Gi"></a>出生一切智道。<a id="a-Gj"></a>深入一切菩萨智业。<a id="a-Gk"></a>舍离一切世间尘垢。<a id="a-Gl"></a>调伏宝心功德。<a id="a-Gm"></a>圆满无上福田。<a id="a-Gn"></a>广说妙法。<a id="a-Go"></a>安立众生。<a id="a-Gp"></a>令一切众生。<a id="a-Gq"></a>皆悉清净。<a id="a-Gr"></a>修习摄取一切善根。<a id="a-Gs"></a>菩萨摩诃萨。<a id="a-Gt"></a>布施宝女眷属所摄善根回向众生。<a id="a-Gu"></a>令一切众生。<a id="a-Gv"></a>逮得无量三昧眷属。<a id="a-Gw"></a>又得菩萨不坏三昧。<a id="a-Gx"></a>令一切众生。<a id="a-Gy"></a>悉入诸佛庄严三昧。<a id="a-Gz"></a>常乐观佛。<a id="a-H0"></a>令一切众生。<a id="a-H1"></a>悉行菩萨不可思议自在游戏三昧。<a id="a-H2"></a>安住无量自在三昧。<a id="a-H3"></a>令一切众生。<a id="a-H4"></a>入如实三昧。<a id="a-H5"></a>不坏其心。<a id="a-H6"></a>令一切众生。<a id="a-H7"></a>悉得菩萨甚深三昧。<a id="a-H8"></a>于一切三昧。<a id="a-H9"></a>皆得自在。<a id="a-HA"></a>令一切众生。<a id="a-HB"></a>皆悉成就三昧眷属。<a id="a-HC"></a>心得解脱。<a id="a-HD"></a>令一切众生。<a id="a-HE"></a>善能分别种种三昧。<a id="a-HF"></a>悉能善取诸三昧相。<a id="a-HG"></a>令一切众生。<a id="a-HH"></a>得胜智三昧。<a id="a-HI"></a>修习一切诸三昧门。<a id="a-HJ"></a>令一切众生。<a id="a-HK"></a>得无碍三昧。<a id="a-HL"></a>能决定入不坏正受。<a id="a-HM"></a>令一切众生。<a id="a-HN"></a>得无著三昧。<a id="a-HO"></a>心常念行不二三昧。<a id="a-HP"></a>令一切众生。<a id="a-HQ"></a>得不可坏清净眷属。<a id="a-HR"></a>菩萨眷属。<a id="a-HS"></a>令一切众生。<a id="a-HT"></a>普发清净菩提之心。<a id="a-HU"></a>满足佛法。<a id="a-HV"></a>令一切众生。<a id="a-HW"></a>萨婆若力清净满足。<a id="a-HX"></a>得无上智。<a id="a-HY"></a>令一切众生。<a id="a-HZ"></a>得随顺眷属。<a id="a-Ha"></a>悉与众生同意安住。<a id="a-Hb"></a>令一切众生。<a id="a-Hc"></a>悉得满足一切智功德。<a id="a-Hd"></a>成就一切胜妙善根。<a id="a-He"></a>令一切众生。<a id="a-Hf"></a>得真实眷属。<a id="a-Hg"></a>成就如来清净法身。<a id="a-Hh"></a>令一切众生。<a id="a-Hi"></a>成就诸辩无缚无著。<a id="a-Hj"></a>广说诸佛无尽法藏。<a id="a-Hk"></a>令一切众生。<a id="a-Hl"></a>各为一切。<a id="a-Hm"></a>作善知识。<a id="a-Hn"></a>成就一切胜妙善根。<a id="a-Ho"></a>令一切众生。<a id="a-Hp"></a>净业满足。<a id="a-Hq"></a>成就一切诸清净法。<a id="a-Hr"></a>令一切众生。<a id="a-Hs"></a>满足诸佛净妙法门。<a id="a-Ht"></a>以诸净法。<a id="a-Hu"></a>庄严世间。<a id="a-Hv"></a>是为菩萨摩诃萨布施宝女眷属善根回向。</p>
  <p id="aHw">复次菩萨摩诃萨。<a id="a-Hx"></a>布施妻妾男女。<a id="a-Hy"></a>如须达拏太子。<a id="a-Hz"></a>现庄严王菩萨。<a id="a-I0"></a>如是等无量菩萨摩诃萨。<a id="a-I1"></a>乘萨婆若乘。<a id="a-I2"></a>行一切施。<a id="a-I3"></a>具足成满檀波罗蜜。<a id="a-I4"></a>严净菩萨布施之道。<a id="a-I5"></a>长养清净不悔施心。<a id="a-I6"></a>入一切施宝萨婆若心。<a id="a-I7"></a>令一切众生。<a id="a-I8"></a>皆悉清净。<a id="a-I9"></a>具正直心。<a id="a-IA"></a>具足清净正直心已。<a id="a-IB"></a>一切菩提。<a id="a-IC"></a>皆悉满足。<a id="a-ID"></a>志常乐求菩萨净道。<a id="a-IE"></a>受持诸佛菩提门愿。<a id="a-IF"></a>修习一切如来家心。<a id="a-IG"></a>如是菩萨摩诃萨。<a id="a-IH"></a>意力成就。<a id="a-II"></a>求如来处。<a id="a-IJ"></a>自知己身系属一切不得自在随彼走使。<a id="a-IK"></a>普于众生。<a id="a-IL"></a>行一切施。<a id="a-IM"></a>于未满足者。<a id="a-IN"></a>悉令满足。<a id="a-IO"></a>护持安慰一切众生。<a id="a-IP"></a>欲令自身普为世间作第一塔。<a id="a-IQ"></a>令一切众生皆悉欢喜。<a id="a-IR"></a>欲于一切具平等心。<a id="a-IS"></a>欲为世间作清凉池。<a id="a-IT"></a>欲为世间作施乐主。<a id="a-IU"></a>欲为一切作大施主。<a id="a-IV"></a>智慧为首。<a id="a-IW"></a>习菩萨行。<a id="a-IX"></a>如说修行。<a id="a-IY"></a>欲成一切种智。<a id="a-IZ"></a>大誓庄严。<a id="a-Ia"></a>欲常专求智慧福田。<a id="a-Ib"></a>悉请众生。<a id="a-Ic"></a>长养善根。<a id="a-Id"></a>建立己身。<a id="a-Ie"></a>崇顺正教。<a id="a-If"></a>普为一切作智慧明。<a id="a-Ig"></a>正念菩萨一切施心。<a id="a-Ih"></a>一切诸佛常现在前。<a id="a-Ii"></a>菩萨摩诃萨。<a id="a-Ij"></a>以布施妻妾男女所摄善根。<a id="a-Ik"></a>无著无缚解脱心。<a id="a-Il"></a>回向众生。<a id="a-Im"></a>令一切众生。<a id="a-In"></a>普出无量变化之身。<a id="a-Io"></a>充满十方一切世界。<a id="a-Ip"></a>转不退法轮。<a id="a-Iq"></a>安立一切众生于无上道。<a id="a-Ir"></a>令一切众生。<a id="a-Is"></a>不贪着身。<a id="a-It"></a>诸愿具足。<a id="a-Iu"></a>悉诣十方诸佛世界。<a id="a-Iv"></a>令一切众生。<a id="a-Iw"></a>得离憎爱心。<a id="a-Ix"></a>断爱恚结。<a id="a-Iy"></a>令一切众生。<a id="a-Iz"></a>为佛真子。<a id="a-J0"></a>行如来家。<a id="a-J1"></a>令一切众生。<a id="a-J2"></a>于诸佛所。<a id="a-J3"></a>生自己心。<a id="a-J4"></a>不可沮坏。<a id="a-J5"></a>令一切众生。<a id="a-J6"></a>常为佛子。<a id="a-J7"></a>从法化生。<a id="a-J8"></a>令一切众生。<a id="a-J9"></a>得正希望成萨婆若。<a id="a-JA"></a>令一切众生。<a id="a-JB"></a>修习善根。<a id="a-JC"></a>究竟具足无上菩提。<a id="a-JD"></a>令一切众生。<a id="a-JE"></a>成就诸佛菩提解脱。<a id="a-JF"></a>施无上法。<a id="a-JG"></a>令一切众生。<a id="a-JH"></a>得无生心。<a id="a-JI"></a>不坏因缘。<a id="a-JJ"></a>令一切众生。<a id="a-JK"></a>坐菩提树。<a id="a-JL"></a>得最正觉。<a id="a-JM"></a>成无上道。<a id="a-JN"></a>化生无量真法男女。<a id="a-JO"></a>是为菩萨摩诃萨布施妻妾男女善根回向。<a id="a-JP"></a>令一切众生。<a id="a-JQ"></a>得无著解脱无碍智慧。<a id="a-JR"></a>菩萨摩诃萨。<a id="a-JS"></a>见有人来从乞家者。<a id="a-JT"></a>以家庄严具。<a id="a-JU"></a>具足庄严。<a id="a-JV"></a>而布施之。<a id="a-JW"></a>修习威仪。<a id="a-JX"></a>于家无著。<a id="a-JY"></a>远离居家。<a id="a-JZ"></a>一切觉观。<a id="a-Ja"></a>厌恶家业资生之具。<a id="a-Jb"></a>于家珍妙玩好之物。<a id="a-Jc"></a>不生贪心。<a id="a-Jd"></a>无所味着。<a id="a-Je"></a>于家众具无染缚心。<a id="a-Jf"></a>解家磨灭须臾变易。<a id="a-Jg"></a>出家求道。<a id="a-Jh"></a>究竟佛法。<a id="a-Ji"></a>安住菩萨住。<a id="a-Jj"></a>佛法庄严心。<a id="a-Jk"></a>能舍一切。<a id="a-Jl"></a>而不中悔。<a id="a-Jm"></a>常为诸佛之所称叹。<a id="a-Jn"></a>于资生物一切住处心无染着。<a id="a-Jo"></a>见来求者。<a id="a-Jp"></a>欢喜无量。<a id="a-Jq"></a>能决定施。<a id="a-Jr"></a>菩萨摩诃萨。<a id="a-Js"></a>以家布施所摄善根如是回向众生。<a id="a-Jt"></a>令一切众生。<a id="a-Ju"></a>舍离妻子常乐出家。<a id="a-Jv"></a>令一切众生。<a id="a-Jw"></a>信家非家。<a id="a-Jx"></a>舍家求道。<a id="a-Jy"></a>于佛法中。<a id="a-Jz"></a>净修梵行。<a id="a-K0"></a>令一切众生。<a id="a-K1"></a>乐一切施。<a id="a-K2"></a>心不中退。<a id="a-K3"></a>安住离悭。<a id="a-K4"></a>令一切众生。<a id="a-K5"></a>永离家法。<a id="a-K6"></a>少欲知足。<a id="a-K7"></a>无所藏积。<a id="a-K8"></a>令一切众生。<a id="a-K9"></a>不乐俗家。<a id="a-KA"></a>常乐佛家。<a id="a-KB"></a>令一切众生。<a id="a-KC"></a>悉皆永离障碍之法。<a id="a-KD"></a>灭除一切诸障碍道。<a id="a-KE"></a>令一切众生。<a id="a-KF"></a>不染家属。<a id="a-KG"></a>虽现在家。<a id="a-KH"></a>心无所著。<a id="a-KI"></a>令一切众生。<a id="a-KJ"></a>善化一切。<a id="a-KK"></a>虽现在家。<a id="a-KL"></a>说正觉智。<a id="a-KM"></a>令一切众生。<a id="a-KN"></a>示现在家。<a id="a-KO"></a>住佛所住。<a id="a-KP"></a>心常随顺如来智慧。<a id="a-KQ"></a>令一切众生。<a id="a-KR"></a>在家悉能悦喜众生住佛所住。<a id="a-KS"></a>是为菩萨摩诃萨以施家善根回向。<a id="a-KT"></a>令一切众生。<a id="a-KU"></a>悉行菩萨种种诸行。<a id="a-KV"></a>满足诸愿智慧自在。</p>
 </body>
</html>