<!doctype html>
<html id="z3IBTQHGc" data-ver="1432">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第二十三</h1>
  <h2 id="a2">金刚幢菩萨十回向品第二十一之九</h2>
  <p id="a3">菩萨摩诃萨。<a id="a-4"></a>以此善根如是回向。<a id="a-5"></a>不着色故回向。<a id="a-6"></a>不着声香味触法故回向。<a id="a-7"></a>不求生天故回向。<a id="a-8"></a>不求欲乐故回向。<a id="a-9"></a>不着欲境界故回向。<a id="a-A"></a>不求眷属故回向。<a id="a-B"></a>不求自在故回向。<a id="a-C"></a>不求生死乐故回向。<a id="a-D"></a>不着生死故回向。<a id="a-E"></a>不着死此生彼故回向。<a id="a-F"></a>不求三有乐故回向。<a id="a-G"></a>不求欲相应故回向。<a id="a-H"></a>不求乐处故回向。<a id="a-I"></a>不毒心故回向。<a id="a-J"></a>不坏善根故回向。<a id="a-K"></a>不依三界故回向。<a id="a-L"></a>不味着诸禅解脱三昧正受故回向。<a id="a-M"></a>不求住声闻缘觉乘故回向。<a id="a-N"></a>但欲调伏一切众生满足萨婆若究竟无碍智故回向。<a id="a-O"></a>欲令一切善根。<a id="a-P"></a>清净无碍故回向欲令一切众生。<a id="a-Q"></a>超出生死得大乘智故回向。<a id="a-R"></a>欲满足金刚菩提心故回向。<a id="a-S"></a>欲究竟成就不死法故回向。<a id="a-T"></a>欲无量庄严诸佛种姓。<a id="a-U"></a>示现一切智自在故回向。<a id="a-V"></a>欲具足菩萨一切法明神力自在故回向。<a id="a-W"></a>欲于法界虚空界等一切佛刹。<a id="a-X"></a>行普贤行而不退转。<a id="a-Y"></a>以离痴金刚大庄严而自庄严。<a id="a-Z"></a>安住普贤菩萨地故回向。<a id="a-a"></a>欲尽未来劫行普贤行度脱众生。<a id="a-b"></a>示现一切诸佛庄严行地。<a id="a-c"></a>安住不断故回向。<a id="a-d"></a>菩萨摩诃萨如是平等心回向。<a id="a-e"></a>平等法心回向。<a id="a-f"></a>一切众生无量心回向。<a id="a-g"></a>无诤心回向。<a id="a-h"></a>无所有心回向。<a id="a-i"></a>不乱心回向。<a id="a-j"></a>等入三世心回向。<a id="a-k"></a>于三世诸佛种姓心回向。<a id="a-l"></a>得不死神通心回向。<a id="a-m"></a>得如来涅槃心回向。<a id="a-n"></a>令一切众生离地狱饿鬼畜生阎罗王处故回向。<a id="a-o"></a>令一切众生。<a id="a-p"></a>除灭障道法故回向。<a id="a-q"></a>令一切众生。<a id="a-r"></a>悉具善根欢喜故回向。<a id="a-s"></a>欲不失转法轮时故回向。<a id="a-t"></a>欲令一切众生成十力轮。<a id="a-u"></a>到彼岸故回向。<a id="a-v"></a>欲令满足无量无边菩萨清净法愿故回向。<a id="a-w"></a>欲令成就善知识器。<a id="a-x"></a>随顺一切善知识教。<a id="a-y"></a>具菩提心宝故回向。<a id="a-z"></a>欲令一切住佛深法。<a id="a-10"></a>正直修习一切佛法。<a id="a-11"></a>具足无上智慧光明故回向。<a id="a-12"></a>欲令一切菩萨。<a id="a-13"></a>无碍慧明常现在前故回向。<a id="a-14"></a>欲令一切常见诸佛现在前故回向。<a id="a-15"></a>欲令一切得明净法门故回向。<a id="a-16"></a>欲令一切离诸恐怖。<a id="a-17"></a>具无所畏菩提心门故回向。<a id="a-18"></a>欲令一切得菩萨不可思议诸住智门故回向。<a id="a-19"></a>欲令一切大悲救护悉得清净故回向。<a id="a-1A"></a>欲令一切无余佛刹皆悉庄严故回向。<a id="a-1B"></a>欲令一切除灭一切魔业钩饵。<a id="a-1C"></a>及魔巧术故回向。<a id="a-1D"></a>欲令一切修菩萨行。<a id="a-1E"></a>不着一切佛刹故回向。<a id="a-1F"></a>欲令一切度一切佛法。<a id="a-1G"></a>得一切智广大心故回向。<a id="a-1H"></a>菩萨摩诃萨以此善根。<a id="a-1I"></a>欲令正念清净故回向。<a id="a-1J"></a>欲决定故回向。<a id="a-1K"></a>欲摄取一切佛法分别了知故回向。<a id="a-1L"></a>欲得无量无边无碍智故回向。<a id="a-1M"></a>欲得清净正直心故回向。<a id="a-1N"></a>欲令一切众生。<a id="a-1O"></a>修习大慈心故回向。<a id="a-1P"></a>修习大悲心故回向。<a id="a-1Q"></a>修习喜心故回向。<a id="a-1R"></a>修习舍心故回向。<a id="a-1S"></a>得二种无碍解脱。<a id="a-1T"></a>安住善根故回向。<a id="a-1U"></a>欲分别一切缘起法故回向。<a id="a-1V"></a>欲分别缘起法。<a id="a-1W"></a>得法化生心故回向。<a id="a-1X"></a>欲得勇猛幢心故回向。<a id="a-1Y"></a>欲得不坏幢藏故回向。<a id="a-1Z"></a>欲坏一切魔故回向。<a id="a-1a"></a>欲得一切清净无碍法心故回向。<a id="a-1b"></a>欲行一切菩萨行。<a id="a-1c"></a>得不退转心故回向欲得乐求胜妙心故回向。<a id="a-1d"></a>欲得一切功德法自在智乐求一切智故回向欲满一切愿。<a id="a-1e"></a>灭一切恶。<a id="a-1f"></a>受离垢记。<a id="a-1g"></a>得佛自在。<a id="a-1h"></a>为一切众生。<a id="a-1i"></a>转不退法轮故回向。<a id="a-1j"></a>欲令如来诸妙胜法。<a id="a-1k"></a>无量智慧日光。<a id="a-1l"></a>庄严大智光明。<a id="a-1m"></a>普照一切众生法界故回向。<a id="a-1n"></a>欲调伏一切众生皆悉欢喜。<a id="a-1o"></a>成就大愿。<a id="a-1p"></a>尽未来劫。<a id="a-1q"></a>行菩萨行。<a id="a-1r"></a>灭诸烦恼。<a id="a-1s"></a>离垢清净。<a id="a-1t"></a>坏裂爱网。<a id="a-1u"></a>除愚痴闇。<a id="a-1v"></a>具足离垢无碍之法。<a id="a-1w"></a>修行菩萨不退转行。<a id="a-1x"></a>得一切种智故回向。<a id="a-1y"></a>欲令一切众生得无碍无上妙智慧身。<a id="a-1z"></a>示现无量诸佛身故回向。<a id="a-20"></a>菩萨摩诃萨。<a id="a-21"></a>善根如是回向。<a id="a-22"></a>不着五欲。<a id="a-23"></a>不依三界。<a id="a-24"></a>何以故。<a id="a-25"></a>菩萨摩诃萨。<a id="a-26"></a>以无染污善根回向。<a id="a-27"></a>远离嗔恚善根回向。<a id="a-28"></a>舍离愚痴善根回向。<a id="a-29"></a>不可沮坏善根回向。<a id="a-2A"></a>远离憍慢善根回向。<a id="a-2B"></a>除灭谄曲善根回向。<a id="a-2C"></a>以正直心善根回向。<a id="a-2D"></a>精勤修习善根回向。<a id="a-2E"></a>菩萨摩诃萨。<a id="a-2F"></a>如是回向时。<a id="a-2G"></a>得大欢喜。<a id="a-2H"></a>于菩萨行。<a id="a-2I"></a>得正希望。<a id="a-2J"></a>趣摩诃萨道。<a id="a-2K"></a>具佛种姓。<a id="a-2L"></a>得佛智慧。<a id="a-2M"></a>离一切恶。<a id="a-2N"></a>降伏众魔。<a id="a-2O"></a>悉能调伏一切众生。<a id="a-2P"></a>令善知识皆悉欢喜。<a id="a-2Q"></a>己所修愿皆悉成满。<a id="a-2R"></a>请一切众生。<a id="a-2S"></a>设大施会。</p>
  <p id="a2T">复次菩萨摩诃萨。<a id="a-2U"></a>以此法施善根。<a id="a-2V"></a>如是回向。<a id="a-2W"></a>令一切众生。<a id="a-2X"></a>皆悉具足清净法音。<a id="a-2Y"></a>得柔软音。<a id="a-2Z"></a>得和悦音。<a id="a-2a"></a>得不可思议音。<a id="a-2b"></a>得可爱乐音。<a id="a-2c"></a>得充满一切佛刹音。<a id="a-2d"></a>得不可思议功德庄严音。<a id="a-2e"></a>得灭高大散乱音。<a id="a-2f"></a>得充满法界净妙音。<a id="a-2g"></a>得摄一切众生音。<a id="a-2h"></a>令一切众生。<a id="a-2i"></a>得无量音智。<a id="a-2j"></a>令一切众生。<a id="a-2k"></a>得清净妙音。<a id="a-2l"></a>令一切众生。<a id="a-2m"></a>悉得音声妙自在智。<a id="a-2n"></a>令一切众生。<a id="a-2o"></a>得一切庄严音。<a id="a-2p"></a>令一切众生。<a id="a-2q"></a>悉得妙音。<a id="a-2r"></a>众生乐闻。<a id="a-2s"></a>无有厌足。<a id="a-2t"></a>令一切众生。<a id="a-2u"></a>得解脱音。<a id="a-2v"></a>悉到彼岸。<a id="a-2w"></a>令一切众生得欢喜音。<a id="a-2x"></a>令一切众生。<a id="a-2y"></a>得佛清净语言音。<a id="a-2z"></a>令一切众生。<a id="a-30"></a>得佛音声。<a id="a-31"></a>具妙辞辩。<a id="a-32"></a>远离愚痴。<a id="a-33"></a>令一切众生得庄严诸法妙陀罗尼。<a id="a-34"></a>于一一法。<a id="a-35"></a>说无量行。<a id="a-36"></a>眷属无数充满法界。<a id="a-37"></a>悉能闻持不可思议金刚正法。<a id="a-38"></a>广分别说。<a id="a-39"></a>能以无量句身味身。<a id="a-3A"></a>具足演说无量法藏。<a id="a-3B"></a>种种法相住无著处。<a id="a-3C"></a>得诸法明。<a id="a-3D"></a>令一切众生。<a id="a-3E"></a>究竟萨婆若。<a id="a-3F"></a>摄一切法。<a id="a-3G"></a>以句身味身。<a id="a-3H"></a>于诸法义。<a id="a-3I"></a>得自在音。<a id="a-3J"></a>于无碍音。<a id="a-3K"></a>具足自在。<a id="a-3L"></a>得到彼岸。<a id="a-3M"></a>令一切众生。<a id="a-3N"></a>得无忧音声。<a id="a-3O"></a>得无畏音声。<a id="a-3P"></a>得无染污音声。<a id="a-3Q"></a>得功德音声。<a id="a-3R"></a>得令眷属欢喜音声。<a id="a-3S"></a>得如法音声。<a id="a-3T"></a>得诸佛法语言音声。<a id="a-3U"></a>得疾除灭一切众生疑网音声。<a id="a-3V"></a>得具足辩才不断音声。<a id="a-3W"></a>得胜觉悟众生音声。<a id="a-3X"></a>复次菩萨摩诃萨。<a id="a-3Y"></a>以此善根。<a id="a-3Z"></a>如是回向。<a id="a-3a"></a>令一切众生。<a id="a-3b"></a>得净法身。<a id="a-3c"></a>令一切众生。<a id="a-3d"></a>得净妙功德。<a id="a-3e"></a>令一切众生。<a id="a-3f"></a>具诸相好。<a id="a-3g"></a>令一切众生。<a id="a-3h"></a>得净业报。<a id="a-3i"></a>令一切众生。<a id="a-3j"></a>得清净萨婆若心。<a id="a-3k"></a>令一切众生。<a id="a-3l"></a>得无量清净菩提之心。<a id="a-3m"></a>令一切众生。<a id="a-3n"></a>得净方便。<a id="a-3o"></a>悉能分别众生诸根。<a id="a-3p"></a>令一切众生。<a id="a-3q"></a>得清净性。<a id="a-3r"></a>令一切众生。<a id="a-3s"></a>得清净无碍行。<a id="a-3t"></a>满足诸愿。<a id="a-3u"></a>令一切众生得清净正念智慧。<a id="a-3v"></a>不断辩才。<a id="a-3w"></a>菩萨摩诃萨。<a id="a-3x"></a>以此善根。<a id="a-3y"></a>如是回向。<a id="a-3z"></a>令一切众生。<a id="a-40"></a>得如是等清净妙身。<a id="a-41"></a>所谓明净身。<a id="a-42"></a>离浊身。<a id="a-43"></a>究竟净身。<a id="a-44"></a>清净身。<a id="a-45"></a>离尘身。<a id="a-46"></a>离种种尘身。<a id="a-47"></a>离垢身。<a id="a-48"></a>光明身。<a id="a-49"></a>可爱乐身。<a id="a-4A"></a>无碍身。<a id="a-4B"></a>以如是身。<a id="a-4C"></a>普应十方一切世界。<a id="a-4D"></a>示一切业。<a id="a-4E"></a>示现众生。<a id="a-4F"></a>普照一切。<a id="a-4G"></a>示现一切。<a id="a-4H"></a>犹如镜像净水之月。<a id="a-4I"></a>令一切众生。<a id="a-4J"></a>悉得如是净妙之身。<a id="a-4K"></a>示现众生菩萨诸行。<a id="a-4L"></a>示现众生诸深妙法。<a id="a-4M"></a>示现众生无量功德。<a id="a-4N"></a>示现众生真实正道。<a id="a-4O"></a>示现众生具足诸法。<a id="a-4P"></a>示现众生一切大愿。<a id="a-4Q"></a>住于一刹。<a id="a-4R"></a>示现一切世界如来出世。<a id="a-4S"></a>示现一切诸佛神足自在。<a id="a-4T"></a>示现受持菩萨不思议解脱。<a id="a-4U"></a>示现普贤诸行一切愿智。<a id="a-4V"></a>菩萨摩诃萨。<a id="a-4W"></a>善根如是回向。<a id="a-4X"></a>令一切众生。<a id="a-4Y"></a>成就一切功德智身。<a id="a-4Z"></a>复次菩萨摩诃萨以此法施所摄善根。<a id="a-4a"></a>如是回向。<a id="a-4b"></a>令一身遍一切世界。<a id="a-4c"></a>行菩萨行。<a id="a-4d"></a>众生见者。<a id="a-4e"></a>皆悉不空。<a id="a-4f"></a>得不退转菩提之心。<a id="a-4g"></a>令一切众生。<a id="a-4h"></a>随顺真实。<a id="a-4i"></a>得不坏心。<a id="a-4j"></a>令一切众生。<a id="a-4k"></a>于一切世界。<a id="a-4l"></a>尽未来劫。<a id="a-4m"></a>行菩萨道。<a id="a-4n"></a>而无厌足。<a id="a-4o"></a>具法界等大慈悲心。<a id="a-4p"></a>教化众生。<a id="a-4q"></a>未曾失时。<a id="a-4r"></a>分别诸根。<a id="a-4s"></a>念善知识。<a id="a-4t"></a>于一念中。<a id="a-4u"></a>悉见现在一切诸佛。<a id="a-4v"></a>正念如来。<a id="a-4w"></a>未曾暂舍。<a id="a-4x"></a>修诸善根。<a id="a-4y"></a>无有虚欺。<a id="a-4z"></a>安立众生于一切智。<a id="a-50"></a>悉得不退清净法轮。<a id="a-51"></a>悉得一切诸佛法明。<a id="a-52"></a>受持一切诸佛法雨。<a id="a-53"></a>行菩萨行。<a id="a-54"></a>入一切众生。<a id="a-55"></a>入一切刹。<a id="a-56"></a>入一切法。<a id="a-57"></a>入一切世间。<a id="a-58"></a>入一切三世。<a id="a-59"></a>入一切众生诸业报智。<a id="a-5A"></a>入一切菩萨巧方便智。<a id="a-5B"></a>入一切菩萨出生智入一切菩萨净境界智。<a id="a-5C"></a>入一切佛住持境界。<a id="a-5D"></a>入一切无量无边法界。<a id="a-5E"></a>修菩萨行。<a id="a-5F"></a>安住诸住。<a id="a-5G"></a>是为菩萨摩诃萨法施善根回向。<a id="a-5H"></a>复次菩萨摩诃萨。<a id="a-5I"></a>修善根业。<a id="a-5J"></a>如是回向。<a id="a-5K"></a>令一切佛刹。<a id="a-5L"></a>皆悉清净。<a id="a-5M"></a>以无量庄严具而庄严之。<a id="a-5N"></a>令一佛刹。<a id="a-5O"></a>广大如法界。<a id="a-5P"></a>如一佛刹。<a id="a-5Q"></a>一切佛刹。<a id="a-5R"></a>亦复如是。<a id="a-5S"></a>得最正觉。<a id="a-5T"></a>于一佛刹。<a id="a-5U"></a>悉皆显现一切佛刹。<a id="a-5V"></a>如一佛刹。<a id="a-5W"></a>一切佛刹。<a id="a-5X"></a>亦复如是。<a id="a-5Y"></a>彼一一刹。<a id="a-5Z"></a>以法界等诸庄严具。<a id="a-5a"></a>而庄严之。<a id="a-5b"></a>无量阿僧祇众宝庄严。<a id="a-5c"></a>无量阿僧祇清净众宝高座。<a id="a-5d"></a>诸妙宝衣。<a id="a-5e"></a>以敷其上。<a id="a-5f"></a>无量阿僧祇众妙宝帐。<a id="a-5g"></a>一切宝铃。<a id="a-5h"></a>诸宝垂带。<a id="a-5i"></a>以为庄严。<a id="a-5j"></a>无量宝盖。<a id="a-5k"></a>以张其上。<a id="a-5l"></a>无量宝云。<a id="a-5m"></a>雨一切宝。<a id="a-5n"></a>散众宝华。<a id="a-5o"></a>见者无厌。<a id="a-5p"></a>无量妙宝。<a id="a-5q"></a>以为栏楯。<a id="a-5r"></a>妙宝楼阁。<a id="a-5s"></a>而庄严之。<a id="a-5t"></a>无量宝铃。<a id="a-5u"></a>自然演畅诸佛妙法。<a id="a-5v"></a>无量宝华。<a id="a-5w"></a>周遍充满众妙宝色。<a id="a-5x"></a>以为庄严。<a id="a-5y"></a>无量宝树。<a id="a-5z"></a>充满其刹。<a id="a-60"></a>出生无量妙宝华果。<a id="a-61"></a>无量妙宝。<a id="a-62"></a>以为宫殿。<a id="a-63"></a>妙宝楼观。<a id="a-64"></a>遍游诸刹。<a id="a-65"></a>无量妙宝。<a id="a-66"></a>以为栏楯。<a id="a-67"></a>大宝庄严。<a id="a-68"></a>无量妙宝。<a id="a-69"></a>为偏楼阁。<a id="a-6A"></a>一切净宝。<a id="a-6B"></a>而庄严之。<a id="a-6C"></a>无量宝门。<a id="a-6D"></a>种种宝鬘。<a id="a-6E"></a>而严饰之。<a id="a-6F"></a>无量珍宝半月形像。<a id="a-6G"></a>悉以众宝而庄严之。<a id="a-6H"></a>无量无数不可思议珍宝庄严。<a id="a-6I"></a>诸佛净业善根所起。<a id="a-6J"></a>无量宝藏庄严。<a id="a-6K"></a>又以众宝。<a id="a-6L"></a>而庄严之。<a id="a-6M"></a>流出无量清净宝河。<a id="a-6N"></a>常流正法。<a id="a-6O"></a>未曾断绝。<a id="a-6P"></a>无量法海。<a id="a-6Q"></a>周遍其刹。<a id="a-6R"></a>正法净水。<a id="a-6S"></a>湛然充满。<a id="a-6T"></a>无量阿僧祇宝分陀利华皆悉充满。<a id="a-6U"></a>自然演出正法华音。<a id="a-6V"></a>无量阿僧祇须弥宝山庄严。<a id="a-6W"></a>智慧须弥皆悉具足。<a id="a-6X"></a>无量阿僧祇八楞妙宝庄严。<a id="a-6Y"></a>诸宝璎珞以为垂带。<a id="a-6Z"></a>无量阿僧祇明净宝庄严。<a id="a-6a"></a>放大慧光。<a id="a-6b"></a>普照法界。<a id="a-6c"></a>无量阿僧祇宝铃庄严。<a id="a-6d"></a>自然演出微妙音声。<a id="a-6e"></a>无量阿僧祇众宝阶道。<a id="a-6f"></a>以为庄严。<a id="a-6g"></a>菩萨妙宝皆悉充满。<a id="a-6h"></a>无量阿僧祇宝缯庄严。<a id="a-6i"></a>不可思议宝色清净。<a id="a-6j"></a>建立无量阿僧祇宝幢庄严。<a id="a-6k"></a>半月宝像而严饰之。<a id="a-6l"></a>无量阿僧祇宝幡庄严。<a id="a-6m"></a>悉能普雨无量宝幡。<a id="a-6n"></a>无量阿僧祇宝缯庄严。<a id="a-6o"></a>充满世界庄饰虚空。<a id="a-6p"></a>敷无量阿僧祇细软宝衣。<a id="a-6q"></a>以为庄严。<a id="a-6r"></a>无量阿僧祇众宝旋流。<a id="a-6s"></a>以为庄严。<a id="a-6t"></a>示现菩萨清净一切智眼。<a id="a-6u"></a>无量阿僧祇宝鬘庄严。<a id="a-6v"></a>一一宝鬘百千菩萨。<a id="a-6w"></a>以为严饰。<a id="a-6x"></a>无量阿僧祇众宝宫殿庄严。<a id="a-6y"></a>悉能除灭诸处所爱。<a id="a-6z"></a>无量阿僧祇众宝庄严金刚摩尼。<a id="a-70"></a>以为严饰。<a id="a-71"></a>无量阿僧祇杂宝庄严。<a id="a-72"></a>示现无量清净妙色。<a id="a-73"></a>无量阿僧祇金刚围山庄严。<a id="a-74"></a>清净明彻无所障碍。<a id="a-75"></a>无量阿僧祇妙香庄严。<a id="a-76"></a>其香普熏一切世界。<a id="a-77"></a>出生无量阿僧祇诸变化身。<a id="a-78"></a>一一化身与法界等。<a id="a-79"></a>各放无量阿僧祇妙宝光明。<a id="a-7A"></a>一一光明。<a id="a-7B"></a>出一切光。<a id="a-7C"></a>无量阿僧祇明净宝光。<a id="a-7D"></a>以为照耀。<a id="a-7E"></a>能发众生净智慧光。<a id="a-7F"></a>放无量阿僧祇无碍宝光。<a id="a-7G"></a>一一光明。<a id="a-7H"></a>普照法界。<a id="a-7I"></a>无量阿僧祇众宝庄严。<a id="a-7J"></a>一一宝中。<a id="a-7K"></a>具一切宝。<a id="a-7L"></a>无量阿僧祇宝藏庄严。<a id="a-7M"></a>自然演说诸法宝藏。<a id="a-7N"></a>无量阿僧祇宝幢庄严。<a id="a-7O"></a>建立如来妙智慧幢。<a id="a-7P"></a>无量阿僧祇贤宝庄严。<a id="a-7Q"></a>具足清净大乘贤宝。<a id="a-7R"></a>无量阿僧祇宝园庄严。<a id="a-7S"></a>菩萨三昧清凉悦乐。<a id="a-7T"></a>无量阿僧祇诸妙宝音自然演出。<a id="a-7U"></a>一一音中。<a id="a-7V"></a>出如来音。<a id="a-7W"></a>充满十方。<a id="a-7X"></a>无不闻者。<a id="a-7Y"></a>无量阿僧祇宝像庄严。<a id="a-7Z"></a>一一像身普放无量法宝光明。<a id="a-7a"></a>无量阿僧祇众相庄严。<a id="a-7b"></a>一切众相无相庄严。<a id="a-7c"></a>无量阿僧祇宝威仪庄严。<a id="a-7d"></a>见者乐求菩萨威仪。<a id="a-7e"></a>无量阿僧祇长养众宝庄严。<a id="a-7f"></a>出生一切妙宝库藏。<a id="a-7g"></a>无量阿僧祇众宝安住庄严。<a id="a-7h"></a>一切众宝。<a id="a-7i"></a>而严饰之。<a id="a-7j"></a>无量阿僧祇宝衣庄严。<a id="a-7k"></a>皆悉普覆。<a id="a-7l"></a>具足菩萨无量三昧。<a id="a-7m"></a>无量阿僧祇妙衣庄严。<a id="a-7n"></a>其发心者。<a id="a-7o"></a>即得菩萨善现等诸陀罗尼。<a id="a-7p"></a>无量阿僧祇修宝庄严。<a id="a-7q"></a>悉能分别业宝报应决定清净。<a id="a-7r"></a>无量阿僧祇无碍知见妙宝庄严。<a id="a-7s"></a>若有见者。<a id="a-7t"></a>悉得诸法清净法眼。<a id="a-7u"></a>无量阿僧祇宝天冠庄严。<a id="a-7v"></a>具足成就智慧天冠。<a id="a-7w"></a>无量阿僧祇宝座庄严。<a id="a-7x"></a>成佛清净宝师子座。<a id="a-7y"></a>然无量阿僧祇明净宝灯。<a id="a-7z"></a>具足明净妙智慧灯。<a id="a-80"></a>无量阿僧祇宝多罗树庄严。<a id="a-81"></a>一一多罗树。<a id="a-82"></a>以宝璎珞。<a id="a-83"></a>而严饰之。<a id="a-84"></a>无量阿僧祇众宝凉台。<a id="a-85"></a>以为庄严。<a id="a-86"></a>无量阿僧祇宝树庄严。<a id="a-87"></a>不思议鸟栖集其上。<a id="a-88"></a>出妙音声。<a id="a-89"></a>无量阿僧祇妙宝化华庄严。<a id="a-8A"></a>一一华上无量菩萨。<a id="a-8B"></a>结跏趺坐。<a id="a-8C"></a>遍游法界。<a id="a-8D"></a>无量阿僧祇果实庄严。<a id="a-8E"></a>具萨婆若大智慧果。<a id="a-8F"></a>无量阿僧祇众宝聚落庄严。<a id="a-8G"></a>皆悉修习清净正法。<a id="a-8H"></a>无量阿僧祇宝宅庄严。<a id="a-8I"></a>众宝街巷人民充满。<a id="a-8J"></a>无量阿僧祇大王宝都庄严。<a id="a-8K"></a>彼诸大王勇猛精进被大法铠。<a id="a-8L"></a>于无上道。<a id="a-8M"></a>坚固不退。<a id="a-8N"></a>无量阿僧祇宝舍庄严。<a id="a-8O"></a>除灭一切房室贪爱。<a id="a-8P"></a>无量阿僧祇宝衣庄严。<a id="a-8Q"></a>随意受用无所贪着。<a id="a-8R"></a>无量阿僧祇宝家庄严。<a id="a-8S"></a>舍家出家菩萨充满其中。<a id="a-8T"></a>无量阿僧祇无厌足宝庄严。<a id="a-8U"></a>见者能生无量欢喜。<a id="a-8V"></a>无量阿僧祇宝轮庄严。<a id="a-8W"></a>放不思议智慧光明。<a id="a-8X"></a>转不退轮。<a id="a-8Y"></a>无量阿僧祇妙宝行树庄严。<a id="a-8Z"></a>以清净因那尼罗宝。<a id="a-8a"></a>而庄校之。<a id="a-8b"></a>无量阿僧祇宝地庄严。<a id="a-8c"></a>分别示现不思议宝。<a id="a-8d"></a>无量阿僧祇乐器庄严。<a id="a-8e"></a>出自然音。<a id="a-8f"></a>充满法界。<a id="a-8g"></a>无量阿僧祇乐器庄严。<a id="a-8h"></a>尽未来际。<a id="a-8i"></a>常出法音。<a id="a-8j"></a>未曾断绝。<a id="a-8k"></a>无量阿僧祇宝身庄严。<a id="a-8l"></a>充满其刹。<a id="a-8m"></a>悉能受持一切法宝。<a id="a-8n"></a>无量阿僧祇清净宝口庄严。<a id="a-8o"></a>具足一切功德藏宝。<a id="a-8p"></a>出无量阿僧祇净宝言音。<a id="a-8q"></a>常说无量净妙法宝。<a id="a-8r"></a>无量阿僧祇清净宝心庄严。<a id="a-8s"></a>得正直宝。<a id="a-8t"></a>一切智愿皆悉充满。<a id="a-8u"></a>无量阿僧祇清净宝念庄严。<a id="a-8v"></a>除灭愚痴。<a id="a-8w"></a>得一切智无上宝王。<a id="a-8x"></a>无量阿僧祇清净宝趣庄严。<a id="a-8y"></a>悉能摄受一切诸佛正法之宝。<a id="a-8z"></a>无量阿僧祇菩萨宝慧庄严。<a id="a-90"></a>决定善知一切佛法。<a id="a-91"></a>无量阿僧祇不放逸宝智慧庄严。<a id="a-92"></a>一切智宝皆悉充满。<a id="a-93"></a>无量阿僧祇清净宝眼庄严。<a id="a-94"></a>于一切十力宝。<a id="a-95"></a>无所障碍。<a id="a-96"></a>无量阿僧祇清净宝耳庄严。<a id="a-97"></a>善能听闻一切法界微妙音声。<a id="a-98"></a>而无障碍。<a id="a-99"></a>无量阿僧祇清净宝鼻庄严。<a id="a-9A"></a>闻净宝香。<a id="a-9B"></a>而无厌足。<a id="a-9C"></a>无量阿僧祇清净宝广长舌庄严。<a id="a-9D"></a>善说一切诸语言法。<a id="a-9E"></a>无量阿僧祇清净宝身庄严。<a id="a-9F"></a>游行十方。<a id="a-9G"></a>而无挂碍。<a id="a-9H"></a>无量阿僧祇清净宝意庄严。<a id="a-9I"></a>悉能修习普贤菩萨一切大愿。<a id="a-9J"></a>无量阿僧祇清净宝音庄严。<a id="a-9K"></a>微妙音声。<a id="a-9L"></a>皆悉充满一切世界。<a id="a-9M"></a>无量阿僧祇宝身业庄严。<a id="a-9N"></a>具足一切智慧宝业。<a id="a-9O"></a>无量阿僧祇宝口业庄严。<a id="a-9P"></a>广说无量智慧妙宝。<a id="a-9Q"></a>无量阿僧祇清净宝意业庄严。<a id="a-9R"></a>究竟一切无碍宝智。<a id="a-9S"></a>菩萨摩诃萨复如是念。<a id="a-9T"></a>于彼一切诸如来刹。<a id="a-9U"></a>于一佛刹一方一毛道中。<a id="a-9V"></a>成就无量无数不可思议清净智慧。<a id="a-9W"></a>诸大菩萨皆悉充满。<a id="a-9X"></a>如一佛刹一方一毛道。<a id="a-9Y"></a>尽虚空法界等。<a id="a-9Z"></a>一切佛刹一切方一切毛道。<a id="a-9a"></a>亦复如是。<a id="a-9b"></a>是为菩萨摩诃萨回向妙宝庄严一切佛刹。<a id="a-9c"></a>如宝庄严一切佛刹。<a id="a-9d"></a>广说香庄严。<a id="a-9e"></a>乃至究竟无量清净。<a id="a-9f"></a>妙香意业无碍宝智。<a id="a-9g"></a>亦复如是。<a id="a-9h"></a>广说华庄严。<a id="a-9i"></a>乃至究竟净华意业无碍宝智。<a id="a-9j"></a>亦复如是。<a id="a-9k"></a>广说鬘。<a id="a-9l"></a>涂香。<a id="a-9m"></a>末香。<a id="a-9n"></a>衣盖幢幡。<a id="a-9o"></a>乃至百事庄严。<a id="a-9p"></a>亦复如是。<a id="a-9q"></a>如是菩萨摩诃萨。<a id="a-9r"></a>以此法施等所摄善根回向。<a id="a-9s"></a>长养善根故回向。<a id="a-9t"></a>严净佛刹故回向。<a id="a-9u"></a>令一切众生。<a id="a-9v"></a>清净平等故回向。<a id="a-9w"></a>令一切众生。<a id="a-9x"></a>除灭嗔恚。<a id="a-9y"></a>令一切众生。<a id="a-9z"></a>具足平等甚深佛法。<a id="a-A0"></a>令一切众生。<a id="a-A1"></a>具足平等不可坏清净功德力。<a id="a-A2"></a>令一切众生。<a id="a-A3"></a>悉得平等无尽智慧。<a id="a-A4"></a>度诸佛法。<a id="a-A5"></a>令一切众生。<a id="a-A6"></a>悉得平等清净梵音。<a id="a-A7"></a>令一切众生。<a id="a-A8"></a>悉得平等无碍净眼。<a id="a-A9"></a>究竟虚空法界等无碍智。<a id="a-AA"></a>令一切众生。<a id="a-AB"></a>悉得清净平等正念。<a id="a-AC"></a>尽过去劫。<a id="a-AD"></a>令一切众生。<a id="a-AE"></a>悉得平等无碍智。<a id="a-AF"></a>决定了知一切诸法。<a id="a-AG"></a>令一切众生。<a id="a-AH"></a>悉得平等菩提。<a id="a-AI"></a>充满法界。<a id="a-AJ"></a>无所障碍。<a id="a-AK"></a>令一切众生。<a id="a-AL"></a>悉得平等诸妙善根。<a id="a-AM"></a>令一切众生。<a id="a-AN"></a>悉得平等身口意业。<a id="a-AO"></a>具足功德庄严清净。<a id="a-AP"></a>令一切众生。<a id="a-AQ"></a>悉得平等普贤菩萨一切所行令一切众生。<a id="a-AR"></a>悉得平等清净佛刹。<a id="a-AS"></a>令一切众生。<a id="a-AT"></a>悉得平等具足。<a id="a-AU"></a>深入一切智行。<a id="a-AV"></a>令一切众生。<a id="a-AW"></a>离一切恶。<a id="a-AX"></a>悉得平等善根回向。<a id="a-AY"></a>令一切众生。<a id="a-AZ"></a>悉得平等一切知见。<a id="a-Aa"></a>皆能分别他人心念。<a id="a-Ab"></a>令一切众生。<a id="a-Ac"></a>悉得平等。<a id="a-Ad"></a>安住白法。<a id="a-Ae"></a>令一切众生。<a id="a-Af"></a>悉得平等。<a id="a-Ag"></a>于一念中。<a id="a-Ah"></a>具一切智。<a id="a-Ai"></a>究竟满足无上菩提。<a id="a-Aj"></a>令一切众生。<a id="a-Ak"></a>成就一切平等道行。<a id="a-Al"></a>清净具足。<a id="a-Am"></a>菩萨摩诃萨。<a id="a-An"></a>以此善根。<a id="a-Ao"></a>普为一切平等回向。<a id="a-Ap"></a>令一切众生。<a id="a-Aq"></a>悉得清净分别诸法之力。<a id="a-Ar"></a>广为众生解说回向。</p>
  <p id="aAs">菩萨摩诃萨。<a id="a-At"></a>复作是念。<a id="a-Au"></a>以此善根。<a id="a-Av"></a>令一切众生。<a id="a-Aw"></a>修菩萨净行。<a id="a-Ax"></a>得无量法海。<a id="a-Ay"></a>于一一法海无量法界等。<a id="a-Az"></a>清净智慧。<a id="a-B0"></a>普照法界。<a id="a-B1"></a>令一切众生。<a id="a-B2"></a>分别解说一切句义。<a id="a-B3"></a>令一切众生。<a id="a-B4"></a>悉得一切法明三昧。<a id="a-B5"></a>普照诸法。<a id="a-B6"></a>令一切众生。<a id="a-B7"></a>皆悉具足随顺三世诸佛辩才。<a id="a-B8"></a>令一切众生。<a id="a-B9"></a>得三世佛自在之身。<a id="a-BA"></a>令一切众生。<a id="a-BB"></a>得无碍善根。<a id="a-BC"></a>起佛法爱。<a id="a-BD"></a>不退大悲。<a id="a-BE"></a>救护众生。<a id="a-BF"></a>令一切众生。<a id="a-BG"></a>得无碍智不思议法。<a id="a-BH"></a>能净欢喜一切众会。<a id="a-BI"></a>令一切众生。<a id="a-BJ"></a>于一切佛刹。<a id="a-BK"></a>翻覆佛刹。<a id="a-BL"></a>俯伏佛刹。<a id="a-BM"></a>微细佛刹。<a id="a-BN"></a>广大佛刹。<a id="a-BO"></a>清净佛刹。<a id="a-BP"></a>秽浊佛刹。<a id="a-BQ"></a>于如是等诸佛刹中。<a id="a-BR"></a>悉转清净不退法轮。<a id="a-BS"></a>令一切众生。<a id="a-BT"></a>于念念中。<a id="a-BU"></a>悉得无尽无所畏辩。<a id="a-BV"></a>广说佛法不可穷尽。<a id="a-BW"></a>令一切众生。<a id="a-BX"></a>常乐一向专求胜法。<a id="a-BY"></a>于一切法。<a id="a-BZ"></a>得智慧自在。<a id="a-Ba"></a>令一切众生。<a id="a-Bb"></a>皆悉欢喜。<a id="a-Bc"></a>广说一切法。<a id="a-Bd"></a>复次菩萨摩诃萨。<a id="a-Be"></a>安住法界无量善根回向。<a id="a-Bf"></a>法界无量身业回向。<a id="a-Bg"></a>法界无量口业回向。<a id="a-Bh"></a>法界无量意业回向。<a id="a-Bi"></a>法界无量妙色回向。<a id="a-Bj"></a>法界无量妙受想行识回向。<a id="a-Bk"></a>法界无量平等阴回向。<a id="a-Bl"></a>法界无量平等界回向。<a id="a-Bm"></a>法界无量平等入回向。<a id="a-Bn"></a>法界无量内平等回向。<a id="a-Bo"></a>法界无量外平等回向。<a id="a-Bp"></a>法界无量勇猛精进平等回向。<a id="a-Bq"></a>法界无量正直心平等回向。<a id="a-Br"></a>法界无量方便平等回向。<a id="a-Bs"></a>法界无量性平等回向。<a id="a-Bt"></a>法界无量诸根平等回向。<a id="a-Bu"></a>法界无量三世平等回向。<a id="a-Bv"></a>法界无量业报平等回向。<a id="a-Bw"></a>法界无量离诸烦恼清净平等回向。<a id="a-Bx"></a>法界无量一切众生平等回向。<a id="a-By"></a>法界无量一切佛刹平等回向。<a id="a-Bz"></a>法界无量一切诸法平等回向。<a id="a-C0"></a>法界无量一切世间平等回向。<a id="a-C1"></a>法界无量一切诸佛菩萨平等回向。<a id="a-C2"></a>法界无量一切菩萨行愿平等回向。<a id="a-C3"></a>法界无量一切菩萨平等道回向。<a id="a-C4"></a>法界无量一切菩萨成就一切善根回向。<a id="a-C5"></a>法界无量一切诸法平等无二回向。<a id="a-C6"></a>法界无量一切如来眷属圆满平等回向。<a id="a-C7"></a>菩萨摩诃萨。<a id="a-C8"></a>如是回向时。<a id="a-C9"></a>安住法界等无量清净身业。<a id="a-CA"></a>安住法界等无量清净口业。<a id="a-CB"></a>安住法界等无量清净意业。<a id="a-CC"></a>安住法界等无量清净行愿。<a id="a-CD"></a>安住法界等无量清净眷属。<a id="a-CE"></a>安住法界等无量一切菩萨清净智慧。<a id="a-CF"></a>广说诸法。<a id="a-CG"></a>安住法界等无量清净身。<a id="a-CH"></a>充满一切世界法界。<a id="a-CI"></a>得一切法明清净无畏。<a id="a-CJ"></a>以一言音。<a id="a-CK"></a>悉除一切众生疑惑。<a id="a-CL"></a>皆令欢喜。<a id="a-CM"></a>调伏诸根。<a id="a-CN"></a>安立无上智。<a id="a-CO"></a>诸力无畏。<a id="a-CP"></a>一切自在力。<a id="a-CQ"></a>佛无量功德。<a id="a-CR"></a>上妙法中。<a id="a-CS"></a>佛子。<a id="a-CT"></a>是为菩萨摩诃萨第十法界等无量回向。</p>
  <p id="aCU">菩萨摩诃萨。<a id="a-CV"></a>以此法施等一切善根。<a id="a-CW"></a>悉回向已。<a id="a-CX"></a>成就普贤菩萨无量无边一切行愿。<a id="a-CY"></a>悉能严净无量无边虚空法界等一切佛刹。<a id="a-CZ"></a>令一切众生亦复如是。<a id="a-Ca"></a>具足成就无量无边智慧。<a id="a-Cb"></a>深入一切法。<a id="a-Cc"></a>于念念中。<a id="a-Cd"></a>示现无量无数一切世界诸佛出世。<a id="a-Ce"></a>悉得无量无边诸佛自在。<a id="a-Cf"></a>悉得无量无边如来自在。<a id="a-Cg"></a>悉得无量无边广大自在。<a id="a-Ch"></a>悉得无量无边无碍自在。<a id="a-Ci"></a>悉得无量无边无障自在。<a id="a-Cj"></a>悉得无量无边不可思议自在。<a id="a-Ck"></a>悉得无量无边令一切众生清净自在。<a id="a-Cl"></a>悉得无量无边一切世界住持自在。<a id="a-Cm"></a>悉得无量无边一切不可言说自在。<a id="a-Cn"></a>悉得无量无边一切时自在。<a id="a-Co"></a>悉得无量无边一切诸通无碍智自在。<a id="a-Cp"></a>悉得无量无边广说诸法充满法界自在。<a id="a-Cq"></a>悉得无量无边满足普贤菩萨净眼。<a id="a-Cr"></a>悉得菩萨无量无边净耳。<a id="a-Cs"></a>闻持诸佛所说正法。<a id="a-Ct"></a>能以一身结跏趺坐。<a id="a-Cu"></a>充满十方一切世界而不迫迮一切众生。<a id="a-Cv"></a>悉得无量无边具足深入三世智慧。<a id="a-Cw"></a>悉得无量无边清净菩提。<a id="a-Cx"></a>清净众生。<a id="a-Cy"></a>清净佛刹。<a id="a-Cz"></a>清净诸佛。<a id="a-D0"></a>清净诸入。<a id="a-D1"></a>悉得无量无边虚空法界等清净智慧。<a id="a-D2"></a>悉得无量无边众生语言音声清净智慧。<a id="a-D3"></a>放大光明。<a id="a-D4"></a>普照十方一切世界。<a id="a-D5"></a>出生三世诸菩萨行。<a id="a-D6"></a>清净智慧。<a id="a-D7"></a>于一念中。<a id="a-D8"></a>皆悉究竟三世如来清净智慧。<a id="a-D9"></a>令一切众生。<a id="a-DA"></a>皆悉清净。<a id="a-DB"></a>具足成就平等正观。<a id="a-DC"></a>决定智慧。<a id="a-DD"></a>究竟到彼岸。</p>
  <p id="aDE">尔时佛神力故。<a id="a-DF"></a>十方各百万佛刹微尘等世界。<a id="a-DG"></a>六种震动。<a id="a-DH"></a>佛神力故。<a id="a-DI"></a>法如是故。<a id="a-DJ"></a>雨天华云。<a id="a-DK"></a>雨天鬘。<a id="a-DL"></a>天末香。<a id="a-DM"></a>天宝衣。<a id="a-DN"></a>天庄严。<a id="a-DO"></a>天香。<a id="a-DP"></a>天摩尼宝。<a id="a-DQ"></a>天沉水香。<a id="a-DR"></a>天阿伽楼香。<a id="a-DS"></a>天婆罗揵驮香。<a id="a-DT"></a>天坚固香。<a id="a-DU"></a>天栴檀香。<a id="a-DV"></a>天杂色幡盖。<a id="a-DW"></a>无量阿僧祇天身。<a id="a-DX"></a>不可思议微妙法音。<a id="a-DY"></a>不可思议诸天。<a id="a-DZ"></a>妙音赞叹如来。<a id="a-Da"></a>无量阿僧祇诸天。<a id="a-Db"></a>赞叹善哉云雨。<a id="a-Dc"></a>无量阿僧祇那由他诸天。<a id="a-Dd"></a>恭敬礼拜。<a id="a-De"></a>无量阿僧祇那由他诸天。<a id="a-Df"></a>欢喜念佛。<a id="a-Dg"></a>修习不可思议诸佛功德。<a id="a-Dh"></a>无量阿僧祇诸天。<a id="a-Di"></a>出娱乐音。<a id="a-Dj"></a>供养如来。<a id="a-Dk"></a>放无量阿僧祇广大光明。<a id="a-Dl"></a>出过诸天。<a id="a-Dm"></a>普照虚空法界等一切佛刹。<a id="a-Dn"></a>示现无量阿僧祇如来化身。<a id="a-Do"></a>自在威力。<a id="a-Dp"></a>出过诸天。<a id="a-Dq"></a>如此世界。<a id="a-Dr"></a>一切四天下。<a id="a-Ds"></a>兜率陀天。<a id="a-Dt"></a>删兜率陀天王宫。<a id="a-Du"></a>说如是法。<a id="a-Dv"></a>一切十方世界。<a id="a-Dw"></a>删兜率陀天王宫。<a id="a-Dx"></a>亦复如是。<a id="a-Dy"></a>尔时佛神力故。<a id="a-Dz"></a>十方各过百万佛刹微尘等世界。<a id="a-E0"></a>各有百万佛刹微尘等菩萨。<a id="a-E1"></a>悉来云集。<a id="a-E2"></a>咸作是言。<a id="a-E3"></a>善哉善哉。<a id="a-E4"></a>佛子。<a id="a-E5"></a>乃能说此诸大回向。<a id="a-E6"></a>我等悉同一号。<a id="a-E7"></a>名金刚幢。<a id="a-E8"></a>于金刚光世界金刚幢佛所。<a id="a-E9"></a>来诣此土。<a id="a-EA"></a>彼诸世界。<a id="a-EB"></a>佛神力故。<a id="a-EC"></a>亦说是法。<a id="a-ED"></a>大会眷属。<a id="a-EE"></a>说法句味。<a id="a-EF"></a>皆悉同等。<a id="a-EG"></a>我等承佛神力。<a id="a-EH"></a>从彼土来。<a id="a-EI"></a>为汝作证。<a id="a-EJ"></a>如我来此世界为汝作证。<a id="a-EK"></a>一切十方一切四天下。<a id="a-EL"></a>删兜率陀天王宫。<a id="a-EM"></a>摩尼宝殿上。<a id="a-EN"></a>说如是法。<a id="a-EO"></a>往为作证。<a id="a-EP"></a>亦复如是。<a id="a-EQ"></a>尔时金刚幢菩萨。<a id="a-ER"></a>承佛神力。<a id="a-ES"></a>观察十方。<a id="a-ET"></a>及诸眷属。<a id="a-EU"></a>一切法界诸义句味。<a id="a-EV"></a>修习无量广大之心。<a id="a-EW"></a>无上大悲普覆一切。<a id="a-EX"></a>其心安住三世一切诸佛种性。<a id="a-EY"></a>悉究竟度诸佛功德。<a id="a-EZ"></a>成就诸佛自在宝身。<a id="a-Ea"></a>悉能分别一切众生希望心行。<a id="a-Eb"></a>随彼所种善根。<a id="a-Ec"></a>悉知其时。<a id="a-Ed"></a>随顺法身。<a id="a-Ee"></a>示现色身。<a id="a-Ef"></a>如是观已。<a id="a-Eg"></a>以偈颂曰。</p>
  <p id="aEh">菩萨受此　　无量法宝　　自然正觉</p>
  <p id="aEi">大法师记　　为调御师　　普照诸法</p>
  <p id="aEj">善悟无碍　　最正觉道　　菩萨为法</p>
  <p id="aEk">调御大师　　能广演说　　难得深法</p>
  <p id="aEl">十方一切　　无量大众　　皆悉安立</p>
  <p id="aEm">诸正法门　　菩萨悉饮　　无量法海</p>
  <p id="aEn">兴大法云　　普雨法雨　　耀明法日</p>
  <p id="aEo">普照世间　　说微妙法　　饶益众生</p>
  <p id="aEp">此法施主　　甚难值遇　　具足成就</p>
  <p id="aEq">诸法方便　　以智慧明　　普照其心</p>
  <p id="aEr">为世无畏　　广说深法　　善能修习</p>
  <p id="aEs">变化之心　　广能开发　　诸正法门</p>
  <p id="aEt">成就诸门　　最胜法海　　普为世间</p>
  <p id="aEu">击甘露鼓　　能具足说　　难得妙法</p>
  <p id="aEv">以法长养　　一切功德　　清净正法</p>
  <p id="aEw">真直之法　　示现众生　　甚深法藏</p>
  <p id="aEx">最胜授彼　　灌顶法王　　具足成就</p>
  <p id="aEy">智慧藏身　　无相妙智　　观法真相</p>
  <p id="aEz">菩萨善法　　而得安住　　菩萨法施</p>
  <p id="aF0">最为殊胜　　一切诸佛　　咸共赞叹</p>
  <p id="aF1">随顺一切　　天中之天　　彼能出生</p>
  <p id="aF2">一切诸佛　　菩萨清净　　微妙法身</p>
  <p id="aF3">悉从诸佛　　真法化生　　明净法灯</p>
  <p id="aF4">饶益众生　　说无量法　　除灭忧恼</p>
  <p id="aF5">菩萨布施　　清净妙法　　随顺思惟</p>
  <p id="aF6">一切善根　　无量世界　　所作功德</p>
  <p id="aF7">清净智慧　　皆悉回向　　一切诸佛</p>
  <p id="aF8">所得功德　　悉令众生　　具足成就</p>
  <p id="aF9">分别一切　　清净功德　　究竟诸佛</p>
  <p id="aFA">庄严彼岸　　十方一切　　无量无数</p>
  <p id="aFB">诸如来等　　严净佛刹　　如是一切</p>
  <p id="aFC">无余佛土　　众生庄严　　不可思议</p>
  <p id="aFD">一切如来　　所有智慧　　悉令众生</p>
  <p id="aFE">清净具足　　犹如普贤　　菩萨庄严</p>
  <p id="aFF">悉令众生　　亦复如是　　具足成就</p>
  <p id="aFG">无量自在　　充满无余　　一切世界</p>
  <p id="aFH">一切十方　　无余众生　　皆悉安住</p>
  <p id="aFI">彼清净行　　十方无量　　一切佛刹</p>
  <p id="aFJ">彼诸如来　　行菩萨行　　悉令十方</p>
  <p id="aFK">一切众生　　究竟成就　　无上胜行</p>
  <p id="aFL">一切佛子　　行佛功德　　无量无边</p>
  <p id="aFM">不可称数　　诸佛如来　　悉分别知</p>
  <p id="aFN">皆令众生　　具足成就　　菩萨具足</p>
  <p id="aFO">诸神通力　　悉能善学　　一切所学</p>
  <p id="aFP">游行十方　　一切世界　　示现无量</p>
  <p id="aFQ">自在神力　　菩萨能于　　一念之中</p>
  <p id="aFR">悉见诸佛　　与众生等　　菩萨能于</p>
  <p id="aFS">一毛道中　　悉见一切　　诸佛正法</p>
  <p id="aFT">一切众生　　无量诸行　　一切最胜</p>
  <p id="aFU">悉分别知　　常平等心　　恭敬供养</p>
  <p id="aFV">一切十方　　无量诸佛　　种种众香</p>
  <p id="aFW">诸杂宝华　　无量宝衣　　及诸幢盖</p>
  <p id="aFX">悉皆充满　　无量法界　　以用供养</p>
  <p id="aFY">一切诸佛　　菩萨能于　　一毛道中</p>
  <p id="aFZ">悉见诸佛　　数不可议　　普能供养</p>
  <p id="aFa">世间明灯　　其所闻法　　悉能受持</p>
  <p id="aFb">恭敬礼拜　　五体投地　　举身自归</p>
  <p id="aFc">一切最胜　　尽未来际　　无量诸劫</p>
  <p id="aFd">赞叹十方　　一切最胜　　于一佛所</p>
  <p id="aFe">诸供养具　　数与一切　　众生类等</p>
  <p id="aFf">如一佛所　　诸供养具　　一切佛所</p>
  <p id="aFg">亦复如是　　无量无边　　一切诸劫</p>
  <p id="aFh">菩萨恭敬　　一切导师　　穷尽无量</p>
  <p id="aFi">一切诸劫　　恭敬供养　　而无厌足</p>
  <p id="aFj">一切众生　　无量诸劫　　于此劫中</p>
  <p id="aFk">修菩萨行　　恭敬供养　　一一如来</p>
  <p id="aFl">尽一切劫　　而无厌足　　一切最胜</p>
  <p id="aFm">所说大劫　　悉无有能　　称量数者</p>
  <p id="aFn">尔所一切　　诸大劫中　　修菩萨行</p>
  <p id="aFo">而无厌足　　悉能觉悟　　一切法界</p>
  <p id="aFp">广大无边　　无有分际　　众妙宝华</p>
  <p id="aFq">充满其中　　以用供养　　众生等佛</p>
  <p id="aFr">诸妙宝华　　色香具足　　清净鲜洁</p>
  <p id="aFs">无量庄严　　一切世间　　无可为譬</p>
  <p id="aFt">而以供养　　一切最胜　　众生数等</p>
  <p id="aFu">无量佛刹　　诸妙宝盖　　弥满其中</p>
  <p id="aFv">悉以此盖　　奉一如来　　供一切佛</p>
  <p id="aFw">亦复如是　　微妙最胜　　奇特涂香</p>
  <p id="aFx">一切世间　　无有伦匹　　以此涂香</p>
  <p id="aFy">尽众生劫　　供养一切　　诸佛如来</p>
  <p id="aFz">如是末香　　种种杂华　　微妙香熏</p>
  <p id="aG0">无量宝衣　　无数妙宝　　诸庄严具</p>
  <p id="aG1">以供如来　　而无厌足　　众生数等</p>
  <p id="aG2">一切诸佛　　于一念中　　悉成正觉</p>
  <p id="aG3">以无量偈　　赞叹宣扬　　恭敬供养</p>
  <p id="aG4">天人导师　　众生数等　　世间明智</p>
  <p id="aG5">菩萨无上　　殊胜供养　　众生数等</p>
  <p id="aG6">一切诸劫　　如来叹德　　犹不能尽</p>
  <p id="aG7">如是供养　　一切诸佛　　具足成就</p>
  <p id="aG8">如来自在　　安住普贤　　菩萨所行</p>
  <p id="aG9">悉能睹见　　一切诸佛　　已作未作</p>
  <p id="aGA">及现所作　　无量无数　　一切善根</p>
  <p id="aGB">修习普贤　　菩萨所行　　安住普贤</p>
  <p id="aGC">菩萨诸地　　一切世间　　悉无有余</p>
  <p id="aGD">诸佛所知　　众生种类　　悉令成就</p>
  <p id="aGE">智慧明达　　犹如普贤　　菩萨所得</p>
  <p id="aGF">如佛所说　　一切诸行　　菩萨悉能</p>
  <p id="aGG">具足修习　　悉以回向　　一切众生</p>
  <p id="aGH">普令成就　　无上回向　　一切十方</p>
  <p id="aGI">诸如来刹　　悉能觉悟　　了达其因</p>
  <p id="aGJ">悉令一切　　无余众生　　皆与普贤</p>
  <p id="aGK">菩萨齐等　　成就布施　　悉如回向</p>
  <p id="aGL">持戒具足　　如普贤力　　勇猛精进</p>
  <p id="aGM">而不退转　　成就忍辱　　不可沮坏</p>
  <p id="aGN">善入甚深　　诸禅正受　　分别了知</p>
  <p id="aGO">一切三昧　　清净智慧　　了达三世</p>
  <p id="aGP">一切世间　　所不能知　　身口诸业</p>
  <p id="aGQ">及与意业　　音声语言　　皆悉清净</p>
  <p id="aGR">究竟成就　　菩萨诸行　　悉与普贤</p>
  <p id="aGS">菩萨齐等　　譬如如如　　一切法界</p>
  <p id="aGT">舍离憍慢　　诸散乱心　　永灭障碍</p>
  <p id="aGU">普皆清净　　悉令众生　　亦复如是</p>
  <p id="aGV">如是殊妙　　最胜回向　　一切如来</p>
  <p id="aGW">之所演说　　以此无量　　善根回向</p>
  <p id="aGX">具足成就　　菩萨所行　　一切无余</p>
  <p id="aGY">诸佛真子　　普修行此　　深回向法</p>
  <p id="aGZ">摄取一切　　微妙法界　　深入安住</p>
  <p id="aGa">诸善逝力　　若有乐求　　此殊胜行</p>
  <p id="aGb">如来所说　　甚深弥广　　此诸佛子</p>
  <p id="aGc">皆悉安住　　具足成就　　犹如普贤</p>
  <p id="aGd">一切众生　　尚可知数　　一切三世</p>
  <p id="aGe">心犹可知　　普贤菩萨　　功德深广</p>
  <p id="aGf">无量无边　　不可了知　　一毛可量</p>
  <p id="aGg">十方虚空　　一切刹尘　　悉可知数</p>
  <p id="aGh">殊胜大仙　　真佛子等　　所住功德</p>
  <p id="aGi">不可称量</p>
  <p data-pb></p>
  <h2 id="aGj">十地品第二十二之一</h2>
  <p id="aGk">尔时世尊。<a id="a-Gl"></a>在他化自在天王宫。<a id="a-Gm"></a>摩尼宝殿上。<a id="a-Gn"></a>与大菩萨众俱。<a id="a-Go"></a>于阿耨多罗三藐三菩提。<a id="a-Gp"></a>皆不退转。<a id="a-Gq"></a>从他方世界。<a id="a-Gr"></a>俱来集会。<a id="a-Gs"></a>此诸菩萨。<a id="a-Gt"></a>一切菩萨智慧行处。<a id="a-Gu"></a>悉得自在。<a id="a-Gv"></a>诸佛如来智慧入处。<a id="a-Gw"></a>悉皆得入。<a id="a-Gx"></a>善能教化一切世间。<a id="a-Gy"></a>于念念中。<a id="a-Gz"></a>普能示现神通等事。<a id="a-H0"></a>具足一切菩萨所愿。<a id="a-H1"></a>于一切世。<a id="a-H2"></a>一切劫。<a id="a-H3"></a>一切国土。<a id="a-H4"></a>常修一切诸菩萨行。<a id="a-H5"></a>具足菩萨福德智慧。<a id="a-H6"></a>而无穷尽。<a id="a-H7"></a>能为一切而作饶益。<a id="a-H8"></a>能到一切菩萨智慧方便彼岸。<a id="a-H9"></a>能令众生。<a id="a-HA"></a>背生死道。<a id="a-HB"></a>向涅槃门。<a id="a-HC"></a>不断一切菩萨所行。<a id="a-HD"></a>善游一切菩萨禅定解脱三昧。<a id="a-HE"></a>神通明慧。<a id="a-HF"></a>诸所施为。<a id="a-HG"></a>善能示现。<a id="a-HH"></a>一切菩萨无作神足。<a id="a-HI"></a>皆悉已得。<a id="a-HJ"></a>于一念顷能至十方诸佛大会。<a id="a-HK"></a>劝发咨请。<a id="a-HL"></a>受持法轮。<a id="a-HM"></a>常以大心供养诸佛。<a id="a-HN"></a>常能修习诸大菩萨所行事业。<a id="a-HO"></a>其身普现无量世界。<a id="a-HP"></a>其音遍闻。<a id="a-HQ"></a>无所不至。<a id="a-HR"></a>其心通达。<a id="a-HS"></a>明见三世。<a id="a-HT"></a>一切菩萨所有功德。<a id="a-HU"></a>具足修习。<a id="a-HV"></a>如是诸菩萨摩诃萨。<a id="a-HW"></a>功德无量无边。<a id="a-HX"></a>于无数劫。<a id="a-HY"></a>说不可尽。<a id="a-HZ"></a>其名曰金刚藏菩萨。<a id="a-Ha"></a>宝藏菩萨。<a id="a-Hb"></a>莲华藏菩萨。<a id="a-Hc"></a>德藏菩萨。<a id="a-Hd"></a>莲华德藏菩萨。<a id="a-He"></a>日藏菩萨。<a id="a-Hf"></a>月藏菩萨。<a id="a-Hg"></a>净月藏菩萨。<a id="a-Hh"></a>照一切世间庄严藏菩萨。<a id="a-Hi"></a>智慧照明藏菩萨。<a id="a-Hj"></a>妙德藏菩萨。<a id="a-Hk"></a>栴檀德藏菩萨。<a id="a-Hl"></a>华德藏菩萨。<a id="a-Hm"></a>优钵罗华德藏菩萨。<a id="a-Hn"></a>天德藏菩萨。<a id="a-Ho"></a>福德藏菩萨。<a id="a-Hp"></a>无碍清净智德藏菩萨。<a id="a-Hq"></a>功德藏菩萨。<a id="a-Hr"></a>那罗延德藏菩萨。<a id="a-Hs"></a>无垢藏菩萨。<a id="a-Ht"></a>离垢藏菩萨。<a id="a-Hu"></a>种种乐说庄严藏菩萨。<a id="a-Hv"></a>大光明网藏菩萨。<a id="a-Hw"></a>净明威德王藏菩萨。<a id="a-Hx"></a>大金山光明威德王藏菩萨。<a id="a-Hy"></a>一切相庄严净德藏菩萨。<a id="a-Hz"></a>金刚焰德相庄严藏菩萨。<a id="a-I0"></a>焰炽藏菩萨。<a id="a-I1"></a>宿王光照藏菩萨。<a id="a-I2"></a>虚空无碍妙音藏菩萨。<a id="a-I3"></a>陀罗尼功德持一切世间愿藏菩萨。<a id="a-I4"></a>海庄严藏菩萨。<a id="a-I5"></a>须弥德藏菩萨。<a id="a-I6"></a>净一切功德藏菩萨。<a id="a-I7"></a>如来藏菩萨。<a id="a-I8"></a>佛德藏菩萨。<a id="a-I9"></a>解脱月菩萨。<a id="a-IA"></a>如是等菩萨摩诃萨。<a id="a-IB"></a>无量无边。<a id="a-IC"></a>不可思议。<a id="a-ID"></a>不可称说。<a id="a-IE"></a>金刚藏菩萨。<a id="a-IF"></a>而为上首。</p>
  <p id="aIG">尔时金刚藏菩萨摩诃萨。<a id="a-IH"></a>承佛威神。<a id="a-II"></a>入菩萨大智慧光明三昧。<a id="a-IJ"></a>即时十方世界。<a id="a-IK"></a>于一方过亿佛土微尘数世界。<a id="a-IL"></a>有十亿佛土微尘数佛。<a id="a-IM"></a>皆现其身。<a id="a-IN"></a>名金刚藏。<a id="a-IO"></a>十方世界皆亦如是同声赞言。<a id="a-IP"></a>善哉善哉。<a id="a-IQ"></a>金刚藏。<a id="a-IR"></a>乃能入是菩萨大智慧光明三昧。<a id="a-IS"></a>如是十方世界微尘数等诸佛。<a id="a-IT"></a>皆同一号。<a id="a-IU"></a>加汝威神。<a id="a-IV"></a>所谓卢舍那佛本愿力故本威神力故。<a id="a-IW"></a>汝有大智慧故。<a id="a-IX"></a>欲宣一切菩萨不可思议诸佛法明故。<a id="a-IY"></a>所谓入智慧地故。<a id="a-IZ"></a>摄一切善根故。<a id="a-Ia"></a>善分别一切佛法故。<a id="a-Ib"></a>广法智故。<a id="a-Ic"></a>决定说诸法故。<a id="a-Id"></a>无分别智善分别故。<a id="a-Ie"></a>一切世间法不能染故。<a id="a-If"></a>出世间善根清净故。<a id="a-Ig"></a>得不可思议智力故。<a id="a-Ih"></a>得一切智人智境界故。<a id="a-Ii"></a>所谓如实说菩萨十地差别故。<a id="a-Ij"></a>菩萨安住十地故。<a id="a-Ik"></a>分别说无漏法故。<a id="a-Il"></a>大智慧光明善分别以自庄严故。<a id="a-Im"></a>入具足智门故。<a id="a-In"></a>随所应住次第说故。<a id="a-Io"></a>得无碍乐说光明故。<a id="a-Ip"></a>具足大无碍智地故。<a id="a-Iq"></a>不忘失菩萨心故。<a id="a-Ir"></a>教化成熟一切众生界故。<a id="a-Is"></a>得至一切处决定智故。<a id="a-It"></a>金刚藏。<a id="a-Iu"></a>汝当说此法门差别。<a id="a-Iv"></a>所谓诸佛神力故。<a id="a-Iw"></a>汝能堪受如来智慧神力故。<a id="a-Ix"></a>自善根清净故。<a id="a-Iy"></a>清净法界故。<a id="a-Iz"></a>饶益众生故。<a id="a-J0"></a>入法身智身故。<a id="a-J1"></a>于一切佛。<a id="a-J2"></a>得授记故。<a id="a-J3"></a>得一切世间高大身故。<a id="a-J4"></a>过一切世间道故。<a id="a-J5"></a>净出世间善根故。<a id="a-J6"></a>即时十方诸佛与金刚藏真实无上身。<a id="a-J7"></a>与无障碍乐说辩。<a id="a-J8"></a>与善分别清净智慧。<a id="a-J9"></a>与善忆念不忘。<a id="a-JA"></a>与善决定慧。<a id="a-JB"></a>与至一切智处。<a id="a-JC"></a>与诸佛无坏力。<a id="a-JD"></a>与诸佛无所畏。<a id="a-JE"></a>与诸佛无碍智分别诸法善开法门。<a id="a-JF"></a>与一切诸佛上妙身口意业。<a id="a-JG"></a>何以故。<a id="a-JH"></a>以得菩萨大智慧光明三昧故。<a id="a-JI"></a>亦是菩萨本愿力故。<a id="a-JJ"></a>直心清净故。<a id="a-JK"></a>智慧明白故。<a id="a-JL"></a>善集助道法故。<a id="a-JM"></a>善修本业故。<a id="a-JN"></a>念持无量法故。<a id="a-JO"></a>信解清净光明法故。<a id="a-JP"></a>善得陀罗尼门不可坏故。<a id="a-JQ"></a>法界智印善印故。<a id="a-JR"></a>尔时十方诸佛皆申右手。<a id="a-JS"></a>摩金刚藏菩萨顶。<a id="a-JT"></a>金刚藏菩萨即从三昧起。<a id="a-JU"></a>告诸菩萨言。<a id="a-JV"></a>诸佛子。<a id="a-JW"></a>是诸菩萨愿决定。<a id="a-JX"></a>无有过。<a id="a-JY"></a>不可坏。<a id="a-JZ"></a>广大如法界究竟如虚空。<a id="a-Ja"></a>遍覆一切十方诸佛世界众生。<a id="a-Jb"></a>为救度一切世间。<a id="a-Jc"></a>为一切诸佛神力所护。<a id="a-Jd"></a>何以故。<a id="a-Je"></a>诸菩萨摩诃萨。<a id="a-Jf"></a>入过去诸佛智地。<a id="a-Jg"></a>亦入未来现在诸佛智地。<a id="a-Jh"></a>何等是诸菩萨摩诃萨智地。<a id="a-Ji"></a>菩萨摩诃萨智地有十。<a id="a-Jj"></a>过去未来现在诸佛已说今说当说。<a id="a-Jk"></a>为是地故。<a id="a-Jl"></a>我如是说。<a id="a-Jm"></a>何等为十。<a id="a-Jn"></a>一曰欢喜。<a id="a-Jo"></a>二曰离垢。<a id="a-Jp"></a>三曰明。<a id="a-Jq"></a>四曰焰。<a id="a-Jr"></a>五曰难胜。<a id="a-Js"></a>六曰现前。<a id="a-Jt"></a>七曰远行。<a id="a-Ju"></a>八曰不动。<a id="a-Jv"></a>九曰善慧。<a id="a-Jw"></a>十曰法云。<a id="a-Jx"></a>是十地者。<a id="a-Jy"></a>三世诸佛已说今说当说。<a id="a-Jz"></a>我不见有诸佛国土。<a id="a-K0"></a>不说是十地者。<a id="a-K1"></a>何以故。<a id="a-K2"></a>此十地是菩萨最上妙道。<a id="a-K3"></a>最上明净法门。<a id="a-K4"></a>所谓分别十地事。<a id="a-K5"></a>诸佛子。<a id="a-K6"></a>是事不可思议所谓菩萨随顺诸地智慧。<a id="a-K7"></a>金刚藏菩萨。<a id="a-K8"></a>说诸菩萨十地名已。<a id="a-K9"></a>默然而住不复分别。<a id="a-KA"></a>时一切菩萨闻说菩萨十地名已。<a id="a-KB"></a>咸皆渴仰。<a id="a-KC"></a>欲闻解释。<a id="a-KD"></a>各作是念。<a id="a-KE"></a>何因何缘。<a id="a-KF"></a>金刚藏菩萨。<a id="a-KG"></a>说十地名已默然而住。</p>
  <p id="aKH">时大菩萨众中有菩萨。<a id="a-KI"></a>名解脱月。<a id="a-KJ"></a>知诸菩萨心之所念。<a id="a-KK"></a>以偈问曰。</p>
  <p id="aKL">净念智慧人　　何故说菩萨</p>
  <p id="aKM">诸地名号已　　默然不解释</p>
  <p id="aKN">今诸大菩萨　　心皆怀犹豫</p>
  <p id="aKO">何故说是名　　而不演其义</p>
  <p id="aKP">大智诸菩萨　　咸皆欲听闻</p>
  <p id="aKQ">如是诸地义　　愿为分别说</p>
  <p id="aKR">是诸菩萨众　　清净无瑕秽</p>
  <p id="aKS">安住坚实中　　具足智功德</p>
  <p id="aKT">皆以恭敬心　　瞻仰于仁者</p>
  <p id="aKU">愿欲闻所说　　如渴思甘露</p>
  <p id="aKV">时金刚藏菩萨。<a id="a-KW"></a>闻说是已。<a id="a-KX"></a>欲令众悦。<a id="a-KY"></a>以偈答曰。</p>
  <p id="aKZ">诸菩萨所行　　第一难思议</p>
  <p id="aKa">分别是十地　　诸佛之根本</p>
  <p id="aKb">微妙甚难见　　非心所能及</p>
  <p id="aKc">从佛智慧出　　若闻则迷没</p>
  <p id="aKd">持心如金刚　　深信佛智慧</p>
  <p id="aKe">以为第一妙　　心无有疑难</p>
  <p id="aKf">远离计我心　　及心所行地</p>
  <p id="aKg">如是诸菩萨　　尔乃能听闻</p>
  <p id="aKh">寂灭无漏智　　分别说甚难</p>
  <p id="aKi">如画于虚空　　如执于疾风</p>
  <p id="aKj">我念佛智慧　　第一难思议</p>
  <p id="aKk">众生少能信　　是故我默然</p>
  <p id="aKl">解脱月菩萨。<a id="a-Km"></a>闻说此已。<a id="a-Kn"></a>语金刚藏菩萨言。<a id="a-Ko"></a>佛子。<a id="a-Kp"></a>是大菩萨众直心清净。<a id="a-Kq"></a>善行菩萨道。<a id="a-Kr"></a>善集助道法。<a id="a-Ks"></a>善恭敬供养诸佛。<a id="a-Kt"></a>于无量佛。<a id="a-Ku"></a>多种善根。<a id="a-Kv"></a>成就无量深厚功德。<a id="a-Kw"></a>离痴疑悔。<a id="a-Kx"></a>无有贪着。<a id="a-Ky"></a>及诸结碍。<a id="a-Kz"></a>深心信解。<a id="a-L0"></a>安住不动。<a id="a-L1"></a>于是法中。<a id="a-L2"></a>不随他教。<a id="a-L3"></a>是故佛子。<a id="a-L4"></a>当承佛力。<a id="a-L5"></a>敷演此义。<a id="a-L6"></a>是诸菩萨于是深法皆能证知。<a id="a-L7"></a>时解脱月菩萨。<a id="a-L8"></a>欲重宣此义。<a id="a-L9"></a>以偈颂曰。</p>
  <p id="aLA">愿说安隐法　　菩萨无上行</p>
  <p id="aLB">分别于诸地　　令智慧清净</p>
  <p id="aLC">众智净无垢　　安住深信解</p>
  <p id="aLD">于诸无量佛　　证知十地义</p>
  <p id="aLE">金刚藏菩萨言。<a id="a-LF"></a>佛子。<a id="a-LG"></a>是诸大众。<a id="a-LH"></a>虽皆清净离痴疑悔。<a id="a-LI"></a>于是法中。<a id="a-LJ"></a>不随他教。<a id="a-LK"></a>其余乐小法者。<a id="a-LL"></a>闻是甚深难思议事。<a id="a-LM"></a>或生疑悔。<a id="a-LN"></a>是人长夜受诸衰恼。<a id="a-LO"></a>我愍此等。<a id="a-LP"></a>是故默然。<a id="a-LQ"></a>时金刚藏菩萨。<a id="a-LR"></a>欲重宣此义。<a id="a-LS"></a>以偈颂曰。</p>
  <p id="aLT">是众虽清净　　深智离疑悔</p>
  <p id="aLU">其心已决定　　不复随他教</p>
  <p id="aLV">无动如须弥　　不乱如大海</p>
  <p id="aLW">其余不久行　　智慧未明了</p>
  <p id="aLX">随识不随智　　闻已生疑悔</p>
  <p id="aLY">彼将堕恶道　　愍念故不说。</p>
  <p id="aLZ">解脱月菩萨言。<a id="a-La"></a>佛子。<a id="a-Lb"></a>愿承佛力。<a id="a-Lc"></a>善分别此不可思议法。<a id="a-Ld"></a>佛所护念事。<a id="a-Le"></a>令易信解。<a id="a-Lf"></a>所以者何。<a id="a-Lg"></a>善说十地义。<a id="a-Lh"></a>十方诸佛法应护念。<a id="a-Li"></a>一切菩萨护是事故。<a id="a-Lj"></a>勤行精进。<a id="a-Lk"></a>何以故。<a id="a-Ll"></a>是菩萨最上所行。<a id="a-Lm"></a>得至一切诸佛法故。<a id="a-Ln"></a>譬如一切文字皆初章所摄。<a id="a-Lo"></a>初章为本。<a id="a-Lp"></a>无有一字不入初章者。<a id="a-Lq"></a>如是佛子。<a id="a-Lr"></a>十地者是一切佛法之根本。<a id="a-Ls"></a>菩萨具足行是十地。<a id="a-Lt"></a>能得一切智慧。<a id="a-Lu"></a>是故佛子。<a id="a-Lv"></a>愿说此义。<a id="a-Lw"></a>诸佛护念。<a id="a-Lx"></a>加以神力。<a id="a-Ly"></a>令人信受。<a id="a-Lz"></a>不可破坏。<a id="a-M0"></a>时解脱月菩萨。<a id="a-M1"></a>欲明显此义以偈颂曰。</p>
  <p id="aM2">善哉智慧子　　清净行具足</p>
  <p id="aM3">愿说十地行　　所入十地法</p>
  <p id="aM4">具足于智慧　　得以成菩提</p>
  <p id="aM5">所有十方佛　　最胜人中尊</p>
  <p id="aM6">皆共护念汝　　说是十地义</p>
  <p id="aM7">十地为根本　　是名智行处</p>
  <p id="aM8">亦为究竟道　　佛无量法聚</p>
  <p id="aM9">譬如诸文字　　皆摄在初章</p>
  <p id="aMA">诸佛功德智　　十地为根本</p>
  <p id="aMB">尔时诸菩萨。<a id="a-MC"></a>一时同声以偈请金刚藏菩萨言。</p>
  <p id="aMD">上妙智慧人　　乐说无有量</p>
  <p id="aME">德重如山王　　哀愍说十地</p>
  <p id="aMF">戒念慧清净　　说是十地义</p>
  <p id="aMG">十力之根本　　无碍智本行</p>
  <p id="aMH">戒定慧功德　　集在仁者心</p>
  <p id="aMI">憍慢诸邪见　　皆悉已灭尽</p>
  <p id="aMJ">是众无疑心　　唯愿闻善说</p>
  <p id="aMK">譬病思良医　　如饥思美膳</p>
  <p id="aML">我等亦如是　　闻甘露法味</p>
  <p id="aMM">是故旷大意　　愿开初地门</p>
  <p id="aMN">乃至第十地　　次第为我说</p>
  <p id="aMO">尔时释迦牟尼佛。<a id="a-MP"></a>从眉间白毫相。<a id="a-MQ"></a>放菩萨力光明。<a id="a-MR"></a>百千阿僧祇光。<a id="a-MS"></a>以为眷属。<a id="a-MT"></a>普照十方诸佛世界。<a id="a-MU"></a>靡不周遍。<a id="a-MV"></a>三恶道苦。<a id="a-MW"></a>皆得休息。<a id="a-MX"></a>悉照十方诸佛大会说法之众。<a id="a-MY"></a>显现如来不思议力。<a id="a-MZ"></a>是光明遍照十方诸佛大会诸菩萨身已。<a id="a-Ma"></a>于上虚空中。<a id="a-Mb"></a>成大光明云台。<a id="a-Mc"></a>十方诸佛亦复如是。<a id="a-Md"></a>从眉间白毫。<a id="a-Me"></a>俱放菩萨力光明。<a id="a-Mf"></a>百千阿僧祇光。<a id="a-Mg"></a>以为眷属。<a id="a-Mh"></a>普现如来不思议力。<a id="a-Mi"></a>悉照一切诸佛大会。<a id="a-Mj"></a>及娑婆世界释迦牟尼佛一切大众。<a id="a-Mk"></a>并金刚藏菩萨。<a id="a-Ml"></a>及师子座。<a id="a-Mm"></a>照已于上虚空中。<a id="a-Mn"></a>成大光明云台。<a id="a-Mo"></a>时诸大光明云台中。<a id="a-Mp"></a>诸佛神力故。<a id="a-Mq"></a>而说颂曰。</p>
  <p id="aMr">无等等诸佛　　功德如虚空</p>
  <p id="aMs">十力无畏等　　最尊世间主</p>
  <p id="aMt">于释迦佛前　　而现此神力</p>
  <p id="aMu">以佛力开现　　法王无畏藏</p>
  <p id="aMv">说诸地所行　　诸地义差别</p>
  <p id="aMw">承诸佛神力　　无有能坏者</p>
  <p id="aMx">若人闻法宝　　则为诸佛护</p>
  <p id="aMy">渐次具诸地　　得以成佛道</p>
  <p id="aMz">若人堪任闻　　虽在于大海</p>
  <p id="aN0">及劫尽火中　　必得闻此经</p>
  <p id="aN1">若人痴疑悔　　终不能得闻</p>
  <p id="aN2">是故今佛子　　说诸地智道</p>
  <p id="aN3">入势力观法　　次第而修行</p>
  <p id="aN4">得至于余地　　各得所利益</p>
  <p id="aN5">利一切世间　　愿说勿令断</p>
 </body>
</html>