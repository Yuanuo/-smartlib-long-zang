<!doctype html>
<html id="z3IBTTqHh" data-ver="705">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第二十九</h1>
  <h2 id="a2">十回向品第二十五之七</h2>
  <p id="a3">“佛子，<a id="a-4"></a>云何为菩萨摩诃萨等随顺一切众生回向？</p>
  <p id="a5">“佛子，<a id="a-6"></a>此菩萨摩诃萨随所积集一切善根，<a id="a-7"></a>所谓：<a id="a-8"></a>小善根、<a id="a-9"></a>大善根、<a id="a-A"></a>广善根、<a id="a-B"></a>多善根、<a id="a-C"></a>无量善根、<a id="a-D"></a>种种善根、<a id="a-E"></a>微尘数善根、<a id="a-F"></a>阿僧祇善根、<a id="a-G"></a>无边际善根、<a id="a-H"></a>不可思善根、<a id="a-I"></a>不可量善根、<a id="a-J"></a>佛境界善根、<a id="a-K"></a>法境界善根、<a id="a-L"></a>僧境界善根、<a id="a-M"></a>善知识境界善根、<a id="a-N"></a>一切众生境界善根、<a id="a-O"></a>方便善巧境界善根、<a id="a-P"></a>修诸善心境界善根、<a id="a-Q"></a>内境界善根、<a id="a-R"></a>外境界善根、<a id="a-S"></a>无边助道法境界善根、<a id="a-T"></a>勤修一切舍善根、<a id="a-U"></a>立胜志究竟持净戒善根、<a id="a-V"></a>一切舍无不受堪忍善根、<a id="a-W"></a>常精进心无退善根、<a id="a-X"></a>以大方便入无量三昧善根、<a id="a-Y"></a>以智慧善观察善根、<a id="a-Z"></a>知一切众生心行差别善根、<a id="a-a"></a>集无边功德善根、<a id="a-b"></a>勤修习菩萨业行善根、<a id="a-c"></a>普覆育一切世间善根。<a id="a-d"></a>佛子，<a id="a-e"></a>菩萨摩诃萨于此善根修行安住，<a id="a-f"></a>趣入摄受，<a id="a-g"></a>积集办具，<a id="a-h"></a>悟解心净；<a id="a-i"></a>开示发起时，<a id="a-j"></a>得堪忍心，<a id="a-k"></a>闭恶趣门；<a id="a-l"></a>善摄诸根，<a id="a-m"></a>威仪具足，<a id="a-n"></a>远离颠倒，<a id="a-o"></a>正行圆满；<a id="a-p"></a>堪为一切诸佛法器，<a id="a-q"></a>能作众生福德良田；<a id="a-r"></a>为佛所念，<a id="a-s"></a>长佛善根，<a id="a-t"></a>住诸佛愿，<a id="a-u"></a>行诸佛业，<a id="a-v"></a>心得自在，<a id="a-w"></a>等三世佛；<a id="a-x"></a>趣佛道场，<a id="a-y"></a>入如来力，<a id="a-z"></a>具佛色相，<a id="a-10"></a>超诸世间；<a id="a-11"></a>不乐生天，<a id="a-12"></a>不贪富乐，<a id="a-13"></a>不著诸行；<a id="a-14"></a>一切善根悉以回向，<a id="a-15"></a>为诸众生功德之藏；<a id="a-16"></a>住究竟道，<a id="a-17"></a>普覆一切，<a id="a-18"></a>于虚妄道中拔出众生，<a id="a-19"></a>令其安住一切善法，<a id="a-1A"></a>遍诸境界无断无尽；<a id="a-1B"></a>开一切智菩提之门，<a id="a-1C"></a>建立智幢，<a id="a-1D"></a>严净大道；<a id="a-1E"></a>普能示现一切世间，<a id="a-1F"></a>令除垢染，<a id="a-1G"></a>心善调伏，<a id="a-1H"></a>生如来家，<a id="a-1I"></a>净佛种性；<a id="a-1J"></a>功德具足，<a id="a-1K"></a>作大福田，<a id="a-1L"></a>为世所依；<a id="a-1M"></a>安立众生咸令清净，<a id="a-1N"></a>常勤修习一切善根。</p>
  <p id="a1O">“佛子，<a id="a-1P"></a>菩萨摩诃萨以净志愿菩提心力修诸善根时，<a id="a-1Q"></a>作是念言：<a id="a-1R"></a>‘此诸善根是菩提心之所积集，<a id="a-1S"></a>是菩提心之所思惟，<a id="a-1T"></a>是菩提心之所发起，<a id="a-1U"></a>是菩提心之所志乐，<a id="a-1V"></a>是菩提心之所增益；<a id="a-1W"></a>皆为怜愍一切众生，<a id="a-1X"></a>皆为趣求一切种智，<a id="a-1Y"></a>皆为成就如来十力。<a id="a-1Z"></a>’作是念时，<a id="a-1a"></a>善根增进，<a id="a-1b"></a>永不退转。</p>
  <p id="a1c">“佛子，<a id="a-1d"></a>菩萨摩诃萨复作是念：<a id="a-1e"></a>‘愿我以此善根果报，<a id="a-1f"></a>尽未来劫，<a id="a-1g"></a>修菩萨行，<a id="a-1h"></a>悉以惠施一切众生，<a id="a-1i"></a>悉以回向一切众生，<a id="a-1j"></a>普遍无余。<a id="a-1k"></a>愿令阿僧祇世界珍宝充满，<a id="a-1l"></a>阿僧祇世界衣服充满，<a id="a-1m"></a>阿僧祇世界妙香充满，<a id="a-1n"></a>阿僧祇世界庄严具充满，<a id="a-1o"></a>阿僧祇世界无量摩尼宝充满，<a id="a-1p"></a>阿僧祇世界妙华充满，<a id="a-1q"></a>阿僧祇世界上味充满，<a id="a-1r"></a>阿僧祇世界财货充满，<a id="a-1s"></a>阿僧祇世界床座充满、<a id="a-1t"></a>盖以宝帐、<a id="a-1u"></a>敷以妙衣，<a id="a-1v"></a>阿僧祇世界种种庄严宝冠充满。<a id="a-1w"></a>假使一人，<a id="a-1x"></a>尽未来劫，<a id="a-1y"></a>常来求索，<a id="a-1z"></a>以此等物而惠施之，<a id="a-20"></a>未曾厌倦而有休息。<a id="a-21"></a>如于一人，<a id="a-22"></a>于一切众生悉亦如是。<a id="a-23"></a>’佛子，<a id="a-24"></a>菩萨摩诃萨如是施时，<a id="a-25"></a>无虚伪心，<a id="a-26"></a>无希望心，<a id="a-27"></a>无名誉心，<a id="a-28"></a>无中悔心，<a id="a-29"></a>无热恼心，<a id="a-2A"></a>但发专求一切智道心、<a id="a-2B"></a>一切悉舍心、<a id="a-2C"></a>哀愍众生心、<a id="a-2D"></a>教化成熟心、<a id="a-2E"></a>皆令安住一切智智心。<a id="a-2F"></a>佛子，<a id="a-2G"></a>菩萨摩诃萨以诸善根如是回向，<a id="a-2H"></a>尽未来劫，<a id="a-2I"></a>常行惠施，<a id="a-2J"></a>住一切智智心。</p>
  <p id="a2K">“佛子，<a id="a-2L"></a>菩萨摩诃萨复作是念：<a id="a-2M"></a>‘我为一众生故，<a id="a-2N"></a>欲令阿僧祇世界宝象充满，<a id="a-2O"></a>七支具足，<a id="a-2P"></a>性极调顺，<a id="a-2Q"></a>上立金幢，<a id="a-2R"></a>金网弥覆，<a id="a-2S"></a>种种妙宝而为庄严，<a id="a-2T"></a>以用布施。<a id="a-2U"></a>愿令阿僧祇世界宝马充满，<a id="a-2V"></a>如龙马王，<a id="a-2W"></a>种种众宝庄严之具而严饰之，<a id="a-2X"></a>持用布施。<a id="a-2Y"></a>愿令阿僧祇世界妓女充满，<a id="a-2Z"></a>悉能敷奏种种妙音，<a id="a-2a"></a>持用布施。<a id="a-2b"></a>愿令阿僧祇世界男女充满，<a id="a-2c"></a>持用布施。<a id="a-2d"></a>愿令阿僧祇世界己身充满，<a id="a-2e"></a>发菩提心而用布施。<a id="a-2f"></a>愿令阿僧祇世界己头充满，<a id="a-2g"></a>起不放逸心而用布施。<a id="a-2h"></a>愿令阿僧祇世界己眼充满，<a id="a-2i"></a>而用布施。<a id="a-2j"></a>愿令阿僧祇世界己身血肉及以骨髓充满其中，<a id="a-2k"></a>心无顾恋，<a id="a-2l"></a>持用布施。<a id="a-2m"></a>愿令阿僧祇世界自在王位充满其中，<a id="a-2n"></a>持用布施。<a id="a-2o"></a>愿令阿僧祇世界奴仆作使充满其中，<a id="a-2p"></a>持用布施。<a id="a-2q"></a>’菩萨摩诃萨以如是等种种诸物，<a id="a-2r"></a>尽未来劫，<a id="a-2s"></a>安住广大一切施心，<a id="a-2t"></a>施一众生；<a id="a-2u"></a>如一众生，<a id="a-2v"></a>尽众生界一切众生皆如是施。</p>
  <p id="a2w">“佛子，<a id="a-2x"></a>菩萨摩诃萨于一世界，<a id="a-2y"></a>尽未来劫，<a id="a-2z"></a>修菩萨行，<a id="a-30"></a>以是等物施一众生，<a id="a-31"></a>如是给施一切众生，<a id="a-32"></a>皆令满足；<a id="a-33"></a>如于一世界，<a id="a-34"></a>于尽虚空遍法界一切世界中悉亦如是，<a id="a-35"></a>大悲普覆，<a id="a-36"></a>终无间息，<a id="a-37"></a>普加哀愍，<a id="a-38"></a>随其所须供给供养，<a id="a-39"></a>不令施行遇缘而息，<a id="a-3A"></a>乃至不于一弹指顷生疲倦心。<a id="a-3B"></a>佛子，<a id="a-3C"></a>菩萨摩诃萨如是施时，<a id="a-3D"></a>生于此心，<a id="a-3E"></a>所谓：<a id="a-3F"></a>无著心、<a id="a-3G"></a>无缚心、<a id="a-3H"></a>解脱心、<a id="a-3I"></a>大力心、<a id="a-3J"></a>甚深心、<a id="a-3K"></a>善摄心、<a id="a-3L"></a>无执心、<a id="a-3M"></a>无寿者心、<a id="a-3N"></a>善调伏心、<a id="a-3O"></a>不散乱心、<a id="a-3P"></a>不妄计心、<a id="a-3Q"></a>具种种宝性心、<a id="a-3R"></a>不求果报心、<a id="a-3S"></a>了达一切法心、<a id="a-3T"></a>住大回向心、<a id="a-3U"></a>善决诸义心、<a id="a-3V"></a>令一切众生住无上智心、<a id="a-3W"></a>生大法光明心、<a id="a-3X"></a>入一切智智心。</p>
  <p id="a3Y">“佛子，<a id="a-3Z"></a>菩萨摩诃萨以所集善根，<a id="a-3a"></a>于念念中如是回向，<a id="a-3b"></a>所谓：<a id="a-3c"></a>‘愿一切众生财宝丰足，<a id="a-3d"></a>无所乏少。<a id="a-3e"></a>愿一切众生成就无尽大功德藏。<a id="a-3f"></a>愿一切众生具足一切安隐快乐。<a id="a-3g"></a>愿一切众生增长菩萨摩诃萨业。<a id="a-3h"></a>愿一切众生成满无量第一胜法。<a id="a-3i"></a>愿一切众生得不退转一切智乘。<a id="a-3j"></a>愿一切众生普见十方一切诸佛。<a id="a-3k"></a>愿一切众生永离世间诸惑尘垢。<a id="a-3l"></a>愿一切众生皆得清净平等之心。<a id="a-3m"></a>愿一切众生离诸难处，<a id="a-3n"></a>得一切智。<a id="a-3o"></a>’</p>
  <p id="a3p">“佛子，<a id="a-3q"></a>菩萨摩诃萨如是回向时，<a id="a-3r"></a>发欢喜心；<a id="a-3s"></a>为令一切众生得利益安乐故；<a id="a-3t"></a>为令一切众生得平等心故；<a id="a-3u"></a>为令一切众生住能舍心故；<a id="a-3v"></a>为令一切众生住一切施心故；<a id="a-3w"></a>为令一切众生住欢喜施心故；<a id="a-3x"></a>为令一切众生住永离贫穷施心故；<a id="a-3y"></a>为令一切众生住一切财宝施心故；<a id="a-3z"></a>为令一切众生住无数财宝施心故；<a id="a-40"></a>为令一切众生住普施、<a id="a-41"></a>无量施、<a id="a-42"></a>一切施心故；<a id="a-43"></a>为令一切众生住尽未来劫无断施心故；<a id="a-44"></a>为令一切众生住一切悉舍无悔无恼施心故；<a id="a-45"></a>为令一切众生住悉舍一切资生之物施心故；<a id="a-46"></a>为令一切众生住随顺施心故；<a id="a-47"></a>为令一切众生住摄取施心故；<a id="a-48"></a>为令一切众生住广大施心故；<a id="a-49"></a>为令一切众生住舍无量庄严具供养施心故；<a id="a-4A"></a>为令一切众生住无著施心故；<a id="a-4B"></a>为令一切众生住平等施心故；<a id="a-4C"></a>为令一切众生住如金刚极大力施心故；<a id="a-4D"></a>为令一切众生住如日光明施心故；<a id="a-4E"></a>为令一切众生住摄如来智施心故；<a id="a-4F"></a>为令一切众生善根眷属具足故；<a id="a-4G"></a>为令一切众生善根智慧常现在前故；<a id="a-4H"></a>为令一切众生得不可坏净心圆满故；<a id="a-4I"></a>为令一切众生成就最胜清净善根故；<a id="a-4J"></a>为令一切众生于烦恼睡眠中得觉悟故；<a id="a-4K"></a>为令一切众生灭除一切诸疑惑故；<a id="a-4L"></a>为令一切众生得平等智慧净功德故；<a id="a-4M"></a>为令一切众生功德圆满无能坏者故；<a id="a-4N"></a>为令一切众生具足清净不动三昧故；<a id="a-4O"></a>为令一切众生住不可坏一切智智故；<a id="a-4P"></a>为令一切众生成满菩萨无量清净神通行故；<a id="a-4Q"></a>为令一切众生修集无著善根故；<a id="a-4R"></a>为令一切众生念去、<a id="a-4S"></a>来、<a id="a-4T"></a>今一切诸佛心清净故；<a id="a-4U"></a>为令一切众生出生清净胜善根故；<a id="a-4V"></a>为令一切众生灭除一切魔所作业障道法故；<a id="a-4W"></a>为令一切众生具足无碍清净平等功德法故；<a id="a-4X"></a>为令一切众生以广大心常念诸佛无懈废故；<a id="a-4Y"></a>为令一切众生常近诸佛勤供养故；<a id="a-4Z"></a>为令一切众生广开一切诸善根门，<a id="a-4a"></a>普能圆满白净法故；<a id="a-4b"></a>为令一切众生无量心、<a id="a-4c"></a>广大心、<a id="a-4d"></a>最胜心悉清净故；<a id="a-4e"></a>为令一切众生成就清净等施心故；<a id="a-4f"></a>为令一切众生奉持诸佛尸波罗蜜等清净故；<a id="a-4g"></a>为令一切众生得大堪忍波罗蜜故；<a id="a-4h"></a>为令一切众生住精进波罗蜜常无懈故；<a id="a-4i"></a>为令一切众生住无量定，<a id="a-4j"></a>能起种种神通智故；<a id="a-4k"></a>为令一切众生得知一切法无体性般若波罗蜜故；<a id="a-4l"></a>为令一切众生圆满无边净法界故；<a id="a-4m"></a>为令一切众生成满一切神通清净善根故；<a id="a-4n"></a>为令一切众生住平等行，<a id="a-4o"></a>积集善法悉圆满故；<a id="a-4p"></a>为令一切众生善入一切诸佛境界悉周遍故；<a id="a-4q"></a>为令一切众生身、<a id="a-4r"></a>口、<a id="a-4s"></a>意业普清净故；<a id="a-4t"></a>为令一切众生善业果报普清净故；<a id="a-4u"></a>为令一切众生了达诸法普清净故；<a id="a-4v"></a>为令一切众生了达实义普清净故；<a id="a-4w"></a>为令一切众生修诸胜行普清净故；<a id="a-4x"></a>为令一切众生成就一切菩萨大愿普清净故；<a id="a-4y"></a>为令一切众生证得一切功德智慧普清净故；<a id="a-4z"></a>为令一切众生成就一切同体善根，<a id="a-50"></a>回向出生一切智乘普圆满故；<a id="a-51"></a>为令一切众生严净一切诸佛国土普圆满故；<a id="a-52"></a>为令一切众生见一切佛而无所著普圆满故；<a id="a-53"></a>为令一切众生具诸相好，<a id="a-54"></a>功德庄严普圆满故；<a id="a-55"></a>为令一切众生得六十种音声，<a id="a-56"></a>发言诚谛，<a id="a-57"></a>皆可信受，<a id="a-58"></a>百千种法而以庄严，<a id="a-59"></a>如来无碍功德妙音悉圆满故；<a id="a-5A"></a>为令一切众生成就十力庄严无碍平等心故；<a id="a-5B"></a>为令一切众生得一切佛无尽法明，<a id="a-5C"></a>一切辩才普圆满故；<a id="a-5D"></a>为令一切众生得无上无畏人中之雄师子吼故；<a id="a-5E"></a>为令一切众生得一切智，<a id="a-5F"></a>转不退转无尽法轮故；<a id="a-5G"></a>为令一切众生了一切法，<a id="a-5H"></a>开示演说普圆满故；<a id="a-5I"></a>为令一切众生以时修习清净善法普圆满故；<a id="a-5J"></a>为令一切众生成就导师无上法宝等清净故；<a id="a-5K"></a>为令一切众生于一庄严、<a id="a-5L"></a>无量庄严、<a id="a-5M"></a>大庄严、<a id="a-5N"></a>诸佛庄严普圆满故；<a id="a-5O"></a>为令一切众生等入三世所有境界悉周遍故；<a id="a-5P"></a>为令一切众生悉能往诣一切佛刹，<a id="a-5Q"></a>听受正法无不遍故；<a id="a-5R"></a>为令一切众生智慧利益为世所宗与佛等故；<a id="a-5S"></a>为令一切众生以一切智知一切法普圆满故；<a id="a-5T"></a>为令一切众生行不动业，<a id="a-5U"></a>得无碍果普圆满故；<a id="a-5V"></a>为令一切众生所有诸根咸得神通，<a id="a-5W"></a>能知一切众生根故；<a id="a-5X"></a>为令一切众生得无差别平等智慧，<a id="a-5Y"></a>于一相法普清净故；<a id="a-5Z"></a>为令一切众生与理无违，<a id="a-5a"></a>一切善根悉具足故；<a id="a-5b"></a>为令一切众生于一切菩萨自在神通悉明达故；<a id="a-5c"></a>为令一切众生得一切佛无尽功德，<a id="a-5d"></a>若福若智悉平等故；<a id="a-5e"></a>为令一切众生发菩提心，<a id="a-5f"></a>解一切法平等一相无遗缺故；<a id="a-5g"></a>为令一切众生了达正法，<a id="a-5h"></a>为世最上福德田故；<a id="a-5i"></a>为令一切众生成就平等清净大悲，<a id="a-5j"></a>为诸施者大力田故；<a id="a-5k"></a>为令一切众生坚固第一无能沮坏故；<a id="a-5l"></a>为令一切众生见必蒙益无能摧伏故；<a id="a-5m"></a>为令一切众生成满最胜平等心故；<a id="a-5n"></a>为令一切众生善能了达一切诸法得大无畏故；<a id="a-5o"></a>为令一切众生放一光明普照十方一切世界故；<a id="a-5p"></a>为令一切众生普修一切菩萨精进行无懈退故；<a id="a-5q"></a>为令一切众生以一行愿普满一切诸行愿故；<a id="a-5r"></a>为令一切众生以一妙音普使闻者皆得解故；<a id="a-5s"></a>为令一切众生悉能具足一切菩萨清净心故；<a id="a-5t"></a>为令一切众生普得值遇诸善知识咸承事故；<a id="a-5u"></a>为令一切众生修菩萨行，<a id="a-5v"></a>调伏众生不休息故；<a id="a-5w"></a>为令一切众生以妙辩才具一切音，<a id="a-5x"></a>随机广演无断尽故；<a id="a-5y"></a>为令一切众生能以一心知一切心，<a id="a-5z"></a>以一切善根等回向故；<a id="a-60"></a>为令一切众生常乐积集一切善根，<a id="a-61"></a>安立众生于净智故；<a id="a-62"></a>为令一切众生得一切智、<a id="a-63"></a>福德智慧、<a id="a-64"></a>清净身故；<a id="a-65"></a>为令一切众生善知一切众生善根，<a id="a-66"></a>观察回向普成就故；<a id="a-67"></a>为令一切众生得一切智，<a id="a-68"></a>成等正觉普圆满故；<a id="a-69"></a>为令一切众生得具足神通智，<a id="a-6A"></a>于一处出兴，<a id="a-6B"></a>一切诸处皆出兴故；<a id="a-6C"></a>为令一切众生得普庄严智，<a id="a-6D"></a>严净一众会，<a id="a-6E"></a>一切众会皆严净故；<a id="a-6F"></a>为令一切众生于一佛国土普见一切佛国土故；<a id="a-6G"></a>为令一切众生以一切庄严具、<a id="a-6H"></a>不可说庄严具、<a id="a-6I"></a>无量庄严具、<a id="a-6J"></a>无尽庄严具，<a id="a-6K"></a>庄严一切诸佛国土普周遍故；<a id="a-6L"></a>为令一切众生于一切法悉能决了甚深义故；<a id="a-6M"></a>为令一切众生得诸如来最上第一自在神通故；<a id="a-6N"></a>为令一切众生得非一非异一切功德自在神通故；<a id="a-6O"></a>为令一切众生具足一切平等善根，<a id="a-6P"></a>普为诸佛灌其顶故；<a id="a-6Q"></a>为令一切众生悉得成满清净智身，<a id="a-6R"></a>于诸有中最尊胜故。</p>
  <p id="a6S">“佛子，<a id="a-6T"></a>菩萨摩诃萨如是悲愍利益安乐一切众生，<a id="a-6U"></a>咸令清净，<a id="a-6V"></a>远离悭嫉，<a id="a-6W"></a>受胜妙乐，<a id="a-6X"></a>具大威德，<a id="a-6Y"></a>生大信解，<a id="a-6Z"></a>永离瞋恚及诸翳浊。<a id="a-6a"></a>其心清净，<a id="a-6b"></a>质直柔软，<a id="a-6c"></a>无有谄曲、<a id="a-6d"></a>迷惑、<a id="a-6e"></a>愚痴，<a id="a-6f"></a>行出离行，<a id="a-6g"></a>坚固不坏平等之心永无退转，<a id="a-6h"></a>白净法力具足成就，<a id="a-6i"></a>无恼无失，<a id="a-6j"></a>善巧回向；<a id="a-6k"></a>常修正行调伏众生，<a id="a-6l"></a>灭除一切诸不善业，<a id="a-6m"></a>修行苦行一切善根；<a id="a-6n"></a>又劝众生令其修习，<a id="a-6o"></a>普为含识具受众苦，<a id="a-6p"></a>以大智眼观诸善根，<a id="a-6q"></a>知其悉以智慧为性，<a id="a-6r"></a>方便回向一切众生。<a id="a-6s"></a>为令一切众生悉得安住一切清净功德处故；<a id="a-6t"></a>为令一切众生悉能摄受一切善根，<a id="a-6u"></a>知诸功德性及义故；<a id="a-6v"></a>为令一切众生普净一切诸善根故；<a id="a-6w"></a>为令一切众生于福田境界中种诸善法心无悔故；<a id="a-6x"></a>为令一切众生普能摄受一切众生，<a id="a-6y"></a>一一皆令趣一切智故；<a id="a-6z"></a>为令一切众生普摄一切所有善根，<a id="a-70"></a>一一皆与平等回向而相应故。<a id="a-71"></a>又以诸善根如是回向，<a id="a-72"></a>所谓：<a id="a-73"></a>‘愿一切众生究竟安隐，<a id="a-74"></a>愿一切众生究竟清净，<a id="a-75"></a>愿一切众生究竟安乐，<a id="a-76"></a>愿一切众生究竟解脱，<a id="a-77"></a>愿一切众生究竟平等，<a id="a-78"></a>愿一切众生究竟了达，<a id="a-79"></a>愿一切众生究竟安住诸白净法，<a id="a-7A"></a>愿一切众生得无碍眼，<a id="a-7B"></a>愿一切众生善调其心，<a id="a-7C"></a>愿一切众生具足十力调伏众生。<a id="a-7D"></a>’</p>
  <p id="a7E">“佛子，<a id="a-7F"></a>菩萨摩诃萨如是回向时，<a id="a-7G"></a>不著业，<a id="a-7H"></a>不著报，<a id="a-7I"></a>不著身，<a id="a-7J"></a>不著物，<a id="a-7K"></a>不著刹，<a id="a-7L"></a>不著方，<a id="a-7M"></a>不著众生，<a id="a-7N"></a>不著无众生，<a id="a-7O"></a>不著一切法，<a id="a-7P"></a>不著无一切法。<a id="a-7Q"></a>佛子，<a id="a-7R"></a>菩萨摩诃萨如是回向时，<a id="a-7S"></a>以此善根普施世间：<a id="a-7T"></a>‘愿一切众生成满佛智，<a id="a-7U"></a>得清净心，<a id="a-7V"></a>智慧明了，<a id="a-7W"></a>内心寂静，<a id="a-7X"></a>外缘不动，<a id="a-7Y"></a>增长成就三世佛种。<a id="a-7Z"></a>’</p>
  <p id="a7a">“佛子，<a id="a-7b"></a>菩萨摩诃萨修行如是回向之时，<a id="a-7c"></a>超出一切，<a id="a-7d"></a>无能过者，<a id="a-7e"></a>一切世间所有言词悉共称赞亦不可尽；<a id="a-7f"></a>普修一切菩萨诸行，<a id="a-7g"></a>悉能往诣一切佛土，<a id="a-7h"></a>普见诸佛无所障碍；<a id="a-7i"></a>又能普见一切世界菩萨所行，<a id="a-7j"></a>以善方便，<a id="a-7k"></a>为诸众生分别诸法甚深句义，<a id="a-7l"></a>得陀罗尼演说妙法，<a id="a-7m"></a>尽未来劫无有断绝；<a id="a-7n"></a>为众生故，<a id="a-7o"></a>念念于不可说不可说世界，<a id="a-7p"></a>犹如影像，<a id="a-7q"></a>普现其身，<a id="a-7r"></a>供养诸佛；<a id="a-7s"></a>念念严净不可说不可说诸佛国土，<a id="a-7t"></a>悉令周遍，<a id="a-7u"></a>修行严净佛刹智慧而无厌足；<a id="a-7v"></a>念念令不可说不可说百千亿那由他众生，<a id="a-7w"></a>清净成就，<a id="a-7x"></a>平等满足；<a id="a-7y"></a>于彼一切诸国土中，<a id="a-7z"></a>勤修一切诸波罗蜜，<a id="a-80"></a>摄取众生，<a id="a-81"></a>成就净业；<a id="a-82"></a>得无碍耳，<a id="a-83"></a>于不可说不可说诸佛世界，<a id="a-84"></a>一一如来所转法轮，<a id="a-85"></a>听闻受持，<a id="a-86"></a>精勤修习，<a id="a-87"></a>不生一念舍离之心；<a id="a-88"></a>住无所得、<a id="a-89"></a>无依止、<a id="a-8A"></a>无作、<a id="a-8B"></a>无著菩萨神通，<a id="a-8C"></a>于一刹那一弹指顷，<a id="a-8D"></a>分身普诣不可说诸佛世界，<a id="a-8E"></a>与诸菩萨等同一见。</p>
  <p id="a8F">“佛子，<a id="a-8G"></a>菩萨摩诃萨如是修习菩萨行时，<a id="a-8H"></a>尚能成满无量不可说不可说清净功德，<a id="a-8I"></a>忆念称赞所不能尽，<a id="a-8J"></a>况复得成无上菩提，<a id="a-8K"></a>一切佛刹平等清净，<a id="a-8L"></a>一切众生平等清净，<a id="a-8M"></a>一切身平等清净，<a id="a-8N"></a>一切根平等清净，<a id="a-8O"></a>一切业果平等清净，<a id="a-8P"></a>一切众会道场平等清净，<a id="a-8Q"></a>一切圆满行平等清净，<a id="a-8R"></a>一切法方便智平等清净，<a id="a-8S"></a>一切如来诸愿回向平等清净，<a id="a-8T"></a>一切诸佛神通境界平等清净。</p>
  <p id="a8U">“佛子，<a id="a-8V"></a>菩萨摩诃萨如是回向时，<a id="a-8W"></a>得一切功德清净欢喜法门，<a id="a-8X"></a>无量功德圆满庄严。<a id="a-8Y"></a>如是回向时，<a id="a-8Z"></a>众生不违一切刹，<a id="a-8a"></a>刹不违一切众生；<a id="a-8b"></a>刹众生不违业，<a id="a-8c"></a>业不违刹众生；<a id="a-8d"></a>思不违心，<a id="a-8e"></a>心不违思；<a id="a-8f"></a>思、<a id="a-8g"></a>心不违境界，<a id="a-8h"></a>境界不违思、<a id="a-8i"></a>心；<a id="a-8j"></a>业不违报，<a id="a-8k"></a>报不违业；<a id="a-8l"></a>业不违业道，<a id="a-8m"></a>业道不违业；<a id="a-8n"></a>法性不违相，<a id="a-8o"></a>法相不违性；<a id="a-8p"></a>法生不违性，<a id="a-8q"></a>法性不违生；<a id="a-8r"></a>刹平等不违众生平等，<a id="a-8s"></a>众生平等不违刹平等；<a id="a-8t"></a>一切众生平等不违一切法平等，<a id="a-8u"></a>一切法平等不违一切众生平等；<a id="a-8v"></a>离欲际平等不违一切众生安住平等，<a id="a-8w"></a>一切众生安住平等不违离欲际平等；<a id="a-8x"></a>过去不违未来，<a id="a-8y"></a>未来不违过去；<a id="a-8z"></a>过去、<a id="a-90"></a>未来不违现在，<a id="a-91"></a>现在不违过去、<a id="a-92"></a>未来；<a id="a-93"></a>世平等不违佛平等，<a id="a-94"></a>佛平等不违世平等；<a id="a-95"></a>菩萨行不违一切智，<a id="a-96"></a>一切智不违菩萨行。</p>
  <p id="a97">“佛子，<a id="a-98"></a>菩萨摩诃萨如是回向时，<a id="a-99"></a>得业平等，<a id="a-9A"></a>得报平等，<a id="a-9B"></a>得身平等，<a id="a-9C"></a>得方便平等，<a id="a-9D"></a>得愿平等，<a id="a-9E"></a>得一切众生平等，<a id="a-9F"></a>得一切刹平等，<a id="a-9G"></a>得一切行平等，<a id="a-9H"></a>得一切智平等，<a id="a-9I"></a>得三世诸佛平等；<a id="a-9J"></a>得承事一切诸佛，<a id="a-9K"></a>得供养一切菩萨，<a id="a-9L"></a>得种一切善根，<a id="a-9M"></a>得满一切大愿，<a id="a-9N"></a>得教化一切众生，<a id="a-9O"></a>得了知一切业，<a id="a-9P"></a>得承事供养一切善知识，<a id="a-9Q"></a>得入一切清净众会道场，<a id="a-9R"></a>得通达一切正教，<a id="a-9S"></a>得成满一切白法。</p>
  <p id="a9T">“佛子，<a id="a-9U"></a>是为菩萨摩诃萨第七等随顺一切众生回向。<a id="a-9V"></a>菩萨摩诃萨成就此回向，<a id="a-9W"></a>则能摧灭一切魔怨，<a id="a-9X"></a>拔诸欲刺，<a id="a-9Y"></a>得出离乐，<a id="a-9Z"></a>住无二性，<a id="a-9a"></a>具大威德，<a id="a-9b"></a>救护众生，<a id="a-9c"></a>为功德王；<a id="a-9d"></a>神足无碍，<a id="a-9e"></a>往一切刹，<a id="a-9f"></a>入寂灭处；<a id="a-9g"></a>具一切身，<a id="a-9h"></a>成菩萨行，<a id="a-9i"></a>于诸行愿心得自在，<a id="a-9j"></a>分别了知一切诸法，<a id="a-9k"></a>悉能遍生一切佛刹；<a id="a-9l"></a>得无碍耳，<a id="a-9m"></a>闻一切刹所有音声；<a id="a-9n"></a>得净慧眼，<a id="a-9o"></a>见一切佛未尝暂舍；<a id="a-9p"></a>于一切境界，<a id="a-9q"></a>成就善根，<a id="a-9r"></a>心无高下；<a id="a-9s"></a>于一切法，<a id="a-9t"></a>得无所得。<a id="a-9u"></a>菩萨摩诃萨以一切善根，<a id="a-9v"></a>等随顺一切众生，<a id="a-9w"></a>如是回向。<a id="a-9x"></a>”</p>
  <p id="a9y">尔时，<a id="a-9z"></a>金刚幢菩萨承佛神力，<a id="a-A0"></a>普观十方而说颂言：</p>
  <p id="aA1">“菩萨所作诸功德，<a id="a-A2"></a>微妙广大甚深远，<a id="a-A3"></a>乃至一念而修行，<a id="a-A4"></a>悉能回向无边际。</p>
  <p id="aA5">菩萨所有资生具，<a id="a-A6"></a>种种丰盈无限亿，<a id="a-A7"></a>香象宝马以驾车，<a id="a-A8"></a>衣服珍财悉殊妙。</p>
  <p id="aA9">或以头目并手足，<a id="a-AA"></a>或持身肉及骨髓，<a id="a-AB"></a>悉遍十方无量刹，<a id="a-AC"></a>普施一切令充遍。</p>
  <p id="aAD">无量劫中所修习，<a id="a-AE"></a>一切功德尽回向，<a id="a-AF"></a>为欲救度诸群生，<a id="a-AG"></a>其心毕竟不退转。</p>
  <p id="aAH">菩萨为度众生故，<a id="a-AI"></a>常修最胜回向业，<a id="a-AJ"></a>普令三界得安乐，<a id="a-AK"></a>悉使当成无上果。</p>
  <p id="aAL">菩萨普兴平等愿，<a id="a-AM"></a>随其所集清净业，<a id="a-AN"></a>悉以回施诸群生，<a id="a-AO"></a>如是大誓终无舍。</p>
  <p id="aAP">菩萨愿力无限碍，<a id="a-AQ"></a>一切世间咸摄受，<a id="a-AR"></a>如是回向诸群生，<a id="a-AS"></a>未曾暂起分别心。</p>
  <p id="aAT">普愿众生智明了，<a id="a-AU"></a>布施持戒悉清净，<a id="a-AV"></a>精进修行不懈废，<a id="a-AW"></a>如是大誓无休息。</p>
  <p id="aAX">菩萨回向到彼岸，<a id="a-AY"></a>普开清净妙法门，<a id="a-AZ"></a>智慧同于两足尊，<a id="a-Aa"></a>分别实义得究竟。</p>
  <p id="aAb">菩萨言词已通达，<a id="a-Ac"></a>种种智慧亦如是，<a id="a-Ad"></a>说法如理无障碍，<a id="a-Ae"></a>而于其中心不著。</p>
  <p id="aAf">常于诸法不作二，<a id="a-Ag"></a>亦复不作于不二，<a id="a-Ah"></a>于二不二并皆离，<a id="a-Ai"></a>知其悉是语言道。</p>
  <p id="aAj">知诸世间悉平等，<a id="a-Ak"></a>莫非心语一切业，<a id="a-Al"></a>众生幻化无有实，<a id="a-Am"></a>所有果报从兹起。</p>
  <p id="aAn">一切世间之所有，<a id="a-Ao"></a>种种果报各不同，<a id="a-Ap"></a>莫不皆由业力成，<a id="a-Aq"></a>若灭于业彼皆尽。</p>
  <p id="aAr">菩萨观察诸世间，<a id="a-As"></a>身口意业悉平等，<a id="a-At"></a>亦令众生住平等，<a id="a-Au"></a>犹如无等大圣尊。</p>
  <p id="aAv">菩萨善业悉回向，<a id="a-Aw"></a>普令众生色清净，<a id="a-Ax"></a>福德方便皆具足，<a id="a-Ay"></a>同于无上调御士。</p>
  <p id="aAz">菩萨利益诸群生，<a id="a-B0"></a>功德大海尽回向，<a id="a-B1"></a>愿使威光特超世，<a id="a-B2"></a>得成勇猛大力身。</p>
  <p id="aB3">凡所修习诸功德，<a id="a-B4"></a>愿使世间普清净，<a id="a-B5"></a>诸佛清净无伦匹，<a id="a-B6"></a>众生清净亦如是。</p>
  <p id="aB7">菩萨于义得善巧，<a id="a-B8"></a>能知诸佛最胜法，<a id="a-B9"></a>以众善业等回向，<a id="a-BA"></a>愿令庶品同如来。</p>
  <p id="aBB">菩萨了知诸法空，<a id="a-BC"></a>一切世间无所有，<a id="a-BD"></a>无有造作及作者，<a id="a-BE"></a>众生业报亦不失。</p>
  <p id="aBF">诸法寂灭非寂灭，<a id="a-BG"></a>远离此二分别心，<a id="a-BH"></a>知诸分别是世见，<a id="a-BI"></a>入于正位分别尽。</p>
  <p id="aBJ">如是真实诸佛子，<a id="a-BK"></a>从于如来法化生，<a id="a-BL"></a>彼能如是善回向，<a id="a-BM"></a>世间疑惑悉除灭。</p>
 </body>
</html>