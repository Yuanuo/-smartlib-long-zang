<!doctype html>
<html id="z3IBTT0HX" data-ver="1445">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第十九</h1>
  <h2 id="a2">升夜摩天宫品第十九</h2>
  <p id="a3">尔时，<a id="a-4"></a>如来威神力故，<a id="a-5"></a>十方一切世界，<a id="a-6"></a>一一四天下南阎浮提及须弥顶上，<a id="a-7"></a>皆见如来处于众会。<a id="a-8"></a>彼诸菩萨悉以佛神力故而演说法，<a id="a-9"></a>莫不自谓恒对于佛。<a id="a-A"></a>尔时，<a id="a-B"></a>世尊不离一切菩提树下及须弥山顶，<a id="a-C"></a>而向于彼夜摩天宫宝庄严殿。</p>
  <p id="aD">时，<a id="a-E"></a>夜摩天王遥见佛来，<a id="a-F"></a>即以神力，<a id="a-G"></a>于其殿内化作宝莲华藏师子之座，<a id="a-H"></a>百万层级以为庄严，<a id="a-I"></a>百万金网以为交络，<a id="a-J"></a>百万华帐、<a id="a-K"></a>百万鬘帐、<a id="a-L"></a>百万香帐、<a id="a-M"></a>百万宝帐弥覆其上，<a id="a-N"></a>华盖、<a id="a-O"></a>鬘盖、<a id="a-P"></a>香盖、<a id="a-Q"></a>宝盖各亦百万周回布列，<a id="a-R"></a>百万光明而为照曜。<a id="a-S"></a>百万夜摩天王恭敬顶礼；<a id="a-T"></a>百万梵王踊跃欢喜；<a id="a-U"></a>百万菩萨称扬赞叹；<a id="a-V"></a>百万天乐各奏百万种法音，<a id="a-W"></a>相续不断；<a id="a-X"></a>百万种华云，<a id="a-Y"></a>百万种鬘云，<a id="a-Z"></a>百万种庄严具云，<a id="a-a"></a>百万种衣云，<a id="a-b"></a>周匝弥覆；<a id="a-c"></a>百万种摩尼云，<a id="a-d"></a>光明照曜。<a id="a-e"></a>从百万种善根所生，<a id="a-f"></a>百万诸佛之所护持，<a id="a-g"></a>百万种福德之所增长，<a id="a-h"></a>百万种深心、<a id="a-i"></a>百万种誓愿之所严净，<a id="a-j"></a>百万种行之所生起，<a id="a-k"></a>百万种法之所建立，<a id="a-l"></a>百万种神通之所变现，<a id="a-m"></a>恒出百万种言音显示诸法。</p>
  <p id="an">时，<a id="a-o"></a>彼天王敷置座已，<a id="a-p"></a>向佛世尊曲躬合掌，<a id="a-q"></a>恭敬尊重而白佛言：<a id="a-r"></a>“善来世尊！<a id="a-s"></a>善来善逝！<a id="a-t"></a>善来如来、<a id="a-u"></a>应、<a id="a-v"></a>正等觉！<a id="a-w"></a>唯愿哀愍，<a id="a-x"></a>处此宫殿！<a id="a-y"></a>”</p>
  <p id="az">时，<a id="a-10"></a>佛受请，<a id="a-11"></a>即升宝殿；<a id="a-12"></a>一切十方，<a id="a-13"></a>悉亦如是。</p>
  <p id="a14">尔时，<a id="a-15"></a>天王即自忆念过去佛所所种善根，<a id="a-16"></a>承佛威力而说颂言：</p>
  <p id="a17">“名称如来闻十方，<a id="a-18"></a>诸吉祥中最无上，<a id="a-19"></a>彼曾入此摩尼殿，<a id="a-1A"></a>是故此处最吉祥。</p>
  <p id="a1B">宝王如来世间灯，<a id="a-1C"></a>诸吉祥中最无上，<a id="a-1D"></a>彼曾入此清净殿，<a id="a-1E"></a>是故此处最吉祥。</p>
  <p id="a1F">喜目如来见无碍，<a id="a-1G"></a>诸吉祥中最无上，<a id="a-1H"></a>彼曾入此庄严殿，<a id="a-1I"></a>是故此处最吉祥。</p>
  <p id="a1J">燃灯如来照世间，<a id="a-1K"></a>诸吉祥中最无上，<a id="a-1L"></a>彼曾入此殊胜殿，<a id="a-1M"></a>是故此处最吉祥。</p>
  <p id="a1N">饶益如来利世间，<a id="a-1O"></a>诸吉祥中最无上，<a id="a-1P"></a>彼曾入此无垢殿，<a id="a-1Q"></a>是故此处最吉祥。</p>
  <p id="a1R">善觉如来无有师，<a id="a-1S"></a>诸吉祥中最无上，<a id="a-1T"></a>彼曾入此宝香殿，<a id="a-1U"></a>是故此处最吉祥。</p>
  <p id="a1V">胜天如来世中灯，<a id="a-1W"></a>诸吉祥中最无上，<a id="a-1X"></a>彼曾入此妙香殿，<a id="a-1Y"></a>是故此处最吉祥。</p>
  <p id="a1Z">无去如来论中雄，<a id="a-1a"></a>诸吉祥中最无上，<a id="a-1b"></a>彼曾入此普眼殿，<a id="a-1c"></a>是故此处最吉祥。</p>
  <p id="a1d">无胜如来具众德，<a id="a-1e"></a>诸吉祥中最无上，<a id="a-1f"></a>彼曾入此善严殿，<a id="a-1g"></a>是故此处最吉祥。</p>
  <p id="a1h">苦行如来利世间，<a id="a-1i"></a>诸吉祥中最无上，<a id="a-1j"></a>彼曾入此普严殿，<a id="a-1k"></a>是故此处最吉祥。<a id="a-1l"></a>”</p>
  <p id="a1m">如此世界中夜摩天王，<a id="a-1n"></a>承佛神力，<a id="a-1o"></a>忆念往昔诸佛功德，<a id="a-1p"></a>称扬赞叹；<a id="a-1q"></a>十方世界夜摩天王，<a id="a-1r"></a>悉亦如是，<a id="a-1s"></a>叹佛功德。<a id="a-1t"></a>尔时，<a id="a-1u"></a>世尊入摩尼庄严殿，<a id="a-1v"></a>于宝莲华藏师子座上结跏趺坐。<a id="a-1w"></a>此殿忽然广博宽容，<a id="a-1x"></a>如其天众诸所住处；<a id="a-1y"></a>十方世界，<a id="a-1z"></a>悉亦如是。</p>
  <p data-pb></p>
  <h2 id="a20">夜摩宫中偈赞品第二十</h2>
  <p id="a21">尔时，<a id="a-22"></a>佛神力故，<a id="a-23"></a>十方各有一大菩萨，<a id="a-24"></a>一一各与佛刹微尘数菩萨俱，<a id="a-25"></a>从十万佛刹微尘数国土外诸世界中而来集会，<a id="a-26"></a>其名曰：<a id="a-27"></a>功德林菩萨、<a id="a-28"></a>慧林菩萨、<a id="a-29"></a>胜林菩萨、<a id="a-2A"></a>无畏林菩萨、<a id="a-2B"></a>惭愧林菩萨、<a id="a-2C"></a>精进林菩萨、<a id="a-2D"></a>力林菩萨、<a id="a-2E"></a>行林菩萨、<a id="a-2F"></a>觉林菩萨、<a id="a-2G"></a>智林菩萨。<a id="a-2H"></a>此诸菩萨所从来国，<a id="a-2I"></a>所谓：<a id="a-2J"></a>亲慧世界、<a id="a-2K"></a>幢慧世界、<a id="a-2L"></a>宝慧世界、<a id="a-2M"></a>胜慧世界、<a id="a-2N"></a>灯慧世界、<a id="a-2O"></a>金刚慧世界、<a id="a-2P"></a>安乐慧世界、<a id="a-2Q"></a>日慧世界、<a id="a-2R"></a>净慧世界、<a id="a-2S"></a>梵慧世界。<a id="a-2T"></a>此诸菩萨各于佛所净修梵行，<a id="a-2U"></a>所谓：<a id="a-2V"></a>常住眼佛、<a id="a-2W"></a>无胜眼佛、<a id="a-2X"></a>无住眼佛、<a id="a-2Y"></a>不动眼佛、<a id="a-2Z"></a>天眼佛、<a id="a-2a"></a>解脱眼佛、<a id="a-2b"></a>审谛眼佛、<a id="a-2c"></a>明相眼佛、<a id="a-2d"></a>最上眼佛、<a id="a-2e"></a>绀青眼佛。<a id="a-2f"></a>是诸菩萨至佛所已，<a id="a-2g"></a>顶礼佛足，<a id="a-2h"></a>随所来方，<a id="a-2i"></a>各化作摩尼藏师子之座，<a id="a-2j"></a>于其座上结跏趺坐。<a id="a-2k"></a>如此世界中，<a id="a-2l"></a>夜摩天上菩萨来集；<a id="a-2m"></a>一切世界，<a id="a-2n"></a>悉亦如是，<a id="a-2o"></a>其诸菩萨、<a id="a-2p"></a>世界、<a id="a-2q"></a>如来，<a id="a-2r"></a>所有名号悉等无别。</p>
  <p id="a2s">尔时，<a id="a-2t"></a>世尊从两足上放百千亿妙色光明，<a id="a-2u"></a>普照十方一切世界。<a id="a-2v"></a>夜摩宫中，<a id="a-2w"></a>佛及大众靡不皆现。</p>
  <p id="a2x">尔时，<a id="a-2y"></a>功德林菩萨承佛威力，<a id="a-2z"></a>普观十方而说颂言：</p>
  <p id="a30">“佛放大光明，<a id="a-31"></a>普照于十方，<a id="a-32"></a>悉见天人尊，<a id="a-33"></a>通达无障碍。</p>
  <p id="a34">佛坐夜摩宫，<a id="a-35"></a>普遍十方界，<a id="a-36"></a>此事甚奇特，<a id="a-37"></a>世间所希有。</p>
  <p id="a38">须夜摩天王，<a id="a-39"></a>偈赞十如来，<a id="a-3A"></a>如此会所见，<a id="a-3B"></a>一切处咸尔。</p>
  <p id="a3C">彼诸菩萨众，<a id="a-3D"></a>皆同我等名，<a id="a-3E"></a>十方一切处，<a id="a-3F"></a>演说无上法。</p>
  <p id="a3G">所从诸世界，<a id="a-3H"></a>名号亦无别，<a id="a-3I"></a>各于其佛所，<a id="a-3J"></a>净修于梵行。</p>
  <p id="a3K">彼诸如来等，<a id="a-3L"></a>名号悉亦同，<a id="a-3M"></a>国土皆丰乐，<a id="a-3N"></a>神力悉自在。</p>
  <p id="a3O">十方一切处，<a id="a-3P"></a>皆谓佛在此，<a id="a-3Q"></a>或见在人间，<a id="a-3R"></a>或见住天宫。</p>
  <p id="a3S">如来普安住，<a id="a-3T"></a>一切诸国土，<a id="a-3U"></a>我等今见佛，<a id="a-3V"></a>处此天宫殿。</p>
  <p id="a3W">昔发菩提愿，<a id="a-3X"></a>普及十方界，<a id="a-3Y"></a>是故佛威力，<a id="a-3Z"></a>充遍难思议。</p>
  <p id="a3a">远离世所贪，<a id="a-3b"></a>具足无边德，<a id="a-3c"></a>故获神通力，<a id="a-3d"></a>众生靡不见。</p>
  <p id="a3e">游行十方界，<a id="a-3f"></a>如空无所碍，<a id="a-3g"></a>一身无量身，<a id="a-3h"></a>其相不可得。</p>
  <p id="a3i">佛功德无边，<a id="a-3j"></a>云何可测知？<a id="a-3k"></a>无住亦无去，<a id="a-3l"></a>普入于法界。<a id="a-3m"></a>”</p>
  <p id="a3n">尔时，<a id="a-3o"></a>慧林菩萨承佛威力，<a id="a-3p"></a>普观十方而说颂言：</p>
  <p id="a3q">“世间大导师，<a id="a-3r"></a>离垢无上尊，<a id="a-3s"></a>不可思议劫，<a id="a-3t"></a>难可得值遇。</p>
  <p id="a3u">佛放大光明，<a id="a-3v"></a>世间靡不见，<a id="a-3w"></a>为众广开演，<a id="a-3x"></a>饶益诸群生。</p>
  <p id="a3y">如来出世间，<a id="a-3z"></a>为世除痴冥，<a id="a-40"></a>如是世间灯，<a id="a-41"></a>希有难可见。</p>
  <p id="a42">已修施戒忍，<a id="a-43"></a>精进及禅定，<a id="a-44"></a>般若波罗蜜，<a id="a-45"></a>以此照世间。</p>
  <p id="a46">如来无与等，<a id="a-47"></a>求比不可得，<a id="a-48"></a>不了法真实，<a id="a-49"></a>无有能得见。</p>
  <p id="a4A">佛身及神通，<a id="a-4B"></a>自在难思议，<a id="a-4C"></a>无去亦无来，<a id="a-4D"></a>说法度众生。</p>
  <p id="a4E">若有得见闻，<a id="a-4F"></a>清净天人师，<a id="a-4G"></a>永出诸恶趣，<a id="a-4H"></a>舍离一切苦。</p>
  <p id="a4I">无量无数劫，<a id="a-4J"></a>修习菩提行，<a id="a-4K"></a>不能知此义，<a id="a-4L"></a>不可得成佛。</p>
  <p id="a4M">不可思议劫，<a id="a-4N"></a>供养无量佛，<a id="a-4O"></a>若能知此义，<a id="a-4P"></a>功德超于彼。</p>
  <p id="a4Q">无量刹珍宝，<a id="a-4R"></a>满中施于佛，<a id="a-4S"></a>不能知此义，<a id="a-4T"></a>终不成菩提。<a id="a-4U"></a>”</p>
  <p id="a4V">尔时，<a id="a-4W"></a>胜林菩萨承佛威力，<a id="a-4X"></a>普观十方而说颂言：</p>
  <p id="a4Y">“譬如孟夏月，<a id="a-4Z"></a>空净无云曀，<a id="a-4a"></a>赫日扬光晖，<a id="a-4b"></a>十方靡不充。</p>
  <p id="a4c">其光无限量，<a id="a-4d"></a>无有能测知，<a id="a-4e"></a>有目斯尚然，<a id="a-4f"></a>何况盲冥者。</p>
  <p id="a4g">诸佛亦如是，<a id="a-4h"></a>功德无边际，<a id="a-4i"></a>不可思议劫，<a id="a-4j"></a>莫能分别知。</p>
  <p id="a4k">诸法无来处，<a id="a-4l"></a>亦无能作者，<a id="a-4m"></a>无有所从生，<a id="a-4n"></a>不可得分别。</p>
  <p id="a4o">一切法无来，<a id="a-4p"></a>是故无有生，<a id="a-4q"></a>以生无有故，<a id="a-4r"></a>灭亦不可得。</p>
  <p id="a4s">一切法无生，<a id="a-4t"></a>亦复无有灭，<a id="a-4u"></a>若能如是解，<a id="a-4v"></a>斯人见如来。</p>
  <p id="a4w">诸法无生故，<a id="a-4x"></a>自性无所有，<a id="a-4y"></a>如是分别知，<a id="a-4z"></a>此人达深义。</p>
  <p id="a50">以法无性故，<a id="a-51"></a>无有能了知，<a id="a-52"></a>如是解于法，<a id="a-53"></a>究竟无所解。</p>
  <p id="a54">所说有生者，<a id="a-55"></a>以现诸国土，<a id="a-56"></a>能知国土性，<a id="a-57"></a>其心不迷惑。</p>
  <p id="a58">世间国土性，<a id="a-59"></a>观察悉如实，<a id="a-5A"></a>若能于此知，<a id="a-5B"></a>善说一切义。<a id="a-5C"></a>”</p>
  <p id="a5D">尔时，<a id="a-5E"></a>无畏林菩萨承佛威力，<a id="a-5F"></a>普观十方而说颂言：</p>
  <p id="a5G">“如来广大身，<a id="a-5H"></a>究竟于法界，<a id="a-5I"></a>不离于此座，<a id="a-5J"></a>而遍一切处。</p>
  <p id="a5K">若闻如是法，<a id="a-5L"></a>恭敬信乐者，<a id="a-5M"></a>永离三恶道，<a id="a-5N"></a>一切诸苦难。</p>
  <p id="a5O">设往诸世界，<a id="a-5P"></a>无量不可数，<a id="a-5Q"></a>专心欲听闻，<a id="a-5R"></a>如来自在力。</p>
  <p id="a5S">如是诸佛法，<a id="a-5T"></a>是无上菩提，<a id="a-5U"></a>假使欲暂闻，<a id="a-5V"></a>无有能得者。</p>
  <p id="a5W">若有于过去，<a id="a-5X"></a>信如是佛法，<a id="a-5Y"></a>已成两足尊，<a id="a-5Z"></a>而作世间灯。</p>
  <p id="a5a">若有当得闻，<a id="a-5b"></a>如来自在力，<a id="a-5c"></a>闻已能生信，<a id="a-5d"></a>彼亦当成佛。</p>
  <p id="a5e">若有于现在，<a id="a-5f"></a>能信此佛法，<a id="a-5g"></a>亦当成正觉，<a id="a-5h"></a>说法无所畏。</p>
  <p id="a5i">无量无数劫，<a id="a-5j"></a>此法甚难值，<a id="a-5k"></a>若有得闻者，<a id="a-5l"></a>当知本愿力。</p>
  <p id="a5m">若有能受持，<a id="a-5n"></a>如是诸佛法，<a id="a-5o"></a>持已广宣说，<a id="a-5p"></a>此人当成佛。</p>
  <p id="a5q">况复勤精进，<a id="a-5r"></a>坚固心不舍，<a id="a-5s"></a>当知如是人，<a id="a-5t"></a>决定成菩提。<a id="a-5u"></a>”</p>
  <p id="a5v">尔时，<a id="a-5w"></a>惭愧林菩萨承佛威力，<a id="a-5x"></a>普观十方而说颂言：</p>
  <p id="a5y">“若人得闻是，<a id="a-5z"></a>希有自在法，<a id="a-60"></a>能生欢喜心，<a id="a-61"></a>疾除疑惑网。</p>
  <p id="a62">一切知见人，<a id="a-63"></a>自说如是言，<a id="a-64"></a>如来无不知，<a id="a-65"></a>是故难思议。</p>
  <p id="a66">无有从无智，<a id="a-67"></a>而生于智慧，<a id="a-68"></a>世间常暗冥，<a id="a-69"></a>是故无能生。</p>
  <p id="a6A">如色及非色，<a id="a-6B"></a>此二不为一，<a id="a-6C"></a>智无智亦然，<a id="a-6D"></a>其体各殊异。</p>
  <p id="a6E">如相与无相，<a id="a-6F"></a>生死及涅槃，<a id="a-6G"></a>分别各不同，<a id="a-6H"></a>智无智如是。</p>
  <p id="a6I">世界始成立，<a id="a-6J"></a>无有败坏相，<a id="a-6K"></a>智无智亦然，<a id="a-6L"></a>二相非一时。</p>
  <p id="a6M">如菩萨初心，<a id="a-6N"></a>不与后心俱，<a id="a-6O"></a>智无智亦然，<a id="a-6P"></a>二心不同时。</p>
  <p id="a6Q">譬如诸识身，<a id="a-6R"></a>各各无和合，<a id="a-6S"></a>智无智如是，<a id="a-6T"></a>究竟无和合。</p>
  <p id="a6U">如阿伽陀药，<a id="a-6V"></a>能灭一切毒，<a id="a-6W"></a>有智亦如是，<a id="a-6X"></a>能灭于无智。</p>
  <p id="a6Y">如来无有上，<a id="a-6Z"></a>亦无与等者，<a id="a-6a"></a>一切无能比，<a id="a-6b"></a>是故难值遇。<a id="a-6c"></a>”</p>
  <p id="a6d">尔时，<a id="a-6e"></a>精进林菩萨承佛威力，<a id="a-6f"></a>普观十方而说颂言：</p>
  <p id="a6g">“诸法无差别，<a id="a-6h"></a>无有能知者，<a id="a-6i"></a>唯佛与佛知，<a id="a-6j"></a>智慧究竟故。</p>
  <p id="a6k">如金与金色，<a id="a-6l"></a>其性无差别，<a id="a-6m"></a>法非法亦然，<a id="a-6n"></a>体性无有异。</p>
  <p id="a6o">众生非众生，<a id="a-6p"></a>二俱无真实，<a id="a-6q"></a>如是诸法性，<a id="a-6r"></a>实义俱非有。</p>
  <p id="a6s">譬如未来世，<a id="a-6t"></a>无有过去相，<a id="a-6u"></a>诸法亦如是，<a id="a-6v"></a>无有一切相。</p>
  <p id="a6w">譬如生灭相，<a id="a-6x"></a>种种皆非实，<a id="a-6y"></a>诸法亦复然，<a id="a-6z"></a>自性无所有。</p>
  <p id="a70">涅槃不可取，<a id="a-71"></a>说时有二种，<a id="a-72"></a>诸法亦复然，<a id="a-73"></a>分别有殊异。</p>
  <p id="a74">如依所数物，<a id="a-75"></a>而有于能数，<a id="a-76"></a>彼性无所有，<a id="a-77"></a>如是了知法。</p>
  <p id="a78">譬如算数法，<a id="a-79"></a>增一至无量，<a id="a-7A"></a>数法无体性，<a id="a-7B"></a>智慧故差别。</p>
  <p id="a7C">譬如诸世间，<a id="a-7D"></a>劫烧有终尽，<a id="a-7E"></a>虚空无损败，<a id="a-7F"></a>佛智亦如是。</p>
  <p id="a7G">如十方众生，<a id="a-7H"></a>各取虚空相，<a id="a-7I"></a>诸佛亦如是，<a id="a-7J"></a>世间妄分别。<a id="a-7K"></a>”</p>
  <p id="a7L">尔时，<a id="a-7M"></a>力林菩萨承佛威力，<a id="a-7N"></a>普观十方而说颂言：</p>
  <p id="a7O">“一切众生界，<a id="a-7P"></a>皆在三世中，<a id="a-7Q"></a>三世诸众生，<a id="a-7R"></a>悉在五蕴中。</p>
  <p id="a7S">诸蕴业为本，<a id="a-7T"></a>诸业心为本，<a id="a-7U"></a>心法犹如幻，<a id="a-7V"></a>世间亦如是。</p>
  <p id="a7W">世间非自作，<a id="a-7X"></a>亦复非他作，<a id="a-7Y"></a>而其得有成，<a id="a-7Z"></a>亦复得有坏。</p>
  <p id="a7a">世间虽有成，<a id="a-7b"></a>世间虽有坏，<a id="a-7c"></a>了达世间者，<a id="a-7d"></a>此二不应说。</p>
  <p id="a7e">云何为世间？<a id="a-7f"></a>云何非世间？<a id="a-7g"></a>世间非世间，<a id="a-7h"></a>但是名差别。</p>
  <p id="a7i">三世五蕴法，<a id="a-7j"></a>说名为世间，<a id="a-7k"></a>彼灭非世间，<a id="a-7l"></a>如是但假名。</p>
  <p id="a7m">云何说诸蕴？<a id="a-7n"></a>诸蕴有何性？<a id="a-7o"></a>蕴性不可灭，<a id="a-7p"></a>是故说无生。</p>
  <p id="a7q">分别此诸蕴，<a id="a-7r"></a>其性本空寂，<a id="a-7s"></a>空故不可灭，<a id="a-7t"></a>此是无生义。</p>
  <p id="a7u">众生既如是，<a id="a-7v"></a>诸佛亦复然，<a id="a-7w"></a>佛及诸佛法，<a id="a-7x"></a>自性无所有。</p>
  <p id="a7y">能知此诸法，<a id="a-7z"></a>如实不颠倒，<a id="a-80"></a>一切知见人，<a id="a-81"></a>常见在其前。<a id="a-82"></a>”</p>
  <p id="a83">尔时，<a id="a-84"></a>行林菩萨承佛威力，<a id="a-85"></a>普观十方而说颂言：</p>
  <p id="a86">“譬如十方界，<a id="a-87"></a>一切诸地种，<a id="a-88"></a>自性无所有，<a id="a-89"></a>无处不周遍。</p>
  <p id="a8A">佛身亦如是，<a id="a-8B"></a>普遍诸世界，<a id="a-8C"></a>种种诸色相，<a id="a-8D"></a>无住无来处。</p>
  <p id="a8E">但以诸业故，<a id="a-8F"></a>说名为众生，<a id="a-8G"></a>亦不离众生，<a id="a-8H"></a>而有业可得。</p>
  <p id="a8I">业性本空寂，<a id="a-8J"></a>众生所依止，<a id="a-8K"></a>普作众色相，<a id="a-8L"></a>亦复无来处。</p>
  <p id="a8M">如是诸色相，<a id="a-8N"></a>业力难思议，<a id="a-8O"></a>了达其根本，<a id="a-8P"></a>于中无所见。</p>
  <p id="a8Q">佛身亦如是，<a id="a-8R"></a>不可得思议，<a id="a-8S"></a>种种诸色相，<a id="a-8T"></a>普现十方刹。</p>
  <p id="a8U">身亦非是佛，<a id="a-8V"></a>佛亦非是身，<a id="a-8W"></a>但以法为身，<a id="a-8X"></a>通达一切法。</p>
  <p id="a8Y">若能见佛身，<a id="a-8Z"></a>清净如法性，<a id="a-8a"></a>此人于佛法，<a id="a-8b"></a>一切无疑惑。</p>
  <p id="a8c">若见一切法，<a id="a-8d"></a>本性如涅槃，<a id="a-8e"></a>是则见如来，<a id="a-8f"></a>究竟无所住。</p>
  <p id="a8g">若修习正念，<a id="a-8h"></a>明了见正觉，<a id="a-8i"></a>无相无分别，<a id="a-8j"></a>是名法王子。<a id="a-8k"></a>”</p>
  <p id="a8l">尔时，<a id="a-8m"></a>觉林菩萨承佛威力，<a id="a-8n"></a>普观十方而说颂言：</p>
  <p id="a8o">“譬如工画师，<a id="a-8p"></a>分布诸彩色，<a id="a-8q"></a>虚妄取异相，<a id="a-8r"></a>大种无差别。</p>
  <p id="a8s">大种中无色，<a id="a-8t"></a>色中无大种，<a id="a-8u"></a>亦不离大种，<a id="a-8v"></a>而有色可得。</p>
  <p id="a8w">心中无彩画，<a id="a-8x"></a>彩画中无心，<a id="a-8y"></a>然不离于心，<a id="a-8z"></a>有彩画可得。</p>
  <p id="a90">彼心恒不住，<a id="a-91"></a>无量难思议，<a id="a-92"></a>示现一切色，<a id="a-93"></a>各各不相知。</p>
  <p id="a94">譬如工画师，<a id="a-95"></a>不能知自心，<a id="a-96"></a>而由心故画，<a id="a-97"></a>诸法性如是。</p>
  <p id="a98">心如工画师，<a id="a-99"></a>能画诸世间，<a id="a-9A"></a>五蕴悉从生，<a id="a-9B"></a>无法而不造。</p>
  <p id="a9C">如心佛亦尔，<a id="a-9D"></a>如佛众生然，<a id="a-9E"></a>应知佛与心，<a id="a-9F"></a>体性皆无尽。</p>
  <p id="a9G">若人知心行，<a id="a-9H"></a>普造诸世间，<a id="a-9I"></a>是人则见佛，<a id="a-9J"></a>了佛真实性。</p>
  <p id="a9K">心不住于身，<a id="a-9L"></a>身亦不住心，<a id="a-9M"></a>而能作佛事，<a id="a-9N"></a>自在未曾有。</p>
  <p id="a9O">若人欲了知，<a id="a-9P"></a>三世一切佛，<a id="a-9Q"></a>应观法界性，<a id="a-9R"></a>一切唯心造。<a id="a-9S"></a>”</p>
  <p id="a9T">尔时，<a id="a-9U"></a>智林菩萨承佛威力，<a id="a-9V"></a>普观十方而说颂言：</p>
  <p id="a9W">“所取不可取，<a id="a-9X"></a>所见不可见，<a id="a-9Y"></a>所闻不可闻，<a id="a-9Z"></a>一心不思议。</p>
  <p id="a9a">有量及无量，<a id="a-9b"></a>二俱不可取，<a id="a-9c"></a>若有人欲取，<a id="a-9d"></a>毕竟无所得。</p>
  <p id="a9e">不应说而说，<a id="a-9f"></a>是为自欺诳，<a id="a-9g"></a>己事不成就，<a id="a-9h"></a>不令众欢喜。</p>
  <p id="a9i">有欲赞如来，<a id="a-9j"></a>无边妙色身，<a id="a-9k"></a>尽于无数劫，<a id="a-9l"></a>无能尽称述。</p>
  <p id="a9m">譬如随意珠，<a id="a-9n"></a>能现一切色，<a id="a-9o"></a>无色而现色，<a id="a-9p"></a>诸佛亦如是。</p>
  <p id="a9q">又如净虚空，<a id="a-9r"></a>非色不可见，<a id="a-9s"></a>虽现一切色，<a id="a-9t"></a>无能见空者。</p>
  <p id="a9u">诸佛亦如是，<a id="a-9v"></a>普现无量色，<a id="a-9w"></a>非心所行处，<a id="a-9x"></a>一切莫能睹。</p>
  <p id="a9y">虽闻如来声，<a id="a-9z"></a>音声非如来，<a id="a-A0"></a>亦不离于声，<a id="a-A1"></a>能知正等觉。</p>
  <p id="aA2">菩提无来去，<a id="a-A3"></a>离一切分别，<a id="a-A4"></a>云何于是中，<a id="a-A5"></a>自言能得见？</p>
  <p id="aA6">诸佛无有法，<a id="a-A7"></a>佛于何有说？<a id="a-A8"></a>但随其自心，<a id="a-A9"></a>谓说如是法。<a id="a-AA"></a>”</p>
  <p data-pb></p>
  <h2 id="aAB">十行品第二十一之一</h2>
  <p id="aAC">尔时，<a id="a-AD"></a>功德林菩萨承佛神力，<a id="a-AE"></a>入菩萨善思惟三昧。<a id="a-AF"></a>入是三昧已，<a id="a-AG"></a>十方各过万佛刹微尘数世界外，<a id="a-AH"></a>有万佛刹微尘数诸佛，<a id="a-AI"></a>皆号功德林，<a id="a-AJ"></a>而现其前，<a id="a-AK"></a>告功德林菩萨言：<a id="a-AL"></a>“善哉！<a id="a-AM"></a>佛子，<a id="a-AN"></a>乃能入此善思惟三昧。<a id="a-AO"></a>善男子，<a id="a-AP"></a>此是十方各万佛刹微尘数同名诸佛共加于汝，<a id="a-AQ"></a>亦是毗卢遮那如来往昔愿力、<a id="a-AR"></a>威神之力，<a id="a-AS"></a>及诸菩萨众善根力，<a id="a-AT"></a>令汝入是三昧而演说法。<a id="a-AU"></a>为增长佛智故，<a id="a-AV"></a>深入法界故，<a id="a-AW"></a>了知众生界故，<a id="a-AX"></a>所入无碍故，<a id="a-AY"></a>所行无障故，<a id="a-AZ"></a>得无量方便故，<a id="a-Aa"></a>摄取一切智性故，<a id="a-Ab"></a>觉悟一切诸法故，<a id="a-Ac"></a>知一切诸根故，<a id="a-Ad"></a>能持说一切法故，<a id="a-Ae"></a>所谓：<a id="a-Af"></a>发起诸菩萨十种行。<a id="a-Ag"></a>善男子，<a id="a-Ah"></a>汝当承佛威神之力而演此法。<a id="a-Ai"></a>”</p>
  <p id="aAj">是时，<a id="a-Ak"></a>诸佛即与功德林菩萨无碍智、<a id="a-Al"></a>无著智、<a id="a-Am"></a>无断智、<a id="a-An"></a>无师智、<a id="a-Ao"></a>无痴智、<a id="a-Ap"></a>无异智、<a id="a-Aq"></a>无失智、<a id="a-Ar"></a>无量智、<a id="a-As"></a>无胜智、<a id="a-At"></a>无懈智、<a id="a-Au"></a>无夺智。<a id="a-Av"></a>何以故？<a id="a-Aw"></a>此三昧力，<a id="a-Ax"></a>法如是故。</p>
  <p id="aAy">尔时，<a id="a-Az"></a>诸佛各伸右手，<a id="a-B0"></a>摩功德林菩萨顶。</p>
  <p id="aB1">时，<a id="a-B2"></a>功德林菩萨即从定起，<a id="a-B3"></a>告诸菩萨言：<a id="a-B4"></a>“佛子，<a id="a-B5"></a>菩萨行不可思议，<a id="a-B6"></a>与法界、<a id="a-B7"></a>虚空界等。<a id="a-B8"></a>何以故？<a id="a-B9"></a>菩萨摩诃萨学三世诸佛而修行故。<a id="a-BA"></a>佛子，<a id="a-BB"></a>何等是菩萨摩诃萨行？<a id="a-BC"></a>佛子，<a id="a-BD"></a>菩萨摩诃萨有十种行，<a id="a-BE"></a>三世诸佛之所宣说。<a id="a-BF"></a>何等为十？<a id="a-BG"></a>一者、<a id="a-BH"></a>欢喜行，<a id="a-BI"></a>二者、<a id="a-BJ"></a>饶益行，<a id="a-BK"></a>三者、<a id="a-BL"></a>无违逆行，<a id="a-BM"></a>四者、<a id="a-BN"></a>无屈挠行，<a id="a-BO"></a>五者、<a id="a-BP"></a>无痴乱行，<a id="a-BQ"></a>六者、<a id="a-BR"></a>善现行，<a id="a-BS"></a>七者、<a id="a-BT"></a>无著行，<a id="a-BU"></a>八者、<a id="a-BV"></a>难得行，<a id="a-BW"></a>九者、<a id="a-BX"></a>善法行，<a id="a-BY"></a>十者、<a id="a-BZ"></a>真实行。<a id="a-Ba"></a>是为十。</p>
  <p id="aBb">“佛子，<a id="a-Bc"></a>何等为菩萨摩诃萨欢喜行？<a id="a-Bd"></a>佛子，<a id="a-Be"></a>此菩萨为大施主，<a id="a-Bf"></a>凡所有物悉能惠施；<a id="a-Bg"></a>其心平等，<a id="a-Bh"></a>无有悔吝，<a id="a-Bi"></a>不望果报，<a id="a-Bj"></a>不求名称，<a id="a-Bk"></a>不贪利养；<a id="a-Bl"></a>但为救护一切众生，<a id="a-Bm"></a>摄受一切众生，<a id="a-Bn"></a>饶益一切众生；<a id="a-Bo"></a>为学习诸佛本所修行，<a id="a-Bp"></a>忆念诸佛本所修行，<a id="a-Bq"></a>爱乐诸佛本所修行，<a id="a-Br"></a>清净诸佛本所修行，<a id="a-Bs"></a>增长诸佛本所修行，<a id="a-Bt"></a>住持诸佛本所修行，<a id="a-Bu"></a>显现诸佛本所修行，<a id="a-Bv"></a>演说诸佛本所修行，<a id="a-Bw"></a>令诸众生离苦得乐。<a id="a-Bx"></a>佛子，<a id="a-By"></a>菩萨摩诃萨修此行时，<a id="a-Bz"></a>令一切众生欢喜爱乐；<a id="a-C0"></a>随诸方土有贫乏处，<a id="a-C1"></a>以愿力故，<a id="a-C2"></a>往生于彼，<a id="a-C3"></a>豪贵大富，<a id="a-C4"></a>财宝无尽。<a id="a-C5"></a>假使于念念中，<a id="a-C6"></a>有无量无数众生诣菩萨所，<a id="a-C7"></a>白言：<a id="a-C8"></a>‘仁者，<a id="a-C9"></a>我等贫乏，<a id="a-CA"></a>靡所资赡，<a id="a-CB"></a>饥羸困苦，<a id="a-CC"></a>命将不全。<a id="a-CD"></a>唯愿慈哀，<a id="a-CE"></a>施我身肉，<a id="a-CF"></a>令我得食，<a id="a-CG"></a>以活其命！<a id="a-CH"></a>’尔时，<a id="a-CI"></a>菩萨即便施之，<a id="a-CJ"></a>令其欢喜，<a id="a-CK"></a>心得满足。<a id="a-CL"></a>如是无量百千众生而来乞求，<a id="a-CM"></a>菩萨于彼曾无退怯，<a id="a-CN"></a>但更增长慈悲之心。<a id="a-CO"></a>以是众生咸来乞求，<a id="a-CP"></a>菩萨见之，<a id="a-CQ"></a>倍复欢喜，<a id="a-CR"></a>作如是念：<a id="a-CS"></a>‘我得善利！<a id="a-CT"></a>此等众生是我福田、<a id="a-CU"></a>是我善友，<a id="a-CV"></a>不求不请而来教我入佛法中。<a id="a-CW"></a>我今应当如是修学，<a id="a-CX"></a>不违一切众生之心。<a id="a-CY"></a>’又作是念：<a id="a-CZ"></a>‘愿我已作、<a id="a-Ca"></a>现作、<a id="a-Cb"></a>当作所有善根，<a id="a-Cc"></a>令我未来于一切世界、<a id="a-Cd"></a>一切众生中受广大身，<a id="a-Ce"></a>以是身肉充足一切饥苦众生。<a id="a-Cf"></a>乃至若有一小众生未得饱足，<a id="a-Cg"></a>愿不舍命，<a id="a-Ch"></a>所割身肉，<a id="a-Ci"></a>亦无有尽。<a id="a-Cj"></a>以此善根，<a id="a-Ck"></a>愿得阿耨多罗三藐三菩提，<a id="a-Cl"></a>证大涅槃；<a id="a-Cm"></a>愿诸众生食我肉者，<a id="a-Cn"></a>亦得阿耨多罗三藐三菩提，<a id="a-Co"></a>获平等智，<a id="a-Cp"></a>具诸佛法，<a id="a-Cq"></a>广作佛事，<a id="a-Cr"></a>乃至入于无余涅槃。<a id="a-Cs"></a>若一众生心不满足，<a id="a-Ct"></a>我终不证阿耨多罗三藐三菩提。<a id="a-Cu"></a>’菩萨如是利益众生而无我想、<a id="a-Cv"></a>众生想、<a id="a-Cw"></a>有想、<a id="a-Cx"></a>命想、<a id="a-Cy"></a>种种想、<a id="a-Cz"></a>补伽罗想、<a id="a-D0"></a>人想、<a id="a-D1"></a>摩纳婆想、<a id="a-D2"></a>作者想、<a id="a-D3"></a>受者想，<a id="a-D4"></a>但观法界、<a id="a-D5"></a>众生界，<a id="a-D6"></a>无边际法、<a id="a-D7"></a>空法、<a id="a-D8"></a>无所有法、<a id="a-D9"></a>无相法、<a id="a-DA"></a>无体法、<a id="a-DB"></a>无处法、<a id="a-DC"></a>无依法、<a id="a-DD"></a>无作法。<a id="a-DE"></a>作是观时，<a id="a-DF"></a>不见自身，<a id="a-DG"></a>不见施物，<a id="a-DH"></a>不见受者，<a id="a-DI"></a>不见福田，<a id="a-DJ"></a>不见业，<a id="a-DK"></a>不见报，<a id="a-DL"></a>不见果，<a id="a-DM"></a>不见大果，<a id="a-DN"></a>不见小果。<a id="a-DO"></a>尔时，<a id="a-DP"></a>菩萨观去、<a id="a-DQ"></a>来、<a id="a-DR"></a>今一切众生所受之身寻即坏灭，<a id="a-DS"></a>便作是念：<a id="a-DT"></a>‘奇哉！<a id="a-DU"></a>众生愚痴无智，<a id="a-DV"></a>于生死内受无数身，<a id="a-DW"></a>危脆不停，<a id="a-DX"></a>速归坏灭，<a id="a-DY"></a>若已坏灭，<a id="a-DZ"></a>若今坏灭，<a id="a-Da"></a>若当坏灭，<a id="a-Db"></a>而不能以不坚固身求坚固身。<a id="a-Dc"></a>我当尽学诸佛所学，<a id="a-Dd"></a>证一切智，<a id="a-De"></a>知一切法，<a id="a-Df"></a>为诸众生说三世平等、<a id="a-Dg"></a>随顺寂静、<a id="a-Dh"></a>不坏法性，<a id="a-Di"></a>令其永得安隐快乐。<a id="a-Dj"></a>’佛子，<a id="a-Dk"></a>是名菩萨摩诃萨第一欢喜行。</p>
  <p id="aDl">“佛子，<a id="a-Dm"></a>何等为菩萨摩诃萨饶益行？<a id="a-Dn"></a>此菩萨护持净戒，<a id="a-Do"></a>于色、<a id="a-Dp"></a>声、<a id="a-Dq"></a>香、<a id="a-Dr"></a>味、<a id="a-Ds"></a>触，<a id="a-Dt"></a>心无所著，<a id="a-Du"></a>亦为众生如是宣说；<a id="a-Dv"></a>不求威势，<a id="a-Dw"></a>不求种族，<a id="a-Dx"></a>不求富饶，<a id="a-Dy"></a>不求色相，<a id="a-Dz"></a>不求王位，<a id="a-E0"></a>如是一切皆无所著，<a id="a-E1"></a>但坚持净戒，<a id="a-E2"></a>作如是念：<a id="a-E3"></a>‘我持净戒，<a id="a-E4"></a>必当舍离一切缠缚、<a id="a-E5"></a>贪求、<a id="a-E6"></a>热恼、<a id="a-E7"></a>诸难、<a id="a-E8"></a>逼迫、<a id="a-E9"></a>毁谤、<a id="a-EA"></a>乱浊，<a id="a-EB"></a>得佛所赞平等正法。<a id="a-EC"></a>’佛子，<a id="a-ED"></a>菩萨如是持净戒时，<a id="a-EE"></a>于一日中，<a id="a-EF"></a>假使无数百千亿那由他诸大恶魔诣菩萨所，<a id="a-EG"></a>一一各将无量无数百千亿那由他天女──皆于五欲善行方便，<a id="a-EH"></a>端正姝丽倾惑人心，<a id="a-EI"></a>执持种种珍玩之具，<a id="a-EJ"></a>欲来惑乱菩萨道意。<a id="a-EK"></a>尔时，<a id="a-EL"></a>菩萨作如是念：<a id="a-EM"></a>‘此五欲者，<a id="a-EN"></a>是障道法，<a id="a-EO"></a>乃至障碍无上菩提。<a id="a-EP"></a>’是故不生一念欲想，<a id="a-EQ"></a>心净如佛；<a id="a-ER"></a>唯除方便教化众生，<a id="a-ES"></a>而不舍于一切智心。<a id="a-ET"></a>佛子，<a id="a-EU"></a>菩萨不以欲因缘故恼一众生，<a id="a-EV"></a>宁舍身命，<a id="a-EW"></a>而终不作恼众生事。<a id="a-EX"></a>菩萨自得见佛已来，<a id="a-EY"></a>未曾心生一念欲想，<a id="a-EZ"></a>何况从事，<a id="a-Ea"></a>若或从事，<a id="a-Eb"></a>无有是处！<a id="a-Ec"></a>尔时，<a id="a-Ed"></a>菩萨但作是念：<a id="a-Ee"></a>‘一切众生于长夜中，<a id="a-Ef"></a>想念五欲，<a id="a-Eg"></a>趣向五欲，<a id="a-Eh"></a>贪著五欲。<a id="a-Ei"></a>其心决定耽染沉溺，<a id="a-Ej"></a>随其流转，<a id="a-Ek"></a>不得自在。<a id="a-El"></a>我今应当令此诸魔及诸天女，<a id="a-Em"></a>一切众生住无上戒；<a id="a-En"></a>住净戒已，<a id="a-Eo"></a>于一切智，<a id="a-Ep"></a>心无退转，<a id="a-Eq"></a>得阿耨多罗三藐三菩提，<a id="a-Er"></a>乃至入于无余涅槃。<a id="a-Es"></a>何以故？<a id="a-Et"></a>此是我等所应作业，<a id="a-Eu"></a>应随诸佛如是修学。<a id="a-Ev"></a>作是学已，<a id="a-Ew"></a>离诸恶行、<a id="a-Ex"></a>计我、<a id="a-Ey"></a>无知，<a id="a-Ez"></a>以智入于一切佛法，<a id="a-F0"></a>为众生说，<a id="a-F1"></a>令除颠倒。<a id="a-F2"></a>然知不离众生有颠倒，<a id="a-F3"></a>不离颠倒有众生；<a id="a-F4"></a>不于颠倒内有众生，<a id="a-F5"></a>不于众生内有颠倒；<a id="a-F6"></a>亦非颠倒是众生，<a id="a-F7"></a>亦非众生是颠倒；<a id="a-F8"></a>颠倒非内法，<a id="a-F9"></a>颠倒非外法；<a id="a-FA"></a>众生非内法，<a id="a-FB"></a>众生非外法。<a id="a-FC"></a>一切诸法虚妄不实，<a id="a-FD"></a>速起速灭无有坚固，<a id="a-FE"></a>如梦如影，<a id="a-FF"></a>如幻如化，<a id="a-FG"></a>诳惑愚夫。<a id="a-FH"></a>如是解者，<a id="a-FI"></a>即能觉了一切诸行，<a id="a-FJ"></a>通达生死及与涅槃，<a id="a-FK"></a>证佛菩提；<a id="a-FL"></a>自得度，<a id="a-FM"></a>令他得度；<a id="a-FN"></a>自解脱，<a id="a-FO"></a>令他解脱；<a id="a-FP"></a>自调伏，<a id="a-FQ"></a>令他调伏；<a id="a-FR"></a>自寂静，<a id="a-FS"></a>令他寂静；<a id="a-FT"></a>自安隐，<a id="a-FU"></a>令他安隐；<a id="a-FV"></a>自离垢，<a id="a-FW"></a>令他离垢；<a id="a-FX"></a>自清净，<a id="a-FY"></a>令他清净；<a id="a-FZ"></a>自涅槃，<a id="a-Fa"></a>令他涅槃；<a id="a-Fb"></a>自快乐，<a id="a-Fc"></a>令他快乐。<a id="a-Fd"></a>’佛子，<a id="a-Fe"></a>此菩萨复作是念：<a id="a-Ff"></a>‘我当随顺一切如来，<a id="a-Fg"></a>离一切世间行，<a id="a-Fh"></a>具一切诸佛法，<a id="a-Fi"></a>住无上平等处，<a id="a-Fj"></a>等观众生，<a id="a-Fk"></a>明达境界，<a id="a-Fl"></a>离诸过失，<a id="a-Fm"></a>断诸分别，<a id="a-Fn"></a>舍诸执著，<a id="a-Fo"></a>善巧出离，<a id="a-Fp"></a>心恒安住无上、<a id="a-Fq"></a>无说、<a id="a-Fr"></a>无依、<a id="a-Fs"></a>无动、<a id="a-Ft"></a>无量、<a id="a-Fu"></a>无边、<a id="a-Fv"></a>无尽、<a id="a-Fw"></a>无色甚深智慧。<a id="a-Fx"></a>’佛子，<a id="a-Fy"></a>是名菩萨摩诃萨第二饶益行。</p>
  <p id="aFz">“佛子，<a id="a-G0"></a>何等为菩萨摩诃萨无违逆行？<a id="a-G1"></a>此菩萨常修忍法，<a id="a-G2"></a>谦下恭敬；<a id="a-G3"></a>不自害，<a id="a-G4"></a>不他害，<a id="a-G5"></a>不两害；<a id="a-G6"></a>不自取，<a id="a-G7"></a>不他取，<a id="a-G8"></a>不两取；<a id="a-G9"></a>不自著，<a id="a-GA"></a>不他著，<a id="a-GB"></a>不两著；<a id="a-GC"></a>亦不贪求名闻利养，<a id="a-GD"></a>但作是念：<a id="a-GE"></a>‘我当常为众生说法，<a id="a-GF"></a>令离一切恶，<a id="a-GG"></a>断贪、<a id="a-GH"></a>瞋、<a id="a-GI"></a>痴、<a id="a-GJ"></a>憍慢、<a id="a-GK"></a>覆藏、<a id="a-GL"></a>悭嫉、<a id="a-GM"></a>谄诳，<a id="a-GN"></a>令恒安住忍辱柔和。<a id="a-GO"></a>’佛子，<a id="a-GP"></a>菩萨成就如是忍法。<a id="a-GQ"></a>假使有百千亿那由他阿僧祇众生来至其所，<a id="a-GR"></a>一一众生化作百千亿那由他阿僧祇口，<a id="a-GS"></a>一一口出百千亿那由他阿僧祇语，<a id="a-GT"></a>所谓：<a id="a-GU"></a>不可喜语、<a id="a-GV"></a>非善法语、<a id="a-GW"></a>不悦意语、<a id="a-GX"></a>不可爱语、<a id="a-GY"></a>非仁贤语、<a id="a-GZ"></a>非圣智语、<a id="a-Ga"></a>非圣相应语、<a id="a-Gb"></a>非圣亲近语、<a id="a-Gc"></a>深可厌恶语、<a id="a-Gd"></a>不堪听闻语，<a id="a-Ge"></a>以是言辞毁辱菩萨。<a id="a-Gf"></a>又此众生一一各有百千亿那由他阿僧祇手，<a id="a-Gg"></a>一一手各执百千亿那由他阿僧祇器仗逼害菩萨。<a id="a-Gh"></a>如是经于阿僧祇劫，<a id="a-Gi"></a>曾无休息。<a id="a-Gj"></a>菩萨遭此极大楚毒，<a id="a-Gk"></a>身毛皆竖，<a id="a-Gl"></a>命将欲断，<a id="a-Gm"></a>作是念言：<a id="a-Gn"></a>‘我因是苦，<a id="a-Go"></a>心若动乱，<a id="a-Gp"></a>则自不调伏、<a id="a-Gq"></a>自不守护、<a id="a-Gr"></a>自不明了、<a id="a-Gs"></a>自不修习、<a id="a-Gt"></a>自不正定、<a id="a-Gu"></a>自不寂静、<a id="a-Gv"></a>自不爱惜、<a id="a-Gw"></a>自生执著，<a id="a-Gx"></a>何能令他心得清净？<a id="a-Gy"></a>’菩萨尔时复作是念：<a id="a-Gz"></a>‘我从无始劫，<a id="a-H0"></a>住于生死，<a id="a-H1"></a>受诸苦恼。<a id="a-H2"></a>’如是思惟，<a id="a-H3"></a>重自劝励，<a id="a-H4"></a>令心清净，<a id="a-H5"></a>而得欢喜。<a id="a-H6"></a>善自调摄，<a id="a-H7"></a>自能安住于佛法中，<a id="a-H8"></a>亦令众生同得此法。<a id="a-H9"></a>复更思惟：<a id="a-HA"></a>‘此身空寂，<a id="a-HB"></a>无我、<a id="a-HC"></a>我所，<a id="a-HD"></a>无有真实，<a id="a-HE"></a>性空无二；<a id="a-HF"></a>若苦若乐，<a id="a-HG"></a>皆无所有，<a id="a-HH"></a>诸法空故。<a id="a-HI"></a>我当解了，<a id="a-HJ"></a>广为人说，<a id="a-HK"></a>令诸众生灭除此见。<a id="a-HL"></a>是故我今虽遭苦毒，<a id="a-HM"></a>应当忍受，<a id="a-HN"></a>为慈念众生故，<a id="a-HO"></a>饶益众生故，<a id="a-HP"></a>安乐众生故，<a id="a-HQ"></a>怜愍众生故，<a id="a-HR"></a>摄受众生故，<a id="a-HS"></a>不舍众生故，<a id="a-HT"></a>自得觉悟故，<a id="a-HU"></a>令他觉悟故，<a id="a-HV"></a>心不退转故，<a id="a-HW"></a>趣向佛道故。<a id="a-HX"></a>’是名菩萨摩诃萨第三无违逆行。</p>
  <p id="aHY">“佛子，<a id="a-HZ"></a>何等为菩萨摩诃萨无屈挠行？<a id="a-Ha"></a>此菩萨修诸精进，<a id="a-Hb"></a>所谓：<a id="a-Hc"></a>第一精进、<a id="a-Hd"></a>大精进、<a id="a-He"></a>胜精进、<a id="a-Hf"></a>殊胜精进、<a id="a-Hg"></a>最胜精进、<a id="a-Hh"></a>最妙精进、<a id="a-Hi"></a>上精进、<a id="a-Hj"></a>无上精进、<a id="a-Hk"></a>无等精进、<a id="a-Hl"></a>普遍精进。<a id="a-Hm"></a>性无三毒、<a id="a-Hn"></a>性无憍慢、<a id="a-Ho"></a>性不覆藏、<a id="a-Hp"></a>性不悭嫉、<a id="a-Hq"></a>性无谄诳、<a id="a-Hr"></a>性自惭愧，<a id="a-Hs"></a>终不为恼一众生故而行精进，<a id="a-Ht"></a>但为断一切烦恼故而行精进，<a id="a-Hu"></a>但为拔一切惑本故而行精进，<a id="a-Hv"></a>但为除一切习气故而行精进，<a id="a-Hw"></a>但为知一切众生界故而行精进，<a id="a-Hx"></a>但为知一切众生死此生彼故而行精进，<a id="a-Hy"></a>但为知一切众生烦恼故而行精进，<a id="a-Hz"></a>但为知一切众生心乐故而行精进，<a id="a-I0"></a>但为知一切众生境界故而行精进，<a id="a-I1"></a>但为知一切众生诸根胜劣故而行精进，<a id="a-I2"></a>但为知一切众生心行故而行精进，<a id="a-I3"></a>但为知一切法界故而行精进，<a id="a-I4"></a>但为知一切佛法根本性故而行精进，<a id="a-I5"></a>但为知一切佛法平等性故而行精进，<a id="a-I6"></a>但为知三世平等性故而行精进，<a id="a-I7"></a>但为得一切佛法智光明故而行精进，<a id="a-I8"></a>但为证一切佛法智故而行精进，<a id="a-I9"></a>但为知一切佛法一实相故而行精进，<a id="a-IA"></a>但为知一切佛法无边际故而行精进，<a id="a-IB"></a>但为得一切佛法广大决定善巧智故而行精进，<a id="a-IC"></a>但为得分别演说一切佛法句义智故而行精进。<a id="a-ID"></a>佛子，<a id="a-IE"></a>菩萨摩诃萨成就如是精进行已，<a id="a-IF"></a>设有人言：<a id="a-IG"></a>‘汝颇能为无数世界所有众生，<a id="a-IH"></a>以一一众生故，<a id="a-II"></a>于阿鼻地狱，<a id="a-IJ"></a>经无数劫备受众苦，<a id="a-IK"></a>令彼众生一一得值无数诸佛出兴于世，<a id="a-IL"></a>以见佛故，<a id="a-IM"></a>具受众乐，<a id="a-IN"></a>乃至入于无余涅槃，<a id="a-IO"></a>汝乃当成阿耨多罗三藐三菩提，<a id="a-IP"></a>能尔不耶？<a id="a-IQ"></a>’答言：<a id="a-IR"></a>‘我能。<a id="a-IS"></a>’设复有人作如是言：<a id="a-IT"></a>‘有无量阿僧祇大海，<a id="a-IU"></a>汝当以一毛端滴之令尽；<a id="a-IV"></a>有无量阿僧祇世界，<a id="a-IW"></a>尽抹为尘。<a id="a-IX"></a>彼滴及尘，<a id="a-IY"></a>一一数之，<a id="a-IZ"></a>悉知其数。<a id="a-Ia"></a>为众生故，<a id="a-Ib"></a>经尔许劫，<a id="a-Ic"></a>于念念中受苦不断。<a id="a-Id"></a>’菩萨不以闻此语故而生一念悔恨之心，<a id="a-Ie"></a>但更增上欢喜踊跃，<a id="a-If"></a>深自庆幸得大善利：<a id="a-Ig"></a>‘以我力故，<a id="a-Ih"></a>令彼众生永脱诸苦。<a id="a-Ii"></a>’菩萨以此所行方便，<a id="a-Ij"></a>于一切世界中，<a id="a-Ik"></a>令一切众生乃至究竟无余涅槃。<a id="a-Il"></a>是名菩萨摩诃萨第四无屈挠行。</p>
  <p id="aIm">“佛子，<a id="a-In"></a>何等为菩萨摩诃萨离痴乱行？<a id="a-Io"></a>此菩萨成就正念，<a id="a-Ip"></a>心无散乱，<a id="a-Iq"></a>坚固不动，<a id="a-Ir"></a>最上清净，<a id="a-Is"></a>广大无量，<a id="a-It"></a>无有迷惑。<a id="a-Iu"></a>以是正念故，<a id="a-Iv"></a>善解世间一切语言，<a id="a-Iw"></a>能持出世诸法言说，<a id="a-Ix"></a>所谓：<a id="a-Iy"></a>能持色法、<a id="a-Iz"></a>非色法言说，<a id="a-J0"></a>能持建立色自性言说，<a id="a-J1"></a>乃至能持建立受、<a id="a-J2"></a>想、<a id="a-J3"></a>行、<a id="a-J4"></a>识自性言说，<a id="a-J5"></a>心无痴乱。<a id="a-J6"></a>于世间中，<a id="a-J7"></a>死此生彼，<a id="a-J8"></a>心无痴乱；<a id="a-J9"></a>入胎出胎，<a id="a-JA"></a>心无痴乱；<a id="a-JB"></a>发菩提意，<a id="a-JC"></a>心无痴乱；<a id="a-JD"></a>事善知识，<a id="a-JE"></a>心无痴乱；<a id="a-JF"></a>勤修佛法，<a id="a-JG"></a>心无痴乱；<a id="a-JH"></a>觉知魔事，<a id="a-JI"></a>心无痴乱；<a id="a-JJ"></a>离诸魔业，<a id="a-JK"></a>心无痴乱；<a id="a-JL"></a>于不可说劫，<a id="a-JM"></a>修菩萨行，<a id="a-JN"></a>心无痴乱。<a id="a-JO"></a>此菩萨成就如是无量正念，<a id="a-JP"></a>于无量阿僧祇劫中，<a id="a-JQ"></a>从诸佛、<a id="a-JR"></a>菩萨、<a id="a-JS"></a>善知识所，<a id="a-JT"></a>听闻正法，<a id="a-JU"></a>所谓：<a id="a-JV"></a>甚深法、<a id="a-JW"></a>广大法、<a id="a-JX"></a>庄严法、<a id="a-JY"></a>种种庄严法、<a id="a-JZ"></a>演说种种名句文身法、<a id="a-Ja"></a>菩萨庄严法、<a id="a-Jb"></a>佛神力光明无上法、<a id="a-Jc"></a>正希望决定解清净法、<a id="a-Jd"></a>不著一切世间法、<a id="a-Je"></a>分别一切世间法、<a id="a-Jf"></a>甚广大法、<a id="a-Jg"></a>离痴翳照了一切众生法、<a id="a-Jh"></a>一切世间共法不共法、<a id="a-Ji"></a>菩萨智无上法、<a id="a-Jj"></a>一切智自在法。<a id="a-Jk"></a>菩萨听闻如是法已，<a id="a-Jl"></a>经阿僧祇劫，<a id="a-Jm"></a>不忘不失，<a id="a-Jn"></a>心常忆念，<a id="a-Jo"></a>无有间断。<a id="a-Jp"></a>何以故？<a id="a-Jq"></a>菩萨摩诃萨于无量劫修诸行时，<a id="a-Jr"></a>终不恼乱一众生，<a id="a-Js"></a>令失正念；<a id="a-Jt"></a>不坏正法，<a id="a-Ju"></a>不断善根，<a id="a-Jv"></a>心常增长广大智故。<a id="a-Jw"></a>复次，<a id="a-Jx"></a>此菩萨摩诃萨，<a id="a-Jy"></a>种种音声不能惑乱，<a id="a-Jz"></a>所谓：<a id="a-K0"></a>高大声、<a id="a-K1"></a>粗浊声、<a id="a-K2"></a>极令人恐怖声、<a id="a-K3"></a>悦意声、<a id="a-K4"></a>不悦意声、<a id="a-K5"></a>喧乱耳识声、<a id="a-K6"></a>沮坏六根声。<a id="a-K7"></a>此菩萨闻如是等无量无数好恶音声，<a id="a-K8"></a>假使充满阿僧祇世界，<a id="a-K9"></a>未曾一念心有散乱，<a id="a-KA"></a>所谓：<a id="a-KB"></a>正念不乱、<a id="a-KC"></a>境界不乱、<a id="a-KD"></a>三昧不乱、<a id="a-KE"></a>入甚深法不乱、<a id="a-KF"></a>行菩提行不乱、<a id="a-KG"></a>发菩提心不乱、<a id="a-KH"></a>忆念诸佛不乱、<a id="a-KI"></a>观真实法不乱、<a id="a-KJ"></a>化众生智不乱、<a id="a-KK"></a>净众生智不乱、<a id="a-KL"></a>决了甚深义不乱。<a id="a-KM"></a>不作恶业故，<a id="a-KN"></a>无恶业障；<a id="a-KO"></a>不起烦恼故，<a id="a-KP"></a>无烦恼障；<a id="a-KQ"></a>不轻慢法故，<a id="a-KR"></a>无有法障；<a id="a-KS"></a>不诽谤正法故，<a id="a-KT"></a>无有报障。<a id="a-KU"></a>佛子，<a id="a-KV"></a>如上所说如是等声，<a id="a-KW"></a>一一充满阿僧祇世界，<a id="a-KX"></a>于无量无数劫未曾断绝，<a id="a-KY"></a>悉能坏乱众生身心一切诸根，<a id="a-KZ"></a>而不能坏此菩萨心。<a id="a-Ka"></a>菩萨入三昧中，<a id="a-Kb"></a>住于圣法，<a id="a-Kc"></a>思惟观察一切音声，<a id="a-Kd"></a>善知音声生、<a id="a-Ke"></a>住、<a id="a-Kf"></a>灭相，<a id="a-Kg"></a>善知音声生、<a id="a-Kh"></a>住、<a id="a-Ki"></a>灭性。<a id="a-Kj"></a>如是闻已，<a id="a-Kk"></a>不生于贪，<a id="a-Kl"></a>不起于瞋，<a id="a-Km"></a>不失于念，<a id="a-Kn"></a>善取其相而不染著；<a id="a-Ko"></a>知一切声皆无所有，<a id="a-Kp"></a>实不可得，<a id="a-Kq"></a>无有作者，<a id="a-Kr"></a>亦无本际，<a id="a-Ks"></a>与法界等，<a id="a-Kt"></a>无有差别。<a id="a-Ku"></a>菩萨如是成就寂静身、<a id="a-Kv"></a>语、<a id="a-Kw"></a>意行，<a id="a-Kx"></a>至一切智，<a id="a-Ky"></a>永不退转；<a id="a-Kz"></a>善入一切诸禅定门，<a id="a-L0"></a>知诸三昧同一体性，<a id="a-L1"></a>了一切法无有边际，<a id="a-L2"></a>得一切法真实智慧，<a id="a-L3"></a>得离音声甚深三昧，<a id="a-L4"></a>得阿僧祇诸三昧门，<a id="a-L5"></a>增长无量广大悲心。<a id="a-L6"></a>是时，<a id="a-L7"></a>菩萨于一念中，<a id="a-L8"></a>得无数百千三昧，<a id="a-L9"></a>闻如是声，<a id="a-LA"></a>心不惑乱，<a id="a-LB"></a>令其三昧渐更增广。<a id="a-LC"></a>作如是念：<a id="a-LD"></a>‘我当令一切众生安住无上清净念中，<a id="a-LE"></a>于一切智得不退转，<a id="a-LF"></a>究竟成就无余涅槃。<a id="a-LG"></a>’是名菩萨摩诃萨第五离痴乱行。</p>
  <p id="aLH">“佛子，<a id="a-LI"></a>何等为菩萨摩诃萨善现行？<a id="a-LJ"></a>此菩萨身业清净、<a id="a-LK"></a>语业清净、<a id="a-LL"></a>意业清净，<a id="a-LM"></a>住无所得、<a id="a-LN"></a>示无所得身语意业，<a id="a-LO"></a>能知三业皆无所有、<a id="a-LP"></a>无虚妄故，<a id="a-LQ"></a>无有系缚；<a id="a-LR"></a>凡所示现，<a id="a-LS"></a>无性无依；<a id="a-LT"></a>住如实心，<a id="a-LU"></a>知无量心自性，<a id="a-LV"></a>知一切法自性，<a id="a-LW"></a>无得无相，<a id="a-LX"></a>甚深难入；<a id="a-LY"></a>住于正位真如法性，<a id="a-LZ"></a>方便出生而无业报；<a id="a-La"></a>不生不灭，<a id="a-Lb"></a>住涅槃界，<a id="a-Lc"></a>住寂静性；<a id="a-Ld"></a>住于真实无性之性，<a id="a-Le"></a>言语道断，<a id="a-Lf"></a>超诸世间，<a id="a-Lg"></a>无有所依；<a id="a-Lh"></a>入离分别无缚著法，<a id="a-Li"></a>入最胜智真实之法，<a id="a-Lj"></a>入非诸世间所能了知出世间法。<a id="a-Lk"></a>此是菩萨善巧方便示现生相。<a id="a-Ll"></a>佛子，<a id="a-Lm"></a>此菩萨作如是念：<a id="a-Ln"></a>‘一切众生，<a id="a-Lo"></a>无性为性；<a id="a-Lp"></a>一切诸法，<a id="a-Lq"></a>无为为性；<a id="a-Lr"></a>一切国土，<a id="a-Ls"></a>无相为相。<a id="a-Lt"></a>一切三世，<a id="a-Lu"></a>唯有言说；<a id="a-Lv"></a>一切言说，<a id="a-Lw"></a>于诸法中，<a id="a-Lx"></a>无有依处；<a id="a-Ly"></a>一切诸法，<a id="a-Lz"></a>于言说中，<a id="a-M0"></a>亦无依处。<a id="a-M1"></a>’菩萨如是解一切法皆悉甚深，<a id="a-M2"></a>一切世间皆悉寂静，<a id="a-M3"></a>一切佛法无所增益。<a id="a-M4"></a>佛法不异世间法，<a id="a-M5"></a>世间法不异佛法；<a id="a-M6"></a>佛法、<a id="a-M7"></a>世间法，<a id="a-M8"></a>无有杂乱，<a id="a-M9"></a>亦无差别。<a id="a-MA"></a>了知法界体性平等，<a id="a-MB"></a>普入三世，<a id="a-MC"></a>永不舍离大菩提心，<a id="a-MD"></a>恒不退转化众生心，<a id="a-ME"></a>转更增长大慈悲心，<a id="a-MF"></a>与一切众生作所依处。<a id="a-MG"></a>菩萨尔时复作是念：<a id="a-MH"></a>‘我不成熟众生，<a id="a-MI"></a>谁当成熟？<a id="a-MJ"></a>我不调伏众生，<a id="a-MK"></a>谁当调伏？<a id="a-ML"></a>我不教化众生，<a id="a-MM"></a>谁当教化？<a id="a-MN"></a>我不觉悟众生，<a id="a-MO"></a>谁当觉悟？<a id="a-MP"></a>我不清净众生，<a id="a-MQ"></a>谁当清净？<a id="a-MR"></a>此我所宜、<a id="a-MS"></a>我所应作。<a id="a-MT"></a>’复作是念：<a id="a-MU"></a>‘若我自解此甚深法，<a id="a-MV"></a>唯我一人于阿耨多罗三藐三菩提独得解脱；<a id="a-MW"></a>而诸众生盲冥无目，<a id="a-MX"></a>入大险道，<a id="a-MY"></a>为诸烦恼之所缠缚。<a id="a-MZ"></a>如重病人恒受苦痛，<a id="a-Ma"></a>处贪爱狱不能自出，<a id="a-Mb"></a>不离地狱、<a id="a-Mc"></a>饿鬼、<a id="a-Md"></a>畜生、<a id="a-Me"></a>阎罗王界，<a id="a-Mf"></a>不能灭苦，<a id="a-Mg"></a>不舍恶业，<a id="a-Mh"></a>常处痴暗，<a id="a-Mi"></a>不见真实，<a id="a-Mj"></a>轮回生死，<a id="a-Mk"></a>无得出离，<a id="a-Ml"></a>住于八难，<a id="a-Mm"></a>众垢所著，<a id="a-Mn"></a>种种烦恼覆障其心，<a id="a-Mo"></a>邪见所迷，<a id="a-Mp"></a>不行正道。<a id="a-Mq"></a>’菩萨如是观诸众生，<a id="a-Mr"></a>作是念言：<a id="a-Ms"></a>‘若此众生未成熟、<a id="a-Mt"></a>未调伏，<a id="a-Mu"></a>舍而取证阿耨多罗三藐三菩提，<a id="a-Mv"></a>是所不应。<a id="a-Mw"></a>我当先化众生，<a id="a-Mx"></a>于不可说不可说劫行菩萨行；<a id="a-My"></a>未成熟者，<a id="a-Mz"></a>先令成熟；<a id="a-N0"></a>未调伏者，<a id="a-N1"></a>先令调伏。<a id="a-N2"></a>’是菩萨住此行时，<a id="a-N3"></a>诸天、<a id="a-N4"></a>魔、<a id="a-N5"></a>梵、<a id="a-N6"></a>沙门、<a id="a-N7"></a>婆罗门，<a id="a-N8"></a>一切世间乾闼婆、<a id="a-N9"></a>阿修罗等，<a id="a-NA"></a>若有得见，<a id="a-NB"></a>暂同住止，<a id="a-NC"></a>恭敬尊重，<a id="a-ND"></a>承事供养，<a id="a-NE"></a>及暂耳闻一经心者；<a id="a-NF"></a>如是所作，<a id="a-NG"></a>悉不唐捐，<a id="a-NH"></a>必定当成阿耨多罗三藐三菩提。<a id="a-NI"></a>是名菩萨摩诃萨第六善现行。</p>
 </body>
</html>