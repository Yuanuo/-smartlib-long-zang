<!doctype html>
<html id="z3IBTUDHr" data-ver="1349">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第三十九</h1>
  <h2 id="a2">十地品第二十六之六</h2>
  <p id="a3">净居天众那由他，<a id="a-4"></a>闻此地中诸胜行，<a id="a-5"></a>空中踊跃心欢喜，<a id="a-6"></a>悉共虔诚供养佛。</p>
  <p id="a7">不可思议菩萨众，<a id="a-8"></a>亦在空中大欢喜，<a id="a-9"></a>俱然最上悦意香，<a id="a-A"></a>普熏众会令清净。</p>
  <p id="aB">自在天王与天众，<a id="a-C"></a>无量亿数在虚空，<a id="a-D"></a>普散天衣供养佛，<a id="a-E"></a>百千万种缤纷下。</p>
  <p id="aF">天诸婇女无有量，<a id="a-G"></a>靡不欢欣供养佛，<a id="a-H"></a>各奏种种妙乐音，<a id="a-I"></a>悉以此言而赞叹：</p>
  <p id="aJ">佛身安坐一国土，<a id="a-K"></a>一切世界悉现身，<a id="a-L"></a>身相端严无量亿，<a id="a-M"></a>法界广大悉充满。</p>
  <p id="aN">于一毛孔放光明，<a id="a-O"></a>普灭世间烦恼暗，<a id="a-P"></a>国土微尘可知数，<a id="a-Q"></a>此光明数不可测。</p>
  <p id="aR">或见如来具众相，<a id="a-S"></a>转于无上正法轮，<a id="a-T"></a>或见游行诸佛刹，<a id="a-U"></a>或见寂然安不动。</p>
  <p id="aV">或现住于兜率宫，<a id="a-W"></a>或现下生入母胎，<a id="a-X"></a>或示住胎或出胎，<a id="a-Y"></a>悉令无量国中见。</p>
  <p id="aZ">或现出家修世道，<a id="a-a"></a>或现道场成正觉，<a id="a-b"></a>或现说法或涅槃，<a id="a-c"></a>普使十方无不睹。</p>
  <p id="ad">譬如幻师知幻术，<a id="a-e"></a>在于大众多所作；<a id="a-f"></a>如来智慧亦复然，<a id="a-g"></a>于世间中普现身。</p>
  <p id="ah">佛住甚深真法性，<a id="a-i"></a>寂灭无相同虚空，<a id="a-j"></a>而于第一实义中，<a id="a-k"></a>示现种种所行事。</p>
  <p id="al">所作利益众生事，<a id="a-m"></a>皆依法性而得有，<a id="a-n"></a>相与无相无差别，<a id="a-o"></a>入于究竟皆无相。</p>
  <p id="ap">若有欲得如来智，<a id="a-q"></a>应离一切妄分别，<a id="a-r"></a>有无通达皆平等，<a id="a-s"></a>疾作人天大导师。</p>
  <p id="at">无量无边天女众，<a id="a-u"></a>种种言音称赞已，<a id="a-v"></a>身心寂静共安乐，<a id="a-w"></a>瞻仰如来默然住。</p>
  <p id="ax">即时菩萨解脱月，<a id="a-y"></a>知诸众会咸寂静，<a id="a-z"></a>向金刚藏而请言：<a id="a-10"></a>大无畏者真佛子，</p>
  <p id="a11">从第九地入十地，<a id="a-12"></a>所有功德诸行相，<a id="a-13"></a>及以神通变化事，<a id="a-14"></a>愿聪慧者为宣说！</p>
  <p id="a15">尔时，<a id="a-16"></a>金刚藏菩萨摩诃萨告解脱月菩萨言：<a id="a-17"></a>“佛子，<a id="a-18"></a>菩萨摩诃萨从初地乃至第九地，<a id="a-19"></a>以如是无量智慧观察觉了已，<a id="a-1A"></a>善思惟修习，<a id="a-1B"></a>善满足白法，<a id="a-1C"></a>集无边助道法，<a id="a-1D"></a>增长大福德智慧，<a id="a-1E"></a>广行大悲，<a id="a-1F"></a>知世界差别，<a id="a-1G"></a>入众生界稠林，<a id="a-1H"></a>入如来所行处，<a id="a-1I"></a>随顺如来寂灭行，<a id="a-1J"></a>常观察如来力、<a id="a-1K"></a>无所畏、<a id="a-1L"></a>不共佛法，<a id="a-1M"></a>名为得一切种、<a id="a-1N"></a>一切智智受职位。</p>
  <p id="a1O">“佛子，<a id="a-1P"></a>菩萨摩诃萨以如是智慧入受职地已，<a id="a-1Q"></a>即得菩萨离垢三昧、<a id="a-1R"></a>入法界差别三昧、<a id="a-1S"></a>庄严道场三昧、<a id="a-1T"></a>一切种华光三昧、<a id="a-1U"></a>海藏三昧、<a id="a-1V"></a>海印三昧、<a id="a-1W"></a>虚空界广大三昧、<a id="a-1X"></a>观一切法自性三昧、<a id="a-1Y"></a>知一切众生心行三昧、<a id="a-1Z"></a>一切佛皆现前三昧，<a id="a-1a"></a>如是等百万阿僧祇三昧皆现在前。<a id="a-1b"></a>菩萨于此一切三昧，<a id="a-1c"></a>若入若起，<a id="a-1d"></a>皆得善巧，<a id="a-1e"></a>亦善了知一切三昧所作差别。<a id="a-1f"></a>其最后三昧，<a id="a-1g"></a>名受一切智胜职位。<a id="a-1h"></a>此三昧现在前时，<a id="a-1i"></a>有大宝莲华忽然出生。<a id="a-1j"></a>其华广大，<a id="a-1k"></a>量等百万三千大千世界，<a id="a-1l"></a>以众妙宝间错庄严，<a id="a-1m"></a>超过一切世间境界；<a id="a-1n"></a>出世善根之所生起，<a id="a-1o"></a>知诸法如幻性众行所成，<a id="a-1p"></a>恒放光明普照法界，<a id="a-1q"></a>非诸天处之所能有；<a id="a-1r"></a>毗琉璃摩尼宝为茎，<a id="a-1s"></a>栴檀王为台，<a id="a-1t"></a>玛瑙为须，<a id="a-1u"></a>阎浮檀金为叶，<a id="a-1v"></a>其华常有无量光明，<a id="a-1w"></a>众宝为藏，<a id="a-1x"></a>宝网弥覆，<a id="a-1y"></a>十三千大千世界微尘数莲华以为眷属。<a id="a-1z"></a>尔时，<a id="a-20"></a>菩萨坐此华座，<a id="a-21"></a>身相大小正相称可；<a id="a-22"></a>无量菩萨以为眷属，<a id="a-23"></a>各坐其余莲华之上，<a id="a-24"></a>周匝围绕，<a id="a-25"></a>一一各得百万三昧，<a id="a-26"></a>向大菩萨一心瞻仰。</p>
  <p id="a27">“佛子，<a id="a-28"></a>此大菩萨并其眷属坐华座时，<a id="a-29"></a>所有光明及以言音普皆充满十方法界，<a id="a-2A"></a>一切世界咸悉震动，<a id="a-2B"></a>恶趣休息，<a id="a-2C"></a>国土严净，<a id="a-2D"></a>同行菩萨靡不来集，<a id="a-2E"></a>人天音乐同时发声，<a id="a-2F"></a>所有众生悉得安乐，<a id="a-2G"></a>以不思议供养之具供一切佛，<a id="a-2H"></a>诸佛众会悉皆显现。</p>
  <p id="a2I">“佛子，<a id="a-2J"></a>此菩萨坐彼大莲华座时，<a id="a-2K"></a>于两足下放百万阿僧祇光明，<a id="a-2L"></a>普照十方诸大地狱，<a id="a-2M"></a>灭众生苦；<a id="a-2N"></a>于两膝轮放百万阿僧祇光明，<a id="a-2O"></a>普照十方诸畜生趣，<a id="a-2P"></a>灭众生苦；<a id="a-2Q"></a>于脐轮中放百万阿僧祇光明，<a id="a-2R"></a>普照十方阎罗王界，<a id="a-2S"></a>灭众生苦；<a id="a-2T"></a>从左右胁放百万阿僧祇光明，<a id="a-2U"></a>普照十方一切人趣，<a id="a-2V"></a>灭众生苦；<a id="a-2W"></a>从两手中放百万阿僧祇光明，<a id="a-2X"></a>普照十方一切诸天及阿修罗所有宫殿；<a id="a-2Y"></a>从两肩上放百万阿僧祇光明，<a id="a-2Z"></a>普照十方一切声闻；<a id="a-2a"></a>从其项背放百万阿僧祇光明，<a id="a-2b"></a>普照十方辟支佛身；<a id="a-2c"></a>从其面门放百万阿僧祇光明，<a id="a-2d"></a>普照十方初始发心乃至九地诸菩萨身；<a id="a-2e"></a>从两眉间放百万阿僧祇光明，<a id="a-2f"></a>普照十方受职菩萨，<a id="a-2g"></a>令魔宫殿悉皆不现；<a id="a-2h"></a>从其顶上放百万阿僧祇三千大千世界微尘数光明，<a id="a-2i"></a>普照十方一切世界诸佛如来道场众会，<a id="a-2j"></a>右绕十匝，<a id="a-2k"></a>住虚空中，<a id="a-2l"></a>成光明网，<a id="a-2m"></a>名炽然光明，<a id="a-2n"></a>发起种种诸供养事供养于佛，<a id="a-2o"></a>余诸菩萨从初发心乃至九地所有供养而比于此，<a id="a-2p"></a>百分不及一，<a id="a-2q"></a>乃至算数譬喻所不能及。<a id="a-2r"></a>其光明网普于十方一一如来众会之前，<a id="a-2s"></a>雨众妙香、<a id="a-2t"></a>华鬘、<a id="a-2u"></a>衣服、<a id="a-2v"></a>幢幡、<a id="a-2w"></a>宝盖、<a id="a-2x"></a>诸摩尼等庄严之具以为供养，<a id="a-2y"></a>皆从出世善根所生，<a id="a-2z"></a>超过一切世间境界。<a id="a-30"></a>若有众生见知此者，<a id="a-31"></a>皆于阿耨多罗三藐三菩提得不退转。</p>
  <p id="a32">“佛子，<a id="a-33"></a>此大光明作于如是供养事毕，<a id="a-34"></a>复绕十方一切世界一一诸佛道场众会，<a id="a-35"></a>经十匝已，<a id="a-36"></a>从诸如来足下而入。<a id="a-37"></a>尔时，<a id="a-38"></a>诸佛及诸菩萨，<a id="a-39"></a>知某世界中，<a id="a-3A"></a>某菩萨摩诃萨能行如是广大之行到受职位。<a id="a-3B"></a>佛子，<a id="a-3C"></a>是时，<a id="a-3D"></a>十方无量无边乃至九地诸菩萨众皆来围绕，<a id="a-3E"></a>恭敬供养，<a id="a-3F"></a>一心观察。<a id="a-3G"></a>正观察时，<a id="a-3H"></a>其诸菩萨即各获得十千三昧。<a id="a-3I"></a>当尔之时，<a id="a-3J"></a>十方所有受职菩萨，<a id="a-3K"></a>皆于金刚庄严臆德相中出大光明，<a id="a-3L"></a>名能坏魔怨，<a id="a-3M"></a>百万阿僧祇光明以为眷属，<a id="a-3N"></a>普照十方，<a id="a-3O"></a>现于无量神通变化；<a id="a-3P"></a>作是事已，<a id="a-3Q"></a>而来入此菩萨摩诃萨金刚庄严臆德相中；<a id="a-3R"></a>其光入已，<a id="a-3S"></a>令此菩萨所有智慧、<a id="a-3T"></a>势力增长过百千倍。<a id="a-3U"></a>尔时，<a id="a-3V"></a>十方一切诸佛从眉间出清净光明，<a id="a-3W"></a>名增益一切智神通，<a id="a-3X"></a>无数光明以为眷属，<a id="a-3Y"></a>普照十方一切世界，<a id="a-3Z"></a>右绕十匝，<a id="a-3a"></a>示现如来广大自在，<a id="a-3b"></a>开悟无量百千亿那由他诸菩萨众，<a id="a-3c"></a>周遍震动一切佛刹，<a id="a-3d"></a>灭除一切诸恶道苦，<a id="a-3e"></a>隐蔽一切诸魔宫殿，<a id="a-3f"></a>示一切佛得菩提处道场众会庄严威德；<a id="a-3g"></a>如是普照尽虚空遍法界一切世界已，<a id="a-3h"></a>而来至此菩萨会上周匝右绕，<a id="a-3i"></a>示现种种庄严之事；<a id="a-3j"></a>现是事已，<a id="a-3k"></a>从大菩萨顶上而入，<a id="a-3l"></a>其眷属光明亦各入彼诸菩萨顶。<a id="a-3m"></a>当尔之时，<a id="a-3n"></a>此菩萨得先所未得百万三昧，<a id="a-3o"></a>名为已得受职之位，<a id="a-3p"></a>入佛境界，<a id="a-3q"></a>具足十力，<a id="a-3r"></a>堕在佛数。</p>
  <p id="a3s">“佛子，<a id="a-3t"></a>如转轮圣王所生太子，<a id="a-3u"></a>母是正后，<a id="a-3v"></a>身相具足。<a id="a-3w"></a>其转轮王令此太子坐白象宝妙金之座，<a id="a-3x"></a>张大网幔，<a id="a-3y"></a>建大幢幡，<a id="a-3z"></a>燃香散花，<a id="a-40"></a>奏诸音乐，<a id="a-41"></a>取四大海水置金瓶内，<a id="a-42"></a>王执此瓶灌太子顶，<a id="a-43"></a>是时即名受王职位，<a id="a-44"></a>堕在灌顶刹利王数，<a id="a-45"></a>即能具足行十善道，<a id="a-46"></a>亦得名为转轮圣王。<a id="a-47"></a>菩萨受职亦复如是，<a id="a-48"></a>诸佛智水灌其顶故，<a id="a-49"></a>名为受职；<a id="a-4A"></a>具足如来十种力故，<a id="a-4B"></a>堕在佛数。<a id="a-4C"></a>佛子，<a id="a-4D"></a>是名菩萨受大智职。<a id="a-4E"></a>菩萨以此大智职故，<a id="a-4F"></a>能行无量百千万亿那由他难行之行，<a id="a-4G"></a>增长无量智慧功德，<a id="a-4H"></a>名为安住法云地。</p>
  <p id="a4I">“佛子，<a id="a-4J"></a>菩萨摩诃萨住此法云地，<a id="a-4K"></a>如实知欲界集、<a id="a-4L"></a>色界集、<a id="a-4M"></a>无色界集、<a id="a-4N"></a>世界集、<a id="a-4O"></a>法界集、<a id="a-4P"></a>有为界集、<a id="a-4Q"></a>无为界集、<a id="a-4R"></a>众生界集、<a id="a-4S"></a>识界集、<a id="a-4T"></a>虚空界集、<a id="a-4U"></a>涅槃界集。<a id="a-4V"></a>此菩萨如实知诸见烦恼行集，<a id="a-4W"></a>知世界成坏集，<a id="a-4X"></a>知声闻行集、<a id="a-4Y"></a>辟支佛行集、<a id="a-4Z"></a>菩萨行集、<a id="a-4a"></a>如来力无所畏色身法身集、<a id="a-4b"></a>一切种一切智智集、<a id="a-4c"></a>示得菩提转法轮集、<a id="a-4d"></a>入一切法分别决定智集。<a id="a-4e"></a>举要言之，<a id="a-4f"></a>以一切智，<a id="a-4g"></a>知一切集。<a id="a-4h"></a>佛子，<a id="a-4i"></a>此菩萨摩诃萨以如是上上觉慧，<a id="a-4j"></a>如实知众生业化、<a id="a-4k"></a>烦恼化、<a id="a-4l"></a>诸见化、<a id="a-4m"></a>世界化、<a id="a-4n"></a>法界化、<a id="a-4o"></a>声闻化、<a id="a-4p"></a>辟支佛化、<a id="a-4q"></a>菩萨化、<a id="a-4r"></a>如来化、<a id="a-4s"></a>一切分别无分别化，<a id="a-4t"></a>如是等皆如实知。<a id="a-4u"></a>又如实知佛持、<a id="a-4v"></a>法持、<a id="a-4w"></a>僧持、<a id="a-4x"></a>业持、<a id="a-4y"></a>烦恼持、<a id="a-4z"></a>时持、<a id="a-50"></a>愿持、<a id="a-51"></a>供养持、<a id="a-52"></a>行持、<a id="a-53"></a>劫持、<a id="a-54"></a>智持，<a id="a-55"></a>如是等皆如实知。<a id="a-56"></a>又如实知诸佛如来入微细智，<a id="a-57"></a>所谓：<a id="a-58"></a>修行微细智、<a id="a-59"></a>命终微细智、<a id="a-5A"></a>受生微细智、<a id="a-5B"></a>出家微细智、<a id="a-5C"></a>现神通微细智、<a id="a-5D"></a>成正觉微细智、<a id="a-5E"></a>转法轮微细智、<a id="a-5F"></a>住寿命微细智、<a id="a-5G"></a>般涅槃微细智、<a id="a-5H"></a>教法住微细智，<a id="a-5I"></a>如是等皆如实知。<a id="a-5J"></a>又入如来秘密处，<a id="a-5K"></a>所谓：<a id="a-5L"></a>身秘密、<a id="a-5M"></a>语秘密、<a id="a-5N"></a>心秘密、<a id="a-5O"></a>时非时思量秘密、<a id="a-5P"></a>授菩萨记秘密、<a id="a-5Q"></a>摄众生秘密、<a id="a-5R"></a>种种乘秘密、<a id="a-5S"></a>一切众生根行差别秘密、<a id="a-5T"></a>业所作秘密、<a id="a-5U"></a>得菩提行秘密，<a id="a-5V"></a>如是等皆如实知。<a id="a-5W"></a>又知诸佛所有入劫智，<a id="a-5X"></a>所谓：<a id="a-5Y"></a>一劫入阿僧祇劫、<a id="a-5Z"></a>阿僧祇劫入一劫、<a id="a-5a"></a>有数劫入无数劫、<a id="a-5b"></a>无数劫入有数劫、<a id="a-5c"></a>一念入劫、<a id="a-5d"></a>劫入一念、<a id="a-5e"></a>劫入非劫、<a id="a-5f"></a>非劫入劫、<a id="a-5g"></a>有佛劫入无佛劫、<a id="a-5h"></a>无佛劫入有佛劫、<a id="a-5i"></a>过去未来劫入现在劫、<a id="a-5j"></a>现在劫入过去未来劫、<a id="a-5k"></a>过去劫入未来劫、<a id="a-5l"></a>未来劫入过去劫、<a id="a-5m"></a>长劫入短劫、<a id="a-5n"></a>短劫入长劫，<a id="a-5o"></a>如是等皆如实知。<a id="a-5p"></a>又知如来诸所入智，<a id="a-5q"></a>所谓：<a id="a-5r"></a>入毛道智、<a id="a-5s"></a>入微尘智、<a id="a-5t"></a>入国土身正觉智、<a id="a-5u"></a>入众生身正觉智、<a id="a-5v"></a>入众生心正觉智、<a id="a-5w"></a>入众生行正觉智、<a id="a-5x"></a>入随顺一切处正觉智、<a id="a-5y"></a>入示现遍行智、<a id="a-5z"></a>入示现顺行智、<a id="a-60"></a>入示现逆行智、<a id="a-61"></a>入示现思议不思议世间了知不了知行智、<a id="a-62"></a>入示现声闻智辟支佛智菩萨行如来行智。<a id="a-63"></a>佛子，<a id="a-64"></a>一切诸佛所有智慧广大无量，<a id="a-65"></a>此地菩萨皆能得入。</p>
  <p id="a66">“佛子，<a id="a-67"></a>菩萨摩诃萨住此地，<a id="a-68"></a>即得菩萨不思议解脱、<a id="a-69"></a>无障碍解脱、<a id="a-6A"></a>净观察解脱、<a id="a-6B"></a>普照明解脱、<a id="a-6C"></a>如来藏解脱、<a id="a-6D"></a>随顺无碍轮解脱、<a id="a-6E"></a>通达三世解脱、<a id="a-6F"></a>法界藏解脱、<a id="a-6G"></a>光明轮解脱、<a id="a-6H"></a>无余境界解脱；<a id="a-6I"></a>此十为首，<a id="a-6J"></a>有无量百千阿僧祇解脱门，<a id="a-6K"></a>皆于此第十地中得。<a id="a-6L"></a>如是乃至无量百千阿僧祇三昧门、<a id="a-6M"></a>无量百千阿僧祇陀罗尼门、<a id="a-6N"></a>无量百千阿僧祇神通门，<a id="a-6O"></a>皆悉成就。</p>
  <p id="a6P">“佛子，<a id="a-6Q"></a>此菩萨摩诃萨通达如是智慧，<a id="a-6R"></a>随顺无量菩提，<a id="a-6S"></a>成就善巧念力，<a id="a-6T"></a>十方无量诸佛所有无量大法明、<a id="a-6U"></a>大法照、<a id="a-6V"></a>大法雨，<a id="a-6W"></a>于一念顷皆能安、<a id="a-6X"></a>能受、<a id="a-6Y"></a>能摄、<a id="a-6Z"></a>能持。<a id="a-6a"></a>譬如娑伽罗龙王所霔大雨，<a id="a-6b"></a>唯除大海，<a id="a-6c"></a>余一切处皆不能安、<a id="a-6d"></a>不能受、<a id="a-6e"></a>不能摄、<a id="a-6f"></a>不能持。<a id="a-6g"></a>如来秘密藏大法明、<a id="a-6h"></a>大法照、<a id="a-6i"></a>大法雨亦复如是，<a id="a-6j"></a>唯除第十地菩萨，<a id="a-6k"></a>余一切众生、<a id="a-6l"></a>声闻、<a id="a-6m"></a>独觉乃至第九地菩萨，<a id="a-6n"></a>皆不能安、<a id="a-6o"></a>不能受、<a id="a-6p"></a>不能摄、<a id="a-6q"></a>不能持。<a id="a-6r"></a>佛子，<a id="a-6s"></a>譬如大海，<a id="a-6t"></a>能安、<a id="a-6u"></a>能受、<a id="a-6v"></a>能摄、<a id="a-6w"></a>能持一大龙王所霔大雨；<a id="a-6x"></a>若二、<a id="a-6y"></a>若三乃至无量诸龙王雨，<a id="a-6z"></a>于一念间一时霔下，<a id="a-70"></a>皆能安、<a id="a-71"></a>能受、<a id="a-72"></a>能摄、<a id="a-73"></a>能持。<a id="a-74"></a>何以故？<a id="a-75"></a>以是无量广大器故。<a id="a-76"></a>住法云地菩萨亦复如是，<a id="a-77"></a>能安、<a id="a-78"></a>能受、<a id="a-79"></a>能摄、<a id="a-7A"></a>能持一佛法明、<a id="a-7B"></a>法照、<a id="a-7C"></a>法雨；<a id="a-7D"></a>若二、<a id="a-7E"></a>若三乃至无量，<a id="a-7F"></a>于一念顷一时演说，<a id="a-7G"></a>悉亦如是。<a id="a-7H"></a>是故此地名为法云。<a id="a-7I"></a>”</p>
  <p id="a7J">解脱月菩萨言：<a id="a-7K"></a>“佛子，<a id="a-7L"></a>此地菩萨于一念间，<a id="a-7M"></a>能于几如来所安受摄持大法明、<a id="a-7N"></a>大法照、<a id="a-7O"></a>大法雨？<a id="a-7P"></a>”</p>
  <p id="a7Q">金刚藏菩萨言：<a id="a-7R"></a>“佛子，<a id="a-7S"></a>不可以算数能知，<a id="a-7T"></a>我当为汝说其譬喻。<a id="a-7U"></a>佛子，<a id="a-7V"></a>譬如十方各有十不可说百千亿那由他佛刹微尘数世界，<a id="a-7W"></a>其世界中一一众生皆得闻持陀罗尼，<a id="a-7X"></a>为佛侍者，<a id="a-7Y"></a>声闻众中多闻第一，<a id="a-7Z"></a>如金刚莲华上佛所大胜比丘；<a id="a-7a"></a>然一众生所受之法，<a id="a-7b"></a>余不重受。<a id="a-7c"></a>佛子，<a id="a-7d"></a>于汝意云何？<a id="a-7e"></a>此诸众生所受之法为有量耶？<a id="a-7f"></a>为无量耶？<a id="a-7g"></a>”</p>
  <p id="a7h">解脱月菩萨言：<a id="a-7i"></a>“其数甚多，<a id="a-7j"></a>无量无边。<a id="a-7k"></a>”</p>
  <p id="a7l">金刚藏菩萨言：<a id="a-7m"></a>“佛子，<a id="a-7n"></a>我为汝说，<a id="a-7o"></a>令汝得解。<a id="a-7p"></a>佛子，<a id="a-7q"></a>此法云地菩萨，<a id="a-7r"></a>于一佛所一念之顷，<a id="a-7s"></a>所安、<a id="a-7t"></a>所受、<a id="a-7u"></a>所摄、<a id="a-7v"></a>所持大法明、<a id="a-7w"></a>大法照、<a id="a-7x"></a>大法雨、<a id="a-7y"></a>三世法藏，<a id="a-7z"></a>前尔所世界一切众生所闻持法，<a id="a-80"></a>于此百分不及一，<a id="a-81"></a>乃至譬喻亦不能及。<a id="a-82"></a>如一佛所，<a id="a-83"></a>如是十方如前所说，<a id="a-84"></a>尔所世界微尘数佛复过此数，<a id="a-85"></a>无量无边，<a id="a-86"></a>于彼一一诸如来所所有法明、<a id="a-87"></a>法照、<a id="a-88"></a>法雨、<a id="a-89"></a>三世法藏，<a id="a-8A"></a>皆能安、<a id="a-8B"></a>能受、<a id="a-8C"></a>能摄、<a id="a-8D"></a>能持，<a id="a-8E"></a>是故此地名为法云。<a id="a-8F"></a>佛子，<a id="a-8G"></a>此地菩萨以自愿力，<a id="a-8H"></a>起大悲云，<a id="a-8I"></a>震大法雷，<a id="a-8J"></a>通、<a id="a-8K"></a>明、<a id="a-8L"></a>无畏以为电光，<a id="a-8M"></a>福德、<a id="a-8N"></a>智慧而为密云，<a id="a-8O"></a>现种种身，<a id="a-8P"></a>周旋往返，<a id="a-8Q"></a>于一念顷，<a id="a-8R"></a>普遍十方百千亿那由他世界微尘数国土，<a id="a-8S"></a>演说大法，<a id="a-8T"></a>摧伏魔怨；<a id="a-8U"></a>复过此数，<a id="a-8V"></a>于无量百千亿那由他世界微尘数国土，<a id="a-8W"></a>随诸众生心之所乐，<a id="a-8X"></a>霔甘露雨，<a id="a-8Y"></a>灭除一切众惑尘焰。<a id="a-8Z"></a>是故此地名为法云。<a id="a-8a"></a>佛子，<a id="a-8b"></a>此地菩萨于一世界从兜率天下乃至涅槃，<a id="a-8c"></a>随所应度众生心而现佛事；<a id="a-8d"></a>若二、<a id="a-8e"></a>若三，<a id="a-8f"></a>乃至如上微尘数国土，<a id="a-8g"></a>复过于此，<a id="a-8h"></a>乃至无量百千亿那由他世界微尘数国土，<a id="a-8i"></a>皆亦如是。<a id="a-8j"></a>是故此地名为法云。</p>
  <p id="a8k">“佛子，<a id="a-8l"></a>此地菩萨智慧明达，<a id="a-8m"></a>神通自在。<a id="a-8n"></a>随其心念，<a id="a-8o"></a>能以狭世界作广世界，<a id="a-8p"></a>广世界作狭世界；<a id="a-8q"></a>垢世界作净世界，<a id="a-8r"></a>净世界作垢世界；<a id="a-8s"></a>乱住、<a id="a-8t"></a>次住、<a id="a-8u"></a>倒住、<a id="a-8v"></a>正住，<a id="a-8w"></a>如是无量一切世界皆能互作。<a id="a-8x"></a>或随心念，<a id="a-8y"></a>于一尘中置一世界须弥卢等一切山川，<a id="a-8z"></a>尘相如故，<a id="a-90"></a>世界不减；<a id="a-91"></a>或复于一微尘之中置二、<a id="a-92"></a>置三，<a id="a-93"></a>乃至不可说世界须弥卢等一切山川，<a id="a-94"></a>而彼微尘体相如本，<a id="a-95"></a>于中世界悉得明现。<a id="a-96"></a>或随心念，<a id="a-97"></a>于一世界中示现二世界庄严，<a id="a-98"></a>乃至不可说世界庄严；<a id="a-99"></a>或于一世界庄严中示现二世界，<a id="a-9A"></a>乃至不可说世界。<a id="a-9B"></a>或随心念，<a id="a-9C"></a>以不可说世界中众生置一世界；<a id="a-9D"></a>或随心念，<a id="a-9E"></a>以一世界中众生置不可说世界，<a id="a-9F"></a>而于众生无所娆害。<a id="a-9G"></a>或随心念，<a id="a-9H"></a>于一毛孔示现一切佛境界庄严之事。<a id="a-9I"></a>或随心念，<a id="a-9J"></a>于一念中示现不可说世界微尘数身，<a id="a-9K"></a>一一身示现如是微尘数手，<a id="a-9L"></a>一一手各执恒河沙数华奁、<a id="a-9M"></a>香箧、<a id="a-9N"></a>鬘盖、<a id="a-9O"></a>幢幡，<a id="a-9P"></a>周遍十方，<a id="a-9Q"></a>供养于佛；<a id="a-9R"></a>一一身复示现尔许微尘数头，<a id="a-9S"></a>一一头复现尔许微尘数舌，<a id="a-9T"></a>于念念中，<a id="a-9U"></a>周遍十方，<a id="a-9V"></a>叹佛功德。<a id="a-9W"></a>或随心念，<a id="a-9X"></a>于一念间普遍十方，<a id="a-9Y"></a>示成正觉乃至涅槃，<a id="a-9Z"></a>及以国土庄严之事；<a id="a-9a"></a>或现其身普遍三世，<a id="a-9b"></a>而于身中有无量诸佛及佛国土庄严之事，<a id="a-9c"></a>世界成坏靡不皆现；<a id="a-9d"></a>或于自身一毛孔中出一切风，<a id="a-9e"></a>而于众生无所恼害。<a id="a-9f"></a>或随心念，<a id="a-9g"></a>以无边世界为一大海，<a id="a-9h"></a>此海水中现大莲华，<a id="a-9i"></a>光明严好，<a id="a-9j"></a>遍覆无量无边世界，<a id="a-9k"></a>于中示现大菩提树庄严之事，<a id="a-9l"></a>乃至示成一切种智；<a id="a-9m"></a>或于其身现十方世界一切光明，<a id="a-9n"></a>摩尼宝珠、<a id="a-9o"></a>日月星宿、<a id="a-9p"></a>云电等光靡不皆现；<a id="a-9q"></a>或以口嘘气，<a id="a-9r"></a>能动十方无量世界，<a id="a-9s"></a>而不令众生有惊怖想；<a id="a-9t"></a>或现十方风灾、<a id="a-9u"></a>火灾及以水灾；<a id="a-9v"></a>或随众生心之所乐，<a id="a-9w"></a>示现色身，<a id="a-9x"></a>庄严具足；<a id="a-9y"></a>或于自身示现佛身，<a id="a-9z"></a>或于佛身而现自身；<a id="a-A0"></a>或于佛身现己国土，<a id="a-A1"></a>或于己国土而现佛身。<a id="a-A2"></a>佛子，<a id="a-A3"></a>此法云地菩萨能现如是及余无量百千亿那由他自在神力。<a id="a-A4"></a>”</p>
  <p id="aA5">尔时，<a id="a-A6"></a>会中诸菩萨及天、<a id="a-A7"></a>龙、<a id="a-A8"></a>夜叉、<a id="a-A9"></a>乾闼婆、<a id="a-AA"></a>阿修罗、<a id="a-AB"></a>护世四王、<a id="a-AC"></a>释提桓因、<a id="a-AD"></a>梵天、<a id="a-AE"></a>净居、<a id="a-AF"></a>摩醯首罗诸天子等，<a id="a-AG"></a>咸作是念：<a id="a-AH"></a>“若菩萨神通智力能如是者，<a id="a-AI"></a>佛复云何？<a id="a-AJ"></a>”</p>
  <p id="aAK">尔时，<a id="a-AL"></a>解脱月菩萨知诸众会心之所念，<a id="a-AM"></a>白金刚藏菩萨言：<a id="a-AN"></a>“佛子，<a id="a-AO"></a>今此大众闻其菩萨神通智力，<a id="a-AP"></a>堕在疑网。<a id="a-AQ"></a>善哉！<a id="a-AR"></a>仁者，<a id="a-AS"></a>为断彼疑，<a id="a-AT"></a>当少示现菩萨神力庄严之事。<a id="a-AU"></a>”</p>
  <p id="aAV">时，<a id="a-AW"></a>金刚藏菩萨即入一切佛国土体性三昧。<a id="a-AX"></a>入此三昧时，<a id="a-AY"></a>诸菩萨及一切大众，<a id="a-AZ"></a>皆自见身在金刚藏菩萨身内，<a id="a-Aa"></a>于中悉见三千大千世界，<a id="a-Ab"></a>所有种种庄严之事，<a id="a-Ac"></a>经于亿劫说不能尽。<a id="a-Ad"></a>又于其中见菩提树，<a id="a-Ae"></a>其身周围十万三千大千世界，<a id="a-Af"></a>高百万三千大千世界，<a id="a-Ag"></a>枝叶所荫亦复如是。<a id="a-Ah"></a>称树形量，<a id="a-Ai"></a>有师子座，<a id="a-Aj"></a>座上有佛，<a id="a-Ak"></a>号一切智通王。<a id="a-Al"></a>一切大众悉见其佛坐菩提树下师子座上，<a id="a-Am"></a>种种诸相以为庄严，<a id="a-An"></a>假使亿劫说不能尽。<a id="a-Ao"></a>金刚藏菩萨示现如是大神力已，<a id="a-Ap"></a>还令众会各在本处。<a id="a-Aq"></a>时，<a id="a-Ar"></a>诸大众得未曾有，<a id="a-As"></a>生奇特想，<a id="a-At"></a>默然而住，<a id="a-Au"></a>向金刚藏一心瞻仰。</p>
  <p id="aAv">尔时，<a id="a-Aw"></a>解脱月菩萨白金刚藏菩萨言：<a id="a-Ax"></a>“佛子，<a id="a-Ay"></a>今此三昧，<a id="a-Az"></a>甚为希有，<a id="a-B0"></a>有大势力，<a id="a-B1"></a>其名何等？<a id="a-B2"></a>”</p>
  <p id="aB3">金刚藏言：<a id="a-B4"></a>“此三昧名一切佛国土体性。<a id="a-B5"></a>”</p>
  <p id="aB6">又问：<a id="a-B7"></a>“此三昧境界云何？<a id="a-B8"></a>”</p>
  <p id="aB9">答言：<a id="a-BA"></a>“佛子，<a id="a-BB"></a>若菩萨修此三昧，<a id="a-BC"></a>随心所念，<a id="a-BD"></a>能于身中现恒河沙世界微尘数佛刹，<a id="a-BE"></a>复过此数，<a id="a-BF"></a>无量无边。<a id="a-BG"></a>佛子，<a id="a-BH"></a>菩萨住法云地，<a id="a-BI"></a>得如是等无量百千诸大三昧，<a id="a-BJ"></a>故此菩萨身、<a id="a-BK"></a>身业不可测知，<a id="a-BL"></a>语、<a id="a-BM"></a>语业，<a id="a-BN"></a>意、<a id="a-BO"></a>意业，<a id="a-BP"></a>神通自在，<a id="a-BQ"></a>观察三世三昧境界、<a id="a-BR"></a>智慧境界，<a id="a-BS"></a>游戏一切诸解脱门；<a id="a-BT"></a>变化所作、<a id="a-BU"></a>神力所作、<a id="a-BV"></a>光明所作，<a id="a-BW"></a>略说乃至举足、<a id="a-BX"></a>下足，<a id="a-BY"></a>如是一切诸有所作，<a id="a-BZ"></a>乃至法王子、<a id="a-Ba"></a>住善慧地菩萨皆不能知。<a id="a-Bb"></a>佛子，<a id="a-Bc"></a>此法云地菩萨所有境界，<a id="a-Bd"></a>略说如是；<a id="a-Be"></a>若广说者，<a id="a-Bf"></a>假使无量百千阿僧祇劫亦不能尽。<a id="a-Bg"></a>”</p>
  <p id="aBh">解脱月菩萨言：<a id="a-Bi"></a>“佛子，<a id="a-Bj"></a>若菩萨神通境界如是，<a id="a-Bk"></a>佛神通力其复云何？<a id="a-Bl"></a>”</p>
  <p id="aBm">金刚藏言：<a id="a-Bn"></a>“佛子，<a id="a-Bo"></a>譬如有人，<a id="a-Bp"></a>于四天下取一块土，<a id="a-Bq"></a>而作是言：<a id="a-Br"></a>‘为无边世界大地土多，<a id="a-Bs"></a>为此土多？<a id="a-Bt"></a>’我观汝问亦复如是，<a id="a-Bu"></a>如来智慧无边无等，<a id="a-Bv"></a>云何而与菩萨比量？<a id="a-Bw"></a>复次，<a id="a-Bx"></a>佛子，<a id="a-By"></a>如四天下取少许土，<a id="a-Bz"></a>余者无量；<a id="a-C0"></a>此法云地神通智慧，<a id="a-C1"></a>于无量劫但说少分，<a id="a-C2"></a>况如来地！<a id="a-C3"></a>佛子，<a id="a-C4"></a>我今为汝引事为证，<a id="a-C5"></a>令汝得知如来境界。<a id="a-C6"></a>佛子，<a id="a-C7"></a>假使十方，<a id="a-C8"></a>一一方各有无边世界微尘数诸佛国土，<a id="a-C9"></a>一一国土得如是地菩萨充满，<a id="a-CA"></a>如甘蔗、<a id="a-CB"></a>竹、<a id="a-CC"></a>苇、<a id="a-CD"></a>稻、<a id="a-CE"></a>麻、<a id="a-CF"></a>丛林，<a id="a-CG"></a>彼诸菩萨于百千亿那由他劫修菩萨行所生智慧，<a id="a-CH"></a>比一如来智慧境界，<a id="a-CI"></a>百分不及一，<a id="a-CJ"></a>乃至优波尼沙陀分亦不能及。</p>
  <p id="aCK">“佛子，<a id="a-CL"></a>此菩萨住如是智慧，<a id="a-CM"></a>不异如来身、<a id="a-CN"></a>语、<a id="a-CO"></a>意业，<a id="a-CP"></a>不舍菩萨诸三昧力，<a id="a-CQ"></a>于无数劫承事供养一切诸佛，<a id="a-CR"></a>一一劫中以一切种供养之具而为供养。<a id="a-CS"></a>一切诸佛神力所加，<a id="a-CT"></a>智慧光明转更增胜，<a id="a-CU"></a>于法界中所有问难善为解释，<a id="a-CV"></a>百千亿劫无能屈者。<a id="a-CW"></a>佛子，<a id="a-CX"></a>譬如金师以上妙真金作严身具，<a id="a-CY"></a>大摩尼宝钿厕其间，<a id="a-CZ"></a>自在天王身自服戴，<a id="a-Ca"></a>其余天人庄严之具所不能及；<a id="a-Cb"></a>此地菩萨亦复如是，<a id="a-Cc"></a>始从初地乃至九地，<a id="a-Cd"></a>一切菩萨所有智行皆不能及。<a id="a-Ce"></a>此地菩萨智慧光明，<a id="a-Cf"></a>能令众生乃至入于一切智智，<a id="a-Cg"></a>余智光明无能如是。<a id="a-Ch"></a>佛子，<a id="a-Ci"></a>譬如摩醯首罗天王光明，<a id="a-Cj"></a>能令众生身心清凉，<a id="a-Ck"></a>一切光明所不能及；<a id="a-Cl"></a>此地菩萨智慧光明亦复如是，<a id="a-Cm"></a>能令众生皆得清凉，<a id="a-Cn"></a>乃至住于一切智智，<a id="a-Co"></a>一切声闻、<a id="a-Cp"></a>辟支佛乃至第九地菩萨智慧光明悉不能及。<a id="a-Cq"></a>佛子，<a id="a-Cr"></a>此菩萨摩诃萨已能安住如是智慧，<a id="a-Cs"></a>诸佛世尊复更为说三世智、<a id="a-Ct"></a>法界差别智、<a id="a-Cu"></a>遍一切世界智、<a id="a-Cv"></a>照一切世界智、<a id="a-Cw"></a>慈念一切众生智，<a id="a-Cx"></a>举要言之，<a id="a-Cy"></a>乃至为说得一切智智。<a id="a-Cz"></a>此菩萨，<a id="a-D0"></a>十波罗蜜中，<a id="a-D1"></a>智波罗蜜最为增上；<a id="a-D2"></a>余波罗蜜非不修行。</p>
  <p id="aD3">“佛子，<a id="a-D4"></a>是名略说菩萨摩诃萨第十法云地；<a id="a-D5"></a>若广说者，<a id="a-D6"></a>假使无量阿僧祇劫亦不能尽。<a id="a-D7"></a>佛子，<a id="a-D8"></a>菩萨住此地，<a id="a-D9"></a>多作摩醯首罗天王，<a id="a-DA"></a>于法自在，<a id="a-DB"></a>能授众生、<a id="a-DC"></a>声闻、<a id="a-DD"></a>独觉、<a id="a-DE"></a>一切菩萨波罗蜜行，<a id="a-DF"></a>于法界中所有问难无能屈者。<a id="a-DG"></a>布施、<a id="a-DH"></a>爱语、<a id="a-DI"></a>利行、<a id="a-DJ"></a>同事──如是一切诸所作业，<a id="a-DK"></a>皆不离念佛，<a id="a-DL"></a>乃至不离念具足一切种、<a id="a-DM"></a>一切智智。<a id="a-DN"></a>复作是念：<a id="a-DO"></a>‘我当于一切众生为首、<a id="a-DP"></a>为胜，<a id="a-DQ"></a>乃至为一切智智依止者。<a id="a-DR"></a>’若勤加精进，<a id="a-DS"></a>于一念顷，<a id="a-DT"></a>得十不可说百千亿那由他佛刹微尘数三昧，<a id="a-DU"></a>乃至示现尔所微尘数菩萨以为眷属；<a id="a-DV"></a>若以菩萨殊胜愿力自在示现，<a id="a-DW"></a>过于此数，<a id="a-DX"></a>所谓：<a id="a-DY"></a>若修行、<a id="a-DZ"></a>若庄严、<a id="a-Da"></a>若信解、<a id="a-Db"></a>若所作、<a id="a-Dc"></a>若身、<a id="a-Dd"></a>若语、<a id="a-De"></a>若光明、<a id="a-Df"></a>若诸根、<a id="a-Dg"></a>若神变、<a id="a-Dh"></a>若音声、<a id="a-Di"></a>若行处，<a id="a-Dj"></a>乃至百千亿那由他劫不能数知。</p>
  <p id="aDk">“佛子，<a id="a-Dl"></a>此菩萨摩诃萨十地行相次第现前，<a id="a-Dm"></a>则能趣入一切智智。<a id="a-Dn"></a>譬如阿耨达池出四大河，<a id="a-Do"></a>其河流注遍阎浮提，<a id="a-Dp"></a>既无尽竭，<a id="a-Dq"></a>复更增长，<a id="a-Dr"></a>乃至入海，<a id="a-Ds"></a>令其充满。<a id="a-Dt"></a>佛子，<a id="a-Du"></a>菩萨亦尔，<a id="a-Dv"></a>从菩提心流出善根大愿之水，<a id="a-Dw"></a>以四摄法充满众生，<a id="a-Dx"></a>无有穷尽，<a id="a-Dy"></a>复更增长，<a id="a-Dz"></a>乃至入于一切智海，<a id="a-E0"></a>令其充满。</p>
  <p id="aE1">“佛子，<a id="a-E2"></a>菩萨十地，<a id="a-E3"></a>因佛智故而有差别，<a id="a-E4"></a>如因大地有十山王。<a id="a-E5"></a>何等为十？<a id="a-E6"></a>所谓：<a id="a-E7"></a>雪山王、<a id="a-E8"></a>香山王、<a id="a-E9"></a>鞞陀梨山王、<a id="a-EA"></a>神仙山王、<a id="a-EB"></a>由乾陀山王、<a id="a-EC"></a>马耳山王、<a id="a-ED"></a>尼民陀罗山王、<a id="a-EE"></a>斫羯罗山王、<a id="a-EF"></a>计都末底山王、<a id="a-EG"></a>须弥卢山王。<a id="a-EH"></a>佛子，<a id="a-EI"></a>如雪山王，<a id="a-EJ"></a>一切药草咸在其中，<a id="a-EK"></a>取不可尽；<a id="a-EL"></a>菩萨所住欢喜地亦复如是，<a id="a-EM"></a>一切世间经书、<a id="a-EN"></a>技艺、<a id="a-EO"></a>文颂、<a id="a-EP"></a>咒术咸在其中，<a id="a-EQ"></a>说不可尽。<a id="a-ER"></a>佛子，<a id="a-ES"></a>如香山王，<a id="a-ET"></a>一切诸香咸集其中，<a id="a-EU"></a>取不可尽；<a id="a-EV"></a>菩萨所住离垢地亦复如是，<a id="a-EW"></a>一切菩萨戒行、<a id="a-EX"></a>威仪咸在其中，<a id="a-EY"></a>说不可尽。<a id="a-EZ"></a>佛子，<a id="a-Ea"></a>如鞞陀梨山王，<a id="a-Eb"></a>纯宝所成，<a id="a-Ec"></a>一切众宝咸在其中，<a id="a-Ed"></a>取不可尽；<a id="a-Ee"></a>菩萨所住发光地亦复如是，<a id="a-Ef"></a>一切世间禅定神通、<a id="a-Eg"></a>解脱三昧、<a id="a-Eh"></a>三摩钵底咸在其中，<a id="a-Ei"></a>说不可尽。<a id="a-Ej"></a>佛子，<a id="a-Ek"></a>如神仙山王，<a id="a-El"></a>纯宝所成，<a id="a-Em"></a>五通神仙咸住其中，<a id="a-En"></a>无有穷尽；<a id="a-Eo"></a>菩萨所住焰慧地亦复如是，<a id="a-Ep"></a>一切道中殊胜智慧咸在其中，<a id="a-Eq"></a>说不可尽。<a id="a-Er"></a>佛子，<a id="a-Es"></a>如由乾陀罗山王，<a id="a-Et"></a>纯宝所成，<a id="a-Eu"></a>夜叉大神咸住其中，<a id="a-Ev"></a>无有穷尽；<a id="a-Ew"></a>菩萨所住难胜地亦复如是，<a id="a-Ex"></a>一切自在如意神通咸在其中，<a id="a-Ey"></a>说不可尽。<a id="a-Ez"></a>佛子，<a id="a-F0"></a>如马耳山王，<a id="a-F1"></a>纯宝所成，<a id="a-F2"></a>一切诸果咸在其中，<a id="a-F3"></a>取不可尽；<a id="a-F4"></a>菩萨所住现前地亦复如是，<a id="a-F5"></a>入缘起理声闻果证咸在其中，<a id="a-F6"></a>说不可尽。<a id="a-F7"></a>如尼民陀罗山王，<a id="a-F8"></a>纯宝所成，<a id="a-F9"></a>大力龙神咸住其中，<a id="a-FA"></a>无有穷尽；<a id="a-FB"></a>菩萨所住远行地亦复如是，<a id="a-FC"></a>方便智慧独觉果证咸在其中，<a id="a-FD"></a>说不可尽。<a id="a-FE"></a>如斫羯罗山王，<a id="a-FF"></a>纯宝所成，<a id="a-FG"></a>诸自在众咸住其中，<a id="a-FH"></a>无有穷尽；<a id="a-FI"></a>菩萨所住不动地亦复如是，<a id="a-FJ"></a>一切菩萨自在行差别世界咸在其中，<a id="a-FK"></a>说不可尽。<a id="a-FL"></a>如计都山王，<a id="a-FM"></a>纯宝所成，<a id="a-FN"></a>大威德阿修罗王咸住其中，<a id="a-FO"></a>无有穷尽；<a id="a-FP"></a>菩萨所住善慧地亦复如是，<a id="a-FQ"></a>一切世间生灭智行咸在其中，<a id="a-FR"></a>说不可尽。<a id="a-FS"></a>如须弥卢山王，<a id="a-FT"></a>纯宝所成，<a id="a-FU"></a>大威德诸天咸住其中，<a id="a-FV"></a>无有穷尽；<a id="a-FW"></a>菩萨所住法云地亦复如是，<a id="a-FX"></a>如来力、<a id="a-FY"></a>无畏、<a id="a-FZ"></a>不共法、<a id="a-Fa"></a>一切佛事咸在其中，<a id="a-Fb"></a>问答宣说不可穷尽。</p>
  <p id="aFc">“佛子，<a id="a-Fd"></a>此十宝山王，<a id="a-Fe"></a>同在大海，<a id="a-Ff"></a>差别得名；<a id="a-Fg"></a>菩萨十地亦复如是，<a id="a-Fh"></a>同在一切智中，<a id="a-Fi"></a>差别得名。<a id="a-Fj"></a>佛子，<a id="a-Fk"></a>譬如大海，<a id="a-Fl"></a>以十种相，<a id="a-Fm"></a>得大海名，<a id="a-Fn"></a>不可移夺。<a id="a-Fo"></a>何等为十？<a id="a-Fp"></a>一、<a id="a-Fq"></a>次第渐深；<a id="a-Fr"></a>二、<a id="a-Fs"></a>不受死尸；<a id="a-Ft"></a>三、<a id="a-Fu"></a>余水入中皆失本名；<a id="a-Fv"></a>四、<a id="a-Fw"></a>普同一味；<a id="a-Fx"></a>五、<a id="a-Fy"></a>无量珍宝；<a id="a-Fz"></a>六、<a id="a-G0"></a>无能至底；<a id="a-G1"></a>七、<a id="a-G2"></a>广大无量；<a id="a-G3"></a>八、<a id="a-G4"></a>大身所居；<a id="a-G5"></a>九、<a id="a-G6"></a>潮不过限；<a id="a-G7"></a>十、<a id="a-G8"></a>普受大雨，<a id="a-G9"></a>无有盈溢。<a id="a-GA"></a>菩萨行亦复如是，<a id="a-GB"></a>以十相故，<a id="a-GC"></a>名菩萨行，<a id="a-GD"></a>不可移夺。<a id="a-GE"></a>何等为十？<a id="a-GF"></a>所谓欢喜地，<a id="a-GG"></a>出生大愿渐次深故；<a id="a-GH"></a>离垢地，<a id="a-GI"></a>不受一切破戒尸故；<a id="a-GJ"></a>发光地，<a id="a-GK"></a>舍离世间假名字故；<a id="a-GL"></a>焰慧地，<a id="a-GM"></a>与佛功德同一味故；<a id="a-GN"></a>难胜地，<a id="a-GO"></a>出生无量方便神通、<a id="a-GP"></a>世间所作众珍宝故；<a id="a-GQ"></a>现前地，<a id="a-GR"></a>观察缘生甚深理故；<a id="a-GS"></a>远行地，<a id="a-GT"></a>广大觉慧善观察故；<a id="a-GU"></a>不动地，<a id="a-GV"></a>示现广大庄严事故；<a id="a-GW"></a>善慧地，<a id="a-GX"></a>得深解脱行于世间，<a id="a-GY"></a>如实而知不过限故；<a id="a-GZ"></a>法云地，<a id="a-Ga"></a>能受一切诸佛如来大法明雨无厌足故。<a id="a-Gb"></a>佛子，<a id="a-Gc"></a>譬如大摩尼珠有十种性出过众宝。<a id="a-Gd"></a>何等为十？<a id="a-Ge"></a>一者、<a id="a-Gf"></a>从大海出；<a id="a-Gg"></a>二者、<a id="a-Gh"></a>巧匠治理；<a id="a-Gi"></a>三者、<a id="a-Gj"></a>圆满无缺；<a id="a-Gk"></a>四者、<a id="a-Gl"></a>清净离垢；<a id="a-Gm"></a>五者、<a id="a-Gn"></a>内外明彻；<a id="a-Go"></a>六者、<a id="a-Gp"></a>善巧钻穿；<a id="a-Gq"></a>七者、<a id="a-Gr"></a>贯以宝缕；<a id="a-Gs"></a>八者、<a id="a-Gt"></a>置在琉璃高幢之上；<a id="a-Gu"></a>九者、<a id="a-Gv"></a>普放一切种种光明；<a id="a-Gw"></a>十者、<a id="a-Gx"></a>能随王意雨众宝物，<a id="a-Gy"></a>如众生心充满其愿。<a id="a-Gz"></a>佛子，<a id="a-H0"></a>当知菩萨亦复如是，<a id="a-H1"></a>有十种事出过众圣。<a id="a-H2"></a>何等为十？<a id="a-H3"></a>一者、<a id="a-H4"></a>发一切智心；<a id="a-H5"></a>二者、<a id="a-H6"></a>持戒头陀，<a id="a-H7"></a>正行明净；<a id="a-H8"></a>三者、<a id="a-H9"></a>诸禅三昧，<a id="a-HA"></a>圆满无缺；<a id="a-HB"></a>四者、<a id="a-HC"></a>道行清白，<a id="a-HD"></a>离诸垢秽；<a id="a-HE"></a>五者、<a id="a-HF"></a>方便神通，<a id="a-HG"></a>内外明彻；<a id="a-HH"></a>六者、<a id="a-HI"></a>缘起智慧，<a id="a-HJ"></a>善能钻穿；<a id="a-HK"></a>七者、<a id="a-HL"></a>贯以种种方便智缕；<a id="a-HM"></a>八者、<a id="a-HN"></a>置于自在高幢之上；<a id="a-HO"></a>九者、<a id="a-HP"></a>观众生行，<a id="a-HQ"></a>放闻持光；<a id="a-HR"></a>十者、<a id="a-HS"></a>受佛智职，<a id="a-HT"></a>堕在佛数，<a id="a-HU"></a>能为众生广作佛事。</p>
  <p id="aHV">“佛子，<a id="a-HW"></a>此集一切种、<a id="a-HX"></a>一切智功德菩萨行法门品，<a id="a-HY"></a>若诸众生不种善根不可得闻。<a id="a-HZ"></a>”</p>
  <p id="aHa">解脱月菩萨言：<a id="a-Hb"></a>“闻此法门，<a id="a-Hc"></a>得几所福？<a id="a-Hd"></a>”</p>
  <p id="aHe">金刚藏菩萨言：<a id="a-Hf"></a>“如一切智所集福德，<a id="a-Hg"></a>闻此法门福德如是。<a id="a-Hh"></a>何以故？<a id="a-Hi"></a>非不闻此功德法门而能信解、<a id="a-Hj"></a>受持、<a id="a-Hk"></a>读诵，<a id="a-Hl"></a>何况精进、<a id="a-Hm"></a>如说修行！<a id="a-Hn"></a>是故当知，<a id="a-Ho"></a>要得闻此集一切智功德法门，<a id="a-Hp"></a>乃能信解、<a id="a-Hq"></a>受持、<a id="a-Hr"></a>修习，<a id="a-Hs"></a>然后至于一切智地。<a id="a-Ht"></a>”</p>
  <p id="aHu">尔时，<a id="a-Hv"></a>佛神力故，<a id="a-Hw"></a>法如是故，<a id="a-Hx"></a>十方各有十亿佛刹微尘数世界六种十八相动。<a id="a-Hy"></a>所谓：<a id="a-Hz"></a>动、<a id="a-I0"></a>遍动、<a id="a-I1"></a>等遍动，<a id="a-I2"></a>起、<a id="a-I3"></a>遍起、<a id="a-I4"></a>等遍起，<a id="a-I5"></a>踊、<a id="a-I6"></a>遍踊、<a id="a-I7"></a>等遍踊，<a id="a-I8"></a>震、<a id="a-I9"></a>遍震、<a id="a-IA"></a>等遍震，<a id="a-IB"></a>吼、<a id="a-IC"></a>遍吼、<a id="a-ID"></a>等遍吼，<a id="a-IE"></a>击、<a id="a-IF"></a>遍击、<a id="a-IG"></a>等遍击。<a id="a-IH"></a>雨众天华、<a id="a-II"></a>天鬘、<a id="a-IJ"></a>天衣，<a id="a-IK"></a>及诸天宝庄严之具、<a id="a-IL"></a>幢幡、<a id="a-IM"></a>缯盖。<a id="a-IN"></a>奏天妓乐，<a id="a-IO"></a>其音和雅，<a id="a-IP"></a>同时发声，<a id="a-IQ"></a>赞一切智地所有功德。<a id="a-IR"></a>如此世界他化自在天王宫演说此法，<a id="a-IS"></a>十方所有一切世界悉亦如是。</p>
  <p id="aIT">尔时，<a id="a-IU"></a>复以佛神力故，<a id="a-IV"></a>十方各十亿佛刹微尘数世界外，<a id="a-IW"></a>有十亿佛刹微尘数菩萨而来此会，<a id="a-IX"></a>作如是言：<a id="a-IY"></a>“善哉！<a id="a-IZ"></a>善哉！<a id="a-Ia"></a>金刚藏，<a id="a-Ib"></a>快说此法。<a id="a-Ic"></a>我等悉亦同名金刚藏，<a id="a-Id"></a>所住世界各各差别，<a id="a-Ie"></a>悉名金刚德，<a id="a-If"></a>佛号金刚幢。<a id="a-Ig"></a>我等住在本世界中，<a id="a-Ih"></a>皆承如来威神之力而说此法，<a id="a-Ii"></a>众会悉等，<a id="a-Ij"></a>文字句义与此所说无有增减；<a id="a-Ik"></a>悉以佛神力而来此会，<a id="a-Il"></a>为汝作证。<a id="a-Im"></a>如我等今者入此世界，<a id="a-In"></a>如是十方一切世界悉亦如是而往作证。<a id="a-Io"></a>”</p>
  <p id="aIp">尔时，<a id="a-Iq"></a>金刚藏菩萨观察十方一切众会，<a id="a-Ir"></a>普周法界，<a id="a-Is"></a>欲赞叹发一切智智心，<a id="a-It"></a>欲示现菩萨境界，<a id="a-Iu"></a>欲净治菩萨行力，<a id="a-Iv"></a>欲说摄取一切种智道，<a id="a-Iw"></a>欲除灭一切世间垢，<a id="a-Ix"></a>欲施与一切智，<a id="a-Iy"></a>欲示现不思议智庄严，<a id="a-Iz"></a>欲显示一切菩萨诸功德，<a id="a-J0"></a>欲令如是地义转更开显，<a id="a-J1"></a>承佛神力而说颂言：</p>
  <p id="aJ2">“其心寂灭恒调顺，<a id="a-J3"></a>平等无碍如虚空，<a id="a-J4"></a>离诸垢浊住于道，<a id="a-J5"></a>此殊胜行汝应听。</p>
  <p id="aJ6">百千亿劫修诸善，<a id="a-J7"></a>供养无量无边佛，<a id="a-J8"></a>声闻独觉亦复然，<a id="a-J9"></a>为利众生发大心。</p>
  <p id="aJA">精勤持戒常柔忍，<a id="a-JB"></a>惭愧福智皆具足，<a id="a-JC"></a>志求佛智修广慧，<a id="a-JD"></a>愿得十力发大心。</p>
  <p id="aJE">三世诸佛咸供养，<a id="a-JF"></a>一切国土悉严净，<a id="a-JG"></a>了知诸法皆平等，<a id="a-JH"></a>为利众生发大心。</p>
  <p id="aJI">住于初地生是心，<a id="a-JJ"></a>永离众恶常欢喜，<a id="a-JK"></a>愿力广修诸善法，<a id="a-JL"></a>以悲愍故入后位。</p>
  <p id="aJM">戒闻具足念众生，<a id="a-JN"></a>涤除垢秽心明洁，<a id="a-JO"></a>观察世间三毒火，<a id="a-JP"></a>广大解者趣三地。</p>
  <p id="aJQ">三有一切皆无常，<a id="a-JR"></a>如箭入身苦炽然，<a id="a-JS"></a>厌离有为求佛法，<a id="a-JT"></a>广大智人趣焰地。</p>
  <p id="aJU">念慧具足得道智，<a id="a-JV"></a>供养百千无量佛，<a id="a-JW"></a>常观最胜诸功德，<a id="a-JX"></a>斯人趣入难胜地。</p>
  <p id="aJY">智慧方便善观察，<a id="a-JZ"></a>种种示现救众生，<a id="a-Ja"></a>复供十力无上尊，<a id="a-Jb"></a>趣入无生现前地。</p>
  <p id="aJc">世所难知而能知，<a id="a-Jd"></a>不受于我离有无，<a id="a-Je"></a>法性本寂随缘转，<a id="a-Jf"></a>得此微妙向七地。</p>
  <p id="aJg">智慧方便心广大，<a id="a-Jh"></a>难行难伏难了知，<a id="a-Ji"></a>虽证寂灭勤修习，<a id="a-Jj"></a>能趣如空不动地。</p>
  <p id="aJk">佛劝令从寂灭起，<a id="a-Jl"></a>广修种种诸智业，<a id="a-Jm"></a>具十自在观世间，<a id="a-Jn"></a>以此而升善慧地。</p>
  <p id="aJo">以微妙智观众生，<a id="a-Jp"></a>心行业惑等稠林，<a id="a-Jq"></a>为欲化其令趣道，<a id="a-Jr"></a>演说诸佛胜义藏。</p>
  <p id="aJs">次第修行具众善，<a id="a-Jt"></a>乃至九地集福慧，<a id="a-Ju"></a>常求诸佛最上法，<a id="a-Jv"></a>得佛智水灌其顶。</p>
  <p id="aJw">获得无数诸三昧，<a id="a-Jx"></a>亦善了知其作业，<a id="a-Jy"></a>最后三昧名受职，<a id="a-Jz"></a>住广大境恒不动。</p>
  <p id="aK0">菩萨得此三昧时，<a id="a-K1"></a>大宝莲华忽然现，<a id="a-K2"></a>身量称彼于中坐，<a id="a-K3"></a>佛子围绕同观察。</p>
  <p id="aK4">放大光明百千亿，<a id="a-K5"></a>灭除一切众生苦，<a id="a-K6"></a>复于顶上放光明，<a id="a-K7"></a>普入十方诸佛会，</p>
  <p id="aK8">悉住空中作光网，<a id="a-K9"></a>供养佛已从足入；<a id="a-KA"></a>即时诸佛悉了知，<a id="a-KB"></a>今此佛子登职位。</p>
  <p id="aKC">十方菩萨来观察，<a id="a-KD"></a>受职大士舒光照；<a id="a-KE"></a>诸佛眉间亦放光，<a id="a-KF"></a>普照而来从顶入。</p>
  <p id="aKG">十方世界咸震动，<a id="a-KH"></a>一切地狱苦消灭；<a id="a-KI"></a>是时诸佛与其职，<a id="a-KJ"></a>如转轮王第一子。</p>
  <p id="aKK">若蒙诸佛与灌顶，<a id="a-KL"></a>是则名登法云地，<a id="a-KM"></a>智慧增长无有边，<a id="a-KN"></a>开悟一切诸世间。</p>
  <p id="aKO">欲界色界无色界，<a id="a-KP"></a>法界世界众生界，<a id="a-KQ"></a>有数无数及虚空，<a id="a-KR"></a>如是一切咸通达。</p>
  <p id="aKS">一切化用大威力，<a id="a-KT"></a>诸佛加持微细智，<a id="a-KU"></a>秘密劫数毛道等，<a id="a-KV"></a>皆能如实而观察。</p>
  <p id="aKW">受生舍俗成正道，<a id="a-KX"></a>转妙法轮入涅槃，<a id="a-KY"></a>乃至寂灭解脱法，<a id="a-KZ"></a>及所未说皆能了。</p>
  <p id="aKa">菩萨住此法云地，<a id="a-Kb"></a>具足念力持佛法，<a id="a-Kc"></a>譬如大海受龙雨，<a id="a-Kd"></a>此地受法亦复然。</p>
  <p id="aKe">十方无量诸众生，<a id="a-Kf"></a>悉得闻持持佛法，<a id="a-Kg"></a>于一佛所所闻法，<a id="a-Kh"></a>过于彼数无有量。</p>
  <p id="aKi">以昔智愿威神力，<a id="a-Kj"></a>一念普遍十方土，<a id="a-Kk"></a>霔甘露雨灭烦恼，<a id="a-Kl"></a>是故佛说名法云。</p>
  <p id="aKm">神通示现遍十方，<a id="a-Kn"></a>超出人天世间境，<a id="a-Ko"></a>复过是数无量亿，<a id="a-Kp"></a>世智思惟必迷闷。</p>
  <p id="aKq">一举足量智功德，<a id="a-Kr"></a>乃至九地不能知，<a id="a-Ks"></a>何况一切诸众生，<a id="a-Kt"></a>及以声闻辟支佛。</p>
  <p id="aKu">此地菩萨供养佛，<a id="a-Kv"></a>十方国土悉周遍，<a id="a-Kw"></a>亦供现前诸圣众，<a id="a-Kx"></a>具足庄严佛功德。</p>
  <p id="aKy">住于此地复为说，<a id="a-Kz"></a>三世法界无碍智，<a id="a-L0"></a>众生国土悉亦然，<a id="a-L1"></a>乃至一切佛功德。</p>
  <p id="aL2">此地菩萨智光明，<a id="a-L3"></a>能示众生正法路，<a id="a-L4"></a>自在天光除世暗，<a id="a-L5"></a>此光灭暗亦如是。</p>
  <p id="aL6">住此多作三界王，<a id="a-L7"></a>善能演说三乘法，<a id="a-L8"></a>无量三昧一念得，<a id="a-L9"></a>所见诸佛亦如是。</p>
  <p id="aLA">此地我今已略说，<a id="a-LB"></a>若欲广说不可尽。</p>
  <p id="aLC">如是诸地佛智中，<a id="a-LD"></a>如十山王嶷然住。</p>
  <p id="aLE">初地艺业不可尽，<a id="a-LF"></a>譬如雪山集众药；<a id="a-LG"></a>二地戒闻如香山；<a id="a-LH"></a>三如鞞陀发妙华；</p>
  <p id="aLI">焰慧道宝无有尽，<a id="a-LJ"></a>譬如仙山仁善住；<a id="a-LK"></a>五地神通如由干；<a id="a-LL"></a>六如马耳具众果；</p>
  <p id="aLM">七地大慧如尼民；<a id="a-LN"></a>八地自在如轮围；<a id="a-LO"></a>九如计都集无碍；<a id="a-LP"></a>十如须弥具众德。</p>
  <p id="aLQ">初地愿首二持戒；<a id="a-LR"></a>三地功德四专一；<a id="a-LS"></a>五地微妙六甚深；<a id="a-LT"></a>七广大慧八庄严；</p>
  <p id="aLU">九地思量微妙义，<a id="a-LV"></a>出过一切世间道；<a id="a-LW"></a>十地受持诸佛法，<a id="a-LX"></a>如是行海无尽竭。</p>
  <p id="aLY">十行超世发心初，<a id="a-LZ"></a>持戒第二禅第三，<a id="a-La"></a>行净第四成就五，<a id="a-Lb"></a>缘生第六贯穿七，</p>
  <p id="aLc">第八置在金刚幢，<a id="a-Ld"></a>第九观察众稠林，<a id="a-Le"></a>第十灌顶随王意，<a id="a-Lf"></a>如是德宝渐清净。</p>
  <p id="aLg">十方国土碎为尘，<a id="a-Lh"></a>可于一念知其数，<a id="a-Li"></a>毫末度空可知量，<a id="a-Lj"></a>亿劫说此不可尽。<a id="a-Lk"></a>”</p>
 </body>
</html>