<!doctype html>
<html id="z3IBTT2HY" data-ver="1179">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第二十</h1>
  <h2 id="a2">十行品第二十一之二</h2>
  <p id="a3">“佛子，<a id="a-4"></a>何等为菩萨摩诃萨无著行？<a id="a-5"></a>佛子，<a id="a-6"></a>此菩萨以无著心，<a id="a-7"></a>于念念中，<a id="a-8"></a>能入阿僧祇世界，<a id="a-9"></a>严净阿僧祇世界。<a id="a-A"></a>于诸世界，<a id="a-B"></a>心无所著，<a id="a-C"></a>往诣阿僧祇诸如来所，<a id="a-D"></a>恭敬礼拜，<a id="a-E"></a>承事供养。<a id="a-F"></a>以阿僧祇华、<a id="a-G"></a>阿僧祇香、<a id="a-H"></a>阿僧祇鬘，<a id="a-I"></a>阿僧祇涂香、<a id="a-J"></a>末香、<a id="a-K"></a>衣服、<a id="a-L"></a>珍宝、<a id="a-M"></a>幢幡、<a id="a-N"></a>妙盖，<a id="a-O"></a>诸庄严具各阿僧祇以用供养；<a id="a-P"></a>如是供养，<a id="a-Q"></a>为究竟无作法故，<a id="a-R"></a>为住不思议法故。<a id="a-S"></a>于念念中，<a id="a-T"></a>见无数佛；<a id="a-U"></a>于诸佛所，<a id="a-V"></a>心无所著；<a id="a-W"></a>于诸佛刹，<a id="a-X"></a>亦无所著；<a id="a-Y"></a>于佛相好，<a id="a-Z"></a>亦无所著；<a id="a-a"></a>见佛光明，<a id="a-b"></a>听佛说法，<a id="a-c"></a>亦无所著；<a id="a-d"></a>于十方世界，<a id="a-e"></a>及佛菩萨所有众会，<a id="a-f"></a>亦无所著；<a id="a-g"></a>听佛法已，<a id="a-h"></a>心生欢喜，<a id="a-i"></a>志力广大，<a id="a-j"></a>能摄、<a id="a-k"></a>能行诸菩萨行，<a id="a-l"></a>然于佛法，<a id="a-m"></a>亦无所著。<a id="a-n"></a>此菩萨于不可说劫，<a id="a-o"></a>见不可说佛出兴于世，<a id="a-p"></a>一一佛所承事供养，<a id="a-q"></a>皆悉尽于不可说劫，<a id="a-r"></a>心无厌足；<a id="a-s"></a>见佛闻法，<a id="a-t"></a>及见菩萨众会庄严，<a id="a-u"></a>皆无所著；<a id="a-v"></a>见不净世界，<a id="a-w"></a>亦无憎恶。<a id="a-x"></a>何以故？<a id="a-y"></a>此菩萨如诸佛法而观察故。<a id="a-z"></a>诸佛法中，<a id="a-10"></a>无垢、<a id="a-11"></a>无净，<a id="a-12"></a>无暗、<a id="a-13"></a>无明，<a id="a-14"></a>无异、<a id="a-15"></a>无一，<a id="a-16"></a>无实、<a id="a-17"></a>无妄，<a id="a-18"></a>无安隐、<a id="a-19"></a>无险难，<a id="a-1A"></a>无正道、<a id="a-1B"></a>无邪道。<a id="a-1C"></a>菩萨如是深入法界教化众生，<a id="a-1D"></a>而于众生不生执著；<a id="a-1E"></a>受持诸法，<a id="a-1F"></a>而于诸法不生执著；<a id="a-1G"></a>发菩提心住于佛住，<a id="a-1H"></a>而于佛住不生执著；<a id="a-1I"></a>虽有言说，<a id="a-1J"></a>而于言说心无所著；<a id="a-1K"></a>入众生趣，<a id="a-1L"></a>于众生趣心无所著；<a id="a-1M"></a>了知三昧能入能住，<a id="a-1N"></a>而于三昧心无所著；<a id="a-1O"></a>往诣无量诸佛国土，<a id="a-1P"></a>若入、<a id="a-1Q"></a>若见、<a id="a-1R"></a>若于中住，<a id="a-1S"></a>而于佛土心无所著，<a id="a-1T"></a>舍去之时亦无顾恋。<a id="a-1U"></a>菩萨摩诃萨以能如是无所著故，<a id="a-1V"></a>于佛法中，<a id="a-1W"></a>心无障碍，<a id="a-1X"></a>了佛菩提，<a id="a-1Y"></a>证法毗尼，<a id="a-1Z"></a>住佛正教，<a id="a-1a"></a>修菩萨行，<a id="a-1b"></a>住菩萨心，<a id="a-1c"></a>思惟菩萨解脱之法，<a id="a-1d"></a>于菩萨住处心无所染，<a id="a-1e"></a>于菩萨所行亦无所著，<a id="a-1f"></a>净菩萨道，<a id="a-1g"></a>受菩萨记；<a id="a-1h"></a>得受记已，<a id="a-1i"></a>作如是念：<a id="a-1j"></a>‘凡夫愚痴，<a id="a-1k"></a>无知无见，<a id="a-1l"></a>无信无解，<a id="a-1m"></a>无聪敏行，<a id="a-1n"></a>顽嚚贪著，<a id="a-1o"></a>流转生死；<a id="a-1p"></a>不求见佛，<a id="a-1q"></a>不随明导，<a id="a-1r"></a>不信调御，<a id="a-1s"></a>迷误失错，<a id="a-1t"></a>入于险道；<a id="a-1u"></a>不敬十力王，<a id="a-1v"></a>不知菩萨恩，<a id="a-1w"></a>恋著住处；<a id="a-1x"></a>闻诸法空，<a id="a-1y"></a>心大惊怖；<a id="a-1z"></a>远离正法，<a id="a-20"></a>住于邪法；<a id="a-21"></a>舍夷坦道，<a id="a-22"></a>入险难道；<a id="a-23"></a>弃背佛意，<a id="a-24"></a>随逐魔意；<a id="a-25"></a>于诸有中，<a id="a-26"></a>坚执不舍。<a id="a-27"></a>’菩萨如是观诸众生，<a id="a-28"></a>增长大悲，<a id="a-29"></a>生诸善根而无所著。<a id="a-2A"></a>菩萨尔时复作是念：<a id="a-2B"></a>‘我当为一众生，<a id="a-2C"></a>于十方世界一一国土，<a id="a-2D"></a>经不可说不可说劫，<a id="a-2E"></a>教化成熟。<a id="a-2F"></a>如为一众生，<a id="a-2G"></a>为一切众生皆亦如是，<a id="a-2H"></a>终不以此而生疲厌，<a id="a-2I"></a>舍而余去。<a id="a-2J"></a>’又以毛端遍量法界，<a id="a-2K"></a>于一毛端处，<a id="a-2L"></a>尽不可说不可说劫，<a id="a-2M"></a>教化调伏一切众生；<a id="a-2N"></a>如一毛端处，<a id="a-2O"></a>一一毛端处皆亦如是。<a id="a-2P"></a>乃至不于一弹指顷，<a id="a-2Q"></a>执著于我，<a id="a-2R"></a>起我、<a id="a-2S"></a>我所想。<a id="a-2T"></a>于一一毛端处，<a id="a-2U"></a>尽未来劫修菩萨行；<a id="a-2V"></a>不著身，<a id="a-2W"></a>不著法，<a id="a-2X"></a>不著念，<a id="a-2Y"></a>不著愿，<a id="a-2Z"></a>不著三昧，<a id="a-2a"></a>不著观察，<a id="a-2b"></a>不著寂定，<a id="a-2c"></a>不著境界，<a id="a-2d"></a>不著教化调伏众生，<a id="a-2e"></a>亦复不著入于法界。<a id="a-2f"></a>何以故？<a id="a-2g"></a>菩萨作是念：<a id="a-2h"></a>‘我应观一切法界如幻，<a id="a-2i"></a>诸佛如影，<a id="a-2j"></a>菩萨行如梦，<a id="a-2k"></a>佛说法如响，<a id="a-2l"></a>一切世间如化，<a id="a-2m"></a>业报所持故；<a id="a-2n"></a>差别身如幻，<a id="a-2o"></a>行力所起故；<a id="a-2p"></a>一切众生如心，<a id="a-2q"></a>种种杂染故；<a id="a-2r"></a>一切法如实际，<a id="a-2s"></a>不可变异故。<a id="a-2t"></a>’又作是念：<a id="a-2u"></a>‘我当尽虚空遍法界，<a id="a-2v"></a>于十方国土中行菩萨行，<a id="a-2w"></a>念念明达，<a id="a-2x"></a>一切佛法正念现前，<a id="a-2y"></a>无所取著。<a id="a-2z"></a>’菩萨如是观身无我，<a id="a-30"></a>见佛无碍，<a id="a-31"></a>为化众生演说诸法，<a id="a-32"></a>令于佛法发生无量欢喜净信，<a id="a-33"></a>救护一切，<a id="a-34"></a>心无疲厌。<a id="a-35"></a>无疲厌故，<a id="a-36"></a>于一切世界，<a id="a-37"></a>若有众生未成就、<a id="a-38"></a>未调伏处，<a id="a-39"></a>悉诣于彼方便化度。<a id="a-3A"></a>其中众生种种音声、<a id="a-3B"></a>种种诸业、<a id="a-3C"></a>种种取著、<a id="a-3D"></a>种种施设、<a id="a-3E"></a>种种和合、<a id="a-3F"></a>种种流转、<a id="a-3G"></a>种种所作、<a id="a-3H"></a>种种境界、<a id="a-3I"></a>种种生、<a id="a-3J"></a>种种殁，<a id="a-3K"></a>以大誓愿，<a id="a-3L"></a>安住其中而教化之，<a id="a-3M"></a>不令其心有动有退，<a id="a-3N"></a>亦不一念生染著想。<a id="a-3O"></a>何以故？<a id="a-3P"></a>得无所著、<a id="a-3Q"></a>无所依故，<a id="a-3R"></a>自利、<a id="a-3S"></a>利他，<a id="a-3T"></a>清净满足。<a id="a-3U"></a>是名菩萨摩诃萨第七无著行。</p>
  <p id="a3V">“佛子，<a id="a-3W"></a>何等为菩萨摩诃萨难得行？<a id="a-3X"></a>此菩萨成就难得善根、<a id="a-3Y"></a>难伏善根、<a id="a-3Z"></a>最胜善根、<a id="a-3a"></a>不可坏善根、<a id="a-3b"></a>无能过善根、<a id="a-3c"></a>不思议善根、<a id="a-3d"></a>无尽善根、<a id="a-3e"></a>自在力善根、<a id="a-3f"></a>大威德善根、<a id="a-3g"></a>与一切佛同一性善根。<a id="a-3h"></a>此菩萨修诸行时，<a id="a-3i"></a>于佛法中得最胜解，<a id="a-3j"></a>于佛菩提得广大解，<a id="a-3k"></a>于菩萨愿未曾休息，<a id="a-3l"></a>尽一切劫心无疲倦，<a id="a-3m"></a>于一切苦不生厌离，<a id="a-3n"></a>一切众魔所不能动，<a id="a-3o"></a>一切诸佛之所护念，<a id="a-3p"></a>具行一切菩萨苦行，<a id="a-3q"></a>修菩萨行精勤匪懈，<a id="a-3r"></a>于大乘愿恒不退转。<a id="a-3s"></a>是菩萨安住此难得行已，<a id="a-3t"></a>于念念中，<a id="a-3u"></a>能转阿僧祇劫生死，<a id="a-3v"></a>而不舍菩萨大愿。<a id="a-3w"></a>若有众生，<a id="a-3x"></a>承事供养，<a id="a-3y"></a>乃至见闻，<a id="a-3z"></a>皆于阿耨多罗三藐三菩提得不退转。<a id="a-40"></a>此菩萨虽了众生非有，<a id="a-41"></a>而不舍一切众生界。<a id="a-42"></a>譬如船师，<a id="a-43"></a>不住此岸，<a id="a-44"></a>不住彼岸，<a id="a-45"></a>不住中流，<a id="a-46"></a>而能运度此岸众生至于彼岸，<a id="a-47"></a>以往返无休息故；<a id="a-48"></a>菩萨摩诃萨亦复如是，<a id="a-49"></a>不住生死，<a id="a-4A"></a>不住涅槃，<a id="a-4B"></a>亦复不住生死中流，<a id="a-4C"></a>而能运度此岸众生，<a id="a-4D"></a>置于彼岸安隐无畏、<a id="a-4E"></a>无忧恼处。<a id="a-4F"></a>亦不于众生数而有所著，<a id="a-4G"></a>不舍一众生著多众生，<a id="a-4H"></a>不舍多众生著一众生；<a id="a-4I"></a>不增众生界，<a id="a-4J"></a>不减众生界；<a id="a-4K"></a>不生众生界，<a id="a-4L"></a>不灭众生界；<a id="a-4M"></a>不尽众生界，<a id="a-4N"></a>不长众生界；<a id="a-4O"></a>不分别众生界，<a id="a-4P"></a>不二众生界。<a id="a-4Q"></a>何以故？<a id="a-4R"></a>菩萨深入众生界如法界，<a id="a-4S"></a>众生界、<a id="a-4T"></a>法界无有二。<a id="a-4U"></a>无二法中，<a id="a-4V"></a>无增无减，<a id="a-4W"></a>无生无灭，<a id="a-4X"></a>无有无无，<a id="a-4Y"></a>无取无依，<a id="a-4Z"></a>无著无二。<a id="a-4a"></a>何以故？<a id="a-4b"></a>菩萨了一切法、<a id="a-4c"></a>法界无二故。<a id="a-4d"></a>菩萨如是以善方便入深法界，<a id="a-4e"></a>住于无相，<a id="a-4f"></a>以清净相庄严其身，<a id="a-4g"></a>了法无性而能分别一切法相，<a id="a-4h"></a>不取众生而能了知众生之数，<a id="a-4i"></a>不著世界而现身佛刹，<a id="a-4j"></a>不分别法而善入佛法，<a id="a-4k"></a>深达义理而广演言教，<a id="a-4l"></a>了一切法离欲真际而不断菩萨道、<a id="a-4m"></a>不退菩萨行，<a id="a-4n"></a>常勤修习无尽之行，<a id="a-4o"></a>自在入于清净法界。<a id="a-4p"></a>譬如钻木以出于火，<a id="a-4q"></a>火事无量而火不灭。<a id="a-4r"></a>菩萨如是化众生事无有穷尽，<a id="a-4s"></a>而在世间常住不灭；<a id="a-4t"></a>非究竟，<a id="a-4u"></a>非不究竟；<a id="a-4v"></a>非取，<a id="a-4w"></a>非不取；<a id="a-4x"></a>非依，<a id="a-4y"></a>非无依；<a id="a-4z"></a>非世法，<a id="a-50"></a>非佛法；<a id="a-51"></a>非凡夫，<a id="a-52"></a>非得果。<a id="a-53"></a>菩萨成就如是难得心，<a id="a-54"></a>修菩萨行时，<a id="a-55"></a>不说二乘法，<a id="a-56"></a>不说佛法；<a id="a-57"></a>不说世间，<a id="a-58"></a>不说世间法；<a id="a-59"></a>不说众生，<a id="a-5A"></a>不说无众生；<a id="a-5B"></a>不说垢，<a id="a-5C"></a>不说净。<a id="a-5D"></a>何以故？<a id="a-5E"></a>菩萨知一切法无染、<a id="a-5F"></a>无取、<a id="a-5G"></a>不转、<a id="a-5H"></a>不退故。<a id="a-5I"></a>菩萨于如是寂灭微妙甚深最胜法中修行时，<a id="a-5J"></a>亦不生念：<a id="a-5K"></a>‘我现修此行、<a id="a-5L"></a>已修此行、<a id="a-5M"></a>当修此行。<a id="a-5N"></a>’不著蕴、<a id="a-5O"></a>界、<a id="a-5P"></a>处、<a id="a-5Q"></a>内世间、<a id="a-5R"></a>外世间、<a id="a-5S"></a>内外世间，<a id="a-5T"></a>所起大愿、<a id="a-5U"></a>诸波罗蜜及一切法皆无所著。<a id="a-5V"></a>何以故？<a id="a-5W"></a>法界中无有法名向声闻乘、<a id="a-5X"></a>向独觉乘，<a id="a-5Y"></a>无有法名向菩萨乘、<a id="a-5Z"></a>向阿耨多罗三藐三菩提，<a id="a-5a"></a>无有法名向凡夫界，<a id="a-5b"></a>无有法名向染、<a id="a-5c"></a>向净、<a id="a-5d"></a>向生死、<a id="a-5e"></a>向涅槃。<a id="a-5f"></a>何以故？<a id="a-5g"></a>诸法无二、<a id="a-5h"></a>无不二故。<a id="a-5i"></a>譬如虚空，<a id="a-5j"></a>于十方中，<a id="a-5k"></a>若去、<a id="a-5l"></a>来、<a id="a-5m"></a>今，<a id="a-5n"></a>求不可得，<a id="a-5o"></a>然非无虚空。<a id="a-5p"></a>菩萨如是观一切法皆不可得，<a id="a-5q"></a>然非无一切法；<a id="a-5r"></a>如实无异，<a id="a-5s"></a>不失所作，<a id="a-5t"></a>普示修行菩萨诸行；<a id="a-5u"></a>不舍大愿，<a id="a-5v"></a>调伏众生，<a id="a-5w"></a>转正法轮；<a id="a-5x"></a>不坏因果，<a id="a-5y"></a>亦不违于平等妙法，<a id="a-5z"></a>普与三世诸如来等；<a id="a-60"></a>不断佛种，<a id="a-61"></a>不坏实相；<a id="a-62"></a>深入于法，<a id="a-63"></a>辩才无尽；<a id="a-64"></a>闻法不著，<a id="a-65"></a>至法渊底，<a id="a-66"></a>善能开演，<a id="a-67"></a>心无所畏；<a id="a-68"></a>不舍佛住，<a id="a-69"></a>不违世法，<a id="a-6A"></a>普现世间而不著世间。<a id="a-6B"></a>菩萨如是成就难得智慧心，<a id="a-6C"></a>修习诸行，<a id="a-6D"></a>于三恶趣拔出众生，<a id="a-6E"></a>教化调伏，<a id="a-6F"></a>安置三世诸佛道中，<a id="a-6G"></a>令不动摇。<a id="a-6H"></a>复作是念：<a id="a-6I"></a>‘世间众生不知恩报，<a id="a-6J"></a>更相仇对，<a id="a-6K"></a>邪见执著，<a id="a-6L"></a>迷惑颠倒，<a id="a-6M"></a>愚痴无智，<a id="a-6N"></a>无有信心，<a id="a-6O"></a>随逐恶友，<a id="a-6P"></a>起诸恶慧，<a id="a-6Q"></a>贪爱、<a id="a-6R"></a>无明、<a id="a-6S"></a>种种烦恼皆悉充满，<a id="a-6T"></a>是我所修菩萨行处。<a id="a-6U"></a>设有知恩、<a id="a-6V"></a>聪明、<a id="a-6W"></a>慧解，<a id="a-6X"></a>及善知识充满世间，<a id="a-6Y"></a>我不于中修菩萨行。<a id="a-6Z"></a>何以故？<a id="a-6a"></a>我于众生，<a id="a-6b"></a>无所适莫，<a id="a-6c"></a>无所冀望，<a id="a-6d"></a>乃至不求一缕一毫，<a id="a-6e"></a>及以一字赞美之言。<a id="a-6f"></a>尽未来劫，<a id="a-6g"></a>修菩萨行，<a id="a-6h"></a>未曾一念自为于己；<a id="a-6i"></a>但欲度脱一切众生，<a id="a-6j"></a>令其清净，<a id="a-6k"></a>永得出离。<a id="a-6l"></a>何以故？<a id="a-6m"></a>于众生中为明导者，<a id="a-6n"></a>法应如是，<a id="a-6o"></a>不取不求；<a id="a-6p"></a>但为众生修菩萨道，<a id="a-6q"></a>令其得至安隐彼岸，<a id="a-6r"></a>成阿耨多罗三藐三菩提。<a id="a-6s"></a>’是名菩萨摩诃萨第八难得行。</p>
  <p id="a6t">“佛子，<a id="a-6u"></a>何等为菩萨摩诃萨善法行？<a id="a-6v"></a>此菩萨为一切世间天、<a id="a-6w"></a>人、<a id="a-6x"></a>魔、<a id="a-6y"></a>梵、<a id="a-6z"></a>沙门、<a id="a-70"></a>婆罗门、<a id="a-71"></a>乾闼婆等作清凉法池，<a id="a-72"></a>摄持正法，<a id="a-73"></a>不断佛种；<a id="a-74"></a>得清净光明陀罗尼故，<a id="a-75"></a>说法授记，<a id="a-76"></a>辩才无尽；<a id="a-77"></a>得具足义陀罗尼故，<a id="a-78"></a>义辩无尽；<a id="a-79"></a>得觉悟实法陀罗尼故，<a id="a-7A"></a>法辩无尽；<a id="a-7B"></a>得训释言词陀罗尼故，<a id="a-7C"></a>词辩无尽；<a id="a-7D"></a>得无边文句无尽义无碍门陀罗尼故，<a id="a-7E"></a>无碍辩无尽；<a id="a-7F"></a>得佛灌顶陀罗尼灌其顶故，<a id="a-7G"></a>欢喜辩无尽；<a id="a-7H"></a>得不由他悟陀罗尼门故，<a id="a-7I"></a>光明辩无尽；<a id="a-7J"></a>得同辩陀罗尼门故，<a id="a-7K"></a>同辩无尽；<a id="a-7L"></a>得种种义身、<a id="a-7M"></a>句身、<a id="a-7N"></a>文身中训释陀罗尼门故，<a id="a-7O"></a>训释辩无尽；<a id="a-7P"></a>得无边旋陀罗尼故，<a id="a-7Q"></a>无边辩无尽。<a id="a-7R"></a>此菩萨大悲坚固，<a id="a-7S"></a>普摄众生，<a id="a-7T"></a>于三千大千世界变身金色，<a id="a-7U"></a>施作佛事；<a id="a-7V"></a>随诸众生根性欲乐，<a id="a-7W"></a>以广长舌，<a id="a-7X"></a>于一音中现无量音，<a id="a-7Y"></a>应时说法，<a id="a-7Z"></a>皆令欢喜。<a id="a-7a"></a>假使有不可说种种业报无数众生，<a id="a-7b"></a>共会一处，<a id="a-7c"></a>其会广大充满不可说世界，<a id="a-7d"></a>菩萨于彼众会中坐。<a id="a-7e"></a>是中众生，<a id="a-7f"></a>一一皆有不可说阿僧祇口，<a id="a-7g"></a>一一口能出百千亿那由他音，<a id="a-7h"></a>同时发声，<a id="a-7i"></a>各别言词，<a id="a-7j"></a>各别所问；<a id="a-7k"></a>菩萨于一念中，<a id="a-7l"></a>悉能领受，<a id="a-7m"></a>皆为酬对，<a id="a-7n"></a>令除疑惑。<a id="a-7o"></a>如一众会中，<a id="a-7p"></a>于不可说众会中，<a id="a-7q"></a>悉亦如是。<a id="a-7r"></a>复次，<a id="a-7s"></a>假使一毛端处，<a id="a-7t"></a>念念出不可说不可说道场众会；<a id="a-7u"></a>一切毛端处，<a id="a-7v"></a>皆亦如是。<a id="a-7w"></a>尽未来劫，<a id="a-7x"></a>彼劫可尽，<a id="a-7y"></a>众会无尽。<a id="a-7z"></a>是诸众会，<a id="a-80"></a>于念念中，<a id="a-81"></a>以各别言词，<a id="a-82"></a>各别所问；<a id="a-83"></a>菩萨于一念中，<a id="a-84"></a>悉能领受，<a id="a-85"></a>无怖无怯，<a id="a-86"></a>无疑无谬，<a id="a-87"></a>而作是念：<a id="a-88"></a>‘设一切众生以如是语业俱来问我，<a id="a-89"></a>我为说法无断无尽，<a id="a-8A"></a>皆令欢喜，<a id="a-8B"></a>住于善道；<a id="a-8C"></a>复令善解一切言词，<a id="a-8D"></a>能为众生说种种法，<a id="a-8E"></a>而于言语无所分别。<a id="a-8F"></a>假使不可说不可说种种言词而来问难，<a id="a-8G"></a>一念悉领，<a id="a-8H"></a>一音咸答，<a id="a-8I"></a>普使开悟，<a id="a-8J"></a>无有遗余。<a id="a-8K"></a>以得一切智灌顶故，<a id="a-8L"></a>以得无碍藏故，<a id="a-8M"></a>以得一切法圆满光明故，<a id="a-8N"></a>具足一切智智故。<a id="a-8O"></a>’佛子，<a id="a-8P"></a>此菩萨摩诃萨安住善法行已，<a id="a-8Q"></a>能自清净，<a id="a-8R"></a>亦能以无所著方便而普饶益一切众生，<a id="a-8S"></a>不见有众生得出离者。<a id="a-8T"></a>如于此三千大千世界，<a id="a-8U"></a>如是乃至于不可说三千大千世界，<a id="a-8V"></a>变身金色，<a id="a-8W"></a>妙音具足，<a id="a-8X"></a>于一切法无所障碍而作佛事。<a id="a-8Y"></a>佛子，<a id="a-8Z"></a>此菩萨摩诃萨成就十种身，<a id="a-8a"></a>所谓：<a id="a-8b"></a>入无边法界非趣身，<a id="a-8c"></a>灭一切世间故；<a id="a-8d"></a>入无边法界诸趣身，<a id="a-8e"></a>生一切世间故；<a id="a-8f"></a>不生身，<a id="a-8g"></a>住无生平等法故；<a id="a-8h"></a>不灭身，<a id="a-8i"></a>一切灭、<a id="a-8j"></a>言说不可得故；<a id="a-8k"></a>不实身，<a id="a-8l"></a>得如实故；<a id="a-8m"></a>不妄身，<a id="a-8n"></a>随应现故；<a id="a-8o"></a>不迁身，<a id="a-8p"></a>离死此生彼故；<a id="a-8q"></a>不坏身，<a id="a-8r"></a>法界性无坏故；<a id="a-8s"></a>一相身，<a id="a-8t"></a>三世语言道断故；<a id="a-8u"></a>无相身，<a id="a-8v"></a>善能观察法相故。<a id="a-8w"></a>菩萨成就如是十种身，<a id="a-8x"></a>为一切众生舍，<a id="a-8y"></a>长养一切善根故；<a id="a-8z"></a>为一切众生救，<a id="a-90"></a>令其得大安隐故；<a id="a-91"></a>为一切众生归，<a id="a-92"></a>与其作大依处故；<a id="a-93"></a>为一切众生导，<a id="a-94"></a>令得无上出离故；<a id="a-95"></a>为一切众生师，<a id="a-96"></a>令入真实法中故；<a id="a-97"></a>为一切众生灯，<a id="a-98"></a>令其明见业报故；<a id="a-99"></a>为一切众生光，<a id="a-9A"></a>令照甚深妙法故；<a id="a-9B"></a>为一切三世炬，<a id="a-9C"></a>令其晓悟实法故；<a id="a-9D"></a>为一切世间照，<a id="a-9E"></a>令入光明地中故；<a id="a-9F"></a>为一切诸趣明，<a id="a-9G"></a>示现如来自在故。<a id="a-9H"></a>佛子，<a id="a-9I"></a>是名菩萨摩诃萨第九善法行。<a id="a-9J"></a>菩萨安住此行，<a id="a-9K"></a>为一切众生作清凉法池，<a id="a-9L"></a>能尽一切佛法源故。</p>
  <p id="a9M">“佛子，<a id="a-9N"></a>何等为菩萨摩诃萨真实行？<a id="a-9O"></a>此菩萨成就第一诚谛之语，<a id="a-9P"></a>如说能行，<a id="a-9Q"></a>如行能说。<a id="a-9R"></a>此菩萨学三世诸佛真实语，<a id="a-9S"></a>入三世诸佛种性，<a id="a-9T"></a>与三世诸佛善根同等，<a id="a-9U"></a>得三世诸佛无二语，<a id="a-9V"></a>随如来学智慧成就。<a id="a-9W"></a>此菩萨成就知众生是处非处智、<a id="a-9X"></a>去来现在业报智、<a id="a-9Y"></a>诸根利钝智、<a id="a-9Z"></a>种种界智、<a id="a-9a"></a>种种解智、<a id="a-9b"></a>一切至处道智、<a id="a-9c"></a>诸禅解脱三昧垢净起时非时智、<a id="a-9d"></a>一切世界宿住随念智、<a id="a-9e"></a>天眼智、<a id="a-9f"></a>漏尽智，<a id="a-9g"></a>而不舍一切菩萨行。<a id="a-9h"></a>何以故？<a id="a-9i"></a>欲教化一切众生，<a id="a-9j"></a>悉令清净故。<a id="a-9k"></a>此菩萨复生如是增上心：<a id="a-9l"></a>‘若我不令一切众生住无上解脱道，<a id="a-9m"></a>而我先成阿耨多罗三藐三菩提者，<a id="a-9n"></a>则违我本愿，<a id="a-9o"></a>是所不应。<a id="a-9p"></a>是故，<a id="a-9q"></a>要当先令一切众生得无上菩提、<a id="a-9r"></a>无余涅槃，<a id="a-9s"></a>然后成佛。<a id="a-9t"></a>何以故？<a id="a-9u"></a>非众生请我发心，<a id="a-9v"></a>我自为众生作不请之友，<a id="a-9w"></a>欲先令一切众生满足善根、<a id="a-9x"></a>成一切智。<a id="a-9y"></a>是故，<a id="a-9z"></a>我为最胜，<a id="a-A0"></a>不著一切世间故；<a id="a-A1"></a>我为最上，<a id="a-A2"></a>住无上调御地故；<a id="a-A3"></a>我为离翳，<a id="a-A4"></a>解众生无际故；<a id="a-A5"></a>我为已办，<a id="a-A6"></a>本愿成就故；<a id="a-A7"></a>我为善变化，<a id="a-A8"></a>菩萨功德庄严故；<a id="a-A9"></a>我为善依怙，<a id="a-AA"></a>三世诸佛摄受故。<a id="a-AB"></a>’此菩萨摩诃萨不舍本愿故，<a id="a-AC"></a>得入无上智慧庄严，<a id="a-AD"></a>利益众生，<a id="a-AE"></a>悉令满足；<a id="a-AF"></a>随本誓愿，<a id="a-AG"></a>皆得究竟；<a id="a-AH"></a>于一切法中智慧自在，<a id="a-AI"></a>令一切众生普得清净；<a id="a-AJ"></a>念念遍游十方世界，<a id="a-AK"></a>念念普诣不可说不可说诸佛国土，<a id="a-AL"></a>念念悉见不可说不可说诸佛及佛庄严清净国土，<a id="a-AM"></a>示现如来自在神力。<a id="a-AN"></a>普遍法界、<a id="a-AO"></a>虚空界，<a id="a-AP"></a>此菩萨现无量身，<a id="a-AQ"></a>普入世间而无所依；<a id="a-AR"></a>于其身中，<a id="a-AS"></a>现一切刹、<a id="a-AT"></a>一切众生、<a id="a-AU"></a>一切诸法、<a id="a-AV"></a>一切诸佛。<a id="a-AW"></a>此菩萨知众生种种想、<a id="a-AX"></a>种种欲、<a id="a-AY"></a>种种解、<a id="a-AZ"></a>种种业报、<a id="a-Aa"></a>种种善根，<a id="a-Ab"></a>随其所应，<a id="a-Ac"></a>为现其身而调伏之；<a id="a-Ad"></a>观诸菩萨如幻、<a id="a-Ae"></a>一切法如化、<a id="a-Af"></a>佛出世如影、<a id="a-Ag"></a>一切世间如梦，<a id="a-Ah"></a>得义身、<a id="a-Ai"></a>文身无尽藏；<a id="a-Aj"></a>正念自在，<a id="a-Ak"></a>决定了知一切诸法；<a id="a-Al"></a>智慧最胜，<a id="a-Am"></a>入一切三昧真实相，<a id="a-An"></a>住一性无二地。<a id="a-Ao"></a>菩萨摩诃萨以诸众生皆著于二，<a id="a-Ap"></a>安住大悲，<a id="a-Aq"></a>修行如是寂灭之法，<a id="a-Ar"></a>得佛十力，<a id="a-As"></a>入因陀罗网法界，<a id="a-At"></a>成就如来无碍解脱人中雄猛大师子吼；<a id="a-Au"></a>得无所畏，<a id="a-Av"></a>能转无碍清净法轮；<a id="a-Aw"></a>得智慧解脱，<a id="a-Ax"></a>了知一切世间境界；<a id="a-Ay"></a>绝生死回流，<a id="a-Az"></a>入智慧大海；<a id="a-B0"></a>为一切众生护持三世诸佛正法，<a id="a-B1"></a>到一切佛法海实相源底。<a id="a-B2"></a>菩萨住此真实行已，<a id="a-B3"></a>一切世间天、<a id="a-B4"></a>人、<a id="a-B5"></a>魔、<a id="a-B6"></a>梵、<a id="a-B7"></a>沙门、<a id="a-B8"></a>婆罗门、<a id="a-B9"></a>乾闼婆、<a id="a-BA"></a>阿修罗等，<a id="a-BB"></a>有亲近者，<a id="a-BC"></a>皆令开悟，<a id="a-BD"></a>欢喜清净。<a id="a-BE"></a>是名菩萨摩诃萨第十真实行。<a id="a-BF"></a>”</p>
  <p id="aBG">尔时，<a id="a-BH"></a>佛神力故，<a id="a-BI"></a>十方各有佛刹微尘数世界六种震动，<a id="a-BJ"></a>所谓：<a id="a-BK"></a>动、<a id="a-BL"></a>遍动、<a id="a-BM"></a>等遍动，<a id="a-BN"></a>起、<a id="a-BO"></a>遍起、<a id="a-BP"></a>等遍起，<a id="a-BQ"></a>踊、<a id="a-BR"></a>遍踊、<a id="a-BS"></a>等遍踊，<a id="a-BT"></a>震、<a id="a-BU"></a>遍震、<a id="a-BV"></a>等遍震，<a id="a-BW"></a>吼、<a id="a-BX"></a>遍吼、<a id="a-BY"></a>等遍吼，<a id="a-BZ"></a>击、<a id="a-Ba"></a>遍击、<a id="a-Bb"></a>等遍击。<a id="a-Bc"></a>雨天妙华、<a id="a-Bd"></a>天香、<a id="a-Be"></a>天末香、<a id="a-Bf"></a>天鬘、<a id="a-Bg"></a>天衣、<a id="a-Bh"></a>天宝、<a id="a-Bi"></a>天庄严具，<a id="a-Bj"></a>奏天乐音，<a id="a-Bk"></a>放天光明，<a id="a-Bl"></a>演畅诸天微妙音声。<a id="a-Bm"></a>如此世界夜摩天宫，<a id="a-Bn"></a>说十行法所现神变；<a id="a-Bo"></a>十方世界，<a id="a-Bp"></a>悉亦如是。<a id="a-Bq"></a>复以佛神力故，<a id="a-Br"></a>十方各过十万佛刹微尘数世界外，<a id="a-Bs"></a>有十万佛刹微尘数菩萨俱，<a id="a-Bt"></a>来诣此土，<a id="a-Bu"></a>充满十方，<a id="a-Bv"></a>语功德林菩萨言：<a id="a-Bw"></a>“佛子，<a id="a-Bx"></a>善哉！<a id="a-By"></a>善哉！<a id="a-Bz"></a>善能演说诸菩萨行。<a id="a-C0"></a>我等一切同名功德林，<a id="a-C1"></a>所住世界皆名功德幢，<a id="a-C2"></a>彼土如来同名普功德。<a id="a-C3"></a>我等佛所，<a id="a-C4"></a>亦说此法；<a id="a-C5"></a>众会眷属，<a id="a-C6"></a>言词义理，<a id="a-C7"></a>悉亦如是，<a id="a-C8"></a>无有增减。<a id="a-C9"></a>佛子，<a id="a-CA"></a>我等皆承佛神力，<a id="a-CB"></a>来入此会，<a id="a-CC"></a>为汝作证：<a id="a-CD"></a>十方世界，<a id="a-CE"></a>悉亦如是。<a id="a-CF"></a>”</p>
  <p id="aCG">尔时，<a id="a-CH"></a>功德林菩萨承佛神力，<a id="a-CI"></a>普观十方一切众会暨于法界，<a id="a-CJ"></a>欲令佛种性不断故，<a id="a-CK"></a>欲令菩萨种性清净故，<a id="a-CL"></a>欲令愿种性不退转故，<a id="a-CM"></a>欲令行种性常相续故，<a id="a-CN"></a>欲令三世种性悉平等故，<a id="a-CO"></a>欲摄三世一切佛种性故，<a id="a-CP"></a>欲开演所种诸善根故，<a id="a-CQ"></a>欲观察一切诸根故，<a id="a-CR"></a>欲解烦恼习气心行所作故，<a id="a-CS"></a>欲照了一切佛菩提故，<a id="a-CT"></a>而说颂曰：</p>
  <p id="aCU">“一心敬礼十力尊，<a id="a-CV"></a>离垢清净无碍见，<a id="a-CW"></a>境界深远无伦匹，<a id="a-CX"></a>住如虚空道中者。</p>
  <p id="aCY">过去人中诸最胜，<a id="a-CZ"></a>功德无量无所著，<a id="a-Ca"></a>勇猛第一无等伦，<a id="a-Cb"></a>彼离尘者行斯道。</p>
  <p id="aCc">现在十方诸国土，<a id="a-Cd"></a>善能开演第一义，<a id="a-Ce"></a>离诸过恶最清净，<a id="a-Cf"></a>彼无依者行斯道。</p>
  <p id="aCg">未来所有人师子，<a id="a-Ch"></a>周遍游行于法界，<a id="a-Ci"></a>已发诸佛大悲心，<a id="a-Cj"></a>彼饶益者行斯道。</p>
  <p id="aCk">三世所有无比尊，<a id="a-Cl"></a>自然除灭愚痴暗，<a id="a-Cm"></a>于一切法皆平等，<a id="a-Cn"></a>彼大力人行此道。</p>
  <p id="aCo">普见无量无边界，<a id="a-Cp"></a>一切诸有及诸趣，<a id="a-Cq"></a>见已其心不分别，<a id="a-Cr"></a>彼无动者行斯道。</p>
  <p id="aCs">法界所有皆明了，<a id="a-Ct"></a>于第一义最清净，<a id="a-Cu"></a>永破瞋慢及愚痴，<a id="a-Cv"></a>彼功德者行斯道。</p>
  <p id="aCw">于诸众生善分别，<a id="a-Cx"></a>悉入法界真实性，<a id="a-Cy"></a>自然觉悟不由他，<a id="a-Cz"></a>彼等空者行斯道。</p>
  <p id="aD0">尽空所有诸国土，<a id="a-D1"></a>悉往说法广开喻，<a id="a-D2"></a>所说清净无能坏，<a id="a-D3"></a>彼胜牟尼行此道。</p>
  <p id="aD4">具足坚固不退转，<a id="a-D5"></a>成就尊重最胜法，<a id="a-D6"></a>愿力无尽到彼岸，<a id="a-D7"></a>彼善修者所行道。</p>
  <p id="aD8">无量无边一切地，<a id="a-D9"></a>广大甚深妙境界，<a id="a-DA"></a>悉能知见靡有遗，<a id="a-DB"></a>彼论师子所行道。</p>
  <p id="aDC">一切句义皆明了，<a id="a-DD"></a>所有异论悉摧伏，<a id="a-DE"></a>于法决定无所疑，<a id="a-DF"></a>彼大牟尼行此道。</p>
  <p id="aDG">远离世间诸过患，<a id="a-DH"></a>普与众生安隐乐，<a id="a-DI"></a>能为无等大导师，<a id="a-DJ"></a>彼胜德者行斯道。</p>
  <p id="aDK">恒以无畏施众生，<a id="a-DL"></a>普令一切皆欣庆，<a id="a-DM"></a>其心清净离染浊，<a id="a-DN"></a>彼无等者行斯道。</p>
  <p id="aDO">意业清净极调善，<a id="a-DP"></a>离诸戏论无口过，<a id="a-DQ"></a>威光圆满众所钦，<a id="a-DR"></a>彼最胜者行斯道。</p>
  <p id="aDS">入真实义到彼岸，<a id="a-DT"></a>住功德处心永寂，<a id="a-DU"></a>诸佛护念恒不忘，<a id="a-DV"></a>彼灭有者行斯道。</p>
  <p id="aDW">远离于我无恼害，<a id="a-DX"></a>恒以大音宣正法，<a id="a-DY"></a>十方国土靡不周，<a id="a-DZ"></a>彼绝譬者行斯道。</p>
  <p id="aDa">檀波罗蜜已成满，<a id="a-Db"></a>百福相好所庄严，<a id="a-Dc"></a>众生见者皆欣悦，<a id="a-Dd"></a>彼最胜慧行斯道。</p>
  <p id="aDe">智地甚深难可入，<a id="a-Df"></a>能以妙慧善安住，<a id="a-Dg"></a>其心究竟不动摇，<a id="a-Dh"></a>彼坚固行行斯道。</p>
  <p id="aDi">法界所有悉能入，<a id="a-Dj"></a>随所入处咸究竟，<a id="a-Dk"></a>神通自在靡不该，<a id="a-Dl"></a>彼法光明行此道。</p>
  <p id="aDm">诸无等等大牟尼，<a id="a-Dn"></a>勤修三昧无二相，<a id="a-Do"></a>心常在定乐寂静，<a id="a-Dp"></a>彼普见者行斯道。</p>
  <p id="aDq">微细广大诸国土，<a id="a-Dr"></a>更相涉入各差别，<a id="a-Ds"></a>如其境界悉了知，<a id="a-Dt"></a>彼智山王行此道。</p>
  <p id="aDu">意常明洁离诸垢，<a id="a-Dv"></a>于三界中无所著，<a id="a-Dw"></a>护持众戒到彼岸，<a id="a-Dx"></a>此净心者行斯道。</p>
  <p id="aDy">智慧无边不可说，<a id="a-Dz"></a>普遍法界虚空界，<a id="a-E0"></a>善能修学住其中，<a id="a-E1"></a>彼金刚慧行斯道。</p>
  <p id="aE2">三世一切佛境界，<a id="a-E3"></a>智慧善入悉周遍，<a id="a-E4"></a>未尝暂起疲厌心，<a id="a-E5"></a>彼最胜者行斯道。</p>
  <p id="aE6">善能分别十力法，<a id="a-E7"></a>了知一切至处道，<a id="a-E8"></a>身业无碍得自在，<a id="a-E9"></a>彼功德身行此道。</p>
  <p id="aEA">十方无量无边界，<a id="a-EB"></a>所有一切诸众生，<a id="a-EC"></a>我皆救护而不舍，<a id="a-ED"></a>彼无畏者行斯道。</p>
  <p id="aEE">于诸佛法勤修习，<a id="a-EF"></a>心常精进不懈倦，<a id="a-EG"></a>净治一切诸世间，<a id="a-EH"></a>彼大龙王行此道。</p>
  <p id="aEI">了知众生根不同，<a id="a-EJ"></a>欲解无量各差别，<a id="a-EK"></a>种种诸界皆明达，<a id="a-EL"></a>此普入者行斯道。</p>
  <p id="aEM">十方世界无量刹，<a id="a-EN"></a>悉往受生无有数，<a id="a-EO"></a>未曾一念生疲厌，<a id="a-EP"></a>彼欢喜者行斯道。</p>
  <p id="aEQ">普放无量光明网，<a id="a-ER"></a>照耀一切诸世间，<a id="a-ES"></a>其光所照入法性，<a id="a-ET"></a>此善慧者行斯道。</p>
  <p id="aEU">震动十方诸国土，<a id="a-EV"></a>无量亿数那由他，<a id="a-EW"></a>不令众生有惊怖，<a id="a-EX"></a>此利世者所行道。</p>
  <p id="aEY">善解一切语言法，<a id="a-EZ"></a>问难酬对悉究竟，<a id="a-Ea"></a>聪哲辩慧靡不知，<a id="a-Eb"></a>此无畏者所行道。</p>
  <p id="aEc">善解覆仰诸国土，<a id="a-Ed"></a>分别思惟得究竟，<a id="a-Ee"></a>悉使住于无尽地，<a id="a-Ef"></a>此胜慧者所行道。</p>
  <p id="aEg">功德无量那由他，<a id="a-Eh"></a>为求佛道皆修习，<a id="a-Ei"></a>于其一切到彼岸，<a id="a-Ej"></a>此无尽行所行道。</p>
  <p id="aEk">超出世间大论师，<a id="a-El"></a>辩才第一师子吼，<a id="a-Em"></a>普使群生到彼岸，<a id="a-En"></a>此净心者所行道。</p>
  <p id="aEo">诸佛灌顶第一法，<a id="a-Ep"></a>已得此法灌其顶，<a id="a-Eq"></a>心恒安住正法门，<a id="a-Er"></a>彼广大心行此道。</p>
  <p id="aEs">一切众生无量别，<a id="a-Et"></a>了达其心悉周遍，<a id="a-Eu"></a>决定护持佛法藏，<a id="a-Ev"></a>彼如须弥行此道。</p>
  <p id="aEw">能于一一语言中，<a id="a-Ex"></a>普为示现无量音，<a id="a-Ey"></a>令彼众生随类解，<a id="a-Ez"></a>此无碍见行斯道。</p>
  <p id="aF0">一切文字语言法，<a id="a-F1"></a>智皆善入不分别，<a id="a-F2"></a>住于真实境界中，<a id="a-F3"></a>此见性者所行道。</p>
  <p id="aF4">安住甚深大法海，<a id="a-F5"></a>善能印定一切法，<a id="a-F6"></a>了法无相真实门，<a id="a-F7"></a>此见实者所行道。</p>
  <p id="aF8">一一佛土皆往诣，<a id="a-F9"></a>尽于无量无边劫，<a id="a-FA"></a>观察思惟靡暂停，<a id="a-FB"></a>此匪懈者所行道。</p>
  <p id="aFC">无量无数诸如来，<a id="a-FD"></a>种种名号各不同，<a id="a-FE"></a>于一毛端悉明见，<a id="a-FF"></a>此净福者所行道。</p>
  <p id="aFG">一毛端处见诸佛，<a id="a-FH"></a>其数无量不可说，<a id="a-FI"></a>一切法界悉亦然，<a id="a-FJ"></a>彼诸佛子行斯道。</p>
  <p id="aFK">无量无边无数劫，<a id="a-FL"></a>于一念中悉明见，<a id="a-FM"></a>知其修促无定相，<a id="a-FN"></a>此解脱行所行道。</p>
  <p id="aFO">能令见者无空过，<a id="a-FP"></a>皆于佛法种因缘，<a id="a-FQ"></a>而于所作心无著，<a id="a-FR"></a>彼诸最胜所行道。</p>
  <p id="aFS">那由他劫常遇佛，<a id="a-FT"></a>终不一念生疲厌，<a id="a-FU"></a>其心欢喜转更增，<a id="a-FV"></a>此不空见所行道。</p>
  <p id="aFW">尽于无量无边劫，<a id="a-FX"></a>观察一切众生界，<a id="a-FY"></a>未曾见有一众生，<a id="a-FZ"></a>此坚固士所行道。</p>
  <p id="aFa">修习无边福智藏，<a id="a-Fb"></a>普作清凉功德池，<a id="a-Fc"></a>利益一切诸群生，<a id="a-Fd"></a>彼第一人行此道。</p>
  <p id="aFe">法界所有诸品类，<a id="a-Ff"></a>普遍虚空无数量，<a id="a-Fg"></a>了彼皆依言说住，<a id="a-Fh"></a>此师子吼所行道。</p>
  <p id="aFi">能于一一三昧中，<a id="a-Fj"></a>普入无数诸三昧，<a id="a-Fk"></a>悉至法门幽奥处，<a id="a-Fl"></a>此论月者行斯道。</p>
  <p id="aFm">忍力勤修到彼岸，<a id="a-Fn"></a>能忍最胜寂灭法，<a id="a-Fo"></a>其心平等不动摇，<a id="a-Fp"></a>此无边智所行道。</p>
  <p id="aFq">于一世界一坐处，<a id="a-Fr"></a>其身不动恒寂然，<a id="a-Fs"></a>而于一切普现身，<a id="a-Ft"></a>彼无边身行此道。</p>
  <p id="aFu">无量无边诸国土，<a id="a-Fv"></a>悉令共入一尘中，<a id="a-Fw"></a>普得包容无障碍，<a id="a-Fx"></a>彼无边思行此道。</p>
  <p id="aFy">了达是处及非处，<a id="a-Fz"></a>于诸力处普能入，<a id="a-G0"></a>成就如来最上力，<a id="a-G1"></a>彼第一力所行道。</p>
  <p id="aG2">过去未来现在世，<a id="a-G3"></a>无量无边诸业报，<a id="a-G4"></a>恒以智慧悉了知，<a id="a-G5"></a>此达解者所行道。</p>
  <p id="aG6">了达世间时非时，<a id="a-G7"></a>如应调伏诸众生，<a id="a-G8"></a>悉顺其宜而不失，<a id="a-G9"></a>此善了者所行道。</p>
  <p id="aGA">善守身语及意业，<a id="a-GB"></a>恒令依法而修行，<a id="a-GC"></a>离诸取著降众魔，<a id="a-GD"></a>此智心者所行道。</p>
  <p id="aGE">于诸法中得善巧，<a id="a-GF"></a>能入真如平等处，<a id="a-GG"></a>辩才宣说无有穷，<a id="a-GH"></a>此佛行者所行道。</p>
  <p id="aGI">陀罗尼门已圆满，<a id="a-GJ"></a>善能安住无碍藏，<a id="a-GK"></a>于诸法界悉通达，<a id="a-GL"></a>此深入者所行道。</p>
  <p id="aGM">三世所有一切佛，<a id="a-GN"></a>悉与等心同智慧，<a id="a-GO"></a>一性一相无有殊，<a id="a-GP"></a>此无碍种所行道。</p>
  <p id="aGQ">已抉一切愚痴膜，<a id="a-GR"></a>深入广大智慧海，<a id="a-GS"></a>普施众生清净眼，<a id="a-GT"></a>此有目者所行道。</p>
  <p id="aGU">已具一切诸导师，<a id="a-GV"></a>平等神通无二行，<a id="a-GW"></a>获于如来自在力，<a id="a-GX"></a>此善修者所行道。</p>
  <p id="aGY">遍游一切诸世间，<a id="a-GZ"></a>普雨无边妙法雨，<a id="a-Ga"></a>悉令于义得决了，<a id="a-Gb"></a>此法云者所行道。</p>
  <p id="aGc">能于佛智及解脱，<a id="a-Gd"></a>深生净信永不退，<a id="a-Ge"></a>以信而生智慧根，<a id="a-Gf"></a>此善学者所行道。</p>
  <p id="aGg">能于一念悉了知，<a id="a-Gh"></a>一切众生无有余，<a id="a-Gi"></a>了彼众生心自性，<a id="a-Gj"></a>达无性者所行道。</p>
  <p id="aGk">法界一切诸国土，<a id="a-Gl"></a>悉能化往无有数，<a id="a-Gm"></a>其身最妙绝等伦，<a id="a-Gn"></a>此无比行所行道。</p>
  <p id="aGo">佛刹无边无有数，<a id="a-Gp"></a>无量诸佛在其中，<a id="a-Gq"></a>菩萨于彼悉现前，<a id="a-Gr"></a>亲近供养生尊重。</p>
  <p id="aGs">菩萨能以独一身，<a id="a-Gt"></a>入于三昧而寂定，<a id="a-Gu"></a>令见其身无有数，<a id="a-Gv"></a>一一皆从三昧起。</p>
  <p id="aGw">菩萨所住最深妙，<a id="a-Gx"></a>所行所作超戏论，<a id="a-Gy"></a>其心清净常悦乐，<a id="a-Gz"></a>能令众生悉欢喜。</p>
  <p id="aH0">诸根方便各差别，<a id="a-H1"></a>能以智慧悉明见，<a id="a-H2"></a>而了诸根无所依，<a id="a-H3"></a>调难调者所行道。</p>
  <p id="aH4">能以方便巧分别，<a id="a-H5"></a>于一切法得自在，<a id="a-H6"></a>十方世界各不同，<a id="a-H7"></a>悉在其中作佛事。</p>
  <p id="aH8">诸根微妙行亦然，<a id="a-H9"></a>能为众生广说法，<a id="a-HA"></a>谁其闻者不欣庆，<a id="a-HB"></a>此等虚空所行道。</p>
  <p id="aHC">智眼清净无与等，<a id="a-HD"></a>于一切法悉明见，<a id="a-HE"></a>如是智慧巧分别，<a id="a-HF"></a>此无等者所行道。</p>
  <p id="aHG">所有无尽广大福，<a id="a-HH"></a>一切修行使究竟，<a id="a-HI"></a>令诸众生悉清净，<a id="a-HJ"></a>此无比者所行道。</p>
  <p id="aHK">普劝修成助道法，<a id="a-HL"></a>悉令得住方便地，<a id="a-HM"></a>度脱众生无有数，<a id="a-HN"></a>未曾暂起众生想。</p>
  <p id="aHO">一切机缘悉观察，<a id="a-HP"></a>先护彼意令无诤，<a id="a-HQ"></a>普示众生安隐处，<a id="a-HR"></a>此方便者所行道。</p>
  <p id="aHS">成就最上第一智，<a id="a-HT"></a>具足无量无边智，<a id="a-HU"></a>于诸四众无所畏，<a id="a-HV"></a>此方便智所行道。</p>
  <p id="aHW">一切世界及诸法，<a id="a-HX"></a>悉能遍入得自在，<a id="a-HY"></a>亦入一切众会中，<a id="a-HZ"></a>度脱群生无有数。</p>
  <p id="aHa">十方一切国土中，<a id="a-Hb"></a>击大法鼓悟群生，<a id="a-Hc"></a>为法施主最无上，<a id="a-Hd"></a>此不灭者所行道。</p>
  <p id="aHe">一身结跏而正坐，<a id="a-Hf"></a>充满十方无量刹，<a id="a-Hg"></a>而令其身不迫隘，<a id="a-Hh"></a>此法身者所行道。</p>
  <p id="aHi">能于一义一文中，<a id="a-Hj"></a>演说无量无边法，<a id="a-Hk"></a>而于边际不可得，<a id="a-Hl"></a>此无边智所行道。</p>
  <p id="aHm">于佛解脱善修学，<a id="a-Hn"></a>得佛智慧无障碍，<a id="a-Ho"></a>成就无畏为世雄，<a id="a-Hp"></a>此方便者所行道。</p>
  <p id="aHq">了知十方世界海，<a id="a-Hr"></a>亦知一切佛刹海，<a id="a-Hs"></a>智海法海悉了知，<a id="a-Ht"></a>众生见者咸欣庆。</p>
  <p id="aHu">或现入胎及初生，<a id="a-Hv"></a>或现道场成正觉，<a id="a-Hw"></a>如是皆令世间见，<a id="a-Hx"></a>此无边者所行道。</p>
  <p id="aHy">无量亿数国土中，<a id="a-Hz"></a>示现其身入涅槃，<a id="a-I0"></a>实不舍愿归寂灭，<a id="a-I1"></a>此雄论者所行道。</p>
  <p id="aI2">坚固微密一妙身，<a id="a-I3"></a>与佛平等无差别，<a id="a-I4"></a>随诸众生各异见，<a id="a-I5"></a>一实身者所行道。</p>
  <p id="aI6">法界平等无差别，<a id="a-I7"></a>具足无量无边义，<a id="a-I8"></a>乐观一相心不移，<a id="a-I9"></a>三世智者所行道。</p>
  <p id="aIA">于诸众生及佛法，<a id="a-IB"></a>建立加持悉究竟，<a id="a-IC"></a>所有持力同于佛，<a id="a-ID"></a>最上持者行斯道。</p>
  <p id="aIE">神足无碍犹如佛，<a id="a-IF"></a>天眼无碍最清净，<a id="a-IG"></a>耳根无碍善听闻，<a id="a-IH"></a>此无碍意所行道。</p>
  <p id="aII">所有神通皆具足，<a id="a-IJ"></a>随其智慧悉成就，<a id="a-IK"></a>善知一切靡所俦，<a id="a-IL"></a>此贤智者所行道。</p>
  <p id="aIM">其心正定不摇动，<a id="a-IN"></a>其智广大无边际，<a id="a-IO"></a>所有境界皆明达，<a id="a-IP"></a>一切见者所行道。</p>
  <p id="aIQ">已到一切功德岸，<a id="a-IR"></a>能随次第度众生，<a id="a-IS"></a>其心毕竟无厌足，<a id="a-IT"></a>此常勤者所行道。</p>
  <p id="aIU">三世所有诸佛法，<a id="a-IV"></a>于此一切咸知见，<a id="a-IW"></a>从于如来种性生，<a id="a-IX"></a>彼诸佛子行斯道。</p>
  <p id="aIY">随顺言词已成就，<a id="a-IZ"></a>乖违谈论善摧伏，<a id="a-Ia"></a>常能趣向佛菩提，<a id="a-Ib"></a>无边慧者所行道。</p>
  <p id="aIc">一光照触无涯限，<a id="a-Id"></a>十方国土悉充遍，<a id="a-Ie"></a>普使世间得大明，<a id="a-If"></a>此破暗者所行道。</p>
  <p id="aIg">随其应见应供养，<a id="a-Ih"></a>为现如来清净身，<a id="a-Ii"></a>教化众生百千亿，<a id="a-Ij"></a>庄严佛刹亦如是。</p>
  <p id="aIk">为令众生出世间，<a id="a-Il"></a>一切妙行皆修习，<a id="a-Im"></a>此行广大无边际，<a id="a-In"></a>云何而有能知者？</p>
  <p id="aIo">假使分身不可说，<a id="a-Ip"></a>而与法界虚空等，<a id="a-Iq"></a>悉共称扬彼功德，<a id="a-Ir"></a>百千万劫无能尽。</p>
  <p id="aIs">菩萨功德无有边，<a id="a-It"></a>一切修行皆具足，<a id="a-Iu"></a>假使无量无边佛，<a id="a-Iv"></a>于无量劫说不尽。</p>
  <p id="aIw">何况世间天及人，<a id="a-Ix"></a>一切声闻及缘觉，<a id="a-Iy"></a>能于无量无边劫，<a id="a-Iz"></a>赞叹称扬得究竟。<a id="a-J0"></a>”</p>
 </body>
</html>