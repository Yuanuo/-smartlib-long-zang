<!doctype html>
<html id="z3IBTSVHH" data-ver="880">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第三</h1>
  <h2 id="a2">世主妙严品第一之三</h2>
  <p id="a3">复次，<a id="a-4"></a>持国乾闼婆王，<a id="a-5"></a>得自在方便摄一切众生解脱门；<a id="a-6"></a>树光乾闼婆王，<a id="a-7"></a>得普见一切功德庄严解脱门；<a id="a-8"></a>净目乾闼婆王，<a id="a-9"></a>得永断一切众生忧苦出生欢喜藏解脱门；<a id="a-A"></a>华冠乾闼婆王，<a id="a-B"></a>得永断一切众生邪见惑解脱门；<a id="a-C"></a>喜步普音乾闼婆王，<a id="a-D"></a>得如云广布普荫泽一切众生解脱门；<a id="a-E"></a>乐摇动美目乾闼婆王，<a id="a-F"></a>得现广大妙好身令一切获安乐解脱门；<a id="a-G"></a>妙音师子幢乾闼婆王，<a id="a-H"></a>得普散十方一切大名称宝解脱门；<a id="a-I"></a>普放宝光明乾闼婆王，<a id="a-J"></a>得现一切大欢喜光明清净身解脱门；<a id="a-K"></a>金刚树华幢乾闼婆王，<a id="a-L"></a>得普滋荣一切树令见者欢喜解脱门；<a id="a-M"></a>普现庄严乾闼婆王，<a id="a-N"></a>得善入一切佛境界与众生安乐解脱门。</p>
  <p id="aO">尔时，<a id="a-P"></a>持国乾闼婆王，<a id="a-Q"></a>承佛威力，<a id="a-R"></a>普观一切乾闼婆众，<a id="a-S"></a>而说颂言：</p>
  <p id="aT">“诸佛境界无量门，<a id="a-U"></a>一切众生莫能入，<a id="a-V"></a>善逝如空性清净，<a id="a-W"></a>普为世间开正道。</p>
  <p id="aX">如来一一毛孔中，<a id="a-Y"></a>功德大海皆充满，<a id="a-Z"></a>一切世间咸利乐，<a id="a-a"></a>此树光王所能见。</p>
  <p id="ab">世间广大忧苦海，<a id="a-c"></a>佛能消竭悉无余，<a id="a-d"></a>如来慈愍多方便，<a id="a-e"></a>净目于此能深解。</p>
  <p id="af">十方刹海无有边，<a id="a-g"></a>佛以智光咸照耀，<a id="a-h"></a>普使涤除邪恶见，<a id="a-i"></a>此树华王所入门。</p>
  <p id="aj">佛于往昔无量劫，<a id="a-k"></a>修习大慈方便行，<a id="a-l"></a>一切世间咸慰安，<a id="a-m"></a>此道普音能悟入。</p>
  <p id="an">佛身清净皆乐见，<a id="a-o"></a>能生世间无尽乐，<a id="a-p"></a>解脱因果次第成，<a id="a-q"></a>美目于斯善开示。</p>
  <p id="ar">众生迷惑常流转，<a id="a-s"></a>愚痴障盖极坚密，<a id="a-t"></a>如来为说广大法，<a id="a-u"></a>师子幢王能演畅。</p>
  <p id="av">如来普现妙色身，<a id="a-w"></a>无量差别等众生，<a id="a-x"></a>种种方便照世间，<a id="a-y"></a>普放宝光如是见。</p>
  <p id="az">大智方便无量门，<a id="a-10"></a>佛为群生普开阐，<a id="a-11"></a>入胜菩提真实行，<a id="a-12"></a>此金刚幢善观察。</p>
  <p id="a13">一刹那中百千劫，<a id="a-14"></a>佛力能现无所动，<a id="a-15"></a>等以安乐施群生，<a id="a-16"></a>此乐庄严之解脱。<a id="a-17"></a>”</p>
  <p id="a18">复次，<a id="a-19"></a>增长鸠槃荼王，<a id="a-1A"></a>得灭一切冤害力解脱门；<a id="a-1B"></a>龙主鸠槃荼王，<a id="a-1C"></a>得修习无边行门海解脱门；<a id="a-1D"></a>庄严幢鸠槃荼王，<a id="a-1E"></a>得知一切众生心所乐解脱门；<a id="a-1F"></a>饶益行鸠槃荼王，<a id="a-1G"></a>得普成就清净大光明所作业解脱门；<a id="a-1H"></a>可怖畏鸠槃荼王，<a id="a-1I"></a>得开示一切众生安隐无畏道解脱门；<a id="a-1J"></a>妙庄严鸠槃荼王，<a id="a-1K"></a>得消竭一切众生爱欲海解脱门；<a id="a-1L"></a>高峰慧鸠槃荼王，<a id="a-1M"></a>得普现诸趣光明云解脱门；<a id="a-1N"></a>勇健臂鸠槃荼王，<a id="a-1O"></a>得普放光明灭如山重障解脱门；<a id="a-1P"></a>无边净华眼鸠槃荼王，<a id="a-1Q"></a>得开示不退转大悲藏解脱门；<a id="a-1R"></a>广大面鸠槃荼王，<a id="a-1S"></a>得普现诸趣流转身解脱门。</p>
  <p id="a1T">尔时，<a id="a-1U"></a>增长鸠槃荼王，<a id="a-1V"></a>承佛威力，<a id="a-1W"></a>普观一切鸠槃荼众，<a id="a-1X"></a>而说颂言：</p>
  <p id="a1Y">“成就忍力世导师，<a id="a-1Z"></a>为物修行无量劫，<a id="a-1a"></a>永离世间憍慢惑，<a id="a-1b"></a>是故其身最严净。</p>
  <p id="a1c">佛昔普修诸行海，<a id="a-1d"></a>教化十方无量众，<a id="a-1e"></a>种种方便利群生，<a id="a-1f"></a>此解脱门龙主得。</p>
  <p id="a1g">佛以大智救众生，<a id="a-1h"></a>莫不明了知其心，<a id="a-1i"></a>种种自在而调伏，<a id="a-1j"></a>严幢见此生欢喜。</p>
  <p id="a1k">神通应现如光影，<a id="a-1l"></a>法轮真实同虚空，<a id="a-1m"></a>如是处世无央劫，<a id="a-1n"></a>此饶益王之所证。</p>
  <p id="a1o">众生痴翳常蒙惑，<a id="a-1p"></a>佛光照现安隐道，<a id="a-1q"></a>为作救护令除苦，<a id="a-1r"></a>可畏能观此法门。</p>
  <p id="a1s">欲海漂沦具众苦，<a id="a-1t"></a>智光普照灭无余，<a id="a-1u"></a>既除苦已为说法，<a id="a-1v"></a>此妙庄严之所悟。</p>
  <p id="a1w">佛身普应无不见，<a id="a-1x"></a>种种方便化群生，<a id="a-1y"></a>音如雷震雨法雨，<a id="a-1z"></a>如是法门高慧入。</p>
  <p id="a20">清净光明不唐发，<a id="a-21"></a>若遇必令消重障，<a id="a-22"></a>演佛功德无有边，<a id="a-23"></a>勇臂能明此深理。</p>
  <p id="a24">为欲安乐诸众生，<a id="a-25"></a>修习大悲无量劫，<a id="a-26"></a>种种方便除众苦，<a id="a-27"></a>如是净华之所见。</p>
  <p id="a28">神通自在不思议，<a id="a-29"></a>其身普现遍十方，<a id="a-2A"></a>而于一切无来去，<a id="a-2B"></a>此广面王心所了。<a id="a-2C"></a>”</p>
  <p id="a2D">复次，<a id="a-2E"></a>毗楼博叉龙王，<a id="a-2F"></a>得消灭一切诸龙趣炽然苦解脱门；<a id="a-2G"></a>娑竭罗龙王，<a id="a-2H"></a>得一念中转自龙形示现无量众生身解脱门；<a id="a-2I"></a>云音幢龙王，<a id="a-2J"></a>得于一切诸有趣中以清净音说佛无边名号海解脱门；<a id="a-2K"></a>焰口龙王，<a id="a-2L"></a>得普现无边佛世界建立差别解脱门；<a id="a-2M"></a>焰龙王，<a id="a-2N"></a>得一切众生瞋痴盖缠如来慈愍令除灭解脱门；<a id="a-2O"></a>云幢龙王，<a id="a-2P"></a>得开示一切众生大喜乐福德海解脱门；<a id="a-2Q"></a>德叉迦龙王，<a id="a-2R"></a>得以清净救护音灭除一切怖畏解脱门；<a id="a-2S"></a>无边步龙王，<a id="a-2T"></a>得示现一切佛色身及住劫次第解脱门；<a id="a-2U"></a>清净色速疾龙王，<a id="a-2V"></a>得出生一切众生大爱乐欢喜海解脱门；<a id="a-2W"></a>普行大音龙王，<a id="a-2X"></a>得示现一切平等悦意无碍音解脱门；<a id="a-2Y"></a>无热恼龙王，<a id="a-2Z"></a>得以大悲普覆云灭一切世间苦解脱门。</p>
  <p id="a2a">尔时，<a id="a-2b"></a>毗楼博叉龙王，<a id="a-2c"></a>承佛威力，<a id="a-2d"></a>普观一切诸龙众已，<a id="a-2e"></a>即说颂言：</p>
  <p id="a2f">“汝观如来法常尔，<a id="a-2g"></a>一切众生咸利益，<a id="a-2h"></a>能以大慈哀愍力，<a id="a-2i"></a>拔彼畏涂沦坠者。</p>
  <p id="a2j">一切众生种种别，<a id="a-2k"></a>于一毛端皆示现，<a id="a-2l"></a>神通变化满世间，<a id="a-2m"></a>娑竭如是观于佛。</p>
  <p id="a2n">佛以神通无限力，<a id="a-2o"></a>广演名号等众生，<a id="a-2p"></a>随其所乐普使闻，<a id="a-2q"></a>如是云音能悟解。</p>
  <p id="a2r">无量无边国土众，<a id="a-2s"></a>佛能令入一毛孔，<a id="a-2t"></a>如来安坐彼会中，<a id="a-2u"></a>此焰口龙之所见。</p>
  <p id="a2v">一切众生瞋恚心，<a id="a-2w"></a>缠盖愚痴深若海，<a id="a-2x"></a>如来慈愍皆灭除，<a id="a-2y"></a>焰龙观此能明见。</p>
  <p id="a2z">一切众生福德力，<a id="a-30"></a>佛毛孔中皆显现，<a id="a-31"></a>现已令归大福海，<a id="a-32"></a>此高云幢之所观。</p>
  <p id="a33">佛身毛孔发智光，<a id="a-34"></a>其光处处演妙音，<a id="a-35"></a>众生闻者除忧畏，<a id="a-36"></a>德叉迦龙悟斯道。</p>
  <p id="a37">三世一切诸如来，<a id="a-38"></a>国土庄严劫次第，<a id="a-39"></a>如是皆于佛身现，<a id="a-3A"></a>广步见此神通力。</p>
  <p id="a3B">我观如来往昔行，<a id="a-3C"></a>供养一切诸佛海，<a id="a-3D"></a>于彼咸增喜乐心，<a id="a-3E"></a>此速疾龙之所入。</p>
  <p id="a3F">佛以方便随类音，<a id="a-3G"></a>为众说法令欢喜，<a id="a-3H"></a>其音清雅众所悦，<a id="a-3I"></a>普行闻此心欣悟。</p>
  <p id="a3J">众生逼迫诸有中，<a id="a-3K"></a>业惑漂转无人救，<a id="a-3L"></a>佛以大悲令解脱，<a id="a-3M"></a>无热大龙能悟此。<a id="a-3N"></a>”</p>
  <p id="a3O">复次，<a id="a-3P"></a>毗沙门夜叉王，<a id="a-3Q"></a>得以无边方便救护恶众生解脱门；<a id="a-3R"></a>自在音夜叉王，<a id="a-3S"></a>得普观察众生方便救护解脱门；<a id="a-3T"></a>严持器仗夜叉王，<a id="a-3U"></a>得能资益一切甚羸恶众生解脱门；<a id="a-3V"></a>大智慧夜叉王，<a id="a-3W"></a>得称扬一切圣功德海解脱门；<a id="a-3X"></a>焰眼主夜叉王，<a id="a-3Y"></a>得普观察一切众生大悲智解脱门；<a id="a-3Z"></a>金刚眼夜叉王，<a id="a-3a"></a>得种种方便利益安乐一切众生解脱门；<a id="a-3b"></a>勇健臂夜叉王，<a id="a-3c"></a>得普入一切诸法义解脱门；<a id="a-3d"></a>勇敌大军夜叉王，<a id="a-3e"></a>得守护一切众生令住于道无空过者解脱门；<a id="a-3f"></a>富财夜叉王，<a id="a-3g"></a>得增长一切众生福德聚令恒受快乐解脱门；<a id="a-3h"></a>力坏高山夜叉王，<a id="a-3i"></a>得随顺忆念出生佛力智光明解脱门。</p>
  <p id="a3j">尔时，<a id="a-3k"></a>多闻大夜叉王，<a id="a-3l"></a>承佛威力，<a id="a-3m"></a>普观一切夜叉众会，<a id="a-3n"></a>而说颂言：</p>
  <p id="a3o">“众生罪恶深可怖，<a id="a-3p"></a>于百千劫不见佛，<a id="a-3q"></a>漂流生死受众苦，<a id="a-3r"></a>为救是等佛兴世。</p>
  <p id="a3s">如来救护诸世间，<a id="a-3t"></a>悉现一切众生前，<a id="a-3u"></a>息彼畏塗轮转苦，<a id="a-3v"></a>如是法门音王入。</p>
  <p id="a3w">众生恶业为重障，<a id="a-3x"></a>佛示妙理令开解，<a id="a-3y"></a>譬以明灯照世间，<a id="a-3z"></a>此法严仗能观见。</p>
  <p id="a40">佛昔劫海修诸行，<a id="a-41"></a>称赞十方一切佛，<a id="a-42"></a>故有高远大名闻，<a id="a-43"></a>此智慧王之所了。</p>
  <p id="a44">智慧如空无有边，<a id="a-45"></a>法身广大不思议，<a id="a-46"></a>是故十方皆出现，<a id="a-47"></a>焰目于此能观察。</p>
  <p id="a48">一切趣中演妙音，<a id="a-49"></a>说法利益诸群生，<a id="a-4A"></a>其声所暨众苦灭，<a id="a-4B"></a>入此方便金刚眼。</p>
  <p id="a4C">一切甚深广大义，<a id="a-4D"></a>如来一句能演说，<a id="a-4E"></a>如是教理等世间，<a id="a-4F"></a>勇健慧王之所悟。</p>
  <p id="a4G">一切众生住邪道，<a id="a-4H"></a>佛示正道不思议，<a id="a-4I"></a>普使世间成法器，<a id="a-4J"></a>此勇敌军能悟解。</p>
  <p id="a4K">世间所有众福业，<a id="a-4L"></a>一切皆由佛光照，<a id="a-4M"></a>佛智慧海难测量，<a id="a-4N"></a>如是富财之解脱。</p>
  <p id="a4O">忆念往劫无央数，<a id="a-4P"></a>佛于是中修十力，<a id="a-4Q"></a>能令诸力皆圆满，<a id="a-4R"></a>此高幢王所了知。<a id="a-4S"></a>”</p>
  <p id="a4T">复次，<a id="a-4U"></a>善慧摩睺罗伽王，<a id="a-4V"></a>得以一切神通方便令众生集功德解脱门；<a id="a-4W"></a>净威音摩睺罗伽王，<a id="a-4X"></a>得使一切众生除烦恼得清凉悦乐解脱门；<a id="a-4Y"></a>胜慧庄严髻摩睺罗伽王，<a id="a-4Z"></a>得普使一切善不善思觉众生入清净法解脱门；<a id="a-4a"></a>妙目主摩睺罗伽王，<a id="a-4b"></a>得了达一切无所著福德自在平等相解脱门；<a id="a-4c"></a>灯幢摩睺罗伽王，<a id="a-4d"></a>得开示一切众生令离黑暗怖畏道解脱门；<a id="a-4e"></a>最胜光明幢摩睺罗伽王，<a id="a-4f"></a>得了知一切佛功德生欢喜解脱门；<a id="a-4g"></a>师子臆摩睺罗伽王，<a id="a-4h"></a>得勇猛力为一切众生救护主解脱门；<a id="a-4i"></a>众妙庄严音摩睺罗伽王，<a id="a-4j"></a>得令一切众生随忆念生无边喜乐解脱门；<a id="a-4k"></a>须弥臆摩睺罗伽王，<a id="a-4l"></a>得于一切所缘决定不动到彼岸满足解脱门；<a id="a-4m"></a>可爱乐光明摩睺罗伽王，<a id="a-4n"></a>得为一切不平等众生开示平等道解脱门。</p>
  <p id="a4o">尔时，<a id="a-4p"></a>善慧威光摩睺罗伽王，<a id="a-4q"></a>承佛威力，<a id="a-4r"></a>普观一切摩睺罗伽众，<a id="a-4s"></a>而说颂言：</p>
  <p id="a4t">“汝观如来性清净，<a id="a-4u"></a>普现威光利群品，<a id="a-4v"></a>示甘露道使清凉，<a id="a-4w"></a>众苦永灭无所依。</p>
  <p id="a4x">一切众生居有海，<a id="a-4y"></a>诸恶业惑自缠覆，<a id="a-4z"></a>示彼所行寂静法，<a id="a-50"></a>离尘威音能善了。</p>
  <p id="a51">佛智无等叵思议，<a id="a-52"></a>知众生心无不尽，<a id="a-53"></a>为彼阐明清净法，<a id="a-54"></a>如是严髻心能悟。</p>
  <p id="a55">无量诸佛现世间，<a id="a-56"></a>普为众生作福田，<a id="a-57"></a>福海广大深难测，<a id="a-58"></a>妙目大王能悉见。</p>
  <p id="a59">一切众生忧畏苦，<a id="a-5A"></a>佛普现前而救护，<a id="a-5B"></a>法界虚空靡不周，<a id="a-5C"></a>此是灯幢所行境。</p>
  <p id="a5D">佛一毛孔诸功德，<a id="a-5E"></a>世间共度不能了，<a id="a-5F"></a>无边无尽同虚空，<a id="a-5G"></a>如是广大光幢见。</p>
  <p id="a5H">如来通达一切法，<a id="a-5I"></a>于彼法性皆明照，<a id="a-5J"></a>如须弥山不倾动，<a id="a-5K"></a>入此法门师子臆。</p>
  <p id="a5L">佛于往昔广大劫，<a id="a-5M"></a>集欢喜海深无尽，<a id="a-5N"></a>是故见者靡不欣，<a id="a-5O"></a>此法严音之所入。</p>
  <p id="a5P">了知法界无形相，<a id="a-5Q"></a>波罗蜜海悉圆满，<a id="a-5R"></a>大光普救诸众生，<a id="a-5S"></a>山臆能知此方便。</p>
  <p id="a5T">汝观如来自在力，<a id="a-5U"></a>十方降现罔不均，<a id="a-5V"></a>一切众生咸照悟，<a id="a-5W"></a>此妙光明能善入。<a id="a-5X"></a>”</p>
  <p id="a5Y">复次，<a id="a-5Z"></a>善慧光明天紧那罗王，<a id="a-5a"></a>得普生一切喜乐业解脱门；<a id="a-5b"></a>妙华幢紧那罗王，<a id="a-5c"></a>得能生无上法喜令一切受安乐解脱门；<a id="a-5d"></a>种种庄严紧那罗王，<a id="a-5e"></a>得一切功德满足广大清净信解藏解脱门；<a id="a-5f"></a>悦意吼声紧那罗王，<a id="a-5g"></a>得恒出一切悦意声令闻者离忧怖解脱门；<a id="a-5h"></a>宝树光明紧那罗王，<a id="a-5i"></a>得大悲安立一切众生令觉悟所缘解脱门；<a id="a-5j"></a>普乐见紧那罗王，<a id="a-5k"></a>得示现一切妙色身解脱门；<a id="a-5l"></a>最胜光庄严紧那罗王，<a id="a-5m"></a>得了知一切殊胜庄严果所从生业解脱门；<a id="a-5n"></a>微妙华幢紧那罗王，<a id="a-5o"></a>得善观察一切世间业所生报解脱门；<a id="a-5p"></a>动地力紧那罗王，<a id="a-5q"></a>得恒起一切利益众生事解脱门；<a id="a-5r"></a>威猛主紧那罗王，<a id="a-5s"></a>得善知一切紧那罗心巧摄御解脱门。</p>
  <p id="a5t">尔时，<a id="a-5u"></a>善慧光明天紧那罗王，<a id="a-5v"></a>承佛威力，<a id="a-5w"></a>普观一切紧那罗众，<a id="a-5x"></a>而说颂言：</p>
  <p id="a5y">“世间所有安乐事，<a id="a-5z"></a>一切皆由见佛兴，<a id="a-60"></a>导师利益诸众生，<a id="a-61"></a>普作救护归依处。</p>
  <p id="a62">出生一切诸喜乐，<a id="a-63"></a>世间咸得无有尽，<a id="a-64"></a>能令见者不唐捐，<a id="a-65"></a>此是华幢之所悟。</p>
  <p id="a66">佛功德海无有尽，<a id="a-67"></a>求其边际不可得，<a id="a-68"></a>光明普照于十方，<a id="a-69"></a>此庄严王之解脱。</p>
  <p id="a6A">如来大音常演畅，<a id="a-6B"></a>开示离忧真实法，<a id="a-6C"></a>众生闻者咸欣悦，<a id="a-6D"></a>如是吼声能信受。</p>
  <p id="a6E">我观如来自在力，<a id="a-6F"></a>皆由往昔所修行，<a id="a-6G"></a>大悲救物令清净，<a id="a-6H"></a>此宝树王能悟入。</p>
  <p id="a6I">如来难可得见闻，<a id="a-6J"></a>众生亿劫时乃遇，<a id="a-6K"></a>众相为严悉具足，<a id="a-6L"></a>此乐见王之所睹。</p>
  <p id="a6M">汝观如来大智慧，<a id="a-6N"></a>普应群生心所欲，<a id="a-6O"></a>一切智道靡不宣，<a id="a-6P"></a>最胜庄严此能了。</p>
  <p id="a6Q">业海广大不思议，<a id="a-6R"></a>众生苦乐皆从起，<a id="a-6S"></a>如是一切能开示，<a id="a-6T"></a>此华幢王所了知。</p>
  <p id="a6U">诸佛神通无间歇，<a id="a-6V"></a>十方大地恒震动，<a id="a-6W"></a>一切众生莫能知，<a id="a-6X"></a>此广大力恒明见。</p>
  <p id="a6Y">处于众会现神通，<a id="a-6Z"></a>放大光明令觉悟，<a id="a-6a"></a>显示一切如来境，<a id="a-6b"></a>此威猛主能观察。<a id="a-6c"></a>”</p>
  <p id="a6d">复次，<a id="a-6e"></a>大速疾力迦楼罗王，<a id="a-6f"></a>得无著无碍眼普观察众生界解脱门；<a id="a-6g"></a>不可坏宝髻迦楼罗王，<a id="a-6h"></a>得普安住法界教化众生解脱门；<a id="a-6i"></a>清净速疾迦楼罗王，<a id="a-6j"></a>得普成就波罗蜜精进力解脱门；<a id="a-6k"></a>不退心庄严迦楼罗王，<a id="a-6l"></a>得勇猛力入如来境界解脱门；<a id="a-6m"></a>大海处摄持力迦楼罗王，<a id="a-6n"></a>得入佛行广大智慧海解脱门；<a id="a-6o"></a>坚法净光迦楼罗王，<a id="a-6p"></a>得成就无边众生差别智解脱门；<a id="a-6q"></a>妙严冠髻迦楼罗王，<a id="a-6r"></a>得庄严佛法城解脱门；<a id="a-6s"></a>普捷示现迦楼罗王，<a id="a-6t"></a>得成就不可坏平等力解脱门；<a id="a-6u"></a>普观海迦楼罗王，<a id="a-6v"></a>得了知一切众生身而为现形解脱门；<a id="a-6w"></a>龙音大目精迦楼罗王，<a id="a-6x"></a>得普入一切众生殁生行智解脱门。</p>
  <p id="a6y">尔时，<a id="a-6z"></a>大速疾力迦楼罗王，<a id="a-70"></a>承佛威力，<a id="a-71"></a>普观一切迦楼罗众，<a id="a-72"></a>而说颂言：</p>
  <p id="a73">“佛眼广大无边际，<a id="a-74"></a>普见十方诸国土，<a id="a-75"></a>其中众生不可量，<a id="a-76"></a>现大神通悉调伏。</p>
  <p id="a77">佛神通力无所碍，<a id="a-78"></a>遍坐十方觉树下，<a id="a-79"></a>演法如云悉充满，<a id="a-7A"></a>宝髻听闻心不逆。</p>
  <p id="a7B">佛于往昔修诸行，<a id="a-7C"></a>普净广大波罗蜜，<a id="a-7D"></a>供养一切诸如来，<a id="a-7E"></a>此速疾王深信解。</p>
  <p id="a7F">如来一一毛孔中，<a id="a-7G"></a>一念普现无边行，<a id="a-7H"></a>如是难思佛境界，<a id="a-7I"></a>不退庄严悉明睹。</p>
  <p id="a7J">佛行广大不思议，<a id="a-7K"></a>一切众生莫能测，<a id="a-7L"></a>导师功德智慧海，<a id="a-7M"></a>此执持王所行处。</p>
  <p id="a7N">如来无量智慧光，<a id="a-7O"></a>能灭众生痴惑网，<a id="a-7P"></a>一切世间咸救护，<a id="a-7Q"></a>此是坚法所持说。</p>
  <p id="a7R">法城广大不可穷，<a id="a-7S"></a>其门种种无数量，<a id="a-7T"></a>如来处世大开阐，<a id="a-7U"></a>此妙冠髻能明入。</p>
  <p id="a7V">一切诸佛一法身，<a id="a-7W"></a>真如平等无分别，<a id="a-7X"></a>佛以此力常安住，<a id="a-7Y"></a>普捷现王斯具演。</p>
  <p id="a7Z">佛昔诸有摄众生，<a id="a-7a"></a>普放光明遍世间，<a id="a-7b"></a>种种方便示调伏，<a id="a-7c"></a>此胜法门观海悟。</p>
  <p id="a7d">佛观一切诸国土，<a id="a-7e"></a>悉依业海而安住，<a id="a-7f"></a>普雨法雨于其中，<a id="a-7g"></a>龙音解脱能如是。<a id="a-7h"></a>”</p>
  <p id="a7i">复次，<a id="a-7j"></a>罗睺阿修罗王，<a id="a-7k"></a>得现为大会尊胜主解脱门；<a id="a-7l"></a>毗摩质多罗阿修罗王，<a id="a-7m"></a>得示现无量劫解脱门；<a id="a-7n"></a>巧幻术阿修罗王，<a id="a-7o"></a>得消灭一切众生苦令清净解脱门；<a id="a-7p"></a>大眷属阿修罗王，<a id="a-7q"></a>得修一切苦行自庄严解脱门；<a id="a-7r"></a>婆稚阿修罗王，<a id="a-7s"></a>得震动十方无边境界解脱门；<a id="a-7t"></a>遍照阿修罗王，<a id="a-7u"></a>得种种方便安立一切众生解脱门；<a id="a-7v"></a>坚固行妙庄严阿修罗王，<a id="a-7w"></a>得普集不可坏善根净诸染著解脱门；<a id="a-7x"></a>广大因慧阿修罗王，<a id="a-7y"></a>得大悲力无疑惑主解脱门；<a id="a-7z"></a>现胜德阿修罗王，<a id="a-80"></a>得普令见佛承事供养修诸善根解脱门；<a id="a-81"></a>善音阿修罗王，<a id="a-82"></a>得普入一切趣决定平等行解脱门。</p>
  <p id="a83">尔时，<a id="a-84"></a>罗睺阿修罗王，<a id="a-85"></a>承佛威力，<a id="a-86"></a>普观一切阿修罗众，<a id="a-87"></a>而说颂言：</p>
  <p id="a88">“十方所有广大众，<a id="a-89"></a>佛在其中最殊特，<a id="a-8A"></a>光明遍照等虚空，<a id="a-8B"></a>普现一切众生前。</p>
  <p id="a8C">百千万劫诸佛土，<a id="a-8D"></a>一刹那中悉明现，<a id="a-8E"></a>舒光化物靡不周，<a id="a-8F"></a>如是毗摩深赞喜。</p>
  <p id="a8G">如来境界无与等，<a id="a-8H"></a>种种法门常利益，<a id="a-8I"></a>众生有苦皆令灭，<a id="a-8J"></a>苫末罗王此能见。</p>
  <p id="a8K">无量劫中修苦行，<a id="a-8L"></a>利益众生净世间，<a id="a-8M"></a>由是牟尼智普成，<a id="a-8N"></a>大眷属王斯见佛。</p>
  <p id="a8O">无碍无等大神通，<a id="a-8P"></a>遍动十方一切刹，<a id="a-8Q"></a>不使众生有惊怖，<a id="a-8R"></a>大力于此能明了。</p>
  <p id="a8S">佛出于世救众生，<a id="a-8T"></a>一切智道咸开示，<a id="a-8U"></a>悉令舍苦得安乐，<a id="a-8V"></a>此义遍照所弘阐。</p>
  <p id="a8W">世间所有众福海，<a id="a-8X"></a>佛力能生普令净，<a id="a-8Y"></a>佛能开示解脱处，<a id="a-8Z"></a>坚行庄严入此门。</p>
  <p id="a8a">佛大悲身无与等，<a id="a-8b"></a>周行无碍悉令见，<a id="a-8c"></a>犹如影像现世间，<a id="a-8d"></a>因慧能宣此功德。</p>
  <p id="a8e">希有无等大神通，<a id="a-8f"></a>处处现身充法界，<a id="a-8g"></a>各在菩提树下坐，<a id="a-8h"></a>此义胜德能宣说。</p>
  <p id="a8i">如来往修三世行，<a id="a-8j"></a>诸趣轮回靡不经，<a id="a-8k"></a>脱众生苦无有余，<a id="a-8l"></a>此妙音王所称赞。<a id="a-8m"></a>”</p>
  <p id="a8n">复次，<a id="a-8o"></a>示现宫殿主昼神，<a id="a-8p"></a>得普入一切世间解脱门；<a id="a-8q"></a>发起慧香主昼神，<a id="a-8r"></a>得普观察一切众生皆利益令欢喜满足解脱门；<a id="a-8s"></a>乐胜庄严主昼神，<a id="a-8t"></a>得能放无边可爱乐法光明解脱门；<a id="a-8u"></a>华香妙光主昼神，<a id="a-8v"></a>得开发无边众生清净信解心解脱门；<a id="a-8w"></a>普集妙药主昼神，<a id="a-8x"></a>得积集庄严普光明力解脱门；<a id="a-8y"></a>乐作喜目主昼神，<a id="a-8z"></a>得普开悟一切苦乐众生皆令得法乐解脱门；<a id="a-90"></a>观方普现主昼神，<a id="a-91"></a>得十方法界差别身解脱门；<a id="a-92"></a>大悲威力主昼神，<a id="a-93"></a>得救护一切众生令安乐解脱门；<a id="a-94"></a>善根光照主昼神，<a id="a-95"></a>得普生喜足功德力解脱门；<a id="a-96"></a>妙华璎珞主昼神，<a id="a-97"></a>得声称普闻众生见者皆获益解脱门。</p>
  <p id="a98">尔时，<a id="a-99"></a>示现宫殿主昼神，<a id="a-9A"></a>承佛威力，<a id="a-9B"></a>普观一切主昼神众，<a id="a-9C"></a>而说颂言：</p>
  <p id="a9D">“佛智如空无有尽，<a id="a-9E"></a>光明照曜遍十方，<a id="a-9F"></a>众生心行悉了知，<a id="a-9G"></a>一切世间无不入。</p>
  <p id="a9H">知诸众生心所乐，<a id="a-9I"></a>如应为说众法海，<a id="a-9J"></a>句义广大各不同，<a id="a-9K"></a>具足慧神能悉见。</p>
  <p id="a9L">佛放光明照世间，<a id="a-9M"></a>见闻欢喜不唐捐，<a id="a-9N"></a>示其深广寂灭处，<a id="a-9O"></a>此乐庄严心悟解。</p>
  <p id="a9P">佛雨法雨无边量，<a id="a-9Q"></a>能令见者大欢喜，<a id="a-9R"></a>最胜善根从此生，<a id="a-9S"></a>如是妙光心所悟。</p>
  <p id="a9T">普入法门开悟力，<a id="a-9U"></a>旷劫修治悉清净，<a id="a-9V"></a>如是皆为摄众生，<a id="a-9W"></a>此妙药神之所了。</p>
  <p id="a9X">种种方便化群生，<a id="a-9Y"></a>若见若闻咸受益，<a id="a-9Z"></a>皆令踊跃大欢喜，<a id="a-9a"></a>妙眼昼神如是见。</p>
  <p id="a9b">十力应现遍世间，<a id="a-9c"></a>十方法界悉无余，<a id="a-9d"></a>体性非无亦非有，<a id="a-9e"></a>此观方神之所入。</p>
  <p id="a9f">众生流转险难中，<a id="a-9g"></a>如来哀愍出世间，<a id="a-9h"></a>悉令除灭一切苦，<a id="a-9i"></a>此解脱门悲力住。</p>
  <p id="a9j">众生暗覆沦永夕，<a id="a-9k"></a>佛为说法大开晓，<a id="a-9l"></a>皆使得乐除众苦，<a id="a-9m"></a>大善光神入此门。</p>
  <p id="a9n">如来福量同虚空，<a id="a-9o"></a>世间众福悉从生，<a id="a-9p"></a>凡有所作无空过，<a id="a-9q"></a>如是解脱华璎得。<a id="a-9r"></a>”</p>
  <p id="a9s">复次，<a id="a-9t"></a>普德净光主夜神，<a id="a-9u"></a>得寂静禅定乐大勇健解脱门；<a id="a-9v"></a>喜眼观世主夜神，<a id="a-9w"></a>得广大清净可爱乐功德相解脱门；<a id="a-9x"></a>护世精气主夜神，<a id="a-9y"></a>得普现世间调伏众生解脱门；<a id="a-9z"></a>寂静海音主夜神，<a id="a-A0"></a>得积集广大欢喜心解脱门；<a id="a-A1"></a>普现吉祥主夜神，<a id="a-A2"></a>得甚深自在悦意言音解脱门；<a id="a-A3"></a>普发树华主夜神，<a id="a-A4"></a>得光明满足广大欢喜藏解脱门；<a id="a-A5"></a>平等护育主夜神，<a id="a-A6"></a>得开悟众生令成熟善根解脱门；<a id="a-A7"></a>游戏快乐主夜神，<a id="a-A8"></a>得救护众生无边慈解脱门；<a id="a-A9"></a>诸根常喜主夜神，<a id="a-AA"></a>得普现庄严大悲门解脱门；<a id="a-AB"></a>示现净福主夜神，<a id="a-AC"></a>得普使一切众生所乐满足解脱门。</p>
  <p id="aAD">尔时，<a id="a-AE"></a>普德净光主夜神，<a id="a-AF"></a>承佛威力，<a id="a-AG"></a>普观一切主夜神众，<a id="a-AH"></a>而说颂言：</p>
  <p id="aAI">“汝等应观佛所行，<a id="a-AJ"></a>广大寂静虚空相，<a id="a-AK"></a>欲海无涯悉治净，<a id="a-AL"></a>离垢端严照十方。</p>
  <p id="aAM">一切世间咸乐见，<a id="a-AN"></a>无量劫海时一遇，<a id="a-AO"></a>大悲念物靡不周，<a id="a-AP"></a>此解脱门观世睹。</p>
  <p id="aAQ">导师救护诸世间，<a id="a-AR"></a>众生悉见在其前，<a id="a-AS"></a>能令诸趣皆清净，<a id="a-AT"></a>如是护世能观察。</p>
  <p id="aAU">佛昔修治欢喜海，<a id="a-AV"></a>广大无边不可测，<a id="a-AW"></a>是故见者咸欣乐，<a id="a-AX"></a>此是寂音之所了。</p>
  <p id="aAY">如来境界不可量，<a id="a-AZ"></a>寂而能演遍十方，<a id="a-Aa"></a>普使众生意清净，<a id="a-Ab"></a>尸利夜神闻踊悦。</p>
  <p id="aAc">佛于无福众生中，<a id="a-Ad"></a>大福庄严甚威曜，<a id="a-Ae"></a>示彼离尘寂灭法，<a id="a-Af"></a>普发华神悟斯道。</p>
  <p id="aAg">十方普现大神通，<a id="a-Ah"></a>一切众生悉调伏，<a id="a-Ai"></a>种种色相皆令见，<a id="a-Aj"></a>此护育神之所观。</p>
  <p id="aAk">如来往昔念念中，<a id="a-Al"></a>悉净方便慈悲海，<a id="a-Am"></a>救护世间无不遍，<a id="a-An"></a>此福乐神之解脱。</p>
  <p id="aAo">众生愚痴常乱浊，<a id="a-Ap"></a>其心坚毒甚可畏，<a id="a-Aq"></a>如来慈愍为出兴，<a id="a-Ar"></a>此灭冤神能悟喜。</p>
  <p id="aAs">佛昔修行为众生，<a id="a-At"></a>一切愿欲皆令满，<a id="a-Au"></a>由是具成功德相，<a id="a-Av"></a>此现福神之所入。<a id="a-Aw"></a>”</p>
  <p id="aAx">复次，<a id="a-Ay"></a>遍住一切主方神，<a id="a-Az"></a>得普救护力解脱门；<a id="a-B0"></a>普现光明主方神，<a id="a-B1"></a>得成办化一切众生神通业解脱门；<a id="a-B2"></a>光行庄严主方神，<a id="a-B3"></a>得破一切暗障生喜乐大光明解脱门；<a id="a-B4"></a>周行不碍主方神，<a id="a-B5"></a>得普现一切处不唐劳解脱门；<a id="a-B6"></a>永断迷惑主方神，<a id="a-B7"></a>得示现等一切众生数名号发生功德解脱门；<a id="a-B8"></a>遍游净空主方神，<a id="a-B9"></a>得恒发妙音令听者皆欢喜解脱门；<a id="a-BA"></a>云幢大音主方神，<a id="a-BB"></a>得如龙普雨令众生欢喜解脱门；<a id="a-BC"></a>髻目无乱主方神，<a id="a-BD"></a>得示现一切众生业无差别自在力解脱门；<a id="a-BE"></a>普观世业主方神，<a id="a-BF"></a>得观察一切趣生中种种业解脱门；<a id="a-BG"></a>周遍游览主方神，<a id="a-BH"></a>得所作事皆究竟生一切众生欢喜解脱门。</p>
  <p id="aBI">尔时，<a id="a-BJ"></a>遍住一切主方神，<a id="a-BK"></a>承佛威力，<a id="a-BL"></a>普观一切主方神众，<a id="a-BM"></a>而说颂言：</p>
  <p id="aBN">“如来自在出世间，<a id="a-BO"></a>教化一切诸群生，<a id="a-BP"></a>普示法门令悟入，<a id="a-BQ"></a>悉使当成无上智。</p>
  <p id="aBR">神通无量等众生，<a id="a-BS"></a>随其所乐示诸相，<a id="a-BT"></a>见者皆蒙出离苦，<a id="a-BU"></a>此现光神解脱力。</p>
  <p id="aBV">佛于暗障众生海，<a id="a-BW"></a>为现法炬大光明，<a id="a-BX"></a>其光普照无不见，<a id="a-BY"></a>此行庄严之解脱。</p>
  <p id="aBZ">具足世间种种音，<a id="a-Ba"></a>普转法轮无不解，<a id="a-Bb"></a>众生听者烦恼灭，<a id="a-Bc"></a>此遍住神之所悟。</p>
  <p id="aBd">一切世间所有名，<a id="a-Be"></a>佛名等彼而出生，<a id="a-Bf"></a>悉使众生离痴惑，<a id="a-Bg"></a>此断迷神所行处。</p>
  <p id="aBh">若有众生至佛前，<a id="a-Bi"></a>得闻如来美妙音，<a id="a-Bj"></a>莫不心生大欢喜，<a id="a-Bk"></a>遍游虚空悟斯法。</p>
  <p id="aBl">佛于一一刹那中，<a id="a-Bm"></a>普雨无边大法雨，<a id="a-Bn"></a>悉使众生烦恼灭，<a id="a-Bo"></a>此云幢神所了知。</p>
  <p id="aBp">一切世间诸业海，<a id="a-Bq"></a>佛悉开示等无异，<a id="a-Br"></a>普使众生除业惑，<a id="a-Bs"></a>此髻目神之所了。</p>
  <p id="aBt">一切智地无有边，<a id="a-Bu"></a>一切众生种种心，<a id="a-Bv"></a>如来照见悉明了，<a id="a-Bw"></a>此广大门观世入。</p>
  <p id="aBx">佛于往昔修诸行，<a id="a-By"></a>无量诸度悉圆满，<a id="a-Bz"></a>大慈哀愍利众生，<a id="a-C0"></a>此遍游神之解脱。<a id="a-C1"></a>”</p>
  <p id="aC2">复次，<a id="a-C3"></a>净光普照主空神，<a id="a-C4"></a>得普知诸趣一切众生心解脱门；<a id="a-C5"></a>普游深广主空神，<a id="a-C6"></a>得普入法界解脱门；<a id="a-C7"></a>生吉祥风主空神，<a id="a-C8"></a>得了达无边境界身相解脱门；<a id="a-C9"></a>离障安住主空神，<a id="a-CA"></a>得能除一切众生业惑障解脱门；<a id="a-CB"></a>广步妙髻主空神，<a id="a-CC"></a>得普观察思惟广大行海解脱门；<a id="a-CD"></a>无碍光焰主空神，<a id="a-CE"></a>得大悲光普救护一切众生厄难解脱门；<a id="a-CF"></a>无碍胜力主空神，<a id="a-CG"></a>得普入一切无所著福德力解脱门；<a id="a-CH"></a>离垢光明主空神，<a id="a-CI"></a>得能令一切众生心离诸盖清净解脱门；<a id="a-CJ"></a>深远妙音主空神，<a id="a-CK"></a>得普见十方智光明解脱门；<a id="a-CL"></a>光遍十方主空神，<a id="a-CM"></a>得不动本处而普现世间解脱门。</p>
  <p id="aCN">尔时，<a id="a-CO"></a>净光普照主空神，<a id="a-CP"></a>承佛威力，<a id="a-CQ"></a>普观一切主空神众，<a id="a-CR"></a>而说颂言：</p>
  <p id="aCS">“如来广大目，<a id="a-CT"></a>清净如虚空，<a id="a-CU"></a>普见诸众生，<a id="a-CV"></a>一切悉明了。</p>
  <p id="aCW">佛身大光明，<a id="a-CX"></a>遍照于十方，<a id="a-CY"></a>处处现前住，<a id="a-CZ"></a>普游观此道。</p>
  <p id="aCa">佛身如虚空，<a id="a-Cb"></a>无生无所取，<a id="a-Cc"></a>无得无自性，<a id="a-Cd"></a>吉祥风所见。</p>
  <p id="aCe">如来无量劫，<a id="a-Cf"></a>广说诸圣道，<a id="a-Cg"></a>普灭众生障，<a id="a-Ch"></a>圆光悟此门。</p>
  <p id="aCi">我观佛往昔，<a id="a-Cj"></a>所集菩提行，<a id="a-Ck"></a>悉为安世间，<a id="a-Cl"></a>妙髻行斯境。</p>
  <p id="aCm">一切众生界，<a id="a-Cn"></a>流转生死海，<a id="a-Co"></a>佛放灭苦光，<a id="a-Cp"></a>无碍神能见。</p>
  <p id="aCq">清净功德藏，<a id="a-Cr"></a>能为世福田，<a id="a-Cs"></a>随以智开觉，<a id="a-Ct"></a>力神于此悟。</p>
  <p id="aCu">众生痴所覆，<a id="a-Cv"></a>流转于险道，<a id="a-Cw"></a>佛为放光明，<a id="a-Cx"></a>离垢神能证。</p>
  <p id="aCy">智慧无边际，<a id="a-Cz"></a>悉现诸国土，<a id="a-D0"></a>光明照世间，<a id="a-D1"></a>妙音斯见佛。</p>
  <p id="aD2">佛为度众生，<a id="a-D3"></a>修行遍十方，<a id="a-D4"></a>如是大愿心，<a id="a-D5"></a>普现能观察。<a id="a-D6"></a>”</p>
  <p id="aD7">复次，<a id="a-D8"></a>无碍光明主风神，<a id="a-D9"></a>得普入佛法及一切世间解脱门；<a id="a-DA"></a>普现勇业主风神，<a id="a-DB"></a>得无量国土佛出现咸广大供养解脱门；<a id="a-DC"></a>飘击云幢主风神，<a id="a-DD"></a>得以香风普灭一切众生病解脱门；<a id="a-DE"></a>净光庄严主风神，<a id="a-DF"></a>得普生一切众生善根令摧灭重障山解脱门；<a id="a-DG"></a>力能竭水主风神，<a id="a-DH"></a>得能破无边恶魔众解脱门；<a id="a-DI"></a>大声遍吼主风神，<a id="a-DJ"></a>得永灭一切众生怖解脱门；<a id="a-DK"></a>树杪垂髻主风神，<a id="a-DL"></a>得入一切诸法实相辩才海解脱门；<a id="a-DM"></a>普行无碍主风神，<a id="a-DN"></a>得调伏一切众生方便藏解脱门；<a id="a-DO"></a>种种宫殿主风神，<a id="a-DP"></a>得入寂静禅定门灭极重愚痴暗解脱门；<a id="a-DQ"></a>大光普照主风神，<a id="a-DR"></a>得随顺一切众生行无碍力解脱门。</p>
  <p id="aDS">尔时，<a id="a-DT"></a>无碍光明主风神，<a id="a-DU"></a>承佛威力，<a id="a-DV"></a>普观一切主风神众，<a id="a-DW"></a>而说颂言：</p>
  <p id="aDX">“一切诸佛法甚深，<a id="a-DY"></a>无碍方便普能入，<a id="a-DZ"></a>所有世间常出现，<a id="a-Da"></a>无相无形无影像。</p>
  <p id="aDb">汝观如来于往昔，<a id="a-Dc"></a>一念供养无边佛，<a id="a-Dd"></a>如是勇猛菩提行，<a id="a-De"></a>此普现神能悟了。</p>
  <p id="aDf">如来救世不思议，<a id="a-Dg"></a>所有方便无空过，<a id="a-Dh"></a>悉使众行离诸苦，<a id="a-Di"></a>此云幢神之解脱。</p>
  <p id="aDj">众生无福受众苦，<a id="a-Dk"></a>重盖密障常迷覆，<a id="a-Dl"></a>一切皆令得解脱，<a id="a-Dm"></a>此净光神所了知。</p>
  <p id="aDn">如来广大神通力，<a id="a-Do"></a>克殄一切魔军众，<a id="a-Dp"></a>所有调伏诸方便，<a id="a-Dq"></a>勇健威力能观察。</p>
  <p id="aDr">佛于毛孔演妙音，<a id="a-Ds"></a>其音普遍于世间，<a id="a-Dt"></a>一切苦畏皆令息，<a id="a-Du"></a>此遍吼神之所了。</p>
  <p id="aDv">佛于一切众刹海，<a id="a-Dw"></a>不思议劫常演说，<a id="a-Dx"></a>此如来地妙辩才，<a id="a-Dy"></a>树杪髻神能悟解。</p>
  <p id="aDz">佛于一切方便门，<a id="a-E0"></a>智入其中悉无碍，<a id="a-E1"></a>境界无边无与等，<a id="a-E2"></a>此普行神之解脱。</p>
  <p id="aE3">如来境界无有边，<a id="a-E4"></a>处处方便皆令见，<a id="a-E5"></a>而身寂静无诸相，<a id="a-E6"></a>种种宫神解脱门。</p>
  <p id="aE7">如来劫海修诸行，<a id="a-E8"></a>一切诸力皆成满，<a id="a-E9"></a>能随世法应众生，<a id="a-EA"></a>此普照神之所见。<a id="a-EB"></a>”</p>
 </body>
</html>