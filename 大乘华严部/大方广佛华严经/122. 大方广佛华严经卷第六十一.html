<!doctype html>
<html id="z3IBTUvID" data-ver="923">
 <head>
  <meta charset="utf-8">
  <meta author="实叉难陀">
  <meta library="龙藏">
  <meta catalog="大乘华严部">
  <meta period="唐">
 </head>
 <body>
  <h1 id="a1">大方广佛华严经卷第六十一</h1>
  <h2 id="a2">入法界品第三十九之二</h2>
  <p id="a3">尔时，<a id="a-4"></a>普贤菩萨摩诃萨普观一切菩萨众会，<a id="a-5"></a>以等法界方便、<a id="a-6"></a>等虚空界方便、<a id="a-7"></a>等众生界方便，<a id="a-8"></a>等三世、<a id="a-9"></a>等一切劫、<a id="a-A"></a>等一切众生业、<a id="a-B"></a>等一切众生欲、<a id="a-C"></a>等一切众生解、<a id="a-D"></a>等一切众生根、<a id="a-E"></a>等一切众生成熟时、<a id="a-F"></a>等一切法光影方便，<a id="a-G"></a>为诸菩萨，<a id="a-H"></a>以十种法句开发、<a id="a-I"></a>显示、<a id="a-J"></a>照明、<a id="a-K"></a>演说此师子频申三昧。<a id="a-L"></a>何等为十？<a id="a-M"></a>所谓：<a id="a-N"></a>演说能示现等法界一切佛刹微尘中，<a id="a-O"></a>诸佛出兴次第、<a id="a-P"></a>诸刹成坏次第法句；<a id="a-Q"></a>演说能示现等虚空界一切佛刹中，<a id="a-R"></a>尽未来劫赞叹如来功德音声法句；<a id="a-S"></a>演说能示现等虚空界一切佛刹中，<a id="a-T"></a>如来出世无量无边成正觉门法句；<a id="a-U"></a>演说能示现等虚空界一切佛刹中，<a id="a-V"></a>佛坐道场菩萨众会法句；<a id="a-W"></a>演说于一切毛孔，<a id="a-X"></a>念念出现等三世一切佛变化身充满法界法句；<a id="a-Y"></a>演说能令一身充满十方一切刹海，<a id="a-Z"></a>平等显现法句；<a id="a-a"></a>演说能令一切诸境界中，<a id="a-b"></a>普现三世诸佛神变法句；<a id="a-c"></a>演说能令一切佛刹微尘中，<a id="a-d"></a>普现三世一切佛刹微尘数佛种种神变经无量劫法句；<a id="a-e"></a>演说能令一切毛孔出生三世一切诸佛大愿海音，<a id="a-f"></a>尽未来劫开发化导一切菩萨法句；<a id="a-g"></a>演说能令佛师子座量同法界，<a id="a-h"></a>菩萨众会道场庄严等无差别，<a id="a-i"></a>尽未来劫转于种种微妙法轮法句。</p>
  <p id="aj">“佛子，<a id="a-k"></a>此十为首，<a id="a-l"></a>有不可说佛刹微尘数法句，<a id="a-m"></a>皆是如来智慧境界。<a id="a-n"></a>”</p>
  <p id="ao">尔时，<a id="a-p"></a>普贤菩萨欲重宣此义，<a id="a-q"></a>承佛神力，<a id="a-r"></a>观察如来，<a id="a-s"></a>观察众会，<a id="a-t"></a>观察诸佛难思境界，<a id="a-u"></a>观察诸佛无边三昧，<a id="a-v"></a>观察不可思议诸世界海，<a id="a-w"></a>观察不可思议如幻法智，<a id="a-x"></a>观察不可思议三世诸佛悉皆平等，<a id="a-y"></a>观察一切无量无边诸言辞法，<a id="a-z"></a>而说颂言：</p>
  <p id="a10">“一一毛孔中，<a id="a-11"></a>微尘数刹海，<a id="a-12"></a>悉有如来坐，<a id="a-13"></a>皆具菩萨众。</p>
  <p id="a14">一一毛孔中，<a id="a-15"></a>无量诸刹海，<a id="a-16"></a>佛处菩提座，<a id="a-17"></a>如是遍法界。</p>
  <p id="a18">一一毛孔中，<a id="a-19"></a>一切刹尘佛，<a id="a-1A"></a>菩萨众围绕，<a id="a-1B"></a>为说普贤行。</p>
  <p id="a1C">佛坐一国土，<a id="a-1D"></a>充满十方界，<a id="a-1E"></a>无量菩萨云，<a id="a-1F"></a>咸来集其所。</p>
  <p id="a1G">亿刹微尘数，<a id="a-1H"></a>菩萨功德海，<a id="a-1I"></a>俱从会中起，<a id="a-1J"></a>遍满十方界。</p>
  <p id="a1K">悉住普贤行，<a id="a-1L"></a>皆游法界海，<a id="a-1M"></a>普现一切刹，<a id="a-1N"></a>等入诸佛会。</p>
  <p id="a1O">安坐一切刹，<a id="a-1P"></a>听闻一切法；<a id="a-1Q"></a>一一国土中，<a id="a-1R"></a>亿劫修诸行。</p>
  <p id="a1S">菩萨所修行，<a id="a-1T"></a>普明法海行，<a id="a-1U"></a>入于大愿海，<a id="a-1V"></a>住佛境界地。</p>
  <p id="a1W">了达普贤行，<a id="a-1X"></a>出生诸佛法，<a id="a-1Y"></a>具佛功德海，<a id="a-1Z"></a>广现神通事。</p>
  <p id="a1a">身云等尘数，<a id="a-1b"></a>充遍一切刹，<a id="a-1c"></a>普雨甘露法，<a id="a-1d"></a>令众住佛道。<a id="a-1e"></a>”</p>
  <p id="a1f">尔时，<a id="a-1g"></a>世尊欲令诸菩萨安住如来师子频申广大三昧故，<a id="a-1h"></a>从眉间白毫相放大光明，<a id="a-1i"></a>其光名普照三世法界门，<a id="a-1j"></a>以不可说佛刹微尘数光明而为眷属，<a id="a-1k"></a>普照十方一切世界海诸佛国土。<a id="a-1l"></a>时，<a id="a-1m"></a>逝多林菩萨大众，<a id="a-1n"></a>悉见一切尽法界、<a id="a-1o"></a>虚空界一切佛刹一一微尘中，<a id="a-1p"></a>各有一切佛刹微尘数诸佛国土，<a id="a-1q"></a>种种名、<a id="a-1r"></a>种种色、<a id="a-1s"></a>种种清净、<a id="a-1t"></a>种种住处、<a id="a-1u"></a>种种形相。<a id="a-1v"></a>如是一切诸国土中，<a id="a-1w"></a>皆有大菩萨坐于道场师子座上成等正觉，<a id="a-1x"></a>菩萨大众前后围绕，<a id="a-1y"></a>诸世间主而为供养；<a id="a-1z"></a>或见于不可说佛刹量大众会中，<a id="a-20"></a>出妙音声充满法界，<a id="a-21"></a>转正法轮；<a id="a-22"></a>或见在天宫殿、<a id="a-23"></a>龙宫殿、<a id="a-24"></a>夜叉宫殿，<a id="a-25"></a>乾闼婆、<a id="a-26"></a>阿修罗、<a id="a-27"></a>迦楼罗、<a id="a-28"></a>紧那罗、<a id="a-29"></a>摩睺罗伽、<a id="a-2A"></a>人非人等诸宫殿中，<a id="a-2B"></a>或在人间村邑聚落、<a id="a-2C"></a>王都大处，<a id="a-2D"></a>现种种姓、<a id="a-2E"></a>种种名、<a id="a-2F"></a>种种身、<a id="a-2G"></a>种种相、<a id="a-2H"></a>种种光明，<a id="a-2I"></a>住种种威仪，<a id="a-2J"></a>入种种三昧，<a id="a-2K"></a>现种种神变，<a id="a-2L"></a>或时自以种种言音，<a id="a-2M"></a>或令种种诸菩萨等在于种种大众会中种种言辞说种种法。</p>
  <p id="a2N">如此会中，<a id="a-2O"></a>菩萨大众见于如是诸佛如来甚深三昧大神通力；<a id="a-2P"></a>如是尽法界、<a id="a-2Q"></a>虚空界，<a id="a-2R"></a>东、<a id="a-2S"></a>西、<a id="a-2T"></a>南、<a id="a-2U"></a>北、<a id="a-2V"></a>四维、<a id="a-2W"></a>上、<a id="a-2X"></a>下一切方海中，<a id="a-2Y"></a>依于众生心想而住，<a id="a-2Z"></a>始从前际至今现在，<a id="a-2a"></a>一切国土身、<a id="a-2b"></a>一切众生身、<a id="a-2c"></a>一切虚空道，<a id="a-2d"></a>其中一一毛端量处，<a id="a-2e"></a>一一各有微尘数刹种种业起次第而住，<a id="a-2f"></a>悉有道场菩萨众会，<a id="a-2g"></a>皆亦如是见佛神力，<a id="a-2h"></a>不坏三世，<a id="a-2i"></a>不坏世间，<a id="a-2j"></a>于一切众生心中现其影像，<a id="a-2k"></a>随一切众生心乐出妙言音，<a id="a-2l"></a>普入一切众会中，<a id="a-2m"></a>普现一切众生前，<a id="a-2n"></a>色相有别，<a id="a-2o"></a>智慧无异，<a id="a-2p"></a>随其所应开示佛法，<a id="a-2q"></a>教化调伏一切众生未曾休息。<a id="a-2r"></a>其有见此佛神力者，<a id="a-2s"></a>皆是毗卢遮那如来于往昔时善根摄受，<a id="a-2t"></a>或昔曾以四摄所摄，<a id="a-2u"></a>或是见闻忆念亲近之所成熟，<a id="a-2v"></a>或是往昔教其令发阿耨多罗三藐三菩提心，<a id="a-2w"></a>或是往昔于诸佛所同种善根，<a id="a-2x"></a>或是过去以一切智善巧方便教化成熟，<a id="a-2y"></a>是故皆得入于如来不可思议甚深三昧；<a id="a-2z"></a>尽法界、<a id="a-30"></a>虚空界大神通力，<a id="a-31"></a>或入法身，<a id="a-32"></a>或入色身，<a id="a-33"></a>或入往昔所成就行，<a id="a-34"></a>或入圆满诸波罗蜜，<a id="a-35"></a>或入庄严清净行轮，<a id="a-36"></a>或入菩萨诸地，<a id="a-37"></a>或入成正觉力，<a id="a-38"></a>或入佛所住三昧无差别大神变，<a id="a-39"></a>或入如来力、<a id="a-3A"></a>无畏智，<a id="a-3B"></a>或入佛无碍辩才海。</p>
  <p id="a3C">彼诸菩萨以种种解、<a id="a-3D"></a>种种道、<a id="a-3E"></a>种种门、<a id="a-3F"></a>种种入、<a id="a-3G"></a>种种理趣、<a id="a-3H"></a>种种随顺、<a id="a-3I"></a>种种智慧、<a id="a-3J"></a>种种助道、<a id="a-3K"></a>种种方便、<a id="a-3L"></a>种种三昧，<a id="a-3M"></a>入如是等十不可说佛刹微尘数佛神变海方便门。<a id="a-3N"></a>云何种种三昧？<a id="a-3O"></a>所谓：<a id="a-3P"></a>普庄严法界三昧、<a id="a-3Q"></a>普照一切三世无碍境界三昧、<a id="a-3R"></a>法界无差别智光明三昧、<a id="a-3S"></a>入如来境界不动转三昧、<a id="a-3T"></a>普照无边虚空三昧、<a id="a-3U"></a>入如来力三昧、<a id="a-3V"></a>佛无畏勇猛奋迅庄严三昧、<a id="a-3W"></a>一切法界旋转藏三昧、<a id="a-3X"></a>如月普现一切法界以无碍音大开演三昧、<a id="a-3Y"></a>普清净法光明三昧、<a id="a-3Z"></a>无碍缯法王幢三昧、<a id="a-3a"></a>一一境界中悉见一切诸佛海三昧、<a id="a-3b"></a>于一切世间悉现身三昧、<a id="a-3c"></a>入如来无差别身境界三昧、<a id="a-3d"></a>随一切世间转大悲藏三昧、<a id="a-3e"></a>知一切法无有迹三昧、<a id="a-3f"></a>知一切法究竟寂灭三昧、<a id="a-3g"></a>虽无所得而能变化普现世间三昧、<a id="a-3h"></a>普入一切刹三昧、<a id="a-3i"></a>庄严一切佛刹成正觉三昧、<a id="a-3j"></a>观一切世间主色相差别三昧、<a id="a-3k"></a>观一切众生境界无障碍三昧、<a id="a-3l"></a>能出生一切如来母三昧、<a id="a-3m"></a>能修行入一切佛海功德道三昧、<a id="a-3n"></a>一一境界中出现神变尽未来际三昧、<a id="a-3o"></a>入一切如来本事海三昧、<a id="a-3p"></a>尽未来际护持一切如来种性三昧、<a id="a-3q"></a>以决定解力令现在十方一切佛刹海皆清净三昧、<a id="a-3r"></a>一念中普照一切佛所住三昧、<a id="a-3s"></a>入一切境界无碍际三昧、<a id="a-3t"></a>令一切世界为一佛刹三昧、<a id="a-3u"></a>出一切佛变化身三昧、<a id="a-3v"></a>以金刚王智知一切诸根海三昧、<a id="a-3w"></a>知一切如来同一身三昧、<a id="a-3x"></a>知一切法界所安立悉住心念际三昧、<a id="a-3y"></a>于一切法界广大国土中示现涅槃三昧、<a id="a-3z"></a>令住最上处三昧、<a id="a-40"></a>于一切佛刹现种种众生差别身三昧、<a id="a-41"></a>普入一切佛智慧三昧、<a id="a-42"></a>知一切法性相三昧、<a id="a-43"></a>一念普知三世法三昧、<a id="a-44"></a>念念中普现法界身三昧、<a id="a-45"></a>以师子勇猛智知一切如来出兴次第三昧、<a id="a-46"></a>于一切法界境界慧眼圆满三昧、<a id="a-47"></a>勇猛趣向十力三昧、<a id="a-48"></a>放一切功德圆满光明普照世间三昧、<a id="a-49"></a>不动藏三昧、<a id="a-4A"></a>说一法普入一切法三昧、<a id="a-4B"></a>于一法以一切言音差别训释三昧、<a id="a-4C"></a>演说一切佛无二法三昧、<a id="a-4D"></a>知三世无碍际三昧、<a id="a-4E"></a>知一切劫无差别三昧、<a id="a-4F"></a>入十力微细方便三昧、<a id="a-4G"></a>于一切劫成就一切菩萨行不断绝三昧、<a id="a-4H"></a>十方普现身三昧、<a id="a-4I"></a>于法界自在成正觉三昧、<a id="a-4J"></a>生一切安隐受三昧、<a id="a-4K"></a>出一切庄严具庄严虚空界三昧、<a id="a-4L"></a>念念中出等众生数变化身云三昧、<a id="a-4M"></a>如来净空月光明三昧、<a id="a-4N"></a>常见一切如来住虚空三昧、<a id="a-4O"></a>开示一切佛庄严三昧、<a id="a-4P"></a>照明一切法义灯三昧、<a id="a-4Q"></a>照十力境界三昧、<a id="a-4R"></a>三世一切佛幢相三昧、<a id="a-4S"></a>一切佛一密藏三昧、<a id="a-4T"></a>念念中所作皆究竟三昧、<a id="a-4U"></a>无尽福德藏三昧、<a id="a-4V"></a>见无边佛境界三昧、<a id="a-4W"></a>坚住一切法三昧、<a id="a-4X"></a>现一切如来变化悉令知见三昧、<a id="a-4Y"></a>念念中佛日常出现三昧、<a id="a-4Z"></a>一日中悉知三世所有法三昧、<a id="a-4a"></a>普音演说一切法性寂灭三昧、<a id="a-4b"></a>见一切佛自在力三昧、<a id="a-4c"></a>法界开敷莲华三昧、<a id="a-4d"></a>观诸法如虚空无住处三昧、<a id="a-4e"></a>十方海普入一方三昧、<a id="a-4f"></a>入一切法界无源底三昧、<a id="a-4g"></a>一切法海三昧、<a id="a-4h"></a>以寂静身放一切光明三昧、<a id="a-4i"></a>一念中现一切神通大愿三昧、<a id="a-4j"></a>一切时一切处成正觉三昧、<a id="a-4k"></a>以一庄严入一切法界三昧、<a id="a-4l"></a>普现一切诸佛身三昧、<a id="a-4m"></a>知一切众生广大殊胜神通智三昧、<a id="a-4n"></a>一念中其身遍法界三昧、<a id="a-4o"></a>现一乘净法界三昧、<a id="a-4p"></a>入普门法界示现大庄严三昧、<a id="a-4q"></a>住持一切佛法轮三昧、<a id="a-4r"></a>以一切法门庄严一法门三昧、<a id="a-4s"></a>以因陀罗网愿行摄一切众生界三昧、<a id="a-4t"></a>分别一切世界门三昧、<a id="a-4u"></a>乘莲华自在游步三昧、<a id="a-4v"></a>知一切众生种种差别神通智三昧、<a id="a-4w"></a>令其身恒现一切众生前三昧、<a id="a-4x"></a>知一切众生差别音声言辞海三昧、<a id="a-4y"></a>知一切众生差别智神通三昧、<a id="a-4z"></a>大悲平等藏三昧、<a id="a-50"></a>一切佛入如来际三昧、<a id="a-51"></a>观察一切如来解脱处师子频申三昧。<a id="a-52"></a>菩萨以如是等不可说佛刹微尘数三昧，<a id="a-53"></a>入毗卢遮那如来念念充满一切法界三昧神变海。</p>
  <p id="a54">其诸菩萨皆悉具足大智神通，<a id="a-55"></a>明利自在，<a id="a-56"></a>住于诸地，<a id="a-57"></a>以广大智普观一切；<a id="a-58"></a>从诸智慧种性而生，<a id="a-59"></a>一切智智常现在前，<a id="a-5A"></a>得离痴翳清净智眼，<a id="a-5B"></a>为诸众生作调御师；<a id="a-5C"></a>住佛平等，<a id="a-5D"></a>于一切法无有分别；<a id="a-5E"></a>了达境界，<a id="a-5F"></a>知诸世间性皆寂灭无有依处；<a id="a-5G"></a>普诣一切诸佛国土而无所著，<a id="a-5H"></a>悉能观察一切诸法而无所住，<a id="a-5I"></a>遍入一切妙法宫殿而无所来；<a id="a-5J"></a>教化调伏一切世间，<a id="a-5K"></a>普为众生现安隐处；<a id="a-5L"></a>智慧解脱，<a id="a-5M"></a>为其所行；<a id="a-5N"></a>恒以智身住离贪际，<a id="a-5O"></a>超诸有海，<a id="a-5P"></a>示真实际；<a id="a-5Q"></a>智光圆满，<a id="a-5R"></a>普见诸法；<a id="a-5S"></a>住于三昧，<a id="a-5T"></a>坚固不动；<a id="a-5U"></a>于诸众生恒起大悲，<a id="a-5V"></a>知诸法门悉皆如幻，<a id="a-5W"></a>一切众生悉皆如梦，<a id="a-5X"></a>一切如来悉皆如影，<a id="a-5Y"></a>一切言音悉皆如响，<a id="a-5Z"></a>一切诸法悉皆如化；<a id="a-5a"></a>善能积集殊胜行愿，<a id="a-5b"></a>智慧圆满，<a id="a-5c"></a>清净善巧，<a id="a-5d"></a>心极寂静；<a id="a-5e"></a>善入一切总持境界，<a id="a-5f"></a>具三昧力，<a id="a-5g"></a>勇猛无怯；<a id="a-5h"></a>获明智眼，<a id="a-5i"></a>住法界际，<a id="a-5j"></a>到一切法无所得处；<a id="a-5k"></a>修习无涯智慧大海，<a id="a-5l"></a>到智波罗蜜究竟彼岸，<a id="a-5m"></a>为般若波罗蜜之所摄持；<a id="a-5n"></a>以神通波罗蜜普入世间，<a id="a-5o"></a>依三昧波罗蜜得心自在；<a id="a-5p"></a>以不颠倒智知一切义，<a id="a-5q"></a>以巧分别智开示法藏，<a id="a-5r"></a>以现了智训释文辞，<a id="a-5s"></a>以大愿力说法无尽，<a id="a-5t"></a>以无所畏大师子吼；<a id="a-5u"></a>常乐观察无依处法，<a id="a-5v"></a>以净法眼普观一切，<a id="a-5w"></a>以净智月照世成坏，<a id="a-5x"></a>以智慧光照真实谛；<a id="a-5y"></a>福德智慧如金刚山，<a id="a-5z"></a>一切譬喻所不能及；<a id="a-60"></a>善观诸法，<a id="a-61"></a>慧根增长；<a id="a-62"></a>勇猛精进，<a id="a-63"></a>摧伏众魔；<a id="a-64"></a>无量智慧，<a id="a-65"></a>威光炽盛；<a id="a-66"></a>其身超出一切世间，<a id="a-67"></a>得一切法无碍智慧，<a id="a-68"></a>善能悟解尽、<a id="a-69"></a>无尽际；<a id="a-6A"></a>住于普际，<a id="a-6B"></a>入真实际，<a id="a-6C"></a>无相观智常现在前；<a id="a-6D"></a>善巧成就诸菩萨行，<a id="a-6E"></a>以无二智知诸境界，<a id="a-6F"></a>普见一切世间诸趣，<a id="a-6G"></a>遍往一切诸佛国土；<a id="a-6H"></a>智灯圆满，<a id="a-6I"></a>于一切法无诸暗障，<a id="a-6J"></a>放净法光照十方界；<a id="a-6K"></a>为诸世间真实福田，<a id="a-6L"></a>若见若闻所愿皆满，<a id="a-6M"></a>福德高大超诸世间，<a id="a-6N"></a>勇猛无畏摧诸外道；<a id="a-6O"></a>演微妙音遍一切刹，<a id="a-6P"></a>普见诸佛心无厌足；<a id="a-6Q"></a>于佛法身已得自在，<a id="a-6R"></a>随所应化而为现身，<a id="a-6S"></a>一身充满一切佛刹；<a id="a-6T"></a>已得自在清净神通，<a id="a-6U"></a>乘大智舟，<a id="a-6V"></a>所往无碍，<a id="a-6W"></a>智慧圆满周遍法界；<a id="a-6X"></a>譬如日出普照世间，<a id="a-6Y"></a>随众生心现其色像；<a id="a-6Z"></a>知诸众生根性欲乐，<a id="a-6a"></a>入一切法无诤境界；<a id="a-6b"></a>知诸法性无生无起，<a id="a-6c"></a>能令小大自在相入；<a id="a-6d"></a>决了佛地甚深之趣，<a id="a-6e"></a>以无尽句说甚深义，<a id="a-6f"></a>于一句中演说一切修多罗海；<a id="a-6g"></a>获大智慧陀罗尼身，<a id="a-6h"></a>凡所受持永无忘失；<a id="a-6i"></a>一念能忆无量劫事，<a id="a-6j"></a>一念悉知三世一切诸众生智；<a id="a-6k"></a>恒以一切陀罗尼门，<a id="a-6l"></a>演说无边诸佛法海，<a id="a-6m"></a>常转不退清净法轮，<a id="a-6n"></a>令诸众生皆生智慧；<a id="a-6o"></a>得佛境界智慧光明，<a id="a-6p"></a>入于善见甚深三昧；<a id="a-6q"></a>入一切法无障碍际，<a id="a-6r"></a>于一切法胜智自在，<a id="a-6s"></a>一切境界清净庄严；<a id="a-6t"></a>普入十方一切法界，<a id="a-6u"></a>随其方所靡不咸至；<a id="a-6v"></a>一一尘中现成正觉，<a id="a-6w"></a>于无色性现一切色，<a id="a-6x"></a>以一切方普入一方。<a id="a-6y"></a>其诸菩萨具如是等无边福智功德之藏，<a id="a-6z"></a>常为诸佛之所称叹，<a id="a-70"></a>种种言辞说其功德不能令尽，<a id="a-71"></a>靡不咸在逝多林中，<a id="a-72"></a>深入如来功德大海，<a id="a-73"></a>悉见于佛光明所照。</p>
  <p id="a74">尔时，<a id="a-75"></a>诸菩萨得不思议正法光明，<a id="a-76"></a>心大欢喜，<a id="a-77"></a>各于其身及以楼阁、<a id="a-78"></a>诸庄严具，<a id="a-79"></a>并其所坐师子之座，<a id="a-7A"></a>遍逝多林一切物中，<a id="a-7B"></a>化现种种大庄严云，<a id="a-7C"></a>充满一切十方法界，<a id="a-7D"></a>所谓：<a id="a-7E"></a>于念念中放大光明云，<a id="a-7F"></a>充满十方，<a id="a-7G"></a>悉能开悟一切众生；<a id="a-7H"></a>出一切摩尼宝铃云，<a id="a-7I"></a>充满十方，<a id="a-7J"></a>出微妙音，<a id="a-7K"></a>称扬赞叹三世诸佛一切功德；<a id="a-7L"></a>出一切音乐云，<a id="a-7M"></a>充满十方，<a id="a-7N"></a>音中演说一切众生诸业果报；<a id="a-7O"></a>出一切菩萨种种愿行色相云，<a id="a-7P"></a>充满十方，<a id="a-7Q"></a>说诸菩萨所有大愿；<a id="a-7R"></a>出一切如来自在变化云，<a id="a-7S"></a>充满十方，<a id="a-7T"></a>演出一切诸佛如来语言音声；<a id="a-7U"></a>出一切菩萨相好庄严身云，<a id="a-7V"></a>充满十方，<a id="a-7W"></a>说诸如来于一切国土出兴次第；<a id="a-7X"></a>出三世如来道场云，<a id="a-7Y"></a>充满十方，<a id="a-7Z"></a>现一切如来成等正觉功德庄严；<a id="a-7a"></a>出一切龙王云，<a id="a-7b"></a>充满十方，<a id="a-7c"></a>雨一切诸香；<a id="a-7d"></a>出一切世主身云，<a id="a-7e"></a>充满十方，<a id="a-7f"></a>演说普贤菩萨之行；<a id="a-7g"></a>出一切宝庄严清净佛刹云，<a id="a-7h"></a>充满十方，<a id="a-7i"></a>现一切如来转正法轮。<a id="a-7j"></a>是诸菩萨以得不思议法光明故，<a id="a-7k"></a>法应如是，<a id="a-7l"></a>出兴此等不可说佛刹微尘数大神变庄严云。</p>
  <p id="a7m">尔时，<a id="a-7n"></a>文殊师利菩萨，<a id="a-7o"></a>承佛神力，<a id="a-7p"></a>欲重宣此逝多林中诸神变事，<a id="a-7q"></a>观察十方而说颂言：</p>
  <p id="a7r">“汝应观此逝多林，<a id="a-7s"></a>以佛威神广无际，<a id="a-7t"></a>一切庄严皆示现，<a id="a-7u"></a>十方法界悉充满。</p>
  <p id="a7v">十方一切诸国土，<a id="a-7w"></a>无边品类大庄严，<a id="a-7x"></a>于其座等境界中，<a id="a-7y"></a>色像分明皆显现。</p>
  <p id="a7z">从诸佛子毛孔出，<a id="a-80"></a>种种庄严宝焰云，<a id="a-81"></a>及发如来微妙音，<a id="a-82"></a>遍满十方一切刹。</p>
  <p id="a83">宝树华中现妙身，<a id="a-84"></a>其身色相等梵王，<a id="a-85"></a>从禅定起而游步，<a id="a-86"></a>进止威仪恒寂静。</p>
  <p id="a87">如来一一毛孔内，<a id="a-88"></a>常现难思变化身，<a id="a-89"></a>皆如普贤大菩萨，<a id="a-8A"></a>种种诸相为严好。</p>
  <p id="a8B">逝多林上虚空中，<a id="a-8C"></a>所有庄严发妙音，<a id="a-8D"></a>普说三世诸菩萨，<a id="a-8E"></a>成就一切功德海。</p>
  <p id="a8F">逝多林中诸宝树，<a id="a-8G"></a>亦出无量妙音声，<a id="a-8H"></a>演说一切诸群生，<a id="a-8I"></a>种种业海各差别。</p>
  <p id="a8J">林中所有众境界，<a id="a-8K"></a>悉现三世诸如来，<a id="a-8L"></a>一一皆起大神通，<a id="a-8M"></a>十方刹海微尘数。</p>
  <p id="a8N">十方所有诸国土，<a id="a-8O"></a>一切刹海微尘数，<a id="a-8P"></a>悉入如来毛孔中，<a id="a-8Q"></a>次第庄严皆现睹。</p>
  <p id="a8R">所有庄严皆现佛，<a id="a-8S"></a>数等众生遍世间，<a id="a-8T"></a>一一咸放大光明，<a id="a-8U"></a>种种随宜化群品。</p>
  <p id="a8V">香焰众华及宝藏，<a id="a-8W"></a>一切庄严殊妙云，<a id="a-8X"></a>靡不广大等虚空，<a id="a-8Y"></a>遍满十方诸国土。</p>
  <p id="a8Z">十方三世一切佛，<a id="a-8a"></a>所有庄严妙道场，<a id="a-8b"></a>于此园林境界中，<a id="a-8c"></a>一一色像皆明现。</p>
  <p id="a8d">一切普贤诸佛子，<a id="a-8e"></a>百千劫海庄严刹，<a id="a-8f"></a>其数无量等众生，<a id="a-8g"></a>莫不于此林中见。<a id="a-8h"></a>”</p>
  <p id="a8i">尔时，<a id="a-8j"></a>彼诸菩萨，<a id="a-8k"></a>以佛三昧光明照故，<a id="a-8l"></a>即时得入如是三昧，<a id="a-8m"></a>一一皆得不可说佛刹微尘数大悲门，<a id="a-8n"></a>利益安乐一切众生；<a id="a-8o"></a>于其身上一一毛孔，<a id="a-8p"></a>皆出不可说佛刹微尘数光明；<a id="a-8q"></a>一一光明，<a id="a-8r"></a>皆化现不可说佛刹微尘数菩萨。<a id="a-8s"></a>其身形相如世诸主，<a id="a-8t"></a>普现一切众生之前，<a id="a-8u"></a>周匝遍满十方法界，<a id="a-8v"></a>种种方便教化调伏，<a id="a-8w"></a>或现不可说佛刹微尘数诸天宫殿无常门，<a id="a-8x"></a>或现不可说佛刹微尘数一切众生受生门，<a id="a-8y"></a>或现不可说佛刹微尘数一切菩萨修行门，<a id="a-8z"></a>或现不可说佛刹微尘数梦境门，<a id="a-90"></a>或现不可说佛刹微尘数菩萨大愿门，<a id="a-91"></a>或现不可说佛刹微尘数震动世界门，<a id="a-92"></a>或现不可说佛刹微尘数分别世界门，<a id="a-93"></a>或现不可说佛刹微尘数现生世界门，<a id="a-94"></a>或现不可说佛刹微尘数檀波罗蜜门，<a id="a-95"></a>或现不可说佛刹微尘数一切如来修诸功德种种苦行尸波罗蜜门，<a id="a-96"></a>或现不可说佛刹微尘数割截肢体羼提波罗蜜门，<a id="a-97"></a>或现不可说佛刹微尘数勤修毗梨耶波罗蜜门，<a id="a-98"></a>或现不可说佛刹微尘数一切菩萨修诸三昧禅定解脱门，<a id="a-99"></a>或现不可说佛刹微尘数佛道圆满智光明门，<a id="a-9A"></a>或现不可说佛刹微尘数勤求佛法为一文一句故舍无数身命门，<a id="a-9B"></a>或现不可说佛刹微尘数亲近一切佛咨问一切法心无疲厌门，<a id="a-9C"></a>或现不可说佛刹微尘数随诸众生时节欲乐往诣其所方便成熟令住一切智海光明门，<a id="a-9D"></a>或现不可说佛刹微尘数降伏众魔制诸外道显现菩萨福智力门，<a id="a-9E"></a>或现不可说佛刹微尘数知一切工巧明智门，<a id="a-9F"></a>或现不可说佛刹微尘数知一切众生差别明智门，<a id="a-9G"></a>或现不可说佛刹微尘数知一切法差别明智门，<a id="a-9H"></a>或现不可说佛刹微尘数知一切众生心乐差别明智门，<a id="a-9I"></a>或现不可说佛刹微尘数知一切众生根行、<a id="a-9J"></a>烦恼、<a id="a-9K"></a>习气明智门，<a id="a-9L"></a>或现不可说佛刹微尘数知一切众生种种业明智门，<a id="a-9M"></a>或现不可说佛刹微尘数开悟一切众生门。<a id="a-9N"></a>以如是等不可说佛刹微尘数方便门，<a id="a-9O"></a>往诣一切众生住处而成熟之，<a id="a-9P"></a>所谓：<a id="a-9Q"></a>或往天宫，<a id="a-9R"></a>或往龙宫，<a id="a-9S"></a>或往夜叉、<a id="a-9T"></a>乾闼婆、<a id="a-9U"></a>阿修罗、<a id="a-9V"></a>迦楼罗、<a id="a-9W"></a>紧那罗、<a id="a-9X"></a>摩睺罗伽宫，<a id="a-9Y"></a>或往梵王宫，<a id="a-9Z"></a>或往人王宫，<a id="a-9a"></a>或往阎罗王宫，<a id="a-9b"></a>或往畜生、<a id="a-9c"></a>饿鬼、<a id="a-9d"></a>地狱之所住处，<a id="a-9e"></a>以平等大悲、<a id="a-9f"></a>平等大愿、<a id="a-9g"></a>平等智慧、<a id="a-9h"></a>平等方便摄诸众生。<a id="a-9i"></a>或有见已而调伏者，<a id="a-9j"></a>或有闻已而调伏者，<a id="a-9k"></a>或有忆念而调伏者，<a id="a-9l"></a>或闻音声而调伏者，<a id="a-9m"></a>或闻名号而调伏者，<a id="a-9n"></a>或见圆光而调伏者，<a id="a-9o"></a>或见光网而调伏者；<a id="a-9p"></a>随诸众生心之所乐，<a id="a-9q"></a>皆诣其所令其获益。</p>
  <p id="a9r">佛子，<a id="a-9s"></a>此逝多林一切菩萨，<a id="a-9t"></a>为欲成熟诸众生故，<a id="a-9u"></a>或时现处种种严饰诸宫殿中，<a id="a-9v"></a>或时示现住自楼阁宝师子座，<a id="a-9w"></a>道场众会所共围绕，<a id="a-9x"></a>周遍十方皆令得见，<a id="a-9y"></a>然亦不离此逝多林如来之所。<a id="a-9z"></a>佛子，<a id="a-A0"></a>此诸菩萨，<a id="a-A1"></a>或时示现无量化身云，<a id="a-A2"></a>或现其身独一无侣。<a id="a-A3"></a>所谓：<a id="a-A4"></a>或现沙门身，<a id="a-A5"></a>或现婆罗门身，<a id="a-A6"></a>或现苦行身，<a id="a-A7"></a>或现充盛身，<a id="a-A8"></a>或现医王身，<a id="a-A9"></a>或现商主身，<a id="a-AA"></a>或现净命身，<a id="a-AB"></a>或现妓乐身，<a id="a-AC"></a>或现奉事诸天身，<a id="a-AD"></a>或现工巧技术身。<a id="a-AE"></a>往诣一切村营城邑、<a id="a-AF"></a>王都聚落、<a id="a-AG"></a>诸众生所，<a id="a-AH"></a>随其所应，<a id="a-AI"></a>以种种形相、<a id="a-AJ"></a>种种威仪、<a id="a-AK"></a>种种音声、<a id="a-AL"></a>种种言论、<a id="a-AM"></a>种种住处，<a id="a-AN"></a>于一切世间犹如帝网行菩萨行。<a id="a-AO"></a>或说一切世间工巧事业，<a id="a-AP"></a>或说一切智慧照世明灯，<a id="a-AQ"></a>或说一切众生业力所庄严，<a id="a-AR"></a>或说十方国土建立诸乘位，<a id="a-AS"></a>或说智灯所照一切法境界，<a id="a-AT"></a>教化成就一切众生，<a id="a-AU"></a>而亦不离此逝多林如来之所。</p>
  <p id="aAV">尔时，<a id="a-AW"></a>文殊师利童子从善住楼阁出，<a id="a-AX"></a>与无量同行菩萨，<a id="a-AY"></a>及常随侍卫诸金刚神、<a id="a-AZ"></a>普为众生供养诸佛诸身众神、<a id="a-Aa"></a>久发坚誓愿常随从诸足行神、<a id="a-Ab"></a>乐闻妙法主地神、<a id="a-Ac"></a>常修大悲主水神、<a id="a-Ad"></a>智光照耀主火神、<a id="a-Ae"></a>摩尼为冠主风神、<a id="a-Af"></a>明练十方一切仪式主方神、<a id="a-Ag"></a>专勤除灭无明黑暗主夜神、<a id="a-Ah"></a>一心匪懈阐明佛日主昼神、<a id="a-Ai"></a>庄严法界一切虚空主空神、<a id="a-Aj"></a>普度众生超诸有海主海神、<a id="a-Ak"></a>常勤积集趣一切智助道善根高大如山主山神、<a id="a-Al"></a>常勤守护一切众生菩提心城主城神、<a id="a-Am"></a>常勤守护一切智智无上法城诸大龙王、<a id="a-An"></a>常勤守护一切众生诸夜叉王、<a id="a-Ao"></a>常令众生增长欢喜乾闼婆王、<a id="a-Ap"></a>常勤除灭诸饿鬼趣鸠槃荼王、<a id="a-Aq"></a>恒愿拔济一切众生出诸有海迦楼罗王、<a id="a-Ar"></a>愿得成就诸如来身高出世间阿修罗王、<a id="a-As"></a>见佛欢喜曲躬恭敬摩睺罗伽王、<a id="a-At"></a>常厌生死恒乐见佛诸大天王、<a id="a-Au"></a>尊重于佛赞叹供养诸大梵王。<a id="a-Av"></a>文殊师利与如是等功德庄严诸菩萨众，<a id="a-Aw"></a>出自住处，<a id="a-Ax"></a>来诣佛所，<a id="a-Ay"></a>右绕世尊，<a id="a-Az"></a>经无量匝，<a id="a-B0"></a>以诸供具种种供养；<a id="a-B1"></a>供养毕已，<a id="a-B2"></a>辞退南行，<a id="a-B3"></a>往于人间。</p>
  <p id="aB4">尔时，<a id="a-B5"></a>尊者舍利弗承佛神力，<a id="a-B6"></a>见文殊师利菩萨，<a id="a-B7"></a>与诸菩萨众会庄严，<a id="a-B8"></a>出逝多林，<a id="a-B9"></a>往于南方，<a id="a-BA"></a>游行人间；<a id="a-BB"></a>作如是念：<a id="a-BC"></a>“我今当与文殊师利俱往南方。<a id="a-BD"></a>”时，<a id="a-BE"></a>尊者舍利弗与六千比丘，<a id="a-BF"></a>前后围绕，<a id="a-BG"></a>出自住处，<a id="a-BH"></a>来诣佛所，<a id="a-BI"></a>顶礼佛足，<a id="a-BJ"></a>具白世尊；<a id="a-BK"></a>世尊听许，<a id="a-BL"></a>右绕三匝，<a id="a-BM"></a>辞退而去，<a id="a-BN"></a>往文殊师利所。<a id="a-BO"></a>此六千比丘是舍利弗自所同住，<a id="a-BP"></a>出家未久，<a id="a-BQ"></a>所谓：<a id="a-BR"></a>海觉比丘、<a id="a-BS"></a>善生比丘、<a id="a-BT"></a>福光比丘、<a id="a-BU"></a>大童子比丘、<a id="a-BV"></a>电生比丘、<a id="a-BW"></a>净行比丘、<a id="a-BX"></a>天德比丘、<a id="a-BY"></a>君慧比丘、<a id="a-BZ"></a>梵胜比丘、<a id="a-Ba"></a>寂慧比丘。<a id="a-Bb"></a>如是等其数六千，<a id="a-Bc"></a>悉曾供养无量诸佛，<a id="a-Bd"></a>深植善根，<a id="a-Be"></a>解力广大，<a id="a-Bf"></a>信眼明彻，<a id="a-Bg"></a>其心宽博，<a id="a-Bh"></a>观佛境界，<a id="a-Bi"></a>了法本性，<a id="a-Bj"></a>饶益众生，<a id="a-Bk"></a>常乐勤求诸佛功德，<a id="a-Bl"></a>皆是文殊师利说法教化之所成就。</p>
  <p id="aBm">尔时，<a id="a-Bn"></a>尊者舍利弗在行道中观诸比丘，<a id="a-Bo"></a>告海觉言：<a id="a-Bp"></a>“海觉，<a id="a-Bq"></a>汝可观察文殊师利菩萨清净之身相好庄严，<a id="a-Br"></a>一切天人莫能思议。<a id="a-Bs"></a>汝可观察文殊师利圆光映彻，<a id="a-Bt"></a>令无量众生发欢喜心。<a id="a-Bu"></a>汝可观察文殊师利光网庄严，<a id="a-Bv"></a>除灭众生无量苦恼。<a id="a-Bw"></a>汝可观察文殊师利众会具足，<a id="a-Bx"></a>皆是菩萨往昔善根之所摄受。<a id="a-By"></a>汝可观察文殊师利所行之路，<a id="a-Bz"></a>左右八步，<a id="a-C0"></a>平坦庄严。<a id="a-C1"></a>汝可观察文殊师利所住之处，<a id="a-C2"></a>周回十方常有道场随逐而转。<a id="a-C3"></a>汝可观察文殊师利所行之路，<a id="a-C4"></a>具足无量福德庄严，<a id="a-C5"></a>左右两边有大伏藏，<a id="a-C6"></a>种种珍宝自然而出。<a id="a-C7"></a>汝可观察文殊师利曾供养佛，<a id="a-C8"></a>善根所流，<a id="a-C9"></a>一切树间出庄严藏。<a id="a-CA"></a>汝可观察文殊师利，<a id="a-CB"></a>诸世间主雨供具云，<a id="a-CC"></a>顶礼恭敬以为供养。<a id="a-CD"></a>汝可观察文殊师利，<a id="a-CE"></a>十方一切诸佛如来将说法时，<a id="a-CF"></a>悉放眉间白毫相光来照其身，<a id="a-CG"></a>从顶上入。<a id="a-CH"></a>”</p>
  <p id="aCI">尔时，<a id="a-CJ"></a>尊者舍利弗为诸比丘称扬赞叹、<a id="a-CK"></a>开示演说文殊师利童子有如是等无量功德具足庄严。<a id="a-CL"></a>彼诸比丘闻是说已，<a id="a-CM"></a>心意清净，<a id="a-CN"></a>信解坚固，<a id="a-CO"></a>喜不自持，<a id="a-CP"></a>举身踊跃，<a id="a-CQ"></a>形体柔软，<a id="a-CR"></a>诸根悦豫，<a id="a-CS"></a>忧苦悉除，<a id="a-CT"></a>垢障咸尽，<a id="a-CU"></a>常见诸佛，<a id="a-CV"></a>深求正法，<a id="a-CW"></a>具菩萨根，<a id="a-CX"></a>得菩萨力，<a id="a-CY"></a>大悲大愿皆自出生，<a id="a-CZ"></a>入于诸度甚深境界，<a id="a-Ca"></a>十方佛海常现在前，<a id="a-Cb"></a>于一切智深生信乐；<a id="a-Cc"></a>即白尊者舍利弗言：<a id="a-Cd"></a>“唯愿大师将引我等，<a id="a-Ce"></a>往诣于彼胜人之所。<a id="a-Cf"></a>”时，<a id="a-Cg"></a>舍利弗即与俱行，<a id="a-Ch"></a>至其所已，<a id="a-Ci"></a>白言：<a id="a-Cj"></a>“仁者，<a id="a-Ck"></a>此诸比丘，<a id="a-Cl"></a>愿得奉觐。<a id="a-Cm"></a>”</p>
  <p id="aCn">尔时，<a id="a-Co"></a>文殊师利童子，<a id="a-Cp"></a>无量自在菩萨围绕并其大众，<a id="a-Cq"></a>如象王回观诸比丘。<a id="a-Cr"></a>时，<a id="a-Cs"></a>诸比丘顶礼其足，<a id="a-Ct"></a>合掌恭敬，<a id="a-Cu"></a>作如是言：<a id="a-Cv"></a>“我今奉见，<a id="a-Cw"></a>恭敬礼拜，<a id="a-Cx"></a>及余所有一切善根。<a id="a-Cy"></a>唯愿仁者文殊师利、<a id="a-Cz"></a>和尚舍利弗、<a id="a-D0"></a>世尊释迦牟尼，<a id="a-D1"></a>皆悉证知！<a id="a-D2"></a>如仁所有如是色身、<a id="a-D3"></a>如是音声、<a id="a-D4"></a>如是相好、<a id="a-D5"></a>如是自在，<a id="a-D6"></a>愿我一切悉当具得。<a id="a-D7"></a>”</p>
  <p id="aD8">尔时，<a id="a-D9"></a>文殊师利菩萨告诸比丘言：<a id="a-DA"></a>“比丘，<a id="a-DB"></a>若善男子、<a id="a-DC"></a>善女人，<a id="a-DD"></a>成就十种趣大乘法，<a id="a-DE"></a>则能速入如来之地，<a id="a-DF"></a>况菩萨地！<a id="a-DG"></a>何者为十？<a id="a-DH"></a>所谓：<a id="a-DI"></a>积集一切善根，<a id="a-DJ"></a>心无疲厌。<a id="a-DK"></a>见一切佛承事供养，<a id="a-DL"></a>心无疲厌。<a id="a-DM"></a>求一切佛法，<a id="a-DN"></a>心无疲厌。<a id="a-DO"></a>行一切波罗蜜，<a id="a-DP"></a>心无疲厌。<a id="a-DQ"></a>成就一切菩萨三昧，<a id="a-DR"></a>心无疲厌。<a id="a-DS"></a>次第入一切三世，<a id="a-DT"></a>心无疲厌。<a id="a-DU"></a>普严净十方佛刹，<a id="a-DV"></a>心无疲厌。<a id="a-DW"></a>教化调伏一切众生，<a id="a-DX"></a>心无疲厌。<a id="a-DY"></a>于一切刹一切劫中成就菩萨行，<a id="a-DZ"></a>心无疲厌。<a id="a-Da"></a>为成就一众生故，<a id="a-Db"></a>修行一切佛刹微尘数波罗蜜，<a id="a-Dc"></a>成就如来十力；<a id="a-Dd"></a>如是次第，<a id="a-De"></a>为成熟一切众生界，<a id="a-Df"></a>成就如来一切力，<a id="a-Dg"></a>心无疲厌。</p>
  <p id="aDh">“比丘，<a id="a-Di"></a>若善男子、<a id="a-Dj"></a>善女人，<a id="a-Dk"></a>成就深信，<a id="a-Dl"></a>发此十种无疲厌心，<a id="a-Dm"></a>则能长养一切善根，<a id="a-Dn"></a>舍离一切诸生死趣，<a id="a-Do"></a>超过一切世间种性，<a id="a-Dp"></a>不堕声闻、<a id="a-Dq"></a>辟支佛地，<a id="a-Dr"></a>生一切如来家，<a id="a-Ds"></a>具一切菩萨愿，<a id="a-Dt"></a>学习一切如来功德，<a id="a-Du"></a>修行一切菩萨诸行，<a id="a-Dv"></a>得如来力，<a id="a-Dw"></a>摧伏众魔及诸外道，<a id="a-Dx"></a>亦能除灭一切烦恼，<a id="a-Dy"></a>入菩萨地，<a id="a-Dz"></a>近如来地。<a id="a-E0"></a>”</p>
  <p id="aE1">时，<a id="a-E2"></a>诸比丘闻此法已，<a id="a-E3"></a>则得三昧，<a id="a-E4"></a>名无碍眼见一切佛境界。<a id="a-E5"></a>得此三昧故，<a id="a-E6"></a>悉见十方无量无边一切世界诸佛如来，<a id="a-E7"></a>及其所有道场众会；<a id="a-E8"></a>亦悉见彼十方世界一切诸趣所有众生；<a id="a-E9"></a>亦悉见彼一切世界种种差别；<a id="a-EA"></a>亦悉见彼一切世界所有微尘；<a id="a-EB"></a>亦悉见彼诸世界中，<a id="a-EC"></a>一切众生所住宫殿，<a id="a-ED"></a>以种种宝而为庄严；<a id="a-EE"></a>及亦闻彼诸佛如来种种言音演说诸法文辞训释，<a id="a-EF"></a>悉皆解了；<a id="a-EG"></a>亦能观察彼世界中一切众生诸根心欲；<a id="a-EH"></a>亦能忆念彼世界中一切众生前后十生；<a id="a-EI"></a>亦能忆念彼世界中过去、<a id="a-EJ"></a>未来各十劫事；<a id="a-EK"></a>亦能忆念彼诸如来十本生事、<a id="a-EL"></a>十成正觉、<a id="a-EM"></a>十转法轮、<a id="a-EN"></a>十种神通、<a id="a-EO"></a>十种说法、<a id="a-EP"></a>十种教诫、<a id="a-EQ"></a>十种辩才；<a id="a-ER"></a>又即成就十千菩提心、<a id="a-ES"></a>十千三昧、<a id="a-ET"></a>十千波罗蜜，<a id="a-EU"></a>悉皆清净；<a id="a-EV"></a>得大智慧圆满光明，<a id="a-EW"></a>得菩萨十神通，<a id="a-EX"></a>柔软微妙，<a id="a-EY"></a>住菩萨心，<a id="a-EZ"></a>坚固不动。</p>
  <p id="aEa">尔时，<a id="a-Eb"></a>文殊师利菩萨劝诸比丘住普贤行；<a id="a-Ec"></a>住普贤行已，<a id="a-Ed"></a>入大愿海；<a id="a-Ee"></a>入大愿海已，<a id="a-Ef"></a>成就大愿海。<a id="a-Eg"></a>以成就大愿海故，<a id="a-Eh"></a>心清净；<a id="a-Ei"></a>心清净故，<a id="a-Ej"></a>身清净；<a id="a-Ek"></a>身清净故，<a id="a-El"></a>身轻利；<a id="a-Em"></a>身清净、<a id="a-En"></a>轻利故，<a id="a-Eo"></a>得大神通无有退转；<a id="a-Ep"></a>得此神通故，<a id="a-Eq"></a>不离文殊师利足下，<a id="a-Er"></a>普于十方一切佛所悉现其身，<a id="a-Es"></a>具足成就一切佛法。</p>
 </body>
</html>