<!doctype html>
<html id="z3IBTPyGT" data-ver="1047">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第十四</h1>
  <h2 id="a2">如来升兜率天宫一切宝殿品第十九之二</h2>
  <p id="a3">百万亿诸大菩萨。<a id="a-4"></a>顶戴护持。<a id="a-5"></a>百万亿华手菩萨。<a id="a-6"></a>雨一切华百万亿香手菩萨。<a id="a-7"></a>雨一切香百万亿鬘手菩萨。<a id="a-8"></a>雨一切鬘。<a id="a-9"></a>百万亿末香手菩萨。<a id="a-A"></a>雨一切末香。<a id="a-B"></a>百万亿衣手菩萨。<a id="a-C"></a>雨一切宝衣。<a id="a-D"></a>百万亿幢手菩萨。<a id="a-E"></a>雨一切幢。<a id="a-F"></a>百万亿幡手菩萨。<a id="a-G"></a>雨一切幡。<a id="a-H"></a>百万亿宝手菩萨。<a id="a-I"></a>雨一切宝。<a id="a-J"></a>百万亿庄严手菩萨。<a id="a-K"></a>普雨一切诸庄严具。<a id="a-L"></a>百万亿诸天。<a id="a-M"></a>以天种种庄严宫殿。<a id="a-N"></a>而以庄严。<a id="a-O"></a>欢喜天子。<a id="a-P"></a>以百万亿诸天庄严宫殿。<a id="a-Q"></a>而庄严之。<a id="a-R"></a>百万亿生贵天子。<a id="a-S"></a>法身普覆。<a id="a-T"></a>百万亿灌顶天子。<a id="a-U"></a>举身持座。<a id="a-V"></a>出生百万亿菩萨清净大愿。<a id="a-W"></a>出生百万亿菩萨初清净心。<a id="a-X"></a>出生菩萨百万亿柔软利根。<a id="a-Y"></a>百万亿禅藏皆悉清净。<a id="a-Z"></a>菩萨百万亿清净解脱。<a id="a-a"></a>严治菩萨百万亿诸清净业。<a id="a-b"></a>出生菩萨百万亿安住生贵地。<a id="a-c"></a>出生菩萨百万亿法门普照一切。<a id="a-d"></a>成就百万亿菩萨诸地。<a id="a-e"></a>教化调伏百万亿大众。<a id="a-f"></a>百万亿诸善根所起。<a id="a-g"></a>百万亿诸佛护持。<a id="a-h"></a>百万亿功德所成。<a id="a-i"></a>百万亿直心庄严清净。<a id="a-j"></a>百万亿大愿庄严清净。<a id="a-k"></a>百万亿善行所起。<a id="a-l"></a>百万亿诸法充满。<a id="a-m"></a>百万亿自在神力之所成就。<a id="a-n"></a>百万亿诸功德所起。<a id="a-o"></a>以百万亿赞法。<a id="a-p"></a>而赞叹之。<a id="a-q"></a>如此世界四天下兜率陀天宫。<a id="a-r"></a>一切宝庄严殿。<a id="a-s"></a>为如来敷摩尼宝藏师子之座。<a id="a-t"></a>十方一切诸佛世界。<a id="a-u"></a>诸四天下。<a id="a-v"></a>兜率陀天宫。<a id="a-w"></a>一切宝庄严殿。<a id="a-x"></a>为如来敷摩尼宝藏师子之座。<a id="a-y"></a>亦复如是。</p>
  <p id="az">尔时兜率陀天王。<a id="a-10"></a>为如来敷高座竟。<a id="a-11"></a>与不可计阿僧祇兜率陀天子俱。<a id="a-12"></a>奉迎如来。<a id="a-13"></a>雨阿僧祇色上妙诸华。<a id="a-14"></a>供养如来。<a id="a-15"></a>雨不可思议香。<a id="a-16"></a>雨无量色鬘。<a id="a-17"></a>雨上妙栴檀。<a id="a-18"></a>雨无量种种宝盖。<a id="a-19"></a>雨细妙天衣。<a id="a-1A"></a>雨无量杂宝。<a id="a-1B"></a>供养如来。<a id="a-1C"></a>以欢喜心。<a id="a-1D"></a>雨天上妙诸庄严具。<a id="a-1E"></a>烧种种香。<a id="a-1F"></a>香气普熏十方世界。<a id="a-1G"></a>雨栴檀末香。<a id="a-1H"></a>沉水末香。<a id="a-1I"></a>坚固末香。<a id="a-1J"></a>供养如来。<a id="a-1K"></a>无量天子。<a id="a-1L"></a>各从其身出无量无数诸天子身。<a id="a-1M"></a>阿僧祇兜率陀天子。<a id="a-1N"></a>及他方来诸天子众。<a id="a-1O"></a>皆大欢喜恭敬作礼。<a id="a-1P"></a>阿僧祇天女众。<a id="a-1Q"></a>欢喜无量。<a id="a-1R"></a>一心寂然谛观如来。<a id="a-1S"></a>不可数不可说诸大菩萨。<a id="a-1T"></a>悉从他方兜率天来。<a id="a-1U"></a>住于虚空。<a id="a-1V"></a>以不可思议诸供养具。<a id="a-1W"></a>供养如来。<a id="a-1X"></a>出过一切诸天供养。<a id="a-1Y"></a>以阿僧祇胜妙音声。<a id="a-1Z"></a>赞叹如来。<a id="a-1a"></a>佛神力故。<a id="a-1b"></a>过去诸佛所修善根故。<a id="a-1c"></a>如来不可思议自在神力故。<a id="a-1d"></a>一切兜率陀天子及诸天女。<a id="a-1e"></a>一心恭敬静默观佛。<a id="a-1f"></a>咸作是念。<a id="a-1g"></a>如来出世甚难值遇。<a id="a-1h"></a>功德具足智慧无碍。<a id="a-1i"></a>平等正觉我今得见。<a id="a-1j"></a>作是念已。<a id="a-1k"></a>皆大欢喜。<a id="a-1l"></a>阿僧祇那由他兜率陀天子。<a id="a-1m"></a>来诣佛所。<a id="a-1n"></a>各以身上天衣。<a id="a-1o"></a>盛种种宝。<a id="a-1p"></a>又以身上天衣。<a id="a-1q"></a>盛种种香。<a id="a-1r"></a>一切宝衣诸庄严具。<a id="a-1s"></a>栴檀末香。<a id="a-1t"></a>沉水末香。<a id="a-1u"></a>天妙宝末。<a id="a-1v"></a>诸天香华。<a id="a-1w"></a>天曼陀罗华。<a id="a-1x"></a>普散十方供养如来。<a id="a-1y"></a>亿那由他无数天子。<a id="a-1z"></a>以种种上妙供具。<a id="a-20"></a>庄严虚空。<a id="a-21"></a>烧众名香。<a id="a-22"></a>香气成云。<a id="a-23"></a>充满十方一切虚空。<a id="a-24"></a>智境界心故。<a id="a-25"></a>雨天华云庄严虚空。<a id="a-26"></a>于如来所起欢喜心故。<a id="a-27"></a>雨一切天盖云。<a id="a-28"></a>庄严虚空充满十方。<a id="a-29"></a>得敬佛心故。<a id="a-2A"></a>雨一切天鬘云。<a id="a-2B"></a>庄严虚空充满十方。<a id="a-2C"></a>供养佛故。<a id="a-2D"></a>以阿僧祇白净宝网。<a id="a-2E"></a>遍满虚空以为庄严。<a id="a-2F"></a>悬众金铃而间错之。<a id="a-2G"></a>自然微动出妙音声。<a id="a-2H"></a>悟三乘者令得解脱。<a id="a-2I"></a>无数宝帐。<a id="a-2J"></a>庄严虚空弥覆十方。<a id="a-2K"></a>于如来所得深信故。<a id="a-2L"></a>普雨一切妙宝鬘云。<a id="a-2M"></a>未曾断绝。<a id="a-2N"></a>以阿僧祇诸天宫殿。<a id="a-2O"></a>庄严虚空。<a id="a-2P"></a>一切天乐出微妙音。<a id="a-2Q"></a>充满十方。<a id="a-2R"></a>至心踊悦。<a id="a-2S"></a>尊敬佛故。<a id="a-2T"></a>以阿僧祇种种妙衣。<a id="a-2U"></a>庄严虚空。<a id="a-2V"></a>得佛出世难遇心故。<a id="a-2W"></a>雨阿僧祇诸天宝冠。<a id="a-2X"></a>庄严虚空。<a id="a-2Y"></a>于如来所得欣敬心故。<a id="a-2Z"></a>雨阿僧祇上妙众宝及天宝鬘。<a id="a-2a"></a>庄严虚空。<a id="a-2b"></a>无数亿那由他天子。<a id="a-2c"></a>各从身出阿僧祇种种色华。<a id="a-2d"></a>供养如来无有穷尽。<a id="a-2e"></a>于如来所欢喜恭敬故。<a id="a-2f"></a>以无数种种随所乐香。<a id="a-2g"></a>供养如来。<a id="a-2h"></a>于如来所欢喜恭敬故。<a id="a-2i"></a>以阿僧祇栴檀末香。<a id="a-2j"></a>供养如来。<a id="a-2k"></a>于如来所得无比欢喜故。<a id="a-2l"></a>以种种宝盖。<a id="a-2m"></a>供养如来。<a id="a-2n"></a>长养念佛三昧故。<a id="a-2o"></a>以无数种种上妙宝衣。<a id="a-2p"></a>以布道路供养如来。<a id="a-2q"></a>于如来所得欢喜恭敬故。<a id="a-2r"></a>以无量无数杂色宝幢。<a id="a-2s"></a>供养如来。<a id="a-2t"></a>于如来所得无量欢喜心故。<a id="a-2u"></a>以阿僧祇杂色宝幡。<a id="a-2v"></a>供养如来。<a id="a-2w"></a>于如来所得欢喜恭敬故。<a id="a-2x"></a>以无数天乐出微妙音。<a id="a-2y"></a>供养如来。<a id="a-2z"></a>其心常定未曾散乱。<a id="a-30"></a>不可说亿那由他菩萨。<a id="a-31"></a>于兜率陀天宫。<a id="a-32"></a>以离三界一切供具。<a id="a-33"></a>从真实法生离诸烦恼大慈之心。<a id="a-34"></a>充满十方无有障碍。<a id="a-35"></a>具足方便诸甚深法。<a id="a-36"></a>唯有诸佛乃能测量。<a id="a-37"></a>余无能及。<a id="a-38"></a>坚固净信之所长养。<a id="a-39"></a>不可思议善根所生。<a id="a-3A"></a>无数变化因力所起。<a id="a-3B"></a>从诸如来真法化生。<a id="a-3C"></a>无行法印。<a id="a-3D"></a>一切宝盖普覆法界。<a id="a-3E"></a>供养如来。<a id="a-3F"></a>出过诸天一切所供。<a id="a-3G"></a>一切波罗蜜所起。<a id="a-3H"></a>一切华帐普覆法界。<a id="a-3I"></a>出过诸天所供养上。<a id="a-3J"></a>供养如来。<a id="a-3K"></a>清净解脱。<a id="a-3L"></a>充满一切诸佛境界。<a id="a-3M"></a>一切宝衣。<a id="a-3N"></a>普覆庄严一切法界。<a id="a-3O"></a>出过诸天所供养上。<a id="a-3P"></a>供养如来。<a id="a-3Q"></a>无生法忍所起。<a id="a-3R"></a>杂宝铃网。<a id="a-3S"></a>普覆庄严一切法界。<a id="a-3T"></a>出过诸天所供养上。<a id="a-3U"></a>供养如来。<a id="a-3V"></a>入无碍智慧。<a id="a-3W"></a>以一切坚固香。<a id="a-3X"></a>庄严法界。<a id="a-3Y"></a>出过诸天所供养上。<a id="a-3Z"></a>供养如来。<a id="a-3a"></a>解一切法犹如幻化。<a id="a-3b"></a>敷置一切妙宝高座。<a id="a-3c"></a>庄严法界。<a id="a-3d"></a>出过诸天所供养上。<a id="a-3e"></a>供养如来。<a id="a-3f"></a>其心境界与如来等。<a id="a-3g"></a>座处境界亦同如来。<a id="a-3h"></a>建一切宝幢庄严法界。<a id="a-3i"></a>出过诸天所供养上。<a id="a-3j"></a>供养如来。<a id="a-3k"></a>善解应时。<a id="a-3l"></a>供养如来。<a id="a-3m"></a>以一切宝殿庄严法界。<a id="a-3n"></a>出过诸天所供养上。<a id="a-3o"></a>供养如来。<a id="a-3p"></a>解一切法如梦。<a id="a-3q"></a>以种种宝华庄严法界。<a id="a-3r"></a>出过诸天所供养上。<a id="a-3s"></a>供养如来。<a id="a-3t"></a>无著善根所生。<a id="a-3u"></a>充满一切法界。<a id="a-3v"></a>此等无量菩萨。<a id="a-3w"></a>皆从身出一切坚固香云。<a id="a-3x"></a>一切杂色华云。<a id="a-3y"></a>一切杂色衣云。<a id="a-3z"></a>一切栴檀香云。<a id="a-40"></a>一切庄严宝盖云。<a id="a-41"></a>一切种种香云。<a id="a-42"></a>一切华鬘云。<a id="a-43"></a>一切清净庄严具云。<a id="a-44"></a>出过诸天所供养上。<a id="a-45"></a>供养如来。<a id="a-46"></a>无量菩萨。<a id="a-47"></a>称叹如来真实功德。<a id="a-48"></a>永离颠倒安住正法。<a id="a-49"></a>具一切力。<a id="a-4A"></a>能令众生离诸恶难。<a id="a-4B"></a>开示善道。<a id="a-4C"></a>于一音中演无量法。<a id="a-4D"></a>从一切陀罗尼生。<a id="a-4E"></a>辩才之藏。<a id="a-4F"></a>不可穷尽。<a id="a-4G"></a>具足无畏心常欢喜。<a id="a-4H"></a>菩萨以如是等无量妙法。<a id="a-4I"></a>赞叹如来。<a id="a-4J"></a>法身充满虚空法界。<a id="a-4K"></a>心与三世诸如来等。</p>
  <p id="a4L">尔时一切诸天众。<a id="a-4M"></a>及他方来诸天子众。<a id="a-4N"></a>并不可数诸佛刹一切菩萨。<a id="a-4O"></a>见如来等正觉。<a id="a-4P"></a>不可思议人中之雄。<a id="a-4Q"></a>其身无量不可称数。<a id="a-4R"></a>示现不可思议神足。<a id="a-4S"></a>令一切众生皆大欢喜。<a id="a-4T"></a>周遍充满一切虚空。<a id="a-4U"></a>诸佛功德庄严一切法界。<a id="a-4V"></a>令一切众生安住一切善根。<a id="a-4W"></a>成就神力。<a id="a-4X"></a>出过一切诸语言道。<a id="a-4Y"></a>一切菩萨恭敬供养。<a id="a-4Z"></a>随所应化现身救度。<a id="a-4a"></a>具足一切清净善根。<a id="a-4b"></a>显现如来无上功德。<a id="a-4c"></a>智慧境界不可穷尽。<a id="a-4d"></a>无比三昧之所出生。<a id="a-4e"></a>法身普至一切众生。<a id="a-4f"></a>无有分际。<a id="a-4g"></a>令一切众生皆大欢喜。<a id="a-4h"></a>不断一切智种。<a id="a-4i"></a>住佛所住。<a id="a-4j"></a>于三世诸佛家生。<a id="a-4k"></a>无尽众生皆令清净。<a id="a-4l"></a>悉能出生一切菩萨清净智慧。<a id="a-4m"></a>发起一切菩萨诸根。<a id="a-4n"></a>一切法云普覆法界。<a id="a-4o"></a>如来教化究竟无余。<a id="a-4p"></a>随其所愿悉令满足。<a id="a-4q"></a>安立清净平等正智。<a id="a-4r"></a>出过一切众生之上。<a id="a-4s"></a>得一切智。<a id="a-4t"></a>以正觉眼普观世间。<a id="a-4u"></a>随其先世所修善根。<a id="a-4v"></a>悉能示现。<a id="a-4w"></a>普发大心。<a id="a-4x"></a>众生爱乐。<a id="a-4y"></a>智慧安住无能坏者。<a id="a-4z"></a>善知众生。<a id="a-50"></a>分别诸刹。<a id="a-51"></a>于不退转善法中生。<a id="a-52"></a>不坏法性分别法界。<a id="a-53"></a>现如来身无量无数。<a id="a-54"></a>远离痴妄安住真实。<a id="a-55"></a>一切众生叹无能尽。<a id="a-56"></a>教化一切。<a id="a-57"></a>修念佛三昧。<a id="a-58"></a>充满法界。<a id="a-59"></a>度脱众生无量无边。<a id="a-5A"></a>本之所请悉能化度。<a id="a-5B"></a>随其所应以法惠施。<a id="a-5C"></a>种种方便调伏众生。<a id="a-5D"></a>随彼欲性悉令清净。<a id="a-5E"></a>示现色身不可思议。<a id="a-5F"></a>等观众生心无所著。<a id="a-5G"></a>住无碍住所见无障。<a id="a-5H"></a>善解如来一切诸力。<a id="a-5I"></a>心常寂定未曾散乱。<a id="a-5J"></a>住一切智。<a id="a-5K"></a>善能演说句身味身真实之义。<a id="a-5L"></a>悉能深入无量智海。<a id="a-5M"></a>出生无量功德慧藏。<a id="a-5N"></a>如来日出普照法界。<a id="a-5O"></a>众生愿力常住不没。<a id="a-5P"></a>住佛所住坚固不坏。<a id="a-5Q"></a>于我我所心无所著。<a id="a-5R"></a>所行诸法永离世间。<a id="a-5S"></a>于一切世无所染污。<a id="a-5T"></a>在大众会建智慧幢。<a id="a-5U"></a>智慧超出一切世间。<a id="a-5V"></a>无所染着。<a id="a-5W"></a>以大悲心拯拔众苦。<a id="a-5X"></a>安立众生于深妙智。<a id="a-5Y"></a>饶益众生功德无尽。<a id="a-5Z"></a>悉善分别菩萨智慧。<a id="a-5a"></a>信向佛道成最正觉。<a id="a-5b"></a>出于大慈显现大悲。<a id="a-5c"></a>佛身无量诸法庄严种种音声演无量法。<a id="a-5d"></a>随其所应充满其愿。<a id="a-5e"></a>于去来今心常清净。<a id="a-5f"></a>悉令群生不着境界。<a id="a-5g"></a>能与一切诸菩萨记。<a id="a-5h"></a>生于三世诸如来家。<a id="a-5i"></a>普于十方。<a id="a-5j"></a>智慧无碍。<a id="a-5k"></a>一切悉至而无所著。<a id="a-5l"></a>于诸佛世界。<a id="a-5m"></a>了达真实。<a id="a-5n"></a>善能分别一切众生。<a id="a-5o"></a>出世功德。<a id="a-5p"></a>普为一切世间灯明。<a id="a-5q"></a>生死垢恼无能染着。<a id="a-5r"></a>佛智慧月普照法界。<a id="a-5s"></a>了达诸法无真实性。<a id="a-5t"></a>无量深智观察平等。<a id="a-5u"></a>慧心明净普照十方。<a id="a-5v"></a>解了诸法如梦如化。<a id="a-5w"></a>一切世间心诸佛心及诸业报。<a id="a-5x"></a>随其所应显现真实。<a id="a-5y"></a>顺众生根为现佛身。<a id="a-5z"></a>如来境界。<a id="a-60"></a>悉能容受一切众生。<a id="a-61"></a>普知众生所行诸法。<a id="a-62"></a>解了其相无有自性。<a id="a-63"></a>知一切世间一性非性。<a id="a-64"></a>随顺众生示现有性。<a id="a-65"></a>欲令众生超出三界。<a id="a-66"></a>一向正趣无上菩提。<a id="a-67"></a>救护拯济一切众生。<a id="a-68"></a>未曾妄取世间之相。<a id="a-69"></a>灭诸烦恼正观世间。<a id="a-6A"></a>大乘辔勒所行不乱。<a id="a-6B"></a>成就一切诸法善利。<a id="a-6C"></a>悉能分别众生善根。<a id="a-6D"></a>业报清净。<a id="a-6E"></a>智慧明了。<a id="a-6F"></a>等入三世。<a id="a-6G"></a>永离世间一切虚妄。<a id="a-6H"></a>放光明网普照十方。<a id="a-6I"></a>令一切众普见如来。<a id="a-6J"></a>分别一切十方佛刹。<a id="a-6K"></a>相好具足乐观无厌。<a id="a-6L"></a>菩萨所行功德智慧之所兴起。<a id="a-6M"></a>善能分别诸根境界。<a id="a-6N"></a>所行佛事不失其时。<a id="a-6O"></a>成就三世诸佛无量方便。<a id="a-6P"></a>慈悲普覆一切众生。<a id="a-6Q"></a>周遍普降陀罗尼雨。<a id="a-6R"></a>皆令成就诸佛功德。<a id="a-6S"></a>无量妙色庄严佛身。<a id="a-6T"></a>十方众生靡不瞻睹。<a id="a-6U"></a>除灭一切世间障碍。<a id="a-6V"></a>分别诸法解真实义。<a id="a-6W"></a>成就功德自在法王。<a id="a-6X"></a>功德日王。<a id="a-6Y"></a>普能照曜一切世间。<a id="a-6Z"></a>最上福田。<a id="a-6a"></a>依因一切智慧缘生。<a id="a-6b"></a>化身充满一切世间。<a id="a-6c"></a>一一化身。<a id="a-6d"></a>普放无量智慧光明。<a id="a-6e"></a>无碍天缯冠顶法王。<a id="a-6f"></a>功德无量悉能随顺分别世间。<a id="a-6g"></a>无上导师开化群生。<a id="a-6h"></a>如来智慧。<a id="a-6i"></a>一切世间无畏之乘。<a id="a-6j"></a>一切世间无上医王。<a id="a-6k"></a>了知众生所病轻重。<a id="a-6l"></a>永离痴冥坚固不退。<a id="a-6m"></a>净慧眼藏。<a id="a-6n"></a>善能分别一切世间。<a id="a-6o"></a>开示众生一切业报。<a id="a-6p"></a>众生病苦悉能除灭。<a id="a-6q"></a>无量方便而度脱之。<a id="a-6r"></a>随其所应常不失时。<a id="a-6s"></a>等观众生远离诸恶。<a id="a-6t"></a>示现业报犹如幻化。<a id="a-6u"></a>随其所应为现佛身。<a id="a-6v"></a>普令众生悉见导师。<a id="a-6w"></a>分别世间一切诸法。<a id="a-6x"></a>欢喜敬佛长养善根。<a id="a-6y"></a>得不退转。<a id="a-6z"></a>随彼所业皆分别知。<a id="a-70"></a>一切众生长眠生死。<a id="a-71"></a>如来出世能觉悟之。<a id="a-72"></a>安慰世间令无怖畏。<a id="a-73"></a>心无所著无能坏者。<a id="a-74"></a>安住智慧方便具足。<a id="a-75"></a>如来最胜严净众生。<a id="a-76"></a>智慧山王开净法门。<a id="a-77"></a>或现佛身或现菩萨。<a id="a-78"></a>开导众生。<a id="a-79"></a>远离众恶安置善地。<a id="a-7A"></a>无量功德庄严佛身。<a id="a-7B"></a>业行所成示现世间。<a id="a-7C"></a>一切智慧得到彼岸。<a id="a-7D"></a>成佛道时悉令清净。<a id="a-7E"></a>能满世间一切所愿。<a id="a-7F"></a>开示世间坚固善友。<a id="a-7G"></a>光明清净遍照十方。<a id="a-7H"></a>普为众生示现其身。<a id="a-7I"></a>灭除无量众生悭垢。<a id="a-7J"></a>悉令众生善根清净。<a id="a-7K"></a>随其所愿皆得满足。<a id="a-7L"></a>等观众生无上中下。<a id="a-7M"></a>摄取善根起清净业。<a id="a-7N"></a>降伏众魔除灭烦恼。<a id="a-7O"></a>出生无量无碍之力。<a id="a-7P"></a>一切世间净光明王。<a id="a-7Q"></a>无碍慧日照除痴冥。<a id="a-7R"></a>常以法施一切众生。<a id="a-7S"></a>无量无边如来智藏。<a id="a-7T"></a>光明清净普照十方。<a id="a-7U"></a>令一切众生远离怨仇。<a id="a-7V"></a>随其所愿皆悉充满。<a id="a-7W"></a>最胜福田靡不归依。<a id="a-7X"></a>果报无量具足清净。<a id="a-7Y"></a>少修善根获大功德。<a id="a-7Z"></a>安置众生无尽智地。<a id="a-7a"></a>一切善根皆由心起。<a id="a-7b"></a>无量欢喜清净功德。<a id="a-7c"></a>能除众生恶道诸难。<a id="a-7d"></a>如是正念如来。<a id="a-7e"></a>如是观察正觉。<a id="a-7f"></a>如是入智慧渊。<a id="a-7g"></a>如是入功德海。<a id="a-7h"></a>如是至虚空智慧。<a id="a-7i"></a>如是知众生福田。<a id="a-7j"></a>如是正知如来。<a id="a-7k"></a>如是观察净业相好。<a id="a-7l"></a>如是正知法身普照十方。<a id="a-7m"></a>如是知佛示现一切不可思议自在神力。<a id="a-7n"></a>尔时诸天。<a id="a-7o"></a>见如来身一一毛孔。<a id="a-7p"></a>出阿僧祇亿那由他光明。<a id="a-7q"></a>一一光明。<a id="a-7r"></a>有阿僧祇妙色。<a id="a-7s"></a>阿僧祇清净照明阿僧祇佛刹。<a id="a-7t"></a>阿僧祇众生。<a id="a-7u"></a>阿僧祇欢喜长养阿僧祇佛勇猛精进净阿僧祇寂灭三昧。<a id="a-7v"></a>阿僧祇诸根清凉柔软。<a id="a-7w"></a>阿僧祇恭敬如来。<a id="a-7x"></a>尔时诸天。<a id="a-7y"></a>复见佛身。<a id="a-7z"></a>出不可思议杂色光明轮。<a id="a-80"></a>一一光明轮。<a id="a-81"></a>有不可思议色。<a id="a-82"></a>不可思议照明。<a id="a-83"></a>普照十方无量无边一切法界。<a id="a-84"></a>示现如来无量无数自在神力。<a id="a-85"></a>众生皆闻清净妙音。<a id="a-86"></a>又自然出不可思议偈。<a id="a-87"></a>宣扬演说出世间法。<a id="a-88"></a>具足成就离世善根。<a id="a-89"></a>显现阿僧祇亿那由他不可思议上妙庄严。<a id="a-8A"></a>不可思议劫赞叹光明不能穷尽。<a id="a-8B"></a>从如来无尽自在中生。<a id="a-8C"></a>悉普照现不思议刹。<a id="a-8D"></a>诸佛出世。<a id="a-8E"></a>安立众生于智慧门。<a id="a-8F"></a>入真实义。<a id="a-8G"></a>显现不可思议如来化身。<a id="a-8H"></a>普照无量无数不可思议诸佛世界及诸法界。<a id="a-8I"></a>十方一切世界。<a id="a-8J"></a>究竟法界虚空界。<a id="a-8K"></a>持一切世界故起。<a id="a-8L"></a>普令众生清净平等从如来无碍一切智佛所住生。<a id="a-8M"></a>又佛身中。<a id="a-8N"></a>出无量无数不可思议妙宝光明。<a id="a-8O"></a>本于无量无数不可思议诸如来所修功德故。<a id="a-8P"></a>得是光明。<a id="a-8Q"></a>清净大愿善根所起。<a id="a-8R"></a>无量佛所修习清净不放逸行。<a id="a-8S"></a>一向专求无上菩提。<a id="a-8T"></a>得是光明。<a id="a-8U"></a>出生无量无碍善根。<a id="a-8V"></a>普令众生于如来所。<a id="a-8W"></a>除灭疑惑得见如来。<a id="a-8X"></a>又睹自在神力。<a id="a-8Y"></a>安立无量众生胜善根门。<a id="a-8Z"></a>度众生海。<a id="a-8a"></a>于一切佛刹。<a id="a-8b"></a>为诸菩萨。<a id="a-8c"></a>演说诸佛不思议法。<a id="a-8d"></a>尔时如来。<a id="a-8e"></a>以大慈悲普覆一切。<a id="a-8f"></a>示现一切智慧庄严。<a id="a-8g"></a>欲令无量无边不可思议诸佛世界一切众生。<a id="a-8h"></a>未信者信。<a id="a-8i"></a>已信者增长善根。<a id="a-8j"></a>已增长者令其清净。<a id="a-8k"></a>已清净者令其成熟。<a id="a-8l"></a>已成熟者令其解脱。<a id="a-8m"></a>得甚深法。<a id="a-8n"></a>具足无量智慧光明。<a id="a-8o"></a>满足誓愿。<a id="a-8p"></a>一切智心坚固不转。<a id="a-8q"></a>不坏法性。<a id="a-8r"></a>闻真实际而不惊怖。<a id="a-8s"></a>具足解达如来实法。<a id="a-8t"></a>满足一切诸波罗蜜。<a id="a-8u"></a>成就清净出世善根。<a id="a-8v"></a>具足修习普贤所行。<a id="a-8w"></a>成就如来无量自在。<a id="a-8x"></a>远离魔界入佛境界。<a id="a-8y"></a>解甚深法得不思议智。<a id="a-8z"></a>大乘弘愿坚固不转。<a id="a-90"></a>常见诸佛得无量智。<a id="a-91"></a>无量无边功德藏力。<a id="a-92"></a>发胜妙心离疑网地。<a id="a-93"></a>灭恶清净常依如来。<a id="a-94"></a>于真实法坚固不转。<a id="a-95"></a>得入一切诸菩萨众。<a id="a-96"></a>常在三世诸如来家。<a id="a-97"></a>如来显现如是等类。<a id="a-98"></a>无量无数清净善根。<a id="a-99"></a>调伏众生。<a id="a-9A"></a>悉欲令彼知佛功德。<a id="a-9B"></a>照明一切无碍慧藏。<a id="a-9C"></a>如来不可思议大神通力。<a id="a-9D"></a>于一切趣普现自在。<a id="a-9E"></a>本所志愿皆悉满足。<a id="a-9F"></a>具足净慧。<a id="a-9G"></a>究竟诸佛最胜善逝。<a id="a-9H"></a>成就法王一切自在。<a id="a-9I"></a>具足出生一切智门。<a id="a-9J"></a>成就最胜清净法身。<a id="a-9K"></a>三世诸佛功德平等。<a id="a-9L"></a>一切世间无能为谕。<a id="a-9M"></a>相好严身具足诸力。<a id="a-9N"></a>见无厌足。<a id="a-9O"></a>于一切劫。<a id="a-9P"></a>称说如来智慧功德。<a id="a-9Q"></a>自在示现不可穷尽。<a id="a-9R"></a>一切菩萨不能究竟。<a id="a-9S"></a>普为众生圆满慧日。<a id="a-9T"></a>灭三世闇。<a id="a-9U"></a>逮得法王神力自在。<a id="a-9V"></a>出生无量清净功德。<a id="a-9W"></a>尔时兜率天王。<a id="a-9X"></a>为如来设如是等诸供具已。<a id="a-9Y"></a>与无量无数阿僧祇兜率陀天子俱。<a id="a-9Z"></a>恭敬合掌。<a id="a-9a"></a>白佛言。<a id="a-9b"></a>善来世尊。<a id="a-9c"></a>善来正觉。<a id="a-9d"></a>唯愿哀愍处此宫殿。<a id="a-9e"></a>尔时世尊。<a id="a-9f"></a>以佛庄严而自庄严。<a id="a-9g"></a>众生见者无不敬乐。<a id="a-9h"></a>一切菩萨之所愿求。<a id="a-9i"></a>令兜率诸天皆大欢喜。<a id="a-9j"></a>普令众生修佛境界种佛善根。<a id="a-9k"></a>功德无尽。<a id="a-9l"></a>逮得清净不可坏信。<a id="a-9m"></a>常供养佛心无厌倦。<a id="a-9n"></a>正心清净发起众生。<a id="a-9o"></a>求一切智故。<a id="a-9p"></a>受兜率天王请。<a id="a-9q"></a>即升一切宝庄严殿如意宝藏师子之座。<a id="a-9r"></a>如此世界四天下兜率天宫如来受请。<a id="a-9s"></a>升一切宝庄严殿如意宝藏师子之座。<a id="a-9t"></a>一切十方诸四天下兜率天宫一切宝庄严殿如意宝藏师子之座。<a id="a-9u"></a>亦复如是。<a id="a-9v"></a>尔时一切宝庄严殿。<a id="a-9w"></a>自然殊特。<a id="a-9x"></a>妙宝庄严。<a id="a-9y"></a>出过诸天庄严之上。<a id="a-9z"></a>一切宝网弥覆其上。<a id="a-A0"></a>普雨一切妙宝云雨。<a id="a-A1"></a>一切宝庄严云雨。<a id="a-A2"></a>一切宝衣云雨。<a id="a-A3"></a>一切栴檀云雨。<a id="a-A4"></a>一切坚固香云雨。<a id="a-A5"></a>一切杂宝庄严云雨。<a id="a-A6"></a>不可思议众华云雨。<a id="a-A7"></a>自然演出不可思议妓乐音声。<a id="a-A8"></a>宣扬如来一切种智微妙法言。<a id="a-A9"></a>如是一切诸供养具。<a id="a-AA"></a>悉过诸天所供养上。<a id="a-AB"></a>尔时佛威神力。<a id="a-AC"></a>为兜率天王故。<a id="a-AD"></a>一切音乐寂然无声不复扰乱天王正念。<a id="a-AE"></a>长养善根增益大心。<a id="a-AF"></a>勇猛精进甚大欢喜。<a id="a-AG"></a>正心清净。<a id="a-AH"></a>即发无上菩提之心。<a id="a-AI"></a>于诸法门总持不忘。<a id="a-AJ"></a>尔时兜率天王。<a id="a-AK"></a>承佛神力。<a id="a-AL"></a>即自忆念过去佛所所种善根以偈颂曰。</p>
  <p id="aAM">无碍如来犹满月　　诸吉祥中最第一</p>
  <p id="aAN">来入众宝庄严殿　　是故此处最吉祥</p>
  <p id="aAO">无边如来智甚深　　诸吉祥中最第一</p>
  <p id="aAP">来入清净金色殿　　是故此处最吉祥</p>
  <p id="aAQ">普眼如来甚明净　　诸吉祥中最第一</p>
  <p id="aAR">来入宝藏莲华殿　　是故此处最吉祥</p>
  <p id="aAS">珊瑚如来色鲜洁　　诸吉祥中最第一</p>
  <p id="aAT">来入清净宝藏殿　　是故此处最吉祥</p>
  <p id="aAU">最胜如来论师子　　诸吉祥中最第一</p>
  <p id="aAV">来入因陀宝山殿　　是故此处最吉祥</p>
  <p id="aAW">满月如来德无量　　诸吉祥中最第一</p>
  <p id="aAX">来入妙宝华藏殿　　是故此处最吉祥</p>
  <p id="aAY">无量如来光无际　　诸吉祥中最第一</p>
  <p id="aAZ">来入宝树庄严殿　　是故此处最吉祥</p>
  <p id="aAa">宝幢如来离疑惑　　诸吉祥中最第一</p>
  <p id="aAb">来入妙宝庄严殿　　是故此处最吉祥</p>
  <p id="aAc">无量慧佛人师子　　诸吉祥中最第一</p>
  <p id="aAd">来入香山庄严殿　　是故此处最吉祥</p>
  <p id="aAe">功德如来光普照　　诸吉祥中最第一</p>
  <p id="aAf">来入胜宝庄严殿　　是故此处最吉祥</p>
  <p id="aAg">如此间兜率天王承佛神力。<a id="a-Ah"></a>忆念过去诸等正觉以偈赞叹。<a id="a-Ai"></a>如是十方一切世界兜率天王。<a id="a-Aj"></a>各自忆念过去佛所所种善根。<a id="a-Ak"></a>以偈赞叹亦复如是。<a id="a-Al"></a>尔时世尊。<a id="a-Am"></a>升一切宝庄严殿如意宝藏师子之座。<a id="a-An"></a>结跏趺坐。<a id="a-Ao"></a>清净法身。<a id="a-Ap"></a>三世诸佛境界自在。<a id="a-Aq"></a>皆悉平等。<a id="a-Ar"></a>一向寂静。<a id="a-As"></a>以一切诸佛庄严。<a id="a-At"></a>而自庄严。<a id="a-Au"></a>无量无数不可思议清净大菩萨众。<a id="a-Av"></a>悉从他方世界来集。<a id="a-Aw"></a>如来知时而为说法。<a id="a-Ax"></a>法身不二无所染着。<a id="a-Ay"></a>诸佛所起。<a id="a-Az"></a>如来法身离诸所行。<a id="a-B0"></a>尔时一切宝庄严殿。<a id="a-B1"></a>自然无量无数不可思议阿僧祇诸供养具。<a id="a-B2"></a>殊特奇妙。<a id="a-B3"></a>出过诸天所供养上。<a id="a-B4"></a>所谓华鬘涂香末香。<a id="a-B5"></a>宝衣幢盖缯幡。<a id="a-B6"></a>种种众宝妓乐。<a id="a-B7"></a>恭敬供养赞叹如来。<a id="a-B8"></a>如是等不可思议一切供养诸庄严具。<a id="a-B9"></a>如此世界四天下兜率天宫。<a id="a-BA"></a>一切宝庄严殿如意宝藏师子之座。<a id="a-BB"></a>一切十方诸佛世界。<a id="a-BC"></a>亦复如是。</p>
  <p data-pb></p>
  <h2 id="aBD">兜率天宫菩萨云集赞佛品第二十</h2>
  <p id="aBE">尔时佛神力故。<a id="a-BF"></a>十方各过万佛世界尘数刹外。<a id="a-BG"></a>彼有世界。<a id="a-BH"></a>名坚固宝。<a id="a-BI"></a>次名坚固乐。<a id="a-BJ"></a>次名坚固宝王。<a id="a-BK"></a>次名坚固金。<a id="a-BL"></a>次名坚固摩尼。<a id="a-BM"></a>次名坚固金刚。<a id="a-BN"></a>次名坚固莲华。<a id="a-BO"></a>次名坚固青莲华。<a id="a-BP"></a>次名坚固栴檀。<a id="a-BQ"></a>次名坚固香。<a id="a-BR"></a>其佛号寿无尽幢。<a id="a-BS"></a>次号风幢。<a id="a-BT"></a>次号清白幢。<a id="a-BU"></a>次号威仪幢。<a id="a-BV"></a>次号明相幢。<a id="a-BW"></a>次号常幢。<a id="a-BX"></a>次号上幢。<a id="a-BY"></a>次号自在幢。<a id="a-BZ"></a>次号梵幢。<a id="a-Ba"></a>次号宁泰幢。<a id="a-Bb"></a>彼诸菩萨名字悉同。<a id="a-Bc"></a>其名曰金刚幢。<a id="a-Bd"></a>次名坚固幢。<a id="a-Be"></a>次名勇猛幢。<a id="a-Bf"></a>次名夜光幢。<a id="a-Bg"></a>次名智幢。<a id="a-Bh"></a>次名宝幢。<a id="a-Bi"></a>次名精进幢。<a id="a-Bj"></a>次名离垢幢。<a id="a-Bk"></a>次名真实幢。<a id="a-Bl"></a>次名法幢。<a id="a-Bm"></a>彼诸菩萨。<a id="a-Bn"></a>各于其国佛所。<a id="a-Bo"></a>净修梵行。<a id="a-Bp"></a>一一菩萨。<a id="a-Bq"></a>各将万佛世界微尘数等菩萨眷属。<a id="a-Br"></a>来诣佛所稽首礼敬。<a id="a-Bs"></a>佛神力故。<a id="a-Bt"></a>随所来方。<a id="a-Bu"></a>化作如意宝藏师子之座。<a id="a-Bv"></a>充满十方。<a id="a-Bw"></a>结跏趺坐。<a id="a-Bx"></a>白净宝网以履其身。<a id="a-By"></a>又放阿僧祇千亿那由他光明。<a id="a-Bz"></a>离垢光明无量光明。<a id="a-C0"></a>普照十方。<a id="a-C1"></a>以正直心摄取三宝。<a id="a-C2"></a>远离诸恶。<a id="a-C3"></a>菩萨大愿之所兴起。<a id="a-C4"></a>一切众生观无厌足。<a id="a-C5"></a>见者不虚无不调伏。<a id="a-C6"></a>显一切佛自在净法。<a id="a-C7"></a>为一切众生作归依处。<a id="a-C8"></a>劝化令发菩萨大愿。<a id="a-C9"></a>此诸菩萨。<a id="a-CA"></a>皆悉成就无量法门。<a id="a-CB"></a>所谓遍游十方一切佛刹无所障碍神足法门。<a id="a-CC"></a>见净法身无著法门。<a id="a-CD"></a>住持慧身能为无数变化之身。<a id="a-CE"></a>往诣无量佛所法门。<a id="a-CF"></a>入无量无边不可思议如来自在法门。<a id="a-CG"></a>无量无边一切智法门。<a id="a-CH"></a>无量光明普照诸法无畏方便法门。<a id="a-CI"></a>尽未来劫分别演说诸功德藏无尽辩法门。<a id="a-CJ"></a>一切陀罗尼慧光普照法门。<a id="a-CK"></a>成就清净慧眼普观法界法门。<a id="a-CL"></a>智慧境界无量无边无缚无著究竟如虚空法门。<a id="a-CM"></a>如此世界兜率天宫菩萨云集。<a id="a-CN"></a>一切世界诸四天下兜率天宫云集菩萨。<a id="a-CO"></a>所从来国诸佛名号亦复如是。<a id="a-CP"></a>尔时世尊。<a id="a-CQ"></a>从两膝放百千亿那由他光明。<a id="a-CR"></a>普照十方虚空法界等一切世界诸四天下兜率天宫。<a id="a-CS"></a>一切如来神力自在皆悉显现。<a id="a-CT"></a>彼诸菩萨其有得见如来神力自在者。<a id="a-CU"></a>皆是卢舍那如来应供等正觉。<a id="a-CV"></a>行菩萨道。<a id="a-CW"></a>修习无量诸法门时善知识也。<a id="a-CX"></a>是诸菩萨。<a id="a-CY"></a>常乐诸佛甚深解脱自在神力。<a id="a-CZ"></a>得不坏法界身。<a id="a-Ca"></a>得无碍三昧。<a id="a-Cb"></a>见不思议佛心无所著。<a id="a-Cc"></a>以无碍心充满法界。<a id="a-Cd"></a>离垢宝心。<a id="a-Ce"></a>常为诸佛之所护念。<a id="a-Cf"></a>得佛无量住持神力。<a id="a-Cg"></a>决定究竟到于彼岸。<a id="a-Ch"></a>清净正念速成等觉。<a id="a-Ci"></a>得诸如来心之原底。<a id="a-Cj"></a>入深智慧而得自在。<a id="a-Ck"></a>于甚深智究竟彼岸。<a id="a-Cl"></a>清净法身住佛所住。<a id="a-Cm"></a>得一切智与如来等。<a id="a-Cn"></a>从智宝起。<a id="a-Co"></a>皆于如来妙趣中生。<a id="a-Cp"></a>开发清净智慧法门。<a id="a-Cq"></a>究竟金刚大智彼岸。<a id="a-Cr"></a>成就金刚方便三昧。<a id="a-Cs"></a>永离一切愚痴闇冥。<a id="a-Ct"></a>教化成熟无量无边无数众生。<a id="a-Cu"></a>诸佛一切决定自在。<a id="a-Cv"></a>究竟彼岸。<a id="a-Cw"></a>不着一切数。<a id="a-Cx"></a>善学一切数。<a id="a-Cy"></a>究竟一切数智。<a id="a-Cz"></a>善住真实法。<a id="a-D0"></a>成就如是等无量无边不可称数不可穷尽不可言说诸功德藏。<a id="a-D1"></a>尔时金刚幢菩萨。<a id="a-D2"></a>承佛神力。<a id="a-D3"></a>普观十方。<a id="a-D4"></a>以偈颂曰。</p>
  <p id="aD5">如来不出世　　亦无有涅槃</p>
  <p id="aD6">以本大愿力　　显现自在法</p>
  <p id="aD7">是法难思议　　非心之境界</p>
  <p id="aD8">究竟彼岸智　　乃见诸佛境</p>
  <p id="aD9">色身非如来　　音声亦如是</p>
  <p id="aDA">亦不离色声　　有佛自在力</p>
  <p id="aDB">少智不能知　　甚深佛境界</p>
  <p id="aDC">成就本业智　　乃达诸佛境</p>
  <p id="aDD">诸佛无来处　　去亦无所至</p>
  <p id="aDE">清净妙法身　　显现自在力</p>
  <p id="aDF">无量世界中　　示现如来身</p>
  <p id="aDG">广说微妙法　　其心无所著</p>
  <p id="aDH">无量无边慧　　诸法无障碍</p>
  <p id="aDI">入于深法界　　显现自在力</p>
  <p id="aDJ">众生及诸法　　了达无障碍</p>
  <p id="aDK">变化身无量　　普现一切刹</p>
  <p id="aDL">欲求一切智　　自然成正觉</p>
  <p id="aDM">先当净其心　　具修菩萨行</p>
  <p id="aDN">如是见如来　　无量自在力</p>
  <p id="aDO">除疑常亲近　　无上善知识</p>
  <p id="aDP">尔时坚固幢菩萨。<a id="a-DQ"></a>承佛神力。<a id="a-DR"></a>普观十方。<a id="a-DS"></a>以偈颂曰。</p>
  <p id="aDT">最上无过者　　甚深不可说</p>
  <p id="aDU">一切语言断　　清净如虚空</p>
  <p id="aDV">谛观人师子　　无量自在力</p>
  <p id="aDW">诸佛无虚妄　　世间生妄想</p>
  <p id="aDX">导师所演说　　其法甚深妙</p>
  <p id="aDY">随顺因缘起　　如来清净身</p>
  <p id="aDZ">斯等大乘智　　诸佛之境界</p>
  <p id="aDa">若欲求此智　　常应亲近佛</p>
  <p id="aDb">清净心供养　　一切诸导师</p>
  <p id="aDc">心常无厌足　　究竟成佛道</p>
  <p id="aDd">无尽功德藏　　增长菩提心</p>
  <p id="aDe">远离诸疑惑　　观佛无厌足</p>
  <p id="aDf">究竟一切法　　法化生佛子</p>
  <p id="aDg">彼悉能解了　　诸佛自在力</p>
  <p id="aDh">智慧王所说　　欲为诸法本</p>
  <p id="aDi">应起清净欲　　志求无上道</p>
  <p id="aDj">若能敬诸佛　　知报如来恩</p>
  <p id="aDk">彼人未曾离　　一切诸导师</p>
  <p id="aDl">如是得见闻　　诸佛及佛法</p>
  <p id="aDm">具足清净愿　　究竟无上道</p>
  <p id="aDn">尔时勇猛幢菩萨。<a id="a-Do"></a>承佛神力。<a id="a-Dp"></a>普观十方。<a id="a-Dq"></a>以偈颂曰。</p>
  <p id="aDr">有眼有日光　　能见细微色</p>
  <p id="aDs">最胜神力故　　净心见诸佛</p>
  <p id="aDt">勇猛勤方便　　能尽海原底</p>
  <p id="aDu">智慧力如是　　究竟诸佛海</p>
  <p id="aDv">譬如好良田　　植种必滋繁</p>
  <p id="aDw">如是净心地　　出生诸佛法</p>
  <p id="aDx">如贫得宝藏　　除灭饥寒苦</p>
  <p id="aDy">菩萨得佛法　　离垢心清净</p>
  <p id="aDz">譬如伽陀药　　能消一切毒</p>
  <p id="aE0">天尊亦如是　　灭除烦恼毒</p>
  <p id="aE1">因缘善知识　　生长信佛心</p>
  <p id="aE2">因缘善知识　　得闻诸佛法</p>
  <p id="aE3">无量无数劫　　常行无上施</p>
  <p id="aE4">若能化一人　　功德超于彼</p>
  <p id="aE5">如来相庄严　　功德难思议</p>
  <p id="aE6">诸佛功德藏　　一切莫能知</p>
  <p id="aE7">如来等正觉　　不起于一座</p>
  <p id="aE8">悉能遍十方　　一切诸世界</p>
  <p id="aE9">譬如虚空性　　不生亦不灭</p>
  <p id="aEA">诸佛法如是　　亦复无生灭</p>
  <p id="aEB">尔时夜光幢菩萨。<a id="a-EC"></a>承佛神力。<a id="a-ED"></a>普观十方。<a id="a-EE"></a>以偈颂曰。</p>
  <p id="aEF">十方诸世界　　一切群生类</p>
  <p id="aEG">普见天人尊　　清净妙法身</p>
  <p id="aEH">譬如一心力　　能生种种心</p>
  <p id="aEI">如来一法身　　出生诸佛身</p>
  <p id="aEJ">菩提无二法　　亦无有自性</p>
  <p id="aEK">无二净法身　　庄严无不现</p>
  <p id="aEL">究竟如虚空　　犹如幻化现</p>
  <p id="aEM">功德不可尽　　其唯诸佛境</p>
  <p id="aEN">三世一切佛　　法身悉清净</p>
  <p id="aEO">随其所应化　　普现妙色身</p>
  <p id="aEP">未曾生想念　　我为如是像</p>
  <p id="aEQ">远离诸希望　　自然应众生</p>
  <p id="aER">不坏诸法性　　亦不着法界</p>
  <p id="aES">应现种种形　　教化众生故</p>
  <p id="aET">法身非变化　　亦非非变化</p>
  <p id="aEU">诸法无变化　　示现有变化</p>
  <p id="aEV">正觉不可量　　究竟等法界</p>
  <p id="aEW">深广无涯底　　言语道悉断</p>
  <p id="aEX">一切趣道法　　如来知实义</p>
  <p id="aEY">游行一切刹　　未曾有障碍。</p>
  <p id="aEZ">尔时智幢菩萨。<a id="a-Ea"></a>承佛神力。<a id="a-Eb"></a>普观十方。<a id="a-Ec"></a>以偈颂曰。</p>
  <p id="aEd">入于深智慧　　一切无障碍</p>
  <p id="aEe">其心无齐限　　修习菩萨行</p>
  <p id="aEf">普于十方刹　　常见一切佛</p>
  <p id="aEg">彼佛无处所　　法亦无所著</p>
  <p id="aEh">一一诸如来　　自在力无量</p>
  <p id="aEi">不可思议劫　　说之无穷尽</p>
  <p id="aEj">三世诸众生　　悉可知其数</p>
  <p id="aEk">导师功德藏　　其数不可尽</p>
  <p id="aEl">无二不思议　　应现种种身</p>
  <p id="aEm">十方无不见　　未曾有别异</p>
  <p id="aEn">譬如净满月　　普现一切水</p>
  <p id="aEo">影像虽无量　　本月未曾二</p>
  <p id="aEp">如是无碍智　　成就等正觉</p>
  <p id="aEq">应现一切刹　　佛身初无二</p>
  <p id="aEr">非一亦非二　　亦复非无量</p>
  <p id="aEs">随其所应化　　示现无量身</p>
  <p id="aEt">佛身非过去　　亦复非未来</p>
  <p id="aEu">一念现出生　　成佛入涅槃</p>
  <p id="aEv">譬如幻化色　　不生亦不灭</p>
  <p id="aEw">佛身亦如是　　寂然无生灭</p>
  <p id="aEx">尔时宝幢菩萨。<a id="a-Ey"></a>承佛神力。<a id="a-Ez"></a>普观十方。<a id="a-F0"></a>以偈颂曰。</p>
  <p id="aF1">如来身无量　　众生见有量</p>
  <p id="aF2">随彼所应化　　导师为现身</p>
  <p id="aF3">法身无处所　　充满十方界</p>
  <p id="aF4">佛身难思议　　如空无分际</p>
  <p id="aF5">彼无心意识　　亦无起心想</p>
  <p id="aF6">诸佛之境界　　究竟无生灭</p>
  <p id="aF7">譬如无目人　　不睹内外色</p>
  <p id="aF8">如来不出世　　不见一切法</p>
  <p id="aF9">饶益众生故　　如来出世间</p>
  <p id="aFA">众生见有出　　而实无兴世</p>
  <p id="aFB">佛刹非如来　　昼夜亦如是</p>
  <p id="aFC">年月至一念　　悉非等正觉</p>
  <p id="aFD">众生咸说言　　佛日出世间</p>
  <p id="aFE">导师自觉悟　　如来非净日</p>
  <p id="aFF">虚妄无所有　　言语道悉断</p>
  <p id="aFG">三世诸如来　　出世亦如是</p>
  <p id="aFH">譬如清净日　　不与昏夜俱</p>
  <p id="aFI">而说日夜相　　诸佛亦如是</p>
  <p id="aFJ">三世一切劫　　不与如来俱</p>
  <p id="aFK">而说三世佛　　导师法如是</p>
  <p id="aFL">尔时精进幢菩萨。<a id="a-FM"></a>承佛神力。<a id="a-FN"></a>普观十方。<a id="a-FO"></a>以偈颂曰。</p>
  <p id="aFP">一切诸导师　　身同义亦然</p>
  <p id="aFQ">普于十方界　　随应各别异</p>
  <p id="aFR">观察牟尼尊　　境界甚深妙</p>
  <p id="aFS">充满诸法界　　一切悉无余</p>
  <p id="aFT">如来净法身　　非是内身数</p>
  <p id="aFU">如来净法身　　亦非外身数</p>
  <p id="aFV">随彼众生行　　种种无量业</p>
  <p id="aFW">是故见如来　　各各悉不同</p>
  <p id="aFX">如来妙法身　　一切莫能数</p>
  <p id="aFY">甚深难思议　　唯是佛境界</p>
  <p id="aFZ">如我非境界　　思量所不及</p>
  <p id="aFa">佛法身如是　　一切莫能测</p>
  <p id="aFb">如刹难思议　　而见净庄严</p>
  <p id="aFc">佛身亦如是　　妙相无不现</p>
  <p id="aFd">犹如一切法　　因缘和合生</p>
  <p id="aFe">如是因缘会　　得见诸如来</p>
  <p id="aFf">譬如随意珠　　悉满众生意</p>
  <p id="aFg">诸佛法如是　　能满一切愿</p>
  <p id="aFh">无量世界中　　导师兴于世</p>
  <p id="aFi">如来本愿力　　普应十方界</p>
  <p id="aFj">尔时离垢幢菩萨。<a id="a-Fk"></a>承佛神力。<a id="a-Fl"></a>普观十方。<a id="a-Fm"></a>以偈颂曰。</p>
  <p id="aFn">诸佛智慧光　　圆满净世间</p>
  <p id="aFo">能净世间已　　令入诸佛法</p>
  <p id="aFp">设有人欲见　　众生数等佛</p>
  <p id="aFq">如来一切应　　而实无来处</p>
  <p id="aFr">专念佛境界　　生起无量心</p>
  <p id="aFs">所见诸如来　　其数与心等</p>
  <p id="aFt">具足白净法　　名闻满十方</p>
  <p id="aFu">彼于一切智　　其心安不动</p>
  <p id="aFv">导师为众生　　如应演说法</p>
  <p id="aFw">随所宜见处　　普现最胜身</p>
  <p id="aFx">佛身非我所　　世界亦如是</p>
  <p id="aFy">说心非我所　　觉无我菩提</p>
  <p id="aFz">一切人师子　　无量自在力</p>
  <p id="aG0">示现念等身　　种种相庄严</p>
  <p id="aG1">世间则是身　　身即是最胜</p>
  <p id="aG2">知身真实性　　是佛无碍智</p>
  <p id="aG3">一切知见人　　普明照诸法</p>
  <p id="aG4">佛法及菩提　　求悉不可得</p>
  <p id="aG5">导师无来去　　亦复无所住</p>
  <p id="aG6">远离诸颠倒　　清净等正觉</p>
  <p id="aG7">尔时真实幢菩萨。<a id="a-G8"></a>承佛神力。<a id="a-G9"></a>普观十方。<a id="a-GA"></a>以偈颂曰。</p>
  <p id="aGB">正觉游十方　　一切诸世界</p>
  <p id="aGC">不离于一刹　　普现诸国土</p>
  <p id="aGD">如来自在力　　应现一切身</p>
  <p id="aGE">得道转法轮　　究竟般涅槃</p>
  <p id="aGF">谁为思议佛　　谁为不思议</p>
  <p id="aGG">谁见诸如来　　谁为等正觉</p>
  <p id="aGH">一切法皆如　　诸佛境亦然</p>
  <p id="aGI">乃至无一法　　如中有生灭</p>
  <p id="aGJ">众生虚妄故　　是佛是世界</p>
  <p id="aGK">若解真实者　　无佛无世界</p>
  <p id="aGL">令众欢喜故　　普现一切前</p>
  <p id="aGM">如来所现身　　毕竟不可得</p>
  <p id="aGN">远离一切障　　无碍安隐住</p>
  <p id="aGO">除灭诸留难　　具足诸佛法</p>
  <p id="aGP">一切诸如来　　神通力自在</p>
  <p id="aGQ">悉于三世中　　求之不可得</p>
  <p id="aGR">如是知心识　　明解一切法</p>
  <p id="aGS">一切知见人　　速成等正觉</p>
  <p id="aGT">如来自在力　　但有假言说</p>
  <p id="aGU">诸佛及自在　　一切言语断</p>
  <p id="aGV">尔时法幢菩萨。<a id="a-GW"></a>承佛神力。<a id="a-GX"></a>普观十方。<a id="a-GY"></a>以偈颂曰。</p>
  <p id="aGZ">宁于无量劫　　具受一切苦</p>
  <p id="aGa">终不远如来　　不睹自在力</p>
  <p id="aGb">无量生死中　　未曾发道心</p>
  <p id="aGc">若闻见如来　　具足佛菩提</p>
  <p id="aGd">聪达明慧者　　若发一道心</p>
  <p id="aGe">汝莫生疑惑　　自谓不成佛</p>
  <p id="aGf">无量无数劫　　菩提心难得</p>
  <p id="aGg">若能一心求　　究竟无上道</p>
  <p id="aGh">设于念念中　　供养无量佛</p>
  <p id="aGi">不知是方便　　彼犹非供养</p>
  <p id="aGj">若闻如是法　　诸佛从此生</p>
  <p id="aGk">无量劫受苦　　决定求菩提</p>
  <p id="aGl">一闻摩诃衍　　诸佛所乘乘</p>
  <p id="aGm">一切法界中　　三世为导师</p>
  <p id="aGn">虽尽未来劫　　一切诸佛刹</p>
  <p id="aGo">不解方便者　　终不成菩提</p>
  <p id="aGp">过去无量劫　　流转于生死</p>
  <p id="aGq">不知真实法　　如来所起处</p>
  <p id="aGr">诸法不可坏　　亦无坏法者</p>
  <p id="aGs">照明诸世间　　示现自在法</p>
 </body>
</html>