<!doctype html>
<html id="z3IBTRqH0" data-ver="1132">
 <head>
  <meta charset="utf-8">
  <meta author="佛驮跋陀罗">
  <meta library="龙藏">
  <meta catalog="大乘华严部">
  <meta period="东晋">
 </head>
 <body>
  <h1 id="a1">大方广佛华严经卷第四十七</h1>
  <h2 id="a2">入法界品第三十四之三</h2>
  <p id="a3">尔时文殊师利。<a id="a-4"></a>说此偈已。<a id="a-5"></a>告善财言。<a id="a-6"></a>善男子。<a id="a-7"></a>于此南方。<a id="a-8"></a>有一国土。<a id="a-9"></a>名曰可乐。<a id="a-A"></a>其国有山。<a id="a-B"></a>名曰和合。<a id="a-C"></a>于彼山中。<a id="a-D"></a>有一比丘。<a id="a-E"></a>名功德云。<a id="a-F"></a>汝诣彼问。<a id="a-G"></a>云何菩萨学菩萨行。<a id="a-H"></a>修菩萨道。<a id="a-I"></a>乃至云何具普贤行。<a id="a-J"></a>善男子。<a id="a-K"></a>彼比丘者。<a id="a-L"></a>善能显说菩萨所行。<a id="a-M"></a>时善财童子。<a id="a-N"></a>从文殊师利。<a id="a-O"></a>闻法欢喜。<a id="a-P"></a>头面礼足。<a id="a-Q"></a>绕无数匝。<a id="a-R"></a>瞻仰悲恋。<a id="a-S"></a>泣涕辞退。</p>
  <p id="aT">渐渐南行。<a id="a-U"></a>向可乐国。<a id="a-V"></a>登和合山。<a id="a-W"></a>于彼山中。<a id="a-X"></a>十方周遍一心观察。<a id="a-Y"></a>求觅太师为在何所。<a id="a-Z"></a>如是寻求。<a id="a-a"></a>乃至七日。<a id="a-b"></a>尔时善财见彼比丘。<a id="a-c"></a>乃在山顶静思经行。<a id="a-d"></a>见已驰诣。<a id="a-e"></a>头面礼足。<a id="a-f"></a>右绕而住。<a id="a-g"></a>白言大圣。<a id="a-h"></a>我已先发阿耨多罗三藐三菩提心。<a id="a-i"></a>而未知菩萨云何学菩萨行。<a id="a-j"></a>修菩萨道。<a id="a-k"></a>我闻大师善能宣畅。<a id="a-l"></a>唯愿垂慈。<a id="a-m"></a>具足演说。<a id="a-n"></a>时彼比丘。<a id="a-o"></a>告善财言。<a id="a-p"></a>善哉善哉。<a id="a-q"></a>善男子。<a id="a-r"></a>乃能发阿耨多罗三藐三菩提心。<a id="a-s"></a>问菩萨行。<a id="a-t"></a>善男子。<a id="a-u"></a>如是事者。<a id="a-v"></a>难中之难。<a id="a-w"></a>所谓能问菩萨所行。<a id="a-x"></a>修菩萨道。<a id="a-y"></a>入菩萨境界。<a id="a-z"></a>出生清净菩萨之道。<a id="a-10"></a>求于菩萨清净广心。<a id="a-11"></a>具足诸愿。<a id="a-12"></a>随顺世间所应化者。<a id="a-13"></a>于生死中求解脱门。<a id="a-14"></a>有为无为心不染着。<a id="a-15"></a>善男子。<a id="a-16"></a>我于解脱力。<a id="a-17"></a>逮得清净方便慧眼。<a id="a-18"></a>普照观察一切世界。<a id="a-19"></a>境界无碍。<a id="a-1A"></a>除一切障。<a id="a-1B"></a>一切佛化陀罗尼力。<a id="a-1C"></a>或见东方一佛二佛。<a id="a-1D"></a>十百千万十亿百亿千亿百千亿佛。<a id="a-1E"></a>或见百亿那由他千亿那由他百千亿那由他佛。<a id="a-1F"></a>或见无量阿僧祇。<a id="a-1G"></a>不可思议不可称。<a id="a-1H"></a>无分齐无边际。<a id="a-1I"></a>不可量不可说。<a id="a-1J"></a>不可说不可说佛。<a id="a-1K"></a>或见阎浮提微尘等佛。<a id="a-1L"></a>或见四天下微尘等佛。<a id="a-1M"></a>或见小千世界微尘等佛。<a id="a-1N"></a>或见二千世界微尘等佛。<a id="a-1O"></a>或见三千大千世界微尘等佛。<a id="a-1P"></a>南西北方四维上下亦复如是。<a id="a-1Q"></a>种种形色。<a id="a-1R"></a>种种自在游戏神通。<a id="a-1S"></a>种种眷属庄严放大光网。<a id="a-1T"></a>种种清净庄严佛刹随受化者。<a id="a-1U"></a>示现自在菩提法门。<a id="a-1V"></a>见诸如来。<a id="a-1W"></a>于大众中而师子吼。<a id="a-1X"></a>善男子。<a id="a-1Y"></a>我唯知此普门光明观察正念诸佛三昧。<a id="a-1Z"></a>岂能了知菩萨圆满清净智行。<a id="a-1a"></a>诸大菩萨得圆满普照念佛三昧门。<a id="a-1b"></a>悉能睹见一切诸佛及其眷属。<a id="a-1c"></a>严净佛刹。<a id="a-1d"></a>得一切众生远离颠倒念佛三昧门。<a id="a-1e"></a>随一切众生所应悉令清净。<a id="a-1f"></a>得一切力究竟念佛三昧门。<a id="a-1g"></a>正念修习诸佛十力。<a id="a-1h"></a>得诸法中心无颠倒念佛三昧门。<a id="a-1i"></a>悉得睹见一切佛云。<a id="a-1j"></a>于彼佛所闻法受持。<a id="a-1k"></a>得分别十方一切如来念佛三昧门。<a id="a-1l"></a>悉见一切世界海中诸如来海。<a id="a-1m"></a>得不可见不可入念佛三昧门。<a id="a-1n"></a>于微细境界。<a id="a-1o"></a>见一切佛自在境界。<a id="a-1p"></a>得诸劫不颠倒念佛三昧门。<a id="a-1q"></a>于一切劫。<a id="a-1r"></a>常见诸佛未曾远离。<a id="a-1s"></a>得随时念佛三昧门。<a id="a-1t"></a>于一切时常见诸佛得严净佛刹念佛三昧门。<a id="a-1u"></a>起一切佛刹。<a id="a-1v"></a>无能坏者。<a id="a-1w"></a>普见诸佛。<a id="a-1x"></a>得三世不颠倒念佛三昧门。<a id="a-1y"></a>悉见三世诸佛及其眷属。<a id="a-1z"></a>得无坏境界念佛三昧门。<a id="a-20"></a>于一切境界悉见诸佛。<a id="a-21"></a>得寂静念佛三昧门。<a id="a-22"></a>于一念中。<a id="a-23"></a>悉见一切世界中一切如来。<a id="a-24"></a>示现涅槃。<a id="a-25"></a>得离月离时念佛三昧门。<a id="a-26"></a>于一日中。<a id="a-27"></a>悉见一切如来游行教化。<a id="a-28"></a>得广大念佛三昧门。<a id="a-29"></a>见一佛身结跏趺坐。<a id="a-2A"></a>充满法界。<a id="a-2B"></a>得微细念佛三昧门。<a id="a-2C"></a>于一毛孔。<a id="a-2D"></a>见一切佛成等正觉。<a id="a-2E"></a>得庄严念佛三昧门。<a id="a-2F"></a>于一念中。<a id="a-2G"></a>见一切佛。<a id="a-2H"></a>于一切世界。<a id="a-2I"></a>成等正觉。<a id="a-2J"></a>神力自在。<a id="a-2K"></a>得清净事念佛三昧门。<a id="a-2L"></a>见一切佛。<a id="a-2M"></a>慧光普照。<a id="a-2N"></a>转妙法轮。<a id="a-2O"></a>得净心念佛三昧门。<a id="a-2P"></a>自心明了。<a id="a-2Q"></a>见一切佛。<a id="a-2R"></a>得净业念佛三昧门。<a id="a-2S"></a>见一切众生诸业如镜中像得自在念佛三昧门。<a id="a-2T"></a>见一切庄严法界诸佛充满。<a id="a-2U"></a>得虚空等念佛三昧门。<a id="a-2V"></a>见如来身普照法界及虚空界。<a id="a-2W"></a>尔时功德云比丘告善财言。<a id="a-2X"></a>善男子。<a id="a-2Y"></a>南方有国。<a id="a-2Z"></a>名曰海门。<a id="a-2a"></a>彼有比丘。<a id="a-2b"></a>名曰海云。<a id="a-2c"></a>汝应诣彼问菩萨行。<a id="a-2d"></a>善男子。<a id="a-2e"></a>彼比丘者。<a id="a-2f"></a>能分别说善根。<a id="a-2g"></a>具因善根。<a id="a-2h"></a>大地善根。<a id="a-2i"></a>大力善。<a id="a-2j"></a>能赞叹菩提因缘。<a id="a-2k"></a>广摩诃衍。<a id="a-2l"></a>增广波罗蜜力。<a id="a-2m"></a>显现一切菩萨行海。<a id="a-2n"></a>善能清净圆满大愿。<a id="a-2o"></a>能令出生清净普门。<a id="a-2p"></a>庄严法门生大悲力。<a id="a-2q"></a>时善财童子。<a id="a-2r"></a>从功德云比丘。<a id="a-2s"></a>闻法欢喜。<a id="a-2t"></a>头面礼足绕无数匝。<a id="a-2u"></a>眷仰顾恋辞退南行。</p>
  <p id="a2v">尔时善财童子。<a id="a-2w"></a>一心正念善知识教。<a id="a-2x"></a>智慧光明菩萨法门。<a id="a-2y"></a>菩萨三昧。<a id="a-2z"></a>观察一切菩萨诸方便海。<a id="a-30"></a>圆满功德。<a id="a-31"></a>心常乐见一切菩萨。<a id="a-32"></a>念一切佛次第兴世清净功德。<a id="a-33"></a>渐趣南方海门国土。<a id="a-34"></a>诣海云比丘。<a id="a-35"></a>头面礼足。<a id="a-36"></a>右绕毕退住一面。<a id="a-37"></a>白言大圣。<a id="a-38"></a>我已先发阿耨多罗三藐三菩提心。<a id="a-39"></a>欲度一切智慧大海。<a id="a-3A"></a>而未知菩萨云何离生死性。<a id="a-3B"></a>得不退转生如来家。<a id="a-3C"></a>度生死海逮得如来一切智海。<a id="a-3D"></a>舍凡夫地得如来地。<a id="a-3E"></a>断生死流入菩萨流。<a id="a-3F"></a>灭诸趣轮满诸愿轮。<a id="a-3G"></a>降伏众魔具佛功德。<a id="a-3H"></a>竭爱欲海长大悲海。<a id="a-3I"></a>闭诸恶道开天人路。<a id="a-3J"></a>诸解脱门。<a id="a-3K"></a>出三界城到一切智城。<a id="a-3L"></a>舍离一切玩好之具。<a id="a-3M"></a>发弘誓愿摄取众生。<a id="a-3N"></a>尔时海云比丘。<a id="a-3O"></a>告善财言。<a id="a-3P"></a>善男子。<a id="a-3Q"></a>汝已发阿耨多罗三藐三菩提心耶。<a id="a-3R"></a>答言唯然。<a id="a-3S"></a>善男子。<a id="a-3T"></a>若不深植善根。<a id="a-3U"></a>则不能发阿耨多罗三藐三菩提心。<a id="a-3V"></a>得普门善根。<a id="a-3W"></a>普照光明法门。<a id="a-3X"></a>长养正道。<a id="a-3Y"></a>三昧慧光。<a id="a-3Z"></a>出生种种功德海藏。<a id="a-3a"></a>长白净法。<a id="a-3b"></a>未曾退失。<a id="a-3c"></a>亲近善知识。<a id="a-3d"></a>恭敬供养。<a id="a-3e"></a>不惜身命。<a id="a-3f"></a>无所藏积。<a id="a-3g"></a>离诸高慢。<a id="a-3h"></a>心安不动犹如大地。<a id="a-3i"></a>大慈愍念一切群生。<a id="a-3j"></a>远离一切诸生死门。<a id="a-3k"></a>好乐佛境界者。<a id="a-3l"></a>能发菩提心。<a id="a-3m"></a>大悲心救护一切众生故。<a id="a-3n"></a>大慈心安乐一切众生故。<a id="a-3o"></a>无疲倦心灭一切众生诸苦恼故。<a id="a-3p"></a>饶益心灭一切众生不善法故。<a id="a-3q"></a>无畏心除灭一切诸恼害故。<a id="a-3r"></a>无碍心灭一切障故。<a id="a-3s"></a>广大心充满一切法界故。<a id="a-3t"></a>无边心等虚空界故。<a id="a-3u"></a>广心见一切如来故。<a id="a-3v"></a>清净心于三世法智不违故。<a id="a-3w"></a>智心究竟一切智海故。<a id="a-3x"></a>善男子。<a id="a-3y"></a>我住此海门国。<a id="a-3z"></a>十有二年。<a id="a-40"></a>境界大海。<a id="a-41"></a>观察大海。<a id="a-42"></a>思惟大海。<a id="a-43"></a>无量无边思惟大海。<a id="a-44"></a>甚深难得源底思惟大海。<a id="a-45"></a>渐渐深广思惟大海。<a id="a-46"></a>无量妙宝而庄严之。<a id="a-47"></a>思惟大海无量水聚。<a id="a-48"></a>思惟大海水色种种不可思议。<a id="a-49"></a>思惟大海大身众生之所依止。<a id="a-4A"></a>思惟大海水性所居。<a id="a-4B"></a>思惟大海大云弥覆。<a id="a-4C"></a>思惟大海未曾增减。<a id="a-4D"></a>善男子。<a id="a-4E"></a>我如是思惟时。<a id="a-4F"></a>复作是念。<a id="a-4G"></a>世间颇更有法广此大海。<a id="a-4H"></a>深此大海。<a id="a-4I"></a>庄严于此大海者不。<a id="a-4J"></a>作是念已。<a id="a-4K"></a>即见海底水轮之际。<a id="a-4L"></a>妙宝莲华自然涌出。<a id="a-4M"></a>伊那尼罗宝为茎。<a id="a-4N"></a>阎浮檀金为叶。<a id="a-4O"></a>沉水香宝为台。<a id="a-4P"></a>码瑙宝为须。<a id="a-4Q"></a>弥覆大海。<a id="a-4R"></a>百万阿修罗王。<a id="a-4S"></a>悉共执持。<a id="a-4T"></a>百万摩尼宝庄严网。<a id="a-4U"></a>罗覆其上。<a id="a-4V"></a>百万龙王。<a id="a-4W"></a>雨以香水。<a id="a-4X"></a>百万迦楼罗王。<a id="a-4Y"></a>衔妙宝缯带。<a id="a-4Z"></a>垂下庄严。<a id="a-4a"></a>百万罗刹王慈心观察。<a id="a-4b"></a>百万夜叉王。<a id="a-4c"></a>恭敬礼拜。<a id="a-4d"></a>百万乾闼婆王。<a id="a-4e"></a>赞叹供养。<a id="a-4f"></a>百万天王。<a id="a-4g"></a>雨天香华末香幢幡妙宝衣云。<a id="a-4h"></a>百万梵王。<a id="a-4i"></a>稽首敬礼。<a id="a-4j"></a>百万净居天。<a id="a-4k"></a>各敬礼已合掌而住。<a id="a-4l"></a>百万转轮王。<a id="a-4m"></a>七宝庄严。<a id="a-4n"></a>百万海神王。<a id="a-4o"></a>从大海出恭敬礼拜。<a id="a-4p"></a>百万夜光宝光明网。<a id="a-4q"></a>普照一切。<a id="a-4r"></a>百万净宝。<a id="a-4s"></a>百万明净宝。<a id="a-4t"></a>以为庄严。<a id="a-4u"></a>百万宝藏。<a id="a-4v"></a>出无量光明普照一切。<a id="a-4w"></a>百万阎浮檀宝。<a id="a-4x"></a>安住庄严。<a id="a-4y"></a>百万金刚师子宝。<a id="a-4z"></a>不可沮坏。<a id="a-50"></a>清净庄严。<a id="a-51"></a>百万日藏宝。<a id="a-52"></a>明净光明普照一切。<a id="a-53"></a>百万不可坏摩尼宝。<a id="a-54"></a>出生长养一切善行。<a id="a-55"></a>百万如意宝珠。<a id="a-56"></a>无尽庄严。<a id="a-57"></a>彼宝莲华如来无上善根所起。<a id="a-58"></a>悉令一切菩萨诸愿成满。<a id="a-59"></a>十方世界无不显现。<a id="a-5A"></a>出生一切诸法如幻。<a id="a-5B"></a>从净法生。<a id="a-5C"></a>无诤方便法之所庄严。<a id="a-5D"></a>行如梦法无为法印。<a id="a-5E"></a>究竟到于无碍方便。<a id="a-5F"></a>普覆十方一切法界。<a id="a-5G"></a>唯佛境界。<a id="a-5H"></a>随顺世间。<a id="a-5I"></a>无量阿僧祇劫叹不可尽。<a id="a-5J"></a>见彼华上。<a id="a-5K"></a>有一如来。<a id="a-5L"></a>结跏趺坐。<a id="a-5M"></a>彼佛净身。<a id="a-5N"></a>上至非想非非想天。<a id="a-5O"></a>无不充满。<a id="a-5P"></a>见彼如来。<a id="a-5Q"></a>坐此庄严宝莲华座。<a id="a-5R"></a>不可思议大众围绕。<a id="a-5S"></a>见不可思议圆满光明庄严。<a id="a-5T"></a>见不可思议相好庄严。<a id="a-5U"></a>见不可思议神力自在。<a id="a-5V"></a>见不可思议如来妙色。<a id="a-5W"></a>见不可思议无见顶相。<a id="a-5X"></a>见不可思议广长舌相。<a id="a-5Y"></a>念不可思议清净音声。<a id="a-5Z"></a>思惟不可思议圆满音声。<a id="a-5a"></a>见不可思议如来诸力。<a id="a-5b"></a>解了不可思议清净无畏。<a id="a-5c"></a>解了不可思议一切诸辩。<a id="a-5d"></a>忆念菩萨过去不可思议大劫本行。<a id="a-5e"></a>见不可思议菩提自在。<a id="a-5f"></a>见不可思议正法云。<a id="a-5g"></a>见不可思议普门庄严身。<a id="a-5h"></a>见不可思议身左右端严。<a id="a-5i"></a>见辨一切不可思议事饶益众生。<a id="a-5j"></a>时彼如来即申右手。<a id="a-5k"></a>而摩我顶。<a id="a-5l"></a>说普眼经。<a id="a-5m"></a>唯是如来境界。<a id="a-5n"></a>出生一切菩萨净行。<a id="a-5o"></a>普照一切法界。<a id="a-5p"></a>摄取圆满一切法界。<a id="a-5q"></a>普照一切严净佛刹。<a id="a-5r"></a>降伏一切众魔外道。<a id="a-5s"></a>悉令一切众生欢喜。<a id="a-5t"></a>普照一切众生所行。<a id="a-5u"></a>随其所应无不显现。<a id="a-5v"></a>普照一切众生根轮。<a id="a-5w"></a>善男子。<a id="a-5x"></a>我从佛闻此普眼经。<a id="a-5y"></a>皆悉受持。<a id="a-5z"></a>读诵通利。<a id="a-60"></a>正念思惟。<a id="a-61"></a>善男子。<a id="a-62"></a>假使有人。<a id="a-63"></a>以大海等墨。<a id="a-64"></a>须弥聚笔。<a id="a-65"></a>书写此经。<a id="a-66"></a>一一品。<a id="a-67"></a>一一法门。<a id="a-68"></a>一一方便。<a id="a-69"></a>一一生法门。<a id="a-6A"></a>一一句中义味。<a id="a-6B"></a>犹不能尽。<a id="a-6C"></a>善男子。<a id="a-6D"></a>我于佛所。<a id="a-6E"></a>千二百岁闻受此经。<a id="a-6F"></a>于一一日。<a id="a-6G"></a>受阿僧祇品多闻陀罗尼光明力故。<a id="a-6H"></a>究竟阿僧祇品百门陀罗尼光明力故。<a id="a-6I"></a>摄取阿僧祇品无量旋陀罗尼光明力故。<a id="a-6J"></a>分别阿僧祇品随顺分别诸地陀罗尼光明力故。<a id="a-6K"></a>净阿僧祇品严胜陀罗尼光明力故。<a id="a-6L"></a>出生阿僧祇品随谕庄严陀罗尼光明力故。<a id="a-6M"></a>说阿僧祇品明净音声陀罗尼光明力故。<a id="a-6N"></a>照阿僧祇品。<a id="a-6O"></a>虚空藏陀罗尼光明力故。<a id="a-6P"></a>广阿僧祇品树提沙陀罗尼光明力故。<a id="a-6Q"></a>成阿僧祇品海藏陀罗尼光明力故。<a id="a-6R"></a>其有十方诸天天王。<a id="a-6S"></a>诸龙龙王。<a id="a-6T"></a>夜叉夜叉王。<a id="a-6U"></a>乾闼婆乾闼婆王。<a id="a-6V"></a>阿修罗阿修罗王。<a id="a-6W"></a>迦楼罗迦楼罗王。<a id="a-6X"></a>紧那罗紧那罗王。<a id="a-6Y"></a>人人王。<a id="a-6Z"></a>梵天梵天王。<a id="a-6a"></a>若来问我。<a id="a-6b"></a>我即为彼开发显现。<a id="a-6c"></a>分别赞说。<a id="a-6d"></a>悉令安住此普眼经。<a id="a-6e"></a>善男子。<a id="a-6f"></a>我唯知此一法门。<a id="a-6g"></a>岂能尽知菩萨诸行。<a id="a-6h"></a>何以故。<a id="a-6i"></a>诸菩萨等究竟一切行故。<a id="a-6j"></a>究竟大愿海。<a id="a-6k"></a>一切劫海不断绝故。<a id="a-6l"></a>入众生海。<a id="a-6m"></a>应受化者悉随顺故。<a id="a-6n"></a>深入一切众生心海。<a id="a-6o"></a>出生如来十力智光明故。<a id="a-6p"></a>悉知一切众生诸根。<a id="a-6q"></a>随所应化不失时故。<a id="a-6r"></a>入一切佛刹海。<a id="a-6s"></a>出生佛刹坚固愿故。<a id="a-6t"></a>究竟恭敬供养一切佛海大愿力故。<a id="a-6u"></a>度一切法海解脱智故。<a id="a-6v"></a>深入功德海。<a id="a-6w"></a>如说修行故。<a id="a-6x"></a>度一切众生语言海。<a id="a-6y"></a>于十方刹转法轮故。<a id="a-6z"></a>善男子。<a id="a-70"></a>汝诣南方。<a id="a-71"></a>六十由旬。<a id="a-72"></a>有一国土名曰海岸。<a id="a-73"></a>彼有比丘名曰善住。<a id="a-74"></a>应往问彼。<a id="a-75"></a>云何菩萨修清净行。<a id="a-76"></a>时善财童子。<a id="a-77"></a>头面礼足绕无数匝。<a id="a-78"></a>眷仰无量辞退南行。</p>
  <p id="a79">尔时善财童子。<a id="a-7A"></a>正念善知识教。<a id="a-7B"></a>正念普眼经。<a id="a-7C"></a>思惟彼佛自在神力。<a id="a-7D"></a>受持彼佛句味法云。<a id="a-7E"></a>修习正法入深法海。<a id="a-7F"></a>尽法源底摄取胜法。<a id="a-7G"></a>除灭痴曀了法宝洲至海岸国。<a id="a-7H"></a>周遍十方。<a id="a-7I"></a>推求大师。<a id="a-7J"></a>今在何所。<a id="a-7K"></a>见彼比丘经行虚空。<a id="a-7L"></a>阿僧祇天眷属围绕。<a id="a-7M"></a>时诸天众。<a id="a-7N"></a>为供养善住比丘故。<a id="a-7O"></a>于虚空中散诸天华。<a id="a-7P"></a>作众妓乐出微妙音。<a id="a-7Q"></a>阿僧祇宝幢庄严虚空。<a id="a-7R"></a>时诸龙王。<a id="a-7S"></a>为供养故。<a id="a-7T"></a>兴不可思议沉水香云。<a id="a-7U"></a>遍满虚空。<a id="a-7V"></a>紧那罗王。<a id="a-7W"></a>为供养故作诸妓乐出妙音声。<a id="a-7X"></a>充满虚空。<a id="a-7Y"></a>诸海神王。<a id="a-7Z"></a>为供养故啸和雅音。<a id="a-7a"></a>阿修罗王。<a id="a-7b"></a>为供养故。<a id="a-7c"></a>兴不可思议宝云。<a id="a-7d"></a>庄严虚空。<a id="a-7e"></a>放不可思议光明。<a id="a-7f"></a>普照一切。<a id="a-7g"></a>以不可思议珍玩之具。<a id="a-7h"></a>庄严虚空。<a id="a-7i"></a>不可思议紧那罗王。<a id="a-7j"></a>充满虚空。<a id="a-7k"></a>离杀害心。<a id="a-7l"></a>恭敬供养善住比丘。<a id="a-7m"></a>不可思议诸罗刹王。<a id="a-7n"></a>与诸恶形罗刹鬼等眷属围绕。<a id="a-7o"></a>充满虚空。<a id="a-7p"></a>善住比丘大慈力故。<a id="a-7q"></a>不可思议诸夜叉王。<a id="a-7r"></a>与夜叉众俱。<a id="a-7s"></a>充满虚空。<a id="a-7t"></a>为守护善住比丘故。<a id="a-7u"></a>周匝围绕。<a id="a-7v"></a>不可思议诸梵天王。<a id="a-7w"></a>在虚空中。<a id="a-7x"></a>合掌敬礼。<a id="a-7y"></a>以人音声赞彼比丘。<a id="a-7z"></a>于一面住。<a id="a-80"></a>不可思议诸净居天。<a id="a-81"></a>与宫殿俱。<a id="a-82"></a>为供养故。<a id="a-83"></a>诣善住比丘。<a id="a-84"></a>尔时善财童子。<a id="a-85"></a>见虚空中如是供养。<a id="a-86"></a>合掌敬礼善住比丘。<a id="a-87"></a>白言大圣。<a id="a-88"></a>我已先发阿耨多罗三藐三菩提心。<a id="a-89"></a>而未知菩萨云何正向佛法专求佛法。<a id="a-8A"></a>恭敬佛法修诸佛法。<a id="a-8B"></a>长养佛法积集佛法。<a id="a-8C"></a>熏修佛法净诸佛法。<a id="a-8D"></a>遍净佛法至诸佛法。<a id="a-8E"></a>我闻大圣善能教授诸菩萨法。<a id="a-8F"></a>云何菩萨修习佛法。<a id="a-8G"></a>常见诸佛未曾远离。<a id="a-8H"></a>常见菩萨同其善根。<a id="a-8I"></a>不离佛法智慧满足。<a id="a-8J"></a>不舍大愿。<a id="a-8K"></a>于一切众生究竟其事。<a id="a-8L"></a>于一切劫修菩萨行心无疲倦。<a id="a-8M"></a>不舍佛刹。<a id="a-8N"></a>普能庄严一切世界。<a id="a-8O"></a>悉能知见诸佛自在。<a id="a-8P"></a>不离有为修菩萨行。<a id="a-8Q"></a>悉了如幻入一切趣。<a id="a-8R"></a>现受生死而无起灭。<a id="a-8S"></a>常闻正法未曾远离。<a id="a-8T"></a>悉能受持诸佛法云。<a id="a-8U"></a>不离慧光普照三世。<a id="a-8V"></a>尔时善住比丘。<a id="a-8W"></a>告善财言。<a id="a-8X"></a>善哉善哉。<a id="a-8Y"></a>善男子。<a id="a-8Z"></a>乃能发阿耨多罗三藐三菩提心。<a id="a-8a"></a>能问佛法一切智法及无师法。<a id="a-8b"></a>善男子。<a id="a-8c"></a>我已成就菩萨无碍法门。<a id="a-8d"></a>我已修习分别明了。<a id="a-8e"></a>逮得无碍明净慧光。<a id="a-8f"></a>得慧光已。<a id="a-8g"></a>观察一切众生心行无所障碍。<a id="a-8h"></a>观一切众生死此生彼无所障碍。<a id="a-8i"></a>于宿命智无所障碍。<a id="a-8j"></a>于未来智无所障碍。<a id="a-8k"></a>于现在世知一切众生无所障碍。<a id="a-8l"></a>于一切众生语言法中无所障碍。<a id="a-8m"></a>若一切众生来问难者悉能应答无所障碍。<a id="a-8n"></a>知一切众生根无所障碍。<a id="a-8o"></a>教化众生无所障碍。<a id="a-8p"></a>分别了知一切刹那罗婆摩睺姤路无所障碍。<a id="a-8q"></a>于三世海无所障碍。<a id="a-8r"></a>己身充满十方佛刹无所障碍。<a id="a-8s"></a>何以故。<a id="a-8t"></a>依无所有无作神通力故。<a id="a-8u"></a>善男子。<a id="a-8v"></a>我得此神通力故。<a id="a-8w"></a>于虚空中行住坐卧。<a id="a-8x"></a>游腾十方。<a id="a-8y"></a>于一念中。<a id="a-8z"></a>遍至东方一佛世界百佛世界。<a id="a-90"></a>千佛百千佛无量佛世界。<a id="a-91"></a>乃至不可说不可说诸佛世界。<a id="a-92"></a>阎浮提微尘等世界。<a id="a-93"></a>乃至不可说不可说佛刹微尘等世界。<a id="a-94"></a>悉得睹见彼世界中一切诸佛及其眷属。<a id="a-95"></a>以一切华香末香涂香。<a id="a-96"></a>宝鬘幢幡。<a id="a-97"></a>杂彩缯盖。<a id="a-98"></a>众妙宝网。<a id="a-99"></a>一切形像。<a id="a-9A"></a>供养彼如来应供等正觉。<a id="a-9B"></a>彼诸如来所可开现。<a id="a-9C"></a>宣明赞叹。<a id="a-9D"></a>悉闻受持。<a id="a-9E"></a>分别通达。<a id="a-9F"></a>彼佛所有过去净刹。<a id="a-9G"></a>我悉忆念。<a id="a-9H"></a>南西北方四维上下亦复如是。<a id="a-9I"></a>若有众生得见我者。<a id="a-9J"></a>皆悉毕定阿耨多罗三藐三菩提。<a id="a-9K"></a>如我所见。<a id="a-9L"></a>一切众生若大若小。<a id="a-9M"></a>若好若丑若苦若乐。<a id="a-9N"></a>为化度故。<a id="a-9O"></a>随其所应现同彼身。<a id="a-9P"></a>若有众生来至我所。<a id="a-9Q"></a>悉令安住于此正法。<a id="a-9R"></a>善男子。<a id="a-9S"></a>我唯知此一无碍法门。<a id="a-9T"></a>云何能说菩萨修大悲戒。<a id="a-9U"></a>诸波罗蜜戒。<a id="a-9V"></a>乘大乘戒。<a id="a-9W"></a>不舍菩萨道戒。<a id="a-9X"></a>灭障碍戒。<a id="a-9Y"></a>菩萨藏戒。<a id="a-9Z"></a>不舍菩提心戒。<a id="a-9a"></a>一切佛法深心戒。<a id="a-9b"></a>念一切智不忘失戒。<a id="a-9c"></a>如虚空戒。<a id="a-9d"></a>一切世间无所依戒。<a id="a-9e"></a>不可坏戒。<a id="a-9f"></a>无譬谕戒。<a id="a-9g"></a>不浊戒。<a id="a-9h"></a>不杂戒。<a id="a-9i"></a>离疑戒。<a id="a-9j"></a>清净戒。<a id="a-9k"></a>离尘戒。<a id="a-9l"></a>离垢净戒。<a id="a-9m"></a>善男子。<a id="a-9n"></a>菩萨有如是等无量功德。<a id="a-9o"></a>我岂能知如实解说。<a id="a-9p"></a>善男子。<a id="a-9q"></a>于此南方。<a id="a-9r"></a>有一国土名曰自在。<a id="a-9s"></a>城名咒药。<a id="a-9t"></a>彼有良医名曰弥伽。<a id="a-9u"></a>汝诣彼问。<a id="a-9v"></a>云何菩萨向菩萨行。<a id="a-9w"></a>时善财童子。<a id="a-9x"></a>礼善住比丘足。<a id="a-9y"></a>乃至辞退南行。</p>
  <p id="a9z">尔时善财童子。<a id="a-A0"></a>一心正念法光法门。<a id="a-A1"></a>具足法力正念诸佛。<a id="a-A2"></a>不断三宝叹离欲性。<a id="a-A3"></a>念善知识。<a id="a-A4"></a>普照三世。<a id="a-A5"></a>念诸大愿。<a id="a-A6"></a>究竟一切法界众生。<a id="a-A7"></a>于一切有为心无所著。<a id="a-A8"></a>观察一切诸法无常。<a id="a-A9"></a>悉能严净一切佛刹。<a id="a-AA"></a>心无懈怠。<a id="a-AB"></a>于一切佛及其眷属。<a id="a-AC"></a>心无所著。<a id="a-AD"></a>渐至彼国。<a id="a-AE"></a>入咒药城。<a id="a-AF"></a>求良医弥伽。<a id="a-AG"></a>今在何所。<a id="a-AH"></a>尔时童子。<a id="a-AI"></a>见彼良医。<a id="a-AJ"></a>处正法堂。<a id="a-AK"></a>论师子座。<a id="a-AL"></a>与一万大众前后围绕为说轮字庄严光经。<a id="a-AM"></a>时善财童子。<a id="a-AN"></a>诣医弥伽。<a id="a-AO"></a>头面礼足。<a id="a-AP"></a>右绕毕。<a id="a-AQ"></a>退住一面。<a id="a-AR"></a>合掌白言。<a id="a-AS"></a>大圣。<a id="a-AT"></a>我已先发阿耨多罗三藐三菩提心。<a id="a-AU"></a>而未知菩萨云何向菩萨行。<a id="a-AV"></a>云何学菩萨行。<a id="a-AW"></a>云何于生死中。<a id="a-AX"></a>常能不失菩提之心。<a id="a-AY"></a>云何得平等心。<a id="a-AZ"></a>而无所趣。<a id="a-Aa"></a>云何逮得坚固正直之心。<a id="a-Ab"></a>一切世间无能坏者。<a id="a-Ac"></a>云何生大悲力。<a id="a-Ad"></a>而无忧恼。<a id="a-Ae"></a>云何证净普门陀罗尼力。<a id="a-Af"></a>云何生智慧光。<a id="a-Ag"></a>于一切法除灭痴闇。<a id="a-Ah"></a>云何证诸辩力。<a id="a-Ai"></a>分别诸法真实之藏。<a id="a-Aj"></a>云何得正念力。<a id="a-Ak"></a>受持一切清净法轮。<a id="a-Al"></a>未曾忘失。<a id="a-Am"></a>云何得净趣力。<a id="a-An"></a>于一切趣普照诸法。<a id="a-Ao"></a>云何得智慧力。<a id="a-Ap"></a>于一切法得决定智了真实义。<a id="a-Aq"></a>尔时良医。<a id="a-Ar"></a>谓善财言。<a id="a-As"></a>善男子。<a id="a-At"></a>汝已先发阿耨多罗三藐三菩提心耶。<a id="a-Au"></a>答言唯然。<a id="a-Av"></a>尔时良医下师子座。<a id="a-Aw"></a>五体投地敬礼善财。<a id="a-Ax"></a>礼已。<a id="a-Ay"></a>散妙金华。<a id="a-Az"></a>诸杂宝华。<a id="a-B0"></a>无价摩尼。<a id="a-B1"></a>胜末栴檀。<a id="a-B2"></a>无价宝衣。<a id="a-B3"></a>而以覆之。<a id="a-B4"></a>以如是等众妙供具。<a id="a-B5"></a>而供养之。<a id="a-B6"></a>敬重赞叹。<a id="a-B7"></a>作如是言。<a id="a-B8"></a>善哉善哉。<a id="a-B9"></a>善男子。<a id="a-BA"></a>乃能发阿耨多罗三藐三菩提心。<a id="a-BB"></a>善男子。<a id="a-BC"></a>若有能发阿耨多罗三藐三菩提心者。<a id="a-BD"></a>则为守护一切佛性。<a id="a-BE"></a>严净一切诸佛刹性。<a id="a-BF"></a>化众生性。<a id="a-BG"></a>为一切众生说如法性。<a id="a-BH"></a>顺一切业性。<a id="a-BI"></a>成满一切菩萨行性。<a id="a-BJ"></a>不断一切诸大愿性。<a id="a-BK"></a>解离欲性。<a id="a-BL"></a>智慧明净普照三世一切法性。<a id="a-BM"></a>建解脱性。<a id="a-BN"></a>为一切佛之所护持。<a id="a-BO"></a>一切诸佛常共护念。<a id="a-BP"></a>善能随顺一切菩萨。<a id="a-BQ"></a>一切贤圣。<a id="a-BR"></a>皆悉随喜为一切梵天恭敬礼拜。<a id="a-BS"></a>一切诸天恭敬供养。<a id="a-BT"></a>一切夜叉王之所建立。<a id="a-BU"></a>一切罗刹王恭敬供养。<a id="a-BV"></a>一切龙王而顶戴之。<a id="a-BW"></a>一切紧那罗王敬心赞叹。<a id="a-BX"></a>一切世界王皆悉敬念。<a id="a-BY"></a>彼为安慰一切众生。<a id="a-BZ"></a>灭三恶道远离众难。<a id="a-Ba"></a>救拔一切贫穷根本。<a id="a-Bb"></a>安置天人快乐之处。<a id="a-Bc"></a>遇善知识未曾远离。<a id="a-Bd"></a>闻佛妙法发菩提心因净菩提心枝。<a id="a-Be"></a>得明净光照菩萨道。<a id="a-Bf"></a>顺菩萨智住菩萨地。<a id="a-Bg"></a>善男子。<a id="a-Bh"></a>当知菩萨能为一切众生。<a id="a-Bi"></a>作甚难事。<a id="a-Bj"></a>难值难见。<a id="a-Bk"></a>为一切众生而作父母。<a id="a-Bl"></a>庄严众生。<a id="a-Bm"></a>摄取一切诸天世人。<a id="a-Bn"></a>除灭众生无量苦难。<a id="a-Bo"></a>守护众生远离忧恼。<a id="a-Bp"></a>菩萨为大风轮。<a id="a-Bq"></a>安持众生。<a id="a-Br"></a>不令坠落三恶道故。<a id="a-Bs"></a>菩萨为大地。<a id="a-Bt"></a>生长一切诸善根故。<a id="a-Bu"></a>菩萨为大海。<a id="a-Bv"></a>具足无尽功德藏故。<a id="a-Bw"></a>菩萨为日。<a id="a-Bx"></a>明净慧光。<a id="a-By"></a>普照世间。<a id="a-Bz"></a>灭痴闇故。<a id="a-C0"></a>菩萨为须弥山王。<a id="a-C1"></a>功德善根最高大故。<a id="a-C2"></a>菩萨为月。<a id="a-C3"></a>令一切众生悉清凉故。<a id="a-C4"></a>菩萨为大将。<a id="a-C5"></a>悉能降伏一切魔故。<a id="a-C6"></a>菩萨为善丈夫。<a id="a-C7"></a>于法城中为君王故。<a id="a-C8"></a>菩萨为火。<a id="a-C9"></a>能烧众生诸贪爱故。<a id="a-CA"></a>菩萨为云。<a id="a-CB"></a>雨甘露法故。<a id="a-CC"></a>菩萨为正见。<a id="a-CD"></a>悉能长养诸妙根故。<a id="a-CE"></a>菩萨为方。<a id="a-CF"></a>显法海故。<a id="a-CG"></a>菩萨为桥。<a id="a-CH"></a>令诸众生度生死海故。<a id="a-CI"></a>尔时良医。<a id="a-CJ"></a>称扬赞叹善财童子及诸菩萨。<a id="a-CK"></a>已即从口中放大光云。<a id="a-CL"></a>普照三千大千世界。<a id="a-CM"></a>照已。<a id="a-CN"></a>时大千世界。<a id="a-CO"></a>大神力天乃至诸梵天等。<a id="a-CP"></a>悉诣良医。<a id="a-CQ"></a>时彼良医。<a id="a-CR"></a>即为方便。<a id="a-CS"></a>随顺分别广演显现。<a id="a-CT"></a>说轮字庄严光经。<a id="a-CU"></a>时彼大众。<a id="a-CV"></a>闻此经已。<a id="a-CW"></a>于阿耨多罗三藐三菩提。<a id="a-CX"></a>得不退转。<a id="a-CY"></a>所应作已还升本座。<a id="a-CZ"></a>告善财言。<a id="a-Ca"></a>善男子。<a id="a-Cb"></a>我已成就所言不虚法门。<a id="a-Cc"></a>分别了知三千大千世界诸天语言。<a id="a-Cd"></a>诸龙夜叉乾闼婆阿修罗迦楼罗紧那罗摩睺罗伽人非人等一切语言。<a id="a-Ce"></a>如此三千大千世界。<a id="a-Cf"></a>十方无量无边不可说不可说三千大千世界。<a id="a-Cg"></a>亦复如是。<a id="a-Ch"></a>善男子。<a id="a-Ci"></a>我唯知此菩萨所言不虚法门。<a id="a-Cj"></a>云何能说诸菩萨行。<a id="a-Ck"></a>彼诸菩萨随顺深入众生一切相海。<a id="a-Cl"></a>随顺深入众生一切施设海。<a id="a-Cm"></a>随顺深入诸名号海。<a id="a-Cn"></a>随顺深入诸语言海。<a id="a-Co"></a>随顺深入诸句相续海。<a id="a-Cp"></a>随顺深入诸解说句次第海。<a id="a-Cq"></a>随顺深入诸解说句相续次第海。<a id="a-Cr"></a>随顺深入诸如来海。<a id="a-Cs"></a>随顺深入分别诸句海。<a id="a-Ct"></a>随顺深入一切众生诸语言海。<a id="a-Cu"></a>逮得一切圆满庄严微妙音声。<a id="a-Cv"></a>出生分别诸文字轮。<a id="a-Cw"></a>善男子。<a id="a-Cx"></a>于此南方。<a id="a-Cy"></a>有一国土名曰住林。<a id="a-Cz"></a>彼有长者名曰解脱。<a id="a-D0"></a>汝诣彼问。<a id="a-D1"></a>云何菩萨。<a id="a-D2"></a>向菩萨道修菩萨道。<a id="a-D3"></a>成菩萨道思菩萨道。<a id="a-D4"></a>时善财童子。<a id="a-D5"></a>于良医所闻此法门。<a id="a-D6"></a>发深净信心。<a id="a-D7"></a>恭敬于法。<a id="a-D8"></a>决定知见。<a id="a-D9"></a>因善知识。<a id="a-DA"></a>得萨婆若。<a id="a-DB"></a>头面礼足。<a id="a-DC"></a>乃至辞退南行。</p>
  <p id="aDD">尔时善财童子。<a id="a-DE"></a>正念菩萨所言不虚法门。<a id="a-DF"></a>入菩萨语言海。<a id="a-DG"></a>念一切众生微细方便海。<a id="a-DH"></a>思惟菩萨诸垢净法。<a id="a-DI"></a>出生菩萨善根光明。<a id="a-DJ"></a>净修菩萨教化众生巧方便门。<a id="a-DK"></a>明净菩萨摄众生智。<a id="a-DL"></a>坚固菩萨正直心力。<a id="a-DM"></a>长养菩萨深心之力。<a id="a-DN"></a>净修菩萨种种欲力。<a id="a-DO"></a>信菩萨心。<a id="a-DP"></a>远离诸恶。<a id="a-DQ"></a>愿心坚固。<a id="a-DR"></a>以大庄严而自庄严。<a id="a-DS"></a>心无疲倦。<a id="a-DT"></a>勇猛精进心不退转。<a id="a-DU"></a>具不可坏净信心力。<a id="a-DV"></a>金刚那罗延。<a id="a-DW"></a>所不能坏。<a id="a-DX"></a>摄取一切善知识教。<a id="a-DY"></a>无碍境界皆悉清净。<a id="a-DZ"></a>无垢境界妙心现前。<a id="a-Da"></a>逮得普眼方便光明陀罗尼地。<a id="a-Db"></a>了法界地心常现前。<a id="a-Dc"></a>知平等地非地。<a id="a-Dd"></a>庄严清净。<a id="a-De"></a>不着我所无二境界。<a id="a-Df"></a>逮得清净无碍智慧。<a id="a-Dg"></a>了知法地无所障碍。<a id="a-Dh"></a>知诸方地而不退转。<a id="a-Di"></a>分别了知一切业地。<a id="a-Dj"></a>严净显现诸佛大地。<a id="a-Dk"></a>得智慧轮分别三世。<a id="a-Dl"></a>逮得普乐光明三昧。<a id="a-Dm"></a>遍照身心。<a id="a-Dn"></a>顺至一切诸境界地。<a id="a-Do"></a>如来智慧普照境界。<a id="a-Dp"></a>兴起一切智慧波浪身。<a id="a-Dq"></a>常不离佛法势力。<a id="a-Dr"></a>为诸如来之所护持。<a id="a-Ds"></a>其心悉与一切佛等。<a id="a-Dt"></a>随顺智慧普照一切。<a id="a-Du"></a>其身充满一切刹网。<a id="a-Dv"></a>成就大愿。<a id="a-Dw"></a>己身容受一切法界。<a id="a-Dx"></a>如是念已。<a id="a-Dy"></a>渐渐游行。<a id="a-Dz"></a>经十二年至住林国。<a id="a-E0"></a>周遍推求解脱长者。<a id="a-E1"></a>见已礼足。<a id="a-E2"></a>于一面住。<a id="a-E3"></a>作如是念。<a id="a-E4"></a>我得善利。<a id="a-E5"></a>见善知识。<a id="a-E6"></a>善知识者出兴世难。<a id="a-E7"></a>至其所难。<a id="a-E8"></a>得值遇难。<a id="a-E9"></a>得见知难。<a id="a-EA"></a>得亲近难。<a id="a-EB"></a>得共住难。<a id="a-EC"></a>得其意难。<a id="a-ED"></a>得随顺难。<a id="a-EE"></a>念已。<a id="a-EF"></a>白言大圣。<a id="a-EG"></a>我已先发阿耨多罗三藐三菩提心。<a id="a-EH"></a>欲值一切佛。<a id="a-EI"></a>欲见一切佛。<a id="a-EJ"></a>欲得一切佛意。<a id="a-EK"></a>欲知一切佛心。<a id="a-EL"></a>欲得一切诸佛三昧。<a id="a-EM"></a>随顺一切佛一切大愿。<a id="a-EN"></a>欲满一切佛一切大愿。<a id="a-EO"></a>欲求一切佛智慧光明。<a id="a-EP"></a>欲自身中出一切佛。<a id="a-EQ"></a>欲得诸明知一切佛自在神通。<a id="a-ER"></a>欲净一切佛力无畏法。<a id="a-ES"></a>欲闻一切佛法心无厌足。<a id="a-ET"></a>欲受一切佛法。<a id="a-EU"></a>欲持一切佛法。<a id="a-EV"></a>欲分别一切佛法。<a id="a-EW"></a>欲护一切佛教。<a id="a-EX"></a>欲与一切诸菩萨同。<a id="a-EY"></a>欲与菩萨同善根友。<a id="a-EZ"></a>欲具菩萨诸波罗蜜。<a id="a-Ea"></a>欲满一切诸菩萨行。<a id="a-Eb"></a>欲发菩萨清净大愿。<a id="a-Ec"></a>欲得一切诸佛菩萨因缘法藏。<a id="a-Ed"></a>欲得一切菩萨无量法藏智慧光明。<a id="a-Ee"></a>欲得一切菩萨诸三昧藏。<a id="a-Ef"></a>欲出生一切菩萨诸通明藏。<a id="a-Eg"></a>欲发大悲藏。<a id="a-Eh"></a>教化众生无有穷尽。<a id="a-Ei"></a>欲分别知游戏神通藏。<a id="a-Ej"></a>欲分别知自在之藏。<a id="a-Ek"></a>欲于自在藏心得自在。<a id="a-El"></a>欲清净十种藏一向专求此诸功德诣长者所。<a id="a-Em"></a>欲满诸愿。<a id="a-En"></a>欲超出生死。<a id="a-Eo"></a>欲得自在法。<a id="a-Ep"></a>欲具恭敬门。<a id="a-Eq"></a>欲具方便门。<a id="a-Er"></a>欲远离诸垢。<a id="a-Es"></a>欲清净庄严。<a id="a-Et"></a>欲身心柔软。<a id="a-Eu"></a>欲调伏诸根。<a id="a-Ev"></a>白言。<a id="a-Ew"></a>我闻大圣善教菩萨方便正道。<a id="a-Ex"></a>普照一切显现妙法。<a id="a-Ey"></a>示导津济开正法门。<a id="a-Ez"></a>除灭颠倒拔疑惑刺。<a id="a-F0"></a>心离迷垢照除重闇。<a id="a-F1"></a>离诸烦恼永得清凉。<a id="a-F2"></a>弃舍谄曲超出生死。<a id="a-F3"></a>离不善根长养善根。<a id="a-F4"></a>远离诸趣无所染着。<a id="a-F5"></a>灭一切障求萨婆若。<a id="a-F6"></a>到法王城。<a id="a-F7"></a>其心安住大慈大悲。<a id="a-F8"></a>教菩萨行修诸三昧。<a id="a-F9"></a>其心安住随顺法门。<a id="a-FA"></a>发广大心具足诸力。<a id="a-FB"></a>照明一切诸群生心。<a id="a-FC"></a>唯愿大圣。<a id="a-FD"></a>为我分别。<a id="a-FE"></a>云何菩萨。<a id="a-FF"></a>向菩萨道修菩萨道。<a id="a-FG"></a>既修习已。<a id="a-FH"></a>令速清净菩萨之行。<a id="a-FI"></a>具成菩萨圆满净行。<a id="a-FJ"></a>时解脱长者。<a id="a-FK"></a>以过去善根力佛威神力文殊师利忆念力故。<a id="a-FL"></a>入菩萨三昧门。<a id="a-FM"></a>其三昧门。<a id="a-FN"></a>名摄一切佛刹无量旋陀罗尼。<a id="a-FO"></a>入已。<a id="a-FP"></a>得清净身。<a id="a-FQ"></a>于其身内。<a id="a-FR"></a>十方各见十佛世界微尘等佛及严净刹。<a id="a-FS"></a>一切大众过去所行。<a id="a-FT"></a>彼诸如来神力自在。<a id="a-FU"></a>一切大愿功德之具。<a id="a-FV"></a>诸清净行庄严正道。<a id="a-FW"></a>成等正觉转净法轮。<a id="a-FX"></a>教化众生究竟诸法。<a id="a-FY"></a>于其身内皆悉显现。<a id="a-FZ"></a>而无杂乱不相障碍。<a id="a-Fa"></a>如本相住。<a id="a-Fb"></a>形色不同。<a id="a-Fc"></a>种种庄饰。<a id="a-Fd"></a>菩萨大众围绕庄严。<a id="a-Fe"></a>显现一切诸佛自在。<a id="a-Ff"></a>说诸愿门。<a id="a-Fg"></a>示现无量自在神力。<a id="a-Fh"></a>或于一刹。<a id="a-Fi"></a>处兜率天。<a id="a-Fj"></a>而作佛事。<a id="a-Fk"></a>或于一刹。<a id="a-Fl"></a>示现命终。<a id="a-Fm"></a>或现受胎。<a id="a-Fn"></a>或现处胎。<a id="a-Fo"></a>显自在力。<a id="a-Fp"></a>或现出生。<a id="a-Fq"></a>或现处中宫。<a id="a-Fr"></a>或现出家。<a id="a-Fs"></a>或现往诣庄严道场。<a id="a-Ft"></a>或现降魔。<a id="a-Fu"></a>或现成佛。<a id="a-Fv"></a>或现天宫夜叉乾闼婆诸世界王。<a id="a-Fw"></a>大众围绕请转法轮。<a id="a-Fx"></a>或现转法轮。<a id="a-Fy"></a>或现入诸趣。<a id="a-Fz"></a>或现般涅槃。<a id="a-G0"></a>或现分舍利。<a id="a-G1"></a>或现起塔种种庄严。<a id="a-G2"></a>彼诸如来为种种众生诸众生海。<a id="a-G3"></a>种种方便。<a id="a-G4"></a>种种根。<a id="a-G5"></a>种种烦恼习气。<a id="a-G6"></a>或于小众而现大众。<a id="a-G7"></a>所谓一由旬众现十由旬众。<a id="a-G8"></a>乃至不可说佛刹微尘等由旬众。<a id="a-G9"></a>而为说法。<a id="a-GA"></a>彼诸如来。<a id="a-GB"></a>以微妙音所说正法。<a id="a-GC"></a>善财童子悉闻受持。<a id="a-GD"></a>又见彼佛自在神力。<a id="a-GE"></a>不可思议菩萨三昧。<a id="a-GF"></a>尔时解脱长者。<a id="a-GG"></a>从三昧起。<a id="a-GH"></a>告善财言。<a id="a-GI"></a>善男子。<a id="a-GJ"></a>我已成就如来无碍庄严法门。<a id="a-GK"></a>得此法门已。<a id="a-GL"></a>睹见东方阎浮檀光世界。<a id="a-GM"></a>星宿王如来应供等正觉。<a id="a-GN"></a>明净藏菩萨等一切大众。<a id="a-GO"></a>又见南方诸力世界。<a id="a-GP"></a>普香如来应供等正觉。<a id="a-GQ"></a>心王菩萨等一切大众。<a id="a-GR"></a>又见西方香光世界。<a id="a-GS"></a>须弥灯王如来应供等正觉。<a id="a-GT"></a>无碍心菩萨等一切大众。<a id="a-GU"></a>又见北方圣服幢世界。<a id="a-GV"></a>自在神力无有能坏如来应供等正觉。<a id="a-GW"></a>自在势菩萨等一切大众。<a id="a-GX"></a>又见东北方一切乐宝世界。<a id="a-GY"></a>无碍眼如来应供等正觉。<a id="a-GZ"></a>无碍化菩萨等一切大众。<a id="a-Ga"></a>又见东南方香焰光世界。<a id="a-Gb"></a>香智如来应供等正觉。<a id="a-Gc"></a>自在慧焰光菩萨等一切大众。<a id="a-Gd"></a>又见西南方普照慧日世界。<a id="a-Ge"></a>法界轮幢如来应供等正觉。<a id="a-Gf"></a>散一切化幢菩萨等一切大众。<a id="a-Gg"></a>又见西北方普净现世界。<a id="a-Gh"></a>一切佛宝无上幢如来应供等正觉。<a id="a-Gi"></a>法幢王菩萨等一切大众。<a id="a-Gj"></a>又见上方无尽佛性世界。<a id="a-Gk"></a>无量慧光圆满幢如来应供等正觉。<a id="a-Gl"></a>法界地幢王菩萨等一切大众。<a id="a-Gm"></a>又见下方佛解脱光世界。<a id="a-Gn"></a>无碍慧幢如来应供等正觉。<a id="a-Go"></a>一切众生世界幢王菩萨等一切大众。<a id="a-Gp"></a>善男子。<a id="a-Gq"></a>我见十方各一万佛刹微尘等如来。<a id="a-Gr"></a>彼诸如来不来至此。<a id="a-Gs"></a>我不往彼。<a id="a-Gt"></a>善男子。<a id="a-Gu"></a>我若欲见安乐世界无量寿佛。<a id="a-Gv"></a>随意即见。<a id="a-Gw"></a>妙乐世界阿閦如来。<a id="a-Gx"></a>善住世界师子如来。<a id="a-Gy"></a>善现圆满光明世界月慧如来。<a id="a-Gz"></a>宝师子庄严世界毗楼遮那如来。<a id="a-H0"></a>善男子。<a id="a-H1"></a>如是等一切诸佛。<a id="a-H2"></a>随意即见。<a id="a-H3"></a>彼诸如来不来至此。<a id="a-H4"></a>我不往彼。<a id="a-H5"></a>知一切佛无所从来。<a id="a-H6"></a>我无所至。<a id="a-H7"></a>知一切佛及与我心皆悉如梦。<a id="a-H8"></a>知一切佛悉如电光。<a id="a-H9"></a>了知己心如水中像。<a id="a-HA"></a>知一切佛皆悉如幻。<a id="a-HB"></a>己心亦尔。<a id="a-HC"></a>知一切佛音声如响。<a id="a-HD"></a>己心亦尔。<a id="a-HE"></a>如是知。<a id="a-HF"></a>如是解。<a id="a-HG"></a>如是入。<a id="a-HH"></a>善男子。<a id="a-HI"></a>当知菩萨皆由己心。<a id="a-HJ"></a>得诸佛法修菩萨行。<a id="a-HK"></a>净一切刹教化众生。<a id="a-HL"></a>出诸大愿一切智城。<a id="a-HM"></a>游戏神通不思议门。<a id="a-HN"></a>诸佛菩提一切自在无碍境界。<a id="a-HO"></a>皆由己心。<a id="a-HP"></a>具甚深智了一切法。<a id="a-HQ"></a>是故善男子。<a id="a-HR"></a>以诸善根增长己心雨甘露法润泽其心。<a id="a-HS"></a>于境界中令心清净。<a id="a-HT"></a>勤修精进令心坚固。<a id="a-HU"></a>专念正法令心不乱。<a id="a-HV"></a>智慧明净远离心垢。<a id="a-HW"></a>明净慧光照察其心。<a id="a-HX"></a>生自在心发广大心。<a id="a-HY"></a>与诸佛等。<a id="a-HZ"></a>如来十力以照其心。<a id="a-Ha"></a>善男子。<a id="a-Hb"></a>我唯修此如来无碍法门。<a id="a-Hc"></a>云何能说菩萨诸行。<a id="a-Hd"></a>无障碍智。<a id="a-He"></a>无碍净行。<a id="a-Hf"></a>安住观察现在诸佛三昧。<a id="a-Hg"></a>得无涅槃三昧。<a id="a-Hh"></a>具足三世平等正法。<a id="a-Hi"></a>善知平等三昧境界之地。<a id="a-Hj"></a>具足净身。<a id="a-Hk"></a>住诸佛住。<a id="a-Hl"></a>不坏境界。<a id="a-Hm"></a>一切诸方法门境界。<a id="a-Hn"></a>智门圆满。<a id="a-Ho"></a>智慧观察。<a id="a-Hp"></a>普照一切于己身中悉现一切世界成坏。<a id="a-Hq"></a>而于己身及诸世界不生二想。<a id="a-Hr"></a>究竟众行功德具足。<a id="a-Hs"></a>善男子。<a id="a-Ht"></a>于此南方。<a id="a-Hu"></a>有一国土名曰庄严阎浮提顶。<a id="a-Hv"></a>彼有比丘名曰海幢。<a id="a-Hw"></a>汝诣彼问。<a id="a-Hx"></a>云何菩萨。<a id="a-Hy"></a>向菩萨道修菩萨行。<a id="a-Hz"></a>时善财童子。<a id="a-I0"></a>头面敬礼解脱长者足。<a id="a-I1"></a>右绕毕。<a id="a-I2"></a>赞叹无量阿僧祇功德。<a id="a-I3"></a>眷仰观察。<a id="a-I4"></a>心无厌足。<a id="a-I5"></a>悲泣流泪。<a id="a-I6"></a>专念善知识。<a id="a-I7"></a>顺善知识。<a id="a-I8"></a>观善知识。<a id="a-I9"></a>由善知识得一切智。<a id="a-IA"></a>于善知识远离谄曲。<a id="a-IB"></a>于善知识发慈母心。<a id="a-IC"></a>远离一切无益法故。<a id="a-ID"></a>于善知识发慈父心。<a id="a-IE"></a>能生一切诸善法故。<a id="a-IF"></a>辞退南行。</p>
 </body>
</html>