<!doctype html>
<html id="z3IBTYuJd" data-ver="1799">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘华严部">
  <meta period="西晋">
 </head>
 <body>
  <h1 id="a1">渐备一切智德经卷第四</h1>
  <h2 id="a2">不动住第八</h2>
  <p id="a3">金刚藏曰。<a id="a-4"></a>唯听佛子。<a id="a-5"></a>菩萨大士。<a id="a-6"></a>若能畅成第七住。<a id="a-7"></a>以慕谛志求清净之业善权智慧。<a id="a-8"></a>谨顺众行。<a id="a-9"></a>乐在所施。<a id="a-A"></a>无极弘誓。<a id="a-B"></a>依承如来所建立旨。<a id="a-C"></a>蒙宿德本。<a id="a-D"></a>逮得势力。<a id="a-E"></a>如来十力。<a id="a-F"></a>四无所畏。<a id="a-G"></a>思念正觉。<a id="a-H"></a>十八不共。<a id="a-I"></a>诸佛之法。<a id="a-J"></a>志性仁和。<a id="a-K"></a>念其清净。<a id="a-L"></a>功德圣慧。<a id="a-M"></a>威势转上。<a id="a-N"></a>兴大悲哀。<a id="a-O"></a>愍众生界。<a id="a-P"></a>不舍法乐。<a id="a-Q"></a>通入无量一切诸法。<a id="a-R"></a>至无所生。<a id="a-S"></a>而无有相。<a id="a-T"></a>不有合成。<a id="a-U"></a>不失慧明。<a id="a-V"></a>无所究畅。<a id="a-W"></a>亦无所灭。<a id="a-X"></a>然无所有。<a id="a-Y"></a>等入元本。<a id="a-Z"></a>转上得度。<a id="a-a"></a>普除一切心念识想。<a id="a-b"></a>等摄志性本净惶慌。<a id="a-c"></a>因是超越。<a id="a-d"></a>应时逮得无所从生法忍。<a id="a-e"></a>此之谓也。<a id="a-f"></a>菩萨以逮如是法忍。<a id="a-g"></a>这得是住菩萨地。<a id="a-h"></a>不可倾动。<a id="a-i"></a>获致菩萨。<a id="a-j"></a>深要之行难知玄妙。<a id="a-k"></a>无能坏者。<a id="a-l"></a>消一切想。<a id="a-m"></a>皆摄众念。<a id="a-n"></a>而究竟矣。<a id="a-o"></a>无量无侣。<a id="a-p"></a>一切声闻缘觉之众。<a id="a-q"></a>永不能逮其寂寞事。<a id="a-r"></a>以淳淑矣。<a id="a-s"></a>自然现哉。<a id="a-t"></a>犹如佛子神足比丘。<a id="a-u"></a>所念自在。<a id="a-v"></a>稍渐进前。<a id="a-w"></a>乃至寂灭三昧正受。<a id="a-x"></a>悉除一切所欲妄想。<a id="a-y"></a>菩萨如是。<a id="a-z"></a>适逮此住。<a id="a-10"></a>舍众俗业。<a id="a-11"></a>致无业财至真之法。<a id="a-12"></a>离身口意之所习乐。<a id="a-13"></a>住于寂寞。<a id="a-14"></a>犹如佛子假使在梦。<a id="a-15"></a>逮大功德。<a id="a-16"></a>即自知之。<a id="a-17"></a>因在于彼大精进力。<a id="a-18"></a>普以越度。<a id="a-19"></a>逮则解觉。<a id="a-1A"></a>彼修方便。<a id="a-1B"></a>夙夜思念。<a id="a-1C"></a>以除好乐。<a id="a-1D"></a>如是佛子。<a id="a-1E"></a>菩萨大士。<a id="a-1F"></a>无极精进。<a id="a-1G"></a>适逮此已。<a id="a-1H"></a>住菩萨地。<a id="a-1I"></a>如是不动。<a id="a-1J"></a>远一切业。<a id="a-1K"></a>稍习诸宜。<a id="a-1L"></a>于行无二。<a id="a-1M"></a>又等修行。<a id="a-1N"></a>无所亲近。<a id="a-1O"></a>犹如佛子。<a id="a-1P"></a>若生梵天。<a id="a-1Q"></a>住于梵宫。<a id="a-1R"></a>不着欲行。<a id="a-1S"></a>亦无尘劳。<a id="a-1T"></a>菩萨如是。<a id="a-1U"></a>住此道地。<a id="a-1V"></a>其心普游诸所习行。<a id="a-1W"></a>虽在是行不以是行。<a id="a-1X"></a>有所染污彼意晓了所在作行。<a id="a-1Y"></a>菩萨之行。<a id="a-1Z"></a>在泥洹行。<a id="a-1a"></a>不以为行。<a id="a-1b"></a>何况俗行。<a id="a-1c"></a>菩萨大士。<a id="a-1d"></a>以入是地本愿力故。<a id="a-1e"></a>至如来觉无极大圣。<a id="a-1f"></a>是法典门。<a id="a-1g"></a>道如来法。<a id="a-1h"></a>造立圣慧。<a id="a-1i"></a>如是辞曰。<a id="a-1j"></a>善哉善哉。<a id="a-1k"></a>族姓子。<a id="a-1l"></a>是诸正士第一法忍。<a id="a-1m"></a>归于佛法。<a id="a-1n"></a>又族姓子。<a id="a-1o"></a>佛十种力。<a id="a-1p"></a>四无所畏。<a id="a-1q"></a>佛法尊位。<a id="a-1r"></a>仁则未有。<a id="a-1s"></a>以是勤行。<a id="a-1t"></a>慕求精进。<a id="a-1u"></a>慎莫违失。<a id="a-1v"></a>是道忍门。<a id="a-1w"></a>为众生故。<a id="a-1x"></a>而尊修行。<a id="a-1y"></a>又族姓子。<a id="a-1z"></a>仁宁逮此。<a id="a-20"></a>若斯寂行。<a id="a-21"></a>而愚凡夫。<a id="a-22"></a>失不寂静。<a id="a-23"></a>习在无数尘劳之行。<a id="a-24"></a>为若干想之所危害。<a id="a-25"></a>又族姓子。<a id="a-26"></a>众生设忆念本宿愿。<a id="a-27"></a>哀念在冥。<a id="a-28"></a>故为求道。<a id="a-29"></a>奉行静寞不可思议圣慧道门。<a id="a-2A"></a>终不懈废。<a id="a-2B"></a>又族姓子。<a id="a-2C"></a>是诸法本。<a id="a-2D"></a>从法发来。<a id="a-2E"></a>兴成如来。<a id="a-2F"></a>以立如来。<a id="a-2G"></a>住在法界。<a id="a-2H"></a>如来至真。<a id="a-2I"></a>不别行是。<a id="a-2J"></a>一切声闻及与缘觉。<a id="a-2K"></a>不能逮至斯不相法。<a id="a-2L"></a>又族姓子。<a id="a-2M"></a>且观我身不可称限慧莫能论。<a id="a-2N"></a>土不可量。<a id="a-2O"></a>明不可量。<a id="a-2P"></a>道场不可量。<a id="a-2Q"></a>音响清净亦不可量。<a id="a-2R"></a>以是之故。<a id="a-2S"></a>仁慈所行。<a id="a-2T"></a>因显发业。<a id="a-2U"></a>又族姓子。<a id="a-2V"></a>所可定言。<a id="a-2W"></a>光明之谓。<a id="a-2X"></a>云一切法。<a id="a-2Y"></a>无所想念。<a id="a-2Z"></a>乃为光明。<a id="a-2a"></a>诸族姓子。<a id="a-2b"></a>法明若斯。<a id="a-2c"></a>如来所行。<a id="a-2d"></a>行无边际。<a id="a-2e"></a>眷属无底。<a id="a-2f"></a>斯等所入。<a id="a-2g"></a>从发行来。<a id="a-2h"></a>巍巍如是。<a id="a-2i"></a>又族姓子。<a id="a-2j"></a>仁且观此十方无量诸佛国土众生无限。<a id="a-2k"></a>分别经典。<a id="a-2l"></a>而不可计。<a id="a-2m"></a>普入一切。<a id="a-2n"></a>言行相应。<a id="a-2o"></a>如是佛子。<a id="a-2p"></a>佛天中天。<a id="a-2q"></a>菩萨行是。<a id="a-2r"></a>如斯比类。<a id="a-2s"></a>不可限量导利道门。<a id="a-2t"></a>用开化众。<a id="a-2u"></a>若有菩萨。<a id="a-2v"></a>分别解说无量圣慧。<a id="a-2w"></a>具足成就导众之业。<a id="a-2x"></a>诸佛子等。<a id="a-2y"></a>吾嘱累汝。<a id="a-2z"></a>假使诸佛。<a id="a-30"></a>化此菩萨。<a id="a-31"></a>入众生中导利道门。<a id="a-32"></a>由是之故。<a id="a-33"></a>致于灭。<a id="a-34"></a>度众生之事。<a id="a-35"></a>自然舒畅。<a id="a-36"></a>诸佛世尊。<a id="a-37"></a>劝化于斯。<a id="a-38"></a>诸菩萨法。<a id="a-39"></a>无量慧业。<a id="a-3A"></a>乃令一时。<a id="a-3B"></a>所导利众。<a id="a-3C"></a>因其圣业。<a id="a-3D"></a>以为元首。<a id="a-3E"></a>从初发意。<a id="a-3F"></a>计七住竟。<a id="a-3G"></a>合集方便。<a id="a-3H"></a>由此功勋。<a id="a-3I"></a>百倍千倍。<a id="a-3J"></a>万倍巨亿万倍。<a id="a-3K"></a>终不与等。<a id="a-3L"></a>无以为喻。<a id="a-3M"></a>所以者何。<a id="a-3N"></a>以是宿命。<a id="a-3O"></a>一身导众。<a id="a-3P"></a>致导利业。<a id="a-3Q"></a>逮得此住。<a id="a-3R"></a>诱进平等诸菩萨行。<a id="a-3S"></a>分别身事。<a id="a-3T"></a>行力成就。<a id="a-3U"></a>宣畅布散无量音声正法之教。<a id="a-3V"></a>修慧无量。<a id="a-3W"></a>导利无量。<a id="a-3X"></a>所生之处。<a id="a-3Y"></a>严净无量。<a id="a-3Z"></a>诸佛国土。<a id="a-3a"></a>开化无量。<a id="a-3b"></a>又众生类。<a id="a-3c"></a>供养遵奉。<a id="a-3d"></a>无量诸佛。<a id="a-3e"></a>发觉无量。<a id="a-3f"></a>诸法道门。<a id="a-3g"></a>神通之力。<a id="a-3h"></a>不可限量。<a id="a-3i"></a>剖判开化众生厄难。<a id="a-3j"></a>广令无量。<a id="a-3k"></a>众会道场。<a id="a-3l"></a>所可游居。<a id="a-3m"></a>亦不可量。<a id="a-3n"></a>持身口意。<a id="a-3o"></a>积累菩萨一切要行。<a id="a-3p"></a>亦不可量。<a id="a-3q"></a>犹如佛子大舶舟船。<a id="a-3r"></a>欲入大海。<a id="a-3s"></a>安无放逸。<a id="a-3t"></a>庠序进前。<a id="a-3u"></a>致无量宝珍琦瑰异。<a id="a-3v"></a>适到大海。<a id="a-3w"></a>望风举帆。<a id="a-3x"></a>其风和顺。<a id="a-3y"></a>一日之中。<a id="a-3z"></a>超越大海。<a id="a-40"></a>一切财宝所得利入无央数藏。<a id="a-41"></a>皆为充满。<a id="a-42"></a>用不可尽。<a id="a-43"></a>菩萨如是。<a id="a-44"></a>积成无极广大德本。<a id="a-45"></a>合集大乘逮菩萨行道法慧海。<a id="a-46"></a>一时须臾。<a id="a-47"></a>致圣明财无极道宝。<a id="a-48"></a>入一切智。<a id="a-49"></a>前宿所积世俗财宝。<a id="a-4A"></a>不可比之。<a id="a-4B"></a>思惟计校百劫千劫。<a id="a-4C"></a>万劫无央数劫。<a id="a-4D"></a>不以为喻。<a id="a-4E"></a>又佛子。<a id="a-4F"></a>菩萨若立第八道地。<a id="a-4G"></a>遵大善权智度无极。<a id="a-4H"></a>宣布劝化。<a id="a-4I"></a>无财业义。<a id="a-4J"></a>若菩萨。<a id="a-4K"></a>解奉一切智。<a id="a-4L"></a>遍知十方诸成佛土。<a id="a-4M"></a>亦复分别坏散佛土。<a id="a-4N"></a>若以睹知世界散坏。<a id="a-4O"></a>若世合成。<a id="a-4P"></a>用何因故世界散坏。<a id="a-4Q"></a>以何缘故世界合成。<a id="a-4R"></a>悉能见知。<a id="a-4S"></a>地种少。<a id="a-4T"></a>地种多。<a id="a-4U"></a>地种有限。<a id="a-4V"></a>地种无量。<a id="a-4W"></a>悉别知之。<a id="a-4X"></a>水种火种风种。<a id="a-4Y"></a>亦复如是。<a id="a-4Z"></a>皆晓了知多少大小。<a id="a-4a"></a>有限无限。<a id="a-4b"></a>诸尘微妙。<a id="a-4c"></a>分别所在。<a id="a-4d"></a>诸尘限数。<a id="a-4e"></a>随时悉解。<a id="a-4f"></a>若干世界。<a id="a-4g"></a>有若干种。<a id="a-4h"></a>无限众尘微妙难了。<a id="a-4i"></a>普悉知别。<a id="a-4j"></a>若干品尘。<a id="a-4k"></a>自然合成。<a id="a-4l"></a>诸佛世界所有尘限。<a id="a-4m"></a>悉能知之。<a id="a-4n"></a>众生之数。<a id="a-4o"></a>国土形数。<a id="a-4p"></a>其身长短。<a id="a-4q"></a>大小。<a id="a-4r"></a>悉能知之。<a id="a-4s"></a>地狱处所。<a id="a-4t"></a>[狂-王+禽]兽饿鬼性行。<a id="a-4u"></a>何因堕此。<a id="a-4v"></a>皆知所行多少。<a id="a-4w"></a>诸尘合数。<a id="a-4x"></a>阿须伦行。<a id="a-4y"></a>诸天所居。<a id="a-4z"></a>世人所处。<a id="a-50"></a>悉能知之。<a id="a-51"></a>合会教化。<a id="a-52"></a>欲界合散。<a id="a-53"></a>色界无色界合散。<a id="a-54"></a>皆悉知之。<a id="a-55"></a>少多大小。<a id="a-56"></a>有限无限。<a id="a-57"></a>而悉知之。<a id="a-58"></a>游居三界取舍之义。<a id="a-59"></a>开化众生。<a id="a-5A"></a>彼能成就。<a id="a-5B"></a>晓了众生诸身方便。<a id="a-5C"></a>诸身形像。<a id="a-5D"></a>所在之处。<a id="a-5E"></a>悉晓明之。<a id="a-5F"></a>所行生处。<a id="a-5G"></a>诸佛所游。<a id="a-5H"></a>如众生类。<a id="a-5I"></a>所生安居。<a id="a-5J"></a>身所积行。<a id="a-5K"></a>随其身行。<a id="a-5L"></a>而建立之。<a id="a-5M"></a>己身国土。<a id="a-5N"></a>随立己身。<a id="a-5O"></a>其意无尽。<a id="a-5P"></a>己身建立。<a id="a-5Q"></a>无身之身。<a id="a-5R"></a>己身国身。<a id="a-5S"></a>罪福之身。<a id="a-5T"></a>乃须建立。<a id="a-5U"></a>罪福报身。<a id="a-5V"></a>建立己身。<a id="a-5W"></a>无尽身意。<a id="a-5X"></a>无身之身。<a id="a-5Y"></a>己身无尽。<a id="a-5Z"></a>众生类身。<a id="a-5a"></a>国土身。<a id="a-5b"></a>缘报应身。<a id="a-5c"></a>声闻身。<a id="a-5d"></a>缘觉身。<a id="a-5e"></a>菩萨身。<a id="a-5f"></a>如来圣慧身。<a id="a-5g"></a>法身。<a id="a-5h"></a>随时建立。<a id="a-5i"></a>显此诸身。<a id="a-5j"></a>悉解众生。<a id="a-5k"></a>罪福身。<a id="a-5l"></a>报应身。<a id="a-5m"></a>尘劳身。<a id="a-5n"></a>色身无色身。<a id="a-5o"></a>国土身。<a id="a-5p"></a>多少大小。<a id="a-5q"></a>秽浊清净。<a id="a-5r"></a>广大无量。<a id="a-5s"></a>减损平正。<a id="a-5t"></a>导利平等。<a id="a-5u"></a>讲说报应。<a id="a-5v"></a>皆悉知之。<a id="a-5w"></a>罪福身行。<a id="a-5x"></a>所当获报。<a id="a-5y"></a>合散成别。<a id="a-5z"></a>亦复了之。<a id="a-60"></a>声闻乘缘觉乘菩萨乘。<a id="a-61"></a>所行业。<a id="a-62"></a>合散所归。<a id="a-63"></a>而悉知之。<a id="a-64"></a>如来圣体。<a id="a-65"></a>成最正觉。<a id="a-66"></a>所誓愿身。<a id="a-67"></a>及灭度身。<a id="a-68"></a>所建立身。<a id="a-69"></a>色像相好。<a id="a-6A"></a>所庄严身。<a id="a-6B"></a>其行者身。<a id="a-6C"></a>可意身。<a id="a-6D"></a>自大身。<a id="a-6E"></a>谦恪身。<a id="a-6F"></a>功德身。<a id="a-6G"></a>圣慧身。<a id="a-6H"></a>报应身。<a id="a-6I"></a>谨慎行业圣慧之身。<a id="a-6J"></a>所归度脱。<a id="a-6K"></a>皆悉知之。<a id="a-6L"></a>法身平等无身之身。<a id="a-6M"></a>不可限量一切普入。<a id="a-6N"></a>有身无身靡不分别。<a id="a-6O"></a>一一畅解。<a id="a-6P"></a>其身以逮如是行业。<a id="a-6Q"></a>致寿自在。<a id="a-6R"></a>心得由己用度所为。<a id="a-6S"></a>自恣无难。<a id="a-6T"></a>所行无拘。<a id="a-6U"></a>所生从己。<a id="a-6V"></a>本愿所致。<a id="a-6W"></a>笃信之故。<a id="a-6X"></a>神足之恩。<a id="a-6Y"></a>蒙圣慧行。<a id="a-6Z"></a>因法所将。<a id="a-6a"></a>而逮致此。<a id="a-6b"></a>以是菩萨十事自在。<a id="a-6c"></a>适得自在。<a id="a-6d"></a>成无量慧明不可思弘普之圣。<a id="a-6e"></a>圣无有侣。<a id="a-6f"></a>以入如是。<a id="a-6g"></a>究竟永在无所生身。<a id="a-6h"></a>转所习行。<a id="a-6i"></a>永无生故以转诸行。<a id="a-6j"></a>慧为元首习转身行。<a id="a-6k"></a>以慧为首转口习行。<a id="a-6l"></a>取要言之。<a id="a-6m"></a>智度无极。<a id="a-6n"></a>为大锭光。<a id="a-6o"></a>大哀为首。<a id="a-6p"></a>分别晓了善权方便。<a id="a-6q"></a>不弃至愿。<a id="a-6r"></a>为诸如来威神所立。<a id="a-6s"></a>不应休息。<a id="a-6t"></a>其慧以应一切众生。<a id="a-6u"></a>游于无际诸佛世界。<a id="a-6v"></a>宣义散结。<a id="a-6w"></a>佛子。<a id="a-6x"></a>又省菩萨常修平等所逮道住。<a id="a-6y"></a>不可动摇。<a id="a-6z"></a>积累一切诸佛法典。<a id="a-70"></a>身口意行转增进业。<a id="a-71"></a>以获此住。<a id="a-72"></a>其力志性。<a id="a-73"></a>则辄坚。<a id="a-74"></a>住。<a id="a-75"></a>皆以消除一切尘劳。<a id="a-76"></a>心怀仁和。<a id="a-77"></a>力势坚强。<a id="a-78"></a>在于元首。<a id="a-79"></a>恣化群生大哀之力。<a id="a-7A"></a>所可建立。<a id="a-7B"></a>用众生故。<a id="a-7C"></a>无所望舍。<a id="a-7D"></a>益加建立。<a id="a-7E"></a>大慈之力。<a id="a-7F"></a>将护一切众生之类。<a id="a-7G"></a>总持要力。<a id="a-7H"></a>而得坚住不舍众生。<a id="a-7I"></a>其誓愿力。<a id="a-7J"></a>而谛得住一切佛法。<a id="a-7K"></a>选择分别。<a id="a-7L"></a>善谛建立。<a id="a-7M"></a>神通之力住无限世。<a id="a-7N"></a>于诸行本。<a id="a-7O"></a>拥护一切。<a id="a-7P"></a>众生之类。<a id="a-7Q"></a>坚住愿力。<a id="a-7R"></a>遵习一切菩萨道业。<a id="a-7S"></a>而无所舍。<a id="a-7T"></a>度无极力。<a id="a-7U"></a>其行坚住。<a id="a-7V"></a>合集一切诸佛经典。<a id="a-7W"></a>正住如来所建立力。<a id="a-7X"></a>成就正觉一切敏知。<a id="a-7Y"></a>以入此行。<a id="a-7Z"></a>如是力势。<a id="a-7a"></a>普现一切神变无穷。<a id="a-7b"></a>辄往生于一切所趣。<a id="a-7c"></a>金刚藏曰。<a id="a-7d"></a>是为佛子诸菩萨业住于慧地。<a id="a-7e"></a>而不可动。<a id="a-7f"></a>是谓无侣。<a id="a-7g"></a>亦复号曰不退转地。<a id="a-7h"></a>慧不回还。<a id="a-7i"></a>则谓难当一切众生。<a id="a-7j"></a>所不能逮。<a id="a-7k"></a>则童真地。<a id="a-7l"></a>为无所生为所生地。<a id="a-7m"></a>所愿自在为灭具地。<a id="a-7n"></a>无所造作究竟之地。<a id="a-7o"></a>积累真慧则无为地。<a id="a-7p"></a>善修志愿为建立地。<a id="a-7q"></a>度无所作为无财业。<a id="a-7r"></a>宿世所行。<a id="a-7s"></a>众苦消去。<a id="a-7t"></a>邪以降伏。<a id="a-7u"></a>如是佛子。<a id="a-7v"></a>菩萨大士。<a id="a-7w"></a>以入佛种承佛功勋威神远照由归如来威仪至业佛境界门。<a id="a-7x"></a>常为如来之所建立。<a id="a-7y"></a>得入释梵四天王宫。<a id="a-7z"></a>金刚力士。<a id="a-80"></a>常随侍后。<a id="a-81"></a>逮致定力。<a id="a-82"></a>其身无限。<a id="a-83"></a>降伏色藏。<a id="a-84"></a>散无量结。<a id="a-85"></a>以皆永离诸身行力。<a id="a-86"></a>具威无极。<a id="a-87"></a>大神通力。<a id="a-88"></a>所行报应。<a id="a-89"></a>而得自在。<a id="a-8A"></a>无限定意。<a id="a-8B"></a>受莂无量。<a id="a-8C"></a>自恣由己。<a id="a-8D"></a>而无所碍。<a id="a-8E"></a>如其淳淑。<a id="a-8F"></a>觉度众生。<a id="a-8G"></a>所示现义。<a id="a-8H"></a>以入是行。<a id="a-8I"></a>得入道场。<a id="a-8J"></a>无极大慧。<a id="a-8K"></a>以行大慧神通之业。<a id="a-8L"></a>常演大圣智慧光明。<a id="a-8M"></a>施与章句。<a id="a-8N"></a>无挂碍界。<a id="a-8O"></a>分别世界十方国土所宣章句。<a id="a-8P"></a>现一切业功勋之德。<a id="a-8Q"></a>发心自在。<a id="a-8R"></a>而谛思惟。<a id="a-8S"></a>解去来今。<a id="a-8T"></a>回转一切众魔径路。<a id="a-8U"></a>下于圣慧。<a id="a-8V"></a>游入如来。<a id="a-8W"></a>州郡境界。<a id="a-8X"></a>无际国土。<a id="a-8Y"></a>所处讲堂。<a id="a-8Z"></a>奉菩萨行。<a id="a-8a"></a>其所诱进。<a id="a-8b"></a>无能退转。<a id="a-8c"></a>以故名曰入无动地。<a id="a-8d"></a>金刚藏曰。<a id="a-8e"></a>是故佛子。<a id="a-8f"></a>菩萨逮得无动转地。<a id="a-8g"></a>常在无际。<a id="a-8h"></a>见诸如来不可称限。<a id="a-8i"></a>未曾违远。<a id="a-8j"></a>彼行究竟。<a id="a-8k"></a>成三昧定。<a id="a-8l"></a>威力所入。<a id="a-8m"></a>见佛供养。<a id="a-8n"></a>奉事归命。<a id="a-8o"></a>终不忘舍。<a id="a-8p"></a>于一一劫中一一世界。<a id="a-8q"></a>所见讲堂。<a id="a-8r"></a>各现诸佛。<a id="a-8s"></a>咸各供养无央数亿百千垓佛。<a id="a-8t"></a>一切施安。<a id="a-8u"></a>稽首归命。<a id="a-8v"></a>以礼如来。<a id="a-8w"></a>晓了世界。<a id="a-8x"></a>以为元首。<a id="a-8y"></a>慕导道明启受法教。<a id="a-8z"></a>重复加增。<a id="a-90"></a>逮佛灭度。<a id="a-91"></a>行无等侣。<a id="a-92"></a>巍巍超绝。<a id="a-93"></a>与众殊异。<a id="a-94"></a>咨受世界。<a id="a-95"></a>讲问宣传。<a id="a-96"></a>遵无央数亿百千垓所积德本。<a id="a-97"></a>转进显耀。<a id="a-98"></a>犹如佛子。<a id="a-99"></a>此阎浮利。<a id="a-9A"></a>上明月珠。<a id="a-9B"></a>又其价直。<a id="a-9C"></a>一阎浮提。<a id="a-9D"></a>以用着颈。<a id="a-9E"></a>为无等伦。<a id="a-9F"></a>一切天下人民之众。<a id="a-9G"></a>所著璎珞。<a id="a-9H"></a>无能及者。<a id="a-9I"></a>如是佛子。<a id="a-9J"></a>菩萨住是不动转地。<a id="a-9K"></a>以此德本。<a id="a-9L"></a>成其大明。<a id="a-9M"></a>一切声闻。<a id="a-9N"></a>及缘觉众。<a id="a-9O"></a>所不能逮。<a id="a-9P"></a>及于七住菩萨行业。<a id="a-9Q"></a>菩萨以入此道地者。<a id="a-9R"></a>承无极慧。<a id="a-9S"></a>消除众生一切尘劳。<a id="a-9T"></a>剖判圣慧微妙道门。<a id="a-9U"></a>犹如佛子。<a id="a-9V"></a>主于梵天。<a id="a-9W"></a>所行慈心。<a id="a-9X"></a>遍大千界。<a id="a-9Y"></a>其光普照。<a id="a-9Z"></a>菩萨大士。<a id="a-9a"></a>亦复如是。<a id="a-9b"></a>住此菩萨无动转地。<a id="a-9c"></a>照耀百千诸佛刹土满中尘数。<a id="a-9d"></a>光明悉周无量佛国。<a id="a-9e"></a>照尽一切众生尘劳。<a id="a-9f"></a>稍渐灭除心之毒垢。<a id="a-9g"></a>是为佛子。<a id="a-9h"></a>菩萨住是不动转行所宣平正。<a id="a-9i"></a>菩萨功德第八道地。<a id="a-9j"></a>弘普咨嗟。<a id="a-9k"></a>诸劫无际。<a id="a-9l"></a>不可究竟。<a id="a-9m"></a>菩萨所住。<a id="a-9n"></a>因为梵天大梵天王。<a id="a-9o"></a>主千世界。<a id="a-9p"></a>声闻缘觉。<a id="a-9q"></a>菩萨所行。<a id="a-9r"></a>真正莫能逮者。<a id="a-9s"></a>而度无极。<a id="a-9t"></a>分别世界。<a id="a-9u"></a>修无等伦。<a id="a-9v"></a>闻所讲说。<a id="a-9w"></a>所兴因缘。<a id="a-9x"></a>方便之业。<a id="a-9y"></a>布施敬爱。<a id="a-9z"></a>利人等利。<a id="a-A0"></a>一切救济。<a id="a-A1"></a>常思念佛。<a id="a-A2"></a>未曾违舍。<a id="a-A3"></a>众行具足。<a id="a-A4"></a>至一切智。<a id="a-A5"></a>专惟大道。<a id="a-A6"></a>以何修行。<a id="a-A7"></a>为众生尊。<a id="a-A8"></a>一切殊特。<a id="a-A9"></a>将顺普圣。<a id="a-AA"></a>覆护十方。<a id="a-AB"></a>发意之顷。<a id="a-AC"></a>遵如是像。<a id="a-AD"></a>勤奉精进一时须臾。<a id="a-AE"></a>逮具足成十千世界百千刹土。<a id="a-AF"></a>满中诸尘三昧正受。<a id="a-AG"></a>及见十千百千三千世界满中尘数诸菩萨等。<a id="a-AH"></a>眷属围绕。<a id="a-AI"></a>从是发愿菩萨力势。<a id="a-AJ"></a>所誓殊特。<a id="a-AK"></a>靡不感动。<a id="a-AL"></a>智慧明了。<a id="a-AM"></a>不可称计。<a id="a-AN"></a>如是思之。<a id="a-AO"></a>亿百千垓不可限载行无量劫。<a id="a-AP"></a>功勋无底。<a id="a-AQ"></a>无以为喻。<a id="a-AR"></a>时金刚藏菩萨大士。<a id="a-AS"></a>复欲重散分别此义。<a id="a-AT"></a>即说颂曰。</p>
  <p id="aAU">渐备七住地　　智净行善权</p>
  <p id="aAV">谛将护导业　　结立无极愿</p>
  <p id="aAW">积功而累德　　坚住人中上</p>
  <p id="aAX">志乐于圣慧　　辄入第八住</p>
  <p id="aAY">殖德大圣慧　　精进行慈愍</p>
  <p id="aAZ">其心无限量　　意念犹虚空</p>
  <p id="aAa">闻法能晓了　　入大圣势力</p>
  <p id="aAb">忍力无所生　　寂寞顺微妙</p>
  <p id="aAc">所受无所起　　不生无有相</p>
  <p id="aAd">不灭无所坏　　亦无所究畅</p>
  <p id="aAe">处所为自然　　无本藏舍念</p>
  <p id="aAf">已离心意性　　其思等如空</p>
  <p id="aAg">斯忍以如是　　所行无放逸</p>
  <p id="aAh">行深要感动　　逮致惔怕行</p>
  <p id="aAi">众生无能解　　由闲居行业</p>
  <p id="aAj">执持心所想　　晓了众行念</p>
  <p id="aAk">其意立若斯　　心无有思想</p>
  <p id="aAl">如比丘消灭　　逮得无所著</p>
  <p id="aAm">心之所想念　　犹梦所见觉</p>
  <p id="aAn">若梵天具足　　欲界亦如是</p>
  <p id="aAo">安住本立愿　　数数而劝众</p>
  <p id="aAp">是为第一忍　　得致阿惟颜</p>
  <p id="aAq">我等慧玄迥　　势力意解法</p>
  <p id="aAr">彼则无我所　　精进勤修行</p>
  <p id="aAs">所可奉寂寞　　消一切爱网</p>
  <p id="aAt">灭于大然炽　　世俗尘劳火</p>
  <p id="aAu">自识本宿愿　　行愍哀众生</p>
  <p id="aAv">以慧利造立　　用度脱黎庶</p>
  <p id="aAw">常能尊此法　　住本无无想</p>
  <p id="aAx">佛解一切住　　越声闻缘觉</p>
  <p id="aAy">世间俗威势　　无及此十力</p>
  <p id="aAz">唯智无能限　　三世无挂碍</p>
  <p id="aB0">无等伦如是　　天人所奉敬</p>
  <p id="aB1">合集以导化　　行无数慧门</p>
  <p id="aB2">成就最胜法　　入无量彼岸</p>
  <p id="aB3">前世行佛道　　假使顺随时</p>
  <p id="aB4">如是致贤明　　逮入殊圣地</p>
  <p id="aB5">一时普周遍　　至于十方界</p>
  <p id="aB6">以致慧所归　　逮得诸神通</p>
  <p id="aB7">犹如大海水　　诸天华神器</p>
  <p id="aB8">心贪以永除　　得立慧道业</p>
  <p id="aB9">选择诸刹土　　住在晓分别</p>
  <p id="aBA">四种之境界　　离若干贪利</p>
  <p id="aBB">微细及粗犷　　等入识解义</p>
  <p id="aBC">一切三千界　　满中众尘数</p>
  <p id="aBD">分别众生本　　四大所生身</p>
  <p id="aBE">计数诸慕乐　　六趣限如是</p>
  <p id="aBF">解散慧境界　　不可称限量</p>
  <p id="aBG">慧剖判心意　　至于一切心</p>
  <p id="aBH">彼修己身行　　故将导众生</p>
  <p id="aBI">一切三千界　　周普若干色</p>
  <p id="aBJ">彻见众品形　　然在无限世</p>
  <p id="aBK">犹如日周行　　在上虚空行</p>
  <p id="aBL">已斯殿舍进　　光明普照耀</p>
  <p id="aBM">御以本无慧　　在法界不动</p>
  <p id="aBN">黎庶性清净　　道明所遍照</p>
  <p id="aBO">如众生本性　　其身各所在</p>
  <p id="aBP">显现一切众　　照化天世间</p>
  <p id="aBQ">己身得自在　　胜降无性行</p>
  <p id="aBR">示现安住身　　庄严诸相好</p>
  <p id="aBS">众生土如是　　从罪福受身</p>
  <p id="aBT">若干种圣性　　成法之慧体</p>
  <p id="aBU">虚无为身界　　受以平等业</p>
  <p id="aBV">现神足诸变　　消黎庶众秽</p>
  <p id="aBW">十力广自在　　因慧广无极</p>
  <p id="aBX">造圣逮慧明　　兴发愍顺哀</p>
  <p id="aBY">一切最胜教　　以法生道业</p>
  <p id="aBZ">谨慎护三事　　无动如须弥</p>
  <p id="aBa">诸众祐号力　　柔士势无恚</p>
  <p id="aBb">是士无回转　　众魔莫能当</p>
  <p id="aBc">佛之所建立　　释梵咸奉敬</p>
  <p id="aBd">其金刚力士　　以力势常侍</p>
  <p id="aBe">于是土地处　　合德不可量</p>
  <p id="aBf">亿百千劫中　　不能尽其限</p>
  <p id="aBg">稽首归诸佛　　其亿数那术</p>
  <p id="aBh">成就最上道　　犹严王者服</p>
  <p id="aBi">极是道地处　　菩萨斯集会</p>
  <p id="aBj">得为大梵天　　若干界功德</p>
  <p id="aBk">宣布三乘业　　逮得无限侣</p>
  <p id="aBl">慈心为清净　　光明慧消尘</p>
  <p id="aBm">一时发心顷　　至百千佛土</p>
  <p id="aBn">逮诸定意元　　如满刹土尘</p>
  <p id="aBo">勇猛睹处所　　十方化众生</p>
  <p id="aBp">所愿亦如是　　庄严尊无限</p>
  <p id="aBq">此说取要言　　第八胜自在</p>
  <p id="aBr">具足亿千劫　　皆不能尽极</p>
  <p id="aBs">说此第八住时。<a id="a-Bt"></a>应时震动百亿佛土。<a id="a-Bu"></a>佛之威神之所建立。<a id="a-Bv"></a>不可思议功德巍巍。<a id="a-Bw"></a>不可限量演妙光明。<a id="a-Bx"></a>普现一切诸身形类。<a id="a-By"></a>照诸国土。<a id="a-Bz"></a>安诸众生。<a id="a-C0"></a>无央数千诸菩萨众。<a id="a-C1"></a>住于虚空。<a id="a-C2"></a>所供养具。<a id="a-C3"></a>超天上物。<a id="a-C4"></a>所贡上佛。<a id="a-C5"></a>玄绝殊特。<a id="a-C6"></a>大神妙天。<a id="a-C7"></a>与其眷属自在天人。<a id="a-C8"></a>亦咸悦豫。<a id="a-C9"></a>以若干品。<a id="a-CA"></a>而供养尊。<a id="a-CB"></a>奉事德海。<a id="a-CC"></a>诸天玉女。<a id="a-CD"></a>无数亿千。<a id="a-CE"></a>欢喜踊跃。<a id="a-CF"></a>诸根和悦。<a id="a-CG"></a>以妙伎乐。<a id="a-CH"></a>鼓天倡乐。<a id="a-CI"></a>供养大圣。<a id="a-CJ"></a>斯诸伎乐。<a id="a-CK"></a>乐大神圣。<a id="a-CL"></a>出如是辈百千音声。<a id="a-CM"></a>其响柔和。<a id="a-CN"></a>寂寞惔怕。<a id="a-CO"></a>消诸患厌。<a id="a-CP"></a>离众秽垢。<a id="a-CQ"></a>舍于土地。<a id="a-CR"></a>所行至真。<a id="a-CS"></a>而有卓然。<a id="a-CT"></a>用众生故。<a id="a-CU"></a>游到十方。<a id="a-CV"></a>大通所显。<a id="a-CW"></a>现最上行。<a id="a-CX"></a>志若虚空。<a id="a-CY"></a>心亦如之。<a id="a-CZ"></a>天中之尊。<a id="a-Ca"></a>人中为上。<a id="a-Cb"></a>觉了最明。<a id="a-Cc"></a>玄妙境界。<a id="a-Cd"></a>无底功勋。<a id="a-Ce"></a>十方严净。<a id="a-Cf"></a>奉事道门。<a id="a-Cg"></a>众祐诸子。<a id="a-Ch"></a>以道显示。<a id="a-Ci"></a>不可限量佛之功勋。<a id="a-Cj"></a>遵行圣慧。<a id="a-Ck"></a>不慕径迹。<a id="a-Cl"></a>于一刹土而不动移。<a id="a-Cm"></a>皆周诸国无有尘垢。<a id="a-Cn"></a>遍辄愍伤众生之类。<a id="a-Co"></a>为之元首。<a id="a-Cp"></a>灭一切向。<a id="a-Cq"></a>无所想念。<a id="a-Cr"></a>所言畅音。<a id="a-Cs"></a>辞百千种。<a id="a-Ct"></a>若有闻教。<a id="a-Cu"></a>不肖众生。<a id="a-Cv"></a>心在下劣。<a id="a-Cw"></a>其意自归。<a id="a-Cx"></a>彼若闻声。<a id="a-Cy"></a>至圣所现。<a id="a-Cz"></a>随其本行。<a id="a-D0"></a>而开化之。<a id="a-D1"></a>若有众生。<a id="a-D2"></a>诸根明达。<a id="a-D3"></a>心好因缘。<a id="a-D4"></a>无所志乐。<a id="a-D5"></a>为现离垢慧明之义。<a id="a-D6"></a>若有众生。<a id="a-D7"></a>心抱愍哀。<a id="a-D8"></a>意怀慈仁。<a id="a-D9"></a>佛在彼处。<a id="a-DA"></a>勤示正行。<a id="a-DB"></a>若有众生。<a id="a-DC"></a>志在上尊。<a id="a-DD"></a>意乐斯法。<a id="a-DE"></a>在彼显示无量佛身。<a id="a-DF"></a>因其化现。<a id="a-DG"></a>犹如幻师。<a id="a-DH"></a>所周旋处。<a id="a-DI"></a>导无央数亿千垓身。<a id="a-DJ"></a>佛子如是。<a id="a-DK"></a>乐于慧幻。<a id="a-DL"></a>现一切行离诸所有。<a id="a-DM"></a>如是音声。<a id="a-DN"></a>其数百千。<a id="a-DO"></a>班宣柔软。<a id="a-DP"></a>仁和之向。<a id="a-DQ"></a>天人玉女。<a id="a-DR"></a>在世归伏。<a id="a-DS"></a>默然乐寂。<a id="a-DT"></a>众会欣豫。<a id="a-DU"></a>歌颂安住。<a id="a-DV"></a>功勋德称。<a id="a-DW"></a>巍巍无量。<a id="a-DX"></a>不可讲论。<a id="a-DY"></a>说此菩萨。<a id="a-DZ"></a>第八道地。<a id="a-Da"></a>奉行正法。<a id="a-Db"></a>通至大乘。</p>
  <p data-pb></p>
  <h2 id="aDc">善哉意住第九</h2>
  <p id="aDd">金刚藏曰。<a id="a-De"></a>且听佛子。<a id="a-Df"></a>菩萨大士。<a id="a-Dg"></a>诸佛慧行。<a id="a-Dh"></a>无量如是。<a id="a-Di"></a>转复增加。<a id="a-Dj"></a>游于寂寞。<a id="a-Dk"></a>志在脱门。<a id="a-Dl"></a>诸如来慧。<a id="a-Dm"></a>长益至德。<a id="a-Dn"></a>又以仁意。<a id="a-Do"></a>所可修行。<a id="a-Dp"></a>如来秘密。<a id="a-Dq"></a>因可游入斯大道慧不可思议选择至要总持清净三昧正受。<a id="a-Dr"></a>放舍众非清净之业。<a id="a-Ds"></a>导利一切。<a id="a-Dt"></a>成大神通。<a id="a-Du"></a>弘广殊远。<a id="a-Dv"></a>分别世界。<a id="a-Dw"></a>教令黎庶。<a id="a-Dx"></a>只行独。<a id="a-Dy"></a>步。<a id="a-Dz"></a>十力无畏。<a id="a-E0"></a>诸佛之法。<a id="a-E1"></a>十八不共。<a id="a-E2"></a>而无等伦。<a id="a-E3"></a>严治道本。<a id="a-E4"></a>如来至真。<a id="a-E5"></a>转于法轮归趣境土。<a id="a-E6"></a>建立大哀。<a id="a-E7"></a>住于大愿。<a id="a-E8"></a>不舍十方。<a id="a-E9"></a>入于菩萨第九道地。<a id="a-EA"></a>住此地已。<a id="a-EB"></a>有不决行。<a id="a-EC"></a>善恶之心。<a id="a-ED"></a>知如审谛。<a id="a-EE"></a>供养经典。<a id="a-EF"></a>奉事至真。<a id="a-EG"></a>以及有漏无漏之法。<a id="a-EH"></a>各顺俗法度世之法。<a id="a-EI"></a>修行所思。<a id="a-EJ"></a>不可思议。<a id="a-EK"></a>遵承究竟。<a id="a-EL"></a>不决了法。<a id="a-EM"></a>顺从声闻缘觉之法。<a id="a-EN"></a>奉行菩萨。<a id="a-EO"></a>敬重斯道。<a id="a-EP"></a>要誓随时如来道地。<a id="a-EQ"></a>以时归至。<a id="a-ER"></a>有为之法。<a id="a-ES"></a>亲近志在无为之法。<a id="a-ET"></a>知如审谛。<a id="a-EU"></a>如是慧明。<a id="a-EV"></a>觉了所归。<a id="a-EW"></a>如审解知众生心行。<a id="a-EX"></a>所可取舍。<a id="a-EY"></a>尘劳之垢。<a id="a-EZ"></a>所受祸福。<a id="a-Ea"></a>摄取诸根所行。<a id="a-Eb"></a>笃信诸种归趣心性众结造行之处。<a id="a-Ec"></a>所生受处所居止处。<a id="a-Ed"></a>决了三聚。<a id="a-Ee"></a>业所至奏。<a id="a-Ef"></a>知如审谛。<a id="a-Eg"></a>察众生心。<a id="a-Eh"></a>所行是非。<a id="a-Ei"></a>若干品心。<a id="a-Ej"></a>其心须臾而有进退。<a id="a-Ek"></a>若合若散。<a id="a-El"></a>其心无身。<a id="a-Em"></a>心不可限。<a id="a-En"></a>一切普兴。<a id="a-Eo"></a>心为显耀。<a id="a-Ep"></a>其心若尘。<a id="a-Eq"></a>若无尘劳。<a id="a-Er"></a>若有缚心。<a id="a-Es"></a>及与解心。<a id="a-Et"></a>亦如幻化晓了其心。<a id="a-Eu"></a>所归住止因缘进退。<a id="a-Ev"></a>又其尘劳。<a id="a-Ew"></a>玄绝远游。<a id="a-Ex"></a>疗治当来。<a id="a-Ey"></a>等类无业。<a id="a-Ez"></a>诸结因缘。<a id="a-F0"></a>所游居处。<a id="a-F1"></a>心之合会。<a id="a-F2"></a>在一处所。<a id="a-F3"></a>若有别离。<a id="a-F4"></a>有所生处。<a id="a-F5"></a>周旋现在。<a id="a-F6"></a>进止行来。<a id="a-F7"></a>分别三界恩爱无明诸见病痛自大愚痴。<a id="a-F8"></a>无极罪殃。<a id="a-F9"></a>断截灭除。<a id="a-FA"></a>三藏之珍。<a id="a-FB"></a>晓了审知。<a id="a-FC"></a>入至计常。<a id="a-FD"></a>八万四千。<a id="a-FE"></a>众尘劳行。<a id="a-FF"></a>未决罪福善不善义。<a id="a-FG"></a>教告无明。<a id="a-FH"></a>使乱心党。<a id="a-FI"></a>令无异业。<a id="a-FJ"></a>思惟众祐。<a id="a-FK"></a>以致报应。<a id="a-FL"></a>积聚众利。<a id="a-FM"></a>所亲造行。<a id="a-FN"></a>不失果实。<a id="a-FO"></a>所报无报。<a id="a-FP"></a>黑冥清明。<a id="a-FQ"></a>无闇结白。<a id="a-FR"></a>如是辞语。<a id="a-FS"></a>所行缘报。<a id="a-FT"></a>而有齐限。<a id="a-FU"></a>罪福田地。<a id="a-FV"></a>则无有量。<a id="a-FW"></a>贤圣处世。<a id="a-FX"></a>所行治事。<a id="a-FY"></a>现在罪福。<a id="a-FZ"></a>当来所习。<a id="a-Fa"></a>方可更历。<a id="a-Fb"></a>解乘所趣。<a id="a-Fc"></a>不了所趣。<a id="a-Fd"></a>晓解分别方便随时。<a id="a-Fe"></a>常等识知八万四千。<a id="a-Ff"></a>若干品罪。<a id="a-Fg"></a>知审所由所趣。<a id="a-Fh"></a>彼达诸根柔劣中间明了之本。<a id="a-Fi"></a>取要言之。<a id="a-Fj"></a>随众生本。<a id="a-Fk"></a>前世宿命。<a id="a-Fl"></a>毁坏之事。<a id="a-Fm"></a>不坏之业。<a id="a-Fn"></a>微妙中间。<a id="a-Fo"></a>下劣之行。<a id="a-Fp"></a>尘劳伴党。<a id="a-Fq"></a>无有财业。<a id="a-Fr"></a>从本行心。<a id="a-Fs"></a>能以决了。<a id="a-Ft"></a>若不决了开化真厚。<a id="a-Fu"></a>诸根罗网。<a id="a-Fv"></a>分别退转。<a id="a-Fw"></a>摄取众想。<a id="a-Fx"></a>诸相豪劣。<a id="a-Fy"></a>周旋往来。<a id="a-Fz"></a>进退无回。<a id="a-G0"></a>解畅三世。<a id="a-G1"></a>远游无穷。<a id="a-G2"></a>独步无侣。<a id="a-G3"></a>于若干品。<a id="a-G4"></a>常以平等。<a id="a-G5"></a>八万四千若干种根。<a id="a-G6"></a>悉能知之。<a id="a-G7"></a>取要言之。<a id="a-G8"></a>其笃信乐。<a id="a-G9"></a>柔劣中间。<a id="a-GA"></a>诸根明达。<a id="a-GB"></a>常随诸根八万四千。<a id="a-GC"></a>所坏笃信。<a id="a-GD"></a>而悉畅了。<a id="a-GE"></a>若干种品诸众生行。<a id="a-GF"></a>其界柔劣。<a id="a-GG"></a>中间明达。<a id="a-GH"></a>随从诸根八万四千。<a id="a-GI"></a>诸种四大。<a id="a-GJ"></a>上中下心。<a id="a-GK"></a>性行善恶。<a id="a-GL"></a>解畅诸根之所归趣。<a id="a-GM"></a>彼心性行。<a id="a-GN"></a>心意伴侣。<a id="a-GO"></a>志造[仁-二+般]党。<a id="a-GP"></a>其心合会。<a id="a-GQ"></a>或有别离。<a id="a-GR"></a>玄迥远游。<a id="a-GS"></a>若有自大。<a id="a-GT"></a>无有自大。<a id="a-GU"></a>其意调顺。<a id="a-GV"></a>无有众厌。<a id="a-GW"></a>亦不懈废。<a id="a-GX"></a>皆承一心脱门三昧正受神通之宜。<a id="a-GY"></a>而无合会。<a id="a-GZ"></a>缚着三界。<a id="a-Ga"></a>愿至实心。<a id="a-Gb"></a>不习众行。<a id="a-Gc"></a>习入道门。<a id="a-Gd"></a>无言教矣。<a id="a-Ge"></a>不倚伴党。<a id="a-Gf"></a>无财业事。<a id="a-Gg"></a>无异无侣。<a id="a-Gh"></a>修治道门。<a id="a-Gi"></a>审谛知正。<a id="a-Gj"></a>众生之行。<a id="a-Gk"></a>有若干品所生处行。<a id="a-Gl"></a>其行而住。<a id="a-Gm"></a>生地狱饿鬼畜生之中。<a id="a-Gn"></a>阿须伦诸天。<a id="a-Go"></a>人民之所归处。<a id="a-Gp"></a>色无色所生处。<a id="a-Gq"></a>想无想所生处。<a id="a-Gr"></a>悉了知之。<a id="a-Gs"></a>罪福报由恩爱情欲。<a id="a-Gt"></a>无明闇冥精神种类。<a id="a-Gu"></a>还复回生。<a id="a-Gv"></a>名色为侣。<a id="a-Gw"></a>用无道业。<a id="a-Gx"></a>生死愚騃。<a id="a-Gy"></a>亲近恩好。<a id="a-Gz"></a>则致贪欲。<a id="a-H0"></a>慕求情爱。<a id="a-H1"></a>若不慕荣。<a id="a-H2"></a>众生所乐。<a id="a-H3"></a>于三界趣。<a id="a-H4"></a>意怀至实。<a id="a-H5"></a>无所伤害。<a id="a-H6"></a>悉审谛知志行所居。<a id="a-H7"></a>所当行者。<a id="a-H8"></a>如来归趣系习所在。<a id="a-H9"></a>从众生行。<a id="a-HA"></a>各由罪福。<a id="a-HB"></a>而习尘劳。<a id="a-HC"></a>善恶未宣。<a id="a-HD"></a>本末所作。<a id="a-HE"></a>转轮无际。<a id="a-HF"></a>复转回旋。<a id="a-HG"></a>归本所行。<a id="a-HH"></a>未有远游难断难断。<a id="a-HI"></a>欲拔淫尘。<a id="a-HJ"></a>贪嫉虚事。<a id="a-HK"></a>不可卒清。<a id="a-HL"></a>心明开达。<a id="a-HM"></a>乃能超出。<a id="a-HN"></a>于所作事。<a id="a-HO"></a>至无所有。<a id="a-HP"></a>悉审谛知。<a id="a-HQ"></a>于众生行。<a id="a-HR"></a>究决不决。<a id="a-HS"></a>志在邪业。<a id="a-HT"></a>驰趣反见。<a id="a-HU"></a>愚惑之业。<a id="a-HV"></a>在于正见。<a id="a-HW"></a>定在正业。<a id="a-HX"></a>除众恐畏。<a id="a-HY"></a>莫不究竟。<a id="a-HZ"></a>又有五逆中间之难。<a id="a-Ha"></a>悉以究畅五根达趣正真之行。<a id="a-Hb"></a>以舍恐畏。<a id="a-Hc"></a>及无究竟。<a id="a-Hd"></a>晓了邪灭。<a id="a-He"></a>及正寂灭。<a id="a-Hf"></a>并所犯事。<a id="a-Hg"></a>令趣寂业。<a id="a-Hh"></a>还无所归。<a id="a-Hi"></a>而堕邪业。<a id="a-Hj"></a>回行退转。<a id="a-Hk"></a>导示贤圣无上正道。<a id="a-Hl"></a>若不决了。<a id="a-Hm"></a>随时散结。<a id="a-Hn"></a>将护业耶。<a id="a-Ho"></a>当所宣布。<a id="a-Hp"></a>悉当知谛。<a id="a-Hq"></a>是为佛子若归此慧菩萨大士则得安立善哉意地菩萨之住。<a id="a-Hr"></a>已住此地。<a id="a-Hs"></a>皆能晓了一切众生。<a id="a-Ht"></a>如是行业。<a id="a-Hu"></a>随其积行。<a id="a-Hv"></a>应当解脱而开化之。<a id="a-Hw"></a>能明众生。<a id="a-Hx"></a>应时教导。<a id="a-Hy"></a>知以劝诱声闻缘觉。<a id="a-Hz"></a>化诸菩萨说如来地。<a id="a-I0"></a>从其众生。<a id="a-I1"></a>而为说法。<a id="a-I2"></a>导利度脱。<a id="a-I3"></a>如其性行。<a id="a-I4"></a>从本根元。<a id="a-I5"></a>应当解脱而为说法。<a id="a-I6"></a>因其所行。<a id="a-I7"></a>更历本末。<a id="a-I8"></a>而为开化。<a id="a-I9"></a>如所乘法。<a id="a-IA"></a>修思脱门。<a id="a-IB"></a>因其脱门。<a id="a-IC"></a>班宣道法。<a id="a-ID"></a>住此道地。<a id="a-IE"></a>睹大法师之所兴隆。<a id="a-IF"></a>拥护如来无极法藏。<a id="a-IG"></a>彼若往诣法师所。<a id="a-IH"></a>咨入无量。<a id="a-II"></a>晓了圣慧。<a id="a-IJ"></a>奉行宣布。<a id="a-IK"></a>四分别辩。<a id="a-IL"></a>菩萨所行。<a id="a-IM"></a>随其说法。<a id="a-IN"></a>彼常修行。<a id="a-IO"></a>无所破坏。<a id="a-IP"></a>菩萨大士。<a id="a-IQ"></a>四分别辩。<a id="a-IR"></a>游不退转。<a id="a-IS"></a>何谓为四。<a id="a-IT"></a>一曰分别法。<a id="a-IU"></a>二曰晓了义。<a id="a-IV"></a>三曰顺次第。<a id="a-IW"></a>四曰解辩才。<a id="a-IX"></a>彼所谓言分别法者。<a id="a-IY"></a>明宣诸法自然之相。<a id="a-IZ"></a>晓了义者。<a id="a-Ia"></a>能解畅法之所归趣。<a id="a-Ib"></a>顺次第者。<a id="a-Ic"></a>说无所坏剖判诸法深远之慧。<a id="a-Id"></a>解辩才者。<a id="a-Ie"></a>无所结缚。<a id="a-If"></a>知法无断。<a id="a-Ig"></a>分别辩法。<a id="a-Ih"></a>晓了法者。<a id="a-Ii"></a>谓法自然。<a id="a-Ij"></a>自然之身。<a id="a-Ik"></a>晓了义者。<a id="a-Il"></a>知以照耀。<a id="a-Im"></a>咸归经典。<a id="a-In"></a>顺次第者。<a id="a-Io"></a>畅一切法。<a id="a-Ip"></a>当可讲宣无能断绝。<a id="a-Iq"></a>分别辩者。<a id="a-Ir"></a>如其道教。<a id="a-Is"></a>无所希望。<a id="a-It"></a>演布无际。<a id="a-Iu"></a>解畅法者。<a id="a-Iv"></a>达现在法。<a id="a-Iw"></a>所宣归趣。<a id="a-Ix"></a>晓了义者。<a id="a-Iy"></a>知去来法报应之理。<a id="a-Iz"></a>顺次第者。<a id="a-J0"></a>说解一切去来今法。<a id="a-J1"></a>无所破坏。<a id="a-J2"></a>分别辩者。<a id="a-J3"></a>一一所说。<a id="a-J4"></a>而无二心无有边际。<a id="a-J5"></a>振法光明。<a id="a-J6"></a>解畅法音。<a id="a-J7"></a>能识诸法。<a id="a-J8"></a>剖判众事。<a id="a-J9"></a>晓了义者。<a id="a-JA"></a>分别诸义。<a id="a-JB"></a>靡不蒙慈。<a id="a-JC"></a>顺次第者。<a id="a-JD"></a>从众生音言辞远近。<a id="a-JE"></a>而为说法。<a id="a-JF"></a>分别辩者。<a id="a-JG"></a>观察一切心性所行。<a id="a-JH"></a>因为演经。<a id="a-JI"></a>解畅法者。<a id="a-JJ"></a>晓知方便。<a id="a-JK"></a>明散法慧。<a id="a-JL"></a>不坏众善。<a id="a-JM"></a>晓了义者。<a id="a-JN"></a>明通本无住无二慧。<a id="a-JO"></a>而为黎元。<a id="a-JP"></a>各各了之。<a id="a-JQ"></a>顺次第者。<a id="a-JR"></a>而讲说业。<a id="a-JS"></a>圣慧财富。<a id="a-JT"></a>不可破坏。<a id="a-JU"></a>分别辩者。<a id="a-JV"></a>解畅众理随时之义。<a id="a-JW"></a>晓了本末。<a id="a-JX"></a>解畅法者。<a id="a-JY"></a>知一切法其元为一。<a id="a-JZ"></a>失其本源。<a id="a-Ja"></a>随流生死轮转无际。<a id="a-Jb"></a>晓了义者。<a id="a-Jc"></a>则能越度五阴四大。<a id="a-Jd"></a>又十八种诸衰众入。<a id="a-Je"></a>方便解脱。<a id="a-Jf"></a>明十二因缘。<a id="a-Jg"></a>悉无端绪。<a id="a-Jh"></a>顺次第者。<a id="a-Ji"></a>宣说一切众生之元。<a id="a-Jj"></a>五趣周旋。<a id="a-Jk"></a>志性和雅。<a id="a-Jl"></a>音声柔软。<a id="a-Jm"></a>闻者普受。<a id="a-Jn"></a>分别辩者。<a id="a-Jo"></a>演要言教。<a id="a-Jp"></a>其明转增。<a id="a-Jq"></a>而无边际。<a id="a-Jr"></a>光明远照。<a id="a-Js"></a>去众愚冥。<a id="a-Jt"></a>莫不蒙耀。<a id="a-Ju"></a>解畅法者。<a id="a-Jv"></a>导利一品。<a id="a-Jw"></a>无有若干菩萨大士。<a id="a-Jx"></a>兴无极慈。<a id="a-Jy"></a>立无尽哀。<a id="a-Jz"></a>开发大乘。<a id="a-K0"></a>晓了义者。<a id="a-K1"></a>分别诸乘。<a id="a-K2"></a>度众齐限。<a id="a-K3"></a>弘迥之行。<a id="a-K4"></a>坦然无侣。<a id="a-K5"></a>独步众会。<a id="a-K6"></a>顺次第者。<a id="a-K7"></a>班宣一切所志诸乘。<a id="a-K8"></a>上中下学。<a id="a-K9"></a>无所破坏。<a id="a-KA"></a>稍引诱进。<a id="a-KB"></a>入于大道。<a id="a-KC"></a>分别辩者。<a id="a-KD"></a>而为一乘无有边际。<a id="a-KE"></a>宣布正法。<a id="a-KF"></a>炎照三界苦恼之厄。<a id="a-KG"></a>除去阴盖。<a id="a-KH"></a>逮致三昧。<a id="a-KI"></a>解畅法者。<a id="a-KJ"></a>奉诸菩萨圣慧之业。<a id="a-KK"></a>遵修法行。<a id="a-KL"></a>道明超越。<a id="a-KM"></a>巍巍无量。<a id="a-KN"></a>晓了义者。<a id="a-KO"></a>敷演十住所处本末。<a id="a-KP"></a>开解学者各得其所。<a id="a-KQ"></a>不失志行。<a id="a-KR"></a>得度世俗靡所不通。<a id="a-KS"></a>顺次第者。<a id="a-KT"></a>宣布法禁。<a id="a-KU"></a>各从慕求。<a id="a-KV"></a>婉娈道教。<a id="a-KW"></a>无所破坏。<a id="a-KX"></a>分别辩者。<a id="a-KY"></a>宣一切行。<a id="a-KZ"></a>而无边际。<a id="a-Ka"></a>讲说本业。<a id="a-Kb"></a>至成正真。<a id="a-Kc"></a>不在二乘声闻缘觉。<a id="a-Kd"></a>解畅法者。<a id="a-Ke"></a>心自然达。<a id="a-Kf"></a>一切如来。<a id="a-Kg"></a>皆为一佛。<a id="a-Kh"></a>诸力无量。<a id="a-Ki"></a>觉了此义。<a id="a-Kj"></a>由是之故。<a id="a-Kk"></a>因转法轮。<a id="a-Kl"></a>至一切智。<a id="a-Km"></a>而有所度。<a id="a-Kn"></a>晓了义者。<a id="a-Ko"></a>又能知识若干种类。<a id="a-Kp"></a>制住正真。<a id="a-Kq"></a>须臾分别。<a id="a-Kr"></a>当所归趣。<a id="a-Ks"></a>道俗是非。<a id="a-Kt"></a>靡不宣布。<a id="a-Ku"></a>顺次第者。<a id="a-Kv"></a>如其正觉。<a id="a-Kw"></a>剖判言说。<a id="a-Kx"></a>观其根本。<a id="a-Ky"></a>上中下行。<a id="a-Kz"></a>心之深浅。<a id="a-L0"></a>而开化之。<a id="a-L1"></a>分别辩者。<a id="a-L2"></a>所班宣法。<a id="a-L3"></a>一一章句。<a id="a-L4"></a>演若干义慧无边际。<a id="a-L5"></a>不可断绝。<a id="a-L6"></a>饱满饥虚。<a id="a-L7"></a>解畅法者。<a id="a-L8"></a>普请如来。<a id="a-L9"></a>所布言诲。<a id="a-LA"></a>一切十力。<a id="a-LB"></a>及无所畏。<a id="a-LC"></a>诸佛之法。<a id="a-LD"></a>十八不共。<a id="a-LE"></a>修于大哀。<a id="a-LF"></a>而转法轮。<a id="a-LG"></a>畅达无穷一切敏慧。<a id="a-LH"></a>晓了义者识知众生八万四千若干品行。<a id="a-LI"></a>从其志性。<a id="a-LJ"></a>察彼根源。<a id="a-LK"></a>随如信乐。<a id="a-LL"></a>宣如来音。<a id="a-LM"></a>而为散结。<a id="a-LN"></a>顺次第者。<a id="a-LO"></a>于一切行。<a id="a-LP"></a>无所破坏。<a id="a-LQ"></a>为师子吼。<a id="a-LR"></a>出如来音。<a id="a-LS"></a>八部之声。<a id="a-LT"></a>闻于十方。<a id="a-LU"></a>彻睹无表。<a id="a-LV"></a>分别辩者。<a id="a-LW"></a>畅如来慧威神光明。<a id="a-LX"></a>消除众冥闇昧盲塞。<a id="a-LY"></a>自以己行道场之力。<a id="a-LZ"></a>随其信乐。<a id="a-La"></a>而开化之。<a id="a-Lb"></a>各令得所。<a id="a-Lc"></a>金刚藏曰。<a id="a-Ld"></a>如是佛子。<a id="a-Le"></a>第九菩萨。<a id="a-Lf"></a>立九住者。<a id="a-Lg"></a>其惠德本。<a id="a-Lh"></a>巍巍如是。<a id="a-Li"></a>辩才若兹。<a id="a-Lj"></a>逮得如来无极道藏。<a id="a-Lk"></a>为大法师。<a id="a-Ll"></a>造立义器。<a id="a-Lm"></a>为义之君。<a id="a-Ln"></a>获致义句。<a id="a-Lo"></a>玄妙总持。<a id="a-Lp"></a>摄救三界。<a id="a-Lq"></a>法主总持。<a id="a-Lr"></a>取要言之。<a id="a-Ls"></a>圣慧神通而用拔济。<a id="a-Lt"></a>照明总持照于十方。<a id="a-Lu"></a>善意总持摄一切意。<a id="a-Lv"></a>如地总持行犹虚空。<a id="a-Lw"></a>威神难逮帝主总持之要无极法门。<a id="a-Lx"></a>所向总持所游无量。<a id="a-Ly"></a>回转总持周旋往来也。<a id="a-Lz"></a>逮若干种方便总持。<a id="a-M0"></a>如是等类具足备悉。<a id="a-M1"></a>逮十不可计百千总持。<a id="a-M2"></a>音声随宜无所不达所分别门不可限量。<a id="a-M3"></a>班宣经典莫能称载。<a id="a-M4"></a>如是总持不可限载正法道门。<a id="a-M5"></a>闻不可计诸佛世尊现身演法闻之不忘。<a id="a-M6"></a>所听班宣不可讲论。<a id="a-M7"></a>在于一一如来之所咨受讽诵十不可计百千总持。<a id="a-M8"></a>如一如来所可开化。<a id="a-M9"></a>无有边限如来至真无上之法。<a id="a-MA"></a>亦复如是等无有异。<a id="a-MB"></a>彼稽首顷转复增加。<a id="a-MC"></a>于无央数至真等正觉。<a id="a-MD"></a>受道法门。<a id="a-ME"></a>声闻缘觉不能称载。<a id="a-MF"></a>所修博闻受音总持。<a id="a-MG"></a>逮此总持者。<a id="a-MH"></a>建立恩施。<a id="a-MI"></a>以德总持。<a id="a-MJ"></a>于百千劫。<a id="a-MK"></a>逮如是持。<a id="a-ML"></a>获致辩才。<a id="a-MM"></a>而以建立。<a id="a-MN"></a>如斯巍巍。<a id="a-MO"></a>法与圣众。<a id="a-MP"></a>若合会时。<a id="a-MQ"></a>周满一切三千大千世界随众生心所应当化。<a id="a-MR"></a>而为说法。<a id="a-MS"></a>处于法座。<a id="a-MT"></a>而于法座承如来旨。<a id="a-MU"></a>逮得十住阿惟颜地。<a id="a-MV"></a>于余一切自在自在。<a id="a-MW"></a>尊无有侣。<a id="a-MX"></a>致于光明靡所不耀。<a id="a-MY"></a>处于法座。<a id="a-MZ"></a>须臾之间。<a id="a-Ma"></a>适发意顷。<a id="a-Mb"></a>则以一音。<a id="a-Mc"></a>演若干向。<a id="a-Md"></a>普告众会。<a id="a-Me"></a>一时之间。<a id="a-Mf"></a>光从口出。<a id="a-Mg"></a>其诸毛孔。<a id="a-Mh"></a>宣一切音。<a id="a-Mi"></a>演布道化。<a id="a-Mj"></a>无所不解。<a id="a-Mk"></a>照于三千大千世界及与有色无色之界。<a id="a-Ml"></a>咸演法音。<a id="a-Mm"></a>尔时于彼大千世界。<a id="a-Mn"></a>所在众生。<a id="a-Mo"></a>一时皆来。<a id="a-Mp"></a>难问义理。<a id="a-Mq"></a>各各讲说。<a id="a-Mr"></a>质无数事。<a id="a-Ms"></a>不再重启。<a id="a-Mt"></a>各得开解。<a id="a-Mu"></a>彼时菩萨。<a id="a-Mv"></a>一时须臾。<a id="a-Mw"></a>悉受众向。<a id="a-Mx"></a>所宣诸音。<a id="a-My"></a>以一言教。<a id="a-Mz"></a>普告一切。<a id="a-N0"></a>取要言之。<a id="a-N1"></a>遍二三千大千世界。<a id="a-N2"></a>三四五十。<a id="a-N3"></a>二十五十。<a id="a-N4"></a>乃至周百三千大千。<a id="a-N5"></a>不可称计大千世界。<a id="a-N6"></a>光作法事。<a id="a-N7"></a>建立如来威神圣旨。<a id="a-N8"></a>常以应时。<a id="a-N9"></a>为诸众生。<a id="a-NA"></a>兴作佛事。<a id="a-NB"></a>发起得立。<a id="a-NC"></a>转复增进。<a id="a-ND"></a>如是圣慧。<a id="a-NE"></a>受振光明。<a id="a-NF"></a>而行精进。<a id="a-NG"></a>假使一一从诸毛孔。<a id="a-NH"></a>如无边际诸佛世界满中众尘。<a id="a-NI"></a>睹若干数不可限量诸佛国土。<a id="a-NJ"></a>及其众会。<a id="a-NK"></a>集在道场。<a id="a-NL"></a>班宣经典。<a id="a-NM"></a>一一如来。<a id="a-NN"></a>与无央数众生之类。<a id="a-NO"></a>若干群黎。<a id="a-NP"></a>而为散结。<a id="a-NQ"></a>一一众生。<a id="a-NR"></a>心性所怀。<a id="a-NS"></a>不可称载。<a id="a-NT"></a>心各各异。<a id="a-NU"></a>劝导利法。<a id="a-NV"></a>因开化之。<a id="a-NW"></a>如一如来之所度脱。<a id="a-NX"></a>一切如来。<a id="a-NY"></a>亦复如是等无有异。<a id="a-NZ"></a>犹一毛孔。<a id="a-Na"></a>一切亦然。<a id="a-Nb"></a>悉演法音。<a id="a-Nc"></a>吾等于学亦当如之。<a id="a-Nd"></a>广然其志。<a id="a-Ne"></a>思方等谊。<a id="a-Nf"></a>将导不逮。<a id="a-Ng"></a>一切如来。<a id="a-Nh"></a>一时之间。<a id="a-Ni"></a>普现其身。<a id="a-Nj"></a>悉受法明。<a id="a-Nk"></a>斯皆一音。<a id="a-Nl"></a>恣其所乐。<a id="a-Nm"></a>顺所称叹。<a id="a-Nn"></a>诸众生会。<a id="a-No"></a>充满道场。<a id="a-Np"></a>欲听法者。<a id="a-Nq"></a>具足备悉。<a id="a-Nr"></a>吾等于彼。<a id="a-Ns"></a>亦当复然。<a id="a-Nt"></a>智慧光明。<a id="a-Nu"></a>辩才通彻。<a id="a-Nv"></a>清净之业。<a id="a-Nw"></a>一时须臾。<a id="a-Nx"></a>悦解众生。<a id="a-Ny"></a>其身周旋。<a id="a-Nz"></a>若干世界。<a id="a-O0"></a>所有众生。<a id="a-O1"></a>以逮此住菩萨道地。<a id="a-O2"></a>夙夜转进。<a id="a-O3"></a>所念无异。<a id="a-O4"></a>入佛道行。<a id="a-O5"></a>逮得如来平等之教。<a id="a-O6"></a>致于菩萨深妙脱门。<a id="a-O7"></a>以入斯惠。<a id="a-O8"></a>常见诸佛。<a id="a-O9"></a>未曾违离。<a id="a-OA"></a>一一劫中。<a id="a-OB"></a>睹无央数亿百千垓诸如来尊。<a id="a-OC"></a>供养奉事。<a id="a-OD"></a>问诸如来。<a id="a-OE"></a>咨受所演。<a id="a-OF"></a>执持经典。<a id="a-OG"></a>而班宣之。<a id="a-OH"></a>其功德本。<a id="a-OI"></a>遂更滋茂。<a id="a-OJ"></a>超无等侣。<a id="a-OK"></a>犹如佛子工师绝伎。<a id="a-OL"></a>能成璎珞。<a id="a-OM"></a>治文饰好。<a id="a-ON"></a>以用进上转轮圣王。<a id="a-OO"></a>尊玉女宝。<a id="a-OP"></a>系在颈着。<a id="a-OQ"></a>巍巍无比。<a id="a-OR"></a>晃然炜炜。<a id="a-OS"></a>暮处一切高台楼上。<a id="a-OT"></a>普照天下诸四方域。<a id="a-OU"></a>众生璎珞。<a id="a-OV"></a>掩蔽不现。<a id="a-OW"></a>以独显耀。<a id="a-OX"></a>如是佛子菩萨大士。<a id="a-OY"></a>逮得行此。<a id="a-OZ"></a>善哉意开士道住。<a id="a-Oa"></a>其功德本。<a id="a-Ob"></a>转更茂盛。<a id="a-Oc"></a>超无等伦。<a id="a-Od"></a>过诸声闻缘觉之乘。<a id="a-Oe"></a>越初发意七八住表。<a id="a-Of"></a>其德本明。<a id="a-Og"></a>消灭众生诸尘劳心。<a id="a-Oh"></a>咸能昭之。<a id="a-Oi"></a>从是得恩。<a id="a-Oj"></a>回恶就善。<a id="a-Ok"></a>舍俗入道。<a id="a-Ol"></a>犹如佛子。<a id="a-Om"></a>大梵天光。<a id="a-On"></a>周于一切三千国土。<a id="a-Oo"></a>明无不至。<a id="a-Op"></a>众人蒙耀。<a id="a-Oq"></a>菩萨如是。<a id="a-Or"></a>住此善哉开士道地。<a id="a-Os"></a>一切德本光明之耀。<a id="a-Ot"></a>普照众生。<a id="a-Ou"></a>圣明远达。<a id="a-Ov"></a>以道法耀。<a id="a-Ow"></a>消众冥尘。<a id="a-Ox"></a>咸令一切回俗就道。<a id="a-Oy"></a>是为佛子诸菩萨大士。<a id="a-Oz"></a>名曰善哉意第九道住平等之教玄旷之业。<a id="a-P0"></a>宣讲其德。<a id="a-P1"></a>无央数劫不可究竟。<a id="a-P2"></a>无能穷极。<a id="a-P3"></a>菩萨大士。<a id="a-P4"></a>以住此地。<a id="a-P5"></a>若为梵天。<a id="a-P6"></a>若大梵王。<a id="a-P7"></a>居三千世界。<a id="a-P8"></a>而得自在。<a id="a-P9"></a>造立声闻缘觉之法菩萨之行。<a id="a-PA"></a>讲度无极。<a id="a-PB"></a>明无有侣。<a id="a-PC"></a>咨问众生志性本末。<a id="a-PD"></a>所谓道业。<a id="a-PE"></a>布施惠人。<a id="a-PF"></a>爱敬仁和。<a id="a-PG"></a>利人饶益。<a id="a-PH"></a>等劝财共。<a id="a-PI"></a>以是四恩。<a id="a-PJ"></a>普济一切。<a id="a-PK"></a>以斯积德。<a id="a-PL"></a>常感念佛。<a id="a-PM"></a>心不违远。<a id="a-PN"></a>乃至备悉。<a id="a-PO"></a>成一切智。<a id="a-PP"></a>思念不忘。<a id="a-PQ"></a>云何逮致于诸众生最尊无极。<a id="a-PR"></a>至于普圣。<a id="a-PS"></a>将导不逮。<a id="a-PT"></a>发意之顷。<a id="a-PU"></a>如是色像。<a id="a-PV"></a>勤修精进。<a id="a-PW"></a>须臾一时。<a id="a-PX"></a>具足充备十无央数百千佛土满中诸尘定意正受。<a id="a-PY"></a>见诸菩萨。<a id="a-PZ"></a>亦如十不可计诸佛国土尘数大士眷属集会。<a id="a-Pa"></a>以上妙愿道力所致。<a id="a-Pb"></a>诸菩萨等所愿殊特。<a id="a-Pc"></a>感动变化。<a id="a-Pd"></a>无能称载。<a id="a-Pe"></a>至不可计亿百千垓无限之劫。<a id="a-Pf"></a>皆不可议。<a id="a-Pg"></a>时金刚藏。<a id="a-Ph"></a>欲广此义。<a id="a-Pi"></a>重散其意。<a id="a-Pj"></a>即说颂曰。</p>
  <p id="aPk">斯力不可量　　奉行佛要道</p>
  <p id="aPl">微妙慧第一　　众生难晓了</p>
  <p id="aPm">如是处秘藏　　众祐面执持</p>
  <p id="aPn">为众生之故　　得入第九住</p>
  <p id="aPo">以是逮总持　　三昧无极尊</p>
  <p id="aPp">广普神通业　　又周遍国土</p>
  <p id="aPq">决解圣慧力　　最胜现处所</p>
  <p id="aPr">志愿心愍哀　　正住入第九</p>
  <p id="aPs">以通此道地　　上胜摄持藏</p>
  <p id="aPt">真妙之法要　　不分别义德</p>
  <p id="aPu">其在有漏行　　及世贤圣身</p>
  <p id="aPv">斯心不可议　　尊觉了至义</p>
  <p id="aPw">分别畅诸法　　所思惟究竟</p>
  <p id="aPx">成就三乘事　　称量计所作</p>
  <p id="aPy">有为若无为　　体解所当行</p>
  <p id="aPz">二事俱造有　　顺世而随入</p>
  <p id="aQ0">以入如是慧　　意微妙殊特</p>
  <p id="aQ1">摄受众生心　　思求其本末</p>
  <p id="aQ2">心若干犹画　　远移而回转</p>
  <p id="aQ3">其神识无限　　晃耀皆遍入</p>
  <p id="aQ4">诸尘劳之门　　伴侣难疗治</p>
  <p id="aQ5">众结受处所　　周旋亲近患</p>
  <p id="aQ6">所作若干种　　入于剖判业</p>
  <p id="aQ7">等下无果报　　因缘以消灭</p>
  <p id="aQ8">有入明达根　　软劣及中间</p>
  <p id="aQ9">坏除诸过去　　下通当来义</p>
  <p id="aQA">笃信无央数　　清净不清净</p>
  <p id="aQB">通周八万行　　又边四千事</p>
  <p id="aQC">若入于诸种　　成騃邪见尘</p>
  <p id="aQD">由是受驰骋　　无边不可断</p>
  <p id="aQE">其心之结缚　　党侣而俱游</p>
  <p id="aQF">斯心等思惟　　缚束无穷竟</p>
  <p id="aQG">志性之径路　　众结犹覆月</p>
  <p id="aQH">永无有处所　　亦不止宿居</p>
  <p id="aQI">以故会难化　　人界不反源</p>
  <p id="aQJ">以金刚断截　　其道而无异</p>
  <p id="aQK">分部随行入　　生在六趣处</p>
  <p id="aQL">欲情为爱润　　无明罪福田</p>
  <p id="aQM">神识为下种　　造行为名色</p>
  <p id="aQN">在于三界中　　所游无边际</p>
  <p id="aQO">至于天坐处　　随尘劳心行</p>
  <p id="aQP">一切遍周游　　故复还生死</p>
  <p id="aQQ">众生处三品　　故使有往反</p>
  <p id="aQR">诸邪见之火　　便种神识迹</p>
  <p id="aQS">以至如斯行　　因住此道地</p>
  <p id="aQT">从众生心性　　诸根顺应解</p>
  <p id="aQU">为其说经法　　班宣分别事</p>
  <p id="aQV">剖判斯义理　　善权真辩才</p>
  <p id="aQW">若诣法师所　　辄以到所居</p>
  <p id="aQX">言说无所著　　犹如须弥山</p>
  <p id="aQY">雨为柔软泽　　甘露普润众</p>
  <p id="aQZ">觉意之根力　　充满犹如海</p>
  <p id="aQa">晓了善义慧　　解法亦如是</p>
  <p id="aQb">一切皆灭尽　　逮得至辩才</p>
  <p id="aQc">获明无央数　　一万诸总持</p>
  <p id="aQd">以执众法要　　如雨于大海</p>
  <p id="aQe">如是有总持　　逮清净三昧</p>
  <p id="aQf">一时见无数　　诸佛亿百千</p>
  <p id="aQg">以闻于法宝　　数数而班宣</p>
  <p id="aQh">言辞畅清白　　自然妙音声</p>
  <p id="aQi">须臾发意顷　　知三千世界</p>
  <p id="aQj">众会一黎庶　　若干种所念</p>
  <p id="aQk">可悦一切众　　如其心诸根</p>
  <p id="aQl">所入等亦如　　四方域大海</p>
  <p id="aQm">其德复超此　　总要致精进</p>
  <p id="aQn">思惟如恒沙　　实为不可限</p>
  <p id="aQo">安住唯说法　　化凡夫众生</p>
  <p id="aQp">闻之寻受持　　犹下种于地</p>
  <p id="aQq">假使诸众生　　处在十方界</p>
  <p id="aQr">普令此众生　　悉会坐一处</p>
  <p id="aQs">斯等性行念　　皆能周遍至</p>
  <p id="aQt">则能一音声　　普以充饱足</p>
  <p id="aQu">人中尊住斯　　最上之法王</p>
  <p id="aQv">转进悉国土　　成就世尊子</p>
  <p id="aQw">恒以夙夜宁　　得胜合志愿</p>
  <p id="aQx">住在深妙寂　　勇猛慧脱门</p>
  <p id="aQy">奉事专供养　　礼诸佛亿垓</p>
  <p id="aQz">成如道巍巍　　庄严如轮转</p>
  <p id="aR0">光耀消尘劳　　所受演威明</p>
  <p id="aR1">犹如梵天光　　照三千世界</p>
  <p id="aR2">功勋住于斯　　持无极梵天</p>
  <p id="aR3">佛分别说解　　造立于三乘</p>
  <p id="aR4">有所勤修行　　愍哀于群黎</p>
  <p id="aR5">以入一切智　　逮得圣慧德</p>
  <p id="aR6">国土不可计　　乃至王舍城</p>
  <p id="aR7">威势一时思　　三昧遍十方</p>
  <p id="aR8">睹见十方佛　　众祐音柔软</p>
  <p id="aR9">兴造微妙愿　　其心无限际</p>
  <p id="aRA">是为第九住　　深微妙难解</p>
  <p id="aRB">安住已自演　　大乘之行业</p>
  <p id="aRC">净居诸天。<a id="a-RD"></a>亿载来会闻如是行无上正教。<a id="a-RE"></a>住于虚空。<a id="a-RF"></a>心怀踊跃。<a id="a-RG"></a>恭敬谦下。<a id="a-RH"></a>承事安住。<a id="a-RI"></a>诸菩萨众。<a id="a-RJ"></a>无量亿垓。<a id="a-RK"></a>处于虚无。<a id="a-RL"></a>心中欣豫。<a id="a-RM"></a>雨众华香。<a id="a-RN"></a>可悦无限。<a id="a-RO"></a>炙然众生尘劳之秽。<a id="a-RP"></a>自在天王。<a id="a-RQ"></a>甚大欢然。<a id="a-RR"></a>住于其上。<a id="a-RS"></a>亿千众俱。<a id="a-RT"></a>恭恪之心。<a id="a-RU"></a>散诸妙衣。<a id="a-RV"></a>梵天等。<a id="a-RW"></a>寂然琦珍。<a id="a-RX"></a>一心自归。<a id="a-RY"></a>诸玉女众。<a id="a-RZ"></a>无数悦颜。<a id="a-Ra"></a>鼓诸伎乐。<a id="a-Rb"></a>亿百千垓。<a id="a-Rc"></a>亦复作礼。<a id="a-Rd"></a>一切普演如是像音。<a id="a-Re"></a>众祐眷属。<a id="a-Rf"></a>坐遍佛国。<a id="a-Rg"></a>其光明耀。<a id="a-Rh"></a>皆照诸刹。<a id="a-Ri"></a>诸身亿载。<a id="a-Rj"></a>若干柔软。<a id="a-Rk"></a>周遍法界。<a id="a-Rl"></a>靡不悉达。<a id="a-Rm"></a>如来至真。<a id="a-Rn"></a>一毛光耀。<a id="a-Ro"></a>其光晃然。<a id="a-Rp"></a>灭众生尘。<a id="a-Rq"></a>尚可数尽。<a id="a-Rr"></a>刹土之尘。<a id="a-Rs"></a>此会人数。<a id="a-Rt"></a>不可称计。<a id="a-Ru"></a>有时佛身。<a id="a-Rv"></a>微妙诸相。<a id="a-Rw"></a>而以咸睹。<a id="a-Rx"></a>诸转轮王。<a id="a-Ry"></a>复游他国。<a id="a-Rz"></a>所行最上。<a id="a-S0"></a>甚好巍巍。<a id="a-S1"></a>见天人圣诸大神尊。<a id="a-S2"></a>处兜术天。<a id="a-S3"></a>现下母胎。<a id="a-S4"></a>复以出生。<a id="a-S5"></a>虽在胎中。<a id="a-S6"></a>现无数亿国。<a id="a-S7"></a>适生堕地。<a id="a-S8"></a>现其佛土。<a id="a-S9"></a>导师本愿。<a id="a-SA"></a>用众生故而复出家。<a id="a-SB"></a>得成佛道。<a id="a-SC"></a>为最正觉。<a id="a-SD"></a>转于法轮。<a id="a-SE"></a>现诸佛土。<a id="a-SF"></a>无数亿载。<a id="a-SG"></a>犹如幻师。<a id="a-SH"></a>善学术咒。<a id="a-SI"></a>将顺寿命。<a id="a-SJ"></a>现无数术。<a id="a-SK"></a>世尊如是。<a id="a-SL"></a>修学智慧。<a id="a-SM"></a>用众生故。<a id="a-SN"></a>而复出家。<a id="a-SO"></a>空无寂寞。<a id="a-SP"></a>本净无相。<a id="a-SQ"></a>诸法平等。<a id="a-SR"></a>犹如虚空。<a id="a-SS"></a>佛之教戒。<a id="a-ST"></a>最利本无。<a id="a-SU"></a>示现殊胜。<a id="a-SV"></a>佛之游居。<a id="a-SW"></a>诸安住行。<a id="a-SX"></a>皆为自然。<a id="a-SY"></a>愍哀众生。<a id="a-SZ"></a>逮成经典。<a id="a-Sa"></a>诸相之相。<a id="a-Sb"></a>见平等相一切诸法。<a id="a-Sc"></a>第一无相诸众祐义。<a id="a-Sd"></a>圣慧所从。<a id="a-Se"></a>悉弃众相。<a id="a-Sf"></a>有想无想所行。<a id="a-Sg"></a>等解诸行。<a id="a-Sh"></a>速得成就众人之上。<a id="a-Si"></a>如是音响。<a id="a-Sj"></a>无数亿千。<a id="a-Sk"></a>宣仁和声。<a id="a-Sl"></a>在世降伏众魔天女。<a id="a-Sm"></a>以知众会。<a id="a-Sn"></a>至真寂寞。<a id="a-So"></a>如月盛猛。<a id="a-Sp"></a>照于天下。<a id="a-Sq"></a>又金刚藏。<a id="a-Sr"></a>演若干品时。<a id="a-Ss"></a>诸佛子。<a id="a-St"></a>修于大乘十事之业。<a id="a-Su"></a>当可施行。<a id="a-Sv"></a>诸室宅行。<a id="a-Sw"></a>功勋之业。<a id="a-Sx"></a>见瑞应来。<a id="a-Sy"></a>心怀悦豫。<a id="a-Sz"></a>上人圣慧。<a id="a-T0"></a>咸悉歌咏。</p>
 </body>
</html>