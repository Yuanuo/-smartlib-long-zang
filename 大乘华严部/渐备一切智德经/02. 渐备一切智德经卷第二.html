<!doctype html>
<html id="z3IBTYpJb" data-ver="1605">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="大乘华严部">
  <meta period="西晋">
 </head>
 <body>
  <h1 id="a1">渐备一切智德经卷第二</h1>
  <h2 id="a2">离垢住品第二</h2>
  <p id="a3">金刚藏报。<a id="a-4"></a>诸佛子。<a id="a-5"></a>是菩萨大士。<a id="a-6"></a>以了初发第一住竟。<a id="a-7"></a>尔乃好乐第二住矣。<a id="a-8"></a>意性怀笃。<a id="a-9"></a>奉修十事。<a id="a-A"></a>何谓为十。<a id="a-B"></a>一曰志性柔和。<a id="a-C"></a>而无粗犷。<a id="a-D"></a>二曰修正真业。<a id="a-E"></a>无有邪思。<a id="a-F"></a>三曰其行质直。<a id="a-G"></a>永无谀谄。<a id="a-H"></a>四曰心怀调仁。<a id="a-I"></a>不为嗔恨。<a id="a-J"></a>五曰其行寂然。<a id="a-K"></a>未曾愦乱。<a id="a-L"></a>六曰意抱至真。<a id="a-M"></a>不为虚伪。<a id="a-N"></a>七曰其行方幅。<a id="a-O"></a>无有杂碎。<a id="a-P"></a>八曰进止坦然。<a id="a-Q"></a>无所贪慕。<a id="a-R"></a>九曰行在微妙。<a id="a-S"></a>不为下劣。<a id="a-T"></a>十曰其意宽弘。<a id="a-U"></a>未曾迫迮。<a id="a-V"></a>是为十事。<a id="a-W"></a>菩萨意性怀笃。<a id="a-X"></a>具成初住。<a id="a-Y"></a>至第二住。<a id="a-Z"></a>金刚藏曰。<a id="a-a"></a>又诸佛子。<a id="a-b"></a>菩萨已住第二离垢之地。<a id="a-c"></a>离于杀生。<a id="a-d"></a>不执刀杖。<a id="a-e"></a>心怀惭愧。<a id="a-f"></a>愍哀群生。<a id="a-g"></a>常抱慈心。<a id="a-h"></a>欲济众生。<a id="a-i"></a>无有思想。<a id="a-j"></a>心不念杀。<a id="a-k"></a>不求人便。<a id="a-l"></a>不危他人。<a id="a-m"></a>舍身之安。<a id="a-n"></a>而解众患。<a id="a-o"></a>无有二心。<a id="a-p"></a>况复犯乎。<a id="a-q"></a>又不盗窃。<a id="a-r"></a>心常好施不贪他财。<a id="a-s"></a>己财止足不数多求。<a id="a-t"></a>睹他所有万物生业财宝之利。<a id="a-u"></a>不生嫉心。<a id="a-v"></a>众人迎逆莫不戴敬。<a id="a-w"></a>草叶毛米未曾默取。<a id="a-x"></a>念广布施救济诸乏。<a id="a-y"></a>割身所供惠众穷困。<a id="a-z"></a>蜎飞蠕动蚑行喘息。<a id="a-10"></a>随其水陆皆欲令安不遇众患。<a id="a-11"></a>又舍爱欲邪淫之行。<a id="a-12"></a>不欲重习。<a id="a-13"></a>自于妻室而知止足。<a id="a-14"></a>未曾兴心慕乐他妻。<a id="a-15"></a>心不思想不干他室。<a id="a-16"></a>奉清白行不为秽浊。<a id="a-17"></a>如母如姊如妹如女无异。<a id="a-18"></a>清净鲜明而无沾污。<a id="a-19"></a>无有二心况犯色耶。<a id="a-1A"></a>又不妄语。<a id="a-1B"></a>不乐虚言。<a id="a-1C"></a>所宣至诚。<a id="a-1D"></a>言辞真正。<a id="a-1E"></a>所传顺理。<a id="a-1F"></a>言不失时。<a id="a-1G"></a>不窃妄语。<a id="a-1H"></a>至于梦中。<a id="a-1I"></a>不演非法。<a id="a-1J"></a>况昼日乎。<a id="a-1K"></a>不为色教。<a id="a-1L"></a>况心念耶。<a id="a-1M"></a>常说正法佛之经典。<a id="a-1N"></a>不出俗辞无益之业。<a id="a-1O"></a>又离两舌。<a id="a-1P"></a>不传彼此斗乱于人。<a id="a-1Q"></a>不误两盲。<a id="a-1R"></a>未彻视者。<a id="a-1S"></a>使诤不和。<a id="a-1T"></a>不侵犯人。<a id="a-1U"></a>彼间恶言不传至此。<a id="a-1V"></a>此间恶言不宣到彼。<a id="a-1W"></a>和解诤讼使无怨望修德为法令无罪殃。<a id="a-1X"></a>讲论经道各有篇章。<a id="a-1Y"></a>又不骂詈。<a id="a-1Z"></a>不演粗辞。<a id="a-1a"></a>不宣恶言。<a id="a-1b"></a>不伤人心。<a id="a-1c"></a>世人所说。<a id="a-1d"></a>口演不仁。<a id="a-1e"></a>恼于他人。<a id="a-1f"></a>不微中人。<a id="a-1g"></a>无所恐畏。<a id="a-1h"></a>常行仁和。<a id="a-1i"></a>不兴嗔恨害心向人。<a id="a-1j"></a>不使众人意怀汤火愁戚之患。<a id="a-1k"></a>口所布言可一切心。<a id="a-1l"></a>柔软慈和闻者安隐。<a id="a-1m"></a>心中爱乐。<a id="a-1n"></a>喜欲见之。<a id="a-1o"></a>多所悦豫。<a id="a-1p"></a>远近思睹。<a id="a-1q"></a>乃传此言。<a id="a-1r"></a>久思其言。<a id="a-1s"></a>无厌其辞。<a id="a-1t"></a>又不绮语。<a id="a-1u"></a>离于饰辞。<a id="a-1v"></a>言无所犯。<a id="a-1w"></a>未曾传语。<a id="a-1x"></a>常护身口。<a id="a-1y"></a>终不戏言。<a id="a-1z"></a>而取误教。<a id="a-20"></a>况复由利。<a id="a-21"></a>有获财宝贡上归遗。<a id="a-22"></a>而宣虚乎。<a id="a-23"></a>虽身溺死。<a id="a-24"></a>不演非义。<a id="a-25"></a>身口相应。<a id="a-26"></a>言行相副。<a id="a-27"></a>不失神明不违佛教。<a id="a-28"></a>又不嫉妒不抱贪餐。<a id="a-29"></a>未曾兴心慕求众欲。<a id="a-2A"></a>他人财业。<a id="a-2B"></a>高德贵性。<a id="a-2C"></a>不发痴心。<a id="a-2D"></a>贪利无义。<a id="a-2E"></a>见人多有豪贵至尊。<a id="a-2F"></a>不以为嫉。<a id="a-2G"></a>心存道义。<a id="a-2H"></a>犹鱼依水。<a id="a-2I"></a>不舍正真。<a id="a-2J"></a>又无嗔恨。<a id="a-2K"></a>心常怀慈。<a id="a-2L"></a>愍哀之心。<a id="a-2M"></a>调和之心。<a id="a-2N"></a>安隐之心。<a id="a-2O"></a>柔软之心。<a id="a-2P"></a>其心常念欲济一切。<a id="a-2Q"></a>而将护之。<a id="a-2R"></a>假使其心。<a id="a-2S"></a>发嗔恚者。<a id="a-2T"></a>若有患厌。<a id="a-2U"></a>不能自制。<a id="a-2V"></a>众垢危害。<a id="a-2W"></a>心中恼热。<a id="a-2X"></a>寻除其根。<a id="a-2Y"></a>令不炽盛。<a id="a-2Z"></a>抱以仁和。<a id="a-2a"></a>慈心弘坦。<a id="a-2b"></a>如畏蚖蛇。<a id="a-2c"></a>毒兽之聚。<a id="a-2d"></a>恶心便休。<a id="a-2e"></a>成斯仁和。<a id="a-2f"></a>又弃邪见。<a id="a-2g"></a>奉于正见。<a id="a-2h"></a>不堕外学。<a id="a-2i"></a>舍于贪事虚伪之术。<a id="a-2j"></a>吉良之日。<a id="a-2k"></a>不择时节。<a id="a-2l"></a>不思国位。<a id="a-2m"></a>若睹帝主。<a id="a-2n"></a>不以为贵。<a id="a-2o"></a>不怀谀谄。<a id="a-2p"></a>表里相应心性仁和。<a id="a-2q"></a>奉佛法众不失三宝。<a id="a-2r"></a>愍哀三界皆欲度脱。<a id="a-2s"></a>是为十善。<a id="a-2t"></a>常当守护此十善德。<a id="a-2u"></a>心行如是。<a id="a-2v"></a>思惟奉行。<a id="a-2w"></a>若见众生犯诸恶业。<a id="a-2x"></a>当归恶趣。<a id="a-2y"></a>以十善事而开化之。<a id="a-2z"></a>又其学士。<a id="a-30"></a>已立正见。<a id="a-31"></a>奉行至真。<a id="a-32"></a>亦劝众人入于至真。<a id="a-33"></a>所以者何。<a id="a-34"></a>其自己身不能修德。<a id="a-35"></a>欲化他人立道德者。<a id="a-36"></a>未之有也。<a id="a-37"></a>彼选择念。<a id="a-38"></a>奉行十善。<a id="a-39"></a>不归三恶地狱饿鬼畜生之处。<a id="a-3A"></a>其十善行得生人间。<a id="a-3B"></a>及生天上三十三天。<a id="a-3C"></a>又能奉行此十善者。<a id="a-3D"></a>成大智慧。<a id="a-3E"></a>思惟其义。<a id="a-3F"></a>畏于三界。<a id="a-3G"></a>兴发大哀。<a id="a-3H"></a>不为毁损。<a id="a-3I"></a>从他人闻。<a id="a-3J"></a>所宣音声。<a id="a-3K"></a>得成声闻。<a id="a-3L"></a>自然中间。<a id="a-3M"></a>修清净志。<a id="a-3N"></a>不欲仰人。<a id="a-3O"></a>不从他受。<a id="a-3P"></a>自欲意解。<a id="a-3Q"></a>求成正觉。<a id="a-3R"></a>好立大哀。<a id="a-3S"></a>不以损耗。<a id="a-3T"></a>志入深要。<a id="a-3U"></a>思十二因。<a id="a-3V"></a>不了无根。<a id="a-3W"></a>得缘觉业。<a id="a-3X"></a>其心宽弘。<a id="a-3Y"></a>最极无上不可限量。<a id="a-3Z"></a>愍伤众生。<a id="a-3a"></a>执权方便。<a id="a-3b"></a>坚立弘誓无极法铠。<a id="a-3c"></a>坦然无迹。<a id="a-3d"></a>欲救一切众生之类。<a id="a-3e"></a>不舍三界。<a id="a-3f"></a>得成佛慧无碍道原菩萨所行清净道地。<a id="a-3g"></a>成无穷业。<a id="a-3h"></a>习转最上。<a id="a-3i"></a>众宜究竟。<a id="a-3j"></a>至逮十力。<a id="a-3k"></a>乃致佛法。<a id="a-3l"></a>十八不共吾等闻之。<a id="a-3m"></a>故当志学。<a id="a-3n"></a>一切学已。<a id="a-3o"></a>勤修精进。<a id="a-3p"></a>彼益深观其此十恶不善章句。<a id="a-3q"></a>甚为招致地狱缘报。<a id="a-3r"></a>中殃畜生。<a id="a-3s"></a>微衅饿鬼。<a id="a-3t"></a>是故我等若杀生者。<a id="a-3u"></a>归于地狱畜生饿鬼。<a id="a-3v"></a>设生人间。<a id="a-3w"></a>有二恶报。<a id="a-3x"></a>何谓为二。<a id="a-3y"></a>所生之处。<a id="a-3z"></a>其寿常短。<a id="a-40"></a>又多疾痛。<a id="a-41"></a>而中夭逝。<a id="a-42"></a>家室忧戚。<a id="a-43"></a>莫不感哀。<a id="a-44"></a>若喜窃取。<a id="a-45"></a>亦归三恶苦。<a id="a-46"></a>若生人间。<a id="a-47"></a>亦有二报。<a id="a-48"></a>何谓为二。<a id="a-49"></a>乏少财业。<a id="a-4A"></a>怨贼劫取。<a id="a-4B"></a>亡无多少。<a id="a-4C"></a>令人忧恼。<a id="a-4D"></a>犯他人妻室。<a id="a-4E"></a>亦归三恶。<a id="a-4F"></a>复有二报。<a id="a-4G"></a>眷属不贞。<a id="a-4H"></a>数共斗诤。<a id="a-4I"></a>喜妄语者。<a id="a-4J"></a>归于三苦。<a id="a-4K"></a>有二恶报。<a id="a-4L"></a>何谓为二。<a id="a-4M"></a>人多诽谤。<a id="a-4N"></a>言不见用。<a id="a-4O"></a>其两舌者。<a id="a-4P"></a>亦归三苦。<a id="a-4Q"></a>复有二报。<a id="a-4R"></a>眷属离散。<a id="a-4S"></a>生下贱子。<a id="a-4T"></a>共为伴党。<a id="a-4U"></a>其恶口者。<a id="a-4V"></a>亦归三苦。<a id="a-4W"></a>复有二报。<a id="a-4X"></a>何谓为二。<a id="a-4Y"></a>闻不可声骂詈之音。<a id="a-4Z"></a>其绮语者。<a id="a-4a"></a>亦归三苦。<a id="a-4b"></a>复有二报。<a id="a-4c"></a>何谓为二。<a id="a-4d"></a>热恼他人。<a id="a-4e"></a>所在至凑。<a id="a-4f"></a>不能自决。<a id="a-4g"></a>其贪餐者。<a id="a-4h"></a>亦归三苦。<a id="a-4i"></a>复有二报。<a id="a-4j"></a>少于产业。<a id="a-4k"></a>又多疾病。<a id="a-4l"></a>其怀嫉妒。<a id="a-4m"></a>亦归三苦。<a id="a-4n"></a>复有二报。<a id="a-4o"></a>何谓为二。<a id="a-4p"></a>若在人间。<a id="a-4q"></a>堕于邪见。<a id="a-4r"></a>不知止足。<a id="a-4s"></a>起于嗔恚。<a id="a-4t"></a>亦归三苦。<a id="a-4u"></a>复有二报。<a id="a-4v"></a>何谓为二。<a id="a-4w"></a>自危己身。<a id="a-4x"></a>而恼他人。<a id="a-4y"></a>其邪见者。<a id="a-4z"></a>亦归三苦。<a id="a-50"></a>若生人间。<a id="a-51"></a>复有二报。<a id="a-52"></a>何谓为二。<a id="a-53"></a>没在邪见六十二非喜。<a id="a-54"></a>行谀谄如是多患。<a id="a-55"></a>因致苦阴。<a id="a-56"></a>由以合成不善根本。<a id="a-57"></a>假使能弃此十恶者。<a id="a-58"></a>能以道法。<a id="a-59"></a>自乐伏意。<a id="a-5A"></a>以弃十恶。<a id="a-5B"></a>建立十善。<a id="a-5C"></a>亦能劝他。<a id="a-5D"></a>令住十善。<a id="a-5E"></a>彼加大仁。<a id="a-5F"></a>愍哀众生。<a id="a-5G"></a>心怀弘坦慈心愍心。<a id="a-5H"></a>调和之心。<a id="a-5I"></a>广布恩心。<a id="a-5J"></a>散拥护心。<a id="a-5K"></a>是我之心。<a id="a-5L"></a>奉师之心。<a id="a-5M"></a>敬如世尊。<a id="a-5N"></a>心自念曰。<a id="a-5O"></a>一切众生。<a id="a-5P"></a>邪见所缚。<a id="a-5Q"></a>心意颠倒。<a id="a-5R"></a>志念反逆。<a id="a-5S"></a>发起虚行。<a id="a-5T"></a>吾当尽立。<a id="a-5U"></a>令住真实。<a id="a-5V"></a>修于正真。<a id="a-5W"></a>言行相应。<a id="a-5X"></a>而安立之。<a id="a-5Y"></a>众生一切。<a id="a-5Z"></a>破坏诤讼。<a id="a-5a"></a>转相诽谤。<a id="a-5b"></a>常抱嗔恚。<a id="a-5c"></a>转相投祸。<a id="a-5d"></a>吾等当设无上大哀无极之慈。<a id="a-5e"></a>立坚固行。<a id="a-5f"></a>令无彼此。<a id="a-5g"></a>众生不厌结缚之难。<a id="a-5h"></a>嫉他人业。<a id="a-5i"></a>造反邪行。<a id="a-5j"></a>不顺道本。<a id="a-5k"></a>吾等令净身。<a id="a-5l"></a>亦净口心。<a id="a-5m"></a>众生心迷。<a id="a-5n"></a>建立罪福。<a id="a-5o"></a>习淫怒痴。<a id="a-5p"></a>为三盖碍。<a id="a-5q"></a>堕在尘网。<a id="a-5r"></a>常自投己不便之地。<a id="a-5s"></a>当求坚固。<a id="a-5t"></a>善权方便。<a id="a-5u"></a>消寂一切众劳之患。<a id="a-5v"></a>令立无难。<a id="a-5w"></a>众生在于愚痴之厄。<a id="a-5x"></a>无明所缚。<a id="a-5y"></a>住在六冥。<a id="a-5z"></a>远于大智。<a id="a-60"></a>游闇昧门。<a id="a-61"></a>行窈弊业。<a id="a-62"></a>吾等当为开化严治。<a id="a-63"></a>无所挂碍。<a id="a-64"></a>清净慧眼。<a id="a-65"></a>使一切法。<a id="a-66"></a>辄如所言。<a id="a-67"></a>由得自在。<a id="a-68"></a>不戴仰人。<a id="a-69"></a>众生堕在生死困患地狱畜生饿鬼苦门。<a id="a-6A"></a>漂在邪见六十二疑。<a id="a-6B"></a>罗网所缦。<a id="a-6C"></a>愚痴所蔽。<a id="a-6D"></a>邪径所迷。<a id="a-6E"></a>游盲哑路。<a id="a-6F"></a>不亲圣师。<a id="a-6G"></a>无有救护。<a id="a-6H"></a>有所归趣。<a id="a-6I"></a>无解脱业。<a id="a-6J"></a>为贼所劫。<a id="a-6K"></a>魔鬼在心。<a id="a-6L"></a>远离佛心。<a id="a-6M"></a>吾当将养。<a id="a-6N"></a>度生死原旷野悬路。<a id="a-6O"></a>立之无难。<a id="a-6P"></a>前在无畏一切智城。<a id="a-6Q"></a>众生堕在大林盛火欲处色处无色之处。<a id="a-6R"></a>浮泅三渊。<a id="a-6S"></a>为生死流。<a id="a-6T"></a>所见漂没。<a id="a-6U"></a>随恩爱江。<a id="a-6V"></a>大患所摄。<a id="a-6W"></a>强在愚痴。<a id="a-6X"></a>心念贪淫。<a id="a-6Y"></a>志思危害。<a id="a-6Z"></a>欲行贼役。<a id="a-6a"></a>而计有身。<a id="a-6b"></a>犹海水岸。<a id="a-6c"></a>淫鬼所迷。<a id="a-6d"></a>随放逸走。<a id="a-6e"></a>慕入嗜欲。<a id="a-6f"></a>住己自大。<a id="a-6g"></a>各怀异心。<a id="a-6h"></a>未度想度。<a id="a-6i"></a>或诸衰入。<a id="a-6j"></a>而为震动。<a id="a-6k"></a>远众德本。<a id="a-6l"></a>吾等当化。<a id="a-6m"></a>修大德本。<a id="a-6n"></a>道力拔救。<a id="a-6o"></a>令在灭度。<a id="a-6p"></a>使离恐惧众危之厄。<a id="a-6q"></a>因建立之于一切智。<a id="a-6r"></a>众生悉为贪乐所缚。<a id="a-6s"></a>无数苦痛。<a id="a-6t"></a>愁戚之恼。<a id="a-6u"></a>多所志慕。<a id="a-6v"></a>憎爱所结。<a id="a-6w"></a>合会别离。<a id="a-6x"></a>而相恋嫪。<a id="a-6y"></a>无明所蔽。<a id="a-6z"></a>受在三界。<a id="a-70"></a>吾等当开示其正路。<a id="a-71"></a>至无挂碍。<a id="a-72"></a>脱三界难。<a id="a-73"></a>令立灭度无为之道。<a id="a-74"></a>众生悉为猗见吾我。<a id="a-75"></a>五阴诸入。<a id="a-76"></a>不可转移。<a id="a-77"></a>处四颠倒。<a id="a-78"></a>依六衰舍。<a id="a-79"></a>为诸恶贼。<a id="a-7A"></a>所见攻击。<a id="a-7B"></a>遭无量苦。<a id="a-7C"></a>吾等当化。<a id="a-7D"></a>除诸患厄。<a id="a-7E"></a>一切阴盖。<a id="a-7F"></a>使至无为。<a id="a-7G"></a>众生志存下劣之业。<a id="a-7H"></a>乏于尊慧一切智心。<a id="a-7I"></a>无天人道。<a id="a-7J"></a>志在恐畏生死之难。<a id="a-7K"></a>乐声闻缘觉吾等当化。<a id="a-7L"></a>使立微妙广大之心。<a id="a-7M"></a>是为佛子菩萨所入。<a id="a-7N"></a>如此戒力。<a id="a-7O"></a>劝化贫匮。<a id="a-7P"></a>常抱慈愍。<a id="a-7Q"></a>以权方便。<a id="a-7R"></a>立于菩萨离垢道地。<a id="a-7S"></a>因得睹见无央数亿百千垓佛。<a id="a-7T"></a>供养衣被。<a id="a-7U"></a>饮食床卧具病瘦医药。<a id="a-7V"></a>一切施安身命。<a id="a-7W"></a>自归如来至真平等正觉。<a id="a-7X"></a>受是至清。<a id="a-7Y"></a>十善奉行。<a id="a-7Z"></a>虽受行之。<a id="a-7a"></a>无所违失。<a id="a-7b"></a>于无央数亿百千垓兆载劫中。<a id="a-7c"></a>所受身形。<a id="a-7d"></a>亦若干劫。<a id="a-7e"></a>不怀贪嫉犯戒垢浊无益之业。<a id="a-7f"></a>好喜布施。<a id="a-7g"></a>奉持净戒。<a id="a-7h"></a>犹如有人适生堕地。<a id="a-7i"></a>端正姝好。<a id="a-7j"></a>寻而洗之。<a id="a-7k"></a>清净无垢。<a id="a-7l"></a>菩萨如是。<a id="a-7m"></a>在此开士离垢之地。<a id="a-7n"></a>于无央数亿百千垓。<a id="a-7o"></a>兆载劫中。<a id="a-7p"></a>所受身形。<a id="a-7q"></a>不怀贪嫉犯戒垢浊无益之业。<a id="a-7r"></a>行于四恩。<a id="a-7s"></a>惠施仁爱。<a id="a-7t"></a>利人等利。<a id="a-7u"></a>救济合聚众生。<a id="a-7v"></a>拔众危厄。<a id="a-7w"></a>十度无极。<a id="a-7x"></a>勤修精进。<a id="a-7y"></a>戒度无极。<a id="a-7z"></a>悉为具足不使乏少。<a id="a-80"></a>又族姓子。<a id="a-81"></a>菩萨已能奉此初第一住。<a id="a-82"></a>有第二住。<a id="a-83"></a>名曰离垢。<a id="a-84"></a>菩萨住是。<a id="a-85"></a>为转轮王。<a id="a-86"></a>治以正法。<a id="a-87"></a>然有七宝。<a id="a-88"></a>假使众生。<a id="a-89"></a>退在犯戒十恶之业。<a id="a-8A"></a>以权方便。<a id="a-8B"></a>而劝立之。<a id="a-8C"></a>令行十善。<a id="a-8D"></a>若兴福施。<a id="a-8E"></a>惠施于人。<a id="a-8F"></a>仁爱之德。<a id="a-8G"></a>有所饶益。<a id="a-8H"></a>等利之义。<a id="a-8I"></a>一切不舍。<a id="a-8J"></a>常心念佛。<a id="a-8K"></a>惟慕正法。<a id="a-8L"></a>志在徒党。<a id="a-8M"></a>菩萨之业。<a id="a-8N"></a>开士之行。<a id="a-8O"></a>六度无极。<a id="a-8P"></a>十住之源。<a id="a-8Q"></a>思念十力四无所畏。<a id="a-8R"></a>十八不共。<a id="a-8S"></a>诸佛之法。<a id="a-8T"></a>众行普备念一切智。<a id="a-8U"></a>以何方便。<a id="a-8V"></a>劝化众生。<a id="a-8W"></a>令逮至尊。<a id="a-8X"></a>为最为上。<a id="a-8Y"></a>为胜为超。<a id="a-8Z"></a>至于无上。<a id="a-8a"></a>为众导师。<a id="a-8b"></a>劝化一切。<a id="a-8c"></a>养育将护。<a id="a-8d"></a>至一切智。<a id="a-8e"></a>发意之顷。<a id="a-8f"></a>捐弃家业爱欲黑冥。<a id="a-8g"></a>顺如来教。<a id="a-8h"></a>出为沙门。<a id="a-8i"></a>普行精进。<a id="a-8j"></a>须臾逮致百千三昧。<a id="a-8k"></a>见无量佛。<a id="a-8l"></a>适见诸佛。<a id="a-8m"></a>建立道谊。<a id="a-8n"></a>动百千国。<a id="a-8o"></a>愿生其国。<a id="a-8p"></a>越无限界。<a id="a-8q"></a>严治清净无数世界。<a id="a-8r"></a>开化度脱无量众生。<a id="a-8s"></a>入不可限识本宿命。<a id="a-8t"></a>所历劫数。<a id="a-8u"></a>选择志求不可称载道法诸门。<a id="a-8v"></a>睹见十方众生形像。<a id="a-8w"></a>观无限量诸菩萨会。<a id="a-8x"></a>从学志愿。<a id="a-8y"></a>摄取菩萨殊特弘誓。<a id="a-8z"></a>亿百千垓兆载劫数。<a id="a-90"></a>莫能称焉。<a id="a-91"></a>时金刚藏菩萨大士。<a id="a-92"></a>演此住已。<a id="a-93"></a>寻则颂曰。</p>
  <p id="a94">此等心质朴　　修治己意性</p>
  <p id="a95">其志已真实　　柔顺而调和</p>
  <p id="a96">已舍诸习贪　　慕求最上道</p>
  <p id="a97">其行极弘大　　辄在第二业</p>
  <p id="a98">执德住于斯　　积累众德本</p>
  <p id="a99">远离于杀生　　心未曾怀害</p>
  <p id="a9A">离于悭嫉行　　不犯他妻室</p>
  <p id="a9B">至诚不两舌　　不恶口绮语</p>
  <p id="a9C">已消恚贪行　　常修大慈愍</p>
  <p id="a9D">入于正见业　　无谄行质朴</p>
  <p id="a9E">无爱舍自大　　作性粗举要</p>
  <p id="a9F">将护世尊教　　常行无放逸</p>
  <p id="a9G">地狱之苦痛　　畜生亦如是</p>
  <p id="a9H">佛教兴光曜　　常以消饿鬼</p>
  <p id="a9I">弃舍一切恶　　不善之心意</p>
  <p id="a9J">灭除众为害　　志大至诚法</p>
  <p id="a9K">自谨敕其意　　所生转善处</p>
  <p id="a9L">至三十三天　　寂然永安隐</p>
  <p id="a9M">犹如缘觉乘　　声闻及正觉</p>
  <p id="a9N">皆由此十事　　从清白句生</p>
  <p id="a9O">见此常当观　　恒修无放逸</p>
  <p id="a9P">意坚立禁戒　　亦复劝化人</p>
  <p id="a9Q">益加增愍哀　　志性日弘慈</p>
  <p id="a9R">观苦恼众生　　兴发心伤念</p>
  <p id="a9S">皆堕诸邪见　　斯由意不寤</p>
  <p id="a9T">嗔恚怀毒害　　心喜抱斗诤</p>
  <p id="a9U">常不厌眷属　　勤约慕境界</p>
  <p id="a9V">吾当度脱之　　令济此三厄</p>
  <p id="a9W">造立大闇冥　　其性乐愚痴</p>
  <p id="a9X">堕在奸恶路　　游于诸见网</p>
  <p id="a9Y">周旋在生死　　当行方便度</p>
  <p id="a9Z">济脱诸六情　　立正解五阴</p>
  <p id="a9a">消除众尘劳　　越于四使渎</p>
  <p id="a9b">灭尽三界苦　　然炽之恼患</p>
  <p id="a9c">永离诸贪身　　世力吾我想</p>
  <p id="a9d">吾以此等故　　苦行欲度脱</p>
  <p id="a9e">游心尊最胜　　无上佛之慧</p>
  <p id="a9f">导御修至诚　　弃捐劣愵心</p>
  <p id="a9g">立志于宽弘　　诸如来道慧</p>
  <p id="a9h">勤精进无量　　坚固得佛道</p>
  <p id="a9i">住此寂功勋　　积累众德本</p>
  <p id="a9j">见无数诸佛　　咸悉供养之</p>
  <p id="a9k">斯等解清白　　见亿百千劫</p>
  <p id="a9l">其身无挂碍　　心口亦如是</p>
  <p id="a9m">诸佛子住此　　应时转法轮</p>
  <p id="a9n">开化立众生　　使行十善业</p>
  <p id="a9o">一切所积累　　清净之行本</p>
  <p id="a9p">齐护于众生　　斯富十种力</p>
  <p id="a9q">因时发意项　　弃国捐财业</p>
  <p id="a9r">佛所作沙门　　修入勇猛行</p>
  <p id="a9s">已通大精进　　致尊三昧定</p>
  <p id="a9t">见无数诸佛　　应时如佛界</p>
  <p id="a9u">以是若干变　　及与不可计</p>
  <p id="a9v">辄睹其就界　　各在斯道住</p>
  <p id="a9w">已能住此愿　　致最微妙慧</p>
  <p id="a9x">造若干变化　　开化于众生</p>
  <p id="a9y">是为第二住　　大圣之所宣</p>
  <p id="a9z">普愍世群黎　　众菩萨最上</p>
  <p id="aA0">已得闻是最始上法菩萨第二境。<a id="a-A1"></a>不可思议。<a id="a-A2"></a>至真无异。<a id="a-A3"></a>诸佛子等喜。<a id="a-A4"></a>而修恭敬。<a id="a-A5"></a>住于虚空。<a id="a-A6"></a>则雨天华。<a id="a-A7"></a>各宣善哉。<a id="a-A8"></a>德如山王。<a id="a-A9"></a>而分布说禁戒之源。<a id="a-AA"></a>心念愍哀一切群黎。<a id="a-AB"></a>唯演尊妙第三行本。<a id="a-AC"></a>所说至诚永无有异。<a id="a-AD"></a>众菩萨行最为无上。<a id="a-AE"></a>普欲令世一切安隐。<a id="a-AF"></a>以愿称讲。<a id="a-AG"></a>第一雅妙。<a id="a-AH"></a>益当供顺。<a id="a-AI"></a>天人所敬。<a id="a-AJ"></a>第二离垢菩萨尊住。<a id="a-AK"></a>除其爱欲精进造立。<a id="a-AL"></a>建大法慧。<a id="a-AM"></a>如之所为。<a id="a-AN"></a>行布施事。<a id="a-AO"></a>惠施禁戒。<a id="a-AP"></a>成为大圣。<a id="a-AQ"></a>忍辱精进。<a id="a-AR"></a>一心寂然。<a id="a-AS"></a>善修智慧。<a id="a-AT"></a>慈心殊胜。<a id="a-AU"></a>愍哀行道。<a id="a-AV"></a>众祐宣布清净之行譬如月明。<a id="a-AW"></a>金刚藏踊演第三住。<a id="a-AX"></a>心乐善说莫不欣然。<a id="a-AY"></a>咸发道意。</p>
  <p data-pb></p>
  <h2 id="aAZ">兴光住品第三</h2>
  <p id="aAa">金刚藏曰。<a id="a-Ab"></a>佛子菩萨大士。<a id="a-Ac"></a>已得究畅第二住地。<a id="a-Ad"></a>便入第三。<a id="a-Ae"></a>寻当思惟。<a id="a-Af"></a>性行十事。<a id="a-Ag"></a>何谓为十。<a id="a-Ah"></a>一曰志性清净。<a id="a-Ai"></a>二曰性行明达通利。<a id="a-Aj"></a>三曰消灭淡泊其意。<a id="a-Ak"></a>四曰心怀无垢瑕秽。<a id="a-Al"></a>五曰志念永不退转。<a id="a-Am"></a>六曰其心坚固而不怯劣。<a id="a-An"></a>七曰其念极上无穷。<a id="a-Ao"></a>八曰性行轻便而不迟钝。<a id="a-Ap"></a>九曰其行微妙巍巍高玄。<a id="a-Aq"></a>十曰其心弘广不协局迮。<a id="a-Ar"></a>假使菩萨住第三地。<a id="a-As"></a>观诸万物一切无常。<a id="a-At"></a>苦空不净不可保信。<a id="a-Au"></a>悉归坏败不久存立。<a id="a-Av"></a>适起寻灭。<a id="a-Aw"></a>本无所成。<a id="a-Ax"></a>当来未至。<a id="a-Ay"></a>现在无住。<a id="a-Az"></a>察于一切万物所有。<a id="a-B0"></a>皆归没尽。<a id="a-B1"></a>已得入此无所有地。<a id="a-B2"></a>悉是忧恼。<a id="a-B3"></a>危厄众难患害合会。<a id="a-B4"></a>结在憎爱之业。<a id="a-B5"></a>多有愁戚。<a id="a-B6"></a>咸以无常。<a id="a-B7"></a>淫怒痴火。<a id="a-B8"></a>甚为炽盛。<a id="a-B9"></a>因为成立。<a id="a-BA"></a>无所依怙。<a id="a-BB"></a>察此一切犹如幻化。<a id="a-BC"></a>一切万物。<a id="a-BD"></a>悉为恐惧。<a id="a-BE"></a>无有救护。<a id="a-BF"></a>心数动移。<a id="a-BG"></a>便以违失本之慧。<a id="a-BH"></a>见如来慧不可思议。<a id="a-BI"></a>不可限量。<a id="a-BJ"></a>不可称载。<a id="a-BK"></a>极远巍巍。<a id="a-BL"></a>无有杂碎。<a id="a-BM"></a>亦无众厄。<a id="a-BN"></a>无为常存。<a id="a-BO"></a>无畏第一。<a id="a-BP"></a>不复退转多所济护。<a id="a-BQ"></a>所见平等。<a id="a-BR"></a>已见如来无量圣慧。<a id="a-BS"></a>睹众危厄。<a id="a-BT"></a>益加愍哀念于众生心行十事。<a id="a-BU"></a>何谓为十。<a id="a-BV"></a>一曰心念将济孤独危困。<a id="a-BW"></a>二曰常化贫乏使入道法。<a id="a-BX"></a>三曰消于淫怒痴火所然炽盛。<a id="a-BY"></a>四曰其心周旋生死而不造乱五曰其心常欲蠲除尘劳之秽觉未觉者。<a id="a-BZ"></a>六曰其心显耀令习自在。<a id="a-Ba"></a>七曰劝导离善法者使乐大雅。<a id="a-Bb"></a>八曰其心忘失佛法令入正道。<a id="a-Bc"></a>九曰其心迷惑随生死流使返其源。<a id="a-Bd"></a>十曰其心见在愚径而怀恐惧令立无畏。<a id="a-Be"></a>彼已睹察众生无数危厄。<a id="a-Bf"></a>三界之患。<a id="a-Bg"></a>辄修精进。<a id="a-Bh"></a>吾当将济一切群黎。<a id="a-Bi"></a>度之解脱令致清净。<a id="a-Bj"></a>使得超越。<a id="a-Bk"></a>化之立之。<a id="a-Bl"></a>劝之寤之。<a id="a-Bm"></a>开之示之。<a id="a-Bn"></a>令至灭度。<a id="a-Bo"></a>已能如是。<a id="a-Bp"></a>达至无为。<a id="a-Bq"></a>普入万性。<a id="a-Br"></a>如斯将济一切众生。<a id="a-Bs"></a>所化若兹具一切智如来圣慧。<a id="a-Bt"></a>心念勤修。<a id="a-Bu"></a>拥护众生。<a id="a-Bv"></a>又自思之。<a id="a-Bw"></a>以何因缘。<a id="a-Bx"></a>以何方便。<a id="a-By"></a>化此无数众生之类。<a id="a-Bz"></a>堕在苦恼尘劳之厄。<a id="a-C0"></a>所遭焚烧。<a id="a-C1"></a>使立永安。<a id="a-C2"></a>令无复异。<a id="a-C3"></a>住在无碍三脱之门。<a id="a-C4"></a>已立斯法。<a id="a-C5"></a>开化他人。<a id="a-C6"></a>以无挂碍三脱慧门。<a id="a-C7"></a>无复异行。<a id="a-C8"></a>解一切法。<a id="a-C9"></a>知无所行。<a id="a-CA"></a>了本真谛。<a id="a-CB"></a>导之为行行无所行。<a id="a-CC"></a>以此慧明。<a id="a-CD"></a>不复观听。<a id="a-CE"></a>猗他之义。<a id="a-CF"></a>唯学佛道。<a id="a-CG"></a>又心念言。<a id="a-CH"></a>何所为具一切佛法之根本也。<a id="a-CI"></a>唯以博闻分别义理。<a id="a-CJ"></a>以观此慧益加增修。<a id="a-CK"></a>勤求正法。<a id="a-CL"></a>专精奉行。<a id="a-CM"></a>夙夜思法。<a id="a-CN"></a>欲听受之。<a id="a-CO"></a>不以为厌。<a id="a-CP"></a>乐法不废。<a id="a-CQ"></a>发生好法。<a id="a-CR"></a>求法导法。<a id="a-CS"></a>志法由法。<a id="a-CT"></a>流法归法。<a id="a-CU"></a>救法护法。<a id="a-CV"></a>行法。<a id="a-CW"></a>善求道法。<a id="a-CX"></a>不慕世间无限宝物。<a id="a-CY"></a>无用诸藏盈满之珍。<a id="a-CZ"></a>已得自在。<a id="a-Ca"></a>发意布施。<a id="a-Cb"></a>不念有难唯思法师。<a id="a-Cc"></a>于世难值甚为希有。<a id="a-Cd"></a>以用法故无所爱惜。<a id="a-Ce"></a>内外所有咸以布施。<a id="a-Cf"></a>所可惠施。<a id="a-Cg"></a>若施眷属。<a id="a-Ch"></a>田地。<a id="a-Ci"></a>财宝帑藏。<a id="a-Cj"></a>珍琦。<a id="a-Ck"></a>璎珞。<a id="a-Cl"></a>妻子男女。<a id="a-Cm"></a>头目手足。<a id="a-Cn"></a>耳鼻肌肉。<a id="a-Co"></a>支体衣食。<a id="a-Cp"></a>及己身命。<a id="a-Cq"></a>用经典故。<a id="a-Cr"></a>无所贪吝。<a id="a-Cs"></a>皆能惠施。<a id="a-Ct"></a>用法典故。<a id="a-Cu"></a>极重爱乐。<a id="a-Cv"></a>所用安已。<a id="a-Cw"></a>明珠如意。<a id="a-Cx"></a>贵价瑰琦。<a id="a-Cy"></a>布施之时。<a id="a-Cz"></a>谦下卑言。<a id="a-D0"></a>所可放施。<a id="a-D1"></a>不怀悔恨。<a id="a-D2"></a>身心不恼。<a id="a-D3"></a>其有受者。<a id="a-D4"></a>因是令度。<a id="a-D5"></a>所不闻法。<a id="a-D6"></a>闻之欣然。<a id="a-D7"></a>胜得三千大千国土满中珍宝。<a id="a-D8"></a>宁闻一偈不用梵释转轮王位。<a id="a-D9"></a>修无央数百千劫行。<a id="a-DA"></a>或有来谓。<a id="a-DB"></a>卿今所兴习。<a id="a-DC"></a>是平等正觉之业。<a id="a-DD"></a>菩萨净行。<a id="a-DE"></a>假欲得闻此大正法。<a id="a-DF"></a>自投大火。<a id="a-DG"></a>更无极苦苦恼之患。<a id="a-DH"></a>越斯大火。<a id="a-DI"></a>若使己身。<a id="a-DJ"></a>遭是困厄。<a id="a-DK"></a>乃成佛道。<a id="a-DL"></a>即念言。<a id="a-DM"></a>今我身求经。<a id="a-DN"></a>道宁爱乐一句法。<a id="a-DO"></a>不用此身。<a id="a-DP"></a>正使此三千世界满中火至梵天。<a id="a-DQ"></a>求法故自投中。<a id="a-DR"></a>况小火也。<a id="a-DS"></a>设命堕在一切地狱。<a id="a-DT"></a>苦痛不安。<a id="a-DU"></a>故当勤慕。<a id="a-DV"></a>求于法典。<a id="a-DW"></a>况复值遇人间之恼。<a id="a-DX"></a>以此方便。<a id="a-DY"></a>求于经典。<a id="a-DZ"></a>若使闻法。<a id="a-Da"></a>如法观察。<a id="a-Db"></a>一心解达。<a id="a-Dc"></a>彼若听经。<a id="a-Dd"></a>自伏己心。<a id="a-De"></a>念志上道。<a id="a-Df"></a>识如是意。<a id="a-Dg"></a>在于经典。<a id="a-Dh"></a>而行要法。<a id="a-Di"></a>慕乐佛道。<a id="a-Dj"></a>终不唐举。<a id="a-Dk"></a>口言清净。<a id="a-Dl"></a>照察如是。<a id="a-Dm"></a>住菩萨地。<a id="a-Dn"></a>寂除情欲。<a id="a-Do"></a>消灭诸恶不善之法。<a id="a-Dp"></a>专惟善业。<a id="a-Dq"></a>欢悦安隐。<a id="a-Dr"></a>成第一禅。<a id="a-Ds"></a>又除想念。<a id="a-Dt"></a>其内寂然。<a id="a-Du"></a>而心一矣。<a id="a-Dv"></a>无复思想。<a id="a-Dw"></a>随时顺行。<a id="a-Dx"></a>欢悦安隐。<a id="a-Dy"></a>成第二禅。<a id="a-Dz"></a>又好喜离。<a id="a-E0"></a>欲造恬泊行。<a id="a-E1"></a>其心寂默。<a id="a-E2"></a>身意快然。<a id="a-E3"></a>犹如众圣所言。<a id="a-E4"></a>观察其心。<a id="a-E5"></a>安隐行第三禅。<a id="a-E6"></a>又除其乐。<a id="a-E7"></a>弃捐众苦消竭前本。<a id="a-E8"></a>无乐无苦。<a id="a-E9"></a>专精永然其心清净。<a id="a-EA"></a>行第四禅。<a id="a-EB"></a>彼则越度一切色想。<a id="a-EC"></a>已超色想。<a id="a-ED"></a>逮有无想。<a id="a-EE"></a>入于名号。<a id="a-EF"></a>因时思念若干名想。<a id="a-EG"></a>辄以修行无量虚空虚空之想。<a id="a-EH"></a>彼已越度诸虚空想。<a id="a-EI"></a>因修奉行无量识慧之想。<a id="a-EJ"></a>彼则越度诸虚空想。<a id="a-EK"></a>便无所著。<a id="a-EL"></a>修无所有。<a id="a-EM"></a>已度一切无所有业。<a id="a-EN"></a>因修无想。<a id="a-EO"></a>亦不离想。<a id="a-EP"></a>则不乐余。<a id="a-EQ"></a>所兴发处。<a id="a-ER"></a>唯奉道法。<a id="a-ES"></a>因修慈心。<a id="a-ET"></a>广大无际。<a id="a-EU"></a>不可限量。<a id="a-EV"></a>无怨不恨。<a id="a-EW"></a>欲护众生。<a id="a-EX"></a>一志普周。<a id="a-EY"></a>遵行悦豫。<a id="a-EZ"></a>慈念十方。<a id="a-Ea"></a>哀喜行护。<a id="a-Eb"></a>亦复如是。<a id="a-Ec"></a>其心广大。<a id="a-Ed"></a>愍护无际。<a id="a-Ee"></a>无怨不恨。<a id="a-Ef"></a>欲济众生。<a id="a-Eg"></a>救护十方。<a id="a-Eh"></a>具四等心。<a id="a-Ei"></a>一切蒙安。<a id="a-Ej"></a>又彼修成若干变化。<a id="a-Ek"></a>神足示现。<a id="a-El"></a>震动天地。<a id="a-Em"></a>以一身化为无数身。<a id="a-En"></a>以无数身。<a id="a-Eo"></a>还合一身。<a id="a-Ep"></a>彻越虚空。<a id="a-Eq"></a>通过墙壁。<a id="a-Er"></a>入出太山。<a id="a-Es"></a>须弥铁围。<a id="a-Et"></a>无所挂碍。<a id="a-Eu"></a>如游虚空。<a id="a-Ev"></a>虚空中坐。<a id="a-Ew"></a>犹如飞鸟出没于地。<a id="a-Ex"></a>如入在水。<a id="a-Ey"></a>履水上行如行于地。<a id="a-Ez"></a>身出烟火如大炬然。<a id="a-F0"></a>察是日月。<a id="a-F1"></a>神足巍巍。<a id="a-F2"></a>威神无极。<a id="a-F3"></a>游行四域。<a id="a-F4"></a>消除闇冥。<a id="a-F5"></a>以手扪摸日月宫殿。<a id="a-F6"></a>其身远超。<a id="a-F7"></a>上至梵天。<a id="a-F8"></a>耳之彻听。<a id="a-F9"></a>清净洞达。<a id="a-FA"></a>过于天人闻其言声诸天人民。<a id="a-FB"></a>又复了知众生心念。<a id="a-FC"></a>所念如是。<a id="a-FD"></a>知有欲心无欲之心。<a id="a-FE"></a>有恚心无恚心。<a id="a-FF"></a>有痴心无痴心。<a id="a-FG"></a>有尘劳心。<a id="a-FH"></a>无尘劳心。<a id="a-FI"></a>小心大心。<a id="a-FJ"></a>多心少心。<a id="a-FK"></a>要心无要心。<a id="a-FL"></a>乱心正心。<a id="a-FM"></a>定心不定心。<a id="a-FN"></a>解脱心无脱心。<a id="a-FO"></a>最上心无上心。<a id="a-FP"></a>审见本末。<a id="a-FQ"></a>皆悉知之。<a id="a-FR"></a>如是一切分别众生诸心所念。<a id="a-FS"></a>善恶祸福。<a id="a-FT"></a>道俗真伪。<a id="a-FU"></a>靡所不达。<a id="a-FV"></a>又识无限前宿所居。<a id="a-FW"></a>一生十生。<a id="a-FX"></a>百生千生。<a id="a-FY"></a>不可称载宿命时事。<a id="a-FZ"></a>悉识别之。<a id="a-Fa"></a>劫坏劫成。<a id="a-Fb"></a>悉知无数不可计会天地成败。<a id="a-Fc"></a>吾曾更历国土处所。<a id="a-Fd"></a>名姓如是。<a id="a-Fe"></a>所游饮食。<a id="a-Ff"></a>寿命长短。<a id="a-Fg"></a>衣服好丑。<a id="a-Fh"></a>所遭苦乐。<a id="a-Fi"></a>彼没生此。<a id="a-Fj"></a>此没生彼此没生此。<a id="a-Fk"></a>彼没生彼。<a id="a-Fl"></a>周遍没来生。<a id="a-Fm"></a>寻复还返。<a id="a-Fn"></a>以是比类。<a id="a-Fo"></a>晓知无限前宿所更。<a id="a-Fp"></a>已复清净。<a id="a-Fq"></a>清净天眼。<a id="a-Fr"></a>过诸天眼。<a id="a-Fs"></a>见人生死善恶所归。<a id="a-Ft"></a>尊卑贵贱。<a id="a-Fu"></a>如所作受。<a id="a-Fv"></a>又此众生身行善。<a id="a-Fw"></a>口言善。<a id="a-Fx"></a>心念善。<a id="a-Fy"></a>不谤圣贤。<a id="a-Fz"></a>奉修正见。<a id="a-G0"></a>寿尽身散。<a id="a-G1"></a>得上天生。<a id="a-G2"></a>又若众生。<a id="a-G3"></a>身行恶。<a id="a-G4"></a>口言恶。<a id="a-G5"></a>心念恶。<a id="a-G6"></a>诽谤圣贤。<a id="a-G7"></a>或于邪见。<a id="a-G8"></a>寿尽身散。<a id="a-G9"></a>堕于地狱以净天眼。<a id="a-GA"></a>普见天人。<a id="a-GB"></a>蜎飞蠕动蚑行之类。<a id="a-GC"></a>所行祸福善恶所趣。<a id="a-GD"></a>又以一心三昧正受。<a id="a-GE"></a>若从定起。<a id="a-GF"></a>不用此德。<a id="a-GG"></a>有所向生。<a id="a-GH"></a>唯睹具足菩萨道品。<a id="a-GI"></a>愿有所济。<a id="a-GJ"></a>故示现生。<a id="a-GK"></a>住于菩萨兴光之地。<a id="a-GL"></a>见于十方无数亿千兆载诸佛。<a id="a-GM"></a>奉事供养。<a id="a-GN"></a>衣服饮食。<a id="a-GO"></a>床褥卧具。<a id="a-GP"></a>病瘦医药。<a id="a-GQ"></a>归命诸佛。<a id="a-GR"></a>听所演法。<a id="a-GS"></a>已闻受法。<a id="a-GT"></a>随器授与。<a id="a-GU"></a>未曾越法。<a id="a-GV"></a>不毁佛教。<a id="a-GW"></a>各各观察。<a id="a-GX"></a>益以愍哀。<a id="a-GY"></a>普如己身。<a id="a-GZ"></a>亲族无异。<a id="a-Ga"></a>欲解诸缚。<a id="a-Gb"></a>于无央数亿百千劫兆载垓限。<a id="a-Gc"></a>断邪见欲。<a id="a-Gd"></a>心不在言。<a id="a-Ge"></a>亦除邪嗔愚痴之态。<a id="a-Gf"></a>如金宝师工治宝矣。<a id="a-Gg"></a>以作臂钏。<a id="a-Gh"></a>钗镮。<a id="a-Gi"></a>璎珞。<a id="a-Gj"></a>[王*步]瑶之属。<a id="a-Gk"></a>无不成好。<a id="a-Gl"></a>菩萨如是。<a id="a-Gm"></a>住兴光地。<a id="a-Gn"></a>则以无言。<a id="a-Go"></a>消诸所见。<a id="a-Gp"></a>诸淫怒痴。<a id="a-Gq"></a>以是德本。<a id="a-Gr"></a>增行巍巍。<a id="a-Gs"></a>清白日甚。<a id="a-Gt"></a>渐备仁和忍辱之原。<a id="a-Gu"></a>将顺戒禁而无所犯。<a id="a-Gv"></a>心不怀恨不抱怒乱。<a id="a-Gw"></a>志性无谄。<a id="a-Gx"></a>心怀详序。<a id="a-Gy"></a>而不卒暴。<a id="a-Gz"></a>一切所作。<a id="a-H0"></a>不以究竟。<a id="a-H1"></a>所作成办。<a id="a-H2"></a>不行谀谄。<a id="a-H3"></a>无虚伪时。<a id="a-H4"></a>性无所受。<a id="a-H5"></a>行甚清净。<a id="a-H6"></a>彼以四恩。<a id="a-H7"></a>而宣爱敬。<a id="a-H8"></a>行益利义内志笃厚。<a id="a-H9"></a>十度无极。<a id="a-HA"></a>忍辱精进。<a id="a-HB"></a>所度无极。<a id="a-HC"></a>殷勤修此。<a id="a-HD"></a>亦复劝化余诸菩萨。<a id="a-HE"></a>谨慎清净。<a id="a-HF"></a>是为菩萨诸大士等第三住法。<a id="a-HG"></a>名曰兴光。<a id="a-HH"></a>菩萨住此。<a id="a-HI"></a>诸根通达。<a id="a-HJ"></a>若作天王。<a id="a-HK"></a>执权方便。<a id="a-HL"></a>有所造立。<a id="a-HM"></a>若行布施。<a id="a-HN"></a>作行敬爱。<a id="a-HO"></a>设修利益。<a id="a-HP"></a>其心常一。<a id="a-HQ"></a>念佛不舍。<a id="a-HR"></a>致普具。<a id="a-HS"></a>念一切智业。<a id="a-HT"></a>以何等行。<a id="a-HU"></a>为诸众生。<a id="a-HV"></a>致于最尊。<a id="a-HW"></a>得普敏达。<a id="a-HX"></a>为众导师乎。<a id="a-HY"></a>发意之顷。<a id="a-HZ"></a>精进超绝。<a id="a-Ha"></a>一时悉逮百千三昧。<a id="a-Hb"></a>时金刚藏菩萨大士。<a id="a-Hc"></a>欲复重散此义所归。<a id="a-Hd"></a>说此颂曰。</p>
  <p id="aHe">斯等性清净　　德室心通达</p>
  <p id="aHf">贪欲患消除　　成不退转业</p>
  <p id="aHg">兴发坚固志　　强勇进微妙</p>
  <p id="aHh">其意甚广大　　因是入三住</p>
  <p id="aHi">已立于此地　　宣布光曜住</p>
  <p id="aHj">说非常苦空　　不净毁散法</p>
  <p id="aHk">为不得久存　　须臾虚无声</p>
  <p id="aHl">选择悉有为　　无来无所往</p>
  <p id="aHm">由是致疾病　　遭愁忧涕泣</p>
  <p id="aHn">与众恼俱合　　受结着恩爱</p>
  <p id="aHo">苦患不可意　　常炽然三火</p>
  <p id="aHp">以见有为业　　发起无限难</p>
  <p id="aHq">若厌于三处　　其心无所慕</p>
  <p id="aHr">欲求诸佛慧　　其意不变异</p>
  <p id="aHs">无量不可思　　所度无等伦</p>
  <p id="aHt">睹彼众灭度　　诸最胜圣慧</p>
  <p id="aHu">已见于诸佛　　永无众患厄</p>
  <p id="aHv">无救离依怙　　扶济使得出</p>
  <p id="aHw">常贫于道法　　为三火所灾</p>
  <p id="aHx">犯所有苦恼　　百种缚其心</p>
  <p id="aHy">重敬众尘劳　　无明志下贱</p>
  <p id="aHz">已失威神力　　违安住道宝</p>
  <p id="aI0">流堕生死渊　　恐怖求解脱</p>
  <p id="aI1">我应拥护之　　坚强等精进</p>
  <p id="aI2">志乐于尊慧　　不贪世人荣</p>
  <p id="aI3">观察何等宜　　逮致至解道</p>
  <p id="aI4">无他诸挂碍　　成诸如来慧</p>
  <p id="aI5">其慧为智明　　是众安住乐</p>
  <p id="aI6">以闻智专惟　　成菩萨圣慧</p>
  <p id="aI7">适听所说法　　寻精进奉行</p>
  <p id="aI8">夙夜欲启受　　无余因缘业</p>
  <p id="aI9">以法而乐义　　以法广救护</p>
  <p id="aIA">明月珠众宝　　所爱敬亲里</p>
  <p id="aIB">国土广无极　　具足丰盛尊</p>
  <p id="aIC">妻子及男女　　眷属诸走使</p>
  <p id="aID">以经典之故　　布施不吝此</p>
  <p id="aIE">头目及手足　　己身之肌肉</p>
  <p id="aIF">目见而口言　　施血如流江</p>
  <p id="aIG">见害屠割刑　　所重髓布施</p>
  <p id="aIH">不以此为苦　　不闻法为患</p>
  <p id="aII">假使有来者　　口宣如是辞</p>
  <p id="aIJ">犹如火所起　　自投炎赫盛</p>
  <p id="aIK">若听安住说　　微妙法要宝</p>
  <p id="aIL">闻之甚思惟　　功勋义章句</p>
  <p id="aIM">一句法义故　　顶戴须弥山</p>
  <p id="aIN">设使三千世　　满火至梵天</p>
  <p id="aIO">我闻法善利　　其意达玄妙</p>
  <p id="aIP">若人闻致是　　任如是苦恼</p>
  <p id="aIQ">正使于中死　　求得道慧明</p>
  <p id="aIR">虽遭此众难　　忍苦不以患</p>
  <p id="aIS">何况人身苦　　若干之厄难</p>
  <p id="aIT">我之所恋慕　　惟志求闻法</p>
  <p id="aIU">若得数闻法　　随时而思惟</p>
  <p id="aIV">四禅四等心　　悦豫三昧定</p>
  <p id="aIW">承于五神通　　渐备具足行</p>
  <p id="aIX">以是由自在　　不堕所向生</p>
  <p id="aIY">住立此轨德　　顺无数亿佛</p>
  <p id="aIZ">意常奉供养　　听受斯经典</p>
  <p id="aIa">晓了离邪住　　启颡清净行</p>
  <p id="aIb">犹若金无垢　　号曰为紫磨</p>
  <p id="aIc">住是雅功勋　　报处忉利宫</p>
  <p id="aId">造立为豪尊　　回转处魔天</p>
  <p id="aIe">魔天若干会　　功德诸章句</p>
  <p id="aIf">以住无以意　　唯求佛功德</p>
  <p id="aIg">佛子已住此　　殷勤慕精进</p>
  <p id="aIh">逮致三昧定　　其数各百千</p>
  <p id="aIi">睹见诸佛最　　相好若干种</p>
  <p id="aIj">如益极微妙　　功勋尊无量</p>
  <p id="aIk">是为第三住　　安住身自说</p>
  <p id="aIl">普愍诸世间　　诸菩萨无上</p>
  <p id="aIm">时诸天人闻大行　　微妙巍巍所住地</p>
  <p id="aIn">众祐诸子怀踊跃　　则以天华散佛上</p>
  <p id="aIo">会在地树持衣被　　嗟叹称扬此经典</p>
  <p id="aIp">魔后可敬柔软好　　鼓乐歌颂胜妙法</p>
  <p id="aIq">其自在天欢悦句　　以月明宝贡安住</p>
  <p id="aIr">口宣我等故有佛　　兴发德时度彼岸</p>
  <p id="aIs">其最法胜何故然　　独叹菩萨行第一</p>
  <p id="aIt">我今得听妙道地　　于百千劫难得闻</p>
  <p id="aIu">益加宣布愍诸天　　诸佛之子行殊胜</p>
  <p id="aIv">得闻此软圣众会　　当得服行寂无地</p>
  <p id="aIw">如月除患盛　　已兴安住谈</p>
  <p id="aIx">第四所游行　　演行最为上</p>
  <p data-pb></p>
  <h2 id="aIy">晖曜住品第四</h2>
  <p id="aIz">金刚藏复曰。<a id="a-J0"></a>佛子复听。<a id="a-J1"></a>菩萨大士。<a id="a-J2"></a>已能清净。<a id="a-J3"></a>住第三地。<a id="a-J4"></a>便进入在第四地住。<a id="a-J5"></a>辄得超越。<a id="a-J6"></a>入十明曜。<a id="a-J7"></a>何等为十。<a id="a-J8"></a>一曰游在众生之界。<a id="a-J9"></a>二曰周行通诸法界。<a id="a-JA"></a>三曰遍察三千世界。<a id="a-JB"></a>四曰观于无穷虚空之界。<a id="a-JC"></a>五曰普省众神识源。<a id="a-JD"></a>六曰流布在于欲界之处。<a id="a-JE"></a>七曰周旋往来于色界中。<a id="a-JF"></a>八曰优游而化于无色界。<a id="a-JG"></a>九曰志在上最微妙解脱。<a id="a-JH"></a>十曰其性弘宽心和柔软。<a id="a-JI"></a>是为十。<a id="a-JJ"></a>菩萨大士。<a id="a-JK"></a>复有十法。<a id="a-JL"></a>逮法光明。<a id="a-JM"></a>从第三住。<a id="a-JN"></a>入第四住。<a id="a-JO"></a>且听佛子。<a id="a-JP"></a>其菩萨业。<a id="a-JQ"></a>第四行住。<a id="a-JR"></a>名曰晖曜。<a id="a-JS"></a>适逮此已。<a id="a-JT"></a>则能将护如来种姓。<a id="a-JU"></a>致于内法。<a id="a-JV"></a>教化十慧。<a id="a-JW"></a>何等为十。<a id="a-JX"></a>一曰其心性行得不回转。<a id="a-JY"></a>二曰笃信三宝莫能坏者。<a id="a-JZ"></a>逮所游处而悉究竟。<a id="a-Ja"></a>三曰勤修清净玄妙之业。<a id="a-Jb"></a>四曰解自然兴故行尊道。<a id="a-Jc"></a>五曰分别世间从因缘生成败之事。<a id="a-Jd"></a>六曰晓了一切悉从罪福致所生处。<a id="a-Je"></a>七曰敷演生死泥洹之源。<a id="a-Jf"></a>八曰觉知众生国土之本。<a id="a-Jg"></a>九曰宣畅散意过去当来。<a id="a-Jh"></a>十曰能剖判说无所尽行。<a id="a-Ji"></a>因得成就如来种性。<a id="a-Jj"></a>是为十。<a id="a-Jk"></a>金刚藏曰。<a id="a-Jl"></a>又佛子听。<a id="a-Jm"></a>若有菩萨。<a id="a-Jn"></a>住第四地。<a id="a-Jo"></a>自观内身。<a id="a-Jp"></a>而行寂然。<a id="a-Jq"></a>自御其意。<a id="a-Jr"></a>不怀俗法。<a id="a-Js"></a>亦观外法。<a id="a-Jt"></a>而行寂然。<a id="a-Ju"></a>亦御其意。<a id="a-Jv"></a>不怀俗法。<a id="a-Jw"></a>重察内外。<a id="a-Jx"></a>亦无所起。<a id="a-Jy"></a>永无所坏。<a id="a-Jz"></a>观内痛痒。<a id="a-K0"></a>察其心法。<a id="a-K1"></a>亦观本法。<a id="a-K2"></a>法之所行。<a id="a-K3"></a>观内外法。<a id="a-K4"></a>而行寂然。<a id="a-K5"></a>自御其意。<a id="a-K6"></a>不怀俗法众恶诸法。<a id="a-K7"></a>不善未起将使不生。<a id="a-K8"></a>精进摄心。<a id="a-K9"></a>成就方便令永断绝。<a id="a-KA"></a>不善法起寻消除之。<a id="a-KB"></a>诸善德法。<a id="a-KC"></a>若不兴者。<a id="a-KD"></a>方便精进。<a id="a-KE"></a>志乐兴劝。<a id="a-KF"></a>功勋之法。<a id="a-KG"></a>令立不失。<a id="a-KH"></a>进使广大。<a id="a-KI"></a>勤修道地。<a id="a-KJ"></a>从行具足。<a id="a-KK"></a>自摄己心。<a id="a-KL"></a>未曾懈废。<a id="a-KM"></a>永除众秽。<a id="a-KN"></a>定意离贪。<a id="a-KO"></a>修行为首。<a id="a-KP"></a>念行神足。<a id="a-KQ"></a>成就闲静究竟无欲。<a id="a-KR"></a>乃至灭尽。<a id="a-KS"></a>劝助功福。<a id="a-KT"></a>精进以定。<a id="a-KU"></a>备悉众行。<a id="a-KV"></a>以断心定。<a id="a-KW"></a>便安众行。<a id="a-KX"></a>断识定意。<a id="a-KY"></a>辄行神足。<a id="a-KZ"></a>成就闲静究竟无欲之宜。<a id="a-Ka"></a>乃至灭尽。<a id="a-Kb"></a>劝助功福。<a id="a-Kc"></a>念行信根。<a id="a-Kd"></a>精进勤劬。<a id="a-Ke"></a>念根定根慧根。<a id="a-Kf"></a>成就闲静。<a id="a-Kg"></a>而无众欲。<a id="a-Kh"></a>灭尽众尘。<a id="a-Ki"></a>劝德念行。<a id="a-Kj"></a>信力精进力。<a id="a-Kk"></a>念力定力慧力。<a id="a-Kl"></a>成就闲静。<a id="a-Km"></a>无欲灭尽。<a id="a-Kn"></a>劝德定念觉意。<a id="a-Ko"></a>修法觉意。<a id="a-Kp"></a>精进觉意。<a id="a-Kq"></a>欢悦觉意。<a id="a-Kr"></a>笃信觉意。<a id="a-Ks"></a>观护觉意。<a id="a-Kt"></a>成就闲静。<a id="a-Ku"></a>令其无欲。<a id="a-Kv"></a>灭尽众尘。<a id="a-Kw"></a>劝德念行。<a id="a-Kx"></a>正见正念。<a id="a-Ky"></a>正言正业。<a id="a-Kz"></a>正命正便。<a id="a-L0"></a>正意正定。<a id="a-L1"></a>成就闲静。<a id="a-L2"></a>令其无欲。<a id="a-L3"></a>灭尽众尘。<a id="a-L4"></a>普察劝德。<a id="a-L5"></a>目见一切众生所在。<a id="a-L6"></a>为其宣畅本宿世愿。<a id="a-L7"></a>志无极哀。<a id="a-L8"></a>兴发大慈。<a id="a-L9"></a>使疾逮得一切智矣。<a id="a-LA"></a>令速究竟净治佛国。<a id="a-LB"></a>具足如来十力无畏诸佛之法。<a id="a-LC"></a>诸相种好。<a id="a-LD"></a>音声言辞。<a id="a-LE"></a>念尊最上殊特之业。<a id="a-LF"></a>普使具足。<a id="a-LG"></a>求学深妙。<a id="a-LH"></a>听佛脱门。<a id="a-LI"></a>而行无极善权方便。<a id="a-LJ"></a>又佛子听。<a id="a-LK"></a>菩萨若住此晖曜地。<a id="a-LL"></a>前本所习。<a id="a-LM"></a>自见贪身。<a id="a-LN"></a>猗于吾我。<a id="a-LO"></a>而计有人。<a id="a-LP"></a>依形寿命。<a id="a-LQ"></a>诸阴种大。<a id="a-LR"></a>贪住众人。<a id="a-LS"></a>浮没高下。<a id="a-LT"></a>撰择狐疑。<a id="a-LU"></a>疲极之态。<a id="a-LV"></a>谓言我所。<a id="a-LW"></a>恃怙财业。<a id="a-LX"></a>实有处所。<a id="a-LY"></a>一切永除。<a id="a-LZ"></a>如是猗着。<a id="a-La"></a>皆亦断去。<a id="a-Lb"></a>一切思念。<a id="a-Lc"></a>诽谤之事。<a id="a-Ld"></a>亲忍尘劳。<a id="a-Le"></a>勤学立志。<a id="a-Lf"></a>善权智慧。<a id="a-Lg"></a>在在所游。<a id="a-Lh"></a>以道为宝。<a id="a-Li"></a>遵兴道教。<a id="a-Lj"></a>其心润泽。<a id="a-Lk"></a>心怀柔软。<a id="a-Ll"></a>抱仁和意。<a id="a-Lm"></a>心常愍哀。<a id="a-Ln"></a>心不厌惓。<a id="a-Lo"></a>求最上心。<a id="a-Lp"></a>志好思慕殊特慧心。<a id="a-Lq"></a>将护化育诸众生心。<a id="a-Lr"></a>尊敬师友顺应器心。<a id="a-Ls"></a>如所闻之辄奉行心。<a id="a-Lt"></a>逮玄妙慧。<a id="a-Lu"></a>所作甚快。<a id="a-Lv"></a>仁慈柔软。<a id="a-Lw"></a>所居安隐。<a id="a-Lx"></a>止顿贤和。<a id="a-Ly"></a>志性质直。<a id="a-Lz"></a>行无所受。<a id="a-M0"></a>不以自大。<a id="a-M1"></a>不以憍慢。<a id="a-M2"></a>而受其教。<a id="a-M3"></a>归命无违。<a id="a-M4"></a>彼行是已。<a id="a-M5"></a>所受修行。<a id="a-M6"></a>寂然若斯。<a id="a-M7"></a>为上道地。<a id="a-M8"></a>清净住法。<a id="a-M9"></a>专精思惟。<a id="a-MA"></a>习合会行。<a id="a-MB"></a>奉行勤修不退转。<a id="a-MC"></a>精进不休。<a id="a-MD"></a>而不懈惓。<a id="a-ME"></a>遵不回还。<a id="a-MF"></a>所奉广远。<a id="a-MG"></a>所行无量。<a id="a-MH"></a>最上精进。<a id="a-MI"></a>求无等侣。<a id="a-MJ"></a>皆护众生。<a id="a-MK"></a>所劝不毁。<a id="a-ML"></a>又其菩萨。<a id="a-MM"></a>心性清净。<a id="a-MN"></a>志分和贤。<a id="a-MO"></a>无有可不。<a id="a-MP"></a>成信诸界。<a id="a-MQ"></a>意性长益诸功德本。<a id="a-MR"></a>永以消除贪妒慢恣。<a id="a-MS"></a>离于犹豫。<a id="a-MT"></a>亲近贡高。<a id="a-MU"></a>已得具足无疑脱门。<a id="a-MV"></a>因合会法。<a id="a-MW"></a>无厌不懈。<a id="a-MX"></a>已得速近建立如来。<a id="a-MY"></a>将顺其心。<a id="a-MZ"></a>令无限量。<a id="a-Ma"></a>其住在此晖曜菩萨道地者。<a id="a-Mb"></a>值见无数亿百千垓兆载诸佛。<a id="a-Mc"></a>普以供养衣被饮食床敷卧具。<a id="a-Md"></a>病瘦医药。<a id="a-Me"></a>奉所宣法。<a id="a-Mf"></a>启受尊行又诸佛所。<a id="a-Mg"></a>出家为道。<a id="a-Mh"></a>行作沙门。<a id="a-Mi"></a>益增勤修。<a id="a-Mj"></a>心性仁和。<a id="a-Mk"></a>信解习净。<a id="a-Ml"></a>于无央数亿百千垓。<a id="a-Mm"></a>不废德本。<a id="a-Mn"></a>一切转加。<a id="a-Mo"></a>巍巍遂高。<a id="a-Mp"></a>丰赫弘茂。<a id="a-Mq"></a>犹如宝师工作众物。<a id="a-Mr"></a>成诸璎珞。<a id="a-Ms"></a>所合无比。<a id="a-Mt"></a>钗镮[王*步]瑶。<a id="a-Mu"></a>靡不成好。<a id="a-Mv"></a>菩萨大士。<a id="a-Mw"></a>亦复如是。<a id="a-Mx"></a>住晖曜地。<a id="a-My"></a>其功德本。<a id="a-Mz"></a>转以加增。<a id="a-N0"></a>越诸下地诸菩萨住。<a id="a-N1"></a>犹如佛子如意明珠。<a id="a-N2"></a>光曜清净。<a id="a-N3"></a>其晖远照。<a id="a-N4"></a>明无等伦。<a id="a-N5"></a>其余诸宝。<a id="a-N6"></a>虽在其边。<a id="a-N7"></a>光蔽不现。<a id="a-N8"></a>菩萨如是。<a id="a-N9"></a>逮晖曜住。<a id="a-NA"></a>则无等侣。<a id="a-NB"></a>诸下地菩萨。<a id="a-NC"></a>功德不现。<a id="a-ND"></a>众魔尘劳。<a id="a-NE"></a>悉为消灭。<a id="a-NF"></a>是为佛子菩萨大士住于第四晖曜地者。<a id="a-NG"></a>所在游立。<a id="a-NH"></a>弘坦和雅。<a id="a-NI"></a>若处天位。<a id="a-NJ"></a>为天王时。<a id="a-NK"></a>开化众生。<a id="a-NL"></a>诸贪身者。<a id="a-NM"></a>所造立业。<a id="a-NN"></a>惠施仁爱。<a id="a-NO"></a>利人等利。<a id="a-NP"></a>一切救济。<a id="a-NQ"></a>合聚群黎。<a id="a-NR"></a>常念诸佛。<a id="a-NS"></a>未曾忘舍也。<a id="a-NT"></a>乃至普具一切智道。<a id="a-NU"></a>何因得为众生最尊。<a id="a-NV"></a>咸致一切无极圣慧。<a id="a-NW"></a>为众生护。<a id="a-NX"></a>导之利之。<a id="a-NY"></a>发意之顷。<a id="a-NZ"></a>殷勤精进。<a id="a-Na"></a>须臾一时。<a id="a-Nb"></a>逮亿百千诸三昧定。<a id="a-Nc"></a>睹众菩萨亿百千垓眷属围绕。<a id="a-Nd"></a>菩萨之力。<a id="a-Ne"></a>度于所愿。<a id="a-Nf"></a>所愿殊特。<a id="a-Ng"></a>变化自在。<a id="a-Nh"></a>亿百千垓兆载计劫。<a id="a-Ni"></a>无能计限。<a id="a-Nj"></a>功德威神。<a id="a-Nk"></a>于时金刚藏菩萨。<a id="a-Nl"></a>重欲分别义之所归。<a id="a-Nm"></a>便说颂曰。</p>
  <p id="aNn">修治至光明　　第三之住地</p>
  <p id="aNo">众生处世间　　各各周流行</p>
  <p id="aNp">其第三之住　　等犹如虚空</p>
  <p id="aNq">其志性笃信　　清净行无犯</p>
  <p id="aNr">适获致光曜　　大威无极住</p>
  <p id="aNs">将养世尊种　　至诚而回转</p>
  <p id="aNt">住佛无怀疑　　法圣众亦然</p>
  <p id="aNu">立清白之行　　唯睹见品类</p>
  <p id="aNv">在世尊吉祥　　从缘报往生</p>
  <p id="aNw">因随于生死　　众生之国土</p>
  <p id="aNx">以法为无始　　所兴无尽际</p>
  <p id="aNy">奉行常谨敕　　逮归世尊种</p>
  <p id="aNz">积累法如是　　愍哀于群黎</p>
  <p id="aO0">其身遵道行　　心法消痛痒</p>
  <p id="aO1">内外行相应　　思惟正其意</p>
  <p id="aO2">专精修言教　　弃捐于所有</p>
  <p id="aO3">已除尽众恶　　长成诸善法</p>
  <p id="aO4">这消化诸非　　便修第四业</p>
  <p id="aO5">奉行四神足　　五根并五力</p>
  <p id="aO6">微妙觉意宝　　遵八路如是</p>
  <p id="aO7">道念诸群萌　　意寂然眷属</p>
  <p id="aO8">近办所誓愿　　因由本行慈</p>
  <p id="aO9">志愿一切智　　以成治佛土</p>
  <p id="aOA">其力上最豪　　心思惟章句</p>
  <p id="aOB">又勇猛无畏　　与法俱教化</p>
  <p id="aOC">殷勤志慕求　　乐佛殊妙声</p>
  <p id="aOD">深远之道宝　　脱门之处所</p>
  <p id="aOE">积德而惟念　　大善权方便</p>
  <p id="aOF">已离于贪身　　消六十二见</p>
  <p id="aOG">永除内所猗　　及其计有命</p>
  <p id="aOH">无五阴四大　　诸种处亦然</p>
  <p id="aOI">已得第四住　　皆除是诸碍</p>
  <p id="aOJ">咸离弃贡高　　安住悉无慢</p>
  <p id="aOK">不复求贪乐　　所生之罪劳</p>
  <p id="aOL">已消众瑕垢　　性行甚清净</p>
  <p id="aOM">精进修道德　　修善不求身</p>
  <p id="aON">其心甚柔软　　所行无放逸</p>
  <p id="aOO">心仁和质直　　贤雅而愍哀</p>
  <p id="aOP">求慕上利义　　一切不患厌</p>
  <p id="aOQ">乐喜于圣慧　　为众生行业</p>
  <p id="aOR">恭敬奉师长　　远离求爱敬</p>
  <p id="aOS">作人有反复　　无谄顺教命</p>
  <p id="aOT">无慢无所爱　　心性常乐快</p>
  <p id="aOU">精进不回还　　奉尊等合集</p>
  <p id="aOV">其行以得立　　第三微妙住</p>
  <p id="aOW">内性无不可　　治心令清净</p>
  <p id="aOX">睹见喜信乐　　增长清白法</p>
  <p id="aOY">去众垢秽浊　　一切化痴结</p>
  <p id="aOZ">菩萨已住此　　殊胜无所著</p>
  <p id="aOa">供养诸众祐　　无央数亿垓</p>
  <p id="aOb">出家作沙门　　专精闻受法</p>
  <p id="aOc">成道无等伦　　紫金成璎珞</p>
  <p id="aOd">已能住是义　　功勋志性和</p>
  <p id="aOe">善权智慧俱　　修行清净业</p>
  <p id="aOf">若亿百千垓　　魔众不回转</p>
  <p id="aOg">奉行殊妙宝　　犹如魔为侣</p>
  <p id="aOh">已得住斯义　　供养人中上</p>
  <p id="aOi">致成寂然道　　极尊法行句</p>
  <p id="aOj">因能蠲众生　　六十二诸见</p>
  <p id="aOk">若能行殊特　　为最胜慧故</p>
  <p id="aOl">精进而志学　　亿百人中尊</p>
  <p id="aOm">见佛无他念　　安和广大业</p>
  <p id="aOn">又无数上妙　　将养无量劫</p>
  <p id="aOo">愿乐誓慧堂　　尊功勋之行</p>
  <p id="aOp">是为第四住　　清妙清净行</p>
  <p id="aOq">名德应慧义　　真安住所演。</p>
  <p id="aOr">时诸会者。<a id="a-Os"></a>皆咸得闻第四住地最胜之子知解诸法。<a id="a-Ot"></a>欢喜踊跃。<a id="a-Ou"></a>心中欣然。<a id="a-Ov"></a>住在虚空。<a id="a-Ow"></a>雨散天华。<a id="a-Ox"></a>善哉佛子。<a id="a-Oy"></a>宣扬无极。<a id="a-Oz"></a>其魔虽尊。<a id="a-P0"></a>与诸天俱。<a id="a-P1"></a>踊在虚空。<a id="a-P2"></a>悉抱悦豫。<a id="a-P3"></a>供养众祐。<a id="a-P4"></a>若干妙云雨柔软华。<a id="a-P5"></a>贡上安住。<a id="a-P6"></a>诸根坦然。<a id="a-P7"></a>琴瑟箜篌。<a id="a-P8"></a>畅悲哀音。<a id="a-P9"></a>诸天集会。<a id="a-PA"></a>欲奉世尊。<a id="a-PB"></a>睹最胜像。<a id="a-PC"></a>及所建立。<a id="a-PD"></a>一切举声。<a id="a-PE"></a>演如是音。<a id="a-PF"></a>面目充满。<a id="a-PG"></a>性行巍巍行道甚久。<a id="a-PH"></a>今乃获愿。<a id="a-PI"></a>久来不见天人之尊。<a id="a-PJ"></a>诸天已到。<a id="a-PK"></a>现能仁前。<a id="a-PL"></a>久未得察。<a id="a-PM"></a>动大海者演净光来。<a id="a-PN"></a>为甚大久。<a id="a-PO"></a>众生久来。<a id="a-PP"></a>今乃获安。<a id="a-PQ"></a>甚久以来。<a id="a-PR"></a>闻悲音响。<a id="a-PS"></a>别来长迥。<a id="a-PT"></a>不诣大圣。<a id="a-PU"></a>获一切德勋所度无极。<a id="a-PV"></a>弃捐贡高。<a id="a-PW"></a>寂静致上。<a id="a-PX"></a>供养尊敬于大沙门。<a id="a-PY"></a>此间供养。<a id="a-PZ"></a>经还天上。<a id="a-Pa"></a>于此供养。<a id="a-Pb"></a>趣安无限。<a id="a-Pc"></a>能供养者尽一切苦。<a id="a-Pd"></a>能供养者逮佛圣慧。<a id="a-Pe"></a>众祐清净犹如虚空。<a id="a-Pf"></a>不着世俗如水莲华。<a id="a-Pg"></a>超照高远坚如须弥。<a id="a-Ph"></a>心中欢喜奉敬最胜。<a id="a-Pi"></a>演是音已心怀喜悦。<a id="a-Pj"></a>降诸魔子。<a id="a-Pk"></a>不可称载。<a id="a-Pl"></a>喜笑瞻睹如是众德。<a id="a-Pm"></a>当尔之时。<a id="a-Pn"></a>咸悉寂然。<a id="a-Po"></a>宣布大财。<a id="a-Pp"></a>如月毁复。<a id="a-Pq"></a>勇猛无畏。<a id="a-Pr"></a>散第四住。<a id="a-Ps"></a>最胜愿说。</p>
 </body>
</html>