<!doctype html>
<html id="z3IBUM1aL" data-ver="2053">
 <head>
  <meta charset="utf-8">
  <meta author="白法祖">
  <meta library="龙藏">
  <meta catalog="小乘阿含部">
  <meta period="西晋">
 </head>
 <body>
  <h1 id="a1">佛般泥洹经卷下</h1>
  <p id="a2">佛去淳家。<a id="a-3"></a>呼阿难。<a id="a-4"></a>去至鸠夷那竭国。<a id="a-5"></a>阿难言诺。<a id="a-6"></a>即与比丘僧。<a id="a-7"></a>从华氏国。<a id="a-8"></a>至鸠夷那竭国。<a id="a-9"></a>佛道得病。<a id="a-A"></a>下道止坐。<a id="a-B"></a>呼阿难。<a id="a-C"></a>阿难言诺。<a id="a-D"></a>佛言。<a id="a-E"></a>近是间有溪水。<a id="a-F"></a>名鸠对。<a id="a-G"></a>持钵往取水满钵来。<a id="a-H"></a>我欲饮澡面。<a id="a-I"></a>阿难即往。<a id="a-J"></a>到溪水边。<a id="a-K"></a>时有五百乘车。<a id="a-L"></a>上流厉度水大浊。<a id="a-M"></a>阿难即取浊水。<a id="a-N"></a>持来白佛。<a id="a-O"></a>溪上流有五百乘车。<a id="a-P"></a>过水大浊。<a id="a-Q"></a>但可澡面澡足不可饮。<a id="a-R"></a>是间更有一溪。<a id="a-S"></a>名醯连。<a id="a-T"></a>水大清。<a id="a-U"></a>去是不远。<a id="a-V"></a>可往取饮。<a id="a-W"></a>佛即取浊水。<a id="a-X"></a>澡面足。<a id="a-Y"></a>病即小差。<a id="a-Z"></a>时有华氏国人中大臣名胞罠。<a id="a-a"></a>随道而来。<a id="a-b"></a>遥见佛威神。<a id="a-c"></a>形貌端正安静而坐。<a id="a-d"></a>大臣胞罠。<a id="a-e"></a>前趣佛。<a id="a-f"></a>为佛作礼却坐。<a id="a-g"></a>佛为说经。<a id="a-h"></a>胞罠泪出。<a id="a-i"></a>佛言。<a id="a-j"></a>何等比丘。<a id="a-k"></a>为若说经若闻经。<a id="a-l"></a>何以故哭啼。<a id="a-m"></a>胞罠言。<a id="a-n"></a>有一人名罗迦盐。<a id="a-o"></a>为我诵经。<a id="a-p"></a>时我泪出。<a id="a-q"></a>佛言。<a id="a-r"></a>为若诵何等经。<a id="a-s"></a>胞罠言。<a id="a-t"></a>罗迦盐。<a id="a-u"></a>坐树下自思惟身体。<a id="a-v"></a>有五百乘车过。<a id="a-w"></a>未久有一人问言。<a id="a-x"></a>适有五百乘车过。<a id="a-y"></a>宁闻车声不。<a id="a-z"></a>答言我不闻。<a id="a-10"></a>其人言近在是间。<a id="a-11"></a>讻讻如是。<a id="a-12"></a>何以不闻。<a id="a-13"></a>答言忽然不闻。<a id="a-14"></a>其人言。<a id="a-15"></a>时比丘瞑耶。<a id="a-16"></a>答言不瞑。<a id="a-17"></a>人言何以不闻车声。<a id="a-18"></a>答言我念道。<a id="a-19"></a>自思惟身体五藏。<a id="a-1A"></a>人言车过如是。<a id="a-1B"></a>不闻车声。<a id="a-1C"></a>胞罠言。<a id="a-1D"></a>我于道中逢一人。<a id="a-1E"></a>为我说经。<a id="a-1F"></a>比丘罗迦盐持道深。<a id="a-1G"></a>不闻五百乘车声。<a id="a-1H"></a>我用是故啼。<a id="a-1I"></a>佛告胞罠。<a id="a-1J"></a>五百乘车声。<a id="a-1K"></a>何如雷声。<a id="a-1L"></a>胞罠言。<a id="a-1M"></a>正使千乘车声。<a id="a-1N"></a>不如雷声。<a id="a-1O"></a>佛告胞罠。<a id="a-1P"></a>我昔在优昙聚。<a id="a-1Q"></a>坐思天下生死之根本。<a id="a-1R"></a>时天暴雨。<a id="a-1S"></a>雷电霹雳。<a id="a-1T"></a>杀四牛耕者兄弟二人。<a id="a-1U"></a>时有众人往观。<a id="a-1V"></a>有一人来到我所。<a id="a-1W"></a>前为我作礼。<a id="a-1X"></a>我问。<a id="a-1Y"></a>是间何以聚人。<a id="a-1Z"></a>其人言。<a id="a-1a"></a>属者霹雳。<a id="a-1b"></a>杀四牛兄弟二人。<a id="a-1c"></a>佛何以不闻。<a id="a-1d"></a>佛时瞑耶。<a id="a-1e"></a>佛言我不瞑。<a id="a-1f"></a>坐思道耳。<a id="a-1g"></a>其人言佛道深乃如是。<a id="a-1h"></a>不瞑而不闻霹雳声。<a id="a-1i"></a>佛思道甚深。<a id="a-1j"></a>其人亦即泪出。<a id="a-1k"></a>大臣胞罠言。<a id="a-1l"></a>佛道深乃如是。<a id="a-1m"></a>从今以往。<a id="a-1n"></a>当持佛经戒。<a id="a-1o"></a>胞罠即呼从者来。<a id="a-1p"></a>使归取黄金织成氎布一张来。<a id="a-1q"></a>我以上佛。<a id="a-1r"></a>从者即归取来。<a id="a-1s"></a>胞罠持上佛。<a id="a-1t"></a>白佛言。<a id="a-1u"></a>同知佛不用。<a id="a-1v"></a>当哀我为受之。<a id="a-1w"></a>佛即受之。<a id="a-1x"></a>胞罠为佛作礼而去。<a id="a-1y"></a>去未久。<a id="a-1z"></a>佛呼阿难。<a id="a-20"></a>持金织成[疊*毛]布来。<a id="a-21"></a>色大好正黄。<a id="a-22"></a>阿难言。<a id="a-23"></a>我侍佛二十余年。<a id="a-24"></a>未曾见[疊*毛]好乃如是。<a id="a-25"></a>佛言有是甚好。<a id="a-26"></a>阿难言。<a id="a-27"></a>佛今日面色。<a id="a-28"></a>如是[疊*毛]色。<a id="a-29"></a>佛告阿难。<a id="a-2A"></a>佛有是曹色者有两时。<a id="a-2B"></a>佛初得道为佛时。<a id="a-2C"></a>面色好如是。<a id="a-2D"></a>我今日夜半。<a id="a-2E"></a>当般泥洹面色好当复如是。<a id="a-2F"></a>佛复呼阿难。<a id="a-2G"></a>去至醯连溪水边。<a id="a-2H"></a>我欲洗浴身体。<a id="a-2I"></a>阿难言诺。<a id="a-2J"></a>佛独与阿难俱。<a id="a-2K"></a>至醯连溪水边。<a id="a-2L"></a>佛解衣。<a id="a-2M"></a>自取水灌浴。<a id="a-2N"></a>佛告阿难。<a id="a-2O"></a>朝华氏子淳家饭我。<a id="a-2P"></a>今日夜半。<a id="a-2Q"></a>当般泥洹。<a id="a-2R"></a>若告淳言。<a id="a-2S"></a>佛从若饭已。<a id="a-2T"></a>夜半当般泥洹。<a id="a-2U"></a>若当欢喜。<a id="a-2V"></a>语淳莫啼哭。<a id="a-2W"></a>若一饭佛得五福。<a id="a-2X"></a>若饭佛。<a id="a-2Y"></a>佛持若饭食。<a id="a-2Z"></a>气力用般泥洹。<a id="a-2a"></a>淳得长寿。<a id="a-2b"></a>得端正。<a id="a-2c"></a>得富贵尊豪。<a id="a-2d"></a>得生天上。<a id="a-2e"></a>佛可敬。<a id="a-2f"></a>一饭佛得五福。<a id="a-2g"></a>阿难白佛。<a id="a-2h"></a>有一比丘。<a id="a-2i"></a>名栴檀。<a id="a-2j"></a>比丘急性喜骂。<a id="a-2k"></a>数斗诸比丘。<a id="a-2l"></a>佛般泥洹以后。<a id="a-2m"></a>我曹诸比丘。<a id="a-2n"></a>当云何共事佛经戒。<a id="a-2o"></a>佛语阿难。<a id="a-2p"></a>我般泥洹已。<a id="a-2q"></a>若曹莫复与语。<a id="a-2r"></a>诸比丘不与语。<a id="a-2s"></a>栴檀比丘。<a id="a-2t"></a>当思推怀重惭愧悔数斗诸比丘。<a id="a-2u"></a>佛告阿难。<a id="a-2v"></a>施床使北首。<a id="a-2w"></a>我背大痛欲卧。<a id="a-2x"></a>阿难即施床着枕。<a id="a-2y"></a>佛偃右胁卧。<a id="a-2z"></a>屈膝累脚。<a id="a-30"></a>卧思无为之道。<a id="a-31"></a>佛卧呼阿难。<a id="a-32"></a>若知七意之事不。<a id="a-33"></a>何等为七。<a id="a-34"></a>一者有志。<a id="a-35"></a>二者明经。<a id="a-36"></a>三者不懈于经。<a id="a-37"></a>四者不贪卧当喜经。<a id="a-38"></a>五者政心。<a id="a-39"></a>六者净心。<a id="a-3A"></a>七者视身中恶露。<a id="a-3B"></a>比丘有是七法。<a id="a-3C"></a>以自知得度世道。<a id="a-3D"></a>阿难。<a id="a-3E"></a>意念佛懈卧。<a id="a-3F"></a>佛告阿难。<a id="a-3G"></a>若意念佛懈卧耶。<a id="a-3H"></a>佛告阿难。<a id="a-3I"></a>人不懈于经。<a id="a-3J"></a>不懈于坐起欲作佛者。<a id="a-3K"></a>可得佛语已即起坐。<a id="a-3L"></a>时有一比丘名劫宾。<a id="a-3M"></a>来语阿难言。<a id="a-3N"></a>我欲问一事。<a id="a-3O"></a>阿难言。<a id="a-3P"></a>佛圣体不和且莫。<a id="a-3Q"></a>佛即从里知比丘欲问事。<a id="a-3R"></a>佛告阿难。<a id="a-3S"></a>呼比丘来入。<a id="a-3T"></a>入与佛相见。<a id="a-3U"></a>佛言所欲问者当问。<a id="a-3V"></a>比丘言。<a id="a-3W"></a>佛有疾且置经不须复说。<a id="a-3X"></a>佛说七事者。<a id="a-3Y"></a>我曹以闻当持佛且止莫说经。<a id="a-3Z"></a>佛告比丘。<a id="a-3a"></a>我向卧阿难念佛。<a id="a-3b"></a>有懈堕之意。<a id="a-3c"></a>何以卧。<a id="a-3d"></a>我以是故起说七事。<a id="a-3e"></a>比丘言。<a id="a-3f"></a>佛是天上天下之尊。<a id="a-3g"></a>云何不从天请药。<a id="a-3h"></a>可使病愈。<a id="a-3i"></a>佛言如人舍宅。<a id="a-3j"></a>久故皆当坏。<a id="a-3k"></a>地续安如故。<a id="a-3l"></a>佛心安如地。<a id="a-3m"></a>身如故舍。<a id="a-3n"></a>心无病。<a id="a-3o"></a>但身有病耳。<a id="a-3p"></a>佛言忧七事忧身持戒比丘言。<a id="a-3q"></a>今佛当般泥洹有身病。<a id="a-3r"></a>何况凡人。<a id="a-3s"></a>比丘言。<a id="a-3t"></a>[燕*鳥]生子。<a id="a-3u"></a>怙父母得食以生活。<a id="a-3v"></a>今佛舍我曹般泥洹。<a id="a-3w"></a>我曹当依谁。<a id="a-3x"></a>世尊又曰。<a id="a-3y"></a>吾经不说。<a id="a-3z"></a>无生不死者。<a id="a-40"></a>比丘当念持佛重戒比丘旋出。<a id="a-41"></a>佛告阿难疾去为佛于盐呵沙。<a id="a-42"></a>施床使北首。<a id="a-43"></a>今日夜半。<a id="a-44"></a>佛当般泥洹。<a id="a-45"></a>阿难奉命。<a id="a-46"></a>之彼施床床头北首毕。<a id="a-47"></a>还白言。<a id="a-48"></a>施床已竟。<a id="a-49"></a>佛起至盐呵沙。<a id="a-4A"></a>得床猗右胁卧。<a id="a-4B"></a>有一比丘。<a id="a-4C"></a>名优和洹。<a id="a-4D"></a>当佛前立佛言无当吾前。<a id="a-4E"></a>阿难白言。<a id="a-4F"></a>自吾亲侍二十五年。<a id="a-4G"></a>未曾见比丘直自来进不问阿难。<a id="a-4H"></a>佛言是比丘。<a id="a-4I"></a>于彼诸天。<a id="a-4J"></a>最有威神。<a id="a-4K"></a>闻佛灭度故。<a id="a-4L"></a>直自前贪欲见佛。<a id="a-4M"></a>阿难问言。<a id="a-4N"></a>独是天知佛当灭度。<a id="a-4O"></a>复有余天。<a id="a-4P"></a>佛告阿难。<a id="a-4Q"></a>从鸠夷那竭国境界。<a id="a-4R"></a>四百八十里中。<a id="a-4S"></a>头头相附。<a id="a-4T"></a>间不容针。<a id="a-4U"></a>皆是诸天。<a id="a-4V"></a>闻佛当灭度。<a id="a-4W"></a>悲哭且来。<a id="a-4X"></a>中有挽头发者。<a id="a-4Y"></a>自裂衣者。<a id="a-4Z"></a>塞心绝尸视者。<a id="a-4a"></a>哀云奈何。<a id="a-4b"></a>佛舍我曹。<a id="a-4c"></a>灭度永逝。<a id="a-4d"></a>何其疾乎。<a id="a-4e"></a>佛为大明。<a id="a-4f"></a>三界中眼。<a id="a-4g"></a>今般泥洹。<a id="a-4h"></a>三界眼灭。<a id="a-4i"></a>佛告阿难。<a id="a-4j"></a>吾本经不说。<a id="a-4k"></a>无生不死者。<a id="a-4l"></a>天地无不坏败者。<a id="a-4m"></a>愚人以天地为常。<a id="a-4n"></a>佛以为虚空。<a id="a-4o"></a>天地有成败。<a id="a-4p"></a>无不弃身者。<a id="a-4q"></a>善恶随身。<a id="a-4r"></a>父有过恶。<a id="a-4s"></a>子不获殃。<a id="a-4t"></a>子有过恶。<a id="a-4u"></a>父不获殃。<a id="a-4v"></a>各自生死。<a id="a-4w"></a>善恶殃咎。<a id="a-4x"></a>各随其身。<a id="a-4y"></a>阿难白佛言。<a id="a-4z"></a>佛灭度后。<a id="a-50"></a>吾等葬佛身体法当云何。<a id="a-51"></a>佛告阿难。<a id="a-52"></a>汝默无忧。<a id="a-53"></a>当有逝心理家。<a id="a-54"></a>共忧吾身。<a id="a-55"></a>阿难言。<a id="a-56"></a>彼以何法。<a id="a-57"></a>忧佛尊体。<a id="a-58"></a>佛告阿难。<a id="a-59"></a>葬法如飞行皇帝殡葬之法。<a id="a-5A"></a>佛复踰彼。<a id="a-5B"></a>阿难言葬圣帝法云何。<a id="a-5C"></a>佛告阿难。<a id="a-5D"></a>葬法用锦亵以缠身。<a id="a-5E"></a>劫波育十张。<a id="a-5F"></a>交缠其上。<a id="a-5G"></a>着假棺中。<a id="a-5H"></a>以泽香膏。<a id="a-5I"></a>灌劫波育上。<a id="a-5J"></a>其有好香。<a id="a-5K"></a>皆以着上。<a id="a-5L"></a>以梓薪樟薪旃薪。<a id="a-5M"></a>以盖覆棺。<a id="a-5N"></a>以薪着上下。<a id="a-5O"></a>蛇维讫毕。<a id="a-5P"></a>[僉*殳]舍利。<a id="a-5Q"></a>于四交道。<a id="a-5R"></a>起塔立刹。<a id="a-5S"></a>以槃着上。<a id="a-5T"></a>悬缯鼓。<a id="a-5U"></a>华香燃灯。<a id="a-5V"></a>飞行皇帝葬法若斯。<a id="a-5W"></a>佛复胜之。<a id="a-5X"></a>佛说此时。<a id="a-5Y"></a>阿难在后。<a id="a-5Z"></a>慷慨啼以头拄床角。<a id="a-5a"></a>从后白言。<a id="a-5b"></a>灭度太疾。<a id="a-5c"></a>亡天下眼。<a id="a-5d"></a>四面郡国。<a id="a-5e"></a>诸比丘僧。<a id="a-5f"></a>闻佛欲灭度。<a id="a-5g"></a>啼哭且来。<a id="a-5h"></a>自相谓恐不见佛。<a id="a-5i"></a>比丘僧到。<a id="a-5j"></a>佛问比丘阿难所在乎。<a id="a-5k"></a>对曰。<a id="a-5l"></a>阿难近在床后角。<a id="a-5m"></a>低头哽噎。<a id="a-5n"></a>诸比丘流泪而言。<a id="a-5o"></a>世尊灭度。<a id="a-5p"></a>何其太疾。<a id="a-5q"></a>佛言吾本行诸墟聚豫告。<a id="a-5r"></a>若曹却九十日。<a id="a-5s"></a>当般泥洹。<a id="a-5t"></a>四辈弟子。<a id="a-5u"></a>在数千里外者悉至。<a id="a-5v"></a>佛告阿难。<a id="a-5w"></a>若莫悲哀。<a id="a-5x"></a>所以然者。<a id="a-5y"></a>若尽心侍佛。<a id="a-5z"></a>二十余年。<a id="a-60"></a>慈仁于佛。<a id="a-61"></a>敬身慎口。<a id="a-62"></a>大孝于佛。<a id="a-63"></a>过去佛侍者亦如阿难。<a id="a-64"></a>当来佛侍者亦如阿难。<a id="a-65"></a>若知佛意。<a id="a-66"></a>若云某时可见。<a id="a-67"></a>比丘比丘尼优婆塞优婆夷。<a id="a-68"></a>某时不可见。<a id="a-69"></a>所供饮食若言可食可饮可卧可起。<a id="a-6A"></a>常合佛意未尝失仪。<a id="a-6B"></a>某比丘某逝心。<a id="a-6C"></a>乐经不乐经。<a id="a-6D"></a>若所言皆诚。<a id="a-6E"></a>于佛最孝。<a id="a-6F"></a>啼哭何为。<a id="a-6G"></a>佛告诸比丘。<a id="a-6H"></a>听飞行皇帝有四难及之德。<a id="a-6I"></a>何谓四德。<a id="a-6J"></a>诸小国王。<a id="a-6K"></a>及诸逝心理家。<a id="a-6L"></a>并诸黎民。<a id="a-6M"></a>诣帝阙下。<a id="a-6N"></a>飞行皇帝皆见之。<a id="a-6O"></a>和心软教。<a id="a-6P"></a>为诸王说治国法。<a id="a-6Q"></a>知足无求。<a id="a-6R"></a>逝心之行。<a id="a-6S"></a>清净为首。<a id="a-6T"></a>理家及民。<a id="a-6U"></a>出诣佛庙。<a id="a-6V"></a>听采沙门正真之化。<a id="a-6W"></a>归当修孝。<a id="a-6X"></a>随其所定。<a id="a-6Y"></a>慈心赐之。<a id="a-6Z"></a>诸王逝心理家庶民。<a id="a-6a"></a>靡不欣豫。<a id="a-6b"></a>称叹圣帝感动诸天。<a id="a-6c"></a>飞行皇帝有斯四德。<a id="a-6d"></a>阿难。<a id="a-6e"></a>比丘亦有四德。<a id="a-6f"></a>其有除馑男除馑女。<a id="a-6g"></a>清信士清信女之阿难所。<a id="a-6h"></a>从问经戒。<a id="a-6i"></a>阿难为具广陈演之。<a id="a-6j"></a>四辈弟子。<a id="a-6k"></a>靡不欣怿。<a id="a-6l"></a>退坐出去。<a id="a-6m"></a>寻涂称叹。<a id="a-6n"></a>斯谓阿难第一四德。<a id="a-6o"></a>复有四辈弟子。<a id="a-6p"></a>不解经奥。<a id="a-6q"></a>至阿难所。<a id="a-6r"></a>启质所疑阿难释结无不开解。<a id="a-6s"></a>闻者不厌出无不叹。<a id="a-6t"></a>斯谓阿难第二四德。<a id="a-6u"></a>四辈高德。<a id="a-6v"></a>睹阿难侍佛左侧无不吟咏。<a id="a-6w"></a>斯谓阿难第三四德。<a id="a-6x"></a>佛所说经。<a id="a-6y"></a>言无多少。<a id="a-6z"></a>阿难所闻。<a id="a-70"></a>皆识讽诵。<a id="a-71"></a>宣授四辈。<a id="a-72"></a>一无增减。<a id="a-73"></a>是为阿难第四四德。<a id="a-74"></a>阿难白佛言。<a id="a-75"></a>去是不远有郡国。<a id="a-76"></a>舍卫国。<a id="a-77"></a>沙枝国。<a id="a-78"></a>栴波国。<a id="a-79"></a>王舍国。<a id="a-7A"></a>波罗奈国。<a id="a-7B"></a>维耶梨国。<a id="a-7C"></a>斯诸大国。<a id="a-7D"></a>明义备悉。<a id="a-7E"></a>佛当灭度。<a id="a-7F"></a>何不于彼。<a id="a-7G"></a>既于小县。<a id="a-7H"></a>复处城外。<a id="a-7I"></a>薄聚鄙县。<a id="a-7J"></a>而般泥洹。<a id="a-7K"></a>佛告阿难。<a id="a-7L"></a>无云小聚。<a id="a-7M"></a>所以然者。<a id="a-7N"></a>惟昔往古鸠夷那竭。<a id="a-7O"></a>名鸠夷越王。<a id="a-7P"></a>国大乐时无疹病。<a id="a-7Q"></a>米谷丰沃黎民炽盛。<a id="a-7R"></a>家有孝子。<a id="a-7S"></a>城东西长四百八十里。<a id="a-7T"></a>南北广二百八十里。<a id="a-7U"></a>其城七重。<a id="a-7V"></a>皆以焦墼累集作城。<a id="a-7W"></a>黄金白银琉璃水精。<a id="a-7X"></a>以着城壁。<a id="a-7Y"></a>亦以四宝为瓦覆城。<a id="a-7Z"></a>城高六丈四尺。<a id="a-7a"></a>上广二丈四尺。<a id="a-7b"></a>城中宝树。<a id="a-7c"></a>华光五色。<a id="a-7d"></a>行有三道。<a id="a-7e"></a>两边皆以四宝。<a id="a-7f"></a>瓦覆其上。<a id="a-7g"></a>两边居家舍宅。<a id="a-7h"></a>雕文刻镂。<a id="a-7i"></a>服如天上。<a id="a-7j"></a>琴瑟众乐。<a id="a-7k"></a>男女不杂。<a id="a-7l"></a>歌音以德。<a id="a-7m"></a>道乐益明。<a id="a-7n"></a>民无忧怖。<a id="a-7o"></a>心常欢喜。<a id="a-7p"></a>头上不饰明香远达。<a id="a-7q"></a>其圣王名曰大快见。<a id="a-7r"></a>号飞行皇帝。<a id="a-7s"></a>勒兵光世。<a id="a-7t"></a>都无齐双。<a id="a-7u"></a>相率以道。<a id="a-7v"></a>无违王法。<a id="a-7w"></a>民欲飞行念即身往。<a id="a-7x"></a>王有七宝。<a id="a-7y"></a>自然生。<a id="a-7z"></a>黄金飞轮。<a id="a-80"></a>神力白象。<a id="a-81"></a>绀色神马。<a id="a-82"></a>明月珠。<a id="a-83"></a>天玉女妻。<a id="a-84"></a>主宝圣臣。<a id="a-85"></a>典兵圣臣。<a id="a-86"></a>王有四德。<a id="a-87"></a>为小儿时。<a id="a-88"></a>为太子时。<a id="a-89"></a>即帝位时。<a id="a-8A"></a>捐国绝欲为沙门时。<a id="a-8B"></a>各八万四千岁。<a id="a-8C"></a>斯即大快见王一难及之德。<a id="a-8D"></a>饮食时化。<a id="a-8E"></a>体无长疾。<a id="a-8F"></a>寒温调适身意常安。<a id="a-8G"></a>斯二德。<a id="a-8H"></a>容观堂堂颜华绝世。<a id="a-8I"></a>微下帝释。<a id="a-8J"></a>以为不如。<a id="a-8K"></a>斯三德。<a id="a-8L"></a>普天率土民无巨细慈爱于王。<a id="a-8M"></a>犹至孝之子愿令亲安。<a id="a-8N"></a>王亦赤心慈爱众生。<a id="a-8O"></a>等之于子。<a id="a-8P"></a>贫给财宝。<a id="a-8Q"></a>饥者饭之渴者饮之。<a id="a-8R"></a>穷老幼孤。<a id="a-8S"></a>令之合居为亲为子。<a id="a-8T"></a>屋舍车乘。<a id="a-8U"></a>疾济以药。<a id="a-8V"></a>斯谓四德。<a id="a-8W"></a>其国常闻十二种声。<a id="a-8X"></a>象声马声牛声车声螺声鼓声舞声歌声。<a id="a-8Y"></a>诸弦乐声。<a id="a-8Z"></a>诵仁义声。<a id="a-8a"></a>叹佛尊行声。<a id="a-8b"></a>黎民服饰。<a id="a-8c"></a>众宝织成。<a id="a-8d"></a>明月杂珠。<a id="a-8e"></a>璎珞光道。<a id="a-8f"></a>饮食伎乐。<a id="a-8g"></a>犹忉利天。<a id="a-8h"></a>居民欣乐。<a id="a-8i"></a>无日不喜。<a id="a-8j"></a>王欲出游。<a id="a-8k"></a>呼御车臣。<a id="a-8l"></a>臣名须达。<a id="a-8m"></a>敕之曰。<a id="a-8n"></a>令车徐行。<a id="a-8o"></a>吾久不见逝心理家。<a id="a-8p"></a>今欲见之。<a id="a-8q"></a>逝心理家。<a id="a-8r"></a>闻王当出。<a id="a-8s"></a>有持明月珠者。<a id="a-8t"></a>白珠碧珠。<a id="a-8u"></a>青珠珊瑚栴檀名香。<a id="a-8v"></a>辄贡圣王。<a id="a-8w"></a>王不欲受。<a id="a-8x"></a>皆稽首求哀。<a id="a-8y"></a>王乃受之。<a id="a-8z"></a>敕掌宝臣。<a id="a-90"></a>倍顾其直。<a id="a-91"></a>黎民巨细。<a id="a-92"></a>亦以众宝华香散地。<a id="a-93"></a>称寿无极。<a id="a-94"></a>诸小国王。<a id="a-95"></a>有八万四千。<a id="a-96"></a>闻飞行皇帝欲布施。<a id="a-97"></a>皆来翼从。<a id="a-98"></a>至大殿所。<a id="a-99"></a>帝欲与诸王俱升正殿。<a id="a-9A"></a>诸王辞曰。<a id="a-9B"></a>臣等诸国皆有宝殿。<a id="a-9C"></a>帝曰尔等小殿。<a id="a-9D"></a>未足以云。<a id="a-9E"></a>且观明殿。<a id="a-9F"></a>遂无敢升者。<a id="a-9G"></a>诸王各有宝车。<a id="a-9H"></a>车高十丈。<a id="a-9I"></a>皆有四轮。<a id="a-9J"></a>自下以上。<a id="a-9K"></a>悉是七宝。<a id="a-9L"></a>上施幢幡。<a id="a-9M"></a>色明相照。<a id="a-9N"></a>车驾六马。<a id="a-9O"></a>马皆飞行。<a id="a-9P"></a>时有一车驾。<a id="a-9Q"></a>两骆象车。<a id="a-9R"></a>名俱罗竭。<a id="a-9S"></a>圣帝所乘矣。<a id="a-9T"></a>八万四千车皆在前导。<a id="a-9U"></a>至明殿所。<a id="a-9V"></a>殿名波罗沙檀。<a id="a-9W"></a>纵广四十里。<a id="a-9X"></a>以黄金白银琉璃水精墼为壁。<a id="a-9Y"></a>亦以四宝为柱。<a id="a-9Z"></a>黄金瓦。<a id="a-9a"></a>白银瓦。<a id="a-9b"></a>琉璃瓦。<a id="a-9c"></a>水精瓦。<a id="a-9d"></a>陛五十重。<a id="a-9e"></a>皆以黄金白银琉璃水精为陛。<a id="a-9f"></a>黄金梁。<a id="a-9g"></a>白银梁。<a id="a-9h"></a>琉璃梁。<a id="a-9i"></a>水精梁。<a id="a-9j"></a>黄金[木*沓]。<a id="a-9k"></a>白银[木*沓]。<a id="a-9l"></a>琉璃[木*沓]。<a id="a-9m"></a>水精[木*沓]。<a id="a-9n"></a>殿中有八万四千床。<a id="a-9o"></a>黄金床白银床。<a id="a-9p"></a>琉璃床水精床。<a id="a-9q"></a>黄金帐白银帐。<a id="a-9r"></a>琉璃帐水精帐。<a id="a-9s"></a>黄金织成。<a id="a-9t"></a>白银织成。<a id="a-9u"></a>琉璃织成水精织成。<a id="a-9v"></a>赤罽织成。<a id="a-9w"></a>皆以布床上。<a id="a-9x"></a>以天上降织成为枕。<a id="a-9y"></a>阿难。<a id="a-9z"></a>宫墙四重。<a id="a-A0"></a>黄金墙。<a id="a-A1"></a>白银墙。<a id="a-A2"></a>琉璃墙。<a id="a-A3"></a>水精墙。<a id="a-A4"></a>作四宝浴池。<a id="a-A5"></a>周匝四十里。<a id="a-A6"></a>黄金池白银陛。<a id="a-A7"></a>白银池黄金陛。<a id="a-A8"></a>琉璃池水精陛。<a id="a-A9"></a>水精池琉璃陛。<a id="a-AA"></a>池中自然。<a id="a-AB"></a>生四色莲华。<a id="a-AC"></a>青红紫白华。<a id="a-AD"></a>冬夏常生池中。<a id="a-AE"></a>外有香华树。<a id="a-AF"></a>殿下有四道。<a id="a-AG"></a>亦以四宝为步栏。<a id="a-AH"></a>栏各长二十里。<a id="a-AI"></a>殿陛之前。<a id="a-AJ"></a>有四宝树。<a id="a-AK"></a>树高四十里。<a id="a-AL"></a>荫地亦尔。<a id="a-AM"></a>黄金树白银叶。<a id="a-AN"></a>白银树黄金叶。<a id="a-AO"></a>琉璃树水精叶。<a id="a-AP"></a>水精树琉璃叶。<a id="a-AQ"></a>帝于殿下。<a id="a-AR"></a>自思惟。<a id="a-AS"></a>不宜上殿。<a id="a-AT"></a>辞让诸王。<a id="a-AU"></a>诸王皆不敢升。<a id="a-AV"></a>大快见。<a id="a-AW"></a>敕令近臣。<a id="a-AX"></a>请诸沙门逝心明经持戒者。<a id="a-AY"></a>先上殿。<a id="a-AZ"></a>具设美食。<a id="a-Aa"></a>重赐明宝。<a id="a-Ab"></a>沙门逝心去。<a id="a-Ac"></a>帝即深惟。<a id="a-Ad"></a>寿命非常。<a id="a-Ae"></a>与一侍人。<a id="a-Af"></a>俱升明殿曰。<a id="a-Ag"></a>吾欲遣诸夫人伎女。<a id="a-Ah"></a>傍臣诸王。<a id="a-Ai"></a>各遣令去。<a id="a-Aj"></a>帝坐黄金床。<a id="a-Ak"></a>足蹈白银机。<a id="a-Al"></a>深自思念。<a id="a-Am"></a>淫泆之行。<a id="a-An"></a>何益于己。<a id="a-Ao"></a>愚人多贪不知其祸。<a id="a-Ap"></a>吾今虽寿三十三万六千岁。<a id="a-Aq"></a>夫盛有衰合会有离。<a id="a-Ar"></a>身为朽种。<a id="a-As"></a>会成灰土。<a id="a-At"></a>斯四宝殿。<a id="a-Au"></a>孰能久保乎。<a id="a-Av"></a>曰吾一身耳。<a id="a-Aw"></a>小屋足安。<a id="a-Ax"></a>何用四十里殿八万四千床为。<a id="a-Ay"></a>从黄金床至白银床。<a id="a-Az"></a>足蹈金机。<a id="a-B0"></a>惟人作意。<a id="a-B1"></a>必当清洁。<a id="a-B2"></a>贪嫉恚痴邪淫之心。<a id="a-B3"></a>以四非常灭令无余。<a id="a-B4"></a>睹世无常。<a id="a-B5"></a>吾焉得久。<a id="a-B6"></a>从白银床至琉璃床。<a id="a-B7"></a>足蹈水精机曰。<a id="a-B8"></a>吾后宫玉女。<a id="a-B9"></a>有八万四千人。<a id="a-BA"></a>各遣令去。<a id="a-BB"></a>用之为拘。<a id="a-BC"></a>女聚恶盛。<a id="a-BD"></a>当弃秽意。<a id="a-BE"></a>从琉璃床至水精床。<a id="a-BF"></a>足蹈琉璃机。<a id="a-BG"></a>重思天下。<a id="a-BH"></a>众事皆恶。<a id="a-BI"></a>唯无为快。<a id="a-BJ"></a>除吾浊志。<a id="a-BK"></a>当求无为。<a id="a-BL"></a>今虽为飞行皇帝豪贵如斯。<a id="a-BM"></a>何润于身。<a id="a-BN"></a>侍者前白。<a id="a-BO"></a>诸玉女宝。<a id="a-BP"></a>问王处殿。<a id="a-BQ"></a>何其稽久。<a id="a-BR"></a>皆欲进前。<a id="a-BS"></a>帝告侍者曰。<a id="a-BT"></a>敕掌宝臣。<a id="a-BU"></a>遣诸夫人。<a id="a-BV"></a>各归其家。<a id="a-BW"></a>着身众珍名宝。<a id="a-BX"></a>皆各自随。<a id="a-BY"></a>诸王群臣。<a id="a-BZ"></a>天马宝象。<a id="a-Ba"></a>皆遣令去。</p>
  <p id="aBb">大快见王。<a id="a-Bc"></a>即升高观。<a id="a-Bd"></a>遥闻众声。<a id="a-Be"></a>喧叫呼天。<a id="a-Bf"></a>帝曰何声。<a id="a-Bg"></a>侍者白言。<a id="a-Bh"></a>天玉女声。<a id="a-Bi"></a>诸王群臣。<a id="a-Bj"></a>顿跄于地。<a id="a-Bk"></a>举哀呼天。<a id="a-Bl"></a>宝象天马。<a id="a-Bm"></a>呼[口*睪]泪出。<a id="a-Bn"></a>恋慕天王。<a id="a-Bo"></a>靡不顿躃。<a id="a-Bp"></a>帝曰持小机来。<a id="a-Bq"></a>安置殿下。<a id="a-Br"></a>请玉女宝。<a id="a-Bs"></a>诸王群寮。<a id="a-Bt"></a>进诸象马宝车从者。<a id="a-Bu"></a>第一嫡后就坐帝侧。<a id="a-Bv"></a>帝更以女妹之爱。<a id="a-Bw"></a>侍诸夫人。<a id="a-Bx"></a>嫡后举手。<a id="a-By"></a>指诸女宝曰。<a id="a-Bz"></a>天女之容。<a id="a-C0"></a>韑韑光世。<a id="a-C1"></a>着身天服。<a id="a-C2"></a>世所希睹愿留微心。<a id="a-C3"></a>以副其意。<a id="a-C4"></a>宝象天马。<a id="a-C5"></a>马名桓青。<a id="a-C6"></a>白珠夜光众宝璎珞。<a id="a-C7"></a>奕奕光国。<a id="a-C8"></a>四方诸王。<a id="a-C9"></a>皆有圣人之明。<a id="a-CA"></a>虔奉称臣。<a id="a-CB"></a>孝顺慈忠。<a id="a-CC"></a>爱慕天王。<a id="a-CD"></a>快见王曰。<a id="a-CE"></a>吾世世有慈心。<a id="a-CF"></a>于世女人。<a id="a-CG"></a>更相嫉妒。<a id="a-CH"></a>殃恶流被。<a id="a-CI"></a>延及王身。<a id="a-CJ"></a>惟斯重祸。<a id="a-CK"></a>吾欲远之。<a id="a-CL"></a>自今以往。<a id="a-CM"></a>若曹女等。<a id="a-CN"></a>皆我女妹。<a id="a-CO"></a>诸夫人皆举哀云。<a id="a-CP"></a>当奈何生离弃我去。<a id="a-CQ"></a>皆脱身众饰。<a id="a-CR"></a>投之于地。<a id="a-CS"></a>嫡后自搣椎心悲哭呼云。<a id="a-CT"></a>天王吾当依谁。<a id="a-CU"></a>帝曰。<a id="a-CV"></a>人命致短。<a id="a-CW"></a>尔忧反长。<a id="a-CX"></a>身为朽器。<a id="a-CY"></a>死在无期。<a id="a-CZ"></a>自今执心。<a id="a-Ca"></a>尚沙门德。<a id="a-Cb"></a>远女亲贤。<a id="a-Cc"></a>唯道是尊。<a id="a-Cd"></a>修身自忧。<a id="a-Ce"></a>不能忧余。<a id="a-Cf"></a>告诸王曰。<a id="a-Cg"></a>命短忧长。<a id="a-Ch"></a>当自爱身。<a id="a-Ci"></a>无生不死当正心行。<a id="a-Cj"></a>慈爱孝顺。<a id="a-Ck"></a>荣难久保。<a id="a-Cl"></a>诸王稽首。<a id="a-Cm"></a>至诚辞曰。<a id="a-Cn"></a>四天诸国。<a id="a-Co"></a>皆侍天王。<a id="a-Cp"></a>常闻诸圣。<a id="a-Cq"></a>咨嗟斯土。<a id="a-Cr"></a>以为无喻。<a id="a-Cs"></a>帝及群寮。<a id="a-Ct"></a>无不神圣。<a id="a-Cu"></a>国土珍宝。<a id="a-Cv"></a>譬如天上。<a id="a-Cw"></a>天王加哀。<a id="a-Cx"></a>宜还圣思帝告诸王。<a id="a-Cy"></a>人寿致短。<a id="a-Cz"></a>忧俗反长。<a id="a-D0"></a>当自忧身。<a id="a-D1"></a>命在呼吸。<a id="a-D2"></a>无生不死。<a id="a-D3"></a>当去贪淫秽浊之行。<a id="a-D4"></a>帝起上殿。<a id="a-D5"></a>坐黄金床。<a id="a-D6"></a>持弘慈之心。<a id="a-D7"></a>向诸夫人。<a id="a-D8"></a>群寮诸王。<a id="a-D9"></a>庶民象马。<a id="a-DA"></a>十方勤苦者。<a id="a-DB"></a>悲心伤之。<a id="a-DC"></a>欲使知佛。<a id="a-DD"></a>从金床至银床。<a id="a-DE"></a>思无为之道。<a id="a-DF"></a>从银床至琉璃床。<a id="a-DG"></a>思慈哀之行。<a id="a-DH"></a>以济众生。<a id="a-DI"></a>从琉璃床至水精床。<a id="a-DJ"></a>思大孝行。<a id="a-DK"></a>欲度无数劫之亲。<a id="a-DL"></a>自惟五藏九孔恶露。<a id="a-DM"></a>帝曰。<a id="a-DN"></a>吾昔尚得一病。<a id="a-DO"></a>如有竹索绞颈。<a id="a-DP"></a>木凿凿身。<a id="a-DQ"></a>身为苦器。<a id="a-DR"></a>安足可恃乎。<a id="a-DS"></a>佛告阿难。<a id="a-DT"></a>飞行皇帝大快见者。<a id="a-DU"></a>吾身是也。<a id="a-DV"></a>王后寿终。<a id="a-DW"></a>升生梵天。<a id="a-DX"></a>谁知佛身。<a id="a-DY"></a>作飞行皇帝。<a id="a-DZ"></a>修行正法。<a id="a-Da"></a>又有四德。<a id="a-Db"></a>七宝自然。<a id="a-Dc"></a>从鸠夷那竭境界。<a id="a-Dd"></a>长四百八十里。<a id="a-De"></a>广二百八十里。<a id="a-Df"></a>皆在城中。<a id="a-Dg"></a>吾前以七持身置此地中。<a id="a-Dh"></a>今得断求。<a id="a-Di"></a>念空无相之定。<a id="a-Dj"></a>绝生死之原。<a id="a-Dk"></a>自今之后。<a id="a-Dl"></a>不复作身也。</p>
  <p id="aDm">阿难汝往入城。<a id="a-Dn"></a>告诸民云。<a id="a-Do"></a>今日夜半。<a id="a-Dp"></a>佛当般泥洹。<a id="a-Dq"></a>若等所疑。<a id="a-Dr"></a>急诣决之。<a id="a-Ds"></a>慎无后悔。<a id="a-Dt"></a>长怀瞢瞢恨。<a id="a-Du"></a>佛在小聚。<a id="a-Dv"></a>违于禀戒。<a id="a-Dw"></a>阿难如教。<a id="a-Dx"></a>民佥然曰。<a id="a-Dy"></a>佛以何缘。<a id="a-Dz"></a>处于小聚。<a id="a-E0"></a>灭度去乎。<a id="a-E1"></a>民皆顿地。<a id="a-E2"></a>叩头者搏颊者槌心刮面搣发。<a id="a-E3"></a>裂衣蹋地啼哭。<a id="a-E4"></a>呼当奈何。<a id="a-E5"></a>其王闻之。<a id="a-E6"></a>愕然曰。<a id="a-E7"></a>斯者何哀。<a id="a-E8"></a>王遣近臣问外何哀。<a id="a-E9"></a>民哽咽曰。<a id="a-EA"></a>阿难敕言。<a id="a-EB"></a>佛当灭度。<a id="a-EC"></a>心所疑结。<a id="a-ED"></a>令诣质之。<a id="a-EE"></a>以斯哀矣。<a id="a-EF"></a>臣还启云。<a id="a-EG"></a>阿难敕民。<a id="a-EH"></a>佛当般泥洹。<a id="a-EI"></a>令质所疑。<a id="a-EJ"></a>以故哭耳。<a id="a-EK"></a>王即召太子阿晨。<a id="a-EL"></a>命之曰。<a id="a-EM"></a>尔诣佛所。<a id="a-EN"></a>稽首佛足。<a id="a-EO"></a>敬问消息。<a id="a-EP"></a>伏愿世尊。<a id="a-EQ"></a>于正殿上。<a id="a-ER"></a>升泥洹道。<a id="a-ES"></a>无于小聚般泥洹也。<a id="a-ET"></a>太子白言。<a id="a-EU"></a>若世尊遂不尔翔。<a id="a-EV"></a>者当云何。<a id="a-EW"></a>王曰。<a id="a-EX"></a>受教疾还。<a id="a-EY"></a>太子到佛所。<a id="a-EZ"></a>阿难白言。<a id="a-Ea"></a>鸠夷国王遣太子来。<a id="a-Eb"></a>未敢通之。<a id="a-Ec"></a>佛言呼进。<a id="a-Ed"></a>太子五体投地。<a id="a-Ee"></a>稽首佛足。<a id="a-Ef"></a>却长跪诺。<a id="a-Eg"></a>王遣阿晨。<a id="a-Eh"></a>稽首佛足。<a id="a-Ei"></a>敬问消息。<a id="a-Ej"></a>众生没渊。<a id="a-Ek"></a>唯佛拯济。<a id="a-El"></a>今当灭度。<a id="a-Em"></a>何其大疾。<a id="a-En"></a>当于宫中。<a id="a-Eo"></a>而于小聚。<a id="a-Ep"></a>佛告阿晨。<a id="a-Eq"></a>谢尔父王。<a id="a-Er"></a>吾往以说。<a id="a-Es"></a>昔为飞行皇帝。<a id="a-Et"></a>最后圣帝。<a id="a-Eu"></a>名大快见。<a id="a-Ev"></a>吾以七反以身丧。<a id="a-Ew"></a>此并今为八。<a id="a-Ex"></a>吾今道成。<a id="a-Ey"></a>不复以身着斯地中。<a id="a-Ez"></a>谢尔父王。<a id="a-F0"></a>抂苦太子。<a id="a-F1"></a>太子还宫。<a id="a-F2"></a>晻冥适至。<a id="a-F3"></a>太子见王。<a id="a-F4"></a>本末自陈。<a id="a-F5"></a>王愕然流涕。<a id="a-F6"></a>敕国黎民。<a id="a-F7"></a>率土皆往。<a id="a-F8"></a>受佛明法。<a id="a-F9"></a>王以人定时到佛所。<a id="a-FA"></a>与民十四万众俱住在外。<a id="a-FB"></a>王白阿难曰。<a id="a-FC"></a>吾与民十四万人。<a id="a-FD"></a>欲受佛戒。<a id="a-FE"></a>阿难向佛。<a id="a-FF"></a>具陈王意。<a id="a-FG"></a>世尊即曰。<a id="a-FH"></a>苦王及民。<a id="a-FI"></a>阿难白言。<a id="a-FJ"></a>宁可遣王。<a id="a-FK"></a>佛言不可。<a id="a-FL"></a>当与相见。<a id="a-FM"></a>王与国中高德贤者俱进。<a id="a-FN"></a>皆以头面稽首佛足。<a id="a-FO"></a>却叉手立。<a id="a-FP"></a>时佛前无灯火。<a id="a-FQ"></a>佛放顶中光。<a id="a-FR"></a>光照二千里。<a id="a-FS"></a>佛谢王及其臣民劳抂尔来。<a id="a-FT"></a>王稽首曰。<a id="a-FU"></a>佛有何诫。<a id="a-FV"></a>所当奉行。</p>
  <p id="aFW">佛言。<a id="a-FX"></a>吾告使者云。<a id="a-FY"></a>得佛说经。<a id="a-FZ"></a>四十九岁。<a id="a-Fa"></a>王国诸贤。<a id="a-Fb"></a>皆自执行。<a id="a-Fc"></a>王且还宫。<a id="a-Fd"></a>吾今夜半当般泥洹。<a id="a-Fe"></a>王及臣民莫不举哀。<a id="a-Ff"></a>佛告王曰。<a id="a-Fg"></a>吾闻有生无不衰丧。<a id="a-Fh"></a>啼哭何为。<a id="a-Fi"></a>怒伏猛心。<a id="a-Fj"></a>上法天闺。<a id="a-Fk"></a>远恶自爱。<a id="a-Fl"></a>勤心修德亲贤。<a id="a-Fm"></a>事来重思。<a id="a-Fn"></a>无加卒暴。<a id="a-Fo"></a>人命难得。<a id="a-Fp"></a>当哀万姓。<a id="a-Fq"></a>明者可责。<a id="a-Fr"></a>愚者原赦。<a id="a-Fs"></a>世多诸邪。<a id="a-Ft"></a>自爱自庆。<a id="a-Fu"></a>王及贤者。<a id="a-Fv"></a>皆自退出。<a id="a-Fw"></a>王去佛五里。<a id="a-Fx"></a>所止屯住。<a id="a-Fy"></a>国有耆年。<a id="a-Fz"></a>字曰须拔。<a id="a-G0"></a>年百二十。<a id="a-G1"></a>时在城中。<a id="a-G2"></a>夜卧觉寤。<a id="a-G3"></a>见佛光明。<a id="a-G4"></a>照一城中。<a id="a-G5"></a>家无一人即出城。<a id="a-G6"></a>疾到佛所。<a id="a-G7"></a>向阿难曰。<a id="a-G8"></a>以吾启闻。<a id="a-G9"></a>吾有疑心于世尊。<a id="a-GA"></a>阿难曰。<a id="a-GB"></a>夜以且半。<a id="a-GC"></a>佛当善逝。<a id="a-GD"></a>且莫烦扰。<a id="a-GE"></a>须拔对曰。<a id="a-GF"></a>不可以闻乎。<a id="a-GG"></a>吾闻无数世乃有一佛耳。<a id="a-GH"></a>今诣质疑。<a id="a-GI"></a>而不以闻吾之所疑。<a id="a-GJ"></a>唯佛而释。<a id="a-GK"></a>余莫能也。<a id="a-GL"></a>阿难曰。<a id="a-GM"></a>且止不须问矣。<a id="a-GN"></a>佛知须拔在外欲质所疑。<a id="a-GO"></a>呼阿难问。<a id="a-GP"></a>何以不启须拔疑事。<a id="a-GQ"></a>阿难对曰。<a id="a-GR"></a>见夜且半。<a id="a-GS"></a>佛当灭度。<a id="a-GT"></a>惧其来入语言烦扰佛。<a id="a-GU"></a>今当弃三有欲界就无为道佛言。<a id="a-GV"></a>将须拔入有疑当问。<a id="a-GW"></a>阿难即将须拔入。<a id="a-GX"></a>须拔闻当入。<a id="a-GY"></a>其心喜踊。<a id="a-GZ"></a>身皆为动。<a id="a-Ga"></a>前以头面稽首佛足。<a id="a-Gb"></a>佛见须拔年老息微。<a id="a-Gc"></a>赐机使坐。<a id="a-Gd"></a>佛问须拔。<a id="a-Ge"></a>尔有何疑。<a id="a-Gf"></a>对曰。<a id="a-Gg"></a>佛为三界天中之天。<a id="a-Gh"></a>神圣无量。<a id="a-Gi"></a>至尊难双。<a id="a-Gj"></a>开化导引四十九年。<a id="a-Gk"></a>仙圣梵释。<a id="a-Gl"></a>靡不稽首。<a id="a-Gm"></a>吾有同志八人。<a id="a-Gn"></a>有故龟氏。<a id="a-Go"></a>有无先氏。<a id="a-Gp"></a>有志行氏。<a id="a-Gq"></a>有白鹭子氏。<a id="a-Gr"></a>有延寿氏。<a id="a-Gs"></a>有计金樊氏。<a id="a-Gt"></a>有多积愿氏。<a id="a-Gu"></a>有尼揵子。<a id="a-Gv"></a>彼八人智。<a id="a-Gw"></a>无萤烛之明。<a id="a-Gx"></a>善无沛生丝发之润。<a id="a-Gy"></a>内怀三毒。<a id="a-Gz"></a>外为欲走。<a id="a-H0"></a>坐作虚论。<a id="a-H1"></a>妄书非真不诣禀化将有缘乎。<a id="a-H2"></a>佛告须拔。<a id="a-H3"></a>子曹经意。<a id="a-H4"></a>与佛经违。<a id="a-H5"></a>为生死之路。<a id="a-H6"></a>求富贵之耶。<a id="a-H7"></a>吾道之志断求念空。<a id="a-H8"></a>不愿世荣淡泊无为。<a id="a-H9"></a>以斯为乐。<a id="a-HA"></a>须拔曰。<a id="a-HB"></a>何谓无为之道乎。<a id="a-HC"></a>佛言。<a id="a-HD"></a>灭有归本。<a id="a-HE"></a>不复生死。<a id="a-HF"></a>谓之无为也。<a id="a-HG"></a>若曹志趣。<a id="a-HH"></a>皆有八恶。<a id="a-HI"></a>何谓为八。<a id="a-HJ"></a>祠祀鬼神。<a id="a-HK"></a>卜问虚杀。<a id="a-HL"></a>是为一。<a id="a-HM"></a>处家贪餮。<a id="a-HN"></a>不奉孝道。<a id="a-HO"></a>贪爱万邪。<a id="a-HP"></a>欲无舍止。<a id="a-HQ"></a>是为二。<a id="a-HR"></a>两舌恶骂妄言绮语。<a id="a-HS"></a>未常陈善令愚去恶。<a id="a-HT"></a>是为三。<a id="a-HU"></a>杀盗淫泆。<a id="a-HV"></a>是为四。<a id="a-HW"></a>常怀怒心。<a id="a-HX"></a>不孝二亲。<a id="a-HY"></a>轻慢兄弟妻子九族。<a id="a-HZ"></a>心邪行秽。<a id="a-Ha"></a>无善劝导。<a id="a-Hb"></a>常自憍大。<a id="a-Hc"></a>欲人畏敬。<a id="a-Hd"></a>是为五。<a id="a-He"></a>昼夜怀邪。<a id="a-Hf"></a>不畏法律。<a id="a-Hg"></a>轻慢贤者。<a id="a-Hh"></a>尊贵秽浊。<a id="a-Hi"></a>远避真正。<a id="a-Hj"></a>交随恶人。<a id="a-Hk"></a>是为六。<a id="a-Hl"></a>闻有贤智明经沙门梵志。<a id="a-Hm"></a>豫怀憎嫉。<a id="a-Hn"></a>虚伪作谤。<a id="a-Ho"></a>是为七。<a id="a-Hp"></a>不敬先祖尽孝于亲。<a id="a-Hq"></a>弃贤明而反贼。<a id="a-Hr"></a>毁仁正。<a id="a-Hs"></a>不觉流俗秽浊可耻。<a id="a-Ht"></a>斯谓八恶若自陈云。<a id="a-Hu"></a>世尊说经。<a id="a-Hv"></a>四十九载。<a id="a-Hw"></a>有八人不诣禀化。<a id="a-Hx"></a>子曹皆怀斯八恶。<a id="a-Hy"></a>岂乐清化乎。<a id="a-Hz"></a>正使来者。<a id="a-I0"></a>佛亦不受。<a id="a-I1"></a>须拔若心有斯八恶。<a id="a-I2"></a>慎无问佛。<a id="a-I3"></a>执斯八戒可得沟港频来不还应真。<a id="a-I4"></a>行斯八戒。<a id="a-I5"></a>当正尔心。<a id="a-I6"></a>乃为佛弟子。<a id="a-I7"></a>其有凡人。<a id="a-I8"></a>擅作师导教化之首。<a id="a-I9"></a>违斯八戒。<a id="a-IA"></a>皆是妖蛊。<a id="a-IB"></a>当远弃避。<a id="a-IC"></a>慎无听受。<a id="a-ID"></a>世尊曰。<a id="a-IE"></a>吾今于三界中。<a id="a-IF"></a>独言独步。<a id="a-IG"></a>莫有等双。<a id="a-IH"></a>尔之所疑。<a id="a-II"></a>便问无嫌。<a id="a-IJ"></a>须拔稽首。<a id="a-IK"></a>长跪而曰。<a id="a-IL"></a>诚如佛言。<a id="a-IM"></a>几亡吾身。<a id="a-IN"></a>又堕狂愚。<a id="a-IO"></a>世尊又曰。<a id="a-IP"></a>若解八戒未乎。<a id="a-IQ"></a>对曰已解。<a id="a-IR"></a>重稽首曰。<a id="a-IS"></a>吾欲捐下贱之操。<a id="a-IT"></a>执沙门清净之行。<a id="a-IU"></a>世尊又曰。<a id="a-IV"></a>尔诚不。<a id="a-IW"></a>对曰。<a id="a-IX"></a>愿佛加哀。<a id="a-IY"></a>受我为沙门。<a id="a-IZ"></a>须拔发自然堕地。<a id="a-Ia"></a>袈裟着体。<a id="a-Ib"></a>精心思教。<a id="a-Ic"></a>霍然无想。<a id="a-Id"></a>一心清净。<a id="a-Ie"></a>喻明月珠。<a id="a-If"></a>即得应真道。<a id="a-Ig"></a>重自思念。<a id="a-Ih"></a>吾不能使吾师于前泥洹也。<a id="a-Ii"></a>即时先佛。<a id="a-Ij"></a>取泥洹道。</p>
  <p id="aIk">佛呼比丘入言。<a id="a-Il"></a>吾灭度后。<a id="a-Im"></a>其有世人。<a id="a-In"></a>弃家去秽。<a id="a-Io"></a>欲作沙门。<a id="a-Ip"></a>入比丘僧中。<a id="a-Iq"></a>先试三月。<a id="a-Ir"></a>知行高下。<a id="a-Is"></a>世有四辈人。<a id="a-It"></a>一辈贫穷不能自活。<a id="a-Iu"></a>欲为比丘。<a id="a-Iv"></a>一辈负债无以偿之。<a id="a-Iw"></a>欲作比丘。<a id="a-Ix"></a>一辈在役当时无用。<a id="a-Iy"></a>欲作比丘。<a id="a-Iz"></a>一辈高士行净无秽。<a id="a-J0"></a>闻无数世乃有一佛。<a id="a-J1"></a>睹佛经典欣然心寤。<a id="a-J2"></a>捐家弃欲。<a id="a-J3"></a>不贪世荣。<a id="a-J4"></a>来作比丘。<a id="a-J5"></a>吾泥洹后。<a id="a-J6"></a>凡诸来者。<a id="a-J7"></a>观于志趣。<a id="a-J8"></a>视于坐起。<a id="a-J9"></a>采于语言。<a id="a-JA"></a>察于躇步。<a id="a-JB"></a>知于施行。<a id="a-JC"></a>善恶所趣。<a id="a-JD"></a>求道用心。<a id="a-JE"></a>精进乐不。<a id="a-JF"></a>三月审察。<a id="a-JG"></a>志高行净。<a id="a-JH"></a>可众乃用作比丘。<a id="a-JI"></a>身既作比丘。<a id="a-JJ"></a>当选耆旧明于法律。<a id="a-JK"></a>为之作师。<a id="a-JL"></a>授其十戒。<a id="a-JM"></a>奉戒三年。<a id="a-JN"></a>兢兢不亏。<a id="a-JO"></a>众贤咸可当。<a id="a-JP"></a>授与二百五十戒。<a id="a-JQ"></a>十戒为本。<a id="a-JR"></a>二百四十戒为礼仪。<a id="a-JS"></a>若曹后世。<a id="a-JT"></a>施行是法。<a id="a-JU"></a>天神地祇。<a id="a-JV"></a>靡不敬喜。<a id="a-JW"></a>佛所戒法。<a id="a-JX"></a>诸比丘熟思之。<a id="a-JY"></a>无得以佛般泥曰去。<a id="a-JZ"></a>懈怠违法。<a id="a-Ja"></a>佛之所行。<a id="a-Jb"></a>弟子所思。<a id="a-Jc"></a>长幼相奉。<a id="a-Jd"></a>无为不孝。<a id="a-Je"></a>有不乐得道慕尊荣者。<a id="a-Jf"></a>当读是经。<a id="a-Jg"></a>求寿欲生天上者。<a id="a-Jh"></a>读是经。<a id="a-Ji"></a>佛之大要趣无为道。<a id="a-Jj"></a>吾泥曰后。<a id="a-Jk"></a>无得以佛去故言无所复怙。<a id="a-Jl"></a>当怙经戒。<a id="a-Jm"></a>吾泥曰后。<a id="a-Jn"></a>转相承用。<a id="a-Jo"></a>玩经奉戒。<a id="a-Jp"></a>执二百五十戒。<a id="a-Jq"></a>转相敬奉。<a id="a-Jr"></a>犹孝事亲。<a id="a-Js"></a>耆年比丘。<a id="a-Jt"></a>当教后嗣。<a id="a-Ju"></a>犹吾在时。<a id="a-Jv"></a>后进比丘。<a id="a-Jw"></a>若得疾病。<a id="a-Jx"></a>耆旧比丘。<a id="a-Jy"></a>当有乃心消息占视。<a id="a-Jz"></a>明教读教。<a id="a-K0"></a>喻诲以和顺。<a id="a-K1"></a>持佛戒。<a id="a-K2"></a>吾道可久。<a id="a-K3"></a>吾泥曰后贤者子贤者妇女。<a id="a-K4"></a>寻后思念。<a id="a-K5"></a>吾世有佛。<a id="a-K6"></a>有妙经典。<a id="a-K7"></a>佛于世始般泥洹日。<a id="a-K8"></a>子曹皆有至孝于佛。<a id="a-K9"></a>慈心于经。<a id="a-KA"></a>至其寿终。<a id="a-KB"></a>皆当升天。<a id="a-KC"></a>尔等无得以吾去故不奉经戒。<a id="a-KD"></a>慎无懈慢。<a id="a-KE"></a>诸比丘。<a id="a-KF"></a>尔等熟视佛颜色。<a id="a-KG"></a>佛不可复得起。<a id="a-KH"></a>却后十五亿七千六十万岁。<a id="a-KI"></a>乃复有佛耳。<a id="a-KJ"></a>佛世难值经法难闻。<a id="a-KK"></a>众僧难值。<a id="a-KL"></a>唯佛难见也。<a id="a-KM"></a>阎浮提内有尊树王。<a id="a-KN"></a>名优昙钵。<a id="a-KO"></a>有实无华。<a id="a-KP"></a>优昙钵树。<a id="a-KQ"></a>有金华者世乃有佛。<a id="a-KR"></a>吾正于今当般泥洹。<a id="a-KS"></a>尔曹于经有疑结者。<a id="a-KT"></a>及佛在时。<a id="a-KU"></a>当决所疑。<a id="a-KV"></a>今不释结。<a id="a-KW"></a>后莫转争曼。<a id="a-KX"></a>我在时急质所疑。<a id="a-KY"></a>阿难时在佛后。<a id="a-KZ"></a>稽首白佛。<a id="a-Ka"></a>自佛教化。<a id="a-Kb"></a>诸比丘僧无疑结者。<a id="a-Kc"></a>弟子自说。<a id="a-Kd"></a>吾等无疑天中天。<a id="a-Ke"></a>佛告比丘。<a id="a-Kf"></a>夜已且半。<a id="a-Kg"></a>勿复有声。<a id="a-Kh"></a>佛起正坐。<a id="a-Ki"></a>深思道原。<a id="a-Kj"></a>弃是善恶。<a id="a-Kk"></a>都及三界。<a id="a-Kl"></a>年亦自至七十有九。<a id="a-Km"></a>惟断生死回流之渊。<a id="a-Kn"></a>思惟深观。<a id="a-Ko"></a>从四天王。<a id="a-Kp"></a>上至不想入。<a id="a-Kq"></a>从不想转还身中。<a id="a-Kr"></a>自惟身中四大恶露。<a id="a-Ks"></a>无一可珍。<a id="a-Kt"></a>北首枕手猗右胁卧。<a id="a-Ku"></a>屈膝累脚。<a id="a-Kv"></a>便般泥曰。<a id="a-Kw"></a>天地大动。<a id="a-Kx"></a>诸天散华香。<a id="a-Ky"></a>悲哭呼冤。<a id="a-Kz"></a>法王灭度。<a id="a-L0"></a>吾等依谁。<a id="a-L1"></a>国王十四万众。<a id="a-L2"></a>躃身呼佛。<a id="a-L3"></a>众生长衰。<a id="a-L4"></a>当奈痛何。<a id="a-L5"></a>或有绝而复稣者。<a id="a-L6"></a>第二帝释。<a id="a-L7"></a>告诸天曰。<a id="a-L8"></a>佛常云生无不死者。<a id="a-L9"></a>尔等当念非常苦空非身之谛。<a id="a-LA"></a>莫复啼哭。<a id="a-LB"></a>第七天王亦奔下曰。<a id="a-LC"></a>佛光以冥。<a id="a-LD"></a>佛尚弃身。<a id="a-LE"></a>尔曹何望。<a id="a-LF"></a>啼哭躃身者。<a id="a-LG"></a>宁可复得乎。<a id="a-LH"></a>诸比丘有宛转地。<a id="a-LI"></a>啼哭且云。<a id="a-LJ"></a>三界眼灭。<a id="a-LK"></a>何其疾乎。<a id="a-LL"></a>自今之后。<a id="a-LM"></a>世为长衰。<a id="a-LN"></a>有住哭者。<a id="a-LO"></a>息绝尸视者。<a id="a-LP"></a>中有深思。<a id="a-LQ"></a>佛在常云。<a id="a-LR"></a>无生不死。<a id="a-LS"></a>啼哭为身何益明法哉。<a id="a-LT"></a>有一比丘。<a id="a-LU"></a>字阿那律。<a id="a-LV"></a>语阿难曰。<a id="a-LW"></a>止诸比丘。<a id="a-LX"></a>无使重哀。<a id="a-LY"></a>止王及臣民。<a id="a-LZ"></a>止上诸天。<a id="a-La"></a>莫复哀恸。<a id="a-Lb"></a>阿难问曰。<a id="a-Lc"></a>视上诸天。<a id="a-Ld"></a>能有几人。<a id="a-Le"></a>曰周匝四百八十里中。<a id="a-Lf"></a>比首相附。<a id="a-Lg"></a>皆是尊天。<a id="a-Lh"></a>以一小针于上投之。<a id="a-Li"></a>针不堕地。<a id="a-Lj"></a>阿那律。<a id="a-Lk"></a>上止诸天。<a id="a-Ll"></a>诸天哀恸倍悲。<a id="a-Lm"></a>阿那律语阿难曰。<a id="a-Ln"></a>佛不使吾等棺敛。<a id="a-Lo"></a>尔赴往告逝心理家。<a id="a-Lp"></a>吾等自能殡敛。<a id="a-Lq"></a>世尊有命。<a id="a-Lr"></a>令逝心理家棺敛殡葬。<a id="a-Ls"></a>无令有恨。<a id="a-Lt"></a>阿难即往。<a id="a-Lu"></a>至逝心理家所。<a id="a-Lv"></a>如其事说。<a id="a-Lw"></a>逝心理家举哀云。<a id="a-Lx"></a>世尊灭度。<a id="a-Ly"></a>吾等孤露。<a id="a-Lz"></a>智士嗷嗷。<a id="a-M0"></a>唯恃世尊。<a id="a-M1"></a>某第五百人诣王讼曰。<a id="a-M2"></a>乞独殡葬。<a id="a-M3"></a>王曰。<a id="a-M4"></a>佛去众生孤露。<a id="a-M5"></a>和心无诤。<a id="a-M6"></a>必尽孝心。<a id="a-M7"></a>佛愍诸子。<a id="a-M8"></a>令得景福。<a id="a-M9"></a>王说斯事。<a id="a-MA"></a>无不哽噎。<a id="a-MB"></a>理家及民。<a id="a-MC"></a>举佛金床。<a id="a-MD"></a>还入王城。<a id="a-ME"></a>诸天以名宝盖。<a id="a-MF"></a>覆佛床上。<a id="a-MG"></a>幢幡导从。<a id="a-MH"></a>华香杂宝。<a id="a-MI"></a>其下如雪。<a id="a-MJ"></a>十二种乐。<a id="a-MK"></a>皆从后作。<a id="a-ML"></a>天人龙鬼。<a id="a-MM"></a>莫不举哀。<a id="a-MN"></a>理家问曰。<a id="a-MO"></a>世尊在时。<a id="a-MP"></a>敕令殡葬棺殓。<a id="a-MQ"></a>其法云何。<a id="a-MR"></a>阿难曰。<a id="a-MS"></a>佛在时云。<a id="a-MT"></a>如飞行皇帝法。<a id="a-MU"></a>佛复踰之。<a id="a-MV"></a>理家问曰。<a id="a-MW"></a>圣帝殡法。<a id="a-MX"></a>其则云何。<a id="a-MY"></a>曰。<a id="a-MZ"></a>用新亵锦。<a id="a-Ma"></a>牢缠身体。<a id="a-Mb"></a>新劫波育。<a id="a-Mc"></a>复以缠上。<a id="a-Md"></a>着假棺中。<a id="a-Me"></a>以泽香膏。<a id="a-Mf"></a>灌令彻身。<a id="a-Mg"></a>以盖覆上。<a id="a-Mh"></a>栴檀香薪櫁香薪梓薪樟薪。<a id="a-Mi"></a>着棺上下。<a id="a-Mj"></a>四面高广。<a id="a-Mk"></a>各三十丈。<a id="a-Ml"></a>投火蛇维十二部乐。<a id="a-Mm"></a>同时俱作。<a id="a-Mn"></a>以好香华皆以散上。<a id="a-Mo"></a>敛取舍利择去灰炭。<a id="a-Mp"></a>以好香汁熟净洗之。<a id="a-Mq"></a>着金罂中。<a id="a-Mr"></a>以罂着金床上。<a id="a-Ms"></a>当着宫中斋戒殿上。<a id="a-Mt"></a>九十日讫。<a id="a-Mu"></a>当于四交道。<a id="a-Mv"></a>起塔立刹。<a id="a-Mw"></a>悬缯施幡。<a id="a-Mx"></a>华香作乐。<a id="a-My"></a>飞行皇帝葬法如是。<a id="a-Mz"></a>佛当胜之。<a id="a-N0"></a>诸逝心理家。<a id="a-N1"></a>挥泪曰诺必如明教。<a id="a-N2"></a>愿假七日。<a id="a-N3"></a>理家俱启王。<a id="a-N4"></a>吾等欲棺敛天尊圣体。<a id="a-N5"></a>愿王临之。<a id="a-N6"></a>王曰敬诺。<a id="a-N7"></a>理家俱举佛黄金床。<a id="a-N8"></a>却还从城西门入。<a id="a-N9"></a>于城中央至七日。<a id="a-NA"></a>得三十万众。<a id="a-NB"></a>皆共棺敛。<a id="a-NC"></a>民众皆持十二部乐。<a id="a-ND"></a>昼夜燃灯。<a id="a-NE"></a>灯火去城。<a id="a-NF"></a>面十二里。<a id="a-NG"></a>步步有之。<a id="a-NH"></a>第二帝释。<a id="a-NI"></a>将十万众。<a id="a-NJ"></a>天人来下。<a id="a-NK"></a>持十二部天名乐来。<a id="a-NL"></a>华香众宝。<a id="a-NM"></a>悬在空中。<a id="a-NN"></a>去地三里。<a id="a-NO"></a>帝释独下。<a id="a-NP"></a>问阿那律。<a id="a-NQ"></a>佛有何令。<a id="a-NR"></a>阿那律具以佛教告释。<a id="a-NS"></a>释曰。<a id="a-NT"></a>以具众宝伎乐华香葬具。<a id="a-NU"></a>吾欲殡葬。<a id="a-NV"></a>其宜可乎。<a id="a-NW"></a>答曰。<a id="a-NX"></a>吾当质之。<a id="a-NY"></a>阿那律具以释意向阿难说。<a id="a-NZ"></a>阿难答曰。<a id="a-Na"></a>佛在时不有令乎诸天及王。<a id="a-Nb"></a>无令棺敛。<a id="a-Nc"></a>敕令逝心理家殡葬。<a id="a-Nd"></a>谢诸梵释。<a id="a-Ne"></a>愿明佛意即还。<a id="a-Nf"></a>具以阿难意告诸天。<a id="a-Ng"></a>诸天曰。<a id="a-Nh"></a>吾上帝葬具。<a id="a-Ni"></a>不如民间乎。<a id="a-Nj"></a>答曰。<a id="a-Nk"></a>斯何言与。<a id="a-Nl"></a>世尊疏逝有重贵令。<a id="a-Nm"></a>慎无相非。<a id="a-Nn"></a>逝心理家即曰。<a id="a-No"></a>举佛舍利床。<a id="a-Np"></a>欲从城西门入。<a id="a-Nq"></a>床为不举。<a id="a-Nr"></a>理家俱曰。<a id="a-Ns"></a>床不动摇。<a id="a-Nt"></a>从得出城乎。<a id="a-Nu"></a>阿难问阿那律。<a id="a-Nv"></a>床何以不摇。<a id="a-Nw"></a>答曰。<a id="a-Nx"></a>诸天欲得棺敛故。<a id="a-Ny"></a>令床不举。<a id="a-Nz"></a>阿那律曰。<a id="a-O0"></a>吾方上晓梵释诸天。<a id="a-O1"></a>即上告梵释曰。<a id="a-O2"></a>阿难谢诸天葬仪之趣。<a id="a-O3"></a>自是佛意。<a id="a-O4"></a>梵释诸天曰。<a id="a-O5"></a>吾等以持葬具来至此。<a id="a-O6"></a>宁可令吾等于床右面。<a id="a-O7"></a>国王黎民于床左也。<a id="a-O8"></a>伎乐华香。<a id="a-O9"></a>送世尊乎。<a id="a-OA"></a>答曰。<a id="a-OB"></a>吾当还报。<a id="a-OC"></a>阿那律还以天意具报阿难。<a id="a-OD"></a>阿难曰。<a id="a-OE"></a>欲棺敛者。<a id="a-OF"></a>上违佛教。<a id="a-OG"></a>为孝送者可。<a id="a-OH"></a>即报梵释。<a id="a-OI"></a>其事见听。<a id="a-OJ"></a>诸天咸喜。<a id="a-OK"></a>皆下在佛金床右面。<a id="a-OL"></a>王及民众。<a id="a-OM"></a>在床左面。<a id="a-ON"></a>理家问曰。<a id="a-OO"></a>可举佛床出西城门去。<a id="a-OP"></a>阿难曰可。<a id="a-OQ"></a>帝释前以手持床右面前足。<a id="a-OR"></a>梵王持床右面后足。<a id="a-OS"></a>阿难持床左面前足。<a id="a-OT"></a>国王持床左面后足。<a id="a-OU"></a>逝心理家。<a id="a-OV"></a>以缯缚床前两足。<a id="a-OW"></a>天人哀恸。<a id="a-OX"></a>共挽金床。<a id="a-OY"></a>诸天龙鬼神。<a id="a-OZ"></a>散华杂宝名香伎乐幢幡华盖。<a id="a-Oa"></a>各皆导从。<a id="a-Ob"></a>王及黎民。<a id="a-Oc"></a>供具亦尔。<a id="a-Od"></a>天人挽歌叹德于上。<a id="a-Oe"></a>黎民绍之哀歌于下。<a id="a-Of"></a>天神鬼龙。<a id="a-Og"></a>帝王黎民。<a id="a-Oh"></a>同时哀恸。<a id="a-Oi"></a>槌心呼佛灭度如之。<a id="a-Oj"></a>众生何怙。<a id="a-Ok"></a>出西城门。<a id="a-Ol"></a>趣周黎波檀殿。<a id="a-Om"></a>有大讲堂。<a id="a-On"></a>以佛着堂上。<a id="a-Oo"></a>逝心理家。<a id="a-Op"></a>如佛遗教。<a id="a-Oq"></a>以亵锦缠身。<a id="a-Or"></a>劫波育千张。<a id="a-Os"></a>交缠其上。<a id="a-Ot"></a>着假棺中。<a id="a-Ou"></a>以泽香膏。<a id="a-Ov"></a>灌令彻身。<a id="a-Ow"></a>天盖覆上。<a id="a-Ox"></a>理家俱举棺下殿。<a id="a-Oy"></a>于其中庭。<a id="a-Oz"></a>以栴檀香薪櫁香薪梓樟薪栴薪。<a id="a-P0"></a>高广三十丈。<a id="a-P1"></a>天神鬼龙。<a id="a-P2"></a>诸王人民。<a id="a-P3"></a>皆以华香散薪上。<a id="a-P4"></a>理家燃薪。<a id="a-P5"></a>火为不燃。<a id="a-P6"></a>问阿那律曰。<a id="a-P7"></a>火何缘燃之不燃。<a id="a-P8"></a>答曰。<a id="a-P9"></a>佛有耆旧弟子。<a id="a-PA"></a>名大迦葉。<a id="a-PB"></a>周行教化。<a id="a-PC"></a>今者来还。<a id="a-PD"></a>将弟子二千人。<a id="a-PE"></a>诸天无央数。<a id="a-PF"></a>欲完见佛。<a id="a-PG"></a>令火不燃。<a id="a-PH"></a>理家曰诺。<a id="a-PI"></a>教待迦葉。<a id="a-PJ"></a>与四辈弟子各五百人。<a id="a-PK"></a>俱来于道止息。<a id="a-PL"></a>有异学者。<a id="a-PM"></a>名优为。<a id="a-PN"></a>从佛所来。<a id="a-PO"></a>持天华。<a id="a-PP"></a>华名曼陀勒。<a id="a-PQ"></a>见大迦葉与弟子二千人相随。<a id="a-PR"></a>优为进为大迦葉。<a id="a-PS"></a>稽首揖让毕。<a id="a-PT"></a>迦葉问。<a id="a-PU"></a>子从何来。<a id="a-PV"></a>曰。<a id="a-PW"></a>吾从那竭国来。<a id="a-PX"></a>迦葉曰。<a id="a-PY"></a>识吾大师佛不。<a id="a-PZ"></a>诺吾识之。<a id="a-Pa"></a>灭度已来。<a id="a-Pb"></a>今为七日。<a id="a-Pc"></a>吾从彼得斯天神华也。<a id="a-Pd"></a>时诸弟子。<a id="a-Pe"></a>有未见谛者。<a id="a-Pf"></a>闻佛灭度。<a id="a-Pg"></a>靡不惊愕。<a id="a-Ph"></a>躃踊捶心。<a id="a-Pi"></a>宛转自灭。<a id="a-Pj"></a>呼曰奈何。<a id="a-Pk"></a>众生何怙。<a id="a-Pl"></a>有见谛者。<a id="a-Pm"></a>深存佛诫。<a id="a-Pn"></a>世皆无常。<a id="a-Po"></a>恩爱犹幻。<a id="a-Pp"></a>谁获长存者。<a id="a-Pq"></a>众比丘中。<a id="a-Pr"></a>有一比丘。<a id="a-Ps"></a>年耆闇昧。<a id="a-Pt"></a>不达圣意。<a id="a-Pu"></a>见众比丘哀恸痛至。<a id="a-Pv"></a>住止之曰。<a id="a-Pw"></a>愿莫哀也。<a id="a-Px"></a>世尊在时。<a id="a-Py"></a>法戒重沓。<a id="a-Pz"></a>此非法也。<a id="a-Q0"></a>彼非义矣。<a id="a-Q1"></a>持此行是无违无犯。<a id="a-Q2"></a>今世尊逝。<a id="a-Q3"></a>吾等自由不亦快乎。<a id="a-Q4"></a>众比丘皆共非之。<a id="a-Q5"></a>因共告天。<a id="a-Q6"></a>天取老比丘。<a id="a-Q7"></a>捐着众外。<a id="a-Q8"></a>大迦葉敕诸比丘。<a id="a-Q9"></a>使急就道。<a id="a-QA"></a>四辈弟子。<a id="a-QB"></a>天人无数。<a id="a-QC"></a>悲哭且行。<a id="a-QD"></a>俱到佛所。<a id="a-QE"></a>绕殿三匝头面着地。<a id="a-QF"></a>跄面奄土。<a id="a-QG"></a>吐血而绝者。<a id="a-QH"></a>迦葉熟视佛黄金棺。<a id="a-QI"></a>意自念曰。<a id="a-QJ"></a>吾来晚矣。<a id="a-QK"></a>不及吾师。<a id="a-QL"></a>不知世尊头足所在。<a id="a-QM"></a>佛便应声。<a id="a-QN"></a>双出两足。<a id="a-QO"></a>迦葉即以头面着佛足。<a id="a-QP"></a>陈佛功德说偈言。</p>
  <p id="aQQ">彼为不生老　　亦为不死</p>
  <p id="aQR">彼为不复会　　无有相逢憎</p>
  <p id="aQS">彼为不复令　　爱欲相别离</p>
  <p id="aQT">当为求方便　　令致得是处</p>
  <p id="aQU">彼为是五阴　　以毕不复受</p>
  <p id="aQV">亦不复为为　　有受是五阴</p>
  <p id="aQW">苦为以尽毕　　有本亦以除</p>
  <p id="aQX">当为求方便　　令致得是处</p>
  <p id="aQY">佛为断世间　　爱欲为以毕</p>
  <p id="aQZ">便名为忍　　亦舍所世间恼</p>
  <p id="aQa">佛为自安　　亦致世间安隐</p>
  <p id="aQb">但当为叉手　　当为谦礼佛</p>
  <p id="aQc">佛为所说法　　为世间最明</p>
  <p id="aQd">佛为最见道　　安隐无所碍</p>
  <p id="aQe">亦为活天下　　令不复老死</p>
  <p id="aQf">当何为世间　　人不受佛恩</p>
  <p id="aQg">月为以出　　但为夜去冥</p>
  <p id="aQh">日为以出　　但为昼作明</p>
  <p id="aQi">电为以出　　但能照明云</p>
  <p id="aQj">佛明为以出　　令为明三界</p>
  <p id="aQk">一切所河　　为无过昆仑河</p>
  <p id="aQl">一切所大水　　为无过于海</p>
  <p id="aQm">一切星宿明　　月最为明</p>
  <p id="aQn">佛为世间　　天上天下最尊</p>
  <p id="aQo">佛为以度世　　为施福至今</p>
  <p id="aQp">佛为教诫行　　为至今分明</p>
  <p id="aQq">亦为至今　　为佛弟子受行</p>
  <p id="aQr">一切天亦人　　恭敬叉手行礼</p>
  <p id="aQs">迦葉赞毕。<a id="a-Qt"></a>天神鬼龙。<a id="a-Qu"></a>帝王黎民。<a id="a-Qv"></a>皆礼佛足。<a id="a-Qw"></a>众礼讫毕。<a id="a-Qx"></a>足还入棺。<a id="a-Qy"></a>天人鬼龙。<a id="a-Qz"></a>见足还没。<a id="a-R0"></a>踰为哽噎。<a id="a-R1"></a>同时悲哭。<a id="a-R2"></a>哭毕迦葉与诸比丘。<a id="a-R3"></a>更相吊唁。<a id="a-R4"></a>逝心理家。<a id="a-R5"></a>放火蛇维。<a id="a-R6"></a>天散华香。<a id="a-R7"></a>皆云当奈众生为穷乎。<a id="a-R8"></a>佛光彻照第七梵天。<a id="a-R9"></a>十方幽隐。<a id="a-RA"></a>阴冥之处。<a id="a-RB"></a>生不相见。<a id="a-RC"></a>得佛光影。<a id="a-RD"></a>一时炳然。<a id="a-RE"></a>欣面谈曰。<a id="a-RF"></a>斯何明也。<a id="a-RG"></a>诸理家商。<a id="a-RH"></a>佛肌肉尽。<a id="a-RI"></a>即以香乳。<a id="a-RJ"></a>浇火令灭。<a id="a-RK"></a>熟洗舍利。<a id="a-RL"></a>盛以金罂。<a id="a-RM"></a>佛内外衣。<a id="a-RN"></a>续在如故。<a id="a-RO"></a>所缠身劫波育为燋尽。<a id="a-RP"></a>取舍利罂。<a id="a-RQ"></a>着金床上。<a id="a-RR"></a>以还入宫。<a id="a-RS"></a>顿止正殿。<a id="a-RT"></a>天人散华伎乐。<a id="a-RU"></a>绕城步步燃灯。<a id="a-RV"></a>灯满十二里地。<a id="a-RW"></a>阿难语阿那律。<a id="a-RX"></a>谢诸天龙。<a id="a-RY"></a>且各还居。<a id="a-RZ"></a>天龙鬼神。<a id="a-Ra"></a>各流泪云。<a id="a-Rb"></a>亡三界之日月。<a id="a-Rc"></a>世为长衰。<a id="a-Rd"></a>临丧之绝当能几间。<a id="a-Re"></a>急逐吾等令去何为。<a id="a-Rf"></a>答曰。<a id="a-Rg"></a>民众扰扰。<a id="a-Rh"></a>欲上华香。<a id="a-Ri"></a>且宜暂还。<a id="a-Rj"></a>以展民心。<a id="a-Rk"></a>帝释问阿那律。<a id="a-Rl"></a>何日当兴世尊宗庙乎。<a id="a-Rm"></a>阿那律问阿难。<a id="a-Rn"></a>阿难曰。<a id="a-Ro"></a>却后九十日。<a id="a-Rp"></a>当于四交道中立刹兴庙。<a id="a-Rq"></a>诸天咸曰。<a id="a-Rr"></a>待九十日。<a id="a-Rs"></a>将有缘乎。<a id="a-Rt"></a>阿那律曰。<a id="a-Ru"></a>四辈弟子。<a id="a-Rv"></a>其在远者。<a id="a-Rw"></a>必当奔赴。<a id="a-Rx"></a>以副其望也。<a id="a-Ry"></a>诸天同时。<a id="a-Rz"></a>头面着地。<a id="a-S0"></a>帝释处前。<a id="a-S1"></a>诸天翼从。<a id="a-S2"></a>绕殿三匝。<a id="a-S3"></a>悲哭而去。</p>
  <p id="aS4">比丘二万。<a id="a-S5"></a>留卫舍利。<a id="a-S6"></a>又谢国王。<a id="a-S7"></a>且自还宫。<a id="a-S8"></a>及群臣稽首于地悲哭。<a id="a-S9"></a>绕殿三匝还宫。<a id="a-SA"></a>敕诸夫人婇女。<a id="a-SB"></a>皆令奉戒毕九十日。<a id="a-SC"></a>逝心理家齐肃亦尔。<a id="a-SD"></a>四远皆闻佛以灭度。<a id="a-SE"></a>鸠夷国四辈弟子。<a id="a-SF"></a>皆赍华香。<a id="a-SG"></a>悲哭塞路绕殿三匝。<a id="a-SH"></a>稽首于地。<a id="a-SI"></a>顿跄哀恸呼当奈何。<a id="a-SJ"></a>千里内王。<a id="a-SK"></a>皆从太子。<a id="a-SL"></a>千里外者。<a id="a-SM"></a>遣其太子。<a id="a-SN"></a>率从臣民。<a id="a-SO"></a>皆诣佛所。<a id="a-SP"></a>绕殿哀恸华香供养。<a id="a-SQ"></a>先至先退。<a id="a-SR"></a>后至后退。<a id="a-SS"></a>诸比丘俱问阿难。<a id="a-ST"></a>葬法云何。<a id="a-SU"></a>答曰当东出。<a id="a-SV"></a>去城三十里。<a id="a-SW"></a>彼土有乡。<a id="a-SX"></a>乡名卫致。<a id="a-SY"></a>有四衢峙刹立庙。<a id="a-SZ"></a>以玉作墼。<a id="a-Sa"></a>墼之纵广其方三尺。<a id="a-Sb"></a>塔纵广丈五尺矣。<a id="a-Sc"></a>舍利金罂。<a id="a-Sd"></a>正着中央。<a id="a-Se"></a>兴塔树刹。<a id="a-Sf"></a>高悬缯幡。<a id="a-Sg"></a>烧香燃灯。<a id="a-Sh"></a>净扫散华。<a id="a-Si"></a>十二部乐。<a id="a-Sj"></a>朝夕供养。<a id="a-Sk"></a>逝心理家。<a id="a-Sl"></a>当共成塔。<a id="a-Sm"></a>释梵鬼龙。<a id="a-Sn"></a>王及臣民。<a id="a-So"></a>送佛舍利。<a id="a-Sp"></a>理家敬诺。<a id="a-Sq"></a>如阿难教。</p>
  <p id="aSr">大迦葉及诸罗汉。<a id="a-Ss"></a>与阿那律共议。<a id="a-St"></a>斯三十万众。<a id="a-Su"></a>并王臣民。<a id="a-Sv"></a>终当生兜术天上弥勒所。<a id="a-Sw"></a>弥勒成佛。<a id="a-Sx"></a>第一说经。<a id="a-Sy"></a>九十六亿比丘得罗汉。<a id="a-Sz"></a>弥勒当为众生说经云。<a id="a-T0"></a>斯诸神通皆是释迦文佛。<a id="a-T1"></a>时作塔者。<a id="a-T2"></a>悬缯烧香燃灯。<a id="a-T3"></a>执行佛戒。<a id="a-T4"></a>皆清信士清信女也。<a id="a-T5"></a>大迦葉与阿难及诸应真共议。<a id="a-T6"></a>鸠夷国王。<a id="a-T7"></a>寿终当趣何道。<a id="a-T8"></a>大迦葉言。<a id="a-T9"></a>斯王寿终。<a id="a-TA"></a>当生十二水微天上。<a id="a-TB"></a>后弥勒来下作佛时。<a id="a-TC"></a>当字须达。<a id="a-TD"></a>为弥勒兴造宫殿。<a id="a-TE"></a>讲受道堂。<a id="a-TF"></a>喻闻物精舍。<a id="a-TG"></a>孤独聚园。<a id="a-TH"></a>衣食疾药。<a id="a-TI"></a>供比丘僧。<a id="a-TJ"></a>阿难问大迦葉。<a id="a-TK"></a>鸠夷国王。<a id="a-TL"></a>何以不于弥勒佛所取应真道。<a id="a-TM"></a>大迦葉曰。<a id="a-TN"></a>斯王欲心。<a id="a-TO"></a>未厌生老病死忧悲之苦故。<a id="a-TP"></a>不取应真道矣。<a id="a-TQ"></a>迦葉语阿难。<a id="a-TR"></a>其有不厌生死患者。<a id="a-TS"></a>终不得道。<a id="a-TT"></a>阿难答曰。<a id="a-TU"></a>吾久厌之。<a id="a-TV"></a>何以不得道乎。<a id="a-TW"></a>大迦葉曰。<a id="a-TX"></a>尔但执戒。<a id="a-TY"></a>不惟内外身身之恶转流生死但以食故。<a id="a-TZ"></a>边境八国。<a id="a-Ta"></a>闻佛灭度。<a id="a-Tb"></a>舍利在鸠夷国中。<a id="a-Tc"></a>皆发兵来。<a id="a-Td"></a>索舍利分。<a id="a-Te"></a>鸠夷国王曰。<a id="a-Tf"></a>佛在吾国。<a id="a-Tg"></a>今者灭度。<a id="a-Th"></a>吾当供养。<a id="a-Ti"></a>远苦抂顾。<a id="a-Tj"></a>舍利不可得。<a id="a-Tk"></a>八王答曰。<a id="a-Tl"></a>吾等叉手。<a id="a-Tm"></a>索舍利分。<a id="a-Tn"></a>了不与我必当以命抵取之耳天帝见八王共诤。<a id="a-To"></a>欲得舍利还国供养。<a id="a-Tp"></a>化为梵志。<a id="a-Tq"></a>自名屯屈。<a id="a-Tr"></a>叉手前晓八国王曰。<a id="a-Ts"></a>听吾一言。<a id="a-Tt"></a>惟佛在时。<a id="a-Tu"></a>诸王奉尊教常慈惠。<a id="a-Tv"></a>夫为民主。<a id="a-Tw"></a>无宜有诤。<a id="a-Tx"></a>当行四等。<a id="a-Ty"></a>分佛舍利。<a id="a-Tz"></a>令诸国土。<a id="a-U0"></a>皆有宗庙。<a id="a-U1"></a>开民盲冥。<a id="a-U2"></a>令知有佛。<a id="a-U3"></a>以为宗绪使得景福。<a id="a-U4"></a>天神鬼龙诸王黎民。<a id="a-U5"></a>佥曰善哉屯屈。<a id="a-U6"></a>普施众生福田也。<a id="a-U7"></a>共请屯屈作平八分。<a id="a-U8"></a>屯屈自以天上金罂。<a id="a-U9"></a>中以石蜜涂里成量舍利。<a id="a-UA"></a>各与一罂。<a id="a-UB"></a>诸王得之。<a id="a-UC"></a>悲喜交集。<a id="a-UD"></a>皆以香华悬缯杂彩烧香燃灯朝夕作乐屯屈长跪乞罂中余着蜜。<a id="a-UE"></a>舍利吾欲立庙。<a id="a-UF"></a>诸王惠之遂入罂。<a id="a-UG"></a>道士名曰桓违。<a id="a-UH"></a>从王索舍利。<a id="a-UI"></a>王曰已分不可复得唯有焦炭。<a id="a-UJ"></a>便自往取。<a id="a-UK"></a>道士取炭。<a id="a-UL"></a>香华供养复有遮迦竭人。<a id="a-UM"></a>来索舍利。<a id="a-UN"></a>曰已分唯有余灰。<a id="a-UO"></a>可自往取即复取灰。<a id="a-UP"></a>奉九十日。</p>
  <p id="aUQ">大迦葉。<a id="a-UR"></a>阿那律。<a id="a-US"></a>迦旃延共议。<a id="a-UT"></a>阿难随佛最久于佛独亲。<a id="a-UU"></a>佛所教化。<a id="a-UV"></a>施为弘摸。<a id="a-UW"></a>阿难贯心无微不照。<a id="a-UX"></a>可受阿难法律。<a id="a-UY"></a>委曲载之竹帛比丘僧议。<a id="a-UZ"></a>阿难白衣。<a id="a-Ua"></a>恐有贪心。<a id="a-Ub"></a>隐藏妙语。<a id="a-Uc"></a>不肯尽宣。<a id="a-Ud"></a>比丘僧曰。<a id="a-Ue"></a>当诡取之设一高座处。<a id="a-Uf"></a>诸圣上会。<a id="a-Ug"></a>以比丘僧。<a id="a-Uh"></a>以慈诘问三上下。<a id="a-Ui"></a>因问经要。<a id="a-Uj"></a>可得诚实。<a id="a-Uk"></a>鸠夷国王。<a id="a-Ul"></a>立佛宗庙。<a id="a-Um"></a>精房禅室。<a id="a-Un"></a>凡有三千。<a id="a-Uo"></a>诸比丘处其中。<a id="a-Up"></a>诵经坐禅。<a id="a-Uq"></a>王遣大臣。<a id="a-Ur"></a>臣名摩南。<a id="a-Us"></a>将兵三千。<a id="a-Ut"></a>宿卫佛庙。<a id="a-Uu"></a>大迦葉与阿那律。<a id="a-Uv"></a>共报比丘僧。<a id="a-Uw"></a>佛经结律。<a id="a-Ux"></a>名四阿含。<a id="a-Uy"></a>阿难从佛。<a id="a-Uz"></a>独为亲密。<a id="a-V0"></a>佛以众生淫泆无度。<a id="a-V1"></a>作一阿含。<a id="a-V2"></a>凶怒悖逆。<a id="a-V3"></a>作一阿含。<a id="a-V4"></a>愚冥远正作一阿含。<a id="a-V5"></a>不孝二亲。<a id="a-V6"></a>远贤不宗受佛恩。<a id="a-V7"></a>不惟上报。<a id="a-V8"></a>作一阿含。<a id="a-V9"></a>沙门众曰。<a id="a-VA"></a>唯阿难知夫。<a id="a-VB"></a>四阿含。<a id="a-VC"></a>当由阿难出。<a id="a-VD"></a>大迦葉曰。<a id="a-VE"></a>阿难白衣。<a id="a-VF"></a>恐有贪意。<a id="a-VG"></a>不尽出经。<a id="a-VH"></a>众比丘曰。<a id="a-VI"></a>可以前事诘责阿难。<a id="a-VJ"></a>当上阿难着于高床。<a id="a-VK"></a>诸贤者众自下问经。<a id="a-VL"></a>佥曰善哉诚合大宜直事沙门即会圣众。<a id="a-VM"></a>逐阿难出。<a id="a-VN"></a>圣众皆坐。<a id="a-VO"></a>复命阿难令疾进。<a id="a-VP"></a>进为圣众稽首作礼。<a id="a-VQ"></a>得应真者。<a id="a-VR"></a>皆坐如旧。<a id="a-VS"></a>未得者皆起。<a id="a-VT"></a>直事沙门。<a id="a-VU"></a>令之升坐中央高座。<a id="a-VV"></a>阿难辞曰。<a id="a-VW"></a>非吾座也。<a id="a-VX"></a>圣众佥曰。<a id="a-VY"></a>以佛经故尊尔于彼从尔受佛之上法。<a id="a-VZ"></a>阿难乃坐。<a id="a-Va"></a>贤众问之。<a id="a-Vb"></a>尔有七过。<a id="a-Vc"></a>宁知之乎。<a id="a-Vd"></a>世尊在时云。<a id="a-Ve"></a>阎浮提之内大乐。<a id="a-Vf"></a>尔默然。<a id="a-Vg"></a>为直事沙门呼阿难。<a id="a-Vh"></a>阿难即对曰。<a id="a-Vi"></a>佛为无上正真圣尊。<a id="a-Vj"></a>将不得自在耶。<a id="a-Vk"></a>当须吾言乎。<a id="a-Vl"></a>设佛在世一劫之间。<a id="a-Vm"></a>弥勒至尊。<a id="a-Vn"></a>从得作佛圣众默然阿难无惧。<a id="a-Vo"></a>众圣佥曰。<a id="a-Vp"></a>且还复坐。<a id="a-Vq"></a>知子宣法。<a id="a-Vr"></a>与众所闻正法同。<a id="a-Vs"></a>不如斯三上。<a id="a-Vt"></a>阿难复三下之。<a id="a-Vu"></a>阿难复上言。<a id="a-Vv"></a>伊焰摩须檀。<a id="a-Vw"></a>伊焰摩须檀者。<a id="a-Vx"></a>吾从佛闻诸比丘僧。<a id="a-Vy"></a>闻阿难法言。<a id="a-Vz"></a>伊焰摩须。<a id="a-W0"></a>檀吾从佛闻。<a id="a-W1"></a>咸哽噎云何。<a id="a-W2"></a>当奈此何。<a id="a-W3"></a>佛适处世而今更云吾从佛闻说如是。<a id="a-W4"></a>天神鬼龙。<a id="a-W5"></a>帝王臣民。<a id="a-W6"></a>四辈弟子。<a id="a-W7"></a>莫不举哀。<a id="a-W8"></a>大迦葉贤圣众选罗汉得四十人。<a id="a-W9"></a>从阿难得四阿含。<a id="a-WA"></a>一阿含者六十疋素。<a id="a-WB"></a>写经未竟。<a id="a-WC"></a>佛宗庙中。<a id="a-WD"></a>自然生四名树。<a id="a-WE"></a>一树字迦栴。<a id="a-WF"></a>一树字迦比延。<a id="a-WG"></a>一树字阿货。<a id="a-WH"></a>一树字尼拘类。<a id="a-WI"></a>比丘僧言。<a id="a-WJ"></a>吾等慈心写四阿含。<a id="a-WK"></a>自然生四神妙之树。<a id="a-WL"></a>四阿含佛之道树也。<a id="a-WM"></a>因相约束。<a id="a-WN"></a>受比丘僧。<a id="a-WO"></a>二百五十清净明戒。<a id="a-WP"></a>比丘尼戒五百事。<a id="a-WQ"></a>优婆塞戒有五。<a id="a-WR"></a>优婆夷戒有十。<a id="a-WS"></a>写经竟诸比丘僧各行经戒。<a id="a-WT"></a>转相教化千岁。<a id="a-WU"></a>千岁之中有持戒者。<a id="a-WV"></a>应在第四弥勒佛所。<a id="a-WW"></a>弥勒世尊。<a id="a-WX"></a>当为天说经法言。<a id="a-WY"></a>今之会众。<a id="a-WZ"></a>皆是释迦文佛时持戒者。<a id="a-Wa"></a>来曾斯上。<a id="a-Wb"></a>弥勒佛言。<a id="a-Wc"></a>尔曹勤心加于精进。<a id="a-Wd"></a>行难备悉。<a id="a-We"></a>多少持之。<a id="a-Wf"></a>佛泥曰后。<a id="a-Wg"></a>作八宗庙。<a id="a-Wh"></a>第九瓶塔。<a id="a-Wi"></a>第十炭塔。<a id="a-Wj"></a>第十一灰塔。<a id="a-Wk"></a>经曰佛以四月八日生。<a id="a-Wl"></a>八日弃国八日得道八日灭度。<a id="a-Wm"></a>以沸星时。<a id="a-Wn"></a>去家学道。<a id="a-Wo"></a>以沸星时得道。<a id="a-Wp"></a>以沸星时。<a id="a-Wq"></a>般泥曰。<a id="a-Wr"></a>草木复更华叶。<a id="a-Ws"></a>举国树木皆更茂盛。<a id="a-Wt"></a>佛般泥曰去。<a id="a-Wu"></a>三界天中天。<a id="a-Wv"></a>光明以灭。<a id="a-Ww"></a>一切十方。<a id="a-Wx"></a>皆自归于佛。</p>
  <p id="aWy">从佛般泥洹。<a id="a-Wz"></a>到永兴七年二月十一日。<a id="a-X0"></a>凡已八百八十七年余。<a id="a-X1"></a>七月十有一日。<a id="a-X2"></a>至今丙戍岁。<a id="a-X3"></a>合为九百一十五年。<a id="a-X4"></a>是比丘康日所记也。<a id="a-X5"></a>又至庆历六年丙戍岁。<a id="a-X6"></a>共计一千九百九十四年。</p>
 </body>
</html>