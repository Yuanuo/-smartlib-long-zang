<!doctype html>
<html id="z3IBUOpan" data-ver="79">
 <head>
  <meta charset="utf-8">
  <meta author="迦叶摩腾">
  <meta author="竺法兰">
  <meta library="龙藏">
  <meta catalog="小乘阿含部">
  <meta period="宋">
 </head>
 <body>
  <h1 id="a1">题焚经台诗</h1>
  <h2 id="a2">唐太宗文皇帝制</h2>
  <p id="a3">门径萧萧长缘苔。<a id="a-4"></a>一回登此一徘徊。<a id="a-5"></a>青牛谩说函关去。<a id="a-6"></a>白马亲从印土来。<a id="a-7"></a>确定是非凭烈焰。<a id="a-8"></a>要分真伪筑高台。<a id="a-9"></a>春风也解嫌狼藉。<a id="a-A"></a>吹尽当年道教灰。</p>
  <p id="aB">此台在洛阳。<a id="a-C"></a>台者坛也。<a id="a-D"></a>考此烧经比论之坛。<a id="a-E"></a>乃后汉明帝筑也。<a id="a-F"></a>元此四十二章经皆有来因。<a id="a-G"></a>是永平七年。<a id="a-H"></a>明帝夜梦。<a id="a-I"></a>一人体有金色项有日光。<a id="a-J"></a>飞空而至殿前。<a id="a-K"></a>明旦宣问群臣。<a id="a-L"></a>有通人傅毅占梦。<a id="a-M"></a>奏曰。<a id="a-N"></a>臣闻西域有得道者。<a id="a-O"></a>号曰佛。<a id="a-P"></a>经举能飞具六神通。<a id="a-Q"></a>今应此梦。<a id="a-R"></a>帝悟大悦。<a id="a-S"></a>即遣羽林郎蔡愔。<a id="a-T"></a>博士秦景王遵等十二人。<a id="a-U"></a>望葱岭而往寻西土。<a id="a-V"></a>求迎佛法行至中路。<a id="a-W"></a>月氏国众乃骇然。<a id="a-X"></a>得瞻迦葉摩腾共竺法兰二梵僧圆项方袍之异相。<a id="a-Y"></a>乘白马携释迦真像白氎之图。<a id="a-Z"></a>并此四十二章一卷回朝。<a id="a-a"></a>时永平十年也。<a id="a-b"></a>帝喜躬亲迎。<a id="a-c"></a>奉宣委鸿胪以陈国礼。<a id="a-d"></a>敕令彩画释迦顶相于清凉台。<a id="a-e"></a>因建立白马寺。<a id="a-f"></a>请此二尊者住院。<a id="a-g"></a>于帝说法至冬。<a id="a-h"></a>值岁旦五岳道士贺正之次。<a id="a-i"></a>道士褚善信。<a id="a-j"></a>费叔才等。<a id="a-k"></a>共六百九十人互相语曰。<a id="a-l"></a>帝弃我道教远求胡教。<a id="a-m"></a>乃自率众。<a id="a-n"></a>各将所持道经共上表。<a id="a-o"></a>愿与胡佛教比试其真伪。<a id="a-p"></a>帝遂降敕尚书令宋庠。<a id="a-q"></a>引入长乐宫前。<a id="a-r"></a>宣曰道士与僧就元宵日骈集。<a id="a-s"></a>白马寺南门外立两坛。<a id="a-t"></a>至期试之。<a id="a-u"></a>西坛烧道经六百余卷。<a id="a-v"></a>顷刻烧尽。<a id="a-w"></a>唯取得老子道经一卷是真。<a id="a-x"></a>其余是杜光庭撰。<a id="a-y"></a>今云杜撰也。<a id="a-z"></a>帝观东坛佛像并此四十二章烧不能坏。<a id="a-10"></a>但见五色神光。<a id="a-11"></a>天雨宝花天乐自振。<a id="a-12"></a>叹未曾有。<a id="a-13"></a>帝共群臣称悦。<a id="a-14"></a>太傅张衍语诸道士曰。<a id="a-15"></a>既试无验可就佛法。<a id="a-16"></a>其道士褚费等。<a id="a-17"></a>深有愧恧皆气盛自死。<a id="a-18"></a>余有吕惠通等六百二十人。<a id="a-19"></a>皆弃冠帔投佛出家。<a id="a-1A"></a>因此流通佛教。<a id="a-1B"></a>州县建寺敬僧。<a id="a-1C"></a>始从四十二章。<a id="a-1D"></a>自后人续去取五千余卷。<a id="a-1E"></a>至今益显于世间。<a id="a-1F"></a>三界之中含识之类。<a id="a-1G"></a>蒙恩受赖绵绵不绝也。</p>
 </body>
</html>