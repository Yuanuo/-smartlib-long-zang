<!doctype html>
<html id="z3IBUKnaC" data-ver="1308">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘阿含部">
  <meta period="隋">
 </head>
 <body>
  <h1 id="a1">起世经卷第九</h1>
  <h2 id="a2">劫住品第十</h2>
  <p id="a3">诸比丘。<a id="a-4"></a>世间凡有三种中劫。<a id="a-5"></a>何等为三。<a id="a-6"></a>一者所谓刀杖中劫。<a id="a-7"></a>二者所谓饥馑中劫。<a id="a-8"></a>三者所谓疾疫中劫。<a id="a-9"></a>云何名为刀杖中劫。<a id="a-A"></a>诸比丘。<a id="a-B"></a>刀杖中劫者。<a id="a-C"></a>彼等人辈无有正行。<a id="a-D"></a>不如法说。<a id="a-E"></a>邪见颠倒。<a id="a-F"></a>具足皆行十不善业。<a id="a-G"></a>彼时众生。<a id="a-H"></a>唯寿十岁。<a id="a-I"></a>诸比丘。<a id="a-J"></a>其人如是寿十岁时。<a id="a-K"></a>女生五月。<a id="a-L"></a>即便行嫁。<a id="a-M"></a>犹如今日年十五。<a id="a-N"></a>嫁与夫主。<a id="a-O"></a>今者地力所有酥油生酥石蜜沙糖粳米。<a id="a-P"></a>至于彼时。<a id="a-Q"></a>一切灭没。<a id="a-R"></a>并皆不现。<a id="a-S"></a>当彼十岁人寿命时。<a id="a-T"></a>纯以羖羊毛[毯-炎+旁]为衣。<a id="a-U"></a>犹如今日迦尸迦娇奢耶衣。<a id="a-V"></a>刍摩缯衣。<a id="a-W"></a>度究逻衣。<a id="a-X"></a>句路摩娑衣。<a id="a-Y"></a>劫贝衣。<a id="a-Z"></a>甘婆罗宝衣。<a id="a-a"></a>最为胜妙。<a id="a-b"></a>其毛[毯-炎+旁]衣。<a id="a-c"></a>亦复如是。<a id="a-d"></a>当于彼时。<a id="a-e"></a>唯食稗子。<a id="a-f"></a>如今粳米。<a id="a-g"></a>又为父母之所怜爱。<a id="a-h"></a>唯愿十岁。<a id="a-i"></a>是其上寿。<a id="a-j"></a>如今人愿乞寿百年。<a id="a-k"></a>诸比丘。<a id="a-l"></a>彼十岁时。<a id="a-m"></a>所有众生。<a id="a-n"></a>不孝父母。<a id="a-o"></a>不敬沙门及婆罗门。<a id="a-p"></a>不敬耆旧。<a id="a-q"></a>彼等亦当得他供养赞叹尊重。<a id="a-r"></a>犹如今日行法教人名誉一种。<a id="a-s"></a>何以故。<a id="a-t"></a>其业尔故。<a id="a-u"></a>又诸比丘。<a id="a-v"></a>十岁人时。<a id="a-w"></a>无有善名。<a id="a-x"></a>人亦不行十善业道。<a id="a-y"></a>一切多行不善之业。<a id="a-z"></a>众生相见。<a id="a-10"></a>各生杀害诛戮之心。<a id="a-11"></a>无慈愍意。<a id="a-12"></a>如今猎师在空山泽见诸禽兽。<a id="a-13"></a>唯起屠害杀戮之心。<a id="a-14"></a>又诸比丘。<a id="a-15"></a>当彼之时。<a id="a-16"></a>其诸人辈。<a id="a-17"></a>缘身之具璎珞庄严。<a id="a-18"></a>皆是刀杖。<a id="a-19"></a>譬如今者华鬘耳珰颈璎臂钏指环钗镊。<a id="a-1A"></a>交络严身一种无异。<a id="a-1B"></a>又诸比丘。<a id="a-1C"></a>当彼之时。<a id="a-1D"></a>中劫将末。<a id="a-1E"></a>七日之内。<a id="a-1F"></a>于其手中。<a id="a-1G"></a>所当触者。<a id="a-1H"></a>若草若木。<a id="a-1I"></a>土块瓦石。<a id="a-1J"></a>彼等一切。<a id="a-1K"></a>皆为刀杖。<a id="a-1L"></a>其锋甚利。<a id="a-1M"></a>胜人所造。<a id="a-1N"></a>七日之中。<a id="a-1O"></a>各各竞捉。<a id="a-1P"></a>共相屠害。<a id="a-1Q"></a>一切相杀。<a id="a-1R"></a>命终并堕诸恶趣中。<a id="a-1S"></a>受地狱苦。<a id="a-1T"></a>何以故。<a id="a-1U"></a>以其相向各生杀心。<a id="a-1V"></a>浊心恶心。<a id="a-1W"></a>无利益心。<a id="a-1X"></a>无慈悲心。<a id="a-1Y"></a>无净心故。<a id="a-1Z"></a>诸比丘。<a id="a-1a"></a>如是名为刀杖中劫。。</p>
  <p id="a1b">诸比丘。<a id="a-1c"></a>云何名为饥馑中劫。<a id="a-1d"></a>诸比丘。<a id="a-1e"></a>饥馑劫时。<a id="a-1f"></a>其诸人辈无有法行。<a id="a-1g"></a>邪见颠倒。<a id="a-1h"></a>具足行十不善业道。<a id="a-1i"></a>以是义故天不降雨。<a id="a-1j"></a>以无雨故世则饥馑。<a id="a-1k"></a>无有种子。<a id="a-1l"></a>白骨为业。<a id="a-1m"></a>诸皮活命。<a id="a-1n"></a>云何名为白骨为业。<a id="a-1o"></a>诸比丘。<a id="a-1p"></a>饥馑之时。<a id="a-1q"></a>彼诸人辈。<a id="a-1r"></a>若四衢道。<a id="a-1s"></a>街巷城郭。<a id="a-1t"></a>道路处处。<a id="a-1u"></a>悉收白骨。<a id="a-1v"></a>以水煎煮。<a id="a-1w"></a>取汁而饮。<a id="a-1x"></a>以资活命。<a id="a-1y"></a>是故名为白骨为业。<a id="a-1z"></a>云何名为诸皮活命。<a id="a-20"></a>诸比丘。<a id="a-21"></a>饥馑劫时。<a id="a-22"></a>彼诸人辈。<a id="a-23"></a>以饥急故。<a id="a-24"></a>取诸树皮。<a id="a-25"></a>以水煎煮。<a id="a-26"></a>而饮其汁。<a id="a-27"></a>以资活命。<a id="a-28"></a>是故名为诸皮为业。<a id="a-29"></a>诸比丘。<a id="a-2A"></a>彼时众生。<a id="a-2B"></a>饥饿死已。<a id="a-2C"></a>皆当生于诸恶趣道。<a id="a-2D"></a>或复堕于阎罗世中。<a id="a-2E"></a>所谓饿鬼。<a id="a-2F"></a>为彼等辈。<a id="a-2G"></a>悭贪嫉妒。<a id="a-2H"></a>畏诸物尽。<a id="a-2I"></a>争取藏贮。<a id="a-2J"></a>诸比丘。<a id="a-2K"></a>以是故名饥馑中劫。</p>
  <p id="a2L">诸比丘。<a id="a-2M"></a>云何名为疾疫中劫。<a id="a-2N"></a>诸比丘。<a id="a-2O"></a>彼时诸人。<a id="a-2P"></a>亦欲行法。<a id="a-2Q"></a>欲说如法。<a id="a-2R"></a>亦欲行于无颠倒见。<a id="a-2S"></a>具足欲行十善业道。<a id="a-2T"></a>但彼时中。<a id="a-2U"></a>如法人辈。<a id="a-2V"></a>以其过去无十善业胜果报故。<a id="a-2W"></a>致令非人放于灾气行诸疠疫。<a id="a-2X"></a>于中多有人辈命终。<a id="a-2Y"></a>又诸比丘。<a id="a-2Z"></a>于彼疾病三摩耶中。<a id="a-2a"></a>复有他方世界非人。<a id="a-2b"></a>来为此等。<a id="a-2c"></a>作疫病故。<a id="a-2d"></a>何以故。<a id="a-2e"></a>以放逸故。<a id="a-2f"></a>行放逸行。<a id="a-2g"></a>亦复与其恶相触故。<a id="a-2h"></a>恼乱其心。<a id="a-2i"></a>夺彼威力。<a id="a-2j"></a>于中多有薄福之人。<a id="a-2k"></a>得病命终。<a id="a-2l"></a>譬如国王或王大臣。<a id="a-2m"></a>守护民故。<a id="a-2n"></a>于其界首。<a id="a-2o"></a>安置戍逻。<a id="a-2p"></a>尔时他方。<a id="a-2q"></a>有盗贼来。<a id="a-2r"></a>为彼戍逻不谨慎故。<a id="a-2s"></a>有放逸故。<a id="a-2t"></a>以诸劫贼。<a id="a-2u"></a>一时诛戮。<a id="a-2v"></a>或灭诸家。<a id="a-2w"></a>或殄村舍。<a id="a-2x"></a>或破聚落。<a id="a-2y"></a>或毁国城。<a id="a-2z"></a>如是如是。<a id="a-30"></a>彼人放逸。<a id="a-31"></a>他方非人来行疾疫。<a id="a-32"></a>命终悉尽。<a id="a-33"></a>亦复如是。<a id="a-34"></a>又复彼时他方非人。<a id="a-35"></a>来行疾病时。<a id="a-36"></a>诸众生无放逸行。<a id="a-37"></a>彼鬼大力。<a id="a-38"></a>强相逼迫。<a id="a-39"></a>与其恶触。<a id="a-3A"></a>令心恼乱。<a id="a-3B"></a>夺其威力。<a id="a-3C"></a>于中多有遇病命终。<a id="a-3D"></a>譬如国王或王大臣。<a id="a-3E"></a>为诸聚落作守护故。<a id="a-3F"></a>安置镇防。<a id="a-3G"></a>于彼时中。<a id="a-3H"></a>他方劫贼。<a id="a-3I"></a>来相侵扰。<a id="a-3J"></a>而是镇防无有放逸。<a id="a-3K"></a>勤谨遮护。<a id="a-3L"></a>彼贼大力。<a id="a-3M"></a>强相逼迫。<a id="a-3N"></a>于此人等。<a id="a-3O"></a>一时诛戮。<a id="a-3P"></a>或灭诸家村舍聚落。<a id="a-3Q"></a>略说如前。<a id="a-3R"></a>如是如是。<a id="a-3S"></a>诸比丘。<a id="a-3T"></a>其疾疫劫。<a id="a-3U"></a>人辈遇病。<a id="a-3V"></a>逼切命终。<a id="a-3W"></a>亦复如是。<a id="a-3X"></a>彼身死已。<a id="a-3Y"></a>皆得向上诸天中生。<a id="a-3Z"></a>所以者何。<a id="a-3a"></a>为彼等辈无相害心。<a id="a-3b"></a>无有乱心。<a id="a-3c"></a>有利益心。<a id="a-3d"></a>慈心净心。<a id="a-3e"></a>当命终时。<a id="a-3f"></a>又各相问。<a id="a-3g"></a>汝病可忍。<a id="a-3h"></a>得少损不。<a id="a-3i"></a>颇有脱者。<a id="a-3j"></a>颇有起者。<a id="a-3k"></a>从诸疾病有差者不。<a id="a-3l"></a>诸比丘。<a id="a-3m"></a>以是义故。<a id="a-3n"></a>得生天上。<a id="a-3o"></a>以是名为疾疫中劫。<a id="a-3p"></a>诸比丘。<a id="a-3q"></a>是名世间三种中劫。</p>
  <p data-pb></p>
  <h2 id="a3r">住世品第十一</h2>
  <p id="a3s">诸比丘。<a id="a-3t"></a>世间之中。<a id="a-3u"></a>有四无量。<a id="a-3v"></a>不可得量。<a id="a-3w"></a>不可得称。<a id="a-3x"></a>不可思议。<a id="a-3y"></a>若天若人。<a id="a-3z"></a>世中算数。<a id="a-40"></a>欲取其量。<a id="a-41"></a>有若干年。<a id="a-42"></a>若干百年。<a id="a-43"></a>若干千年。<a id="a-44"></a>若干百千年。<a id="a-45"></a>若干俱致年。<a id="a-46"></a>若干百俱致年。<a id="a-47"></a>若干千俱致年。<a id="a-48"></a>若干百千俱致年。<a id="a-49"></a>终不可得。<a id="a-4A"></a>何等为四。<a id="a-4B"></a>诸比丘。<a id="a-4C"></a>若世界住。<a id="a-4D"></a>此不可得算计而知。<a id="a-4E"></a>若干年。<a id="a-4F"></a>若干百年。<a id="a-4G"></a>若干千年。<a id="a-4H"></a>若干百千年。<a id="a-4I"></a>若干俱致年。<a id="a-4J"></a>若干百俱致年。<a id="a-4K"></a>若干千俱致年。<a id="a-4L"></a>若干百千俱致年。。</p>
  <p id="a4M">诸比丘。<a id="a-4N"></a>若世界住已坏。<a id="a-4O"></a>亦不可得算计而知。<a id="a-4P"></a>若干年。<a id="a-4Q"></a>若干百年。<a id="a-4R"></a>若干千年。<a id="a-4S"></a>若干百千年。<a id="a-4T"></a>若干俱致年。<a id="a-4U"></a>若干百俱致年。<a id="a-4V"></a>若干千俱致年。<a id="a-4W"></a>若干百千俱致年。<a id="a-4X"></a>诸比丘。<a id="a-4Y"></a>若世界破坏已复住。<a id="a-4Z"></a>此亦不可算计而知。<a id="a-4a"></a>若干年。<a id="a-4b"></a>若干百年。<a id="a-4c"></a>若干千年。<a id="a-4d"></a>若干百千年。<a id="a-4e"></a>若干俱致年。<a id="a-4f"></a>若干百俱致年。<a id="a-4g"></a>若干千俱致年。<a id="a-4h"></a>若干百千俱致年。</p>
  <p id="a4i">诸比丘。<a id="a-4j"></a>若世界成已住。<a id="a-4k"></a>此亦不可算计而知。<a id="a-4l"></a>若干年。<a id="a-4m"></a>若干百年。<a id="a-4n"></a>若干千年。<a id="a-4o"></a>若干百千年。<a id="a-4p"></a>若干俱致年。<a id="a-4q"></a>若干百俱致年。<a id="a-4r"></a>若干千俱致年。<a id="a-4s"></a>若干百千俱致年。</p>
  <p id="a4t">诸比丘。<a id="a-4u"></a>此等名为四种无量。<a id="a-4v"></a>不可得量。<a id="a-4w"></a>不可得称。<a id="a-4x"></a>不可思议。<a id="a-4y"></a>不可计得。<a id="a-4z"></a>若天若人。<a id="a-50"></a>无有算计而能得知。<a id="a-51"></a>若干百千万年。<a id="a-52"></a>若干百千万俱致年。<a id="a-53"></a>诸比丘。<a id="a-54"></a>于此东方。<a id="a-55"></a>有诸世界。<a id="a-56"></a>转住转坏无有间时。<a id="a-57"></a>或有转成转住转坏。<a id="a-58"></a>诸比丘。<a id="a-59"></a>南西北方转成转住转坏。<a id="a-5A"></a>亦复如是。<a id="a-5B"></a>诸比丘。<a id="a-5C"></a>譬如五段轮除其轴却。<a id="a-5D"></a>转无暂住无暂间时。<a id="a-5E"></a>略说如是如是。<a id="a-5F"></a>又如夏雨。<a id="a-5G"></a>其渧粗大。<a id="a-5H"></a>相续下注无有休间。<a id="a-5I"></a>如是东方南西北方。<a id="a-5J"></a>成住坏转无有停住时。<a id="a-5K"></a>亦复如是。</p>
  <p id="a5L">诸比丘。<a id="a-5M"></a>于其中间。<a id="a-5N"></a>复有三灾。<a id="a-5O"></a>何等为三。<a id="a-5P"></a>一者火灾。<a id="a-5Q"></a>二者水灾。<a id="a-5R"></a>三者风灾。<a id="a-5S"></a>其火灾时。<a id="a-5T"></a>光音诸天。<a id="a-5U"></a>首免其灾。<a id="a-5V"></a>水灾之时。<a id="a-5W"></a>遍净诸天。<a id="a-5X"></a>首免其灾。<a id="a-5Y"></a>风灾之时。<a id="a-5Z"></a>广果诸天。<a id="a-5a"></a>首免其灾。<a id="a-5b"></a>云何火灾。<a id="a-5c"></a>诸比丘。<a id="a-5d"></a>火灾之时。<a id="a-5e"></a>诸众生辈。<a id="a-5f"></a>有于善行。<a id="a-5g"></a>所说如法。<a id="a-5h"></a>正见成就无有颠倒。<a id="a-5i"></a>具足而行十善业道。<a id="a-5j"></a>得无觉观二禅。<a id="a-5k"></a>不用功修。<a id="a-5l"></a>自然而得。<a id="a-5m"></a>尔时彼等诸众生辈。<a id="a-5n"></a>以神通力住于虚空。<a id="a-5o"></a>住诸仙道。<a id="a-5p"></a>住诸天道。<a id="a-5q"></a>住梵行道。<a id="a-5r"></a>如是住已。<a id="a-5s"></a>受第二禅无觉观乐。<a id="a-5t"></a>如是证知。<a id="a-5u"></a>成就具足。<a id="a-5v"></a>身坏即生光音天处。<a id="a-5w"></a>地狱众生。<a id="a-5x"></a>畜生众生。<a id="a-5y"></a>阎摩罗世。<a id="a-5z"></a>阿修罗世。<a id="a-60"></a>四天王世。<a id="a-61"></a>三十三天。<a id="a-62"></a>夜摩。<a id="a-63"></a>兜率。<a id="a-64"></a>化乐天。<a id="a-65"></a>他化自在。<a id="a-66"></a>及魔身天。<a id="a-67"></a>乃至梵世。<a id="a-68"></a>诸众生辈。<a id="a-69"></a>于人间生。<a id="a-6A"></a>悉皆成就无觉无观。<a id="a-6B"></a>快乐证知。<a id="a-6C"></a>身坏即生光音天处。<a id="a-6D"></a>一切六道。<a id="a-6E"></a>悉皆断绝。<a id="a-6F"></a>此则名为世间转尽。</p>
  <p id="a6G">诸比丘。<a id="a-6H"></a>云何世间。<a id="a-6I"></a>住已转坏。<a id="a-6J"></a>诸比丘。<a id="a-6K"></a>若有于彼三摩耶时。<a id="a-6L"></a>及无量时。<a id="a-6M"></a>长远道时。<a id="a-6N"></a>天下[午-〡+几]旱。<a id="a-6O"></a>无复雨泽。<a id="a-6P"></a>所有草木。<a id="a-6Q"></a>一切干枯。<a id="a-6R"></a>悉无复有。<a id="a-6S"></a>譬如苇荻青刈之时。<a id="a-6T"></a>不得雨水。<a id="a-6U"></a>干枯朽坏。<a id="a-6V"></a>皆无复有。<a id="a-6W"></a>如是如是。<a id="a-6X"></a>诸比丘。<a id="a-6Y"></a>天久不雨。<a id="a-6Z"></a>一切草木悉皆干枯。<a id="a-6a"></a>亦复如是。<a id="a-6b"></a>诸比丘。<a id="a-6c"></a>一切诸行亦尔。<a id="a-6d"></a>无常不久住。<a id="a-6e"></a>不坚牢。<a id="a-6f"></a>不自在。<a id="a-6g"></a>破坏法。<a id="a-6h"></a>可厌离。<a id="a-6i"></a>可求解脱。</p>
  <p id="a6j">复次诸比丘。<a id="a-6k"></a>于彼时。<a id="a-6l"></a>有迦梨迦大风。<a id="a-6m"></a>吹散八万四千由旬大海水已。<a id="a-6n"></a>于下即出日之宫殿。<a id="a-6o"></a>掷置海上须弥留山王半腹四万二千由旬。<a id="a-6p"></a>安日道中。<a id="a-6q"></a>诸比丘。<a id="a-6r"></a>此名世间第二日出。<a id="a-6s"></a>所有诸小陂池江河一切干竭。<a id="a-6t"></a>悉无复有。<a id="a-6u"></a>诸比丘。<a id="a-6v"></a>一切诸行。<a id="a-6w"></a>悉皆无常。<a id="a-6x"></a>略说如前。<a id="a-6y"></a>可求免脱。<a id="a-6z"></a>复次诸比丘。<a id="a-70"></a>略说如前。<a id="a-71"></a>大风吹海。<a id="a-72"></a>出日宫殿。<a id="a-73"></a>置日道中。<a id="a-74"></a>是名世间第三日出。<a id="a-75"></a>所有一切大陂大池大河及恒河等。<a id="a-76"></a>一切大河悉皆干竭。<a id="a-77"></a>无复遗余。<a id="a-78"></a>诸行亦尔。<a id="a-79"></a>如是世间。<a id="a-7A"></a>第四日出。<a id="a-7B"></a>所有大水大池。<a id="a-7C"></a>所谓善现大池。<a id="a-7D"></a>阿那婆达多大池。<a id="a-7E"></a>曼陀只尼大池。<a id="a-7F"></a>蛇满大池等。<a id="a-7G"></a>悉皆干竭。<a id="a-7H"></a>无复有余。<a id="a-7I"></a>诸行亦尔。<a id="a-7J"></a>如是世间第五日出。<a id="a-7K"></a>其大海水。<a id="a-7L"></a>渐渐干竭。<a id="a-7M"></a>初如脚踝。<a id="a-7N"></a>已下减少。<a id="a-7O"></a>乃至犹如膝。<a id="a-7P"></a>已下减乃至半身。<a id="a-7Q"></a>或复一身二三四五六七人身。<a id="a-7R"></a>已下干竭。<a id="a-7S"></a>诸比丘。<a id="a-7T"></a>其五日出。<a id="a-7U"></a>大海水减。<a id="a-7V"></a>半多罗树。<a id="a-7W"></a>乃至一多罗树。<a id="a-7X"></a>或二三四五六七多罗树减。<a id="a-7Y"></a>乃至半俱卢奢。<a id="a-7Z"></a>或一二三四五六七俱卢奢减。<a id="a-7a"></a>乃至半由旬减。<a id="a-7b"></a>或一二三四五六七由旬而减。<a id="a-7c"></a>乃至百由旬减。<a id="a-7d"></a>或二三四五六七百由旬减。<a id="a-7e"></a>诸比丘。<a id="a-7f"></a>其五日出。<a id="a-7g"></a>大海之水。<a id="a-7h"></a>千由旬减。<a id="a-7i"></a>乃至二三四五六七千由旬减。<a id="a-7j"></a>诸比丘。<a id="a-7k"></a>其世间中五日出时。<a id="a-7l"></a>彼大海水。<a id="a-7m"></a>略说乃至七千由旬。<a id="a-7n"></a>余残住时。<a id="a-7o"></a>或至六五四三二一千由旬在。<a id="a-7p"></a>如是乃至七百由旬。<a id="a-7q"></a>其水残在。<a id="a-7r"></a>或至六五四三二一百由旬在。<a id="a-7s"></a>或七由旬。<a id="a-7t"></a>其水残在。<a id="a-7u"></a>或复六五四三二一由旬水在。<a id="a-7v"></a>或复减至七俱卢奢。<a id="a-7w"></a>其水残在。<a id="a-7x"></a>乃至六五四三二一俱卢奢水余残住在。<a id="a-7y"></a>诸比丘。<a id="a-7z"></a>其世间中。<a id="a-80"></a>五日出时。<a id="a-81"></a>彼大海水。<a id="a-82"></a>深七多罗余残而在。<a id="a-83"></a>或复六五四三二一多罗树水余残而在。<a id="a-84"></a>或如七人其水残在。<a id="a-85"></a>或复六五四三二一。<a id="a-86"></a>或复半人。<a id="a-87"></a>或膝已下。<a id="a-88"></a>或至踝骨。<a id="a-89"></a>其水残在。<a id="a-8A"></a>又五日时。<a id="a-8B"></a>于大海中。<a id="a-8C"></a>少分有水。<a id="a-8D"></a>余残而住。<a id="a-8E"></a>如秋雨时于牛迹中少分有水。<a id="a-8F"></a>如是如是。<a id="a-8G"></a>五日之时。<a id="a-8H"></a>彼大海中。<a id="a-8I"></a>亦复如是。<a id="a-8J"></a>又诸比丘。<a id="a-8K"></a>五日之时。<a id="a-8L"></a>彼大海中。<a id="a-8M"></a>于一切处。<a id="a-8N"></a>乃至涂脂水无复遗余。<a id="a-8O"></a>诸比丘。<a id="a-8P"></a>一切诸行。<a id="a-8Q"></a>亦复如是。<a id="a-8R"></a>无常不久。<a id="a-8S"></a>须臾暂时。<a id="a-8T"></a>略说乃至。<a id="a-8U"></a>可厌可离。<a id="a-8V"></a>应求免脱复次诸比丘。<a id="a-8W"></a>略说如前。<a id="a-8X"></a>乃至六日出现世时。<a id="a-8Y"></a>其四大洲。<a id="a-8Z"></a>并及八万四千小洲。<a id="a-8a"></a>诸大山等。<a id="a-8b"></a>须弥留山王。<a id="a-8c"></a>悉皆起烟。<a id="a-8d"></a>起已复起。<a id="a-8e"></a>犹如凡师欲烧器时。<a id="a-8f"></a>器上火焰一时俱起。<a id="a-8g"></a>其火大盛。<a id="a-8h"></a>充塞遍满。<a id="a-8i"></a>如是如是。<a id="a-8j"></a>其四大洲。<a id="a-8k"></a>及诸山等。<a id="a-8l"></a>烟起猛壮。<a id="a-8m"></a>亦复如是。<a id="a-8n"></a>略说乃至。<a id="a-8o"></a>诸行无常。<a id="a-8p"></a>应求免脱。<a id="a-8q"></a>复次诸比丘。<a id="a-8r"></a>略说如前。<a id="a-8s"></a>七日出时。<a id="a-8t"></a>其四大洲。<a id="a-8u"></a>并及八万四千小洲。<a id="a-8v"></a>诸余大山。<a id="a-8w"></a>及须弥留山王等。<a id="a-8x"></a>皆悉洞然。<a id="a-8y"></a>地下水际并尽干竭。<a id="a-8z"></a>其地聚既尽。<a id="a-90"></a>风聚亦尽。<a id="a-91"></a>如是火大焰炽之时。<a id="a-92"></a>其须弥留山王上分七百由旬。<a id="a-93"></a>山峰崩落。<a id="a-94"></a>其火焰炽。<a id="a-95"></a>风吹上烧梵天宫殿。<a id="a-96"></a>乃至光音。<a id="a-97"></a>其中所有后生光音宫殿下者诸天子辈。<a id="a-98"></a>不知世间劫转坏成。<a id="a-99"></a>及转成住。<a id="a-9A"></a>皆生恐怖。<a id="a-9B"></a>惊惧战悚。<a id="a-9C"></a>各相谓言。<a id="a-9D"></a>莫复火焰来烧光音诸宫殿也。<a id="a-9E"></a>是时彼处光音天中诸天子辈。<a id="a-9F"></a>善知世间劫坏成住。<a id="a-9G"></a>慰喻其下诸天子言。<a id="a-9H"></a>汝等仁辈。<a id="a-9I"></a>莫惊莫畏(上两句梵本并再称)。<a id="a-9J"></a>所以者何。<a id="a-9K"></a>仁辈昔有光焰。<a id="a-9L"></a>亦至于彼。<a id="a-9M"></a>时诸天子。<a id="a-9N"></a>闻此语已。<a id="a-9O"></a>即便忆念往昔时光。<a id="a-9P"></a>忆念彼光不离于心。<a id="a-9Q"></a>故有此名。<a id="a-9R"></a>名曰光天。<a id="a-9S"></a>彼等如是。<a id="a-9T"></a>极大炽然。<a id="a-9U"></a>猛焰洪赫。<a id="a-9V"></a>无有余残灰墨燋烬。<a id="a-9W"></a>可得知别。<a id="a-9X"></a>诸比丘。<a id="a-9Y"></a>诸行如是。<a id="a-9Z"></a>略说乃至。<a id="a-9a"></a>可求免脱(梵本从此已下还覆述论从一日乃至七日出名住已坏今悉略之)。。</p>
  <p id="a9b">诸比丘。<a id="a-9c"></a>云何世间坏已复成。<a id="a-9d"></a>诸比丘。<a id="a-9e"></a>彼三摩耶。<a id="a-9f"></a>无量久远。<a id="a-9g"></a>不可计时。<a id="a-9h"></a>起大重云。<a id="a-9i"></a>乃至遍覆梵天世界。<a id="a-9j"></a>如是覆已。<a id="a-9k"></a>注大洪雨。<a id="a-9l"></a>其雨渧粗。<a id="a-9m"></a>犹如车轴或有如杵。<a id="a-9n"></a>经历多年百千万年。<a id="a-9o"></a>而彼水聚渐渐增长。<a id="a-9p"></a>乃至梵天世界为畔。<a id="a-9q"></a>其水遍满。<a id="a-9r"></a>然彼水聚。<a id="a-9s"></a>有四风轮之所住持。<a id="a-9t"></a>何等为四。<a id="a-9u"></a>所谓一住。<a id="a-9v"></a>二者安住。<a id="a-9w"></a>三者不堕。<a id="a-9x"></a>四者牢主。<a id="a-9y"></a>时彼水聚。<a id="a-9z"></a>雨断已后。<a id="a-A0"></a>还自退下。<a id="a-A1"></a>无量百千万踰阇那。<a id="a-A2"></a>当于尔时。<a id="a-A3"></a>四方一时有大风起。<a id="a-A4"></a>其风名为阿那毗罗。<a id="a-A5"></a>吹彼水聚。<a id="a-A6"></a>波涛沸涌。<a id="a-A7"></a>搅乱不住。<a id="a-A8"></a>于中自然出生泡沫。<a id="a-A9"></a>然其泡沫。<a id="a-AA"></a>为彼阿那毗罗大风之所吹掷。<a id="a-AB"></a>从上安置作诸宫殿。<a id="a-AC"></a>微妙可爱。<a id="a-AD"></a>七宝间成。<a id="a-AE"></a>所谓金银琉璃颇梨赤真珠车磲马瑙等宝。<a id="a-AF"></a>诸比丘。<a id="a-AG"></a>此因缘故。<a id="a-AH"></a>梵身诸天。<a id="a-AI"></a>有斯宫殿诸墙壁等。<a id="a-AJ"></a>世间出生。</p>
  <p id="aAK">诸比丘。<a id="a-AL"></a>如是作已。<a id="a-AM"></a>时彼水聚即便退下。<a id="a-AN"></a>无量百千万踰阇那。<a id="a-AO"></a>略说如前。<a id="a-AP"></a>四方风起。<a id="a-AQ"></a>名曰阿那毗罗大风。<a id="a-AR"></a>吹掷沸沫。<a id="a-AS"></a>即成宫殿。<a id="a-AT"></a>名魔身天。<a id="a-AU"></a>垣墙住处。<a id="a-AV"></a>如梵身天。<a id="a-AW"></a>无有异也。<a id="a-AX"></a>唯有宝色。<a id="a-AY"></a>精妙差降。<a id="a-AZ"></a>上下少殊。<a id="a-Aa"></a>如是造作他化自在诸天宫殿化乐诸天宫殿墙壁。<a id="a-Ab"></a>其次造作删兜率陀诸天宫殿。<a id="a-Ac"></a>其次夜摩诸天宫殿。<a id="a-Ad"></a>如是出生。<a id="a-Ae"></a>具足悉如梵身诸天。<a id="a-Af"></a>次第而说。</p>
  <p id="aAg">诸比丘。<a id="a-Ah"></a>时彼水聚。<a id="a-Ai"></a>复渐退下。<a id="a-Aj"></a>无量百千万踰阇那。<a id="a-Ak"></a>缩而减少。<a id="a-Al"></a>如是停住。<a id="a-Am"></a>彼水聚中。<a id="a-An"></a>周匝四方。<a id="a-Ao"></a>自然起沫。<a id="a-Ap"></a>浮水而住。<a id="a-Aq"></a>厚六十八百千由旬。<a id="a-Ar"></a>广阔无量。<a id="a-As"></a>譬若泉池及以泊中。<a id="a-At"></a>普遍四方。<a id="a-Au"></a>有于漂沫覆水之上弥罗而住。<a id="a-Av"></a>如是如是。<a id="a-Aw"></a>诸比丘。<a id="a-Ax"></a>彼水聚中普四方面。<a id="a-Ay"></a>泡沫上住。<a id="a-Az"></a>厚六十八百千由旬。<a id="a-B0"></a>广阔无量。<a id="a-B1"></a>亦复如是。</p>
  <p id="aB2">诸比丘。<a id="a-B3"></a>时彼阿那毗罗大风。<a id="a-B4"></a>吹彼水沫。<a id="a-B5"></a>即便造作彼须弥留大山王身。<a id="a-B6"></a>次作城郭。<a id="a-B7"></a>杂色可爱。<a id="a-B8"></a>四宝所成。<a id="a-B9"></a>所谓金银琉璃颇梨等。<a id="a-BA"></a>诸妙宝。<a id="a-BB"></a>诸比丘。<a id="a-BC"></a>此因缘故。<a id="a-BD"></a>世间便有彼须弥留山王。<a id="a-BE"></a>出生如是。<a id="a-BF"></a>诸比丘。<a id="a-BG"></a>又于彼时。<a id="a-BH"></a>毗罗大风。<a id="a-BI"></a>吹彼水沫。<a id="a-BJ"></a>于须弥留山王上分。<a id="a-BK"></a>四方化作一切山峰。<a id="a-BL"></a>其峰各高七百由旬。<a id="a-BM"></a>杂色微妙七宝合成。<a id="a-BN"></a>乃至车磲马瑙等宝。<a id="a-BO"></a>以是因缘。<a id="a-BP"></a>世间出生诸山峰岫。<a id="a-BQ"></a>彼风如是。<a id="a-BR"></a>次第又吹其水上沫。<a id="a-BS"></a>为三十三诸天众等造作宫殿。<a id="a-BT"></a>其次复于须弥留山东南西北半腹中间四万二千踰阇那处。<a id="a-BU"></a>为彼四大天王造作诸宫殿住城壁垣墙。<a id="a-BV"></a>杂色七宝可爱端严。<a id="a-BW"></a>如是讫已。<a id="a-BX"></a>尔时彼风又取水沫。<a id="a-BY"></a>于须弥留山王半腹四万二千踰阇那中。<a id="a-BZ"></a>为月天子造作大城宫殿处所。<a id="a-Ba"></a>杂色七宝。<a id="a-Bb"></a>成就庄严。<a id="a-Bc"></a>如是作已。<a id="a-Bd"></a>风复取沫。<a id="a-Be"></a>为日天子造作七日诸天宫殿。<a id="a-Bf"></a>城郭楼橹。<a id="a-Bg"></a>七宝杂色。<a id="a-Bh"></a>种种庄严。<a id="a-Bi"></a>以是因缘。<a id="a-Bj"></a>世间有斯七日宫殿。<a id="a-Bk"></a>安置住持。<a id="a-Bl"></a>又诸比丘。<a id="a-Bm"></a>彼风次吹其水聚沫。<a id="a-Bn"></a>于须弥留大山王所。<a id="a-Bo"></a>造作三片城郭庄严。<a id="a-Bp"></a>杂色七宝。<a id="a-Bq"></a>乃至车磲马瑙等宝。<a id="a-Br"></a>如是城聚世间出生。</p>
  <p id="aBs">诸比丘。<a id="a-Bt"></a>时彼阿那毗罗大风。<a id="a-Bu"></a>次吹水沫。<a id="a-Bv"></a>于海水上高万由旬。<a id="a-Bw"></a>为于虚空诸夜叉辈造作颇梨宫殿城郭。<a id="a-Bx"></a>诸比丘。<a id="a-By"></a>此因缘故。<a id="a-Bz"></a>世间便有虚空夜叉宫殿城壁。<a id="a-C0"></a>如是出生。</p>
  <p id="aC1">诸比丘。<a id="a-C2"></a>时彼阿那毗罗大风。<a id="a-C3"></a>次吹水沫。<a id="a-C4"></a>于须弥留大山王边。<a id="a-C5"></a>东西南北。<a id="a-C6"></a>各各去山一千由旬。<a id="a-C7"></a>在大海下。<a id="a-C8"></a>造作四面阿修罗城。<a id="a-C9"></a>杂色七宝。<a id="a-CA"></a>微妙可爱。<a id="a-CB"></a>乃至世间。<a id="a-CC"></a>有此四面阿修罗城如是出生。<a id="a-CD"></a>复次阿那毗罗大风。<a id="a-CE"></a>吹彼水沫于须弥留大山王外掷置彼处。<a id="a-CF"></a>造作一山。<a id="a-CG"></a>名曰佉提罗迦。<a id="a-CH"></a>其山高广。<a id="a-CI"></a>各有四万二千由旬。<a id="a-CJ"></a>杂色七宝。<a id="a-CK"></a>庄严成就。<a id="a-CL"></a>微妙可观。<a id="a-CM"></a>诸比丘。<a id="a-CN"></a>此因缘故。<a id="a-CO"></a>世间便有佉提罗迦山。<a id="a-CP"></a>如是出生。</p>
  <p id="aCQ">复次阿那毗罗大风。<a id="a-CR"></a>吹彼水沫。<a id="a-CS"></a>于佉提罗迦山外。<a id="a-CT"></a>掷置彼处。<a id="a-CU"></a>造作一山。<a id="a-CV"></a>名曰伊沙陀罗。<a id="a-CW"></a>其山高广。<a id="a-CX"></a>各有二万一千由旬。<a id="a-CY"></a>杂色可爱。<a id="a-CZ"></a>七宝所成。<a id="a-Ca"></a>乃至车磲马瑙等宝。<a id="a-Cb"></a>诸比丘。<a id="a-Cc"></a>此因缘故。<a id="a-Cd"></a>世间便有伊沙陀罗山。<a id="a-Ce"></a>如是出生。</p>
  <p id="aCf">复次阿那毗罗大风。<a id="a-Cg"></a>吹彼水沫。<a id="a-Ch"></a>掷置伊沙陀罗山外。<a id="a-Ci"></a>于彼造作。<a id="a-Cj"></a>一山而住。<a id="a-Ck"></a>名曰由乾陀罗。<a id="a-Cl"></a>其山高广。<a id="a-Cm"></a>一万二千由旬。<a id="a-Cn"></a>杂色可爱。<a id="a-Co"></a>乃至为彼车磲马瑙七宝所成。<a id="a-Cp"></a>诸比丘。<a id="a-Cq"></a>此因缘故。<a id="a-Cr"></a>世间便有由乾陀罗山王出生。<a id="a-Cs"></a>如是次第。<a id="a-Ct"></a>作善现山。<a id="a-Cu"></a>高广正等。<a id="a-Cv"></a>六千由旬。<a id="a-Cw"></a>次复造作马片头山(旧云半头)。<a id="a-Cx"></a>高广正等。<a id="a-Cy"></a>三千由旬。<a id="a-Cz"></a>次复造作尼民陀罗山。<a id="a-D0"></a>高广一千二百由旬。<a id="a-D1"></a>次复造作毗那耶迦山。<a id="a-D2"></a>高广正等。<a id="a-D3"></a>六百由旬。<a id="a-D4"></a>次复造作彼轮圆山。<a id="a-D5"></a>高广正等。<a id="a-D6"></a>三百由旬。<a id="a-D7"></a>杂色可爱。<a id="a-D8"></a>所谓金银琉璃颇梨及赤真珠车磲马瑙等。<a id="a-D9"></a>诸七宝之所成就。<a id="a-DA"></a>广说如上。<a id="a-DB"></a>佉提罗迦造作无异。<a id="a-DC"></a>诸比丘。<a id="a-DD"></a>此因缘故。<a id="a-DE"></a>世间有斯轮圆山出。</p>
  <p id="aDF">复次阿那毗罗大风。<a id="a-DG"></a>吹彼水沫。<a id="a-DH"></a>散掷置于轮圆山外。<a id="a-DI"></a>各四面住。<a id="a-DJ"></a>作四大洲。<a id="a-DK"></a>及八万小洲。<a id="a-DL"></a>并诸余大山。<a id="a-DM"></a>如是展转造作成就。<a id="a-DN"></a>诸比丘。<a id="a-DO"></a>此因缘故。<a id="a-DP"></a>世间便有斯四大洲。<a id="a-DQ"></a>并及八万小洲。<a id="a-DR"></a>诸大山等。<a id="a-DS"></a>次第出现。</p>
  <p id="aDT">复次阿那毗罗大风。<a id="a-DU"></a>吹彼水沫。<a id="a-DV"></a>掷四大洲及八万小洲。<a id="a-DW"></a>须弥留山王。<a id="a-DX"></a>并余诸大山之外。<a id="a-DY"></a>安置住立。<a id="a-DZ"></a>名曰大轮圆山。<a id="a-Da"></a>高广正等。<a id="a-Db"></a>六百八十万由旬。<a id="a-Dc"></a>牢固真实。<a id="a-Dd"></a>金刚所成。<a id="a-De"></a>难可破坏。<a id="a-Df"></a>诸比丘。<a id="a-Dg"></a>是因缘故。<a id="a-Dh"></a>大轮圆山。<a id="a-Di"></a>世间出生。</p>
  <p id="aDj">复次阿那毗罗大风。<a id="a-Dk"></a>吹掘大地。<a id="a-Dl"></a>渐渐深入。<a id="a-Dm"></a>即于其处。<a id="a-Dn"></a>置大水聚。<a id="a-Do"></a>湛然而住。<a id="a-Dp"></a>诸比丘。<a id="a-Dq"></a>此因缘故。<a id="a-Dr"></a>世间之中。<a id="a-Ds"></a>便有大海。<a id="a-Dt"></a>如是出生。<a id="a-Du"></a>复何因缘。<a id="a-Dv"></a>其大海水。<a id="a-Dw"></a>如是碱苦。<a id="a-Dx"></a>不中饮食。<a id="a-Dy"></a>诸比丘。<a id="a-Dz"></a>此有三缘。<a id="a-E0"></a>何等为三。<a id="a-E1"></a>一者从火灾后无量时节长远道中。<a id="a-E2"></a>起大重云。<a id="a-E3"></a>住持弥覆。<a id="a-E4"></a>乃至梵天。<a id="a-E5"></a>然后下雨。<a id="a-E6"></a>其雨渧大。<a id="a-E7"></a>广说如前。<a id="a-E8"></a>彼大雨汁洗梵身天诸宫殿已。<a id="a-E9"></a>次洗魔身诸天宫殿。<a id="a-EA"></a>他化自在诸天宫殿。<a id="a-EB"></a>化乐宫殿。<a id="a-EC"></a>删兜率陀诸天宫殿。<a id="a-ED"></a>夜摩宫殿。<a id="a-EE"></a>洗已复洗。<a id="a-EF"></a>如是大洗。<a id="a-EG"></a>彼等洗时。<a id="a-EH"></a>所有碱卤辛苦等味。<a id="a-EI"></a>悉皆流下。<a id="a-EJ"></a>次洗须弥留大山王身。<a id="a-EK"></a>及四大洲八万小洲。<a id="a-EL"></a>自余大山。<a id="a-EM"></a>并轮圆等。<a id="a-EN"></a>如是浇渍。<a id="a-EO"></a>流注洗荡。<a id="a-EP"></a>其中所有碱苦辛味。<a id="a-EQ"></a>一时并下。<a id="a-ER"></a>堕大海中。<a id="a-ES"></a>诸比丘。<a id="a-ET"></a>此一因缘。<a id="a-EU"></a>其大海水碱不中饮。</p>
  <p id="aEV">复次其大海水。<a id="a-EW"></a>为诸大神大身众生之所居住。<a id="a-EX"></a>何等大身。<a id="a-EY"></a>所谓鱼鳖虾蟆獭虬宫毗罗低摩耶低寐(迷私反)弥罗低寐(音同上)兜罗兜罗祁罗等。<a id="a-EZ"></a>其中或有身百由旬。<a id="a-Ea"></a>或有二百三四五六七百由旬。<a id="a-Eb"></a>如是大身。<a id="a-Ec"></a>在其中住。<a id="a-Ed"></a>彼等所有屎尿流出。<a id="a-Ee"></a>皆在海中。<a id="a-Ef"></a>以是因缘。<a id="a-Eg"></a>其海碱苦。<a id="a-Eh"></a>而不中饮。<a id="a-Ei"></a>诸比丘。<a id="a-Ej"></a>此名第二碱苦因缘。<a id="a-Ek"></a>复次其大海水。<a id="a-El"></a>又被往昔诸仙所咒。<a id="a-Em"></a>仙咒愿言愿汝成盐味不中饮(此两句梵本再称)。<a id="a-En"></a>诸比丘。<a id="a-Eo"></a>此是第三碱苦因缘。<a id="a-Ep"></a>其大海水碱不中饮。<a id="a-Eq"></a>复次于中有何因缘。<a id="a-Er"></a>大热燋竭世间出生。<a id="a-Es"></a>诸比丘。<a id="a-Et"></a>若此世间。<a id="a-Eu"></a>劫初转时。<a id="a-Ev"></a>于彼三摩耶。<a id="a-Ew"></a>其阿那毗罗大风。<a id="a-Ex"></a>聚彼六日宫殿城郭。<a id="a-Ey"></a>掷置于彼大海水下。<a id="a-Ez"></a>其安置处。<a id="a-F0"></a>即于彼住。<a id="a-F1"></a>其大水聚。<a id="a-F2"></a>皆悉消尽。<a id="a-F3"></a>不曾盈泛。<a id="a-F4"></a>诸比丘。<a id="a-F5"></a>是因缘故。<a id="a-F6"></a>世间有是大热燋竭。<a id="a-F7"></a>示现出生。<a id="a-F8"></a>此名世间转坏已住。</p>
  <p id="aF9">复次云何名世间转坏已成住。<a id="a-FA"></a>诸比丘。<a id="a-FB"></a>譬如现今世间成已。<a id="a-FC"></a>如是住立。<a id="a-FD"></a>有其火灾。<a id="a-FE"></a>于中云何复有水灾。<a id="a-FF"></a>诸比丘。<a id="a-FG"></a>其水灾劫三摩耶时。<a id="a-FH"></a>彼诸人辈有如法行。<a id="a-FI"></a>说如法语。<a id="a-FJ"></a>正见成就无有颠倒。<a id="a-FK"></a>持十善行。<a id="a-FL"></a>彼诸人辈当得无喜第三禅处。<a id="a-FM"></a>不劳功力。<a id="a-FN"></a>无有疲倦。<a id="a-FO"></a>自然而得。<a id="a-FP"></a>时彼众生得住虚空诸仙诸天梵行道中。<a id="a-FQ"></a>得住中已。<a id="a-FR"></a>离喜快乐。<a id="a-FS"></a>即自称言。<a id="a-FT"></a>快乐仁辈。<a id="a-FU"></a>此第三禅。<a id="a-FV"></a>如是快乐。<a id="a-FW"></a>尔时彼处诸众生辈。<a id="a-FX"></a>即共问彼得禅众生。<a id="a-FY"></a>彼便答言。<a id="a-FZ"></a>善哉仁辈。<a id="a-Fa"></a>此是无喜第三禅道。<a id="a-Fb"></a>应如是知。<a id="a-Fc"></a>彼等众生。<a id="a-Fd"></a>知已成就如是无喜第三禅道。<a id="a-Fe"></a>禅成已证。<a id="a-Ff"></a>证已思惟。<a id="a-Fg"></a>思惟已住。<a id="a-Fh"></a>身坏命终。<a id="a-Fi"></a>生遍净天。<a id="a-Fj"></a>如是下从地狱众生。<a id="a-Fk"></a>阎罗世中。<a id="a-Fl"></a>阿修罗中。<a id="a-Fm"></a>四天王中。<a id="a-Fn"></a>乃至梵世。<a id="a-Fo"></a>光音天下。<a id="a-Fp"></a>诸众生辈。<a id="a-Fq"></a>一切处一切有皆断尽。<a id="a-Fr"></a>诸比丘。<a id="a-Fs"></a>是名世转。</p>
  <p id="aFt">复次于中云何世间转已而坏。<a id="a-Fu"></a>诸比丘。<a id="a-Fv"></a>有三摩耶。<a id="a-Fw"></a>无量久远长道时节。<a id="a-Fx"></a>大云遍覆。<a id="a-Fy"></a>乃至光音诸天已来。<a id="a-Fz"></a>雨沸灰水。<a id="a-G0"></a>无量多年。<a id="a-G1"></a>略说乃至。<a id="a-G2"></a>百千亿年。<a id="a-G3"></a>诸比丘。<a id="a-G4"></a>彼沸灰水。<a id="a-G5"></a>雨下之时。<a id="a-G6"></a>光音天所有宫殿。<a id="a-G7"></a>悉皆灭尽无有形相微尘影像可得识知。<a id="a-G8"></a>譬如以酥及生酥等掷置火中。<a id="a-G9"></a>消灭然尽。<a id="a-GA"></a>无有形相可得验知。<a id="a-GB"></a>如是如是。<a id="a-GC"></a>彼沸灰水。<a id="a-GD"></a>雨下之时。<a id="a-GE"></a>消光音天诸宫殿等。<a id="a-GF"></a>亦复如是。<a id="a-GG"></a>无相可知。<a id="a-GH"></a>诸比丘。<a id="a-GI"></a>诸行无常。<a id="a-GJ"></a>破坏离散。<a id="a-GK"></a>流转磨灭。<a id="a-GL"></a>不久须臾亦复如是。<a id="a-GM"></a>可厌可患。<a id="a-GN"></a>应求免脱。<a id="a-GO"></a>诸比丘。<a id="a-GP"></a>如是梵身诸天魔身化乐他化自在兜率夜摩诸宫殿等。<a id="a-GQ"></a>为沸灰雨浇洗消灭。<a id="a-GR"></a>略说如前。<a id="a-GS"></a>似酥入火融消失本。<a id="a-GT"></a>无有形相。<a id="a-GU"></a>亦复如是。<a id="a-GV"></a>乃至一切诸行无常。<a id="a-GW"></a>应求免离。<a id="a-GX"></a>诸比丘。<a id="a-GY"></a>彼沸灰水。<a id="a-GZ"></a>雨下之时。<a id="a-Ga"></a>雨四大洲。<a id="a-Gb"></a>八万小洲。<a id="a-Gc"></a>自余诸山。<a id="a-Gd"></a>须弥留山。<a id="a-Ge"></a>消磨灭尽。<a id="a-Gf"></a>无有形相应可得记识。<a id="a-Gg"></a>广说如前。<a id="a-Gh"></a>应可患厌。<a id="a-Gi"></a>如是变化。<a id="a-Gj"></a>唯除见者。<a id="a-Gk"></a>乃能信之。<a id="a-Gl"></a>此名世转住已转坏。</p>
  <p id="aGm">复次云何转坏已成。<a id="a-Gn"></a>诸比丘。<a id="a-Go"></a>于时起云。<a id="a-Gp"></a>注大水雨。<a id="a-Gq"></a>经历多年。<a id="a-Gr"></a>起风吹沫。<a id="a-Gs"></a>上作天宫。<a id="a-Gt"></a>广说乃至。<a id="a-Gu"></a>如火灾事。<a id="a-Gv"></a>是为水灾。</p>
  <p id="aGw">复次云何有于风灾。<a id="a-Gx"></a>诸比丘。<a id="a-Gy"></a>其风灾时。<a id="a-Gz"></a>诸众生辈。<a id="a-H0"></a>如法修行成就正念。<a id="a-H1"></a>生第四禅广果天处。<a id="a-H2"></a>其地狱中众生。<a id="a-H3"></a>舍身还来人间。<a id="a-H4"></a>修清净行成就四禅。<a id="a-H5"></a>亦复如是。<a id="a-H6"></a>畜生道中。<a id="a-H7"></a>阎罗世中。<a id="a-H8"></a>阿修罗中。<a id="a-H9"></a>四天王天。<a id="a-HA"></a>三十三天。<a id="a-HB"></a>夜摩兜率化乐他化。<a id="a-HC"></a>及魔身天。<a id="a-HD"></a>梵世光音遍净少光等。<a id="a-HE"></a>成就四禅。<a id="a-HF"></a>广说如上。<a id="a-HG"></a>诸比丘。<a id="a-HH"></a>是名世间转成。<a id="a-HI"></a>云何转坏。<a id="a-HJ"></a>诸比丘。<a id="a-HK"></a>于彼无量久远道中。<a id="a-HL"></a>有大风起。<a id="a-HM"></a>彼之大风。<a id="a-HN"></a>名僧伽多(隋言和合)。<a id="a-HO"></a>诸比丘。<a id="a-HP"></a>彼和合风。<a id="a-HQ"></a>吹于遍净诸天宫殿。<a id="a-HR"></a>令其相着揩磨坏灭。<a id="a-HS"></a>无有形相。<a id="a-HT"></a>余残可知。<a id="a-HU"></a>譬如壮人取二铜器于两手中相揩破坏磨灭消尽。<a id="a-HV"></a>无有形相可得识知。<a id="a-HW"></a>彼和合风。<a id="a-HX"></a>吹遍净天宫殿磨灭。<a id="a-HY"></a>亦复如是。<a id="a-HZ"></a>诸比丘。<a id="a-Ha"></a>一切诸行无常破坏。<a id="a-Hb"></a>不久须臾。<a id="a-Hc"></a>乃至可厌。<a id="a-Hd"></a>应求免离。<a id="a-He"></a>如是次吹光音诸天宫殿。<a id="a-Hf"></a>吹梵身天宫殿。<a id="a-Hg"></a>魔身诸天。<a id="a-Hh"></a>他化自在化乐夜摩诸天宫殿。<a id="a-Hi"></a>相打相揩。<a id="a-Hj"></a>相摩相灭。<a id="a-Hk"></a>无形无相。<a id="a-Hl"></a>无影无尘。<a id="a-Hm"></a>可知其相。<a id="a-Hn"></a>诸比丘。<a id="a-Ho"></a>一切诸行。<a id="a-Hp"></a>亦复如是。<a id="a-Hq"></a>败坏不牢。<a id="a-Hr"></a>无有真实。<a id="a-Hs"></a>应当厌离。<a id="a-Ht"></a>早求免脱。</p>
  <p id="aHu">诸比丘。<a id="a-Hv"></a>彼僧伽多大风。<a id="a-Hw"></a>吹四大洲。<a id="a-Hx"></a>八万小洲。<a id="a-Hy"></a>并余大山。<a id="a-Hz"></a>须弥留山王。<a id="a-I0"></a>举高一拘卢奢。<a id="a-I1"></a>分散破坏。<a id="a-I2"></a>或二或三四五六七拘卢奢已。<a id="a-I3"></a>分裂散坏。<a id="a-I4"></a>或吹举高一踰阇那。<a id="a-I5"></a>二三四五六七。<a id="a-I6"></a>或吹举高百踰阇那。<a id="a-I7"></a>二三四五六七百踰阇那。<a id="a-I8"></a>分散破坏。<a id="a-I9"></a>或吹举高千踰阇那。<a id="a-IA"></a>二三四五六七千踰阇那。<a id="a-IB"></a>或复举高百千由旬。<a id="a-IC"></a>分散破坏。<a id="a-ID"></a>彼风如是。<a id="a-IE"></a>吹破散坏。<a id="a-IF"></a>无形无相。<a id="a-IG"></a>无如微尘余残可知。<a id="a-IH"></a>譬如有力壮健丈夫。<a id="a-II"></a>手撮一把麦[麩-夫+戈]令碎。<a id="a-IJ"></a>掷向虚空。<a id="a-IK"></a>分散飘扬。<a id="a-IL"></a>无形无影。<a id="a-IM"></a>如是如是。<a id="a-IN"></a>彼风吹破诸洲诸山。<a id="a-IO"></a>亦复如是。<a id="a-IP"></a>唯除见者。<a id="a-IQ"></a>乃能信之。<a id="a-IR"></a>此名世间转住已坏。<a id="a-IS"></a>复次世间云何坏已转成。<a id="a-IT"></a>诸比丘。<a id="a-IU"></a>彼三摩耶。<a id="a-IV"></a>无量年岁长远道中。<a id="a-IW"></a>起大黑云。<a id="a-IX"></a>普覆世间。<a id="a-IY"></a>乃至遍净诸天居处。<a id="a-IZ"></a>如是覆已。<a id="a-Ia"></a>即降大雨。<a id="a-Ib"></a>其雨渧粗。<a id="a-Ic"></a>犹如车轴。<a id="a-Id"></a>或有如杵。<a id="a-Ie"></a>相续注下。<a id="a-If"></a>如是多年百千万岁。<a id="a-Ig"></a>而彼水聚。<a id="a-Ih"></a>深广远大。<a id="a-Ii"></a>乃至遍净。<a id="a-Ij"></a>满其中水。<a id="a-Ik"></a>四种风轮。<a id="a-Il"></a>持如前说。<a id="a-Im"></a>乃至吹沫。<a id="a-In"></a>造遍净宫。<a id="a-Io"></a>七宝杂色。<a id="a-Ip"></a>显现出生。<a id="a-Iq"></a>一一悉如火灾水灾。<a id="a-Ir"></a>次第而说。<a id="a-Is"></a>诸比丘。<a id="a-It"></a>是名世间坏已转成。<a id="a-Iu"></a>云何世间转成已住。<a id="a-Iv"></a>诸比丘。<a id="a-Iw"></a>譬如今者。<a id="a-Ix"></a>天人世间转成已住。<a id="a-Iy"></a>诸比丘。<a id="a-Iz"></a>如是次第。<a id="a-J0"></a>有于风吹。<a id="a-J1"></a>此等名为世间三灾。</p>
  <p data-pb></p>
  <h2 id="aJ2">最胜品第十二</h2>
  <p id="aJ3">复次诸比丘。<a id="a-J4"></a>彼三摩耶世间转已。<a id="a-J5"></a>如是成时。<a id="a-J6"></a>其众生辈。<a id="a-J7"></a>多得生于光音天上。<a id="a-J8"></a>彼等于彼天上生时。<a id="a-J9"></a>身心悦豫。<a id="a-JA"></a>欢喜为食。<a id="a-JB"></a>自然光明。<a id="a-JC"></a>又有神通。<a id="a-JD"></a>乘空而行。<a id="a-JE"></a>得最胜色。<a id="a-JF"></a>年寿长远。<a id="a-JG"></a>安乐而住。<a id="a-JH"></a>诸比丘。<a id="a-JI"></a>彼三摩耶世间转坏。<a id="a-JJ"></a>其转坏时。<a id="a-JK"></a>虚空无物。<a id="a-JL"></a>于梵宫中。<a id="a-JM"></a>有一众生。<a id="a-JN"></a>光音天上福业命尽。<a id="a-JO"></a>从光音天下来。<a id="a-JP"></a>生彼梵宫殿中。<a id="a-JQ"></a>不从胎生。<a id="a-JR"></a>忽然化有。<a id="a-JS"></a>是梵天名娑婆波帝(上两句梵本再称之)。<a id="a-JT"></a>为如是故。<a id="a-JU"></a>有此名生。</p>
  <p id="aJV">诸比丘。<a id="a-JW"></a>彼时复有自余众生。<a id="a-JX"></a>福业寿尽。<a id="a-JY"></a>从光音天。<a id="a-JZ"></a>舍身命已。<a id="a-Ja"></a>于此处生。<a id="a-Jb"></a>身形端正。<a id="a-Jc"></a>亦以欢喜持为饮食。<a id="a-Jd"></a>自然光明有神通力。<a id="a-Je"></a>腾空而行。<a id="a-Jf"></a>身色最胜。<a id="a-Jg"></a>即于此间长远久住。<a id="a-Jh"></a>彼等于此如是住时。<a id="a-Ji"></a>无有男女。<a id="a-Jj"></a>无有良贱。<a id="a-Jk"></a>唯有众生众生名也。<a id="a-Jl"></a>如是得名。</p>
  <p id="aJm">复次诸比丘。<a id="a-Jn"></a>当于如是三摩耶时。<a id="a-Jo"></a>此大地上。<a id="a-Jp"></a>出生地肥凝然而住。<a id="a-Jq"></a>譬如有人熟煎乳讫。<a id="a-Jr"></a>其上便有薄膜而住。<a id="a-Js"></a>或复水上有薄膜住。<a id="a-Jt"></a>如是如是。<a id="a-Ju"></a>诸比丘。<a id="a-Jv"></a>或复于三摩耶时。<a id="a-Jw"></a>此大地上。<a id="a-Jx"></a>生于地肥凝然而住。<a id="a-Jy"></a>譬如攒酪成就生酥。<a id="a-Jz"></a>有于如是形色相貌。<a id="a-K0"></a>其味有如无蜡之蜜。<a id="a-K1"></a>尔时彼处诸众生辈。<a id="a-K2"></a>其中有生贪性众生。<a id="a-K3"></a>作如是念。<a id="a-K4"></a>我于今者。<a id="a-K5"></a>亦可以指取味而尝。<a id="a-K6"></a>乃至我知此是何物。<a id="a-K7"></a>时彼众生。<a id="a-K8"></a>作是念已。<a id="a-K9"></a>即以其指齐一节间。<a id="a-KA"></a>取彼地味向口而尝。<a id="a-KB"></a>吮已意喜。<a id="a-KC"></a>如是一过再过三过。<a id="a-KD"></a>即生贪着。<a id="a-KE"></a>次以手抄渐渐手掬。<a id="a-KF"></a>后遂抟掬而恣食之。<a id="a-KG"></a>时彼众生。<a id="a-KH"></a>如是以手抟掬食时。<a id="a-KI"></a>于彼复有自余人辈。<a id="a-KJ"></a>见彼众生如是啖已。<a id="a-KK"></a>即便相学竞取而食。<a id="a-KL"></a>诸比丘。<a id="a-KM"></a>彼等众生。<a id="a-KN"></a>以手如是抟掬他味。<a id="a-KO"></a>食啖之时。<a id="a-KP"></a>彼等身形自然涩恶。<a id="a-KQ"></a>皮肤粗厚。<a id="a-KR"></a>躯体浊暗。<a id="a-KS"></a>色貌改变无复光明。<a id="a-KT"></a>亦更不能飞腾虚空。<a id="a-KU"></a>以地肥故神通灭没。<a id="a-KV"></a>诸比丘。<a id="a-KW"></a>如前所说。<a id="a-KX"></a>后亦如是。<a id="a-KY"></a>彼三摩耶世间之中。<a id="a-KZ"></a>便成黑暗。</p>
  <p id="aKa">诸比丘。<a id="a-Kb"></a>为如是故。<a id="a-Kc"></a>世间始有大暗出生。<a id="a-Kd"></a>复次云何。<a id="a-Ke"></a>于彼时节。<a id="a-Kf"></a>世间自然出生日月。<a id="a-Kg"></a>彼三摩耶。<a id="a-Kh"></a>现星宿形。<a id="a-Ki"></a>便有昼夜。<a id="a-Kj"></a>一月半月。<a id="a-Kk"></a>年岁时节。<a id="a-Kl"></a>名字而生。<a id="a-Km"></a>诸比丘。<a id="a-Kn"></a>尔时日天大胜宫殿。<a id="a-Ko"></a>从于东出。<a id="a-Kp"></a>绕须弥留山王半腹。<a id="a-Kq"></a>于西而没西向没已。<a id="a-Kr"></a>还从东出。<a id="a-Ks"></a>尔时众生。<a id="a-Kt"></a>见彼日天大宫殿已。<a id="a-Ku"></a>各相告言。<a id="a-Kv"></a>诸仁者辈。<a id="a-Kw"></a>还是日天光明宫殿。<a id="a-Kx"></a>再从东方出已。<a id="a-Ky"></a>右绕须弥留山半腹西没。<a id="a-Kz"></a>再三见已。<a id="a-L0"></a>各相谓言。<a id="a-L1"></a>诸仁者辈。<a id="a-L2"></a>此是彼天光明流行。<a id="a-L3"></a>是天光明流行世也。<a id="a-L4"></a>是故称言修梨耶修梨耶(修梨耶者隋言此彼是也)。<a id="a-L5"></a>故有如是名字出生。</p>
 </body>
</html>