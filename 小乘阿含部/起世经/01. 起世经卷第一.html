<!doctype html>
<html id="z3IBUK5a4" data-ver="1584">
 <head>
  <meta charset="utf-8">
  <meta author="阇那崛多">
  <meta library="龙藏">
  <meta catalog="小乘阿含部">
  <meta period="隋">
 </head>
 <body>
  <h1 id="a1">起世经卷第一</h1>
  <h2 id="a2">阎浮洲品第一</h2>
  <p id="a3">如是我闻。<a id="a-4"></a>一时婆伽婆。<a id="a-5"></a>在舍啰婆悉帝城迦利啰窟。<a id="a-6"></a>尔时彼处众多比丘。<a id="a-7"></a>饭食已皆出来集迦利啰堂。<a id="a-8"></a>一时坐已。<a id="a-9"></a>各生是念。<a id="a-A"></a>同共议言。<a id="a-B"></a>诸长老辈。<a id="a-C"></a>未曾有也。<a id="a-D"></a>今此世间。<a id="a-E"></a>天地众生。<a id="a-F"></a>所居国土。<a id="a-G"></a>云何转合。<a id="a-H"></a>云何转散。<a id="a-I"></a>云何转散已而复还合。<a id="a-J"></a>云何转合已而安住也。<a id="a-K"></a>是时世尊。<a id="a-L"></a>独在静窟。<a id="a-M"></a>天耳彻听清净过人。<a id="a-N"></a>闻诸比丘饭食已后。<a id="a-O"></a>皆出聚集迦利啰堂。<a id="a-P"></a>共作如是希有语言。<a id="a-Q"></a>世尊闻已。<a id="a-R"></a>其日晡时出于禅定。<a id="a-S"></a>从迦利啰窟中而起。<a id="a-T"></a>行诣堂上。<a id="a-U"></a>到堂上已。<a id="a-V"></a>在诸比丘大众之前。<a id="a-W"></a>依常敷座。<a id="a-X"></a>俨然端坐。<a id="a-Y"></a>世尊坐已。<a id="a-Z"></a>知而故问。<a id="a-a"></a>汝等比丘。<a id="a-b"></a>向者议论说何语言。<a id="a-c"></a>聚集而坐。<a id="a-d"></a>时诸比丘。<a id="a-e"></a>同白佛言。<a id="a-f"></a>大德世尊。<a id="a-g"></a>我等食后。<a id="a-h"></a>诸比丘众。<a id="a-i"></a>皆共至此迦利啰堂。<a id="a-j"></a>集聚详议如是语言。<a id="a-k"></a>诸长老辈甚奇希有。<a id="a-l"></a>云何世间如是转合。<a id="a-m"></a>云何世间如是转散。<a id="a-n"></a>云何世间转散已合。<a id="a-o"></a>云何世间转合已住。<a id="a-p"></a>大德世尊。<a id="a-q"></a>我等向者有是语言。<a id="a-r"></a>是以集议斯事。</p>
  <p id="as">尔时佛告诸比丘言。<a id="a-t"></a>善哉善哉。<a id="a-u"></a>诸比丘辈。<a id="a-v"></a>汝等能尔如法信行。<a id="a-w"></a>诸善家子。<a id="a-x"></a>汝以信故舍家出家。<a id="a-y"></a>若汝等辈。<a id="a-z"></a>能作如是如法语言。<a id="a-10"></a>共集坐者不可思议。<a id="a-11"></a>汝等比丘集聚坐时。<a id="a-12"></a>应修如是二种法行。<a id="a-13"></a>各作事业。<a id="a-14"></a>若论法义。<a id="a-15"></a>若圣默然。<a id="a-16"></a>不生怠慢。<a id="a-17"></a>若能尔者。<a id="a-18"></a>汝等当听如来所说如是之义。<a id="a-19"></a>世间转合。<a id="a-1A"></a>世间转散。<a id="a-1B"></a>世间转散已而复还合。<a id="a-1C"></a>世间转合已而安住。<a id="a-1D"></a>作是语已时。<a id="a-1E"></a>诸比丘同白佛言。<a id="a-1F"></a>大德世尊。<a id="a-1G"></a>此是时也。<a id="a-1H"></a>修伽多此是三摩耶。<a id="a-1I"></a>若佛世尊。<a id="a-1J"></a>为诸比丘说如此义。<a id="a-1K"></a>诸比丘闻世尊所说。<a id="a-1L"></a>当如是持。</p>
  <p id="a1M">尔时佛告诸比丘言。<a id="a-1N"></a>汝等比丘。<a id="a-1O"></a>谛听谛听善思念之。<a id="a-1P"></a>我当为汝次第而说。<a id="a-1Q"></a>时诸比丘同白佛言。<a id="a-1R"></a>唯然世尊。<a id="a-1S"></a>愿乐欲闻。<a id="a-1T"></a>尔时佛告诸比丘言。<a id="a-1U"></a>诸比丘。<a id="a-1V"></a>如一日月所行之处。<a id="a-1W"></a>照四天下。<a id="a-1X"></a>尔所四天下世界。<a id="a-1Y"></a>有千日月。<a id="a-1Z"></a>诸比丘。<a id="a-1a"></a>此则名为一千世界。<a id="a-1b"></a>诸比丘。<a id="a-1c"></a>千世界中。<a id="a-1d"></a>千月千日千须弥山王。<a id="a-1e"></a>四千小洲四千大洲。<a id="a-1f"></a>四千小海四千大海。<a id="a-1g"></a>四千龙种姓四千大龙种姓。<a id="a-1h"></a>四千金翅鸟种姓四千大金翅鸟种姓。<a id="a-1i"></a>四千恶道处种姓四千大恶道处种姓。<a id="a-1j"></a>四千小王四千大王。<a id="a-1k"></a>七千种种大树。<a id="a-1l"></a>八千种种大山。<a id="a-1m"></a>十千种种大泥犁。<a id="a-1n"></a>千阎摩罗王。<a id="a-1o"></a>千阎浮洲。<a id="a-1p"></a>千瞿陀尼。<a id="a-1q"></a>千弗婆提。<a id="a-1r"></a>千郁多啰究留。<a id="a-1s"></a>千四天王天。<a id="a-1t"></a>千三十三天。<a id="a-1u"></a>千夜摩天。<a id="a-1v"></a>千兜率陀天。<a id="a-1w"></a>千化乐天。<a id="a-1x"></a>千他化自在天。<a id="a-1y"></a>千诸摩啰天。<a id="a-1z"></a>千梵世天。<a id="a-20"></a>诸比丘。<a id="a-21"></a>彼梵世中有一梵主。<a id="a-22"></a>威力最强无能降者。<a id="a-23"></a>统摄千梵自在王领。<a id="a-24"></a>云我能作能化能幻。<a id="a-25"></a>云我如父于诸事中自作。<a id="a-26"></a>如是憍大语言。<a id="a-27"></a>即生我慢。<a id="a-28"></a>如来不然。<a id="a-29"></a>所以者何。<a id="a-2A"></a>一切世间各随业力现成此世。<a id="a-2B"></a>诸比丘。<a id="a-2C"></a>如此小千世界。<a id="a-2D"></a>犹如周罗(周罗者隋言髻也外国人顶上结少许长发为髻)。<a id="a-2E"></a>名千世界。<a id="a-2F"></a>诸比丘。<a id="a-2G"></a>尔所周罗一千世界。<a id="a-2H"></a>是名第二中千世界。<a id="a-2I"></a>诸比丘。<a id="a-2J"></a>如一第二中千世界。<a id="a-2K"></a>尔所中千一千世界。<a id="a-2L"></a>是名三千大千世界。<a id="a-2M"></a>诸比丘。<a id="a-2N"></a>此三千大千世界。<a id="a-2O"></a>一时转合。<a id="a-2P"></a>一时转合已而还复散。<a id="a-2Q"></a>一时转散已而复还合。<a id="a-2R"></a>一时转合已而安住。<a id="a-2S"></a>如是世界周匝转烧。<a id="a-2T"></a>名为败坏。<a id="a-2U"></a>周匝转合。<a id="a-2V"></a>名为成就。<a id="a-2W"></a>周匝转住。<a id="a-2X"></a>名为安立。<a id="a-2Y"></a>是为无畏一佛刹土众生所居。<a id="a-2Z"></a>诸比丘。<a id="a-2a"></a>此大地厚四十八万由旬。<a id="a-2b"></a>边广无量。<a id="a-2c"></a>诸比丘。<a id="a-2d"></a>此之大地住于水上。<a id="a-2e"></a>水住风上。<a id="a-2f"></a>风依虚空。<a id="a-2g"></a>诸比丘。<a id="a-2h"></a>此大地下所有水聚。<a id="a-2i"></a>彼水聚厚六十万由旬。<a id="a-2j"></a>边广无量。<a id="a-2k"></a>彼水聚下所有风聚。<a id="a-2l"></a>彼风聚厚三十六万由旬。<a id="a-2m"></a>边广无量。<a id="a-2n"></a>诸比丘。<a id="a-2o"></a>其大海水最甚深处。<a id="a-2p"></a>深八万四千由旬。<a id="a-2q"></a>边广无量。<a id="a-2r"></a>诸比丘。<a id="a-2s"></a>其须弥山王。<a id="a-2t"></a>入海水中八万四千由旬。<a id="a-2u"></a>出海水上亦八万四千由旬。<a id="a-2v"></a>诸比丘。<a id="a-2w"></a>须弥山王。<a id="a-2x"></a>其底平正。<a id="a-2y"></a>下根连住大金轮上。<a id="a-2z"></a>诸比丘。<a id="a-30"></a>其须弥山王。<a id="a-31"></a>于大海中。<a id="a-32"></a>下狭上广。<a id="a-33"></a>渐渐宽大。<a id="a-34"></a>端直不曲。<a id="a-35"></a>牢固大身。<a id="a-36"></a>微妙最极。<a id="a-37"></a>殊胜可观。<a id="a-38"></a>四宝合成。<a id="a-39"></a>所谓金银琉璃颇梨。<a id="a-3A"></a>生种种树。<a id="a-3B"></a>其树郁茂。<a id="a-3C"></a>出种种香。<a id="a-3D"></a>其香远熏。<a id="a-3E"></a>遍满诸山。<a id="a-3F"></a>多众圣贤。<a id="a-3G"></a>最大威德胜妙天神之所住止。<a id="a-3H"></a>诸比丘。<a id="a-3I"></a>须弥山王。<a id="a-3J"></a>上分之中。<a id="a-3K"></a>四方有峰。<a id="a-3L"></a>其峰傍挺角出。<a id="a-3M"></a>各高七百由旬。<a id="a-3N"></a>微妙可喜。<a id="a-3O"></a>七宝所成。<a id="a-3P"></a>所谓金银琉璃颇梨赤真珠车磲马瑙等之所庄严。<a id="a-3Q"></a>曲临海上。<a id="a-3R"></a>诸比丘。<a id="a-3S"></a>其须弥山下有三级。<a id="a-3T"></a>诸神住处。<a id="a-3U"></a>其最下级。<a id="a-3V"></a>纵广六十由旬。<a id="a-3W"></a>七重墙壁。<a id="a-3X"></a>七重栏楯。<a id="a-3Y"></a>七重铃网。<a id="a-3Z"></a>复有七重多罗行树。<a id="a-3a"></a>周匝围绕。<a id="a-3b"></a>可喜端正。<a id="a-3c"></a>其树皆以金银琉璃颇梨赤真珠车磲马瑙等七宝所成。<a id="a-3d"></a>其诸墙壁各有四门。<a id="a-3e"></a>彼一一门有诸垒堞。<a id="a-3f"></a>具足庄严。<a id="a-3g"></a>重阁辈轩却敌楼橹台殿房廊。<a id="a-3h"></a>树林苑等。<a id="a-3i"></a>并诸池沼。<a id="a-3j"></a>池出妙华众杂香气。<a id="a-3k"></a>有种种树种种茎叶种种华果。<a id="a-3l"></a>悉皆具足。<a id="a-3m"></a>亦出种种微妙诸香。<a id="a-3n"></a>复有诸鸟。<a id="a-3o"></a>各出妙音。<a id="a-3p"></a>鸣声间杂。<a id="a-3q"></a>和雅清彻。<a id="a-3r"></a>其中分级。<a id="a-3s"></a>纵广四十由旬。<a id="a-3t"></a>所有庄严七重墙壁。<a id="a-3u"></a>栏楯铃网。<a id="a-3v"></a>多罗行树。<a id="a-3w"></a>可喜齐平。<a id="a-3x"></a>周匝端正。<a id="a-3y"></a>亦为七宝金银琉璃颇梨赤真珠车磲马瑙等之所挍饰。<a id="a-3z"></a>门观楼阁台殿。<a id="a-40"></a>园池果树及以众鸟。<a id="a-41"></a>皆悉具足。<a id="a-42"></a>其上分级。<a id="a-43"></a>纵广二十由旬。<a id="a-44"></a>七重墙壁。<a id="a-45"></a>乃至诸鸟。<a id="a-46"></a>各出妙音。<a id="a-47"></a>诸比丘。<a id="a-48"></a>其下级中。<a id="a-49"></a>有夜叉住。<a id="a-4A"></a>名曰钵手。<a id="a-4B"></a>其中级中。<a id="a-4C"></a>有诸夜叉。<a id="a-4D"></a>名曰持鬘。<a id="a-4E"></a>其上级中。<a id="a-4F"></a>有诸夜叉。<a id="a-4G"></a>名曰常醉。<a id="a-4H"></a>诸比丘。<a id="a-4I"></a>须弥山半。<a id="a-4J"></a>四万二千由旬中。<a id="a-4K"></a>有四大天王宫殿。<a id="a-4L"></a>诸比丘。<a id="a-4M"></a>须弥山上。<a id="a-4N"></a>有三十三诸天宫殿。<a id="a-4O"></a>帝释所住。<a id="a-4P"></a>三十三天。<a id="a-4Q"></a>向上一倍。<a id="a-4R"></a>有夜摩诸天宫殿住。<a id="a-4S"></a>其夜摩天。<a id="a-4T"></a>向上一倍。<a id="a-4U"></a>有兜率陀诸天宫殿住。<a id="a-4V"></a>其兜率天。<a id="a-4W"></a>向上一倍。<a id="a-4X"></a>有化乐诸天宫殿住。<a id="a-4Y"></a>其化乐天。<a id="a-4Z"></a>向上一倍。<a id="a-4a"></a>有他化自在诸天宫殿住。<a id="a-4b"></a>其他化自在天。<a id="a-4c"></a>向上一倍。<a id="a-4d"></a>有梵身诸天宫殿住。<a id="a-4e"></a>其他化上梵身天下。<a id="a-4f"></a>于其中间。<a id="a-4g"></a>有魔波旬诸宫殿住。<a id="a-4h"></a>倍梵身上。<a id="a-4i"></a>有光音天。<a id="a-4j"></a>倍光音上。<a id="a-4k"></a>有遍净天。<a id="a-4l"></a>倍遍净上。<a id="a-4m"></a>有广果天。<a id="a-4n"></a>倍广果上。<a id="a-4o"></a>有不粗天。<a id="a-4p"></a>广果天上不粗天下。<a id="a-4q"></a>其间别有诸天宫住。<a id="a-4r"></a>名为无想众生所居。<a id="a-4s"></a>倍不粗上。<a id="a-4t"></a>有不恼天。<a id="a-4u"></a>倍不恼上。<a id="a-4v"></a>有善见天。<a id="a-4w"></a>倍善见上。<a id="a-4x"></a>有善现天。<a id="a-4y"></a>倍善现上。<a id="a-4z"></a>则是阿迦尼吒诸天宫殿。<a id="a-50"></a>诸比丘。<a id="a-51"></a>阿迦尼吒上。<a id="a-52"></a>更有诸天。<a id="a-53"></a>名无边虚空处天。<a id="a-54"></a>无边识处天。<a id="a-55"></a>无所有处天。<a id="a-56"></a>非想非非想处天。<a id="a-57"></a>此等尽名诸天住处。<a id="a-58"></a>诸比丘。<a id="a-59"></a>如是之处。<a id="a-5A"></a>如是界分。<a id="a-5B"></a>众生所住。<a id="a-5C"></a>如是众生。<a id="a-5D"></a>若来若去。<a id="a-5E"></a>若生若灭。<a id="a-5F"></a>边际所极。<a id="a-5G"></a>是世界中。<a id="a-5H"></a>诸众生辈。<a id="a-5I"></a>有生老死堕在。<a id="a-5J"></a>如是生道中住。<a id="a-5K"></a>至此不过。<a id="a-5L"></a>是故说言娑婆世界无畏刹土。<a id="a-5M"></a>自余一切诸世界中。<a id="a-5N"></a>亦复如是。<a id="a-5O"></a>诸比丘。<a id="a-5P"></a>须弥山王北面有洲。<a id="a-5Q"></a>名郁多啰究留。<a id="a-5R"></a>其地纵广十千由旬。<a id="a-5S"></a>四方正等。<a id="a-5T"></a>而彼人面。<a id="a-5U"></a>还似地形。<a id="a-5V"></a>诸比丘。<a id="a-5W"></a>须弥山王东面有洲。<a id="a-5X"></a>名弗婆毗提诃。<a id="a-5Y"></a>其地纵广。<a id="a-5Z"></a>九千由旬。<a id="a-5a"></a>圆如满月。<a id="a-5b"></a>彼间人面。<a id="a-5c"></a>还似地形。<a id="a-5d"></a>诸比丘。<a id="a-5e"></a>须弥山王西面有洲。<a id="a-5f"></a>名瞿陀尼。<a id="a-5g"></a>其地纵广八千由旬。<a id="a-5h"></a>形如半月。<a id="a-5i"></a>彼诸人面。<a id="a-5j"></a>还似地形。<a id="a-5k"></a>诸比丘须弥山王南面有洲。<a id="a-5l"></a>名阎浮提。<a id="a-5m"></a>其地纵广七千由旬。<a id="a-5n"></a>北广南狭。<a id="a-5o"></a>状如车箱。<a id="a-5p"></a>其中人面。<a id="a-5q"></a>还似地形。<a id="a-5r"></a>诸比丘。<a id="a-5s"></a>须弥山王北面。<a id="a-5t"></a>以天金所成。<a id="a-5u"></a>照彼郁多啰究留洲。<a id="a-5v"></a>东面以天银所成。<a id="a-5w"></a>照彼弗婆毗提诃洲。<a id="a-5x"></a>西面以天颇梨所成。<a id="a-5y"></a>照彼瞿陀尼洲。<a id="a-5z"></a>南面以天青琉璃所成。<a id="a-60"></a>照此阎浮提洲。<a id="a-61"></a>诸比丘。<a id="a-62"></a>其郁多啰究留洲。<a id="a-63"></a>有一大树。<a id="a-64"></a>名庵婆啰。<a id="a-65"></a>其本纵广七由旬。<a id="a-66"></a>下入于地。<a id="a-67"></a>二十一由旬。<a id="a-68"></a>出高百由旬。<a id="a-69"></a>枝叶垂覆五十由旬。<a id="a-6A"></a>诸比丘。<a id="a-6B"></a>其弗婆毗提诃洲。<a id="a-6C"></a>有一大树。<a id="a-6D"></a>名迦昙婆。<a id="a-6E"></a>其本纵广七由旬。<a id="a-6F"></a>下入于地。<a id="a-6G"></a>二十一由旬。<a id="a-6H"></a>出高百由旬。<a id="a-6I"></a>枝叶垂覆五十由旬。<a id="a-6J"></a>诸比丘。<a id="a-6K"></a>瞿陀尼洲。<a id="a-6L"></a>有一大树。<a id="a-6M"></a>名镇头迦。<a id="a-6N"></a>其本纵广七由旬。<a id="a-6O"></a>乃至枝叶覆五十由旬。<a id="a-6P"></a>而彼树下。<a id="a-6Q"></a>有一石牛。<a id="a-6R"></a>高一由旬。<a id="a-6S"></a>以此因缘故。<a id="a-6T"></a>名瞿陀尼洲。<a id="a-6U"></a>诸比丘。<a id="a-6V"></a>此阎浮洲。<a id="a-6W"></a>有一大树。<a id="a-6X"></a>名曰阎浮。<a id="a-6Y"></a>其本纵广。<a id="a-6Z"></a>七由旬。<a id="a-6a"></a>乃至枝叶覆五十由旬。<a id="a-6b"></a>而彼树下。<a id="a-6c"></a>有阎浮檀金聚。<a id="a-6d"></a>高二十由旬。<a id="a-6e"></a>以金从于阎浮树下出生。<a id="a-6f"></a>是故名为阎浮檀。<a id="a-6g"></a>阎浮檀金。<a id="a-6h"></a>因此得名。</p>
  <p id="a6i">诸比丘。<a id="a-6j"></a>诸龙金翅。<a id="a-6k"></a>所居之处。<a id="a-6l"></a>有一大树。<a id="a-6m"></a>名曰拘吒赊摩利和。<a id="a-6n"></a>其本纵广七由旬。<a id="a-6o"></a>乃至枝叶覆五十由旬。<a id="a-6p"></a>诸比丘。<a id="a-6q"></a>阿修罗处。<a id="a-6r"></a>有一大树。<a id="a-6s"></a>名修质多啰波吒罗。<a id="a-6t"></a>其本纵广七由旬。<a id="a-6u"></a>乃至枝叶覆五十由旬。<a id="a-6v"></a>诸比丘。<a id="a-6w"></a>三十三天。<a id="a-6x"></a>有一大树。<a id="a-6y"></a>名波利夜多啰瞿比陀啰。<a id="a-6z"></a>其本纵广七由旬。<a id="a-70"></a>下入于地二十一由旬。<a id="a-71"></a>出高百由旬。<a id="a-72"></a>枝叶覆五十由旬。<a id="a-73"></a>诸比丘。<a id="a-74"></a>须弥山下。<a id="a-75"></a>其次有山。<a id="a-76"></a>名佉提罗迦。<a id="a-77"></a>高四万二千由旬。<a id="a-78"></a>上广亦然。<a id="a-79"></a>可喜端正。<a id="a-7A"></a>七宝合成。<a id="a-7B"></a>所谓金银琉璃颇梨赤真珠车磲马瑙等。<a id="a-7C"></a>诸比丘。<a id="a-7D"></a>其须弥山。<a id="a-7E"></a>佉提罗迦二山中间。<a id="a-7F"></a>广八万四千由旬。<a id="a-7G"></a>周匝无量优婆罗。<a id="a-7H"></a>钵头摩。<a id="a-7I"></a>拘牟头奔荼利迦。<a id="a-7J"></a>搔揵地鸡遍覆诸水。<a id="a-7K"></a>诸比丘。<a id="a-7L"></a>次佉提罗迦外有山。<a id="a-7M"></a>名伊沙陀罗。<a id="a-7N"></a>高二万一千由旬。<a id="a-7O"></a>上广亦然。<a id="a-7P"></a>微妙可喜。<a id="a-7Q"></a>乃至马瑙等。<a id="a-7R"></a>七宝所成。<a id="a-7S"></a>其佉提罗迦。<a id="a-7T"></a>伊沙陀罗二山中间。<a id="a-7U"></a>广四万二千由旬。<a id="a-7V"></a>周匝无量。<a id="a-7W"></a>优钵罗。<a id="a-7X"></a>钵头摩。<a id="a-7Y"></a>拘牟头。<a id="a-7Z"></a>奔荼利迦。<a id="a-7a"></a>搔揵地鸡。<a id="a-7b"></a>遍覆诸水。<a id="a-7c"></a>次伊沙陀罗外有山。<a id="a-7d"></a>名游揵陀罗。<a id="a-7e"></a>高一万二千由旬。<a id="a-7f"></a>上广亦然。<a id="a-7g"></a>可喜微妙。<a id="a-7h"></a>乃至马瑙等七宝所成。<a id="a-7i"></a>其伊沙陀罗。<a id="a-7j"></a>游揵陀罗二山中间。<a id="a-7k"></a>广二万一千由旬。<a id="a-7l"></a>周匝无量。<a id="a-7m"></a>优钵罗。<a id="a-7n"></a>钵头摩。<a id="a-7o"></a>拘牟陀。<a id="a-7p"></a>奔荼利迦。<a id="a-7q"></a>搔揵地鸡。<a id="a-7r"></a>遍覆诸水。<a id="a-7s"></a>次游揵陀罗外有山。<a id="a-7t"></a>名曰善见。<a id="a-7u"></a>高六千由旬。<a id="a-7v"></a>上广亦然。<a id="a-7w"></a>可喜微妙。<a id="a-7x"></a>乃至马瑙等七宝所成。<a id="a-7y"></a>其游揵陀罗。<a id="a-7z"></a>去于善见。<a id="a-80"></a>二山中间。<a id="a-81"></a>广一万二千由旬。<a id="a-82"></a>周匝无量。<a id="a-83"></a>优钵罗。<a id="a-84"></a>钵头摩。<a id="a-85"></a>拘拘牟奔茶利迦。<a id="a-86"></a>搔揵地鸡。<a id="a-87"></a>遍覆诸水。<a id="a-88"></a>次善见外有山。<a id="a-89"></a>名马半头。<a id="a-8A"></a>高三千由旬。<a id="a-8B"></a>上广亦然。<a id="a-8C"></a>可喜端正。<a id="a-8D"></a>乃至马瑙等七宝所成。<a id="a-8E"></a>其善见及马半头二山中间。<a id="a-8F"></a>广六千由旬。<a id="a-8G"></a>周匝无量。<a id="a-8H"></a>优钵罗。<a id="a-8I"></a>钵头摩。<a id="a-8J"></a>拘牟陀。<a id="a-8K"></a>奔茶利迦。<a id="a-8L"></a>搔揵地鸡。<a id="a-8M"></a>遍覆诸水。<a id="a-8N"></a>次马半头外有山。<a id="a-8O"></a>名尼民陀罗。<a id="a-8P"></a>高一千二百由旬。<a id="a-8Q"></a>上广亦然。<a id="a-8R"></a>可喜微妙。<a id="a-8S"></a>乃至马瑙等七宝所成。<a id="a-8T"></a>马半头。<a id="a-8U"></a>尼民陀罗。<a id="a-8V"></a>二山中间。<a id="a-8W"></a>广二千四百由旬。<a id="a-8X"></a>周匝无量。<a id="a-8Y"></a>优钵罗。<a id="a-8Z"></a>钵头摩。<a id="a-8a"></a>拘牟陀。<a id="a-8b"></a>奔茶利迦。<a id="a-8c"></a>搔揵地鸡。<a id="a-8d"></a>遍覆诸水。<a id="a-8e"></a>次尼民陀罗外有山。<a id="a-8f"></a>名毗那耶迦。<a id="a-8g"></a>高六百由旬。<a id="a-8h"></a>上广亦然。<a id="a-8i"></a>微妙可喜。<a id="a-8j"></a>乃至马瑙等七宝所成。<a id="a-8k"></a>尼民陀罗。<a id="a-8l"></a>毗那耶迦。<a id="a-8m"></a>二山中间。<a id="a-8n"></a>广一千二百由旬。<a id="a-8o"></a>周匝无量。<a id="a-8p"></a>种种杂华。<a id="a-8q"></a>乃至搔揵地鸡。<a id="a-8r"></a>遍覆诸水。<a id="a-8s"></a>次毗那耶迦外有山。<a id="a-8t"></a>名斫迦罗(隋言轮也)。<a id="a-8u"></a>高三百由旬。<a id="a-8v"></a>上广亦然。<a id="a-8w"></a>微妙可喜。<a id="a-8x"></a>乃至马瑙等七宝所成。<a id="a-8y"></a>其毗那耶迦。<a id="a-8z"></a>及斫迦罗。<a id="a-90"></a>二山中间。<a id="a-91"></a>广六百由旬。<a id="a-92"></a>周匝无量。<a id="a-93"></a>四种杂华。<a id="a-94"></a>及搔揵地鸡。<a id="a-95"></a>遍覆诸水。<a id="a-96"></a>去轮圆山。<a id="a-97"></a>其间不远。<a id="a-98"></a>边有空地。<a id="a-99"></a>青草遍布。<a id="a-9A"></a>即有大海。<a id="a-9B"></a>其大海北有大树王。<a id="a-9C"></a>名曰阎浮树。<a id="a-9D"></a>身周围有七由旬。<a id="a-9E"></a>根下入地二十一由旬。<a id="a-9F"></a>高百由旬。<a id="a-9G"></a>乃至枝叶四面垂覆五十由旬。<a id="a-9H"></a>其边空地。<a id="a-9I"></a>青草遍布。<a id="a-9J"></a>次有庵婆罗树林。<a id="a-9K"></a>阎浮树林。<a id="a-9L"></a>多罗树林。<a id="a-9M"></a>那多树林各皆纵广五十由旬。<a id="a-9N"></a>间有空地。<a id="a-9O"></a>生诸青草。<a id="a-9P"></a>次有男名树林。<a id="a-9Q"></a>女名树林。<a id="a-9R"></a>删陀那林。<a id="a-9S"></a>真陀那林。<a id="a-9T"></a>各皆纵广五十由旬。<a id="a-9U"></a>其边空地青草弥覆。<a id="a-9V"></a>次有呵梨勒果林。<a id="a-9W"></a>鞞醯勒果林。<a id="a-9X"></a>阿摩勒果林。<a id="a-9Y"></a>庵婆罗多迦果林。<a id="a-9Z"></a>各皆纵广五十由旬。<a id="a-9a"></a>次有可殊罗树林。<a id="a-9b"></a>毗罗果树林。<a id="a-9c"></a>婆那婆果林。<a id="a-9d"></a>石榴果林。<a id="a-9e"></a>各各纵广五十由旬。<a id="a-9f"></a>次有乌勃林。<a id="a-9g"></a>奈林。<a id="a-9h"></a>甘蔗林。<a id="a-9i"></a>细竹。<a id="a-9j"></a>林。<a id="a-9k"></a>大竹林。<a id="a-9l"></a>各广五十由旬。<a id="a-9m"></a>次有荻林。<a id="a-9n"></a>苇林。<a id="a-9o"></a>割罗林。<a id="a-9p"></a>大割罗林。<a id="a-9q"></a>迦奢文陀林。<a id="a-9r"></a>各广五十由旬。<a id="a-9s"></a>次有阿提目多迦华林。<a id="a-9t"></a>瞻婆华林。<a id="a-9u"></a>波吒罗华林。<a id="a-9v"></a>蔷薇华林。<a id="a-9w"></a>各广五十由旬。<a id="a-9x"></a>其边空地。<a id="a-9y"></a>青草遍覆。<a id="a-9z"></a>复有诸池。<a id="a-A0"></a>优钵罗华。<a id="a-A1"></a>钵头摩花。<a id="a-A2"></a>拘牟陀华。<a id="a-A3"></a>奔茶利迦华等弥覆。<a id="a-A4"></a>复有诸池。<a id="a-A5"></a>毒蛇充满。<a id="a-A6"></a>各广五十由旬。<a id="a-A7"></a>其间空地。<a id="a-A8"></a>青草遍覆。<a id="a-A9"></a>其次有海。<a id="a-AA"></a>名乌禅那迦。<a id="a-AB"></a>广十二由旬。<a id="a-AC"></a>其水清冷。<a id="a-AD"></a>味甚甘甜。<a id="a-AE"></a>轻软澄净。<a id="a-AF"></a>七重塼垒。<a id="a-AG"></a>七重间错。<a id="a-AH"></a>七重栏楯。<a id="a-AI"></a>七重铃网。<a id="a-AJ"></a>外有七重多罗行树。<a id="a-AK"></a>周匝围绕。<a id="a-AL"></a>微妙端正。<a id="a-AM"></a>七宝庄饰。<a id="a-AN"></a>乃至马瑙等七宝所成。<a id="a-AO"></a>周遍四方。<a id="a-AP"></a>有诸阶道。<a id="a-AQ"></a>可喜端正。<a id="a-AR"></a>亦是七宝金银琉璃颇梨赤真珠车磲马瑙等所成。<a id="a-AS"></a>复有优钵罗。<a id="a-AT"></a>钵头摩。<a id="a-AU"></a>拘牟陀。<a id="a-AV"></a>奔茶利迦华。<a id="a-AW"></a>其华火色。<a id="a-AX"></a>即现火形。<a id="a-AY"></a>有金色者。<a id="a-AZ"></a>即现金形。<a id="a-Aa"></a>有青色者。<a id="a-Ab"></a>即现青形。<a id="a-Ac"></a>有赤色者。<a id="a-Ad"></a>即现赤形。<a id="a-Ae"></a>有白色者。<a id="a-Af"></a>即现白形。<a id="a-Ag"></a>婆无陀色。<a id="a-Ah"></a>现婆无陀形。<a id="a-Ai"></a>华如车轮。<a id="a-Aj"></a>根如车轴。<a id="a-Ak"></a>华根出汁。<a id="a-Al"></a>色白如乳。<a id="a-Am"></a>味甘若蜜。<a id="a-An"></a>诸比丘。<a id="a-Ao"></a>乌禅那迦海中。<a id="a-Ap"></a>有诸转轮圣王行道。<a id="a-Aq"></a>上广十二由旬。<a id="a-Ar"></a>诸比丘。<a id="a-As"></a>阎浮提中。<a id="a-At"></a>转轮圣王。<a id="a-Au"></a>出现世时。<a id="a-Av"></a>彼诸海道。<a id="a-Aw"></a>自然涌现。<a id="a-Ax"></a>共水齐平。<a id="a-Ay"></a>诸比丘。<a id="a-Az"></a>乌禅那迦海。<a id="a-B0"></a>其次有山。<a id="a-B1"></a>名乌禅伽罗。<a id="a-B2"></a>诸比丘。<a id="a-B3"></a>其乌禅伽罗山。<a id="a-B4"></a>可喜端正。<a id="a-B5"></a>微妙可观。<a id="a-B6"></a>所有诸树。<a id="a-B7"></a>诸叶诸华。<a id="a-B8"></a>诸果诸香。<a id="a-B9"></a>及诸异草。<a id="a-BA"></a>种种鸟兽。<a id="a-BB"></a>但是世间所出之物。<a id="a-BC"></a>于彼乌禅伽罗山中。<a id="a-BD"></a>无不悉有。<a id="a-BE"></a>诸比丘。<a id="a-BF"></a>其乌禅伽罗山。<a id="a-BG"></a>如是可喜。<a id="a-BH"></a>端正可观。<a id="a-BI"></a>汝等应当如是善持。<a id="a-BJ"></a>诸比丘。<a id="a-BK"></a>次乌禅伽罗有山。<a id="a-BL"></a>名曰金胁。<a id="a-BM"></a>诸比丘。<a id="a-BN"></a>金胁山中。<a id="a-BO"></a>有八万窟。<a id="a-BP"></a>彼诸窟中。<a id="a-BQ"></a>有八万龙象。<a id="a-BR"></a>在中居住。<a id="a-BS"></a>皆悉白色。<a id="a-BT"></a>犹如拘牟头华。<a id="a-BU"></a>七枝拄地。<a id="a-BV"></a>并有神通。<a id="a-BW"></a>乘空而行。<a id="a-BX"></a>其顶赤色。<a id="a-BY"></a>犹如因陀罗瞿波迦虫。<a id="a-BZ"></a>皆悉六牙。<a id="a-Ba"></a>其牙纤利。<a id="a-Bb"></a>杂色金填。<a id="a-Bc"></a>诸比丘。<a id="a-Bd"></a>过金胁山有山。<a id="a-Be"></a>名曰雪山。<a id="a-Bf"></a>高五百由旬。<a id="a-Bg"></a>广厚亦尔。<a id="a-Bh"></a>其山微妙。<a id="a-Bi"></a>四宝所成。<a id="a-Bj"></a>金银琉璃及颇梨等。<a id="a-Bk"></a>彼山四角。<a id="a-Bl"></a>有四金峰。<a id="a-Bm"></a>挺出各高二十由旬。<a id="a-Bn"></a>于中复有众宝杂峰。<a id="a-Bo"></a>高百由旬。<a id="a-Bp"></a>彼山顶中。<a id="a-Bq"></a>有阿耨达池。<a id="a-Br"></a>阿耨达多龙王。<a id="a-Bs"></a>在中居住。<a id="a-Bt"></a>其池纵广五十由旬。<a id="a-Bu"></a>其水凉冷。<a id="a-Bv"></a>味甘轻美。<a id="a-Bw"></a>清净不浊。<a id="a-Bx"></a>七重塼垒。<a id="a-By"></a>七重板砌。<a id="a-Bz"></a>七重栏楯。<a id="a-C0"></a>七重铃网。<a id="a-C1"></a>周匝围绕。<a id="a-C2"></a>可喜端正。<a id="a-C3"></a>乃至马瑙七宝所成。<a id="a-C4"></a>复有诸花。<a id="a-C5"></a>优钵罗。<a id="a-C6"></a>钵头摩。<a id="a-C7"></a>拘牟陀。<a id="a-C8"></a>奔茶利迦华。<a id="a-C9"></a>其华杂色。<a id="a-CA"></a>青黄赤白。<a id="a-CB"></a>华如车轮。<a id="a-CC"></a>复有藕根。<a id="a-CD"></a>大如车轴。<a id="a-CE"></a>汁白如乳。<a id="a-CF"></a>其味如蜜。<a id="a-CG"></a>诸比丘。<a id="a-CH"></a>其阿耨达多池中。<a id="a-CI"></a>有阿耨达多龙王宫。<a id="a-CJ"></a>其殿五柱。<a id="a-CK"></a>微妙可喜。<a id="a-CL"></a>阿耨达多龙王。<a id="a-CM"></a>与其眷属。<a id="a-CN"></a>在中游戏。<a id="a-CO"></a>受天五欲。<a id="a-CP"></a>具足快乐。<a id="a-CQ"></a>诸比丘。<a id="a-CR"></a>阿耨达池东有恒河。<a id="a-CS"></a>从象口出。<a id="a-CT"></a>共五百河。<a id="a-CU"></a>流入东海。<a id="a-CV"></a>阿耨达池南有辛头河。<a id="a-CW"></a>从牛口出。<a id="a-CX"></a>共五百河。<a id="a-CY"></a>流入南海。<a id="a-CZ"></a>阿耨达池西有博叉河。<a id="a-Ca"></a>从马口出。<a id="a-Cb"></a>共五百河。<a id="a-Cc"></a>流入西海。<a id="a-Cd"></a>阿耨达池北有斯陀河。<a id="a-Ce"></a>从师子口出。<a id="a-Cf"></a>共五百河。<a id="a-Cg"></a>流入北海。<a id="a-Ch"></a>诸比丘。<a id="a-Ci"></a>以何因缘。<a id="a-Cj"></a>此龙名为阿耨达多耶。<a id="a-Ck"></a>诸比丘。<a id="a-Cl"></a>有三因缘。<a id="a-Cm"></a>何等为三。<a id="a-Cn"></a>诸比丘。<a id="a-Co"></a>阎浮洲中。<a id="a-Cp"></a>有诸龙住。<a id="a-Cq"></a>唯除阿耨达多龙王。<a id="a-Cr"></a>其余诸龙。<a id="a-Cs"></a>受快乐时。<a id="a-Ct"></a>即有热沙。<a id="a-Cu"></a>堕其身上。<a id="a-Cv"></a>彼等诸龙。<a id="a-Cw"></a>皆失天形色。<a id="a-Cx"></a>现蛇形色。<a id="a-Cy"></a>彼等诸龙。<a id="a-Cz"></a>时受斯苦。<a id="a-D0"></a>阿耨达多龙王。<a id="a-D1"></a>无如此事。<a id="a-D2"></a>是名第一因缘。<a id="a-D3"></a>诸比丘。<a id="a-D4"></a>阎浮洲中。<a id="a-D5"></a>唯除阿耨达多龙王。<a id="a-D6"></a>其余诸龙。<a id="a-D7"></a>游戏乐时。<a id="a-D8"></a>有热风来。<a id="a-D9"></a>吹彼等身。<a id="a-DA"></a>即失天色。<a id="a-DB"></a>现蛇形色。<a id="a-DC"></a>有如是苦。<a id="a-DD"></a>阿耨达多龙王。<a id="a-DE"></a>无如此事。<a id="a-DF"></a>是名第二因缘。<a id="a-DG"></a>诸比丘。<a id="a-DH"></a>阎浮洲中。<a id="a-DI"></a>所有诸龙。<a id="a-DJ"></a>游戏乐时。<a id="a-DK"></a>金翅鸟王。<a id="a-DL"></a>飞入其宫。<a id="a-DM"></a>彼等既见金翅鸟王。<a id="a-DN"></a>心生恐怖。<a id="a-DO"></a>以恐怖故。<a id="a-DP"></a>即失天色。<a id="a-DQ"></a>现蛇形色。<a id="a-DR"></a>具受彼苦。<a id="a-DS"></a>阿耨达多龙王不尔。<a id="a-DT"></a>若金翅鸟。<a id="a-DU"></a>生如是心。<a id="a-DV"></a>我今欲入阿耨达多龙王宫殿。<a id="a-DW"></a>时彼金翅。<a id="a-DX"></a>以报劣故即自受苦。<a id="a-DY"></a>不能得入阿耨达多龙王宫殿。<a id="a-DZ"></a>诸比丘。<a id="a-Da"></a>此是第三因缘。<a id="a-Db"></a>是故称言阿耨达多。<a id="a-Dc"></a>诸比丘。<a id="a-Dd"></a>雪山南面不远。<a id="a-De"></a>有城名毗舍离。<a id="a-Df"></a>毗舍离北有七黑山。<a id="a-Dg"></a>七黑山北。<a id="a-Dh"></a>又有香山。<a id="a-Di"></a>其香山中。<a id="a-Dj"></a>无量诸紧那罗。<a id="a-Dk"></a>常有歌舞音乐之声。<a id="a-Dl"></a>其山多有种种诸树。<a id="a-Dm"></a>其树各出种种香熏。<a id="a-Dn"></a>大威德神之所居住。<a id="a-Do"></a>诸比丘。<a id="a-Dp"></a>彼香山中。<a id="a-Dq"></a>有二宝窟。<a id="a-Dr"></a>一名杂色。<a id="a-Ds"></a>二名善杂色。<a id="a-Dt"></a>微妙可喜。<a id="a-Du"></a>乃至玛瑙七宝所成。<a id="a-Dv"></a>各皆纵广五十由旬。<a id="a-Dw"></a>柔软滑泽。<a id="a-Dx"></a>触之犹若迦栴连提迦衣。<a id="a-Dy"></a>诸比丘。<a id="a-Dz"></a>其杂色善杂色二窟之中。<a id="a-E0"></a>有一乾闼婆王。<a id="a-E1"></a>名无比喻。<a id="a-E2"></a>共五百紧那罗女。<a id="a-E3"></a>在中居住。<a id="a-E4"></a>具受五欲。<a id="a-E5"></a>娱乐游戏。<a id="a-E6"></a>行住坐卧。<a id="a-E7"></a>诸比丘。<a id="a-E8"></a>杂色善杂色二窟之北。<a id="a-E9"></a>有大娑罗树王。<a id="a-EA"></a>名为善住。<a id="a-EB"></a>其彼善住娑罗树王。<a id="a-EC"></a>别有八千娑罗树林。<a id="a-ED"></a>周匝围绕。<a id="a-EE"></a>时彼善住娑罗林下。<a id="a-EF"></a>有一龙象。<a id="a-EG"></a>居住其中。<a id="a-EH"></a>亦名善住。<a id="a-EI"></a>其色纯白。<a id="a-EJ"></a>如拘牟陀花。<a id="a-EK"></a>七枝拄地。<a id="a-EL"></a>腾空而行。<a id="a-EM"></a>顶骨隆高。<a id="a-EN"></a>如因陀罗瞿波迦虫。<a id="a-EO"></a>其头赤色。<a id="a-EP"></a>具足六牙。<a id="a-EQ"></a>其牙纤利。<a id="a-ER"></a>复有金沙。<a id="a-ES"></a>点于牙上。<a id="a-ET"></a>复有八千诸余龙象。<a id="a-EU"></a>以为眷属。<a id="a-EV"></a>其色悉白。<a id="a-EW"></a>如拘牟陀华。<a id="a-EX"></a>七枝拄地。<a id="a-EY"></a>乃至悉以金庄挍牙。<a id="a-EZ"></a>其彼善住娑罗树王林之正北。<a id="a-Ea"></a>为于善住大龙象王出生一池。<a id="a-Eb"></a>名曼陀吉尼。<a id="a-Ec"></a>纵广正等五十由旬。<a id="a-Ed"></a>其水凉冷甘美。<a id="a-Ee"></a>澄清无诸浊秽。<a id="a-Ef"></a>乃至藕根。<a id="a-Eg"></a>大如车轴。<a id="a-Eh"></a>破之汁出。<a id="a-Ei"></a>色白如乳。<a id="a-Ej"></a>味甘若蜜。<a id="a-Ek"></a>诸比丘。<a id="a-El"></a>其曼陀吉尼池。<a id="a-Em"></a>周匝更有八千诸池。<a id="a-En"></a>而自围绕。<a id="a-Eo"></a>一一皆如曼陀吉尼池。<a id="a-Ep"></a>彼八千池。<a id="a-Eq"></a>亦复如是。<a id="a-Er"></a>诸比丘。<a id="a-Es"></a>其善住龙象王意中。<a id="a-Et"></a>若欲入曼陀吉尼池游戏乐时。<a id="a-Eu"></a>尔时即念八千眷属诸龙象辈。<a id="a-Ev"></a>时彼八千诸龙象等。<a id="a-Ew"></a>亦起是心。<a id="a-Ex"></a>我之善住龙象王。<a id="a-Ey"></a>心念我等。<a id="a-Ez"></a>我等今者当往善住王边。<a id="a-F0"></a>诸龙象到已。<a id="a-F1"></a>即在善住龙象王前。<a id="a-F2"></a>低头而住。</p>
  <p id="aF3">尔时善住大龙象王。<a id="a-F4"></a>即便诣向曼陀吉尼池。<a id="a-F5"></a>时彼八千诸龙象等。<a id="a-F6"></a>前后围绕。<a id="a-F7"></a>彼善住王。<a id="a-F8"></a>安庠而行。<a id="a-F9"></a>诸龙象辈。<a id="a-FA"></a>有持白盖覆其上者。<a id="a-FB"></a>又有龙象。<a id="a-FC"></a>以鼻持白摩尼珠拂。<a id="a-FD"></a>拂其上者。<a id="a-FE"></a>其前又有诸音乐神。<a id="a-FF"></a>歌舞作倡。<a id="a-FG"></a>在前导者。<a id="a-FH"></a>尔时善住大龙象王到已。<a id="a-FI"></a>即入彼曼陀吉尼池中。<a id="a-FJ"></a>出没欢娱。<a id="a-FK"></a>游戏洗浴。<a id="a-FL"></a>纵心适意。<a id="a-FM"></a>受乐而行。<a id="a-FN"></a>中有龙象洗其鼻者。<a id="a-FO"></a>或有龙象摩其牙者。<a id="a-FP"></a>或有龙象揩其耳者。<a id="a-FQ"></a>或有龙象灌其头者。<a id="a-FR"></a>或有龙象淋其背者。<a id="a-FS"></a>或有龙象摩其胁者。<a id="a-FT"></a>或有龙象洗其[月*坒]者。<a id="a-FU"></a>或有龙象洗其足者。<a id="a-FV"></a>或有龙象浴其尾者。<a id="a-FW"></a>或有龙象鼻拔藕根清净洗已。<a id="a-FX"></a>内于善住龙象口者。<a id="a-FY"></a>或有龙象以鼻拔取优钵罗钵头摩拘牟陀奔茶利迦华等。<a id="a-FZ"></a>系着善住龙象王头上者。</p>
  <p id="aFa">尔时善住大龙象王。<a id="a-Fb"></a>于彼曼陀吉尼池中。<a id="a-Fc"></a>恣意随心。<a id="a-Fd"></a>洗浴游戏。<a id="a-Fe"></a>欢娱自在。<a id="a-Ff"></a>受快乐已。<a id="a-Fg"></a>啖诸龙象所与藕根。<a id="a-Fh"></a>头上挍饰优钵罗等种种杂华。<a id="a-Fi"></a>庄严讫已。<a id="a-Fj"></a>从彼池出。<a id="a-Fk"></a>上岸傍住。<a id="a-Fl"></a>时彼八千诸龙象等。<a id="a-Fm"></a>即各散入彼八千池。<a id="a-Fn"></a>随意洗浴。<a id="a-Fo"></a>游戏自在。<a id="a-Fp"></a>受欢乐已。<a id="a-Fq"></a>各皆啖食池内藕根。<a id="a-Fr"></a>食已头上即以优钵罗等种种杂华。<a id="a-Fs"></a>而自严饰。<a id="a-Ft"></a>既系华已。<a id="a-Fu"></a>皆悉聚会。<a id="a-Fv"></a>集在善住龙象王边。<a id="a-Fw"></a>到已周匝四面围绕。<a id="a-Fx"></a>尔时善住大龙象王。<a id="a-Fy"></a>与彼八千诸龙象等。<a id="a-Fz"></a>前后导从。<a id="a-G0"></a>意欲还向善住娑罗树王之林。<a id="a-G1"></a>善住行时。<a id="a-G2"></a>诸龙象辈。<a id="a-G3"></a>或擎白盖。<a id="a-G4"></a>或有执持白摩尼拂。<a id="a-G5"></a>又有诸神。<a id="a-G6"></a>作诸音乐。<a id="a-G7"></a>引前而行。</p>
  <p id="aG8">尔时善住大龙象王。<a id="a-G9"></a>到于善住娑罗大林树王下住。<a id="a-GA"></a>随意卧起。<a id="a-GB"></a>时彼八千诸龙象等。<a id="a-GC"></a>亦各到彼八千娑罗树林之下。<a id="a-GD"></a>行住卧起自在安乐。<a id="a-GE"></a>时彼林中有娑罗树。<a id="a-GF"></a>其本或有周围六寻。<a id="a-GG"></a>有娑罗树。<a id="a-GH"></a>其本复有周围七寻八寻。<a id="a-GI"></a>或九或十。<a id="a-GJ"></a>有娑罗树。<a id="a-GK"></a>其本周围十二寻者。<a id="a-GL"></a>其彼善住娑罗树王。<a id="a-GM"></a>其本周围有十六寻。<a id="a-GN"></a>于彼八千娑罗树林。<a id="a-GO"></a>所有萎黄堕落叶者。<a id="a-GP"></a>即有风来吹令外出。<a id="a-GQ"></a>不秽其林。<a id="a-GR"></a>彼等八千诸龙象辈。<a id="a-GS"></a>所有便利秽污之时。<a id="a-GT"></a>有诸夜叉。<a id="a-GU"></a>扫除掷却。</p>
  <p id="aGV">诸比丘。<a id="a-GW"></a>若阎浮提。<a id="a-GX"></a>有转轮王。<a id="a-GY"></a>出现世时。<a id="a-GZ"></a>而彼八千诸龙象中。<a id="a-Ga"></a>有最小龙象。<a id="a-Gb"></a>晨旦日日。<a id="a-Gc"></a>来至转轮王前。<a id="a-Gd"></a>供给承奉。<a id="a-Ge"></a>因尔得名调善象王。<a id="a-Gf"></a>又其善住龙象大王。<a id="a-Gg"></a>或十五日旦起。<a id="a-Gh"></a>诣向天帝释边。<a id="a-Gi"></a>天前住立。<a id="a-Gj"></a>承奉驱使。<a id="a-Gk"></a>诸比丘。<a id="a-Gl"></a>其彼善住龙象大王。<a id="a-Gm"></a>有是神通。<a id="a-Gn"></a>有是威德。<a id="a-Go"></a>虽复生于畜生之中。<a id="a-Gp"></a>是龙辈类。<a id="a-Gq"></a>乃有如是大威神力。<a id="a-Gr"></a>汝等应当如是念持。</p>
  <p data-pb></p>
  <h2 id="aGs">郁多罗究留洲品第二</h2>
  <p id="aGt">诸比丘。<a id="a-Gu"></a>其郁多罗究留洲。<a id="a-Gv"></a>有无量山。<a id="a-Gw"></a>彼等众山。<a id="a-Gx"></a>有种种树。<a id="a-Gy"></a>其树郁茂。<a id="a-Gz"></a>出种种香。<a id="a-H0"></a>其香普熏。<a id="a-H1"></a>遍满彼处。<a id="a-H2"></a>生种种草。<a id="a-H3"></a>皆青绀色。<a id="a-H4"></a>右旋宛转如孔雀毛。<a id="a-H5"></a>香气犹如婆梨师迦华。<a id="a-H6"></a>触之柔软如迦旃连提。<a id="a-H7"></a>长可四指。<a id="a-H8"></a>下足则偃举脚还起。<a id="a-H9"></a>有种种树。<a id="a-HA"></a>树出种种茎叶华果。<a id="a-HB"></a>种种香熏种种诸鸟。<a id="a-HC"></a>各各自鸣。<a id="a-HD"></a>和雅微妙。<a id="a-HE"></a>彼等诸山。<a id="a-HF"></a>种种河流。<a id="a-HG"></a>诸道四散。<a id="a-HH"></a>平顺向下。<a id="a-HI"></a>渐渐安流。<a id="a-HJ"></a>无有波浪。<a id="a-HK"></a>又不速疾。<a id="a-HL"></a>其岸不深。<a id="a-HM"></a>平浅易度。<a id="a-HN"></a>其水清净。<a id="a-HO"></a>众花覆上。<a id="a-HP"></a>广半由旬。<a id="a-HQ"></a>遍满而流。<a id="a-HR"></a>彼等诸河两岸。<a id="a-HS"></a>皆有种种树林。<a id="a-HT"></a>随水映覆。<a id="a-HU"></a>种种香花。<a id="a-HV"></a>青草弥布。<a id="a-HW"></a>多诸杂果。<a id="a-HX"></a>众鸟皆鸣。<a id="a-HY"></a>又彼诸河两岸。<a id="a-HZ"></a>悉有诸妙好船。<a id="a-Ha"></a>杂色可喜。<a id="a-Hb"></a>并是金银琉璃颇梨赤真珠车磲马瑙等七宝所成。</p>
  <p id="aHc">诸比丘。<a id="a-Hd"></a>其郁多罗究留洲。<a id="a-He"></a>土地平正。<a id="a-Hf"></a>无诸荆棘坑坎稠林。<a id="a-Hg"></a>亦无屏厕粪秽不净。<a id="a-Hh"></a>及以礓石瓦砾等物。<a id="a-Hi"></a>纯是金银。<a id="a-Hj"></a>不寒不热。<a id="a-Hk"></a>时节调和。<a id="a-Hl"></a>又其地中。<a id="a-Hm"></a>恒常润泽。<a id="a-Hn"></a>青草弥覆。<a id="a-Ho"></a>诸杂林树。<a id="a-Hp"></a>叶常敷荣。<a id="a-Hq"></a>华果成就。<a id="a-Hr"></a>诸比丘。<a id="a-Hs"></a>其郁多啰究留洲中。<a id="a-Ht"></a>有诸树林。<a id="a-Hu"></a>名曰安住。<a id="a-Hv"></a>其树皆高六拘卢舍。<a id="a-Hw"></a>叶蜜重垒。<a id="a-Hx"></a>雨滴不漏。<a id="a-Hy"></a>次第相接。<a id="a-Hz"></a>如草覆舍。<a id="a-I0"></a>彼诸人等。<a id="a-I1"></a>在树下住。<a id="a-I2"></a>又诸香树。<a id="a-I3"></a>亦高六拘卢舍。<a id="a-I4"></a>或复有高五拘卢舍四三二一拘卢舍者。<a id="a-I5"></a>其最小者。<a id="a-I6"></a>犹高半拘卢舍。<a id="a-I7"></a>悉有种种叶花与果。<a id="a-I8"></a>彼等诸树。<a id="a-I9"></a>随心所出种种香气。<a id="a-IA"></a>复有劫波树。<a id="a-IB"></a>亦高六拘卢舍。<a id="a-IC"></a>乃至五四三二一拘卢舍者。<a id="a-ID"></a>如是最小。<a id="a-IE"></a>高半拘卢舍。<a id="a-IF"></a>悉有种种叶花与果。<a id="a-IG"></a>从彼果边。<a id="a-IH"></a>自然而出种种杂衣。<a id="a-II"></a>悬在树间。<a id="a-IJ"></a>又有种种璎珞之树。<a id="a-IK"></a>其树亦高六拘卢舍。<a id="a-IL"></a>乃至五四三二一拘卢舍者。<a id="a-IM"></a>如是最小。<a id="a-IN"></a>半拘卢舍。<a id="a-IO"></a>悉有种种叶华与果。<a id="a-IP"></a>彼等诸果。<a id="a-IQ"></a>随心而出种种璎珞。<a id="a-IR"></a>悬垂而住。<a id="a-IS"></a>又诸鬘树。<a id="a-IT"></a>其树亦高六拘卢舍。<a id="a-IU"></a>乃至五四三二一拘卢舍者。<a id="a-IV"></a>如是最小。<a id="a-IW"></a>半拘卢舍。<a id="a-IX"></a>亦有种种叶花与果。<a id="a-IY"></a>彼等诸果。<a id="a-IZ"></a>随心而出种种鬘形。<a id="a-Ia"></a>悬着于树。<a id="a-Ib"></a>又诸器树。<a id="a-Ic"></a>其树亦高六拘卢舍。<a id="a-Id"></a>乃至五四三二一拘卢舍者。<a id="a-Ie"></a>如是最小。<a id="a-If"></a>半拘卢舍。<a id="a-Ig"></a>亦有种种叶华与果。<a id="a-Ih"></a>其彼等果。<a id="a-Ii"></a>随心而出种种器形。<a id="a-Ij"></a>悬树而住。<a id="a-Ik"></a>又有种种众杂果树。<a id="a-Il"></a>其树亦高六拘卢舍。<a id="a-Im"></a>乃至五四三二一拘卢舍者。<a id="a-In"></a>如是最小。<a id="a-Io"></a>半拘卢舍。<a id="a-Ip"></a>皆有种种叶花与果。<a id="a-Iq"></a>彼等诸果。<a id="a-Ir"></a>随心而出种种众果。<a id="a-Is"></a>在于树上。<a id="a-It"></a>其次又有音乐之树。<a id="a-Iu"></a>其树亦高六拘卢舍。<a id="a-Iv"></a>乃至五四三二一拘卢舍者。<a id="a-Iw"></a>如是最小。<a id="a-Ix"></a>半拘卢舍。<a id="a-Iy"></a>亦有种种叶花与果。<a id="a-Iz"></a>彼等诸果。<a id="a-J0"></a>随心而出众音乐形。<a id="a-J1"></a>悬在树间。<a id="a-J2"></a>其地又有不因耕种自然粳米。<a id="a-J3"></a>清洁白净。<a id="a-J4"></a>不为皮糩之所结裹。<a id="a-J5"></a>若欲成熟。<a id="a-J6"></a>是时自有诸敦持果而作铛釜。<a id="a-J7"></a>有诸火珠。<a id="a-J8"></a>不假薪然而自出焰。<a id="a-J9"></a>所欲作事种种成熟。<a id="a-JA"></a>诸饭食已。<a id="a-JB"></a>珠焰自息。<a id="a-JC"></a>更不炽然。<a id="a-JD"></a>诸比丘。<a id="a-JE"></a>其郁多啰究留洲。<a id="a-JF"></a>周匝四面。<a id="a-JG"></a>而有四池。<a id="a-JH"></a>其池名曰阿耨达多。<a id="a-JI"></a>各各纵广五十由旬。<a id="a-JJ"></a>其水清凉。<a id="a-JK"></a>甜美轻软。<a id="a-JL"></a>香洁不浊。<a id="a-JM"></a>七重塼垒。<a id="a-JN"></a>七重板砌。<a id="a-JO"></a>七重栏楯。<a id="a-JP"></a>周匝围绕。<a id="a-JQ"></a>七重铃网。<a id="a-JR"></a>复有七重多罗行树。<a id="a-JS"></a>周回围绕。<a id="a-JT"></a>杂色可喜。<a id="a-JU"></a>皆以金银琉璃颇梨赤真珠车磲马瑙等七宝所成。<a id="a-JV"></a>其池四方。<a id="a-JW"></a>各有阶道。<a id="a-JX"></a>杂色可喜。<a id="a-JY"></a>乃至马瑙七宝所成。<a id="a-JZ"></a>有诸杂花。<a id="a-Ja"></a>优钵罗。<a id="a-Jb"></a>钵头摩。<a id="a-Jc"></a>拘牟陀。<a id="a-Jd"></a>奔茶利迦等。<a id="a-Je"></a>青黄赤白及缥色等。<a id="a-Jf"></a>其华圆广。<a id="a-Jg"></a>大如车轮。<a id="a-Jh"></a>香气氛氲。<a id="a-Ji"></a>微妙最极。<a id="a-Jj"></a>有诸藕根。<a id="a-Jk"></a>大如车轴。<a id="a-Jl"></a>破之汁出。<a id="a-Jm"></a>其色如乳。<a id="a-Jn"></a>食之甘美。<a id="a-Jo"></a>味甜如蜜。<a id="a-Jp"></a>诸比丘。<a id="a-Jq"></a>彼阿耨达多池四面。<a id="a-Jr"></a>复有四大河水。<a id="a-Js"></a>随顺而下。<a id="a-Jt"></a>正直而流。<a id="a-Ju"></a>无有波浪。<a id="a-Jv"></a>不疾不迟。<a id="a-Jw"></a>其岸不高。<a id="a-Jx"></a>平浅易入。<a id="a-Jy"></a>水不奔逸。<a id="a-Jz"></a>杂华弥覆。<a id="a-K0"></a>广一由旬。<a id="a-K1"></a>彼等诸河两岸。<a id="a-K2"></a>复有种种树林。<a id="a-K3"></a>交杂映覆。<a id="a-K4"></a>复出种种众妙香熏。<a id="a-K5"></a>种种草生。<a id="a-K6"></a>青色柔软。<a id="a-K7"></a>右旋宛转。<a id="a-K8"></a>略说乃至高如四指。<a id="a-K9"></a>脚下随下。<a id="a-KA"></a>步举还平。<a id="a-KB"></a>及诸鸟等。<a id="a-KC"></a>种种音声。<a id="a-KD"></a>其河两岸。<a id="a-KE"></a>又有诸船。<a id="a-KF"></a>杂色可喜。<a id="a-KG"></a>乃至车磲马瑙等宝之所合成。<a id="a-KH"></a>触之柔软。<a id="a-KI"></a>如迦旃邻提迦衣。</p>
  <p id="aKJ">诸比丘。<a id="a-KK"></a>其郁多啰究留洲。<a id="a-KL"></a>恒常夜半。<a id="a-KM"></a>从彼阿耨达多四池之中。<a id="a-KN"></a>起大密云。<a id="a-KO"></a>周匝遍覆郁多啰究留洲及诸山海。<a id="a-KP"></a>悉遍布已。<a id="a-KQ"></a>然后乃雨。<a id="a-KR"></a>八功德水。<a id="a-KS"></a>犹如构捋牸牛乳顷。<a id="a-KT"></a>所下之雨。<a id="a-KU"></a>如四指深。<a id="a-KV"></a>更不傍流。<a id="a-KW"></a>当下之处。<a id="a-KX"></a>即没地中。<a id="a-KY"></a>还彼半夜。<a id="a-KZ"></a>雨止云除。<a id="a-Ka"></a>上虚空中。<a id="a-Kb"></a>悉皆清净。<a id="a-Kc"></a>从海起风吹于凉冷。<a id="a-Kd"></a>柔软甘泽调适。<a id="a-Ke"></a>触之安乐。<a id="a-Kf"></a>润彼郁多啰究留洲。<a id="a-Kg"></a>普令悦泽。<a id="a-Kh"></a>肥腻滋浓。<a id="a-Ki"></a>如巧鬘师。<a id="a-Kj"></a>鬘师弟子。<a id="a-Kk"></a>作鬘成已。<a id="a-Kl"></a>以水细洒。<a id="a-Km"></a>洒已彼鬘。<a id="a-Kn"></a>光泽鲜明。<a id="a-Ko"></a>如是如是。<a id="a-Kp"></a>诸比丘。<a id="a-Kq"></a>彼郁多啰究留洲。<a id="a-Kr"></a>其地恒常悦泽肥腻。<a id="a-Ks"></a>譬如有人以油酥涂。<a id="a-Kt"></a>彼地润泽亦复如是。<a id="a-Ku"></a>诸比丘。<a id="a-Kv"></a>彼郁多啰究留洲。<a id="a-Kw"></a>复有一池。<a id="a-Kx"></a>名为善现。<a id="a-Ky"></a>其池纵广一百由旬。<a id="a-Kz"></a>凉冷柔软。<a id="a-L0"></a>清净无浊。<a id="a-L1"></a>七宝塼砌。<a id="a-L2"></a>略说乃至味甜如蜜。<a id="a-L3"></a>诸比丘其善现池东面有苑。<a id="a-L4"></a>还名善现。<a id="a-L5"></a>其苑纵广一百由旬。<a id="a-L6"></a>七重栏楯。<a id="a-L7"></a>七重铃网。<a id="a-L8"></a>七重多罗行树。<a id="a-L9"></a>周匝围绕。<a id="a-LA"></a>杂色可喜。<a id="a-LB"></a>七宝所成。<a id="a-LC"></a>乃至车磲及马瑙等。<a id="a-LD"></a>一一方面。<a id="a-LE"></a>各有诸门。<a id="a-LF"></a>而彼等门。<a id="a-LG"></a>悉有却敌。<a id="a-LH"></a>杂色可喜。<a id="a-LI"></a>七宝所成。<a id="a-LJ"></a>乃至车磲及马瑙等。<a id="a-LK"></a>诸比丘。<a id="a-LL"></a>彼善现苑。<a id="a-LM"></a>平正端严。<a id="a-LN"></a>无诸荆棘丘陵坑坎。<a id="a-LO"></a>亦无屏厕礓石瓦砾诸杂秽等。<a id="a-LP"></a>多有金银。<a id="a-LQ"></a>不寒不热。<a id="a-LR"></a>节气调和。<a id="a-LS"></a>常有泉流。<a id="a-LT"></a>四面弥满。<a id="a-LU"></a>树叶敷荣。<a id="a-LV"></a>华果成就。<a id="a-LW"></a>种种香熏。<a id="a-LX"></a>种种众鸟。<a id="a-LY"></a>常出妙音。<a id="a-LZ"></a>鸣声和雅。<a id="a-La"></a>复有诸草。<a id="a-Lb"></a>青色右旋。<a id="a-Lc"></a>柔软细滑。<a id="a-Ld"></a>犹孔雀毛。<a id="a-Le"></a>常有香气。<a id="a-Lf"></a>彼婆利师华。<a id="a-Lg"></a>触之犹如迦旃邻提衣。<a id="a-Lh"></a>足蹈之时。<a id="a-Li"></a>随脚上下。<a id="a-Lj"></a>复有诸树。<a id="a-Lk"></a>其树多有种种根茎叶华及果。<a id="a-Ll"></a>各出种种香气普熏。<a id="a-Lm"></a>诸比丘。<a id="a-Ln"></a>彼善现苑。<a id="a-Lo"></a>复有诸树。<a id="a-Lp"></a>名为安住。<a id="a-Lq"></a>其树出高六拘卢舍。<a id="a-Lr"></a>其树叶密雨不能漏。<a id="a-Ls"></a>树叶接连如草覆舍。<a id="a-Lt"></a>彼诸人辈。<a id="a-Lu"></a>多在其下居住止宿。<a id="a-Lv"></a>有诸香树。<a id="a-Lw"></a>诸劫波树。<a id="a-Lx"></a>诸璎珞树。<a id="a-Ly"></a>又诸鬘树。<a id="a-Lz"></a>诸器物树。<a id="a-M0"></a>诸果树等。<a id="a-M1"></a>又有自然清净粳米成熟之饭。<a id="a-M2"></a>诸比丘。<a id="a-M3"></a>彼善现苑。<a id="a-M4"></a>无我无主。<a id="a-M5"></a>无守护者。<a id="a-M6"></a>其郁多啰究留人辈。<a id="a-M7"></a>入善现苑。<a id="a-M8"></a>入已游戏。<a id="a-M9"></a>受种种乐。<a id="a-MA"></a>随意欲行。<a id="a-MB"></a>或于东门南西北门。<a id="a-MC"></a>入其中已。<a id="a-MD"></a>游戏澡浴。<a id="a-ME"></a>受乐而行。<a id="a-MF"></a>随心欲行。<a id="a-MG"></a>去处即去。</p>
  <p id="aMH">诸比丘。<a id="a-MI"></a>其善现池。<a id="a-MJ"></a>为郁多啰究留人辈。<a id="a-MK"></a>南边有苑。<a id="a-ML"></a>名曰普贤。<a id="a-MM"></a>其苑纵广一百由旬。<a id="a-MN"></a>七重栏楯。<a id="a-MO"></a>周匝围绕。<a id="a-MP"></a>诸比丘。<a id="a-MQ"></a>其普贤苑。<a id="a-MR"></a>无守护者。<a id="a-MS"></a>唯郁多啰究留人辈。<a id="a-MT"></a>欲入普贤苑中。<a id="a-MU"></a>澡浴游戏受乐。<a id="a-MV"></a>彼等从东门南西北门。<a id="a-MW"></a>入已澡浴游戏受乐。<a id="a-MX"></a>已随心欲去处即去。</p>
  <p id="aMY">诸比丘。<a id="a-MZ"></a>其善现池。<a id="a-Ma"></a>为郁多啰究留人辈。<a id="a-Mb"></a>西边有苑。<a id="a-Mc"></a>名曰善华。<a id="a-Md"></a>其苑纵广一百由旬。<a id="a-Me"></a>七重栏楯。<a id="a-Mf"></a>周匝围绕。<a id="a-Mg"></a>略说乃至。<a id="a-Mh"></a>如善现苑等无有异。<a id="a-Mi"></a>亦复无有守护之者。<a id="a-Mj"></a>唯郁多啰究留人辈。<a id="a-Mk"></a>欲入善华苑澡浴游戏受乐。<a id="a-Ml"></a>即从东门南西北门。<a id="a-Mm"></a>入已澡浴游戏受乐。<a id="a-Mn"></a>已随欲去处即去。<a id="a-Mo"></a>诸比丘。<a id="a-Mp"></a>其善现池北边有苑。<a id="a-Mq"></a>名曰喜乐。<a id="a-Mr"></a>纵广正等一百由旬。<a id="a-Ms"></a>乃至无守护者。<a id="a-Mt"></a>其郁多啰究留人辈。<a id="a-Mu"></a>欲入喜乐苑澡浴游戏受乐。<a id="a-Mv"></a>即从东门南西北门入。<a id="a-Mw"></a>澡浴游戏受乐。<a id="a-Mx"></a>已随欲去处即去。<a id="a-My"></a>略说如前善现苑等。</p>
  <p id="aMz">诸比丘。<a id="a-N0"></a>其善现苑。<a id="a-N1"></a>接善现池东边有大河。<a id="a-N2"></a>名易入道。<a id="a-N3"></a>渐次下流。<a id="a-N4"></a>无有波浪。<a id="a-N5"></a>又不速疾。<a id="a-N6"></a>杂华覆流。<a id="a-N7"></a>广二由旬半。<a id="a-N8"></a>诸比丘。<a id="a-N9"></a>其易入道河两岸。<a id="a-NA"></a>有种种树覆。<a id="a-NB"></a>种种香薰。<a id="a-NC"></a>种种草生。<a id="a-ND"></a>略说乃至。<a id="a-NE"></a>触者柔软。<a id="a-NF"></a>如迦栴邻提迦衣。<a id="a-NG"></a>足蹈之时。<a id="a-NH"></a>四指下伏。<a id="a-NI"></a>举足之时。<a id="a-NJ"></a>还四指起。<a id="a-NK"></a>有种种树。<a id="a-NL"></a>及种种叶华果具足。<a id="a-NM"></a>种种香熏。<a id="a-NN"></a>有种种鸟。<a id="a-NO"></a>各各自鸣。<a id="a-NP"></a>其易入道河两岸。<a id="a-NQ"></a>有诸妙船。<a id="a-NR"></a>杂色可喜。<a id="a-NS"></a>七宝所成。<a id="a-NT"></a>金银琉璃颇梨赤真珠车磲马瑙等。<a id="a-NU"></a>庄严挍饰。</p>
  <p id="aNV">诸比丘。<a id="a-NW"></a>其善现池南。<a id="a-NX"></a>为郁多啰究留人辈。<a id="a-NY"></a>有大河流。<a id="a-NZ"></a>名曰善体。<a id="a-Na"></a>渐次下流。<a id="a-Nb"></a>略说犹如易入道河。<a id="a-Nc"></a>此处所有种种。<a id="a-Nd"></a>如彼无异。<a id="a-Ne"></a>乃至诸船。<a id="a-Nf"></a>杂色所成。<a id="a-Ng"></a>柔软犹如迦栴邻提迦衣。<a id="a-Nh"></a>诸比丘。<a id="a-Ni"></a>其善现池西。<a id="a-Nj"></a>为郁多啰究留人辈。<a id="a-Nk"></a>有大河流。<a id="a-Nl"></a>名曰如车。<a id="a-Nm"></a>乃至略说。<a id="a-Nn"></a>渐次而下。<a id="a-No"></a>诸比丘。<a id="a-Np"></a>其善现池北。<a id="a-Nq"></a>为郁多啰究留人辈。<a id="a-Nr"></a>有大河流。<a id="a-Ns"></a>名曰威主。<a id="a-Nt"></a>渐次而下。<a id="a-Nu"></a>略说乃至。<a id="a-Nv"></a>两岸有船。<a id="a-Nw"></a>七宝庄饰。<a id="a-Nx"></a>柔软犹如迦旃邻提迦衣。<a id="a-Ny"></a>其间有郁陀那伽他。</p>
  <p id="aNz">善现普贤等　　善花及喜乐</p>
  <p id="aO0">易入并善体　　如车威主河</p>
  <p id="aO1">诸比丘。<a id="a-O2"></a>其郁多啰究留人辈。<a id="a-O3"></a>欲入易入道善体如车及威主等河中。<a id="a-O4"></a>澡浴游戏受诸乐时。<a id="a-O5"></a>即皆至彼河之两岸。<a id="a-O6"></a>各脱衣裳。<a id="a-O7"></a>置于岸边。<a id="a-O8"></a>欲入水故。<a id="a-O9"></a>坐于舡上。<a id="a-OA"></a>乘向水中。<a id="a-OB"></a>澡浴身体。<a id="a-OC"></a>游戏受乐。<a id="a-OD"></a>彼等谁最在前出者。<a id="a-OE"></a>即取上衣自恣着已。<a id="a-OF"></a>随意而去。<a id="a-OG"></a>亦不专求。<a id="a-OH"></a>自许本衣。<a id="a-OI"></a>何以故。<a id="a-OJ"></a>彼郁多啰究留人辈。<a id="a-OK"></a>无我我所。<a id="a-OL"></a>无守护者。<a id="a-OM"></a>又复彼等诣向香树。<a id="a-ON"></a>到香树已。<a id="a-OO"></a>是时香树。<a id="a-OP"></a>为彼等故。<a id="a-OQ"></a>树枝垂下。<a id="a-OR"></a>为彼诸人。<a id="a-OS"></a>香树即出种种妙香。<a id="a-OT"></a>令手揽及。<a id="a-OU"></a>时彼等人。<a id="a-OV"></a>于彼树取种种众香。<a id="a-OW"></a>用涂身已。<a id="a-OX"></a>复各诣向劫波树下。<a id="a-OY"></a>到已其树亦复如前。<a id="a-OZ"></a>树枝垂下。<a id="a-Oa"></a>出种种衣。<a id="a-Ob"></a>令彼诸人手所揽及。<a id="a-Oc"></a>彼诸人辈。<a id="a-Od"></a>于彼树取种种妙衣。<a id="a-Oe"></a>取已而着。<a id="a-Of"></a>着已转向诸璎珞树。<a id="a-Og"></a>到彼树已。<a id="a-Oh"></a>为诸人辈。<a id="a-Oi"></a>彼璎珞树枝亦垂下。<a id="a-Oj"></a>为彼等故。<a id="a-Ok"></a>彼璎珞树。<a id="a-Ol"></a>如前树出种种璎珞。<a id="a-Om"></a>手所揽及。<a id="a-On"></a>彼诸人辈。<a id="a-Oo"></a>于彼树取种种璎珞。<a id="a-Op"></a>系着身已。<a id="a-Oq"></a>诣向鬘树。<a id="a-Or"></a>到鬘树已。<a id="a-Os"></a>为彼等故。<a id="a-Ot"></a>彼鬘树枝亦自垂下。<a id="a-Ou"></a>时彼鬘树出种种鬘。<a id="a-Ov"></a>令彼等人手所揽及。<a id="a-Ow"></a>既于彼树取种种鬘。<a id="a-Ox"></a>系着头已。<a id="a-Oy"></a>诣向器树。<a id="a-Oz"></a>到器树已。<a id="a-P0"></a>器树为彼枝亦垂下。<a id="a-P1"></a>手所揽及。<a id="a-P2"></a>随所欲器即取持用。<a id="a-P3"></a>诣向果树。<a id="a-P4"></a>到果树已。<a id="a-P5"></a>为彼等故。<a id="a-P6"></a>果树枝垂。<a id="a-P7"></a>为彼等故。<a id="a-P8"></a>彼之果树出种种果。<a id="a-P9"></a>手所揽及。<a id="a-PA"></a>彼等人辈。<a id="a-PB"></a>于彼树下。<a id="a-PC"></a>随所欲果称意而取。<a id="a-PD"></a>取已或有食其果者。<a id="a-PE"></a>或有搦取其汁而饮之者。<a id="a-PF"></a>食饮讫已。<a id="a-PG"></a>诣向音乐树林。<a id="a-PH"></a>到彼林已。<a id="a-PI"></a>为彼等故。<a id="a-PJ"></a>彼音乐林枝亦垂下。<a id="a-PK"></a>为彼等出诸音乐器。<a id="a-PL"></a>手所揽及。<a id="a-PM"></a>彼等人辈。<a id="a-PN"></a>于彼树间。<a id="a-PO"></a>各随所须。<a id="a-PP"></a>众音乐器取已执持。<a id="a-PQ"></a>其形微妙。<a id="a-PR"></a>其音和雅。<a id="a-PS"></a>欲弹则弹。<a id="a-PT"></a>欲舞则舞。<a id="a-PU"></a>欲歌则歌。<a id="a-PV"></a>如是受乐种种讫已。<a id="a-PW"></a>各随所之。<a id="a-PX"></a>欲去则去。</p>
 </body>
</html>