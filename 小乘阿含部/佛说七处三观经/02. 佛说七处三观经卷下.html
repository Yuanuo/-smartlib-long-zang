<!doctype html>
<html id="z3IBUMraT" data-ver="792">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘阿含部">
  <meta period="后汉">
 </head>
 <body>
  <h1 id="a1">佛说七处三观经卷下</h1>
  <h2 id="a2">（二一）</h2>
  <p id="a3">闻如是。<a id="a-4"></a>一时佛在舍卫国。<a id="a-5"></a>行在祇树给孤独园。<a id="a-6"></a>佛便告比丘。<a id="a-7"></a>有四着。<a id="a-8"></a>何等为四。<a id="a-9"></a>一为欲着。<a id="a-A"></a>二为世间着。<a id="a-B"></a>三为见着。<a id="a-C"></a>四为痴着。<a id="a-D"></a>亦有四离不着。<a id="a-E"></a>离欲不着。<a id="a-F"></a>离世间不着。<a id="a-G"></a>离见不着。<a id="a-H"></a>离痴不着。<a id="a-I"></a>从后说绝。</p>
  <p id="aJ">欲见着痴绕。<a id="a-K"></a>从是因缘在世间。<a id="a-L"></a>亦从是受身。<a id="a-M"></a>若能舍欲亦得离世间。<a id="a-N"></a>见亦得断。<a id="a-O"></a>痴亦得灭。<a id="a-P"></a>是得通乐见在。<a id="a-Q"></a>亦无为从一切着。<a id="a-R"></a>不复着亦不复随生死。<a id="a-S"></a>佛说如是。</p>
  <p data-pb></p>
  <h2 id="aT">（二二）</h2>
  <p id="aU">闻如是。<a id="a-V"></a>一时佛在舍卫国。<a id="a-W"></a>行在祇树给孤独园。<a id="a-X"></a>佛便告比丘。<a id="a-Y"></a>思想有四颠倒。<a id="a-Z"></a>意见亦尔。<a id="a-a"></a>从是颠倒为人身蒙为综为人意撰不能走为走。<a id="a-b"></a>今世后世自恼。<a id="a-c"></a>居世间为生死不得离。<a id="a-d"></a>何等为四。<a id="a-e"></a>一为非常为常。<a id="a-f"></a>是为思想颠倒为意颠倒为见颠倒。<a id="a-g"></a>二者以苦为乐。<a id="a-h"></a>三者非身为身。<a id="a-i"></a>四者不净为净。<a id="a-j"></a>为思为意为见颠倒。<a id="a-k"></a>从后说绝。</p>
  <p id="al">非常人意为常。<a id="a-m"></a>思苦为乐。<a id="a-n"></a>不应身用作身。<a id="a-o"></a>不净见净。<a id="a-p"></a>颠倒如是。<a id="a-q"></a>意业离。<a id="a-r"></a>便助摩不宜欲得宜。<a id="a-s"></a>今致老死。<a id="a-t"></a>譬喻犊母。<a id="a-u"></a>已有佛在世间。<a id="a-v"></a>念天上天下得道眼度世。<a id="a-w"></a>便见是法除一切苦。<a id="a-x"></a>亦说苦从生亦度苦。<a id="a-y"></a>亦见贤者八种行通至甘露。<a id="a-z"></a>已闻是法者便见非常苦非身。<a id="a-10"></a>亦身已不净见不净。<a id="a-11"></a>便无所畏得乐见世得无为。<a id="a-12"></a>从一切恼度世无所著。<a id="a-13"></a>佛说如是。</p>
  <p data-pb></p>
  <h2 id="a14">（二三）</h2>
  <p id="a15">如是。<a id="a-16"></a>一时佛在舍卫国。<a id="a-17"></a>行在祇树给孤独园。<a id="a-18"></a>佛便告比丘。<a id="a-19"></a>四施为人同心。<a id="a-1A"></a>何等为四。<a id="a-1B"></a>一为布施。<a id="a-1C"></a>二为相爱。<a id="a-1D"></a>三为利。<a id="a-1E"></a>四为同利。<a id="a-1F"></a>第一说布施为何等。<a id="a-1G"></a>无极布施不过于法。<a id="a-1H"></a>第二相爱。<a id="a-1I"></a>不过于数闻经亦开意。<a id="a-1J"></a>第三利不过不信令信。<a id="a-1K"></a>教人上不持戒者令持戒。<a id="a-1L"></a>不学者令学。<a id="a-1M"></a>悭者令布施。<a id="a-1N"></a>愚者令黠。<a id="a-1O"></a>牵出入正道。<a id="a-1P"></a>第四同利。<a id="a-1Q"></a>极同利无有过阿罗汉。<a id="a-1R"></a>阿那含斯陀含须陀洹亦尔。<a id="a-1S"></a>持戒者同利。<a id="a-1T"></a>从后说绝。</p>
  <h2 id="a1U">（二四）</h2>
  <p id="a1V">闻如是。<a id="a-1W"></a>一时佛在舍卫国。<a id="a-1X"></a>行在祇树给孤独园。<a id="a-1Y"></a>佛告比丘。<a id="a-1Z"></a>有四行法轮。<a id="a-1a"></a>令天亦人从是四轮行。<a id="a-1b"></a>若堕人天是轮法行便得尊一得豪从善法行。<a id="a-1c"></a>何等为四。<a id="a-1d"></a>一为善群居。<a id="a-1e"></a>二为依贤者。<a id="a-1f"></a>三者知谛愿。<a id="a-1g"></a>四为宿命有福行。<a id="a-1h"></a>从后说绝。</p>
  <p id="a1i">善群居依贤者。<a id="a-1j"></a>为知谛愿宿命行。<a id="a-1k"></a>为乐得无有忧。<a id="a-1l"></a>得善自在。<a id="a-1m"></a>佛说如是。</p>
  <p data-pb></p>
  <h2 id="a1n">（二五）</h2>
  <p id="a1o">如是。<a id="a-1p"></a>一时佛在舍卫国。<a id="a-1q"></a>行在祇树给孤独园。<a id="a-1r"></a>佛告比丘。<a id="a-1s"></a>人有四辈。<a id="a-1t"></a>有人自护身不护他人身。<a id="a-1u"></a>有人护他人身不自护身。<a id="a-1v"></a>有人亦不自护亦不护他人。<a id="a-1w"></a>有人亦自护亦护他人。<a id="a-1x"></a>佛说如是。</p>
  <p data-pb></p>
  <h2 id="a1y">（二六）</h2>
  <p id="a1z">如是。<a id="a-20"></a>一时佛在舍卫国祇树给孤独园。<a id="a-21"></a>佛告比丘。<a id="a-22"></a>人有四辈。<a id="a-23"></a>有人自护身不护他人身。<a id="a-24"></a>有人护他人身不自护身。<a id="a-25"></a>有人亦不自护亦不护他人。<a id="a-26"></a>有人亦自护亦护他人。<a id="a-27"></a>是人不自护亦不护他人。<a id="a-28"></a>是最下贱人。<a id="a-29"></a>护他人不自护是胜上。<a id="a-2A"></a>若人自护不护他人是胜上。<a id="a-2B"></a>若自护亦护他是胜上。<a id="a-2C"></a>若如是人最第一。<a id="a-2D"></a>佛说如是。</p>
  <h2 id="a2E">（二七）</h2>
  <p id="a2F">闻如是。<a id="a-2G"></a>一时佛在舍卫国。<a id="a-2H"></a>行在祇树给孤独园。<a id="a-2I"></a>佛告比丘。<a id="a-2J"></a>有四辈云。<a id="a-2K"></a>第一但有雷无有雨。<a id="a-2L"></a>第二但有雨无有雷。<a id="a-2M"></a>第三亦无雨亦无雷。<a id="a-2N"></a>第四亦有雨亦有雷。<a id="a-2O"></a>譬喻如云。<a id="a-2P"></a>人亦有四辈。<a id="a-2Q"></a>一者人但有雷无有雨。<a id="a-2R"></a>二者但有雨无有雷。<a id="a-2S"></a>三者无有雷无有雨。<a id="a-2T"></a>四者亦有雷亦有雨。<a id="a-2U"></a>何等人为有雷无有雨。<a id="a-2V"></a>是间比丘一人但说经。<a id="a-2W"></a>上亦说善。<a id="a-2X"></a>中亦说善。<a id="a-2Y"></a>要亦说善。<a id="a-2Z"></a>有行分别。<a id="a-2a"></a>但要具行见要。<a id="a-2b"></a>亦自不知法亦不知法法如行。<a id="a-2c"></a>是人名为但有雷无有雨。<a id="a-2d"></a>何等为但有雨无有雷。<a id="a-2e"></a>是间有人亦不说法经。<a id="a-2f"></a>上亦不说善。<a id="a-2g"></a>中亦不说善。<a id="a-2h"></a>要亦不说善。<a id="a-2i"></a>亦无有行分别。<a id="a-2j"></a>亦不要具行不见要。<a id="a-2k"></a>但意在法中行和利行。<a id="a-2l"></a>亦如法。<a id="a-2m"></a>亦受法法行。<a id="a-2n"></a>亦同行随法。<a id="a-2o"></a>是人为但有雨无有雷。<a id="a-2p"></a>何等为无有雨亦无有雷。<a id="a-2q"></a>为不说经。<a id="a-2r"></a>上亦不说善。<a id="a-2s"></a>中亦不说善。<a id="a-2t"></a>要亦不说善。<a id="a-2u"></a>分别亦不说。<a id="a-2v"></a>善要具行亦不说。<a id="a-2w"></a>善法亦自不解。<a id="a-2x"></a>到法亦自不行。<a id="a-2y"></a>是人名为无有雨无有雷。<a id="a-2z"></a>何等为亦有雨亦有雷。<a id="a-30"></a>是间有人说经法。<a id="a-31"></a>上亦说善。<a id="a-32"></a>中亦说善。<a id="a-33"></a>要亦说善。<a id="a-34"></a>分别亦说。<a id="a-35"></a>善要具行亦自解。<a id="a-36"></a>法到法法亦知。<a id="a-37"></a>行亦说。<a id="a-38"></a>善亦自在法中解。<a id="a-39"></a>到法法行亦自知解。<a id="a-3A"></a>是人为亦有雨亦有雷。<a id="a-3B"></a>佛说如是。</p>
  <h2 id="a3C">（二八）</h2>
  <p id="a3D">闻如是。<a id="a-3E"></a>一时佛在舍卫国。<a id="a-3F"></a>行在祇树给孤独园。<a id="a-3G"></a>佛便告比丘。<a id="a-3H"></a>有四舍。<a id="a-3I"></a>何等为四。<a id="a-3J"></a>一者为舍舍。<a id="a-3K"></a>二为守舍。<a id="a-3L"></a>三为护舍。<a id="a-3M"></a>四为行舍。<a id="a-3N"></a>何等为舍舍者。<a id="a-3O"></a>念来不受不声舍晓离远。<a id="a-3P"></a>若以嗔恚亦从欺不声舍晓离远。<a id="a-3Q"></a>是名为舍舍。<a id="a-3R"></a>何等为守舍者。<a id="a-3S"></a>眼已见色不受相不观相。<a id="a-3T"></a>若从因缘见恶生若从因缘见痴。<a id="a-3U"></a>若从因缘见不可意。<a id="a-3V"></a>若从因缘见弊恶意。<a id="a-3W"></a>起便自守受行福。<a id="a-3X"></a>守眼耳鼻口身意。<a id="a-3Y"></a>为如法不受相。<a id="a-3Z"></a>如上说。<a id="a-3a"></a>是名为守舍。<a id="a-3b"></a>何等为护舍。<a id="a-3c"></a>是间比丘比丘已生所非一善相。<a id="a-3d"></a>若红汁膖胀。<a id="a-3e"></a>若狐犬半食。<a id="a-3f"></a>若血流赤。<a id="a-3g"></a>若青黑腐。<a id="a-3h"></a>若骨白。<a id="a-3i"></a>若髑髅。<a id="a-3j"></a>熟谛视视。<a id="a-3k"></a>善护令意莫失善相。<a id="a-3l"></a>是名为护舍。<a id="a-3m"></a>何等为行舍。<a id="a-3n"></a>是间比丘比丘觉意行离故。<a id="a-3o"></a>别分故。<a id="a-3p"></a>分别远故。<a id="a-3q"></a>如是到至观觉意。<a id="a-3r"></a>是名为行舍。<a id="a-3s"></a>从后说绝。</p>
  <p id="a3t">守舍亦护亦行。<a id="a-3u"></a>是名为四舍。<a id="a-3v"></a>谛说如是。<a id="a-3w"></a>贤者行是不中止。<a id="a-3x"></a>为尽苦得道。<a id="a-3y"></a>佛说如是。<a id="a-3z"></a>弟子起礼佛受行。</p>
  <p data-pb></p>
  <h2 id="a40">（二九）</h2>
  <p id="a41">闻如是。<a id="a-42"></a>一时佛在舍卫国。<a id="a-43"></a>行在祇树给孤独园。<a id="a-44"></a>佛告比丘。<a id="a-45"></a>若比丘有四行。<a id="a-46"></a>不自侵要近无为。<a id="a-47"></a>何等为四。<a id="a-48"></a>是间比丘比丘持戒行戒中。<a id="a-49"></a>律根亦闭至自守意。<a id="a-4A"></a>饭食节度不多食不喜多食。<a id="a-4B"></a>上夜后夜常守行。<a id="a-4C"></a>是为四行。<a id="a-4D"></a>比丘不自侵亦近无为。<a id="a-4E"></a>从后说绝。</p>
  <p id="a4F">若比丘立戒根亦摄食亦知节度亦不离觉。<a id="a-4G"></a>如是行精进上夜后夜不中止。<a id="a-4H"></a>要不自侵减要近无为佛说如是。</p>
  <p data-pb></p>
  <h2 id="a4I">（三○）</h2>
  <p id="a4J">闻如是。<a id="a-4K"></a>一时佛在舍卫国。<a id="a-4L"></a>行在祇树给孤独园。<a id="a-4M"></a>佛便告比丘。<a id="a-4N"></a>若贤者家中居法行侵四家得欢喜。<a id="a-4O"></a>何等为四。<a id="a-4P"></a>一者父母妻子。<a id="a-4Q"></a>二者儿客奴婢。<a id="a-4R"></a>三者知识亲属交友。<a id="a-4S"></a>四者王天王鬼神沙门婆罗门。<a id="a-4T"></a>从后说绝。</p>
  <p id="a4U">父母亦监沙门亦婆罗门。<a id="a-4V"></a>天祠亦尔。<a id="a-4W"></a>居家信祠。<a id="a-4X"></a>若干人故。<a id="a-4Y"></a>能事持戒亲属。<a id="a-4Z"></a>亦彼人见在生者。<a id="a-4a"></a>亦不犯天王亲属。<a id="a-4b"></a>亦自身一切人亦受恩。<a id="a-4c"></a>如是居黠生。<a id="a-4d"></a>是闻善行得豪。<a id="a-4e"></a>亦名闻现世无有说尽。<a id="a-4f"></a>后世上天。<a id="a-4g"></a>佛说如是。</p>
  <p data-pb></p>
  <h2 id="a4h">（三一）</h2>
  <p id="a4i">如是。<a id="a-4j"></a>一时佛在舍卫国。<a id="a-4k"></a>行在祇树给孤独园。<a id="a-4l"></a>是时他婆罗门到佛已。<a id="a-4m"></a>到佛便问佛起居。<a id="a-4n"></a>已问起居便问佛。<a id="a-4o"></a>何因缘贤者。<a id="a-4p"></a>今世人少颜色无有力。<a id="a-4q"></a>多病少寿不大豪。<a id="a-4r"></a>佛报告婆罗门。<a id="a-4s"></a>今世婆罗门非法贪世间。<a id="a-4t"></a>横欲行意堕非法。<a id="a-4u"></a>以是辈人自洿念堕非法。<a id="a-4v"></a>横堕贪非是是习者。<a id="a-4w"></a>便从是因缘日月不正行。<a id="a-4x"></a>已不正行。<a id="a-4y"></a>便星宿亦不正行。<a id="a-4z"></a>已星宿不正行。<a id="a-50"></a>便日月亦不正</p>
  <p data-pb></p>
  <h2 id="a51">（三二）</h2>
  <p id="a52">如是。<a id="a-53"></a>一时佛在舍卫国。<a id="a-54"></a>行在祇树给孤独园。<a id="a-55"></a>佛便告比丘。<a id="a-56"></a>五福时布施。<a id="a-57"></a>何等为五福。<a id="a-58"></a>一者远来布施。<a id="a-59"></a>二者为欲去布施。<a id="a-5A"></a>三为病瘦布施。<a id="a-5B"></a>四为谷贵时布施。<a id="a-5C"></a>五为尝新未自食。<a id="a-5D"></a>当为上与持戒者行者。<a id="a-5E"></a>从后自食为福。<a id="a-5F"></a>从后说绝。<a id="a-5G"></a>黠人时与信行无有悭意。<a id="a-5H"></a>时与贤者净意无有疑。<a id="a-5I"></a>福从无有量。<a id="a-5J"></a>佛说如是。<a id="a-5K"></a>比丘受行欢喜。</p>
  <h2 id="a5L">（三三）</h2>
  <p id="a5M">闻如是。<a id="a-5N"></a>一时佛在舍卫国。<a id="a-5O"></a>行在祇树给孤独园。<a id="a-5P"></a>佛便告比丘。<a id="a-5Q"></a>贤者布施有五品。<a id="a-5R"></a>何等五。<a id="a-5S"></a>一者为贤者信与布施。<a id="a-5T"></a>二为多与。<a id="a-5U"></a>三为自手与。<a id="a-5V"></a>四为时与。<a id="a-5W"></a>五为不侵他人与。<a id="a-5X"></a>佛复告比丘。<a id="a-5Y"></a>信与布施得何等福。<a id="a-5Z"></a>信与者。<a id="a-5a"></a>为得与者为得宜多。<a id="a-5b"></a>所有多财产多珍宝多可意多好器物。<a id="a-5c"></a>世间亦信信者。<a id="a-5d"></a>是比丘信布施福。<a id="a-5e"></a>何等为多与。<a id="a-5f"></a>当如上头说。<a id="a-5g"></a>亦从父母得爱敬难。<a id="a-5h"></a>兄弟亦敬难。<a id="a-5i"></a>妻子亦敬难。<a id="a-5j"></a>儿从奴婢亦敬难。<a id="a-5k"></a>知识边人亦敬难。<a id="a-5l"></a>五种亲属皆敬难。<a id="a-5m"></a>是比丘从多与福自手与得。<a id="a-5n"></a>何等自手与。<a id="a-5o"></a>为当如上说。<a id="a-5p"></a>亦为家中所有意得乐得。<a id="a-5q"></a>第一可第一衣第一床卧具自意得乐。<a id="a-5r"></a>色声香味细滑自意得乐。<a id="a-5s"></a>是比丘为从自手与得福。<a id="a-5t"></a>何等为时与。<a id="a-5u"></a>福时与福者。<a id="a-5v"></a>为当如上说。<a id="a-5w"></a>亦命欲尽时财产珍宝物现在对如意不散四面。<a id="a-5x"></a>是比丘时与福。<a id="a-5y"></a>何等为比丘不侵他人行布施福。<a id="a-5z"></a>不侵他人持戒行布施者。<a id="a-60"></a>为当如上说。<a id="a-61"></a>若有所从精进治生。<a id="a-62"></a>自从手臂勤力寒苦致犯治得。<a id="a-63"></a>便从是无有能横夺福者。<a id="a-64"></a>县官盗贼水火皆不能得害。<a id="a-65"></a>亦无有用费不可意。<a id="a-66"></a>是比丘不侵他人行布施福。<a id="a-67"></a>从后说绝。<a id="a-68"></a>信多自手与时与不侵他人贤者布施。<a id="a-69"></a>如是从与施得乐无有极分别。<a id="a-6A"></a>行福亦分别。<a id="a-6B"></a>佛说如是。</p>
  <h2 id="a6C">（三四）</h2>
  <p id="a6D">闻如是。<a id="a-6E"></a>一时佛在舍卫国。<a id="a-6F"></a>行在祇树给孤独园。<a id="a-6G"></a>佛便告比丘。<a id="a-6H"></a>若人意在五法中。<a id="a-6I"></a>设使闻佛法教。<a id="a-6J"></a>不应除尘垢。<a id="a-6K"></a>亦不得道眼。<a id="a-6L"></a>何等为五。<a id="a-6M"></a>一者若恼说经者。<a id="a-6N"></a>二者若求便。<a id="a-6O"></a>三者若求穷。<a id="a-6P"></a>四者闻亦邪念意着他因缘。<a id="a-6Q"></a>五者亦无有自高意。<a id="a-6R"></a>令所闻分别好丑。<a id="a-6S"></a>若人意随是五法。<a id="a-6T"></a>设使闻佛说法。<a id="a-6U"></a>不应自解尘垢。<a id="a-6V"></a>亦不应生法眼。</p>
  <p id="a6W">佛复告比丘。<a id="a-6X"></a>有五法。<a id="a-6Y"></a>若人意在五法。<a id="a-6Z"></a>即闻佛所教行法。<a id="a-6a"></a>为应自解尘垢。<a id="a-6b"></a>亦应得道眼。<a id="a-6c"></a>何等为五。<a id="a-6d"></a>一者无有恶意在说经者。<a id="a-6e"></a>二者亦不求经中长短有疑问解休。<a id="a-6f"></a>三者意亦不在色意亦不在他因缘。<a id="a-6g"></a>四者亦自有黠意能解善恶。<a id="a-6h"></a>五者分别自知。<a id="a-6i"></a>是五法。<a id="a-6j"></a>若人意随是五法。<a id="a-6k"></a>能得自解尘垢。<a id="a-6l"></a>一为不恼说经者。<a id="a-6m"></a>二为不求经中长短。<a id="a-6n"></a>三为不求穷。<a id="a-6o"></a>四者为亦不邪念。<a id="a-6p"></a>五为亦自有黠意能分别白黑。<a id="a-6q"></a>佛说如是。</p>
  <p data-pb></p>
  <h2 id="a6r">（三五）</h2>
  <p id="a6s">如是。<a id="a-6t"></a>一时佛在舍卫国。<a id="a-6u"></a>行在祇树给孤独园。<a id="a-6v"></a>佛便告比丘。<a id="a-6w"></a>五行见一。<a id="a-6x"></a>何等为五。<a id="a-6y"></a>若行者有行者。<a id="a-6z"></a>是身从头至手足上发头脑皮。<a id="a-70"></a>如有满若干种不净相。<a id="a-71"></a>观是身有发毛爪齿血脉肌肉筋骨脾肾大肠小肠大小腹大便小便泪汗洟唾肝肺心胆血肥膏髓</p>
  <p data-pb></p>
  <h2 id="a72">（三六）</h2>
  <p id="a73">如是。<a id="a-74"></a>一时佛在舍卫国。<a id="a-75"></a>行在祇树给孤独园。<a id="a-76"></a>佛便告比丘。<a id="a-77"></a>五因缘。<a id="a-78"></a>比丘令人眼不止。<a id="a-79"></a>为生痴为坏黠为恼人令不得无为。<a id="a-7A"></a>何等为五。<a id="a-7B"></a>一者爱欲。<a id="a-7C"></a>二者嗔恚。<a id="a-7D"></a>三者睡眠。<a id="a-7E"></a>四者五乐。<a id="a-7F"></a>五者疑不信。<a id="a-7G"></a>佛说如是。</p>
  <p data-pb></p>
  <h2 id="a7H">（三七）</h2>
  <p id="a7I">闻如是。<a id="a-7J"></a>一时佛在舍卫国。<a id="a-7K"></a>行在祇树给孤独园。<a id="a-7L"></a>是时佛告比丘。<a id="a-7M"></a>步行有五德。<a id="a-7N"></a>何等为五。<a id="a-7O"></a>一者能走。<a id="a-7P"></a>二者有力。<a id="a-7Q"></a>三者除睡。<a id="a-7R"></a>四者饭食易消不作病。<a id="a-7S"></a>五者为行者易得定意。<a id="a-7T"></a>已得定意为久。<a id="a-7U"></a>佛说如是。</p>
  <h2 id="a7V">（三八）</h2>
  <p id="a7W">闻如是。<a id="a-7X"></a>一时佛在舍卫国。<a id="a-7Y"></a>行在祇树给孤独园。<a id="a-7Z"></a>佛便告比丘。<a id="a-7a"></a>若有比丘五法行。<a id="a-7b"></a>能在山上亦泽中居。<a id="a-7c"></a>能草蓐居卧。<a id="a-7d"></a>何等为五。<a id="a-7e"></a>一者能持戒不犯摄守学戒。<a id="a-7f"></a>二亦能摄根门守行。<a id="a-7g"></a>三亦能行精进。<a id="a-7h"></a>亦有精进力。<a id="a-7i"></a>亲不离要。<a id="a-7j"></a>不舍精进至得道。<a id="a-7k"></a>四已受佛律自晓了。<a id="a-7l"></a>五闻经亦易解谛。<a id="a-7m"></a>若行者受是五法。<a id="a-7n"></a>如上说能得居山上亦泽中。<a id="a-7o"></a>佛说如是。</p>
  <h2 id="a7p">（三九）</h2>
  <p id="a7q">闻如是。<a id="a-7r"></a>一时佛在舍卫国。<a id="a-7s"></a>行在祇树给孤独园。<a id="a-7t"></a>是时佛告阿难。<a id="a-7u"></a>一切阿难。<a id="a-7v"></a>我说身不可行恶。<a id="a-7w"></a>口意亦尔。<a id="a-7x"></a>阿难便白佛。<a id="a-7y"></a>一切身口意不可行恶。<a id="a-7z"></a>人不止为作。<a id="a-80"></a>从是作望几恶。<a id="a-81"></a>佛告阿难。<a id="a-82"></a>为五恶。<a id="a-83"></a>何等为五。<a id="a-84"></a>一为自欺身。<a id="a-85"></a>二者为亦欺他人。<a id="a-86"></a>三为语时上下不可贤者意。<a id="a-87"></a>四为十方不名闻。<a id="a-88"></a>五为已死堕地狱。</p>
  <p id="a89">佛复告阿难。<a id="a-8A"></a>一切阿难。<a id="a-8B"></a>身善行我教为可作。<a id="a-8C"></a>口意亦尔。<a id="a-8D"></a>阿难复白。<a id="a-8E"></a>佛说一切身善行我教当为行。<a id="a-8F"></a>口意亦尔。<a id="a-8G"></a>人亦行是行欲望几福。<a id="a-8H"></a>佛告阿难。<a id="a-8I"></a>为五福。<a id="a-8J"></a>何等五。<a id="a-8K"></a>一为不自欺身。<a id="a-8L"></a>二为亦不欺他人。<a id="a-8M"></a>三为语言上下可贤者意。<a id="a-8N"></a>四为十方名闻。<a id="a-8O"></a>五为已死上天。<a id="a-8P"></a>佛说如是。</p>
  <p data-pb></p>
  <h2 id="a8Q">（四○）</h2>
  <p id="a8R">如是。<a id="a-8S"></a>一时佛在舍卫国。<a id="a-8T"></a>行在祇树给孤独园。<a id="a-8U"></a>佛便告比丘。<a id="a-8V"></a>有五恼。<a id="a-8W"></a>人人相依可。<a id="a-8X"></a>何等为五。<a id="a-8Y"></a>若比丘人人相依可已。<a id="a-8Z"></a>有时依有过。<a id="a-8a"></a>便比丘僧不欲见。<a id="a-8b"></a>出便相依者。<a id="a-8c"></a>念所我相依者。<a id="a-8d"></a>比丘僧便出不欲见。<a id="a-8e"></a>便爱着意不欲至比丘聚。<a id="a-8f"></a>我何以当复至比丘聚。<a id="a-8g"></a>便不复行。<a id="a-8h"></a>已聚不复行。<a id="a-8i"></a>便不复见比丘聚。<a id="a-8j"></a>已不复见比丘聚。<a id="a-8k"></a>便不闻法。<a id="a-8l"></a>已不闻法便不堕法。<a id="a-8m"></a>便离</p>
  <p data-pb></p>
  <h2 id="a8n">（四一）</h2>
  <p id="a8o">如是。<a id="a-8p"></a>一时佛在舍卫国。<a id="a-8q"></a>行在祇树给孤独园。<a id="a-8r"></a>是时佛告比丘。<a id="a-8s"></a>五恶不忍辱。<a id="a-8t"></a>何等为五。<a id="a-8u"></a>一者多怨。<a id="a-8v"></a>二者多谗。<a id="a-8w"></a>三者多不可意。<a id="a-8x"></a>四者十方不名闻。<a id="a-8y"></a>恶行五者。<a id="a-8z"></a>已命尽身堕恶地狱。<a id="a-90"></a>是为五恶不忍辱者。<a id="a-91"></a>佛复告比丘。<a id="a-92"></a>有五善忍辱者。<a id="a-93"></a>为无有怨。<a id="a-94"></a>为无有谗。<a id="a-95"></a>为无有不可意。<a id="a-96"></a>为有十方名闻。<a id="a-97"></a>为命尽生天上。<a id="a-98"></a>佛说如是。</p>
  <p data-pb></p>
  <h2 id="a99">（四二）</h2>
  <p id="a9A">如是。<a id="a-9B"></a>一时佛在舍卫国。<a id="a-9C"></a>行在祇树给孤独园。<a id="a-9D"></a>是时佛告比丘。<a id="a-9E"></a>有五恶不耐行者。<a id="a-9F"></a>人不耐行者人。<a id="a-9G"></a>比丘。<a id="a-9H"></a>何等为五。<a id="a-9I"></a>一者为从不耐者为粗。<a id="a-9J"></a>二为急性。<a id="a-9K"></a>三为已后恨。<a id="a-9L"></a>四为无有爱多憎。<a id="a-9M"></a>五为身命尽堕地狱。<a id="a-9N"></a>倒是为净。<a id="a-9O"></a>佛说如是。</p>
  <h2 id="a9P">（四三）</h2>
  <p id="a9Q">闻如是。<a id="a-9R"></a>一时佛在舍卫国。<a id="a-9S"></a>行在祇树给孤独园。<a id="a-9T"></a>佛便告比丘。<a id="a-9U"></a>象有五相。<a id="a-9V"></a>为应官。<a id="a-9W"></a>为中王用。<a id="a-9X"></a>为可王意。<a id="a-9Y"></a>为象引王随法中。<a id="a-9Z"></a>何等五。<a id="a-9a"></a>一者闻受。<a id="a-9b"></a>二者能住。<a id="a-9c"></a>三者能斗。<a id="a-9d"></a>四者能走。<a id="a-9e"></a>五能自守。<a id="a-9f"></a>何等为比丘宫象自守。<a id="a-9g"></a>若象入军中。<a id="a-9h"></a>前足能斗后足尻背腹肩项鼻能自护。<a id="a-9i"></a>如是名为自守。<a id="a-9j"></a>若比丘五因缘具。<a id="a-9k"></a>便应礼名闻便应从人受叉手。<a id="a-9l"></a>便福地无有极。<a id="a-9m"></a>何等为五。<a id="a-9n"></a>闻受为一。<a id="a-9o"></a>能为二。<a id="a-9p"></a>受为三。<a id="a-9q"></a>行为四。<a id="a-9r"></a>守为五。<a id="a-9s"></a>何等为口中味身中细滑意中所念能制不受相。<a id="a-9t"></a>如是比丘。<a id="a-9u"></a>比丘能自守为守六衰。<a id="a-9v"></a>第二者为禅。<a id="a-9w"></a>第三受为忍辱。<a id="a-9x"></a>第四能为持戒。<a id="a-9y"></a>第五闻受为精进。<a id="a-9z"></a>行者有是五事。<a id="a-A0"></a>便应名闻便应从人受叉手。<a id="a-A1"></a>便福地无有极。<a id="a-A2"></a>第子闻可意受。</p>
  <h2 id="aA3">（四四）</h2>
  <p id="aA4">闻如是。<a id="a-A5"></a>一时佛在舍卫国。<a id="a-A6"></a>行在祇树给孤独园。<a id="a-A7"></a>佛告比丘。<a id="a-A8"></a>恶不依他人有五。<a id="a-A9"></a>何等为五。<a id="a-AA"></a>一者不依者意不解。<a id="a-AB"></a>二者依意曲离。<a id="a-AC"></a>三者自意不解。<a id="a-AD"></a>四者犯道行。<a id="a-AE"></a>五者不受佛严教。<a id="a-AF"></a>五善依他人。<a id="a-AG"></a>不相疾者好意解。<a id="a-AH"></a>解意不堕乱自意。<a id="a-AI"></a>解天下等意行。<a id="a-AJ"></a>后来者与眼。<a id="a-AK"></a>佛说如是。</p>
  <h2 id="aAL">（四五）</h2>
  <p id="aAM">闻如是。<a id="a-AN"></a>一时佛在舍卫国。<a id="a-AO"></a>行在祇树给孤独园。<a id="a-AP"></a>彼时佛告比丘。<a id="a-AQ"></a>诸畏是谓为欲。<a id="a-AR"></a>比丘。<a id="a-AS"></a>谓诸苦是谓为欲。<a id="a-AT"></a>比丘。<a id="a-AU"></a>诸疾病是谓为欲。<a id="a-AV"></a>比丘。<a id="a-AW"></a>诸结是谓为欲。<a id="a-AX"></a>比丘。<a id="a-AY"></a>诸疮是谓为欲。<a id="a-AZ"></a>比丘。<a id="a-Aa"></a>诸染泥是谓为欲。<a id="a-Ab"></a>比丘。<a id="a-Ac"></a>诸着是谓为欲。<a id="a-Ad"></a>比丘。<a id="a-Ae"></a>诸堕母腹中是谓为欲。</p>
  <p id="aAf">比丘。<a id="a-Ag"></a>何以故。<a id="a-Ah"></a>诸畏为欲。<a id="a-Ai"></a>用世间痴人为贪欲所泆。<a id="a-Aj"></a>为贪欲所缚。<a id="a-Ak"></a>用现世不得脱诸畏。<a id="a-Al"></a>后世亦不得脱。<a id="a-Am"></a>比丘。<a id="a-An"></a>以是故诸畏为欲。</p>
  <p id="aAo">比丘。<a id="a-Ap"></a>何以故。<a id="a-Aq"></a>诸苦为欲。<a id="a-Ar"></a>用世间痴人为贪欲所泆。<a id="a-As"></a>为贪欲所缚。<a id="a-At"></a>用现世不得脱诸畏。<a id="a-Au"></a>后世亦不得脱。<a id="a-Av"></a>比丘。<a id="a-Aw"></a>以是故诸苦为欲。</p>
  <p id="aAx">比丘。<a id="a-Ay"></a>何以故。<a id="a-Az"></a>诸病为欲。<a id="a-B0"></a>用世间痴人为贪欲所泆所缚。<a id="a-B1"></a>用现世不得脱诸畏。<a id="a-B2"></a>后世亦不得脱。<a id="a-B3"></a>比丘。<a id="a-B4"></a>以是故诸病为欲。</p>
  <p id="aB5">比丘。<a id="a-B6"></a>何以故。<a id="a-B7"></a>诸结为欲。<a id="a-B8"></a>用世间痴人为贪欲所泆。<a id="a-B9"></a>为贪欲所缚。<a id="a-BA"></a>用现世不得脱诸畏。<a id="a-BB"></a>后世亦不得脱。<a id="a-BC"></a>以是故诸结为欲。</p>
  <p id="aBD">比丘。<a id="a-BE"></a>何以故。<a id="a-BF"></a>诸疮为欲。<a id="a-BG"></a>用世间痴人为贪欲所泆。<a id="a-BH"></a>为贪欲所缚。<a id="a-BI"></a>用现世不得脱诸畏。<a id="a-BJ"></a>后世亦不得脱。<a id="a-BK"></a>比丘。<a id="a-BL"></a>以是故诸疮为欲。</p>
  <p id="aBM">比丘。<a id="a-BN"></a>何以故。<a id="a-BO"></a>诸染泥为欲。<a id="a-BP"></a>用世间痴人为贪欲所泆。<a id="a-BQ"></a>为贪欲所缚。<a id="a-BR"></a>用现世不得脱诸畏。<a id="a-BS"></a>后世亦不得脱。<a id="a-BT"></a>比丘。<a id="a-BU"></a>以是故诸染为欲。</p>
  <p id="aBV">比丘。<a id="a-BW"></a>何以故。<a id="a-BX"></a>诸着为欲。<a id="a-BY"></a>用世间痴人为贪欲所泆。<a id="a-BZ"></a>为贪欲所缚。<a id="a-Ba"></a>用现世不得脱诸畏。<a id="a-Bb"></a>后世亦不得脱。<a id="a-Bc"></a>比丘。<a id="a-Bd"></a>以是故诸着为欲。</p>
  <p id="aBe">比丘。<a id="a-Bf"></a>何以故。<a id="a-Bg"></a>诸堕母腹中为欲。<a id="a-Bh"></a>用世间痴人为贪欲所泆。<a id="a-Bi"></a>为贪欲所缚。<a id="a-Bj"></a>用现世不得脱诸畏。<a id="a-Bk"></a>后世亦不得脱。<a id="a-Bl"></a>比丘。<a id="a-Bm"></a>是故诸堕母腹中为欲。<a id="a-Bn"></a>佛以说是从后说绝。</p>
  <p id="aBo">畏苦病结疮是谓为欲。<a id="a-Bp"></a>痴人为是所缚已。<a id="a-Bq"></a>可色从彼堕母腹中。<a id="a-Br"></a>上头所说。<a id="a-Bs"></a>比丘正意已知莫离诸畏。<a id="a-Bt"></a>为深黠人度彼。<a id="a-Bu"></a>当观世间生老行展转。<a id="a-Bv"></a>时佛说如是。</p>
  <p id="aBw">疮有八辈。<a id="a-Bx"></a>一为疑疮。<a id="a-By"></a>二为爱疮。<a id="a-Bz"></a>三为贪疮。<a id="a-C0"></a>四为嗔恚疮。<a id="a-C1"></a>五为痴疮。<a id="a-C2"></a>六为憍慢疮。<a id="a-C3"></a>七为邪疮。<a id="a-C4"></a>八为生死疮。</p>
  <p data-pb></p>
  <h2 id="aC5">（四六）</h2>
  <p id="aC6">如是。<a id="a-C7"></a>一时佛在舍卫国。<a id="a-C8"></a>行在祇树给孤独园。<a id="a-C9"></a>佛便请比丘。<a id="a-CA"></a>比丘至。<a id="a-CB"></a>佛便说是譬喻。<a id="a-CC"></a>比丘人有肿之岁。<a id="a-CD"></a>若干岁聚便为所肿九孔九痛九漏。<a id="a-CE"></a>从所孔所漏所渧所走。<a id="a-CF"></a>但为不净出。<a id="a-CG"></a>但为不净走。<a id="a-CH"></a>真恶难恶出流走肿。<a id="a-CI"></a>比丘为是身四因缘。<a id="a-CJ"></a>名是四因缘身者。<a id="a-CK"></a>为九孔九痛为九漏从所漏所渧所走。<a id="a-CL"></a>但为不净出。<a id="a-CM"></a>但为不净流。<a id="a-CN"></a>但为臭恶出流走。<a id="a-CO"></a>如是比丘。<a id="a-CP"></a>为因缘肿。<a id="a-CQ"></a>可惭可怖可畏可学。<a id="a-CR"></a>如是比丘。<a id="a-CS"></a>佛说如是。<a id="a-CT"></a>比丘受行欢喜。</p>
  <h2 id="aCU">（四七）</h2>
  <p id="aCV">闻如是。<a id="a-CW"></a>一时佛在王舍国鸡山中。<a id="a-CX"></a>便告比丘。<a id="a-CY"></a>人居世间一劫中生死。<a id="a-CZ"></a>取其骨藏之不腐不消不灭。<a id="a-Ca"></a>积之与须弥山等。<a id="a-Cb"></a>人或有百劫生死者。<a id="a-Cc"></a>或有千劫生死者。<a id="a-Cd"></a>尚未能得阿罗汉道泥洹。<a id="a-Ce"></a>佛告比丘。<a id="a-Cf"></a>人一劫中合会其骨与须弥山等。<a id="a-Cg"></a>我故现其本因缘。<a id="a-Ch"></a>比丘。<a id="a-Ci"></a>若曹皆当拔其本根去离本恶。<a id="a-Cj"></a>用是故不复生死。<a id="a-Ck"></a>不复生死便得度世泥洹道。<a id="a-Cl"></a>佛说如是。</p>
 </body>
</html>