<!doctype html>
<html id="z3IBUMoaS" data-ver="753">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘阿含部">
  <meta period="后汉">
 </head>
 <body>
  <h1 id="a1">佛说七处三观经卷上</h1>
  <h2 id="a2">（一）</h2>
  <p id="a3">闻如是。<a id="a-4"></a>一时佛在舍卫国祇树给孤独园。<a id="a-5"></a>佛告比丘。<a id="a-6"></a>比丘应然。<a id="a-7"></a>佛言。<a id="a-8"></a>比丘。<a id="a-9"></a>七处为知。<a id="a-A"></a>三处为观。<a id="a-B"></a>疾为在道法脱结。<a id="a-C"></a>无有结意脱从黠得法。<a id="a-D"></a>已见法自证道。<a id="a-E"></a>受生尽行道意。<a id="a-F"></a>作可作不复来还。<a id="a-G"></a>佛问比丘。<a id="a-H"></a>何谓为七处为知。<a id="a-I"></a>是闻比丘。<a id="a-J"></a>色如本谛知。<a id="a-K"></a>亦知色习。<a id="a-L"></a>亦知色尽。<a id="a-M"></a>亦知色灭度行。<a id="a-N"></a>亦知色味。<a id="a-O"></a>亦知色苦。<a id="a-P"></a>亦知色出要。<a id="a-Q"></a>亦至诚知。<a id="a-R"></a>如是痛痒思想生死识如本知谛知。<a id="a-S"></a>亦知识习。<a id="a-T"></a>亦知识尽。<a id="a-U"></a>亦知识尽受如本知。<a id="a-V"></a>亦知识味。<a id="a-W"></a>亦知识苦。<a id="a-X"></a>亦知识出要。<a id="a-Y"></a>亦知识本至诚。<a id="a-Z"></a>何等为色如谛如所。<a id="a-a"></a>色为四大。<a id="a-b"></a>亦为在四大虺所。<a id="a-c"></a>色本如是如本知。<a id="a-d"></a>何等为色习如本知。<a id="a-e"></a>爱习为色习。<a id="a-f"></a>如是色习为知。<a id="a-g"></a>何等为知。<a id="a-h"></a>色尽如至诚知。<a id="a-i"></a>爱尽为色尽。<a id="a-j"></a>如是色尽为至诚知。<a id="a-k"></a>何等为色行尽如至诚知。<a id="a-l"></a>若所色为是八行谛见到谛定为八。<a id="a-m"></a>如是色尽受行如至诚知本。<a id="a-n"></a>何等为色味如至诚知。<a id="a-o"></a>所色欲生喜生欲生。<a id="a-p"></a>如是为味如至诚知。<a id="a-q"></a>何等为色恼如至诚知。<a id="a-r"></a>所色不常苦转法。<a id="a-s"></a>如是为色恼如至诚知。<a id="a-t"></a>何等为色要如至诚知。<a id="a-u"></a>所色欲贪能解。<a id="a-v"></a>能弃欲能度欲。<a id="a-w"></a>如是为色知要如至诚知。</p>
  <p id="ax">何等为痛痒能知六痛痒。<a id="a-y"></a>眼栽痛痒。<a id="a-z"></a>耳鼻口身意栽痛痒。<a id="a-10"></a>如是为知痛痒。<a id="a-11"></a>何等为痛痒习。<a id="a-12"></a>栽习为痛痒习。<a id="a-13"></a>如是为痛痒习。<a id="a-14"></a>何等为痛痒尽知。<a id="a-15"></a>栽尽为痛痒尽知。<a id="a-16"></a>如是为痛痒尽知。<a id="a-17"></a>何等为痛痒尽受行。<a id="a-18"></a>若受八行谛见到谛定意为八。<a id="a-19"></a>如是痛痒如尽受行为道。<a id="a-1A"></a>何等为痛痒味识。<a id="a-1B"></a>所为痛痒求可求喜求。<a id="a-1C"></a>如是为痛痒识味为知。<a id="a-1D"></a>何等为痛痒恼识。<a id="a-1E"></a>所痛痒为不常败苦恼意。<a id="a-1F"></a>如是为痛痒恼识。<a id="a-1G"></a>何等为痛痒要。<a id="a-1H"></a>所痛痒欲能活为爱。<a id="a-1I"></a>能断爱贪为自度。<a id="a-1J"></a>如是为痛痒要识如谛知也。</p>
  <p id="a1K">何等为思想识为身六思想。<a id="a-1L"></a>眼栽思想。<a id="a-1M"></a>耳鼻口身意栽思想。<a id="a-1N"></a>如是是六识思想。<a id="a-1O"></a>何等为思想习识。<a id="a-1P"></a>栽习为思想习。<a id="a-1Q"></a>如是为思想习识。<a id="a-1R"></a>何等为思望恶。<a id="a-1S"></a>便望苦会得是故。<a id="a-1T"></a>我为说舍身恶行。<a id="a-1U"></a>若比丘已舍身恶行。<a id="a-1V"></a>便得利便得安隐。<a id="a-1W"></a>是故我为说舍身恶行。<a id="a-1X"></a>口意亦如上说。</p>
  <p data-pb></p>
  <h2 id="a1Y">（二）</h2>
  <p id="a1Z">闻如是。<a id="a-1a"></a>一时佛在舍卫国。<a id="a-1b"></a>行在祇树给孤独园。<a id="a-1c"></a>是时处到佛已。<a id="a-1d"></a>到佛礼便坐已坐问佛。<a id="a-1e"></a>何等不守不守身。<a id="a-1f"></a>何等不守不守口声。<a id="a-1g"></a>何等不守不守意。<a id="a-1h"></a>佛便说。<a id="a-1i"></a>给孤独家意不守身行。<a id="a-1j"></a>亦不得守口声行。<a id="a-1k"></a>亦不得守心行。<a id="a-1l"></a>亦不守己行不守身己行不守口声己行不守心身行便腐。<a id="a-1m"></a>声说便腐。<a id="a-1n"></a>心行亦腐。<a id="a-1o"></a>已腐身行声行心行便不善。<a id="a-1p"></a>死亦不善受亦不善处。<a id="a-1q"></a>譬喻迦罗越。<a id="a-1r"></a>若楼若堂屋不覆。<a id="a-1s"></a>若使雨来柞亦渍椽亦渍壁亦渍。<a id="a-1t"></a>已渍壁亦腐椽亦腐柞亦腐。<a id="a-1u"></a>譬如是。<a id="a-1v"></a>迦罗越。<a id="a-1w"></a>己意不守身行。<a id="a-1x"></a>亦不守口行。<a id="a-1y"></a>亦不守念行。<a id="a-1z"></a>亦不守己意声身。<a id="a-20"></a>不守便不善。<a id="a-21"></a>死便不善受便不善处。<a id="a-22"></a>迦罗越便问佛。<a id="a-23"></a>何等为守令得身守。<a id="a-24"></a>何等为守令得口守。<a id="a-25"></a>何等为守令得念守。<a id="a-26"></a>佛告迦罗越。<a id="a-27"></a>意已守身口念索守。<a id="a-28"></a>己身守己口守己念守。<a id="a-29"></a>便身不腐便声不腐便念不腐。<a id="a-2A"></a>已不腐身行。<a id="a-2B"></a>已不腐声行。<a id="a-2C"></a>已不腐念行。<a id="a-2D"></a>死时得善死得善受得善处。<a id="a-2E"></a>譬喻迦罗越若楼若堂屋上覆盖。<a id="a-2F"></a>若便雨来柞亦不渍椽亦不渍壁亦不渍。<a id="a-2G"></a>已不渍壁亦不腐椽亦不腐柞亦不腐。<a id="a-2H"></a>如是譬喻。<a id="a-2I"></a>意以守身亦守口亦守。<a id="a-2J"></a>己意身口守。<a id="a-2K"></a>便死时善死便善受持便得善处。<a id="a-2L"></a>佛从后说绝。</p>
  <p id="a2M">不守意者。<a id="a-2N"></a>邪疑故。<a id="a-2O"></a>亦睡眠故。<a id="a-2P"></a>魔便得自在。<a id="a-2Q"></a>如是但当守意。<a id="a-2R"></a>若欲谛行但当见谛行。<a id="a-2S"></a>亦当知内出已。<a id="a-2T"></a>不堕睡眠便得断苦本。<a id="a-2U"></a>佛说如是。</p>
  <p data-pb></p>
  <h2 id="a2V">（三）</h2>
  <p id="a2W">闻如是。<a id="a-2X"></a>一时佛在舍卫国。<a id="a-2Y"></a>行在祇树给孤独园。<a id="a-2Z"></a>佛告比丘。<a id="a-2a"></a>有三辈人。<a id="a-2b"></a>何等三。<a id="a-2c"></a>一辈眼不见。<a id="a-2d"></a>二辈一眼。<a id="a-2e"></a>三辈两眼。<a id="a-2f"></a>无有眼为何等。<a id="a-2g"></a>世间比丘有人无有是眼因缘。<a id="a-2h"></a>我当为未得治生当为治生无有是意已得亦复妄用亦无有是眼。<a id="a-2i"></a>我当为布施。<a id="a-2j"></a>我当为作福。<a id="a-2k"></a>令我从是因缘后世善乐。<a id="a-2l"></a>亦从是上天无有计。<a id="a-2m"></a>是名为无有眼。<a id="a-2n"></a>一眼人名为何等。<a id="a-2o"></a>世间比丘一眼者。<a id="a-2p"></a>有如是眼。<a id="a-2q"></a>令我未得财当为得已。<a id="a-2r"></a>得财当为莫折减。<a id="a-2s"></a>但有是眼无有是眼。<a id="a-2t"></a>我当为幻布施。<a id="a-2u"></a>当从是因缘得上天。<a id="a-2v"></a>无有如是眼。<a id="a-2w"></a>是名为一眼。<a id="a-2x"></a>两眼名为何等。<a id="a-2y"></a>世间比丘有人有是眼。<a id="a-2z"></a>令我未得财产。<a id="a-30"></a>当为得致。<a id="a-31"></a>已致得当为莫折减。<a id="a-32"></a>有如是眼。<a id="a-33"></a>亦复有是眼。<a id="a-34"></a>令我行布施。<a id="a-35"></a>令从是因缘上天。<a id="a-36"></a>亦有是眼。<a id="a-37"></a>是名为两眼人。<a id="a-38"></a>从后说想尽识。<a id="a-39"></a>栽尽为思想尽识。<a id="a-3A"></a>如是为思想尽识。<a id="a-3B"></a>何等为思想尽受行识。<a id="a-3C"></a>是为八行识。<a id="a-3D"></a>识谛见到谛定意为八。<a id="a-3E"></a>如是尽思想受行识。<a id="a-3F"></a>何等为思想味识。<a id="a-3G"></a>所为思想因缘生乐得意喜。<a id="a-3H"></a>如是为思想味识。<a id="a-3I"></a>何等为思想恼识。<a id="a-3J"></a>所为思想不常尽苦转法。<a id="a-3K"></a>如是为思想恼识。<a id="a-3L"></a>何等为思想要识。<a id="a-3M"></a>所思想欲贪能解。<a id="a-3N"></a>欲贪能断。<a id="a-3O"></a>欲贪能自度。<a id="a-3P"></a>如是为思想要识。</p>
  <p id="a3Q">何等为生死识。<a id="a-3R"></a>为六身。<a id="a-3S"></a>生死识眼栽。<a id="a-3T"></a>生死识耳鼻口身意栽行。<a id="a-3U"></a>如是为生死识。<a id="a-3V"></a>何等为生死习。<a id="a-3W"></a>栽习为生死习识。<a id="a-3X"></a>何等为生死尽识。<a id="a-3Y"></a>栽尽为生死尽识。<a id="a-3Z"></a>何等为生死欲尽受行识。<a id="a-3a"></a>为是八行识谛见至谛定为八。<a id="a-3b"></a>如是为生死欲灭受行识。<a id="a-3c"></a>何等为生死味识。<a id="a-3d"></a>所为生死因缘生乐喜意。<a id="a-3e"></a>如是为生死味识。<a id="a-3f"></a>何等为生死恼识。<a id="a-3g"></a>所有生死不常尽苦转法。<a id="a-3h"></a>如是为生死恼识。<a id="a-3i"></a>何等为生死要识。<a id="a-3j"></a>所为生死欲贪随欲贪能断欲能度。<a id="a-3k"></a>如是为生死要识。</p>
  <p id="a3l">何等为识身六衰识。<a id="a-3m"></a>眼栽识耳鼻口身意栽识。<a id="a-3n"></a>如是为识识。<a id="a-3o"></a>何等为识习。<a id="a-3p"></a>命字习为识习。<a id="a-3q"></a>如是习为识。<a id="a-3r"></a>何等为识尽受行为识。<a id="a-3s"></a>命字尽为尽识。<a id="a-3t"></a>如是为识尽。<a id="a-3u"></a>何等为识尽受行为识。<a id="a-3v"></a>八行谛见至谛定为八。<a id="a-3w"></a>如是为识尽欲受行如谛识。<a id="a-3x"></a>何等为识味知所识。<a id="a-3y"></a>因缘故生乐生喜意。<a id="a-3z"></a>如是为味生为味识知。<a id="a-40"></a>何等为识恼识。<a id="a-41"></a>所识为尽为苦为转。<a id="a-42"></a>如是为识恼识。<a id="a-43"></a>何等为要识。<a id="a-44"></a>所识欲贪能活欲贪能度。<a id="a-45"></a>如是为要识。<a id="a-46"></a>如是比丘。<a id="a-47"></a>七处为觉知。<a id="a-48"></a>何等为七。<a id="a-49"></a>色习尽道味苦要。<a id="a-4A"></a>是五阴各有七事。<a id="a-4B"></a>何等为三观。<a id="a-4C"></a>识亦有七事。<a id="a-4D"></a>得五阴成六衰。<a id="a-4E"></a>观身为一色。<a id="a-4F"></a>观五阴为二。<a id="a-4G"></a>观六衰为三。<a id="a-4H"></a>故言三观。<a id="a-4I"></a>比丘。<a id="a-4J"></a>能晓七处亦能三观。<a id="a-4K"></a>不久行修道断结。<a id="a-4L"></a>无有结意脱黠活见道见要。<a id="a-4M"></a>一证受止已断生死意行。<a id="a-4N"></a>所作竟不复来还生死得道。<a id="a-4O"></a>佛说如是。<a id="a-4P"></a>比丘欢喜受行。</p>
  <p data-pb></p>
  <h2 id="a4Q">（四）佛说九横</h2>
  <p id="a4R">闻如是。<a id="a-4S"></a>一时佛在舍卫国。<a id="a-4T"></a>行在祇树给孤独园。<a id="a-4U"></a>佛告诸比丘。<a id="a-4V"></a>有九辈因缘人命未尽便横死。<a id="a-4W"></a>何等为九。<a id="a-4X"></a>一为不应饭。<a id="a-4Y"></a>二为不量饭。<a id="a-4Z"></a>三为不习饭饭。<a id="a-4a"></a>四为不出生。<a id="a-4b"></a>五为止熟。<a id="a-4c"></a>六为不持戒。<a id="a-4d"></a>七为近恶知识。<a id="a-4e"></a>八为入里不时不如法行。<a id="a-4f"></a>九为可避不避。<a id="a-4g"></a>如是为九因缘人命为横尽。<a id="a-4h"></a>诸比丘闻佛语欢喜作礼。</p>
  <p id="a4i">何等为不应饭者。<a id="a-4j"></a>名为不可意饭。<a id="a-4k"></a>亦为以饭腹不停讽。<a id="a-4l"></a>是名为不应饭。</p>
  <p id="a4m">何等为不量饭者。<a id="a-4n"></a>名为不知节度多饭过足。<a id="a-4o"></a>是名为不量饭。</p>
  <p id="a4p">何等为不习饭饭者。<a id="a-4q"></a>名为不知时。<a id="a-4r"></a>冬夏为至他郡国不知俗宜。<a id="a-4s"></a>不能消饮食未习故。<a id="a-4t"></a>是名为不习饭饭。</p>
  <p id="a4u">何等为不出生者。<a id="a-4v"></a>名为饭物未消。<a id="a-4w"></a>复从上饭不服药吐下不时消。<a id="a-4x"></a>是名为不出生。</p>
  <p id="a4y">何等为止熟者。<a id="a-4z"></a>名为大便小便来时不即行。<a id="a-50"></a>噫吐嚏下风来时制之。<a id="a-51"></a>是名为止熟。</p>
  <p id="a52">何等为不持戒者。<a id="a-53"></a>名为犯五戒。<a id="a-54"></a>杀盗犯人妇女两舌饮酒。<a id="a-55"></a>亦有余戒以犯便入县官。<a id="a-56"></a>或强死或得杖死。<a id="a-57"></a>或得字亦饿便从是死。<a id="a-58"></a>或以得脱外从怨家得手死。<a id="a-59"></a>或惊怖念罪忧死。<a id="a-5A"></a>是为不持戒。</p>
  <p id="a5B">何等为近恶知识者。<a id="a-5C"></a>名为恶知识以作恶便及人。<a id="a-5D"></a>何以故。<a id="a-5E"></a>坐不离恶知识故。<a id="a-5F"></a>不觉善恶。<a id="a-5G"></a>不计恶知识恶态。<a id="a-5H"></a>不思惟恶知识恶行。<a id="a-5I"></a>是名为近恶知识。</p>
  <p id="a5J">何等为入里不时者。<a id="a-5K"></a>名为冥行。<a id="a-5L"></a>亦里有譊譊诤时行。<a id="a-5M"></a>亦遇县官长吏出追捕不避不可避行者。<a id="a-5N"></a>入里妄入他家舍中。<a id="a-5O"></a>妄见不可见。<a id="a-5P"></a>妄听不可听。<a id="a-5Q"></a>妄犯不可犯。<a id="a-5R"></a>妄说不可说。<a id="a-5S"></a>妄忧不可忧。<a id="a-5T"></a>妄索不可索。<a id="a-5U"></a>是名为入里不时不如法行。<a id="a-5V"></a>何等为可避不避者。<a id="a-5W"></a>名为当避弊象弊马牛犇车驰马蛇虺坑井水火拔刀醉人恶人。<a id="a-5X"></a>亦余若干。<a id="a-5Y"></a>是名为可避不避。</p>
  <p id="a5Z">比丘。<a id="a-5a"></a>如是为因缘九人辈命未尽当坐是尽。<a id="a-5b"></a>黠人当识是当避是因缘。<a id="a-5c"></a>以避乃得两福。<a id="a-5d"></a>一者得长寿。<a id="a-5e"></a>二者以长寿乃得闻道好语善言亦能为道。<a id="a-5f"></a>佛说如是。<a id="a-5g"></a>皆欢喜受。</p>
  <p data-pb></p>
  <h2 id="a5h">（五）</h2>
  <p id="a5i">如是。<a id="a-5j"></a>一时佛在舍卫国。<a id="a-5k"></a>行在祇树给孤独园。<a id="a-5l"></a>是时佛告比丘。<a id="a-5m"></a>二人世间难得。<a id="a-5n"></a>何等二人。<a id="a-5o"></a>一者前施人者。<a id="a-5p"></a>二者有返复不忘恩。<a id="a-5q"></a>佛说如是。</p>
  <p data-pb></p>
  <h2 id="a5r">（六）</h2>
  <p id="a5s">如是。<a id="a-5t"></a>一时佛在舍卫国。<a id="a-5u"></a>行在祇树给孤独园。<a id="a-5v"></a>是时佛告比丘。<a id="a-5w"></a>二人世间难得。<a id="a-5x"></a>何等二人。<a id="a-5y"></a>一者所不可为行恩。<a id="a-5z"></a>二者受恩。<a id="a-60"></a>复报恩。<a id="a-61"></a>佛说如是。</p>
  <p data-pb></p>
  <h2 id="a62">（七）</h2>
  <p id="a63">如是。<a id="a-64"></a>一时佛在舍卫国。<a id="a-65"></a>行在祇树给孤独园。<a id="a-66"></a>是时佛告比丘。<a id="a-67"></a>二人世闻难得。<a id="a-68"></a>何等二人。<a id="a-69"></a>一者得得聚。<a id="a-6A"></a>二者得得不驻遣。<a id="a-6B"></a>佛说如是。</p>
  <p data-pb></p>
  <h2 id="a6C">（八）</h2>
  <p id="a6D">如是。<a id="a-6E"></a>一时佛在舍卫国。<a id="a-6F"></a>行在祇树给孤独园。<a id="a-6G"></a>是时佛告比丘。<a id="a-6H"></a>二人世间易厌。<a id="a-6I"></a>何等二人。<a id="a-6J"></a>一者得得聚守。<a id="a-6K"></a>二者得得遣去。<a id="a-6L"></a>佛说如是。</p>
  <p data-pb></p>
  <h2 id="a6M">（九）</h2>
  <p id="a6N">如是。<a id="a-6O"></a>一时佛在舍卫国。<a id="a-6P"></a>行在祇树给孤独园。<a id="a-6Q"></a>是时佛告比丘。<a id="a-6R"></a>二人世间难得。<a id="a-6S"></a>何等二人。<a id="a-6T"></a>一者人饱。<a id="a-6U"></a>二者能饱。<a id="a-6V"></a>佛说如是。</p>
  <p data-pb></p>
  <h2 id="a6W">（一○）</h2>
  <p id="a6X">如是。<a id="a-6Y"></a>一时佛在舍卫国。<a id="a-6Z"></a>行在祇树给孤独园。<a id="a-6a"></a>是时佛告比丘。<a id="a-6b"></a>二人世间难得。<a id="a-6c"></a>何等二人。<a id="a-6d"></a>一者布施意无有悔。<a id="a-6e"></a>二者比丘从正得无为。<a id="a-6f"></a>佛说如是。</p>
  <h2 id="a6g">（一一）</h2>
  <p id="a6h">闻如是。<a id="a-6i"></a>一时佛在舍卫国。<a id="a-6j"></a>行在祇树给孤独园。<a id="a-6k"></a>是时佛告比丘。<a id="a-6l"></a>二人世间难得。<a id="a-6m"></a>何等二人。<a id="a-6n"></a>一者离垢悭意家中行牧手手易与。<a id="a-6o"></a>常乐成布施等分布施。<a id="a-6p"></a>二者比丘从正得无为。<a id="a-6q"></a>佛说如是。</p>
  <h2 id="a6r">（一二）</h2>
  <p id="a6s">闻如是。<a id="a-6t"></a>一时佛在舍卫国。<a id="a-6u"></a>行在祇树给孤独园。<a id="a-6v"></a>是时佛告比丘。<a id="a-6w"></a>二人世间难断难胜。<a id="a-6x"></a>何等二人。<a id="a-6y"></a>一者家中居施衣饭食床应病瘦药所用当与。<a id="a-6z"></a>二者若比丘信不用家舍行一切身舍断爱却受向无为不离无为。<a id="a-70"></a>佛说如是。</p>
  <h2 id="a71">（一三）</h2>
  <p id="a72">闻如是。<a id="a-73"></a>一时佛在舍卫国。<a id="a-74"></a>行在祇树给孤独园。<a id="a-75"></a>是时佛告比丘。<a id="a-76"></a>二清白法能得观世间。<a id="a-77"></a>何等二。<a id="a-78"></a>一者愧。<a id="a-79"></a>二者惭。<a id="a-7A"></a>设是世间无有是二法。<a id="a-7B"></a>为不得分别若父若母若兄若弟若男女若从学若师若君若大人。<a id="a-7C"></a>设有是世间不正。<a id="a-7D"></a>譬如牛马象鸡猪狗亦畜生。<a id="a-7E"></a>但观是清白二法故。<a id="a-7F"></a>愧亦惭故。<a id="a-7G"></a>为得分明为父为母为兄为弟为男女为从学为师为君为大人。<a id="a-7H"></a>设有是世间不正。<a id="a-7I"></a>譬如牛马象鸡猪狗亦畜生。<a id="a-7J"></a>但观是法清白故。<a id="a-7K"></a>为得分别。<a id="a-7L"></a>佛说如是。</p>
  <h2 id="a7M">（一四）</h2>
  <p id="a7N">闻如是。<a id="a-7O"></a>一时佛在舍卫国。<a id="a-7P"></a>行在祇树给孤独园。<a id="a-7Q"></a>佛便告比丘。<a id="a-7R"></a>舍身恶行。<a id="a-7S"></a>何以故。<a id="a-7T"></a>能得舍故。<a id="a-7U"></a>若不能得舍身恶行。<a id="a-7V"></a>佛亦不能说舍身恶行。<a id="a-7W"></a>可得舍身恶行。<a id="a-7X"></a>是故。<a id="a-7Y"></a>我为说舍身恶行者。<a id="a-7Z"></a>不舍身恶行。<a id="a-7a"></a>便绝无有财产。<a id="a-7b"></a>亦不行布施是堕两侵。<a id="a-7c"></a>眼在但无所见。<a id="a-7d"></a>从是堕地狱。<a id="a-7e"></a>无有眼到彼间处不自守者。<a id="a-7f"></a>名为一眼。<a id="a-7g"></a>盗弊态两舌妄语。<a id="a-7h"></a>但有财产但世间自乐。<a id="a-7i"></a>致法非法谀谄。<a id="a-7j"></a>致大多财。<a id="a-7k"></a>亦不自乐亦不布施。<a id="a-7l"></a>已堕地狱一眼处。<a id="a-7m"></a>两眼者最第一法。<a id="a-7n"></a>致治生自所有自食亦布施。<a id="a-7o"></a>从是行福自在。<a id="a-7p"></a>如不黠自食亦施得时上天常不离法。<a id="a-7q"></a>无有眼亦一眼但当远莫近。<a id="a-7r"></a>黠人但当校计两眼两眼第一今世后世。<a id="a-7s"></a>佛说如是。</p>
  <h2 id="a7t">（一五）</h2>
  <p id="a7u">闻如是。<a id="a-7v"></a>一时佛在舍卫国。<a id="a-7w"></a>行在祇树给孤独园。<a id="a-7x"></a>时贤者阿难行至佛已到礼佛。<a id="a-7y"></a>便白问佛。<a id="a-7z"></a>世间世何等为世。<a id="a-80"></a>说是何等为世。<a id="a-81"></a>是世阿难为三。<a id="a-82"></a>一为欲世。<a id="a-83"></a>二为色世。<a id="a-84"></a>三为不色世。<a id="a-85"></a>亦若人所致罪令复得。<a id="a-86"></a>是名为世。<a id="a-87"></a>若阿难。<a id="a-88"></a>欲致罪无有。<a id="a-89"></a>欲世亦无有。<a id="a-8A"></a>阿难。<a id="a-8B"></a>报佛不离是。<a id="a-8C"></a>佛便告阿难。<a id="a-8D"></a>是阿难。<a id="a-8E"></a>罪为地识为种欲为爱痴为冥。<a id="a-8F"></a>已痴人无有眼便恶行已恶。<a id="a-8G"></a>便识在恶堕欲世。<a id="a-8H"></a>若阿难。<a id="a-8I"></a>色行人不致色世亦无有。<a id="a-8J"></a>佛复重告阿难。<a id="a-8K"></a>不致是有不。<a id="a-8L"></a>阿难便白佛。<a id="a-8M"></a>不离是。<a id="a-8N"></a>佛复告阿难。<a id="a-8O"></a>是行地识为种欲为爱痴为冥。<a id="a-8P"></a>痴冥为中。<a id="a-8Q"></a>行识便在中止。<a id="a-8R"></a>是为色世有。<a id="a-8S"></a>阿难。<a id="a-8T"></a>不色行福故有不色世。<a id="a-8U"></a>若无有不色行。<a id="a-8V"></a>亦无有不色。<a id="a-8W"></a>阿难白佛。<a id="a-8X"></a>不离是从是行。<a id="a-8Y"></a>阿难。<a id="a-8Z"></a>便为福地识种欲爱痴冥已。<a id="a-8a"></a>人有痴便无有眼。<a id="a-8b"></a>已不大了眼故。<a id="a-8c"></a>为无有色。<a id="a-8d"></a>上识便名为无有色世。<a id="a-8e"></a>佛说如是。</p>
  <h2 id="a8f">（一六）</h2>
  <p id="a8g">闻如是。<a id="a-8h"></a>一时佛在舍卫国。<a id="a-8i"></a>行在祇树给孤独园。<a id="a-8j"></a>是时佛告比丘。<a id="a-8k"></a>比丘。<a id="a-8l"></a>应唯然佛便说。<a id="a-8m"></a>信者有三行。<a id="a-8n"></a>令从行信净可。<a id="a-8o"></a>何等三。<a id="a-8p"></a>一者欲见明者。<a id="a-8q"></a>二者欲闻经。<a id="a-8r"></a>三者离垢悭意。<a id="a-8s"></a>家中居牧费直手分布与成布施等意。<a id="a-8t"></a>从后说绝。</p>
  <p id="a8u">欲见明者　　当乐闻经　　亦除垢悭　　是名为信　　佛说如是</p>
  <p data-pb></p>
  <h2 id="a8v">（一七）</h2>
  <p id="a8w">闻如是。<a id="a-8x"></a>一时佛在舍卫国。<a id="a-8y"></a>行在祇树给孤独园。<a id="a-8z"></a>是时佛告比丘。<a id="a-90"></a>比丘。<a id="a-91"></a>应唯然佛便说。<a id="a-92"></a>有三安善乐。<a id="a-93"></a>若慧者欲求是当为护戒。<a id="a-94"></a>一者欲名闻。<a id="a-95"></a>法俱相随护戒。<a id="a-96"></a>二者欲财乐。<a id="a-97"></a>俱可意惠欲得者当护戒。<a id="a-98"></a>三者念是身受。<a id="a-99"></a>更身欲度世上天。<a id="a-9A"></a>慧欲得者当护戒。<a id="a-9B"></a>从后说绝。</p>
  <p id="a9C">慧者当护戒。<a id="a-9D"></a>欲得三愿名闻亦利后世。<a id="a-9E"></a>欲乐天上是说处。<a id="a-9F"></a>若慧能习是事如上说。<a id="a-9G"></a>是世间得乐净。<a id="a-9H"></a>佛说如是。</p>
  <p data-pb></p>
  <h2 id="a9I">（一八）</h2>
  <p id="a9J">如是。<a id="a-9K"></a>一时佛在舍卫国。<a id="a-9L"></a>行在祇树给孤独园。<a id="a-9M"></a>佛便告比丘。<a id="a-9N"></a>世间有三大病。<a id="a-9O"></a>人身中各自有。<a id="a-9P"></a>何等为三。<a id="a-9Q"></a>一为风。<a id="a-9R"></a>二为热。<a id="a-9S"></a>三为寒。<a id="a-9T"></a>是三大病。<a id="a-9U"></a>比丘有三大药。<a id="a-9V"></a>风者比丘大病麻油大药亦麻油辈。<a id="a-9W"></a>热大病者酪酥大药亦如酪酥辈。<a id="a-9X"></a>寒大病者蜜大药亦如蜜辈。<a id="a-9Y"></a>是比丘三大病是三大药如是。<a id="a-9Z"></a>人亦有三病共生共居道德法见说。<a id="a-9a"></a>何等为三。<a id="a-9b"></a>一者欲。<a id="a-9c"></a>二者恚。<a id="a-9d"></a>三者痴。<a id="a-9e"></a>是比丘三大病有三大药。<a id="a-9f"></a>欲比丘大病者。<a id="a-9g"></a>恶露观思惟大药。<a id="a-9h"></a>恚大病等慈行大药。<a id="a-9i"></a>痴大病从本因缘生观大药。<a id="a-9j"></a>是比丘三大病者三药。<a id="a-9k"></a>佛说如是。</p>
  <h2 id="a9l">（一九）</h2>
  <p id="a9m">闻如是。<a id="a-9n"></a>一时佛在舍卫国。<a id="a-9o"></a>行在祇树给孤独园。<a id="a-9p"></a>佛便告比丘。<a id="a-9q"></a>有三恶本。<a id="a-9r"></a>贪为一恶本。<a id="a-9s"></a>恚为二恶本。<a id="a-9t"></a>痴为三恶本。<a id="a-9u"></a>以贪为恶本。<a id="a-9v"></a>悭亦贪本。<a id="a-9w"></a>以悭不得离悭。<a id="a-9x"></a>便身行恶口行恶意行恶。<a id="a-9y"></a>是名亦恶。<a id="a-9z"></a>以悭便身不谛受。<a id="a-A0"></a>是心不谛受。<a id="a-A1"></a>是亦恶本。<a id="a-A2"></a>以悭着悭便自坏身亦坏身奇。<a id="a-A3"></a>亦两坏是亦恶。<a id="a-A4"></a>以悭便不知。<a id="a-A5"></a>自身亦不知。<a id="a-A6"></a>奇亦不知。<a id="a-A7"></a>两是亦恶。<a id="a-A8"></a>以悭着悭奇欲施。<a id="a-A9"></a>若杀若系若缚若灭亡若论议是亦恶。<a id="a-AA"></a>以悭着悭奇欲施苦以施若杀若系若缚若灭亡若论议。<a id="a-AB"></a>受心喜心得如愿是亦恶。<a id="a-AC"></a>如是人比丘。<a id="a-AD"></a>名为不时说。<a id="a-AE"></a>亦名不如非法说。<a id="a-AF"></a>亦名不止恶说。<a id="a-AG"></a>何以故。<a id="a-AH"></a>比丘。<a id="a-AI"></a>是人不时说。<a id="a-AJ"></a>亦名不止恶说。<a id="a-AK"></a>但比丘。<a id="a-AL"></a>自身亦奇为欺。<a id="a-AM"></a>自痴复增痴。<a id="a-AN"></a>若人说至诚知不欲受至诚。<a id="a-AO"></a>若人说不至诚不可意说病是不是如是我无有。<a id="a-AP"></a>是故如是人名为恶说不至诚。<a id="a-AQ"></a>不致好非法说不止恶说。<a id="a-AR"></a>如是人比丘。<a id="a-AS"></a>悭从悭因缘多非一。<a id="a-AT"></a>粗恶法从是致恚痴从是致。<a id="a-AU"></a>亦如是。<a id="a-AV"></a>如是人从后若干非一。<a id="a-AW"></a>贪恚痴粗恶非法布覆开满拘。<a id="a-AX"></a>今见如是法说止苦。<a id="a-AY"></a>更并忧恼畏坏身望堕恶。<a id="a-AZ"></a>譬喻比丘如树前芽栽[夫*夫]拮布覆闭满封。<a id="a-Aa"></a>如是非一。<a id="a-Ab"></a>若干贪恚痴不好能法。<a id="a-Ac"></a>亦为己布覆闭满封。<a id="a-Ad"></a>如是为见在苦。<a id="a-Ae"></a>止苦忧恼自烧己身堕恶。<a id="a-Af"></a>有三福好本。<a id="a-Ag"></a>一为不贪好本。<a id="a-Ah"></a>二为不恚好本。<a id="a-Ai"></a>三为不惑好本。<a id="a-Aj"></a>若不贪是亦好。<a id="a-Ak"></a>若不悭身行好行口行好行心行好行是亦好。<a id="a-Al"></a>身谛受口谛受心谛受是亦好。<a id="a-Am"></a>若不念自身侵。<a id="a-An"></a>若不念奇身侵。<a id="a-Ao"></a>若不念两侵是亦好。<a id="a-Ap"></a>若不悭亦不连悭。<a id="a-Aq"></a>若自身知。<a id="a-Ar"></a>若奇身知。<a id="a-As"></a>若两知是亦好。<a id="a-At"></a>若不悭若连若不奇人为有苦有忧。<a id="a-Au"></a>不若令有若杀若斫若捶若谗若亡若论议是亦好。<a id="a-Av"></a>若不悭若不着悭若不令奇人。<a id="a-Aw"></a>若忧不令有。<a id="a-Ax"></a>若杀若斫若捶若谗若亡若论议心不受心喜令。</p>
  <p id="aAy">奇人如愿是亦好。<a id="a-Az"></a>如是人名为时说如说福说法说止恶说是亦好。<a id="a-B0"></a>何以故。<a id="a-B1"></a>比丘。<a id="a-B2"></a>如是人名为时说如说法说止恶说。<a id="a-B3"></a>为自知态亦知余态。<a id="a-B4"></a>不匿不覆。<a id="a-B5"></a>若自知愚痴憍慢亦余态。<a id="a-B6"></a>若觉发人说不匿。<a id="a-B7"></a>受言不言我不知。<a id="a-B8"></a>或人不至诚作论议。<a id="a-B9"></a>即时自晓意报是事。<a id="a-BA"></a>我无有不至诚。<a id="a-BB"></a>无有是我亦无有是为。<a id="a-BC"></a>是故人时说如说福说法说止恶说。<a id="a-BD"></a>不悭悭因缘亦如是非一。<a id="a-BE"></a>若干好法从是致死无有恚。<a id="a-BF"></a>亦如是无有痴亦好从是致。<a id="a-BG"></a>如是比丘人非一。<a id="a-BH"></a>若干贪恚痴弊恶法已舍已更不复生。<a id="a-BI"></a>为见法安行。<a id="a-BJ"></a>无有苦无有恼无有忧无有热。<a id="a-BK"></a>已坏身便望好处。<a id="a-BL"></a>譬喻比丘如树前芽栽。<a id="a-BM"></a>[夫*夫]拮便布覆闭满封。<a id="a-BN"></a>若有人来不可[夫*夫]拮。<a id="a-BO"></a>不欲令有不驻。<a id="a-BP"></a>不欲令隐不欲令通。<a id="a-BQ"></a>便[夫*夫]拮掘根便断本。<a id="a-BR"></a>已断本便断枝。<a id="a-BS"></a>已断枝便破碎。<a id="a-BT"></a>已破碎便劈。<a id="a-BU"></a>已劈便风暴燥。<a id="a-BV"></a>风暴燥已便火烧。<a id="a-BW"></a>已火烧便作灰。<a id="a-BX"></a>已作灰便大风扬。<a id="a-BY"></a>亦投彼河中。<a id="a-BZ"></a>为是[夫*夫]拮。<a id="a-Ba"></a>从是本因缘已。<a id="a-Bb"></a>已断本上下不复见后不复生。<a id="a-Bc"></a>如是不比丘自如是譬。<a id="a-Bd"></a>上人行者亦如是非一。<a id="a-Be"></a>若贪恚痴弊恶法已舍已便不复生。<a id="a-Bf"></a>为见法安行。<a id="a-Bg"></a>无有苦无有恼无有忧无有热。<a id="a-Bh"></a>已坏身便望好处。<a id="a-Bi"></a>佛说如是。</p>
  <p data-pb></p>
  <h2 id="aBj">（二○）</h2>
  <p id="aBk">闻如是。<a id="a-Bl"></a>一时佛在舍卫国。<a id="a-Bm"></a>行在祇树给孤独园。<a id="a-Bn"></a>佛便告比丘。<a id="a-Bo"></a>四行为黠所有。<a id="a-Bp"></a>为贤者所知。<a id="a-Bq"></a>非愚者所知。<a id="a-Br"></a>慧者可意。<a id="a-Bs"></a>何等为四。<a id="a-Bt"></a>布施比丘。<a id="a-Bu"></a>黠人知贤者知慧者可可者不欺。<a id="a-Bv"></a>比丘。<a id="a-Bw"></a>一切天下所黠知如上说。<a id="a-Bx"></a>孝事父母。<a id="a-By"></a>比丘所黠知如上说。<a id="a-Bz"></a>作沙门比丘所黠知如上说。<a id="a-C0"></a>法行道比丘所黠知。<a id="a-C1"></a>亦贤者知愚人所不知黠者可。<a id="a-C2"></a>从后说绝。<a id="a-C3"></a>自知有布施不欺制意自守。<a id="a-C4"></a>亦孝父母有守行。<a id="a-C5"></a>是事一切为黠者行。<a id="a-C6"></a>如是可见成就。<a id="a-C7"></a>便世间得净愿。<a id="a-C8"></a>佛说如是。</p>
 </body>
</html>