<!doctype html>
<html id="z3IBUN4aX" data-ver="1276">
 <head>
  <meta charset="utf-8">
  <meta author="支谦">
  <meta library="龙藏">
  <meta catalog="小乘阿含部">
  <meta period="吴">
 </head>
 <body>
  <h1 id="a1">佛说太子瑞应本起经卷下</h1>
  <p id="a2">菩萨累劫清净之行。<a id="a-3"></a>至儒大慈。<a id="a-4"></a>道定自然。<a id="a-5"></a>忍力降魔。<a id="a-6"></a>鬼兵退散。<a id="a-7"></a>定意如故。<a id="a-8"></a>不以智虑。<a id="a-9"></a>无忧喜想。<a id="a-A"></a>是日初夜。<a id="a-B"></a>得一术阇。<a id="a-C"></a>自知宿命。<a id="a-D"></a>无数劫来。<a id="a-E"></a>精神所更。<a id="a-F"></a>展转受身。<a id="a-G"></a>不可称计。<a id="a-H"></a>皆识知之。<a id="a-I"></a>至二夜时。<a id="a-J"></a>得二术阇。<a id="a-K"></a>悉知众生心中所念。<a id="a-L"></a>善恶殃福。<a id="a-M"></a>生死所趣。<a id="a-N"></a>至三夜时。<a id="a-O"></a>得三术阇。<a id="a-P"></a>漏尽结解。<a id="a-Q"></a>自知本昔久所习行。<a id="a-R"></a>四神足念。<a id="a-S"></a>精进定欲定。<a id="a-T"></a>意定。<a id="a-U"></a>戒定。<a id="a-V"></a>得变化法。<a id="a-W"></a>所欲如意。<a id="a-X"></a>不复用思。<a id="a-Y"></a>身能飞行。<a id="a-Z"></a>能分一身。<a id="a-a"></a>作百作千。<a id="a-b"></a>至亿万无数。<a id="a-c"></a>复合为一。<a id="a-d"></a>能彻入地。<a id="a-e"></a>石壁皆过。<a id="a-f"></a>从一方现。<a id="a-g"></a>俯没仰出。<a id="a-h"></a>譬如水波。<a id="a-i"></a>能身中出水火。<a id="a-j"></a>履水行虚。<a id="a-k"></a>身不陷坠。<a id="a-l"></a>坐卧空中。<a id="a-m"></a>如鸟飞翔。<a id="a-n"></a>立能及天。<a id="a-o"></a>手扪日月。<a id="a-p"></a>欲身平立。<a id="a-q"></a>至梵自在。<a id="a-r"></a>眼能彻视。<a id="a-s"></a>耳能洞听。<a id="a-t"></a>意悉预知。<a id="a-u"></a>诸天人龙鬼神蚑行蠕动之类。<a id="a-v"></a>身行口言心所欲念。<a id="a-w"></a>悉见闻知。<a id="a-x"></a>诸有贪淫无贪淫者。<a id="a-y"></a>有嗔恚无嗔恚者。<a id="a-z"></a>有愚痴无愚痴者。<a id="a-10"></a>有爱欲无爱欲者。<a id="a-11"></a>有大志行无大志行者。<a id="a-12"></a>有内外行无内外行者。<a id="a-13"></a>有念善无念善者。<a id="a-14"></a>有一心无一心者。<a id="a-15"></a>有解脱意无解脱意者。<a id="a-16"></a>一切悉知。</p>
  <p id="a17">菩萨观见天上人中。<a id="a-18"></a>地狱畜生。<a id="a-19"></a>鬼神五道。<a id="a-1A"></a>先世父母兄弟妻子。<a id="a-1B"></a>中外姓字。<a id="a-1C"></a>一一分别。<a id="a-1D"></a>一世十世。<a id="a-1E"></a>百千万亿无数世事。<a id="a-1F"></a>至于天地一劫崩坏空荒之时。<a id="a-1G"></a>一劫始成。<a id="a-1H"></a>人物兴时。<a id="a-1I"></a>能知十劫百劫。<a id="a-1J"></a>至千万亿无数劫中。<a id="a-1K"></a>内外姓字。<a id="a-1L"></a>衣食苦乐。<a id="a-1M"></a>寿命长短。<a id="a-1N"></a>死此生彼。<a id="a-1O"></a>展转所趣。<a id="a-1P"></a>从上头始。<a id="a-1Q"></a>诸所更身。<a id="a-1R"></a>生长老终。<a id="a-1S"></a>形色好丑。<a id="a-1T"></a>贤愚苦乐。<a id="a-1U"></a>一切三界。<a id="a-1V"></a>皆分别知。<a id="a-1W"></a>见人魂神。<a id="a-1X"></a>各自随行。<a id="a-1Y"></a>生五道中。<a id="a-1Z"></a>或堕地狱。<a id="a-1a"></a>或堕畜生。<a id="a-1b"></a>或作鬼神。<a id="a-1c"></a>或生天上。<a id="a-1d"></a>或入人形。<a id="a-1e"></a>有生豪贵富乐家者。<a id="a-1f"></a>有生卑鄙贫贱家者。<a id="a-1g"></a>知诸众生。<a id="a-1h"></a>或五阴自蔽。<a id="a-1i"></a>一色像。<a id="a-1j"></a>二痛痒。<a id="a-1k"></a>三思想。<a id="a-1l"></a>四行作。<a id="a-1m"></a>五魂识。<a id="a-1n"></a>皆习五欲。<a id="a-1o"></a>眼贪色。<a id="a-1p"></a>耳贪声。<a id="a-1q"></a>鼻贪香。<a id="a-1r"></a>舌贪味。<a id="a-1s"></a>身贪细滑。<a id="a-1t"></a>牵于爱欲。<a id="a-1u"></a>或于财色。<a id="a-1v"></a>思望安乐。<a id="a-1w"></a>从是生诸恶本。<a id="a-1x"></a>从恶致苦。<a id="a-1y"></a>能断爱习。<a id="a-1z"></a>不随淫心。<a id="a-20"></a>大如毛发。<a id="a-21"></a>受行八道。<a id="a-22"></a>则众苦灭矣。<a id="a-23"></a>譬如无薪亦复无火。<a id="a-24"></a>是谓无为度世之道。</p>
  <p id="a25">菩萨自知。<a id="a-26"></a>已弃恶本。<a id="a-27"></a>无淫怒痴。<a id="a-28"></a>生死已除。<a id="a-29"></a>种根已断。<a id="a-2A"></a>无余栽枿。<a id="a-2B"></a>所作已成。<a id="a-2C"></a>智慧已了。<a id="a-2D"></a>明星出时。<a id="a-2E"></a>廓然大悟。<a id="a-2F"></a>得无上正真之道。<a id="a-2G"></a>为最正觉。<a id="a-2H"></a>得佛十八法。<a id="a-2I"></a>有十神力四无所畏。<a id="a-2J"></a>佛十八法者。<a id="a-2K"></a>谓从得佛。<a id="a-2L"></a>至于泥曰。<a id="a-2M"></a>一无失道。<a id="a-2N"></a>二无空言。<a id="a-2O"></a>三无忘志。<a id="a-2P"></a>四无不静意。<a id="a-2Q"></a>五无若干想。<a id="a-2R"></a>六无不省视。<a id="a-2S"></a>七志欲无减。<a id="a-2T"></a>八精进无减。<a id="a-2U"></a>九定意无减。<a id="a-2V"></a>十智慧无减。<a id="a-2W"></a>十一解脱无减。<a id="a-2X"></a>十二度知见无减。<a id="a-2Y"></a>十三古世之事悉知见。<a id="a-2Z"></a>十四来世之事悉知见。<a id="a-2a"></a>十五今世之事悉知见。<a id="a-2b"></a>十六览众身行化以始所知。<a id="a-2c"></a>十七览众言行化以始所知。<a id="a-2d"></a>十八览众意行化以始所知。<a id="a-2e"></a>是为佛十八不共之法。</p>
  <p id="a2f">十神力者。<a id="a-2g"></a>佛悉知见。<a id="a-2h"></a>深微隐远是处非处。<a id="a-2i"></a>明审如有。<a id="a-2j"></a>一力也。<a id="a-2k"></a>佛悉明知来今往古所造行地所受报应。<a id="a-2l"></a>二力也。<a id="a-2m"></a>佛悉分别天人众生彼彼异念。<a id="a-2n"></a>三力也。<a id="a-2o"></a>佛悉知众生若干种语及度世语。<a id="a-2p"></a>四力也。<a id="a-2q"></a>佛悉了知世间杂种无量情态。<a id="a-2r"></a>五力也。<a id="a-2s"></a>佛能现禅解定行除众劳诤。<a id="a-2t"></a>六力也。<a id="a-2u"></a>佛知欲缚知缚解要在所宜行。<a id="a-2v"></a>七力也。<a id="a-2w"></a>佛智如海善言无量追识一切宿命所更。<a id="a-2x"></a>八力也。<a id="a-2y"></a>佛天眼净。<a id="a-2z"></a>见人物死。<a id="a-30"></a>神所出生。<a id="a-31"></a>善恶殃福。<a id="a-32"></a>随行受报。<a id="a-33"></a>九力也。<a id="a-34"></a>佛漏已尽。<a id="a-35"></a>无复缚着。<a id="a-36"></a>神真睿智。<a id="a-37"></a>自知见证。<a id="a-38"></a>究畅道行。<a id="a-39"></a>可作能作。<a id="a-3A"></a>无余生死。<a id="a-3B"></a>其智明审。<a id="a-3C"></a>是为佛十神力也。</p>
  <p id="a3D">四无所畏者。<a id="a-3E"></a>佛神智正觉。<a id="a-3F"></a>无所不知。<a id="a-3G"></a>愚惑相言。<a id="a-3H"></a>佛未悉知。<a id="a-3I"></a>至于梵摩众圣。<a id="a-3J"></a>皆莫能论佛之智故。<a id="a-3K"></a>独步不惧。<a id="a-3L"></a>一无畏也。<a id="a-3M"></a>佛漏已尽悉知。<a id="a-3N"></a>愚惑相言。<a id="a-3O"></a>佛漏未尽。<a id="a-3P"></a>至于梵摩众圣。<a id="a-3Q"></a>莫能论佛之志故。<a id="a-3R"></a>独步不惧。<a id="a-3S"></a>二无畏也。<a id="a-3T"></a>佛说经戒天下诵习。<a id="a-3U"></a>愚惑相言。<a id="a-3V"></a>佛经可遏。<a id="a-3W"></a>至于梵摩众圣。<a id="a-3X"></a>莫能论毁佛之正经故。<a id="a-3Y"></a>独步不惧。<a id="a-3Z"></a>三无畏也。<a id="a-3a"></a>佛现道义。<a id="a-3b"></a>言真而要。<a id="a-3c"></a>能度苦厄。<a id="a-3d"></a>愚惑相言。<a id="a-3e"></a>佛不能度苦。<a id="a-3f"></a>至于梵摩众圣。<a id="a-3g"></a>莫能论佛正道故。<a id="a-3h"></a>周行不惧。<a id="a-3i"></a>四无畏也。</p>
  <p id="a3j">佛得定意。<a id="a-3k"></a>一切知见。<a id="a-3l"></a>坐自念言。<a id="a-3m"></a>是实微妙。<a id="a-3n"></a>难知难明。<a id="a-3o"></a>甚难得也。<a id="a-3p"></a>高而无上。<a id="a-3q"></a>广不可极。<a id="a-3r"></a>渊而无下。<a id="a-3s"></a>深不可测。<a id="a-3t"></a>大包天地。<a id="a-3u"></a>细入无间。<a id="a-3v"></a>昔定光佛时。<a id="a-3w"></a>别我为佛。<a id="a-3x"></a>名释迦文。<a id="a-3y"></a>令果得之。<a id="a-3z"></a>从无数劫。<a id="a-40"></a>勤苦所求。<a id="a-41"></a>适今得耳。<a id="a-42"></a>自念宿命。<a id="a-43"></a>诸所施为。<a id="a-44"></a>慈孝仁义。<a id="a-45"></a>礼敬诚信。<a id="a-46"></a>中正守善。<a id="a-47"></a>虚心学圣。<a id="a-48"></a>柔弱净意。<a id="a-49"></a>行六度无极。<a id="a-4A"></a>布施持戒。<a id="a-4B"></a>忍辱精进。<a id="a-4C"></a>一心智慧。<a id="a-4D"></a>习四等心。<a id="a-4E"></a>慈悲喜护。<a id="a-4F"></a>养育众生。<a id="a-4G"></a>如视赤子。<a id="a-4H"></a>承事诸佛。<a id="a-4I"></a>积德无量。<a id="a-4J"></a>累劫勤苦。<a id="a-4K"></a>不望其功。<a id="a-4L"></a>今悉自得。<a id="a-4M"></a>喜自说曰。</p>
  <p id="a4N">今觉佛极尊　　弃淫净无漏</p>
  <p id="a4O">一切能将导　　从者必欢预</p>
  <p id="a4P">夫福之报快　　妙愿皆得成</p>
  <p id="a4Q">愍疾得上寂　　吾将逝泥洹</p>
  <p id="a4R">佛初得道。<a id="a-4S"></a>自知食少身体虚轻。<a id="a-4T"></a>徐起入水洗浴。<a id="a-4U"></a>毕欲上岸。<a id="a-4V"></a>天按树枝。<a id="a-4W"></a>得攀而出。<a id="a-4X"></a>旋往树下。<a id="a-4Y"></a>有五百青雀。<a id="a-4Z"></a>飞来绕佛。<a id="a-4a"></a>三匝而去。<a id="a-4b"></a>复有长者女。<a id="a-4c"></a>始嫁有愿生子男者。<a id="a-4d"></a>当作百味之糜。<a id="a-4e"></a>祠山树神。<a id="a-4f"></a>后生得男。<a id="a-4g"></a>喜即作糜。<a id="a-4h"></a>盛以金钵。<a id="a-4i"></a>其女泻糜。<a id="a-4j"></a>釜杓不污。<a id="a-4k"></a>女益珍敬。<a id="a-4l"></a>即与数女。<a id="a-4m"></a>俱入山中。<a id="a-4n"></a>望见好树。<a id="a-4o"></a>即遣婢先往扫除。<a id="a-4p"></a>婢到见佛。<a id="a-4q"></a>不知何神。<a id="a-4r"></a>还报女言。<a id="a-4s"></a>有神在树下坐。<a id="a-4t"></a>女令婢戴百味之糜置头上。<a id="a-4u"></a>前长跪上食并金钵。<a id="a-4v"></a>佛言。<a id="a-4w"></a>汝等能有善意。<a id="a-4x"></a>必以现世得福见谛。<a id="a-4y"></a>众女遥拜而退。<a id="a-4z"></a>佛便食糜已。<a id="a-50"></a>念先三佛初得道时。<a id="a-51"></a>皆有献百味之食并上金钵如此器者。<a id="a-52"></a>今皆在文邻龙所。<a id="a-53"></a>佛即掷钵水中。<a id="a-54"></a>自然逆流。<a id="a-55"></a>上水七里。<a id="a-56"></a>堕前三钵上。<a id="a-57"></a>四器共累。<a id="a-58"></a>相类如一。<a id="a-59"></a>龙王欢喜。<a id="a-5A"></a>知复有佛。<a id="a-5B"></a>佛定意七日。<a id="a-5C"></a>不动不摇。<a id="a-5D"></a>树神念佛。<a id="a-5E"></a>新得道快坐七日。<a id="a-5F"></a>未有献食者。<a id="a-5G"></a>我当求人令饭佛。<a id="a-5H"></a>时适有五百贾人。<a id="a-5I"></a>从山一面过。<a id="a-5J"></a>车牛皆踬不行。<a id="a-5K"></a>中有两大人。<a id="a-5L"></a>一名提谓。<a id="a-5M"></a>二名波利。<a id="a-5N"></a>怖还与众人俱诣树神请福。<a id="a-5O"></a>神现光像言。<a id="a-5P"></a>今世有佛。<a id="a-5Q"></a>在此优留国界尼连禅水边。<a id="a-5R"></a>未有献食者。<a id="a-5S"></a>汝曹幸先能有善意。<a id="a-5T"></a>必获大福。<a id="a-5U"></a>贾人闻佛名。<a id="a-5V"></a>皆喜言。<a id="a-5W"></a>佛必独大尊。<a id="a-5X"></a>天神所敬。<a id="a-5Y"></a>非凡品也。<a id="a-5Z"></a>即和麨蜜。<a id="a-5a"></a>俱诣树下。<a id="a-5b"></a>稽首上佛。<a id="a-5c"></a>佛念先古诸佛哀受人施法皆持钵。<a id="a-5d"></a>不宜如余道人手受食也。</p>
  <p id="a5e">时四天王。<a id="a-5f"></a>即遥知佛当用钵。<a id="a-5g"></a>如人屈申臂顷。<a id="a-5h"></a>俱到頞那山上。<a id="a-5i"></a>如意所念。<a id="a-5j"></a>石中自然出四钵。<a id="a-5k"></a>香净洁无秽。<a id="a-5l"></a>四天王各取一钵。<a id="a-5m"></a>还共上佛。<a id="a-5n"></a>愿哀贾人。<a id="a-5o"></a>令得大福。<a id="a-5p"></a>方有铁钵。<a id="a-5q"></a>后弟子当用食。<a id="a-5r"></a>佛念取一钵不快余三意。<a id="a-5s"></a>便悉受四钵。<a id="a-5t"></a>累置左手中。<a id="a-5u"></a>右手按之。<a id="a-5v"></a>合成一钵。<a id="a-5w"></a>令四际现。<a id="a-5x"></a>佛受麨蜜。<a id="a-5y"></a>告诸贾人。<a id="a-5z"></a>汝当归命于佛。<a id="a-60"></a>归命于法。<a id="a-61"></a>方有比丘众。<a id="a-62"></a>当预自归。<a id="a-63"></a>即皆受教。<a id="a-64"></a>各三自归。<a id="a-65"></a>佛起于异处食毕。<a id="a-66"></a>咒愿贾人言。<a id="a-67"></a>今所布施。<a id="a-68"></a>欲使食者。<a id="a-69"></a>得充气力。<a id="a-6A"></a>当令施家。<a id="a-6B"></a>世世得愿。<a id="a-6C"></a>得色得力。<a id="a-6D"></a>得瞻得喜。<a id="a-6E"></a>安快无病。<a id="a-6F"></a>终保年寿。<a id="a-6G"></a>诸邪恶鬼。<a id="a-6H"></a>不得娆近。<a id="a-6I"></a>以有善意。<a id="a-6J"></a>立德本固。<a id="a-6K"></a>诸善鬼神。<a id="a-6L"></a>常当拥护。<a id="a-6M"></a>开示道地。<a id="a-6N"></a>得利谐偶。<a id="a-6O"></a>不使迍蹇。<a id="a-6P"></a>无复艰患。<a id="a-6Q"></a>人有正见。<a id="a-6R"></a>以信喜敬。<a id="a-6S"></a>洁净不悔。<a id="a-6T"></a>施道德者。<a id="a-6U"></a>福德益大。<a id="a-6V"></a>所随转胜。<a id="a-6W"></a>吉无不利。<a id="a-6X"></a>日月五星。<a id="a-6Y"></a>二十八宿。<a id="a-6Z"></a>天神鬼王。<a id="a-6a"></a>常随护助。<a id="a-6b"></a>四天大王。<a id="a-6c"></a>赏别善人。<a id="a-6d"></a>东提头赖。<a id="a-6e"></a>南维睒文。<a id="a-6f"></a>西维楼勒。<a id="a-6g"></a>北拘均罗。<a id="a-6h"></a>当护汝等令不遭横。<a id="a-6i"></a>能有慧意。<a id="a-6j"></a>研精学问。<a id="a-6k"></a>敬佛法众。<a id="a-6l"></a>弃捐众恶。<a id="a-6m"></a>不自放恣。<a id="a-6n"></a>现受吉祥。<a id="a-6o"></a>种福得福。<a id="a-6p"></a>行道得道。<a id="a-6q"></a>以先见佛一心承奉。<a id="a-6r"></a>当为从是致第一福。<a id="a-6s"></a>现世获祐。<a id="a-6t"></a>快解见谛。<a id="a-6u"></a>富乐长寿。<a id="a-6v"></a>自致泥洹。<a id="a-6w"></a>时糗蜜冷。<a id="a-6x"></a>佛腹内风起。<a id="a-6y"></a>帝释即知。<a id="a-6z"></a>应时到阎浮提界上。<a id="a-70"></a>取药果名呵梨勒。<a id="a-71"></a>来白佛言。<a id="a-72"></a>是果香美可服。<a id="a-73"></a>最除内风。<a id="a-74"></a>佛便食之。<a id="a-75"></a>风即除去。<a id="a-76"></a>起到文邻瞽龙无提水边。<a id="a-77"></a>坐定七日。<a id="a-78"></a>不喘不息。<a id="a-79"></a>光照水中。<a id="a-7A"></a>龙目得开。<a id="a-7B"></a>自识如前。<a id="a-7C"></a>见三佛光明。<a id="a-7D"></a>目辄得视。<a id="a-7E"></a>龙王欢喜沐浴。<a id="a-7F"></a>名香栴檀苏合出水。<a id="a-7G"></a>见佛相好。<a id="a-7H"></a>光影如树有华。<a id="a-7I"></a>前绕佛七匝。<a id="a-7J"></a>身离佛围四十里。<a id="a-7K"></a>龙有七头。<a id="a-7L"></a>罗覆佛上。<a id="a-7M"></a>欲以障蔽蚊虻寒暑。<a id="a-7N"></a>时雨七日。<a id="a-7O"></a>龙一心不饥不渴。<a id="a-7P"></a>七日雨止。<a id="a-7Q"></a>佛悟。<a id="a-7R"></a>龙化作年少道人。<a id="a-7S"></a>着好服饰。<a id="a-7T"></a>稽首问佛。<a id="a-7U"></a>佛得无寒。<a id="a-7V"></a>得无热。<a id="a-7W"></a>得无为蚊虻所娆近耶。<a id="a-7X"></a>佛时答言。</p>
  <p id="a7Y">久得在屏处　　思道其福快</p>
  <p id="a7Z">昔所愿欲闻　　今以悉知快</p>
  <p id="a7a">不为彼所娆　　能安众生快</p>
  <p id="a7b">度世三毒灭　　得佛泥洹快</p>
  <p id="a7c">生世得睹佛　　闻受经法快</p>
  <p id="a7d">得与辟支佛　　真人会亦快</p>
  <p id="a7e">不与愚从事　　得离恶人快</p>
  <p id="a7f">有黠别真伪　　知信正道快</p>
  <p id="a7g">佛告龙王。<a id="a-7h"></a>汝当复自归于佛。<a id="a-7i"></a>自归于法。<a id="a-7j"></a>自归于比丘僧。<a id="a-7k"></a>即受三自归。<a id="a-7l"></a>诸畜生中。<a id="a-7m"></a>是龙为先见佛。<a id="a-7n"></a>佛以神足。<a id="a-7o"></a>移坐石室。<a id="a-7p"></a>自念本愿。<a id="a-7q"></a>欲度众生。<a id="a-7r"></a>思惟生死本。<a id="a-7s"></a>从十二因缘法起。<a id="a-7t"></a>法起故便有生死。<a id="a-7u"></a>若法灭者生死乃尽。<a id="a-7v"></a>作是故自得是。<a id="a-7w"></a>不作是是便息。<a id="a-7x"></a>一切众生。<a id="a-7y"></a>意为精神。<a id="a-7z"></a>窈窈冥冥。<a id="a-80"></a>恍忽无形。<a id="a-81"></a>自起识想。<a id="a-82"></a>随行受身。<a id="a-83"></a>身无常主。<a id="a-84"></a>神无常形。<a id="a-85"></a>神心变化。<a id="a-86"></a>躁浊难清。<a id="a-87"></a>自生自灭。<a id="a-88"></a>未曾休息。<a id="a-89"></a>一念去。<a id="a-8A"></a>一念来。<a id="a-8B"></a>若水中泡。<a id="a-8C"></a>一滴灭一复兴。<a id="a-8D"></a>至于三界欲色无色九神所止。<a id="a-8E"></a>皆系于识。<a id="a-8F"></a>不得免苦。<a id="a-8G"></a>昧昧然不自觉。<a id="a-8H"></a>故谓之痴。<a id="a-8I"></a>莫知要道夫得至妙。<a id="a-8J"></a>虚寂无念。<a id="a-8K"></a>不可以凡世间意知。<a id="a-8L"></a>世间道术。<a id="a-8M"></a>九十六种。<a id="a-8N"></a>各信所事。<a id="a-8O"></a>孰知其惑。<a id="a-8P"></a>皆乐生求安。<a id="a-8Q"></a>贪欲嗜味。<a id="a-8R"></a>好于声色故不能乐佛道。<a id="a-8S"></a>佛道清净。<a id="a-8T"></a>空无所有。<a id="a-8U"></a>凡计身万物不可得常有。<a id="a-8V"></a>设当为说。<a id="a-8W"></a>天下皆苦。<a id="a-8X"></a>空无所有。<a id="a-8Y"></a>谁能信者。<a id="a-8Z"></a>枯苦我耳。<a id="a-8a"></a>意欲默然。<a id="a-8b"></a>不为世间说法。<a id="a-8c"></a>便入定意。<a id="a-8d"></a>佛放眉中光。<a id="a-8e"></a>上照七天。<a id="a-8f"></a>梵天知佛欲取泥洹。<a id="a-8g"></a>悲念三界皆为长衰。<a id="a-8h"></a>终不得知度世之法。<a id="a-8i"></a>死即当复堕三恶道。<a id="a-8j"></a>何时当脱天下。<a id="a-8k"></a>久远乃有佛耳。<a id="a-8l"></a>佛难得见。<a id="a-8m"></a>若优昙华。<a id="a-8n"></a>今我当为天人请命求哀于佛。<a id="a-8o"></a>令止说经。<a id="a-8p"></a>即语帝释。<a id="a-8q"></a>将天乐般遮伎。<a id="a-8r"></a>下到石室。<a id="a-8s"></a>佛方定意觉。<a id="a-8t"></a>般遮弹琴而歌。<a id="a-8u"></a>其辞曰。</p>
  <p id="a8v">听我歌十力　　弃盖寂定禅</p>
  <p id="a8w">光彻照七天　　德香踰栴檀</p>
  <p id="a8x">上帝神妙来　　叹仰欲见尊</p>
  <p id="a8y">梵释赍敬意　　稽首欲受闻</p>
  <p id="a8z">佛所本行愿　　精进百劫勤</p>
  <p id="a90">四等大布施　　十方受弘恩</p>
  <p id="a91">持戒净无垢　　慈软护众生</p>
  <p id="a92">勇决入禅智　　大悲敷度经</p>
  <p id="a93">苦行积无数　　功勋成于今</p>
  <p id="a94">戒忍定慧力　　动地魔已擒</p>
  <p id="a95">德普盖天地　　神智过灵圣</p>
  <p id="a96">相好特无比　　八声震十方</p>
  <p id="a97">志高于须弥　　清妙莫能论</p>
  <p id="a98">永离淫怒痴　　无复老死患</p>
  <p id="a99">唯哀从定觉　　愍伤诸天人</p>
  <p id="a9A">为开法宝藏　　敷惠甘露珍</p>
  <p id="a9B">令从忧畏解　　危厄得以安</p>
  <p id="a9C">迷惑见正道　　邪疑睹真言</p>
  <p id="a9D">一切皆愿乐　　欲听受无厌</p>
  <p id="a9E">当开无死法　　垂化于无穷</p>
  <p id="a9F">佛意悉知。<a id="a-9G"></a>便从定觉。<a id="a-9H"></a>梵天白佛言。<a id="a-9I"></a>从久远以来。<a id="a-9J"></a>适复见佛耳。<a id="a-9K"></a>诸天喜踊。<a id="a-9L"></a>欲闻佛法。<a id="a-9M"></a>当为世间说经。<a id="a-9N"></a>愿莫般泥洹。<a id="a-9O"></a>众生愚闇。<a id="a-9P"></a>无有慧眼。<a id="a-9Q"></a>唯加慈导。<a id="a-9R"></a>令得解脱。<a id="a-9S"></a>诸天人中。<a id="a-9T"></a>多有贤善。<a id="a-9U"></a>好道易解。<a id="a-9V"></a>亦有精进。<a id="a-9W"></a>能受戒法。<a id="a-9X"></a>畏于地狱三恶道者。<a id="a-9Y"></a>愿开法藏。<a id="a-9Z"></a>为现甘露。<a id="a-9a"></a>受者必多。<a id="a-9b"></a>天下无佛时。<a id="a-9c"></a>我见余道人。<a id="a-9d"></a>具有三毒自意合作经典人尚学其不至诚法。<a id="a-9e"></a>何况佛之清净无淫怒痴。<a id="a-9f"></a>愿佛说法。<a id="a-9g"></a>使众生得闻至诚之道。</p>
  <p id="a9h">佛言。<a id="a-9i"></a>善哉善哉。<a id="a-9j"></a>梵天。<a id="a-9k"></a>欲广施安救诸世间。<a id="a-9l"></a>抚利宁济。<a id="a-9m"></a>乐使解脱。<a id="a-9n"></a>我念世间。<a id="a-9o"></a>贪爱嗜欲。<a id="a-9p"></a>堕生死苦。<a id="a-9q"></a>少能自觉本从十二因缘起。<a id="a-9r"></a>痴缘痴。<a id="a-9s"></a>行缘行。<a id="a-9t"></a>识缘识。<a id="a-9u"></a>名像缘名像。<a id="a-9v"></a>六入缘六入。<a id="a-9w"></a>更乐缘更乐。<a id="a-9x"></a>痛缘痛。<a id="a-9y"></a>爱缘爱。<a id="a-9z"></a>受缘受。<a id="a-A0"></a>有缘有。<a id="a-A1"></a>生缘生老死忧悲苦闷心恼。<a id="a-A2"></a>大患其有。<a id="a-A3"></a>精神从爱。<a id="a-A4"></a>转受生死。<a id="a-A5"></a>欲得道者。<a id="a-A6"></a>当断贪爱灭除情欲。<a id="a-A7"></a>无为无起。<a id="a-A8"></a>然则痴灭。<a id="a-A9"></a>痴灭则行灭。<a id="a-AA"></a>行灭则识灭。<a id="a-AB"></a>识灭则名像灭。<a id="a-AC"></a>名像灭则六入灭。<a id="a-AD"></a>六入灭则更乐灭。<a id="a-AE"></a>更乐灭则痛灭。<a id="a-AF"></a>痛灭则爱灭。<a id="a-AG"></a>爱灭则受灭。<a id="a-AH"></a>受灭则有灭。<a id="a-AI"></a>有灭则生灭。<a id="a-AJ"></a>生灭则老死忧悲苦闷心恼大患皆尽。<a id="a-AK"></a>是谓得道。<a id="a-AL"></a>唯佛觉此。<a id="a-AM"></a>微妙难明。<a id="a-AN"></a>夫此清净无愚痴想。<a id="a-AO"></a>不可以世间凡夫意知。<a id="a-AP"></a>天下道术。<a id="a-AQ"></a>九十六种。<a id="a-AR"></a>各有所事。<a id="a-AS"></a>或事天地日月五星。<a id="a-AT"></a>或事水火鬼神龙神。<a id="a-AU"></a>皆乐生求安。<a id="a-AV"></a>贪欲嗜味。<a id="a-AW"></a>好于声色。<a id="a-AX"></a>故不能乐佛道。<a id="a-AY"></a>不闻佛经。<a id="a-AZ"></a>不知要法。<a id="a-Aa"></a>凡人意异。<a id="a-Ab"></a>计身万物谓可常有。<a id="a-Ac"></a>设当为说目之所见。<a id="a-Ad"></a>万物无常。<a id="a-Ae"></a>有身皆苦。<a id="a-Af"></a>身为非身。<a id="a-Ag"></a>空无所有。<a id="a-Ah"></a>亲戚家属。<a id="a-Ai"></a>悉非人所。<a id="a-Aj"></a>正言似反。<a id="a-Ak"></a>谁能信者。<a id="a-Al"></a>吾为枯苦。<a id="a-Am"></a>不如取泥洹。<a id="a-An"></a>故欲不言耳。<a id="a-Ao"></a>梵天复曰。</p>
  <p id="aAp">从无数劫人在世间生死唯佛经难得闻。</p>
  <p id="aAq">从佛在世能度极者　　今以得愿人中难有</p>
  <p id="aAr">尊极无佛比　　是故稽首礼</p>
  <p id="aAs">世间缚着为久在冥　　今十力兴神智无量</p>
  <p id="aAt">当开法藏施慧光明　　照诸天人令得开解</p>
  <p id="aAu">佛能度一切　　是故愿自归</p>
  <p id="aAv">从本发意誓为苦人　　劳谦积德行愿已成</p>
  <p id="aAw">无明老死长衰可悲　　当施法药救诸病痛</p>
  <p id="aAx">慈哀无过佛　　是故稽首请</p>
  <p id="aAy">佛已可梵天念谁可先度者。<a id="a-Az"></a>昔者父王遣五人侍我。<a id="a-B0"></a>今在山中。<a id="a-B1"></a>即复道还。<a id="a-B2"></a>五人见佛。<a id="a-B3"></a>自相谓言。<a id="a-B4"></a>是人来者。<a id="a-B5"></a>慎莫与起也。<a id="a-B6"></a>佛到。<a id="a-B7"></a>五人皆起。<a id="a-B8"></a>不觉作礼。<a id="a-B9"></a>时佛言。<a id="a-BA"></a>卿等持心。<a id="a-BB"></a>何无牢固。<a id="a-BC"></a>属言莫起。<a id="a-BD"></a>何以作礼。<a id="a-BE"></a>五人不对。<a id="a-BF"></a>愿为弟子。<a id="a-BG"></a>佛即手摩其头。<a id="a-BH"></a>以为沙门。<a id="a-BI"></a>还道树下各坐思惟佛。<a id="a-BJ"></a>又复念此间有优为迦葉。<a id="a-BK"></a>大明勇健。<a id="a-BL"></a>有好名字。<a id="a-BM"></a>国王吏民。<a id="a-BN"></a>皆共事之。<a id="a-BO"></a>与五百弟子。<a id="a-BP"></a>在尼连禅水边。<a id="a-BQ"></a>欲先开化令解欢喜。<a id="a-BR"></a>信乐佛法。<a id="a-BS"></a>尔乃余人。<a id="a-BT"></a>当随而学。<a id="a-BU"></a>即往从之。<a id="a-BV"></a>迦葉见佛。<a id="a-BW"></a>即来起迎。<a id="a-BX"></a>赞言幸甚。<a id="a-BY"></a>大道人善来。<a id="a-BZ"></a>相见消息安不。<a id="a-Ba"></a>佛即答言。<a id="a-Bb"></a>无病第一利。<a id="a-Bc"></a>知足第一富。<a id="a-Bd"></a>善友第一厚。<a id="a-Be"></a>无为第一安。</p>
  <p id="aBf">迦葉曰。<a id="a-Bg"></a>有何敕使。<a id="a-Bh"></a>佛言。<a id="a-Bi"></a>欲报一事。<a id="a-Bj"></a>傥不嗔恚。<a id="a-Bk"></a>烦借火室。<a id="a-Bl"></a>一宿之间。<a id="a-Bm"></a>曰不爱也。<a id="a-Bn"></a>中有毒龙。<a id="a-Bo"></a>恐相害耳。<a id="a-Bp"></a>佛言。<a id="a-Bq"></a>无苦龙不害我。<a id="a-Br"></a>重借至三。<a id="a-Bs"></a>迦葉言。<a id="a-Bt"></a>然大道人德高。<a id="a-Bu"></a>能居中者大善。<a id="a-Bv"></a>佛即澡洗前入火室。<a id="a-Bw"></a>持草布地。<a id="a-Bx"></a>适坐须臾。<a id="a-By"></a>毒龙嗔恚。<a id="a-Bz"></a>身中出烟。<a id="a-C0"></a>佛亦现神。<a id="a-C1"></a>身中出烟。<a id="a-C2"></a>龙大忿怒。<a id="a-C3"></a>身皆火出。<a id="a-C4"></a>佛亦现神。<a id="a-C5"></a>身出火光。<a id="a-C6"></a>龙火佛光。<a id="a-C7"></a>于是俱盛。<a id="a-C8"></a>石室尽燃。<a id="a-C9"></a>其炎烟出。<a id="a-CA"></a>如失火状。<a id="a-CB"></a>迦葉夜起。<a id="a-CC"></a>相视星宿。<a id="a-CD"></a>见火室洞然。<a id="a-CE"></a>噫噫言。<a id="a-CF"></a>咄。<a id="a-CG"></a>是大沙门。<a id="a-CH"></a>端正可惜。<a id="a-CI"></a>不随我语。<a id="a-CJ"></a>竟为毒火所害。<a id="a-CK"></a>佛知其意。<a id="a-CL"></a>于其室内。<a id="a-CM"></a>以道神力。<a id="a-CN"></a>灭龙恚毒。<a id="a-CO"></a>降伏龙身。<a id="a-CP"></a>化置钵中。<a id="a-CQ"></a>迦葉惶遽。<a id="a-CR"></a>令五百弟子人。<a id="a-CS"></a>持一瓶水。<a id="a-CT"></a>就掷灭火。<a id="a-CU"></a>而一瓶者。<a id="a-CV"></a>更成一火。<a id="a-CW"></a>师徒益怖。<a id="a-CX"></a>皆言。<a id="a-CY"></a>咄咄杀是大沙门。<a id="a-CZ"></a>明旦佛持钵盛龙而出。<a id="a-Ca"></a>迦葉惊喜问。<a id="a-Cb"></a>大道人乃尚活耶。<a id="a-Cc"></a>器中何等。<a id="a-Cd"></a>佛答言。<a id="a-Ce"></a>然吾自活耳。<a id="a-Cf"></a>是钵中者。<a id="a-Cg"></a>可言毒龙。<a id="a-Ch"></a>众人所畏。<a id="a-Ci"></a>不敢入室者也。<a id="a-Cj"></a>今者降之。<a id="a-Ck"></a>已受戒矣。<a id="a-Cl"></a>迦葉自以得道。<a id="a-Cm"></a>谓佛非真。<a id="a-Cn"></a>顾语弟子。<a id="a-Co"></a>是大沙门极神。<a id="a-Cp"></a>虽尔未及于道。<a id="a-Cq"></a>不如我得罗汉也。</p>
  <p id="aCr">佛复移近迦葉。<a id="a-Cs"></a>坐一树下。<a id="a-Ct"></a>夜第一四天王俱下听佛说经。<a id="a-Cu"></a>四王光影。<a id="a-Cv"></a>明如盛火。<a id="a-Cw"></a>迦葉夜起。<a id="a-Cx"></a>占候见佛。<a id="a-Cy"></a>边有四火。<a id="a-Cz"></a>明旦行问。<a id="a-D0"></a>大道人亦事火乎。<a id="a-D1"></a>佛言。<a id="a-D2"></a>不事火也。<a id="a-D3"></a>曰昨夜此间有四火何也。<a id="a-D4"></a>佛言。<a id="a-D5"></a>昨夜四天王。<a id="a-D6"></a>来下听经。<a id="a-D7"></a>是其光耳。<a id="a-D8"></a>迦葉念言。<a id="a-D9"></a>是大沙门极神。<a id="a-DA"></a>虽然尚未得道故。<a id="a-DB"></a>不如我得罗汉也。</p>
  <p id="aDC">佛止树下。<a id="a-DD"></a>第二天帝释。<a id="a-DE"></a>夜复来下。<a id="a-DF"></a>听佛说经。<a id="a-DG"></a>帝释光影。<a id="a-DH"></a>甚益大明。<a id="a-DI"></a>迦葉夜起。<a id="a-DJ"></a>占候见佛边火光倍于昨四火明。<a id="a-DK"></a>心念是大沙门续事火也。<a id="a-DL"></a>明旦复行问。<a id="a-DM"></a>大道人得无事火。<a id="a-DN"></a>佛言不也。<a id="a-DO"></a>昨天帝释。<a id="a-DP"></a>来下听经。<a id="a-DQ"></a>是其光耳。<a id="a-DR"></a>迦葉念言。<a id="a-DS"></a>是大沙门。<a id="a-DT"></a>乃神圣。<a id="a-DU"></a>虽然未及于道。<a id="a-DV"></a>不如我得罗汉也。</p>
  <p id="aDW">后夜第七梵天。<a id="a-DX"></a>又下听经。<a id="a-DY"></a>梵之光影。<a id="a-DZ"></a>倍于帝释。<a id="a-Da"></a>迦葉夜起。<a id="a-Db"></a>占候见火光益大明盛。<a id="a-Dc"></a>明日问。<a id="a-Dd"></a>大道人事火乎。<a id="a-De"></a>答言。<a id="a-Df"></a>不事火也。<a id="a-Dg"></a>昨夜火光益明大何也。</p>
  <p id="aDh">佛言。<a id="a-Di"></a>昨夜梵天。<a id="a-Dj"></a>来下听经。<a id="a-Dk"></a>是其光耳。<a id="a-Dl"></a>迦葉复念。<a id="a-Dm"></a>是大沙门。<a id="a-Dn"></a>神则神矣。<a id="a-Do"></a>然未得道。<a id="a-Dp"></a>不如我得罗汉也。</p>
  <p id="aDq">迦葉五百弟子。<a id="a-Dr"></a>人事三火。<a id="a-Ds"></a>合千五百火。<a id="a-Dt"></a>明旦燃之。<a id="a-Du"></a>火了不燃。<a id="a-Dv"></a>怪而白师。<a id="a-Dw"></a>师言。<a id="a-Dx"></a>疑是大沙门所为也。<a id="a-Dy"></a>即行问佛。<a id="a-Dz"></a>我五百弟子。<a id="a-E0"></a>凡事千五百火。<a id="a-E1"></a>今旦燃之。<a id="a-E2"></a>火皆不燃。<a id="a-E3"></a>是大道人之所为乎。<a id="a-E4"></a>佛言。<a id="a-E5"></a>卿欲使火燃不。<a id="a-E6"></a>问之至三。<a id="a-E7"></a>曰欲使燃。<a id="a-E8"></a>佛言可去。<a id="a-E9"></a>火当燃。<a id="a-EA"></a>应声皆燃。<a id="a-EB"></a>迦葉复念。<a id="a-EC"></a>是大沙门。<a id="a-ED"></a>神则神矣。<a id="a-EE"></a>然未得道。<a id="a-EF"></a>不如我已得罗汉也。</p>
  <p id="aEG">迦葉身自事三火。<a id="a-EH"></a>明旦燃之。<a id="a-EI"></a>又不可燃。<a id="a-EJ"></a>心念复是大沙门所为也。<a id="a-EK"></a>即行问佛。<a id="a-EL"></a>我自事三火。<a id="a-EM"></a>今旦燃之。<a id="a-EN"></a>了不可燃。<a id="a-EO"></a>续是大道人所为耶。</p>
  <p id="aEP">佛言。<a id="a-EQ"></a>卿欲使火燃不。<a id="a-ER"></a>问之至三。<a id="a-ES"></a>曰欲使燃。<a id="a-ET"></a>佛言可去。<a id="a-EU"></a>火当燃。<a id="a-EV"></a>应声皆燃。<a id="a-EW"></a>迦葉复念。<a id="a-EX"></a>是大沙门。<a id="a-EY"></a>神则神矣。<a id="a-EZ"></a>然未得道。<a id="a-Ea"></a>不如我已得罗汉也。</p>
  <p id="aEb">火燃之后。<a id="a-Ec"></a>迦葉欲灭之不可得灭。<a id="a-Ed"></a>五百弟子。<a id="a-Ee"></a>及诸事火者。<a id="a-Ef"></a>共助灭之。<a id="a-Eg"></a>而了不灭。<a id="a-Eh"></a>皆言。<a id="a-Ei"></a>大沙门所为也。</p>
  <p id="aEj">迦葉行问佛。<a id="a-Ek"></a>火既燃矣。<a id="a-El"></a>今不可灭。<a id="a-Em"></a>佛言。<a id="a-En"></a>欲使灭乎曰欲使灭佛言。<a id="a-Eo"></a>可去火当灭。<a id="a-Ep"></a>应声即灭。<a id="a-Eq"></a>迦葉故念。<a id="a-Er"></a>是大沙门虽神。<a id="a-Es"></a>不如我得道真也。</p>
  <p id="aEt">迦葉行白佛言。<a id="a-Eu"></a>愿大道人。<a id="a-Ev"></a>留此不须复远行。<a id="a-Ew"></a>我自给饭食。<a id="a-Ex"></a>即还敕家。<a id="a-Ey"></a>明日作好饭。<a id="a-Ez"></a>施床座已。<a id="a-F0"></a>食时自行请佛。<a id="a-F1"></a>佛言便去今随后到。<a id="a-F2"></a>迦葉适去。<a id="a-F3"></a>佛如人屈申臂顷。<a id="a-F4"></a>东适弗于逮界上数千亿里。<a id="a-F5"></a>取树果名阎逼。<a id="a-F6"></a>盛满钵还。<a id="a-F7"></a>迦葉未至。<a id="a-F8"></a>佛已坐其床上。<a id="a-F9"></a>迦葉后到。<a id="a-FA"></a>问大道人从何道来。<a id="a-FB"></a>佛言。<a id="a-FC"></a>卿适去我东到弗于逮地取阎逼果。<a id="a-FD"></a>香美可食便取食之。<a id="a-FE"></a>佛饭已去。<a id="a-FF"></a>迦葉续念。<a id="a-FG"></a>是大沙门虽神。<a id="a-FH"></a>不如我道真也。<a id="a-FI"></a>明日食时。<a id="a-FJ"></a>迦葉复请佛。<a id="a-FK"></a>佛言便去。<a id="a-FL"></a>今随后到。<a id="a-FM"></a>迦葉适去。<a id="a-FN"></a>佛便南行。<a id="a-FO"></a>极阎浮提界数千万里。<a id="a-FP"></a>取呵梨勒果。<a id="a-FQ"></a>盛满钵还。<a id="a-FR"></a>迦葉未归。<a id="a-FS"></a>佛已坐其床。<a id="a-FT"></a>迦葉至问何缘先到。<a id="a-FU"></a>佛言。<a id="a-FV"></a>卿适去我即南行极此地界。<a id="a-FW"></a>取呵梨勒果。<a id="a-FX"></a>亦香且美。<a id="a-FY"></a>便取食之。<a id="a-FZ"></a>佛饭已去。<a id="a-Fa"></a>迦葉续念。<a id="a-Fb"></a>是大沙门虽神。<a id="a-Fc"></a>不如我道真也。</p>
  <p id="aFd">明日迦葉。<a id="a-Fe"></a>复行请佛。<a id="a-Ff"></a>佛言便去。<a id="a-Fg"></a>今随后到。<a id="a-Fh"></a>迦葉适去。<a id="a-Fi"></a>佛西到拘耶尼界上数千亿里。<a id="a-Fj"></a>取阿摩勒果。<a id="a-Fk"></a>盛满钵还。<a id="a-Fl"></a>先迦葉归。<a id="a-Fm"></a>坐其床上。<a id="a-Fn"></a>迦葉后至。<a id="a-Fo"></a>问大道人。<a id="a-Fp"></a>从何而来。<a id="a-Fq"></a>佛言。<a id="a-Fr"></a>卿适去后。<a id="a-Fs"></a>我西适拘耶尼地。<a id="a-Ft"></a>取阿摩勒果。<a id="a-Fu"></a>香美可食。<a id="a-Fv"></a>便取食之。<a id="a-Fw"></a>佛饭已去。<a id="a-Fx"></a>迦葉复念。<a id="a-Fy"></a>是大沙门虽神。<a id="a-Fz"></a>故不如我道真也。</p>
  <p id="aG0">明日迦葉复请佛。<a id="a-G1"></a>佛言。<a id="a-G2"></a>便去今随后到。<a id="a-G3"></a>迦葉反顾。<a id="a-G4"></a>忽然不见佛。<a id="a-G5"></a>佛以神足。<a id="a-G6"></a>北适郁单越界上数千亿里。<a id="a-G7"></a>取自然粳米。<a id="a-G8"></a>满钵而还。<a id="a-G9"></a>先迦葉至。<a id="a-GA"></a>坐其床上。<a id="a-GB"></a>迦葉后至。<a id="a-GC"></a>问大道人复从何来。<a id="a-GD"></a>佛言。<a id="a-GE"></a>从北郁单越地。<a id="a-GF"></a>取此成熟粳米。<a id="a-GG"></a>快美且香。<a id="a-GH"></a>卿试食之。<a id="a-GI"></a>佛饭已去。<a id="a-GJ"></a>迦葉复念。<a id="a-GK"></a>是大沙门虽神。<a id="a-GL"></a>故不如我道真也。</p>
  <p id="aGM">明日食时。<a id="a-GN"></a>佛持钵。<a id="a-GO"></a>自到迦葉家。<a id="a-GP"></a>受饭而还。<a id="a-GQ"></a>于屏处食已。<a id="a-GR"></a>念欲澡漱。<a id="a-GS"></a>天帝知佛意即下。<a id="a-GT"></a>以手指地。<a id="a-GU"></a>水出成池。<a id="a-GV"></a>令佛得用。<a id="a-GW"></a>迦葉晡时。<a id="a-GX"></a>彷徉聚中。<a id="a-GY"></a>见有泉水。<a id="a-GZ"></a>怪而问佛。<a id="a-Ga"></a>何缘有此。<a id="a-Gb"></a>佛言。<a id="a-Gc"></a>吾朝得卿饭于此。<a id="a-Gd"></a>食已念欲澡漱。<a id="a-Ge"></a>天帝释指地。<a id="a-Gf"></a>令有水出。<a id="a-Gg"></a>汝当名此为指地池。<a id="a-Gh"></a>迦葉复念。<a id="a-Gi"></a>是大沙门虽神。<a id="a-Gj"></a>故不如我道真也。</p>
  <p id="aGk">佛还树下。<a id="a-Gl"></a>道见弃弊衣取欲浣之。<a id="a-Gm"></a>天帝知佛意。<a id="a-Gn"></a>即到頞那山上。<a id="a-Go"></a>取正四方成治好石。<a id="a-Gp"></a>来置池边白佛言。<a id="a-Gq"></a>可用浣衣。<a id="a-Gr"></a>佛欲晒衣。<a id="a-Gs"></a>天帝复行取六方石。<a id="a-Gt"></a>来给晒衣。</p>
  <p id="aGu">迦葉见池边有两好石。<a id="a-Gv"></a>又问。<a id="a-Gw"></a>何缘有此。<a id="a-Gx"></a>佛言。<a id="a-Gy"></a>吾欲浣濯。<a id="a-Gz"></a>及欲晒衣。<a id="a-H0"></a>天帝到頞那山上取此石来。<a id="a-H1"></a>迦葉复念。<a id="a-H2"></a>是大沙门虽神。<a id="a-H3"></a>故不如我道真也。</p>
  <p id="aH4">佛后日入指地池澡浴毕。<a id="a-H5"></a>欲出无所攀。<a id="a-H6"></a>池上素有树。<a id="a-H7"></a>名迦和。<a id="a-H8"></a>绝大修好。<a id="a-H9"></a>其树自然曲下就佛。<a id="a-HA"></a>佛攀而出。<a id="a-HB"></a>迦葉见树曲下垂荫。<a id="a-HC"></a>怪而又问。<a id="a-HD"></a>佛言。<a id="a-HE"></a>吾入池浴。<a id="a-HF"></a>出无所攀。<a id="a-HG"></a>是故树神为我曲之。<a id="a-HH"></a>迦葉复念。<a id="a-HI"></a>是大沙门虽神。<a id="a-HJ"></a>故不如我道真也。</p>
  <p id="aHK">时摩竭国王及吏民。<a id="a-HL"></a>以岁节会礼诣迦葉所。<a id="a-HM"></a>相娱乐七日。<a id="a-HN"></a>迦葉念佛神圣明智。<a id="a-HO"></a>众人见者。<a id="a-HP"></a>必俱舍我而共事之。<a id="a-HQ"></a>当令其去七日快也。<a id="a-HR"></a>佛知其意。<a id="a-HS"></a>即隐七日。<a id="a-HT"></a>迦葉后日又念。<a id="a-HU"></a>间者我有节会余食甚多。<a id="a-HV"></a>得大沙门来。<a id="a-HW"></a>饭之快耶。<a id="a-HX"></a>佛遥知之。<a id="a-HY"></a>即时来到。<a id="a-HZ"></a>迦葉喜言。<a id="a-Ha"></a>大道人来。<a id="a-Hb"></a>一何善也。<a id="a-Hc"></a>我适欲相供养。<a id="a-Hd"></a>中间何为七日不现。<a id="a-He"></a>佛言。<a id="a-Hf"></a>间者王与吏民共会七日。<a id="a-Hg"></a>卿意念言。<a id="a-Hh"></a>是大沙门。<a id="a-Hi"></a>神圣明智。<a id="a-Hj"></a>众人见者。<a id="a-Hk"></a>必俱舍我而共事之。<a id="a-Hl"></a>当令其去七日快也。<a id="a-Hm"></a>是故我去。<a id="a-Hn"></a>卿今念我故复来耳。<a id="a-Ho"></a>迦葉心念。<a id="a-Hp"></a>是大沙门。<a id="a-Hq"></a>乃知人意。<a id="a-Hr"></a>虽然故不如我道真也。</p>
  <p id="aHs">尔时迦葉五百弟子。<a id="a-Ht"></a>适俱破薪。<a id="a-Hu"></a>各举一斧。<a id="a-Hv"></a>斧皆不得下。<a id="a-Hw"></a>懅共白师。<a id="a-Hx"></a>师言。<a id="a-Hy"></a>是大沙门所为也。<a id="a-Hz"></a>即行问佛。<a id="a-I0"></a>我诸弟子。<a id="a-I1"></a>向共破薪。<a id="a-I2"></a>斧皆举而不下。<a id="a-I3"></a>佛言可去。<a id="a-I4"></a>斧当下。<a id="a-I5"></a>斧即下下之后。<a id="a-I6"></a>斧皆着薪。<a id="a-I7"></a>举之不举。<a id="a-I8"></a>复行白佛。<a id="a-I9"></a>今斧适下。<a id="a-IA"></a>又皆不举。<a id="a-IB"></a>佛言可去。<a id="a-IC"></a>今使斧举。<a id="a-ID"></a>即举得用。<a id="a-IE"></a>迦葉复念。<a id="a-IF"></a>是大沙门虽神。<a id="a-IG"></a>故不如我道真也。</p>
  <p id="aIH">时尼连禅水。<a id="a-II"></a>长流駃疾。<a id="a-IJ"></a>佛以自然神通。<a id="a-IK"></a>断水令住。<a id="a-IL"></a>使水隔起。<a id="a-IM"></a>高出人头。<a id="a-IN"></a>令底扬尘。<a id="a-IO"></a>佛行其中。<a id="a-IP"></a>迦葉恐佛为水所漂。<a id="a-IQ"></a>即与弟子俱。<a id="a-IR"></a>乘船索佛。<a id="a-IS"></a>迦葉见水隔断。<a id="a-IT"></a>中央尘起。<a id="a-IU"></a>佛行其间。<a id="a-IV"></a>迦葉呼言。<a id="a-IW"></a>大道人乃尚活耶。<a id="a-IX"></a>佛言。<a id="a-IY"></a>然吾自活耳。<a id="a-IZ"></a>又问。<a id="a-Ia"></a>佛欲上船不。<a id="a-Ib"></a>佛言大善。<a id="a-Ic"></a>佛念今当现神。<a id="a-Id"></a>令子心伏。<a id="a-Ie"></a>即从水中。<a id="a-If"></a>贯船底入。<a id="a-Ig"></a>无有穿迹。<a id="a-Ih"></a>迦葉复念。<a id="a-Ii"></a>是大沙门。<a id="a-Ij"></a>神则神矣。<a id="a-Ik"></a>然不如我已得罗汉也。</p>
  <p id="aIl">佛语迦葉。<a id="a-Im"></a>汝非罗汉。<a id="a-In"></a>亦不知道真。<a id="a-Io"></a>胡为虚妄。<a id="a-Ip"></a>自称贵乎。<a id="a-Iq"></a>于是迦葉心惊毛竖。<a id="a-Ir"></a>自知无道。<a id="a-Is"></a>即稽首言。<a id="a-It"></a>大道人实神圣。<a id="a-Iu"></a>乃知我意志。<a id="a-Iv"></a>宁可得从大道人禀受经戒作沙门耶。<a id="a-Iw"></a>佛言。<a id="a-Ix"></a>且还报汝弟子。<a id="a-Iy"></a>报之益善。<a id="a-Iz"></a>卿是大长者。<a id="a-J0"></a>国中所承望。<a id="a-J1"></a>今欲学大道。<a id="a-J2"></a>可独自知乎。<a id="a-J3"></a>迦葉受教。<a id="a-J4"></a>还告诸弟子。<a id="a-J5"></a>汝曹知乎。<a id="a-J6"></a>我目所见。<a id="a-J7"></a>意始信解。<a id="a-J8"></a>当除须发。<a id="a-J9"></a>被法衣。<a id="a-JA"></a>受佛戒。<a id="a-JB"></a>作沙门。<a id="a-JC"></a>汝等欲何趣。<a id="a-JD"></a>五百弟子曰。<a id="a-JE"></a>我等所知。<a id="a-JF"></a>皆大师恩。<a id="a-JG"></a>师所尊信。<a id="a-JH"></a>必不虚妄。<a id="a-JI"></a>愿皆随从得为沙门。<a id="a-JJ"></a>于是师徒。<a id="a-JK"></a>脱身裘褐。<a id="a-JL"></a>及取水瓶杖屣诸事火具。<a id="a-JM"></a>悉弃水中。<a id="a-JN"></a>俱共诣佛。<a id="a-JO"></a>稽首白佛言。<a id="a-JP"></a>今我五百弟子。<a id="a-JQ"></a>以有信意。<a id="a-JR"></a>愿欲离家除须发。<a id="a-JS"></a>受佛戒。<a id="a-JT"></a>佛言可。<a id="a-JU"></a>诸沙门来。<a id="a-JV"></a>迦葉及五百弟子。<a id="a-JW"></a>须发自堕。<a id="a-JX"></a>皆成沙门。</p>
  <p id="aJY">优为迦葉有二弟。<a id="a-JZ"></a>次曰那提迦葉。<a id="a-Ja"></a>幼曰竭夷迦葉。<a id="a-Jb"></a>二弟各有二百五十弟子。<a id="a-Jc"></a>庐舍列居水边。<a id="a-Jd"></a>见诸梵志。<a id="a-Je"></a>衣服什物。<a id="a-Jf"></a>诸事火具。<a id="a-Jg"></a>皆随水流。<a id="a-Jh"></a>二弟惊愕。<a id="a-Ji"></a>恐兄师徒五百人。<a id="a-Jj"></a>为恶人所害。<a id="a-Jk"></a>大水所漂。<a id="a-Jl"></a>即与五百弟子。<a id="a-Jm"></a>逆水而上。<a id="a-Jn"></a>见兄师徒。<a id="a-Jo"></a>皆作沙门。<a id="a-Jp"></a>怪问。<a id="a-Jq"></a>大兄年百二十。<a id="a-Jr"></a>智慧高远。<a id="a-Js"></a>国王吏民。<a id="a-Jt"></a>所共宗事。<a id="a-Ju"></a>我意以兄为是罗汉。<a id="a-Jv"></a>今反舍梵志道。<a id="a-Jw"></a>学沙门法。<a id="a-Jx"></a>此非小事。<a id="a-Jy"></a>佛岂独大其道胜乎。<a id="a-Jz"></a>迦葉答言。<a id="a-K0"></a>佛道最胜。<a id="a-K1"></a>其法无量。<a id="a-K2"></a>我虽世学。<a id="a-K3"></a>未曾有得道神智如佛者也。<a id="a-K4"></a>其经戒甚修净。<a id="a-K5"></a>我今以见慈心度人。<a id="a-K6"></a>以三事教化。<a id="a-K7"></a>一者道定神足。<a id="a-K8"></a>变化自然。<a id="a-K9"></a>二者智慧知人本意。<a id="a-KA"></a>三者经道正行。<a id="a-KB"></a>随病与药。<a id="a-KC"></a>二弟各顾。<a id="a-KD"></a>谓诸弟子。<a id="a-KE"></a>汝等欲何趣。<a id="a-KF"></a>合五百人。<a id="a-KG"></a>俱同声言。<a id="a-KH"></a>愿如大师。<a id="a-KI"></a>即皆稽首。<a id="a-KJ"></a>求作沙门。<a id="a-KK"></a>佛言可诸沙门来。<a id="a-KL"></a>二弟及五百弟子。<a id="a-KM"></a>皆除须发。<a id="a-KN"></a>即随佛后。<a id="a-KO"></a>复成沙门。</p>
  <p id="aKP">佛便有千沙门。<a id="a-KQ"></a>俱到波罗奈夷县丛树下坐。<a id="a-KR"></a>佛诸弟子。<a id="a-KS"></a>皆故梵志。<a id="a-KT"></a>佛为诸弟子。<a id="a-KU"></a>现神变化。<a id="a-KV"></a>一者飞行。<a id="a-KW"></a>二者说经。<a id="a-KX"></a>三者教诫。<a id="a-KY"></a>诸弟子见佛威神。<a id="a-KZ"></a>莫不欢喜作礼奉行。</p>
 </body>
</html>