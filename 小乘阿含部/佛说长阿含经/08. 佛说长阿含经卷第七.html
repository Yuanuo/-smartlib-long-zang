<!doctype html>
<html id="z3IBUFuZI" data-ver="1500">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘阿含部">
  <meta period="姚秦">
 </head>
 <body>
  <h1 id="a1">佛说长阿含经卷第七</h1>
  <h2 id="a2">第二分弊宿经第三</h2>
  <p id="a3">尔时，<a id="a-4"></a>童女迦葉与五百比丘游行拘萨罗国，<a id="a-5"></a>渐诣斯波醯婆罗门村。<a id="a-6"></a>时，<a id="a-7"></a>童女迦葉在斯波醯村北尸舍婆林止。<a id="a-8"></a>时，<a id="a-9"></a>有婆罗门名曰弊宿，<a id="a-A"></a>止斯波醯村。<a id="a-B"></a>此村丰乐，<a id="a-C"></a>民人众多，<a id="a-D"></a>树木繁茂，<a id="a-E"></a>波斯匿王别封此村与婆罗门弊宿，<a id="a-F"></a>以为梵分。<a id="a-G"></a>弊宿婆罗门常怀异见，<a id="a-H"></a>为人说言：<a id="a-I"></a>“无有他世，<a id="a-J"></a>亦无更生，<a id="a-K"></a>无善恶报。<a id="a-L"></a>”</p>
  <p id="aM">时，<a id="a-N"></a>斯波醯村人闻童女迦葉与五百比丘，<a id="a-O"></a>从拘萨罗国渐至此尸舍婆林，<a id="a-P"></a>自相谓言：<a id="a-Q"></a>“此童女迦葉有大名闻，<a id="a-R"></a>已得罗汉，<a id="a-S"></a>耆旧长宿，<a id="a-T"></a>多闻广博，<a id="a-U"></a>聪明睿智，<a id="a-V"></a>辩才应机，<a id="a-W"></a>善于谈论，<a id="a-X"></a>今得见者，<a id="a-Y"></a>不亦善哉！<a id="a-Z"></a>”时，<a id="a-a"></a>彼村人日日次第往诣迦葉。<a id="a-b"></a>尔时，<a id="a-c"></a>弊宿在高楼上，<a id="a-d"></a>见其村人群队相随，<a id="a-e"></a>不知所趣，<a id="a-f"></a>即问左右持盖者言：<a id="a-g"></a>“彼人何故群队相随？<a id="a-h"></a>”</p>
  <p id="ai">侍者答曰：<a id="a-j"></a>“我闻童女迦葉将五百比丘游拘萨罗国，<a id="a-k"></a>至尸舍婆林。<a id="a-l"></a>又闻其人有大名称，<a id="a-m"></a>已得罗汉，<a id="a-n"></a>耆旧长宿，<a id="a-o"></a>多闻广博，<a id="a-p"></a>聪明睿智，<a id="a-q"></a>辩才应机，<a id="a-r"></a>善于谈论。<a id="a-s"></a>彼诸人等，<a id="a-t"></a>群队相随，<a id="a-u"></a>欲诣迦葉共相见耳！<a id="a-v"></a>”</p>
  <p id="aw">时，<a id="a-x"></a>弊宿婆罗门即敕侍者：<a id="a-y"></a>“汝速往语诸人：<a id="a-z"></a>‘且住！<a id="a-10"></a>当共俱行，<a id="a-11"></a>往与相见。<a id="a-12"></a>’所以者何？<a id="a-13"></a>彼人愚惑，<a id="a-14"></a>欺诳世间，<a id="a-15"></a>说有他世，<a id="a-16"></a>言有更生，<a id="a-17"></a>言有善恶报；<a id="a-18"></a>而实无他世，<a id="a-19"></a>亦无更生，<a id="a-1A"></a>无善恶报。<a id="a-1B"></a>”</p>
  <p id="a1C">时，<a id="a-1D"></a>使者受教已，<a id="a-1E"></a>即往语彼斯波醯村人言：<a id="a-1F"></a>“婆罗门语：<a id="a-1G"></a>‘汝等且住！<a id="a-1H"></a>当共俱诣，<a id="a-1I"></a>往与相见。<a id="a-1J"></a>’”</p>
  <p id="a1K">村人答曰：<a id="a-1L"></a>“善哉！<a id="a-1M"></a>善哉！<a id="a-1N"></a>若能来者，<a id="a-1O"></a>当共俱行。<a id="a-1P"></a>”</p>
  <p id="a1Q">使还寻白：<a id="a-1R"></a>“彼人已住，<a id="a-1S"></a>可行者行。<a id="a-1T"></a>”</p>
  <p id="a1U">时，<a id="a-1V"></a>婆罗门即下高楼，<a id="a-1W"></a>敕侍者严驾，<a id="a-1X"></a>与彼村人前后围绕，<a id="a-1Y"></a>诣尸舍婆林；<a id="a-1Z"></a>到已下车，<a id="a-1a"></a>步进诣迦葉所，<a id="a-1b"></a>问讯讫，<a id="a-1c"></a>一面坐。<a id="a-1d"></a>其彼村人婆罗门、<a id="a-1e"></a>居士，<a id="a-1f"></a>有礼拜迦葉然后坐者，<a id="a-1g"></a>有问讯已而坐者，<a id="a-1h"></a>有自称名已而坐者，<a id="a-1i"></a>有叉手已而坐者，<a id="a-1j"></a>有默而坐者。<a id="a-1k"></a>时，<a id="a-1l"></a>弊宿婆罗门语童女迦葉言：<a id="a-1m"></a>“今我欲有所问，<a id="a-1n"></a>宁有闲暇见听许不？<a id="a-1o"></a>”</p>
  <p id="a1p">迦葉报言：<a id="a-1q"></a>“随汝所问，<a id="a-1r"></a>闻已当知。<a id="a-1s"></a>”</p>
  <p id="a1t">婆罗门言：<a id="a-1u"></a>“今我论者，<a id="a-1v"></a>无有他世，<a id="a-1w"></a>亦无更生，<a id="a-1x"></a>无罪福报。<a id="a-1y"></a>汝论云何？<a id="a-1z"></a>”</p>
  <p id="a20">迦葉答曰：<a id="a-21"></a>“我今问汝，<a id="a-22"></a>随汝意答。<a id="a-23"></a>今上日月，<a id="a-24"></a>为此世耶？<a id="a-25"></a>为他世耶？<a id="a-26"></a>为人、<a id="a-27"></a>为天耶？<a id="a-28"></a>”</p>
  <p id="a29">婆罗门答曰：<a id="a-2A"></a>“日月是他世，<a id="a-2B"></a>非此世也；<a id="a-2C"></a>是天，<a id="a-2D"></a>非人。<a id="a-2E"></a>”</p>
  <p id="a2F">迦葉答曰：<a id="a-2G"></a>“以此可知，<a id="a-2H"></a>必有他世，<a id="a-2I"></a>亦有更生，<a id="a-2J"></a>有善恶报。<a id="a-2K"></a>”</p>
  <p id="a2L">婆罗门言：<a id="a-2M"></a>“汝虽云有他世，<a id="a-2N"></a>有更生及善恶报，<a id="a-2O"></a>如我意者，<a id="a-2P"></a>皆悉无有。<a id="a-2Q"></a>”</p>
  <p id="a2R">迦葉问曰：<a id="a-2S"></a>“颇有因缘，<a id="a-2T"></a>可知无有他世，<a id="a-2U"></a>无有更生，<a id="a-2V"></a>无善恶报耶？<a id="a-2W"></a>”</p>
  <p id="a2X">婆罗门答曰：<a id="a-2Y"></a>“有缘。<a id="a-2Z"></a>”</p>
  <p id="a2a">迦葉问曰：<a id="a-2b"></a>“以何因缘，<a id="a-2c"></a>言无他世？<a id="a-2d"></a>”</p>
  <p id="a2e">婆罗门言：<a id="a-2f"></a>“迦葉，<a id="a-2g"></a>我有亲族知识，<a id="a-2h"></a>遇患困病，<a id="a-2i"></a>我往问言：<a id="a-2j"></a>‘诸沙门、<a id="a-2k"></a>婆罗门各怀异见，<a id="a-2l"></a>言诸有杀生、<a id="a-2m"></a>盗窃、<a id="a-2n"></a>邪淫、<a id="a-2o"></a>两舌、<a id="a-2p"></a>恶口、<a id="a-2q"></a>妄言、<a id="a-2r"></a>绮语、<a id="a-2s"></a>贪取、<a id="a-2t"></a>嫉妒、<a id="a-2u"></a>邪见者，<a id="a-2v"></a>身坏命终，<a id="a-2w"></a>皆入地狱。<a id="a-2x"></a>我初不信。<a id="a-2y"></a>所以然者？<a id="a-2z"></a>初未曾见死已来还，<a id="a-30"></a>说所堕处。<a id="a-31"></a>若有人来说所堕处，<a id="a-32"></a>我必信受。<a id="a-33"></a>汝今是我所亲，<a id="a-34"></a>十恶亦备，<a id="a-35"></a>若如沙门语者，<a id="a-36"></a>汝死必入大地狱中。<a id="a-37"></a>今我相信，<a id="a-38"></a>从汝取定。<a id="a-39"></a>若审有地狱者，<a id="a-3A"></a>汝当还来，<a id="a-3B"></a>语我使知，<a id="a-3C"></a>然后当信。<a id="a-3D"></a>’迦葉，<a id="a-3E"></a>彼命终已，<a id="a-3F"></a>至今不来。<a id="a-3G"></a>彼是我亲，<a id="a-3H"></a>不应欺我，<a id="a-3I"></a>许而不来，<a id="a-3J"></a>必无后世。<a id="a-3K"></a>”</p>
  <p id="a3L">迦葉报曰：<a id="a-3M"></a>“诸有智者，<a id="a-3N"></a>以譬喻得解，<a id="a-3O"></a>今当为汝引喻解之。<a id="a-3P"></a>譬如盗贼，<a id="a-3Q"></a>常怀奸诈，<a id="a-3R"></a>犯王禁法；<a id="a-3S"></a>伺察所得，<a id="a-3T"></a>将诣王所，<a id="a-3U"></a>白言：<a id="a-3V"></a>‘此人为贼，<a id="a-3W"></a>愿王治之！<a id="a-3X"></a>’王即敕左右，<a id="a-3Y"></a>收系其人，<a id="a-3Z"></a>遍令街巷，<a id="a-3a"></a>然后载之出城，<a id="a-3b"></a>付刑人者。<a id="a-3c"></a>时，<a id="a-3d"></a>左右人即将彼贼，<a id="a-3e"></a>付刑人者。<a id="a-3f"></a>彼贼以柔软言，<a id="a-3g"></a>语守卫者：<a id="a-3h"></a>‘汝可放我，<a id="a-3i"></a>见诸亲里，<a id="a-3j"></a>言语辞别，<a id="a-3k"></a>然后当还。<a id="a-3l"></a>’云何，<a id="a-3m"></a>婆罗门，<a id="a-3n"></a>彼守卫者宁肯放不？<a id="a-3o"></a>”</p>
  <p id="a3p">婆罗门答曰：<a id="a-3q"></a>“不可。<a id="a-3r"></a>”</p>
  <p id="a3s">迦葉又言：<a id="a-3t"></a>“彼同人类，<a id="a-3u"></a>俱存现世，<a id="a-3v"></a>而犹不放，<a id="a-3w"></a>况汝所亲，<a id="a-3x"></a>十恶备足，<a id="a-3y"></a>身死命终，<a id="a-3z"></a>必入地狱！<a id="a-40"></a>狱鬼无慈，<a id="a-41"></a>又非其类，<a id="a-42"></a>死生异世，<a id="a-43"></a>彼若以软言求于狱鬼：<a id="a-44"></a>‘汝暂放我，<a id="a-45"></a>还到世间，<a id="a-46"></a>见亲族言语辞别，<a id="a-47"></a>然后当还。<a id="a-48"></a>’宁得放不？<a id="a-49"></a>”</p>
  <p id="a4A">婆罗门答曰：<a id="a-4B"></a>“不可。<a id="a-4C"></a>”</p>
  <p id="a4D">迦葉又言：<a id="a-4E"></a>“以此相方，<a id="a-4F"></a>自足可知。<a id="a-4G"></a>何为守迷，<a id="a-4H"></a>自生邪见耶？<a id="a-4I"></a>”</p>
  <p id="a4J">婆罗门言：<a id="a-4K"></a>“汝虽引喻，<a id="a-4L"></a>谓有他世，<a id="a-4M"></a>我犹言无。<a id="a-4N"></a>”</p>
  <p id="a4O">迦葉复言：<a id="a-4P"></a>“汝颇更有余缘，<a id="a-4Q"></a>可知无他世耶？<a id="a-4R"></a>”</p>
  <p id="a4S">婆罗门报言：<a id="a-4T"></a>“我更有余缘，<a id="a-4U"></a>知无他世。<a id="a-4V"></a>”</p>
  <p id="a4W">迦葉问曰：<a id="a-4X"></a>“以何缘知？<a id="a-4Y"></a>”</p>
  <p id="a4Z">答曰：<a id="a-4a"></a>“迦葉，<a id="a-4b"></a>我有亲族，<a id="a-4c"></a>遇患笃重，<a id="a-4d"></a>我往语言：<a id="a-4e"></a>‘诸沙门、<a id="a-4f"></a>婆罗门各怀异见，<a id="a-4g"></a>说有他世，<a id="a-4h"></a>言不杀、<a id="a-4i"></a>不盗、<a id="a-4j"></a>不淫、<a id="a-4k"></a>不欺，<a id="a-4l"></a>不两舌、<a id="a-4m"></a>恶口、<a id="a-4n"></a>妄言、<a id="a-4o"></a>绮语、<a id="a-4p"></a>贪取、<a id="a-4q"></a>嫉妒、<a id="a-4r"></a>邪见者，<a id="a-4s"></a>身坏命终，<a id="a-4t"></a>皆生天上。<a id="a-4u"></a>我初不信。<a id="a-4v"></a>所以然者？<a id="a-4w"></a>初未曾见死已来还，<a id="a-4x"></a>说所堕处。<a id="a-4y"></a>若有人来说所堕生，<a id="a-4z"></a>我必信耳！<a id="a-50"></a>今汝是我所亲，<a id="a-51"></a>十善亦备，<a id="a-52"></a>若如沙门语者，<a id="a-53"></a>汝今命终，<a id="a-54"></a>必生天上。<a id="a-55"></a>今我相信，<a id="a-56"></a>从汝取定。<a id="a-57"></a>若审有天报者，<a id="a-58"></a>汝当必来语我使知，<a id="a-59"></a>然后当信。<a id="a-5A"></a>’迦葉，<a id="a-5B"></a>彼命终已，<a id="a-5C"></a>至今不来。<a id="a-5D"></a>彼是我亲，<a id="a-5E"></a>不应欺我，<a id="a-5F"></a>许而不来，<a id="a-5G"></a>必无他世。<a id="a-5H"></a>”</p>
  <p id="a5I">迦葉又言：<a id="a-5J"></a>“诸有智者，<a id="a-5K"></a>以譬喻得解，<a id="a-5L"></a>我今当复为汝说喻。<a id="a-5M"></a>譬如有人，<a id="a-5N"></a>堕于深厕，<a id="a-5O"></a>身首没溺。<a id="a-5P"></a>王敕左右，<a id="a-5Q"></a>挽此人出，<a id="a-5R"></a>以竹为篦，<a id="a-5S"></a>三刮其身，<a id="a-5T"></a>澡豆净灰，<a id="a-5U"></a>次如洗之，<a id="a-5V"></a>后以香汤，<a id="a-5W"></a>沐浴其体，<a id="a-5X"></a>细末众香，<a id="a-5Y"></a>坌其身上，<a id="a-5Z"></a>敕除发师，<a id="a-5a"></a>净其须发。<a id="a-5b"></a>又敕左右，<a id="a-5c"></a>重将洗沐，<a id="a-5d"></a>如是至三。<a id="a-5e"></a>洗以香汤，<a id="a-5f"></a>坌以香末；<a id="a-5g"></a>名衣上服，<a id="a-5h"></a>庄严其身；<a id="a-5i"></a>百味甘膳，<a id="a-5j"></a>以恣其口；<a id="a-5k"></a>将诣高堂，<a id="a-5l"></a>五欲娱乐。<a id="a-5m"></a>其人复能还入厕不？<a id="a-5n"></a>”</p>
  <p id="a5o">答曰：<a id="a-5p"></a>“不能。<a id="a-5q"></a>彼处臭恶，<a id="a-5r"></a>何可还入？<a id="a-5s"></a>”</p>
  <p id="a5t">迦葉言：<a id="a-5u"></a>“诸天亦尔。<a id="a-5v"></a>此阎浮利地，<a id="a-5w"></a>臭秽不净。<a id="a-5x"></a>诸天在上，<a id="a-5y"></a>去此百由旬，<a id="a-5z"></a>遥闻人臭，<a id="a-60"></a>甚于厕溷。<a id="a-61"></a>婆罗门，<a id="a-62"></a>汝亲族知识，<a id="a-63"></a>十善具足，<a id="a-64"></a>然必生天，<a id="a-65"></a>五欲自娱，<a id="a-66"></a>快乐无极，<a id="a-67"></a>宁当复肯还来，<a id="a-68"></a>入此阎浮厕不？<a id="a-69"></a>”</p>
  <p id="a6A">答曰：<a id="a-6B"></a>“不也。<a id="a-6C"></a>”</p>
  <p id="a6D">迦葉又言：<a id="a-6E"></a>“以此相方，<a id="a-6F"></a>自具可知。<a id="a-6G"></a>何为守迷，<a id="a-6H"></a>自生邪见？<a id="a-6I"></a>”</p>
  <p id="a6J">婆罗门言：<a id="a-6K"></a>“汝虽引喻，<a id="a-6L"></a>言有他世，<a id="a-6M"></a>我犹言无。<a id="a-6N"></a>”</p>
  <p id="a6O">迦葉复言：<a id="a-6P"></a>“汝颇更有余缘，<a id="a-6Q"></a>可知无他世耶？<a id="a-6R"></a>”</p>
  <p id="a6S">婆罗门报言：<a id="a-6T"></a>“我更有余缘，<a id="a-6U"></a>知无他世。<a id="a-6V"></a>”</p>
  <p id="a6W">迦葉问曰：<a id="a-6X"></a>“以何缘知？<a id="a-6Y"></a>”</p>
  <p id="a6Z">答曰：<a id="a-6a"></a>“迦葉，<a id="a-6b"></a>我有亲族，<a id="a-6c"></a>遇患笃重，<a id="a-6d"></a>我往语言：<a id="a-6e"></a>‘沙门、<a id="a-6f"></a>婆罗门各怀异见，<a id="a-6g"></a>说有后世，<a id="a-6h"></a>言不杀、<a id="a-6i"></a>不盗、<a id="a-6j"></a>不淫、<a id="a-6k"></a>不欺、<a id="a-6l"></a>不饮酒者，<a id="a-6m"></a>身怀命终，<a id="a-6n"></a>皆生忉利天上。<a id="a-6o"></a>我亦不信。<a id="a-6p"></a>所以然者？<a id="a-6q"></a>初未曾见死已来还，<a id="a-6r"></a>说所堕处。<a id="a-6s"></a>若有人来说所堕生，<a id="a-6t"></a>我必信耳！<a id="a-6u"></a>今汝是我所亲，<a id="a-6v"></a>五戒具足，<a id="a-6w"></a>身坏命终，<a id="a-6x"></a>必生忉利天上。<a id="a-6y"></a>今我相信，<a id="a-6z"></a>从汝取定。<a id="a-70"></a>若审有天福者，<a id="a-71"></a>汝当还来，<a id="a-72"></a>语我使知，<a id="a-73"></a>然后当信。<a id="a-74"></a>’迦葉，<a id="a-75"></a>彼命终已，<a id="a-76"></a>至今不来。<a id="a-77"></a>彼是我亲，<a id="a-78"></a>不应有欺，<a id="a-79"></a>许而不来，<a id="a-7A"></a>必无他世。<a id="a-7B"></a>”</p>
  <p id="a7C">迦葉答言：<a id="a-7D"></a>“此间百岁，<a id="a-7E"></a>正当忉利天上一日一夜耳！<a id="a-7F"></a>如是亦三十日为一月，<a id="a-7G"></a>十二月为一岁。<a id="a-7H"></a>如是彼天寿千岁。<a id="a-7I"></a>云何，<a id="a-7J"></a>婆罗门，<a id="a-7K"></a>汝亲族五戒具足，<a id="a-7L"></a>身坏命终，<a id="a-7M"></a>必生忉利天上。<a id="a-7N"></a>彼生天已，<a id="a-7O"></a>作是念言：<a id="a-7P"></a>‘我初生此，<a id="a-7Q"></a>当二三日中，<a id="a-7R"></a>娱乐游戏，<a id="a-7S"></a>然后来下报汝言’者，<a id="a-7T"></a>宁得见不？<a id="a-7U"></a>”</p>
  <p id="a7V">答曰：<a id="a-7W"></a>“不也。<a id="a-7X"></a>我死久矣，<a id="a-7Y"></a>何由相见？<a id="a-7Z"></a>”</p>
  <p id="a7a">婆罗门言：<a id="a-7b"></a>“我不信也，<a id="a-7c"></a>谁来告汝有忉利天，<a id="a-7d"></a>寿命如是？<a id="a-7e"></a>”</p>
  <p id="a7f">迦葉言：<a id="a-7g"></a>“诸有智者，<a id="a-7h"></a>以譬喻得解，<a id="a-7i"></a>我今更当为汝引喻。<a id="a-7j"></a>譬如有人，<a id="a-7k"></a>从生而盲，<a id="a-7l"></a>不识五色，<a id="a-7m"></a>青、<a id="a-7n"></a>黄、<a id="a-7o"></a>赤、<a id="a-7p"></a>白，<a id="a-7q"></a>粗、<a id="a-7r"></a>细、<a id="a-7s"></a>长、<a id="a-7t"></a>短，<a id="a-7u"></a>亦不见日、<a id="a-7v"></a>月、<a id="a-7w"></a>星象、<a id="a-7x"></a>丘陵、<a id="a-7y"></a>沟壑。<a id="a-7z"></a>有人问言：<a id="a-80"></a>‘青、<a id="a-81"></a>黄、<a id="a-82"></a>赤、<a id="a-83"></a>白五色云何？<a id="a-84"></a>’肓人答曰：<a id="a-85"></a>‘无有五色。<a id="a-86"></a>’如是粗、<a id="a-87"></a>细、<a id="a-88"></a>长、<a id="a-89"></a>短、<a id="a-8A"></a>日、<a id="a-8B"></a>月、<a id="a-8C"></a>星象、<a id="a-8D"></a>山陵、<a id="a-8E"></a>沟壑，<a id="a-8F"></a>皆言无有。<a id="a-8G"></a>云何，<a id="a-8H"></a>婆罗门，<a id="a-8I"></a>彼肓人言，<a id="a-8J"></a>是正答不？<a id="a-8K"></a>”</p>
  <p id="a8L">答曰：<a id="a-8M"></a>“不也。<a id="a-8N"></a>”</p>
  <p id="a8O">“所以者何？<a id="a-8P"></a>世间现有五色，<a id="a-8Q"></a>青、<a id="a-8R"></a>黄、<a id="a-8S"></a>赤、<a id="a-8T"></a>白，<a id="a-8U"></a>粗、<a id="a-8V"></a>细、<a id="a-8W"></a>长、<a id="a-8X"></a>短，<a id="a-8Y"></a>日、<a id="a-8Z"></a>月、<a id="a-8a"></a>星象、<a id="a-8b"></a>山陵、<a id="a-8c"></a>沟壑，<a id="a-8d"></a>而彼言无。<a id="a-8e"></a>婆罗门，<a id="a-8f"></a>汝亦如是。<a id="a-8g"></a>忉利天寿，<a id="a-8h"></a>实有不虚，<a id="a-8i"></a>汝自不见，<a id="a-8j"></a>便言其无。<a id="a-8k"></a>”</p>
  <p id="a8l">婆罗门言：<a id="a-8m"></a>“汝虽言有，<a id="a-8n"></a>我犹不信。<a id="a-8o"></a>”</p>
  <p id="a8p">迦葉又言：<a id="a-8q"></a>“汝复作何缘，<a id="a-8r"></a>而知其无？<a id="a-8s"></a>”</p>
  <p id="a8t">答曰：<a id="a-8u"></a>“迦葉，<a id="a-8v"></a>我所封村人有作贼者，<a id="a-8w"></a>伺察所得，<a id="a-8x"></a>将诣我所，<a id="a-8y"></a>语我言：<a id="a-8z"></a>‘此人为贼，<a id="a-90"></a>惟愿治之！<a id="a-91"></a>’我答言：<a id="a-92"></a>‘收缚此人，<a id="a-93"></a>著大釜中，<a id="a-94"></a>围盖厚泥，<a id="a-95"></a>使其牢密，<a id="a-96"></a>勿令有泄，<a id="a-97"></a>遣人围绕，<a id="a-98"></a>以火煮之。<a id="a-99"></a>’我时欲观知其精神所出之处，<a id="a-9A"></a>将诸侍从，<a id="a-9B"></a>绕釜而观，<a id="a-9C"></a>都不见其神去来处；<a id="a-9D"></a>又发釜看，<a id="a-9E"></a>亦不见神有往来之处。<a id="a-9F"></a>以此缘故，<a id="a-9G"></a>知无他世。<a id="a-9H"></a>”</p>
  <p id="a9I">迦葉又言：<a id="a-9J"></a>“我今问汝，<a id="a-9K"></a>若能答者随意报之。<a id="a-9L"></a>婆罗门，<a id="a-9M"></a>汝在高楼，<a id="a-9N"></a>息寝卧时，<a id="a-9O"></a>颇曾梦见山林、<a id="a-9P"></a>江河、<a id="a-9Q"></a>园观、<a id="a-9R"></a>浴池、<a id="a-9S"></a>国邑、<a id="a-9T"></a>街巷不？<a id="a-9U"></a>”</p>
  <p id="a9V">答曰：<a id="a-9W"></a>“梦见。<a id="a-9X"></a>”</p>
  <p id="a9Y">又问：<a id="a-9Z"></a>“婆罗门，<a id="a-9a"></a>汝当梦时，<a id="a-9b"></a>居家眷属侍卫汝不？<a id="a-9c"></a>”</p>
  <p id="a9d">答曰：<a id="a-9e"></a>“侍卫。<a id="a-9f"></a>”</p>
  <p id="a9g">又问：<a id="a-9h"></a>“婆罗门，<a id="a-9i"></a>汝诸眷属见汝识神有出入不？<a id="a-9j"></a>”</p>
  <p id="a9k">答曰：<a id="a-9l"></a>“不见。<a id="a-9m"></a>”</p>
  <p id="a9n">迦葉又言：<a id="a-9o"></a>“汝今生存，<a id="a-9p"></a>识神出入，<a id="a-9q"></a>尚不可见，<a id="a-9r"></a>况于死者乎？<a id="a-9s"></a>汝不可以目前现事观于众生。<a id="a-9t"></a>婆罗门，<a id="a-9u"></a>有比丘初夜、<a id="a-9v"></a>后夜捐除睡眠，<a id="a-9w"></a>精勤不懈，<a id="a-9x"></a>专念道品，<a id="a-9y"></a>以三昧力，<a id="a-9z"></a>修净天眼；<a id="a-A0"></a>以天眼力，<a id="a-A1"></a>观于众生，<a id="a-A2"></a>死此生彼，<a id="a-A3"></a>从彼生此，<a id="a-A4"></a>寿命长短，<a id="a-A5"></a>颜色好丑，<a id="a-A6"></a>随行受报，<a id="a-A7"></a>善恶之趣，<a id="a-A8"></a>皆悉知见。<a id="a-A9"></a>汝不可以秽浊肉眼，<a id="a-AA"></a>不能彻见众生所趣，<a id="a-AB"></a>便言无也。<a id="a-AC"></a>婆罗门，<a id="a-AD"></a>以此可知，<a id="a-AE"></a>必有他世。<a id="a-AF"></a>”</p>
  <p id="aAG">婆罗门言：<a id="a-AH"></a>“汝虽引喻说有他世，<a id="a-AI"></a>如我所见，<a id="a-AJ"></a>犹无有也。<a id="a-AK"></a>”</p>
  <p id="aAL">迦葉又言：<a id="a-AM"></a>“汝颇更有因缘，<a id="a-AN"></a>知无他世耶？<a id="a-AO"></a>”</p>
  <p id="aAP">婆罗门言：<a id="a-AQ"></a>“有。<a id="a-AR"></a>”</p>
  <p id="aAS">迦葉言：<a id="a-AT"></a>“以何缘知？<a id="a-AU"></a>”</p>
  <p id="aAV">婆罗门言：<a id="a-AW"></a>“我所封村人有作贼者，<a id="a-AX"></a>伺察所得，<a id="a-AY"></a>将诣我所，<a id="a-AZ"></a>语我言：<a id="a-Aa"></a>‘此人为贼，<a id="a-Ab"></a>惟愿治之！<a id="a-Ac"></a>’我敕左右收缚此人，<a id="a-Ad"></a>生剥其皮，<a id="a-Ae"></a>求其识神，<a id="a-Af"></a>而都不见。<a id="a-Ag"></a>又敕左右脔割其肉，<a id="a-Ah"></a>以求识神，<a id="a-Ai"></a>又复不见。<a id="a-Aj"></a>又敕左右截其筋、<a id="a-Ak"></a>脉、<a id="a-Al"></a>骨间求神，<a id="a-Am"></a>又复不见。<a id="a-An"></a>又敕左右打骨出髓，<a id="a-Ao"></a>髓中求神，<a id="a-Ap"></a>又复不见。<a id="a-Aq"></a>迦葉，<a id="a-Ar"></a>我以此缘，<a id="a-As"></a>知无他世。<a id="a-At"></a>”</p>
  <p id="aAu">迦葉复言：<a id="a-Av"></a>“诸有智者，<a id="a-Aw"></a>以譬喻得解，<a id="a-Ax"></a>我今复当为汝引喻。<a id="a-Ay"></a>乃往过去久远世时，<a id="a-Az"></a>有一国坏，<a id="a-B0"></a>荒毁未复，<a id="a-B1"></a>时有商贾五百乘车经过其土。<a id="a-B2"></a>有一梵志奉事火神，<a id="a-B3"></a>常止一林。<a id="a-B4"></a>时，<a id="a-B5"></a>诸商人皆往投宿，<a id="a-B6"></a>清旦别去。<a id="a-B7"></a>时事火梵志作是念言：<a id="a-B8"></a>‘向诸商人宿此林中，<a id="a-B9"></a>今者已去，<a id="a-BA"></a>倘有遗漏可试往看。<a id="a-BB"></a>’寻诣彼所，<a id="a-BC"></a>都无所见，<a id="a-BD"></a>唯有一小儿始年一岁，<a id="a-BE"></a>独在彼坐。<a id="a-BF"></a>梵志复念：<a id="a-BG"></a>‘我今何忍见此小儿于我前死？<a id="a-BH"></a>今者宁可将此小儿至吾所止，<a id="a-BI"></a>养活之耶？<a id="a-BJ"></a>’即抱小儿往所住处而养育之。<a id="a-BK"></a>其儿转大，<a id="a-BL"></a>至十余岁。</p>
  <p id="aBM">“时，<a id="a-BN"></a>此梵志以少因缘欲游人间，<a id="a-BO"></a>语小儿曰：<a id="a-BP"></a>‘我有少缘，<a id="a-BQ"></a>欲暂出行。<a id="a-BR"></a>汝善守护此火，<a id="a-BS"></a>慎勿使灭。<a id="a-BT"></a>若火灭者，<a id="a-BU"></a>当以钻钻木，<a id="a-BV"></a>取火燃之。<a id="a-BW"></a>’具诫敕已，<a id="a-BX"></a>出林游行。<a id="a-BY"></a>梵志去后，<a id="a-BZ"></a>小儿贪戏，<a id="a-Ba"></a>不数视火，<a id="a-Bb"></a>火遂便灭。<a id="a-Bc"></a>小儿戏还，<a id="a-Bd"></a>见火已灭，<a id="a-Be"></a>燠恼而言：<a id="a-Bf"></a>‘我所为非，<a id="a-Bg"></a>我父去时，<a id="a-Bh"></a>具约敕我：<a id="a-Bi"></a>守护此火，<a id="a-Bj"></a>慎勿令灭！<a id="a-Bk"></a>而我贪戏，<a id="a-Bl"></a>致使火灭，<a id="a-Bm"></a>当如之何？<a id="a-Bn"></a>’彼时，<a id="a-Bo"></a>小儿吹灰求火，<a id="a-Bp"></a>不能得已；<a id="a-Bq"></a>便以斧劈薪求火，<a id="a-Br"></a>复不能得；<a id="a-Bs"></a>又复斩薪置于臼中，<a id="a-Bt"></a>捣以求火，<a id="a-Bu"></a>又不能得。</p>
  <p id="aBv">“尔时，<a id="a-Bw"></a>梵志于人间还，<a id="a-Bx"></a>诣彼林所，<a id="a-By"></a>问小儿曰：<a id="a-Bz"></a>‘吾先敕汝使守护火，<a id="a-C0"></a>火不灭耶？<a id="a-C1"></a>’小儿对曰：<a id="a-C2"></a>‘我向出戏，<a id="a-C3"></a>不时护视，<a id="a-C4"></a>火今已灭。<a id="a-C5"></a>’复问小儿：<a id="a-C6"></a>‘汝以何方便更求火耶？<a id="a-C7"></a>’小儿报曰：<a id="a-C8"></a>‘火出于木，<a id="a-C9"></a>我以斧破木求火，<a id="a-CA"></a>不得火；<a id="a-CB"></a>复斩之令碎，<a id="a-CC"></a>置于臼中，<a id="a-CD"></a>杵捣求火，<a id="a-CE"></a>复不能得。<a id="a-CF"></a>’时，<a id="a-CG"></a>彼梵志以钻钻木出火，<a id="a-CH"></a>积薪而燃，<a id="a-CI"></a>告小儿曰：<a id="a-CJ"></a>‘夫欲求火，<a id="a-CK"></a>法应如此，<a id="a-CL"></a>不应破析杵碎而求。<a id="a-CM"></a>’</p>
  <p id="aCN">“婆罗门，<a id="a-CO"></a>汝亦如是无有方便，<a id="a-CP"></a>[皮+刂]剥死人而求识神，<a id="a-CQ"></a>汝不可以目前现事观于众生。<a id="a-CR"></a>婆罗门，<a id="a-CS"></a>有比丘初夜后夜捐除睡眠，<a id="a-CT"></a>精勤不懈，<a id="a-CU"></a>专念道品，<a id="a-CV"></a>以三昧力，<a id="a-CW"></a>修净天眼；<a id="a-CX"></a>以天眼力，<a id="a-CY"></a>观于众生，<a id="a-CZ"></a>死此生彼，<a id="a-Ca"></a>从彼生此，<a id="a-Cb"></a>寿命长短，<a id="a-Cc"></a>颜色好丑，<a id="a-Cd"></a>随行受报，<a id="a-Ce"></a>善恶之趣，<a id="a-Cf"></a>皆悉知见。<a id="a-Cg"></a>汝不可以秽浊肉眼，<a id="a-Ch"></a>不能彻见众生所趣，<a id="a-Ci"></a>便言无也。<a id="a-Cj"></a>婆罗门，<a id="a-Ck"></a>以此可知，<a id="a-Cl"></a>必有他世。<a id="a-Cm"></a>”</p>
  <p id="aCn">婆罗门言：<a id="a-Co"></a>“汝虽引喻说有他世，<a id="a-Cp"></a>如我所见，<a id="a-Cq"></a>犹无有也。<a id="a-Cr"></a>”</p>
  <p id="aCs">迦葉复言：<a id="a-Ct"></a>“汝颇更有因缘，<a id="a-Cu"></a>知无他世耶？<a id="a-Cv"></a>”</p>
  <p id="aCw">婆罗门言：<a id="a-Cx"></a>“有。<a id="a-Cy"></a>”</p>
  <p id="aCz">迦葉言：<a id="a-D0"></a>“以何缘知？<a id="a-D1"></a>”</p>
  <p id="aD2">婆罗门言：<a id="a-D3"></a>“我所封村人有作贼者，<a id="a-D4"></a>伺察所得，<a id="a-D5"></a>将诣我所，<a id="a-D6"></a>语我言：<a id="a-D7"></a>‘此人为贼，<a id="a-D8"></a>惟愿治之！<a id="a-D9"></a>’我敕左右：<a id="a-DA"></a>‘将此人以称称之。<a id="a-DB"></a>’侍者受命，<a id="a-DC"></a>即以称称。<a id="a-DD"></a>又告侍者：<a id="a-DE"></a>‘汝将此人安徐杀之，<a id="a-DF"></a>勿损皮肉。<a id="a-DG"></a>’即受我教，<a id="a-DH"></a>杀之无损。<a id="a-DI"></a>我复敕左右：<a id="a-DJ"></a>‘更重称之。<a id="a-DK"></a>’乃重于本。<a id="a-DL"></a>迦葉，<a id="a-DM"></a>生称彼人，<a id="a-DN"></a>识神犹在，<a id="a-DO"></a>颜色悦豫，<a id="a-DP"></a>犹能言语，<a id="a-DQ"></a>其身乃轻；<a id="a-DR"></a>死已重称，<a id="a-DS"></a>识神已灭，<a id="a-DT"></a>无有颜色，<a id="a-DU"></a>不能语言，<a id="a-DV"></a>其身更重。<a id="a-DW"></a>我以此缘，<a id="a-DX"></a>知无他世。<a id="a-DY"></a>”</p>
  <p id="aDZ">迦葉语婆罗门：<a id="a-Da"></a>“吾今问汝，<a id="a-Db"></a>随意答我。<a id="a-Dc"></a>如人称铁，<a id="a-Dd"></a>先冷称已，<a id="a-De"></a>然后热称，<a id="a-Df"></a>何有光色柔软而轻？<a id="a-Dg"></a>何无光色坚硬而重？<a id="a-Dh"></a>”</p>
  <p id="aDi">婆罗门言：<a id="a-Dj"></a>“热铁有色，<a id="a-Dk"></a>柔软而轻；<a id="a-Dl"></a>冷铁无色，<a id="a-Dm"></a>刚强而重。<a id="a-Dn"></a>”</p>
  <p id="aDo">迦葉语言：<a id="a-Dp"></a>“人亦如是，<a id="a-Dq"></a>生有颜色，<a id="a-Dr"></a>柔软而轻；<a id="a-Ds"></a>死无颜色，<a id="a-Dt"></a>刚强而重。<a id="a-Du"></a>以此可知，<a id="a-Dv"></a>必有他世。<a id="a-Dw"></a>”</p>
  <p id="aDx">婆罗门言：<a id="a-Dy"></a>“汝虽引喻说有他世，<a id="a-Dz"></a>如我所见，<a id="a-E0"></a>必无有也。<a id="a-E1"></a>”</p>
  <p id="aE2">迦葉言：<a id="a-E3"></a>“汝复有何缘，<a id="a-E4"></a>知无他世？<a id="a-E5"></a>”</p>
  <p id="aE6">婆罗门答言：<a id="a-E7"></a>“我有亲族，<a id="a-E8"></a>遇患笃重。<a id="a-E9"></a>时，<a id="a-EA"></a>我到彼语言：<a id="a-EB"></a>‘扶此病人，<a id="a-EC"></a>令右胁卧。<a id="a-ED"></a>’视瞻、<a id="a-EE"></a>屈伸、<a id="a-EF"></a>言语如常；<a id="a-EG"></a>又使左卧，<a id="a-EH"></a>反覆宛转，<a id="a-EI"></a>屈伸、<a id="a-EJ"></a>视瞻、<a id="a-EK"></a>言语如常。<a id="a-EL"></a>寻即命终，<a id="a-EM"></a>吾复使人扶转，<a id="a-EN"></a>左卧右卧，<a id="a-EO"></a>反覆谛观，<a id="a-EP"></a>不复屈伸、<a id="a-EQ"></a>视瞻、<a id="a-ER"></a>言语。<a id="a-ES"></a>吾以是知，<a id="a-ET"></a>必无他世。<a id="a-EU"></a>”</p>
  <p id="aEV">迦葉复言：<a id="a-EW"></a>“诸有智者，<a id="a-EX"></a>以譬喻得解，<a id="a-EY"></a>今当为汝引喻。<a id="a-EZ"></a>昔有一国不闻贝声，<a id="a-Ea"></a>时有一人善能吹贝，<a id="a-Eb"></a>往到彼国，<a id="a-Ec"></a>入一村中，<a id="a-Ed"></a>执贝三吹，<a id="a-Ee"></a>然后置地。<a id="a-Ef"></a>时，<a id="a-Eg"></a>村人男女闻声惊动，<a id="a-Eh"></a>皆就往问：<a id="a-Ei"></a>‘此是何声，<a id="a-Ej"></a>哀和清彻乃如是耶？<a id="a-Ek"></a>’彼人指贝曰：<a id="a-El"></a>‘此物声也。<a id="a-Em"></a>’时，<a id="a-En"></a>彼村人以手触贝曰：<a id="a-Eo"></a>‘汝可作声！<a id="a-Ep"></a>汝可作声！<a id="a-Eq"></a>’贝都不鸣。<a id="a-Er"></a>其主即取贝三吹置地。<a id="a-Es"></a>时，<a id="a-Et"></a>村人言：<a id="a-Eu"></a>‘向者，<a id="a-Ev"></a>美声非是贝力，<a id="a-Ew"></a>有手有口，<a id="a-Ex"></a>有气吹之，<a id="a-Ey"></a>然后乃鸣。<a id="a-Ez"></a>’人亦如是，<a id="a-F0"></a>有寿有识，<a id="a-F1"></a>有息出入，<a id="a-F2"></a>则能屈伸、<a id="a-F3"></a>视瞻、<a id="a-F4"></a>语言；<a id="a-F5"></a>无寿无识，<a id="a-F6"></a>无出入息，<a id="a-F7"></a>则无屈伸、<a id="a-F8"></a>视瞻、<a id="a-F9"></a>语言。<a id="a-FA"></a>”</p>
  <p id="aFB">又语婆罗门：<a id="a-FC"></a>“汝今宜舍此恶邪见，<a id="a-FD"></a>勿为长夜自增苦恼。<a id="a-FE"></a>”</p>
  <p id="aFF">婆罗门言：<a id="a-FG"></a>“我不能舍。<a id="a-FH"></a>所以然者？<a id="a-FI"></a>我自生来长夜讽诵，<a id="a-FJ"></a>玩习坚固，<a id="a-FK"></a>何可舍耶？<a id="a-FL"></a>”</p>
  <p id="aFM">迦葉复言：<a id="a-FN"></a>“诸有智者，<a id="a-FO"></a>以譬喻得解，<a id="a-FP"></a>我今当更为汝引喻。<a id="a-FQ"></a>乃往久远有一国土，<a id="a-FR"></a>其土边疆，<a id="a-FS"></a>人民荒坏。<a id="a-FT"></a>彼国有二人，<a id="a-FU"></a>一智一愚，<a id="a-FV"></a>自相谓言：<a id="a-FW"></a>‘我是汝亲，<a id="a-FX"></a>共汝出城，<a id="a-FY"></a>采穞求财。<a id="a-FZ"></a>’即寻相随，<a id="a-Fa"></a>诣一空聚，<a id="a-Fb"></a>见地有麻，<a id="a-Fc"></a>即语愚者：<a id="a-Fd"></a>‘共取持归。<a id="a-Fe"></a>’时，<a id="a-Ff"></a>彼二人各取一担。<a id="a-Fg"></a>复过前村，<a id="a-Fh"></a>见有麻缕，<a id="a-Fi"></a>其一智者言：<a id="a-Fj"></a>‘麻缕成功，<a id="a-Fk"></a>轻细可取。<a id="a-Fl"></a>’其一人言：<a id="a-Fm"></a>‘我已取麻，<a id="a-Fn"></a>系缚牢固，<a id="a-Fo"></a>不能舍也。<a id="a-Fp"></a>’其一智者即取麻缕，<a id="a-Fq"></a>重担而去。<a id="a-Fr"></a>复共前进，<a id="a-Fs"></a>见有麻布，<a id="a-Ft"></a>其一智者言：<a id="a-Fu"></a>‘麻布成功，<a id="a-Fv"></a>轻细可取。<a id="a-Fw"></a>’彼一人言：<a id="a-Fx"></a>‘我已取麻，<a id="a-Fy"></a>系缚牢固，<a id="a-Fz"></a>不能复舍。<a id="a-G0"></a>’其一智者即舍麻缕，<a id="a-G1"></a>取布自重。<a id="a-G2"></a>复共前行，<a id="a-G3"></a>见有劫贝，<a id="a-G4"></a>其一智者言：<a id="a-G5"></a>‘劫贝价贵，<a id="a-G6"></a>轻细可取。<a id="a-G7"></a>’彼一人言：<a id="a-G8"></a>‘我已取麻，<a id="a-G9"></a>系缚牢固，<a id="a-GA"></a>赍来道远，<a id="a-GB"></a>不能舍也。<a id="a-GC"></a>’时，<a id="a-GD"></a>一智者即舍麻布而取劫贝。</p>
  <p id="aGE">“如是前行，<a id="a-GF"></a>见劫贝缕，<a id="a-GG"></a>次见白叠，<a id="a-GH"></a>次若白铜，<a id="a-GI"></a>次见白银，<a id="a-GJ"></a>次见黄金，<a id="a-GK"></a>其一智者言：<a id="a-GL"></a>‘若无金者，<a id="a-GM"></a>当取白银；<a id="a-GN"></a>若无白银，<a id="a-GO"></a>当取白铜乃至麻缕；<a id="a-GP"></a>若无麻缕，<a id="a-GQ"></a>当取麻耳！<a id="a-GR"></a>今者此村大有黄金，<a id="a-GS"></a>众宝之上，<a id="a-GT"></a>汝宜舍麻，<a id="a-GU"></a>我当舍银，<a id="a-GV"></a>共取黄金，<a id="a-GW"></a>自重而归。<a id="a-GX"></a>’彼一人言：<a id="a-GY"></a>‘我取此麻，<a id="a-GZ"></a>系缚牢固，<a id="a-Ga"></a>赍来道远，<a id="a-Gb"></a>不能舍也。<a id="a-Gc"></a>汝欲取者，<a id="a-Gd"></a>自随汝意。<a id="a-Ge"></a>’其一智者舍银取金，<a id="a-Gf"></a>重担而归其家。<a id="a-Gg"></a>亲族遥见彼人大得金宝，<a id="a-Gh"></a>欢喜奉迎。<a id="a-Gi"></a>时，<a id="a-Gj"></a>得金者见亲族迎，<a id="a-Gk"></a>复大欢喜。<a id="a-Gl"></a>其无智人负麻而归居家，<a id="a-Gm"></a>亲族见之，<a id="a-Gn"></a>不悦亦不起迎，<a id="a-Go"></a>其负麻者倍增忧愧。<a id="a-Gp"></a>婆罗门，<a id="a-Gq"></a>汝今宜舍恶习邪见，<a id="a-Gr"></a>勿为长夜自增苦恼，<a id="a-Gs"></a>如负麻人执意坚固，<a id="a-Gt"></a>不取金宝，<a id="a-Gu"></a>负麻而归，<a id="a-Gv"></a>空自疲劳，<a id="a-Gw"></a>亲族不悦，<a id="a-Gx"></a>长夜贫穷，<a id="a-Gy"></a>自增忧苦也。<a id="a-Gz"></a>”</p>
  <p id="aH0">婆罗门言：<a id="a-H1"></a>“我终不能舍此见也。<a id="a-H2"></a>所以者何？<a id="a-H3"></a>我以此见多所教授，<a id="a-H4"></a>多所饶益，<a id="a-H5"></a>四方诸王皆闻我名，<a id="a-H6"></a>亦尽知我是断灭学者。<a id="a-H7"></a>”</p>
  <p id="aH8">迦葉复言：<a id="a-H9"></a>“诸有智者，<a id="a-HA"></a>以譬喻得解，<a id="a-HB"></a>我今当更为汝引喻。<a id="a-HC"></a>乃往久远有一国土，<a id="a-HD"></a>其土边疆，<a id="a-HE"></a>人民荒坏。<a id="a-HF"></a>时有商人，<a id="a-HG"></a>有千乘车，<a id="a-HH"></a>经过其土，<a id="a-HI"></a>水谷、<a id="a-HJ"></a>薪草不自供足。<a id="a-HK"></a>时商主念言：<a id="a-HL"></a>‘我等伴多，<a id="a-HM"></a>水谷、<a id="a-HN"></a>薪草不自供足，<a id="a-HO"></a>今者宁可分为二分。<a id="a-HP"></a>’</p>
  <p id="aHQ">“其一分者于前发引，<a id="a-HR"></a>其前发导师见有一人，<a id="a-HS"></a>身体粗大，<a id="a-HT"></a>目赤面黑，<a id="a-HU"></a>泥涂其身。<a id="a-HV"></a>遥见远来，<a id="a-HW"></a>即问：<a id="a-HX"></a>‘汝从何来？<a id="a-HY"></a>’报言：<a id="a-HZ"></a>‘我从前村来。<a id="a-Ha"></a>’又问彼言：<a id="a-Hb"></a>‘汝所来处，<a id="a-Hc"></a>多有水谷、<a id="a-Hd"></a>薪草不耶？<a id="a-He"></a>’其人报言：<a id="a-Hf"></a>‘我所来处，<a id="a-Hg"></a>多有水谷，<a id="a-Hh"></a>薪草无乏。<a id="a-Hi"></a>我于中路逢天暴雨，<a id="a-Hj"></a>其处多水，<a id="a-Hk"></a>亦丰薪草。<a id="a-Hl"></a>’又语商主：<a id="a-Hm"></a>‘汝曹车上若有谷草，<a id="a-Hn"></a>尽可捐弃。<a id="a-Ho"></a>彼自丰有，<a id="a-Hp"></a>不须重车。<a id="a-Hq"></a>’时，<a id="a-Hr"></a>彼商主语众商言：<a id="a-Hs"></a>‘吾向前行，<a id="a-Ht"></a>见有一人，<a id="a-Hu"></a>目赤面黑，<a id="a-Hv"></a>泥涂其身。<a id="a-Hw"></a>我遥问言：<a id="a-Hx"></a>“汝从何来？<a id="a-Hy"></a>”即答我言：<a id="a-Hz"></a>“我从前村来。<a id="a-I0"></a>”我寻复问：<a id="a-I1"></a>“汝所来处，<a id="a-I2"></a>丰有水谷、<a id="a-I3"></a>薪草不也？<a id="a-I4"></a>”答我言：<a id="a-I5"></a>“彼大丰耳！<a id="a-I6"></a>”又语我言：<a id="a-I7"></a>“向于中路，<a id="a-I8"></a>逢天暴雨，<a id="a-I9"></a>此处多水，<a id="a-IA"></a>又丰薪草。<a id="a-IB"></a>”复语我言：<a id="a-IC"></a>“君等车上若有谷草，<a id="a-ID"></a>尽可损弃。<a id="a-IE"></a>彼自丰有，<a id="a-IF"></a>不须重车。<a id="a-IG"></a>汝等宜各弃诸谷草，<a id="a-IH"></a>轻车速进。<a id="a-II"></a>”’即如其言，<a id="a-IJ"></a>各共捐弃谷草，<a id="a-IK"></a>轻车速进。<a id="a-IL"></a>如是一日不见水草，<a id="a-IM"></a>一日、<a id="a-IN"></a>三日乃至七日，<a id="a-IO"></a>又复不见。<a id="a-IP"></a>时，<a id="a-IQ"></a>商人穷于旷泽，<a id="a-IR"></a>为鬼所食。</p>
  <p id="aIS">“其后一部，<a id="a-IT"></a>次复进路，<a id="a-IU"></a>商主时前复见一人，<a id="a-IV"></a>目赤面黑，<a id="a-IW"></a>泥涂其身。<a id="a-IX"></a>遥见问言：<a id="a-IY"></a>‘汝从何来？<a id="a-IZ"></a>’彼人答言：<a id="a-Ia"></a>‘从前村来。<a id="a-Ib"></a>’又问：<a id="a-Ic"></a>‘汝所来处，<a id="a-Id"></a>丰有水谷、<a id="a-Ie"></a>薪草不耶？<a id="a-If"></a>’彼人答曰：<a id="a-Ig"></a>‘大丰有耳！<a id="a-Ih"></a>’又语商主：<a id="a-Ii"></a>‘吾于中路，<a id="a-Ij"></a>逢天暴雨，<a id="a-Ik"></a>其处多水，<a id="a-Il"></a>亦丰薪草。<a id="a-Im"></a>’又语商主：<a id="a-In"></a>‘君等车上若有谷草，<a id="a-Io"></a>便可捐弃，<a id="a-Ip"></a>彼自丰有，<a id="a-Iq"></a>不须重车。<a id="a-Ir"></a>’时，<a id="a-Is"></a>商主还语诸商人言：<a id="a-It"></a>‘吾向前行，<a id="a-Iu"></a>见有一人，<a id="a-Iv"></a>道如此事：<a id="a-Iw"></a>“君等车上若有谷草，<a id="a-Ix"></a>可尽捐弃，<a id="a-Iy"></a>彼自丰有，<a id="a-Iz"></a>不须重车。<a id="a-J0"></a>”’时，<a id="a-J1"></a>商主言：<a id="a-J2"></a>‘汝等谷草慎勿损弃，<a id="a-J3"></a>须得新者然后当弃。<a id="a-J4"></a>所以者何？<a id="a-J5"></a>新陈相接，<a id="a-J6"></a>然后当得度此旷野。<a id="a-J7"></a>’时，<a id="a-J8"></a>彼商人重车而行，<a id="a-J9"></a>如是一日不见水草，<a id="a-JA"></a>二日、<a id="a-JB"></a>三日至于七日，<a id="a-JC"></a>又亦不见。<a id="a-JD"></a>但见前人为鬼所食，<a id="a-JE"></a>骸骨狼藉。</p>
  <p id="aJF">“婆罗门，<a id="a-JG"></a>彼赤眼黑面者，<a id="a-JH"></a>是罗刹鬼也。<a id="a-JI"></a>诸有随汝教者，<a id="a-JJ"></a>长夜受苦，<a id="a-JK"></a>亦当如彼前部商人，<a id="a-JL"></a>无智慧故，<a id="a-JM"></a>随导师语，<a id="a-JN"></a>自没其身。<a id="a-JO"></a>婆罗门，<a id="a-JP"></a>诸有沙门、<a id="a-JQ"></a>婆罗门，<a id="a-JR"></a>精进智慧，<a id="a-JS"></a>有所言说，<a id="a-JT"></a>承用其教者，<a id="a-JU"></a>则长夜获安，<a id="a-JV"></a>如彼后部商人，<a id="a-JW"></a>有智慧故，<a id="a-JX"></a>得免危难。<a id="a-JY"></a>婆罗门，<a id="a-JZ"></a>汝今宁可舍此恶见，<a id="a-Ja"></a>勿为长夜自增苦恼。<a id="a-Jb"></a>”</p>
  <p id="aJc">婆罗门言：<a id="a-Jd"></a>“我终不能舍所见也，<a id="a-Je"></a>设有人来强谏我者，<a id="a-Jf"></a>生我忿耳，<a id="a-Jg"></a>终不舍见。<a id="a-Jh"></a>”</p>
  <p id="aJi">迦葉又言：<a id="a-Jj"></a>“诸有智者，<a id="a-Jk"></a>以譬喻得解，<a id="a-Jl"></a>我今当复为汝引喻。<a id="a-Jm"></a>乃昔久远有一国土，<a id="a-Jn"></a>其土边疆，<a id="a-Jo"></a>人民荒坏。<a id="a-Jp"></a>时有一人，<a id="a-Jq"></a>好喜养猪，<a id="a-Jr"></a>诣他空村，<a id="a-Js"></a>见有干粪，<a id="a-Jt"></a>寻自念言：<a id="a-Ju"></a>‘此处饶粪，<a id="a-Jv"></a>我猪豚饥。<a id="a-Jw"></a>今当取草裹此干粪，<a id="a-Jx"></a>头戴而归。<a id="a-Jy"></a>’即寻取草，<a id="a-Jz"></a>裹粪而戴。<a id="a-K0"></a>于其中路，<a id="a-K1"></a>逢天大雨，<a id="a-K2"></a>粪汁流下，<a id="a-K3"></a>至于足跟。<a id="a-K4"></a>众人见已，<a id="a-K5"></a>皆言：<a id="a-K6"></a>‘狂人！<a id="a-K7"></a>粪涂臭处，<a id="a-K8"></a>正使天晴，<a id="a-K9"></a>尚不应戴，<a id="a-KA"></a>况于雨中戴之而行？<a id="a-KB"></a>’其人方怒，<a id="a-KC"></a>逆骂詈言：<a id="a-KD"></a>‘汝等自痴，<a id="a-KE"></a>不知我家猪豚饥饿；<a id="a-KF"></a>汝若知者，<a id="a-KG"></a>不言我痴。<a id="a-KH"></a>’婆罗门，<a id="a-KI"></a>汝今宁可舍此恶见，<a id="a-KJ"></a>勿守迷惑，<a id="a-KK"></a>长夜受苦。<a id="a-KL"></a>如彼痴子戴粪而行，<a id="a-KM"></a>众人诃谏，<a id="a-KN"></a>逆更瞋骂，<a id="a-KO"></a>谓他不知。<a id="a-KP"></a>”</p>
  <p id="aKQ">婆罗门语迦葉言：<a id="a-KR"></a>“汝等若谓行善生天，<a id="a-KS"></a>死胜生者，<a id="a-KT"></a>汝等则当以刀自刎，<a id="a-KU"></a>饮毒而死，<a id="a-KV"></a>或五缚其身，<a id="a-KW"></a>自投高岸，<a id="a-KX"></a>而今贪生不能自杀者，<a id="a-KY"></a>则知死不胜生。<a id="a-KZ"></a>”</p>
  <p id="aKa">迦葉复言：<a id="a-Kb"></a>“诸有智者，<a id="a-Kc"></a>以譬喻得解，<a id="a-Kd"></a>我今当更为汝引喻。<a id="a-Ke"></a>昔者，<a id="a-Kf"></a>此斯波醯村有一梵志，<a id="a-Kg"></a>耆旧长宿，<a id="a-Kh"></a>年百二十。<a id="a-Ki"></a>彼有二妻，<a id="a-Kj"></a>一先有子，<a id="a-Kk"></a>一始有娠。<a id="a-Kl"></a>时，<a id="a-Km"></a>彼梵志未久命终，<a id="a-Kn"></a>其大母子语小母言：<a id="a-Ko"></a>‘所有财宝，<a id="a-Kp"></a>尽应与我，<a id="a-Kq"></a>汝无分也。<a id="a-Kr"></a>’时小母言：<a id="a-Ks"></a>‘汝为小待，<a id="a-Kt"></a>须我分娠。<a id="a-Ku"></a>若生男者，<a id="a-Kv"></a>应有财分；<a id="a-Kw"></a>若生女者，<a id="a-Kx"></a>汝自嫁娶，<a id="a-Ky"></a>当得财物。<a id="a-Kz"></a>’彼子殷勤再三索财，<a id="a-L0"></a>小母答如初。<a id="a-L1"></a>其子又逼不已，<a id="a-L2"></a>时彼小母即以利刀自决其腹，<a id="a-L3"></a>知为男女。<a id="a-L4"></a>”</p>
  <p id="aL5">语婆罗门言：<a id="a-L6"></a>“母今自杀，<a id="a-L7"></a>复害胎子。<a id="a-L8"></a>汝婆罗门，<a id="a-L9"></a>亦复如是，<a id="a-LA"></a>既自杀身，<a id="a-LB"></a>复欲杀人。<a id="a-LC"></a>若沙门、<a id="a-LD"></a>婆罗门，<a id="a-LE"></a>精勤修善，<a id="a-LF"></a>戒德具足，<a id="a-LG"></a>久存世者，<a id="a-LH"></a>多所饶益，<a id="a-LI"></a>天人获安。<a id="a-LJ"></a>吾今末后为汝引喻，<a id="a-LK"></a>当使汝知恶见之殃。<a id="a-LL"></a>昔者，<a id="a-LM"></a>此斯波醯村有二伎人，<a id="a-LN"></a>善于弄丸，<a id="a-LO"></a>二人捔伎，<a id="a-LP"></a>一人得胜。<a id="a-LQ"></a>时，<a id="a-LR"></a>不如者语胜者言：<a id="a-LS"></a>‘今日且停，<a id="a-LT"></a>明当更共试，<a id="a-LU"></a>’其不如者即归家中，<a id="a-LV"></a>取其戏丸，<a id="a-LW"></a>涂以毒药，<a id="a-LX"></a>暴之使干。<a id="a-LY"></a>明持此丸诣胜者所，<a id="a-LZ"></a>语言：<a id="a-La"></a>‘更可捔伎。<a id="a-Lb"></a>’即前共戏，<a id="a-Lc"></a>先以毒丸授彼胜者，<a id="a-Ld"></a>胜者即吞。<a id="a-Le"></a>其不如者复授毒丸，<a id="a-Lf"></a>得已随吞，<a id="a-Lg"></a>其毒转行，<a id="a-Lh"></a>举身战动。<a id="a-Li"></a>时，<a id="a-Lj"></a>不如者以偈骂日：</p>
  <p id="aLk">“‘吾以药涂丸，<a id="a-Ll"></a>而汝吞不觉，</p>
  <p id="aLm">小伎汝为吞，<a id="a-Ln"></a>久后自当知。<a id="a-Lo"></a>’”</p>
  <p id="aLp">迦葉语婆罗门言：<a id="a-Lq"></a>“汝今当速舍此恶见，<a id="a-Lr"></a>勿为专迷，<a id="a-Ls"></a>自增苦毒，<a id="a-Lt"></a>如彼伎人，<a id="a-Lu"></a>吞毒不觉。<a id="a-Lv"></a>”</p>
  <p id="aLw">时，<a id="a-Lx"></a>婆罗门白迦葉言：<a id="a-Ly"></a>“尊者初设月喻，<a id="a-Lz"></a>我时已解。<a id="a-M0"></a>所以往返，<a id="a-M1"></a>不时受者，<a id="a-M2"></a>欲见迦葉辩才智慧，<a id="a-M3"></a>生牢固信耳！<a id="a-M4"></a>我今信受，<a id="a-M5"></a>归依迦葉。<a id="a-M6"></a>”</p>
  <p id="aM7">迦葉报言：<a id="a-M8"></a>“汝勿归我，<a id="a-M9"></a>如我所归无上尊者，<a id="a-MA"></a>汝当归依。<a id="a-MB"></a>”</p>
  <p id="aMC">婆罗门言：<a id="a-MD"></a>“不审所归无上尊者，<a id="a-ME"></a>今为所在？<a id="a-MF"></a>”</p>
  <p id="aMG">迦葉报言：<a id="a-MH"></a>“今我师世尊，<a id="a-MI"></a>灭度未久。<a id="a-MJ"></a>”</p>
  <p id="aMK">婆罗门言：<a id="a-ML"></a>“世尊若在，<a id="a-MM"></a>不避远近，<a id="a-MN"></a>其当亲见，<a id="a-MO"></a>归依礼拜。<a id="a-MP"></a>今闻迦葉言，<a id="a-MQ"></a>如来灭度，<a id="a-MR"></a>今即归依灭度如来及法、<a id="a-MS"></a>众僧。<a id="a-MT"></a>迦葉，<a id="a-MU"></a>听我于正法中为优婆塞！<a id="a-MV"></a>自今已后，<a id="a-MW"></a>尽寿不杀、<a id="a-MX"></a>不盗、<a id="a-MY"></a>不淫、<a id="a-MZ"></a>不欺、<a id="a-Ma"></a>不饮酒，<a id="a-Mb"></a>我今当为一切大施。<a id="a-Mc"></a>”</p>
  <p id="aMd">迦葉语言：<a id="a-Me"></a>“若汝宰杀众生，<a id="a-Mf"></a>挝打僮仆，<a id="a-Mg"></a>而为会者，<a id="a-Mh"></a>此非净福。<a id="a-Mi"></a>又如硗确薄地，<a id="a-Mj"></a>多生荆棘，<a id="a-Mk"></a>于中种植，<a id="a-Ml"></a>必无所获。<a id="a-Mm"></a>汝若宰杀众生，<a id="a-Mn"></a>挝打僮仆，<a id="a-Mo"></a>而为大会，<a id="a-Mp"></a>施邪见众，<a id="a-Mq"></a>此非净福。<a id="a-Mr"></a>若汝大施，<a id="a-Ms"></a>不害众生，<a id="a-Mt"></a>不以杖楚加于僮仆，<a id="a-Mu"></a>欢喜设会，<a id="a-Mv"></a>施清净众，<a id="a-Mw"></a>则获大福。<a id="a-Mx"></a>犹如良田，<a id="a-My"></a>随时种植，<a id="a-Mz"></a>必获果实。<a id="a-N0"></a>”</p>
  <p id="aN1">“迦葉，<a id="a-N2"></a>自今已后，<a id="a-N3"></a>常净施众僧，<a id="a-N4"></a>不令断绝。<a id="a-N5"></a>”</p>
  <p id="aN6">时，<a id="a-N7"></a>有一年少梵志，<a id="a-N8"></a>名曰摩头，<a id="a-N9"></a>在弊宿后立。<a id="a-NA"></a>弊宿顾语曰：<a id="a-NB"></a>“吾今欲设一切大施，<a id="a-NC"></a>汝当为我经营处分。<a id="a-ND"></a>”</p>
  <p id="aNE">时，<a id="a-NF"></a>年少梵志闻弊宿语已，<a id="a-NG"></a>即为经营，<a id="a-NH"></a>为大施已，<a id="a-NI"></a>而作是言：<a id="a-NJ"></a>“愿使弊宿今世、<a id="a-NK"></a>后世不获福报。<a id="a-NL"></a>”</p>
  <p id="aNM">时，<a id="a-NN"></a>弊宿闻彼梵志经营施已，<a id="a-NO"></a>有如是言：<a id="a-NP"></a>“愿使弊宿今世、<a id="a-NQ"></a>后世不获果报。<a id="a-NR"></a>”即命梵志而告之曰：<a id="a-NS"></a>“汝审有是言耶？<a id="a-NT"></a>”</p>
  <p id="aNU">答曰：<a id="a-NV"></a>“如是，<a id="a-NW"></a>实有是言。<a id="a-NX"></a>所以然者？<a id="a-NY"></a>今所设食，<a id="a-NZ"></a>粗涩弊恶，<a id="a-Na"></a>以此施僧，<a id="a-Nb"></a>若以示王，<a id="a-Nc"></a>王尚不能以手暂向，<a id="a-Nd"></a>况当食之？<a id="a-Ne"></a>现在所设，<a id="a-Nf"></a>不可喜乐，<a id="a-Ng"></a>何由后世得净果报？<a id="a-Nh"></a>王施僧衣纯以麻布，<a id="a-Ni"></a>若以示王，<a id="a-Nj"></a>王尚不能以足暂向，<a id="a-Nk"></a>况能自著？<a id="a-Nl"></a>现在所施，<a id="a-Nm"></a>不可喜乐，<a id="a-Nn"></a>何由后世得净果报？<a id="a-No"></a>”</p>
  <p id="aNp">时，<a id="a-Nq"></a>婆罗门又告梵志：<a id="a-Nr"></a>“自今已后，<a id="a-Ns"></a>汝以我所食、<a id="a-Nt"></a>我所著衣以施众僧。<a id="a-Nu"></a>”</p>
  <p id="aNv">时，<a id="a-Nw"></a>梵志即承教旨，<a id="a-Nx"></a>以王所食、<a id="a-Ny"></a>王所著衣供养众僧。<a id="a-Nz"></a>时，<a id="a-O0"></a>婆罗门设此净施，<a id="a-O1"></a>身坏命终，<a id="a-O2"></a>生一下劣天中；<a id="a-O3"></a>梵志经营会者，<a id="a-O4"></a>身坏命终，<a id="a-O5"></a>生忉利天。</p>
  <p id="aO6">尔时，<a id="a-O7"></a>弊宿婆罗门、<a id="a-O8"></a>年少梵志及斯波醯婆罗门、<a id="a-O9"></a>居士等，<a id="a-OA"></a>闻童女迦葉所说，<a id="a-OB"></a>欢喜奉行。</p>
 </body>
</html>