<!doctype html>
<html id="z3IBUFrZG" data-ver="1694">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘阿含部">
  <meta period="姚秦">
 </head>
 <body>
  <h1 id="a1">佛说长阿含经卷第五</h1>
  <h2 id="a2">第一分典尊经第三</h2>
  <p id="a3">如是我闻：<a id="a-4"></a>一时，<a id="a-5"></a>佛在罗阅祇耆阇崛山，<a id="a-6"></a>与大比丘众千二百五十人俱。</p>
  <p id="a7">尔时，<a id="a-8"></a>执乐天般遮翼子，<a id="a-9"></a>于夜静寂无人之时，<a id="a-A"></a>放大光明，<a id="a-B"></a>照耆阇崛山，<a id="a-C"></a>来至佛所，<a id="a-D"></a>头面礼佛足已，<a id="a-E"></a>在一面立。<a id="a-F"></a>时，<a id="a-G"></a>般遮翼白世尊言：<a id="a-H"></a>“昨梵天王至忉利天，<a id="a-I"></a>与帝释共议。<a id="a-J"></a>我亲从彼闻，<a id="a-K"></a>今者宁可向世尊说不？<a id="a-L"></a>”</p>
  <p id="aM">佛言：<a id="a-N"></a>“汝欲说者，<a id="a-O"></a>便可说之。<a id="a-P"></a>”</p>
  <p id="aQ">般遮翼言：<a id="a-R"></a>“一时，<a id="a-S"></a>忉利诸天集法讲堂，<a id="a-T"></a>有所讲论。<a id="a-U"></a>时，<a id="a-V"></a>四天王随其方面，<a id="a-W"></a>各当位坐，<a id="a-X"></a>提帝赖吒天王在东方坐，<a id="a-Y"></a>其面西向，<a id="a-Z"></a>帝释在前。<a id="a-a"></a>毗楼勒天王在南方坐，<a id="a-b"></a>其面北向，<a id="a-c"></a>帝释在前。<a id="a-d"></a>毗楼博叉天王在西方坐，<a id="a-e"></a>其面东向，<a id="a-f"></a>帝释在前。<a id="a-g"></a>毗沙门天王在北方坐，<a id="a-h"></a>其面南向，<a id="a-i"></a>帝释在前。<a id="a-j"></a>时，<a id="a-k"></a>四天王皆先坐已，<a id="a-l"></a>然后我坐。<a id="a-m"></a>复有余大神天，<a id="a-n"></a>皆先于佛所，<a id="a-o"></a>净修梵行，<a id="a-p"></a>于此命终，<a id="a-q"></a>生忉利天，<a id="a-r"></a>使彼诸天，<a id="a-s"></a>增益五福：<a id="a-t"></a>一者、<a id="a-u"></a>天寿，<a id="a-v"></a>二者、<a id="a-w"></a>天色，<a id="a-x"></a>三者、<a id="a-y"></a>天名称，<a id="a-z"></a>四者、<a id="a-10"></a>天乐，<a id="a-11"></a>五者、<a id="a-12"></a>天威德。<a id="a-13"></a>时，<a id="a-14"></a>诸忉利天皆踊跃欢喜言：<a id="a-15"></a>‘增益诸天众，<a id="a-16"></a>减损阿须伦众。<a id="a-17"></a>’尔时，<a id="a-18"></a>释提桓因知诸天人有欢喜心，<a id="a-19"></a>即为忉利诸天而作颂曰：</p>
  <p id="a1A">“‘忉利诸天人，<a id="a-1B"></a>帝释相娱乐，</p>
  <p id="a1C">礼敬于如来，<a id="a-1D"></a>最上法之王。</p>
  <p id="a1E">诸天受影福，<a id="a-1F"></a>寿、<a id="a-1G"></a>色、<a id="a-1H"></a>名、<a id="a-1I"></a>乐、<a id="a-1J"></a>威，</p>
  <p id="a1K">于佛修梵行，<a id="a-1L"></a>故来生此间。</p>
  <p id="a1M">复有诸天人，<a id="a-1N"></a>光色甚巍巍，</p>
  <p id="a1O">佛智慧弟子，<a id="a-1P"></a>生此复殊胜。</p>
  <p id="a1Q">忉利及因提，<a id="a-1R"></a>思惟此自乐，</p>
  <p id="a1S">礼敬于如来，<a id="a-1T"></a>最上法之王。<a id="a-1U"></a>’</p>
  <p id="a1V">“尔时，<a id="a-1W"></a>忉利诸天闻此偈已，<a id="a-1X"></a>倍复欢喜，<a id="a-1Y"></a>不能自胜，<a id="a-1Z"></a>增益诸天众，<a id="a-1a"></a>灭损阿须伦众。<a id="a-1b"></a>释提桓因见忉利天欢喜悦豫，<a id="a-1c"></a>即告之曰：<a id="a-1d"></a>‘诸贤，<a id="a-1e"></a>汝等颇欲闻如来八无等法不？<a id="a-1f"></a>’时，<a id="a-1g"></a>忉利诸天言：<a id="a-1h"></a>‘愿乐欲闻。<a id="a-1i"></a>’</p>
  <p id="a1j">“帝释报言：<a id="a-1k"></a>‘谛听！<a id="a-1l"></a>谛听！<a id="a-1m"></a>善思念之。<a id="a-1n"></a>诸贤，<a id="a-1o"></a>如来、<a id="a-1p"></a>至真、<a id="a-1q"></a>等正觉，<a id="a-1r"></a>十号具足，<a id="a-1s"></a>不见过去、<a id="a-1t"></a>未来、<a id="a-1u"></a>现在有如来、<a id="a-1v"></a>至真，<a id="a-1w"></a>十号具足，<a id="a-1x"></a>如佛者也。<a id="a-1y"></a>佛法微妙，<a id="a-1z"></a>善可讲说，<a id="a-20"></a>智者所行，<a id="a-21"></a>不见过去、<a id="a-22"></a>未来、<a id="a-23"></a>现在有微妙法，<a id="a-24"></a>如佛者也。<a id="a-25"></a>佛由此法，<a id="a-26"></a>而自觉悟，<a id="a-27"></a>通达无碍，<a id="a-28"></a>以自娱乐，<a id="a-29"></a>不见过去、<a id="a-2A"></a>未来、<a id="a-2B"></a>现在能于此法而自觉悟，<a id="a-2C"></a>通达无碍，<a id="a-2D"></a>以自娱乐，<a id="a-2E"></a>如佛者也。<a id="a-2F"></a>诸贤，<a id="a-2G"></a>佛以此法自觉悟已，<a id="a-2H"></a>亦能开示涅槃径路，<a id="a-2I"></a>亲近渐至，<a id="a-2J"></a>入于寂灭。<a id="a-2K"></a>譬如恒河水、<a id="a-2L"></a>炎摩水，<a id="a-2M"></a>二水并流，<a id="a-2N"></a>入于大海。<a id="a-2O"></a>佛亦如是，<a id="a-2P"></a>善能开示涅槃径路，<a id="a-2Q"></a>亲近渐至，<a id="a-2R"></a>入于寂灭，<a id="a-2S"></a>不见过去、<a id="a-2T"></a>未来、<a id="a-2U"></a>现在有能开示涅槃径路，<a id="a-2V"></a>如佛者也。<a id="a-2W"></a>诸贤，<a id="a-2X"></a>如来眷属成就，<a id="a-2Y"></a>刹利、<a id="a-2Z"></a>婆罗门、<a id="a-2a"></a>居士、<a id="a-2b"></a>沙门有智慧者，<a id="a-2c"></a>皆是如来成就眷属，<a id="a-2d"></a>不见过去、<a id="a-2e"></a>未来、<a id="a-2f"></a>现在眷属成就，<a id="a-2g"></a>如佛者也。<a id="a-2h"></a>诸贤，<a id="a-2i"></a>如来大众成就，<a id="a-2j"></a>所谓比丘、<a id="a-2k"></a>比丘尼、<a id="a-2l"></a>优婆塞、<a id="a-2m"></a>优婆夷，<a id="a-2n"></a>不见过去、<a id="a-2o"></a>未来、<a id="a-2p"></a>现在大众成就，<a id="a-2q"></a>如佛者也。<a id="a-2r"></a>诸贤，<a id="a-2s"></a>如来言行相应，<a id="a-2t"></a>所言如行，<a id="a-2u"></a>所行如言，<a id="a-2v"></a>如是则为法法成就，<a id="a-2w"></a>不见过去、<a id="a-2x"></a>未来、<a id="a-2y"></a>现在言行相应，<a id="a-2z"></a>法法成就，<a id="a-30"></a>如佛者也。<a id="a-31"></a>诸贤，<a id="a-32"></a>如来多所饶益，<a id="a-33"></a>多所安乐，<a id="a-34"></a>以慈愍心利益天人，<a id="a-35"></a>不见过去、<a id="a-36"></a>未来、<a id="a-37"></a>现在多所饶益，<a id="a-38"></a>多所安乐，<a id="a-39"></a>如佛者也。<a id="a-3A"></a>诸贤，<a id="a-3B"></a>是为如来八无等法。<a id="a-3C"></a>’</p>
  <p id="a3D">“时，<a id="a-3E"></a>忉利天作是说言：<a id="a-3F"></a>‘若使世间有八佛出者，<a id="a-3G"></a>当大增益诸天众，<a id="a-3H"></a>减损阿须伦众。<a id="a-3I"></a>’时，<a id="a-3J"></a>忉利天言：<a id="a-3K"></a>‘且置八佛，<a id="a-3L"></a>正使七佛、<a id="a-3M"></a>六佛，<a id="a-3N"></a>乃至二佛出世者，<a id="a-3O"></a>亦大增益诸天众，<a id="a-3P"></a>减损阿须伦众，<a id="a-3Q"></a>何况八佛！<a id="a-3R"></a>’时，<a id="a-3S"></a>释提桓因告忉利天言：<a id="a-3T"></a>‘我从佛闻，<a id="a-3U"></a>亲从佛受，<a id="a-3V"></a>欲使一时二佛出世，<a id="a-3W"></a>无有是处！<a id="a-3X"></a>但使如来久存于世，<a id="a-3Y"></a>多所慈愍，<a id="a-3Z"></a>多所饶益，<a id="a-3a"></a>天人获安，<a id="a-3b"></a>则大增益诸天众，<a id="a-3c"></a>减损阿须伦众。<a id="a-3d"></a>’”</p>
  <p id="a3e">时，<a id="a-3f"></a>般遮翼白佛言：<a id="a-3g"></a>“世尊，<a id="a-3h"></a>忉利诸天所以集法讲堂上者，<a id="a-3i"></a>共议思惟，<a id="a-3j"></a>称量观察，<a id="a-3k"></a>有所教令，<a id="a-3l"></a>然后为四天王。<a id="a-3m"></a>四天王受教已，<a id="a-3n"></a>各当位而坐，<a id="a-3o"></a>其坐未久，<a id="a-3p"></a>有大异光照于四方。<a id="a-3q"></a>时，<a id="a-3r"></a>忉利天见此光已，<a id="a-3s"></a>皆大惊愕：<a id="a-3t"></a>‘今此异光，<a id="a-3u"></a>将有何怪？<a id="a-3v"></a>’诸大神天有威德者，<a id="a-3w"></a>亦皆惊怖：<a id="a-3x"></a>‘今此异光，<a id="a-3y"></a>将有何怪？<a id="a-3z"></a>’时，<a id="a-40"></a>大梵王即化为童子，<a id="a-41"></a>头五角髻，<a id="a-42"></a>在大众上虚空中立，<a id="a-43"></a>颜貌端正，<a id="a-44"></a>与众超绝，<a id="a-45"></a>身紫金色，<a id="a-46"></a>蔽诸天光。<a id="a-47"></a>时，<a id="a-48"></a>忉利天亦不起迎，<a id="a-49"></a>亦不恭敬，<a id="a-4A"></a>又不请坐。<a id="a-4B"></a>时，<a id="a-4C"></a>梵童子随所诣坐，<a id="a-4D"></a>坐生欣悦；<a id="a-4E"></a>譬如刹利水浇头种，<a id="a-4F"></a>登王位时，<a id="a-4G"></a>踊跃欢喜。<a id="a-4H"></a>来坐未久，<a id="a-4I"></a>复自变身，<a id="a-4J"></a>作童子像，<a id="a-4K"></a>头五角髻，<a id="a-4L"></a>在大众上虚空中坐；<a id="a-4M"></a>譬如力士坐于安座，<a id="a-4N"></a>嶷然不动，<a id="a-4O"></a>而作颂曰：</p>
  <p id="a4P">“‘忉利诸天人，<a id="a-4Q"></a>帝释相娱乐，</p>
  <p id="a4R">礼敬于如来，<a id="a-4S"></a>最上法之王。</p>
  <p id="a4T">诸天受影福，<a id="a-4U"></a>寿、<a id="a-4V"></a>色、<a id="a-4W"></a>名、<a id="a-4X"></a>乐、<a id="a-4Y"></a>威，</p>
  <p id="a4Z">于佛修梵行，<a id="a-4a"></a>故来生此间。</p>
  <p id="a4b">复有诸天人，<a id="a-4c"></a>光色甚巍巍，</p>
  <p id="a4d">佛智慧弟子，<a id="a-4e"></a>生此复殊胜。</p>
  <p id="a4f">忉利及因提，<a id="a-4g"></a>思惟此自乐，</p>
  <p id="a4h">礼敬于如来，<a id="a-4i"></a>最上法之王。<a id="a-4j"></a>’</p>
  <p id="a4k">“时，<a id="a-4l"></a>诸忉利天语童子曰：<a id="a-4m"></a>‘吾等闻天帝释称说如来八无等法，<a id="a-4n"></a>欢喜踊跃，<a id="a-4o"></a>不能自胜。<a id="a-4p"></a>’时，<a id="a-4q"></a>梵童子语忉利天言：<a id="a-4r"></a>‘何等如来八无等法？<a id="a-4s"></a>吾亦乐闻。<a id="a-4t"></a>’时，<a id="a-4u"></a>天帝释即为童子说如来八无等法。<a id="a-4v"></a>忉利诸天、<a id="a-4w"></a>童子闻说已，<a id="a-4x"></a>倍复欢喜，<a id="a-4y"></a>不能自胜，<a id="a-4z"></a>增益诸天众，<a id="a-50"></a>减损阿须伦众。<a id="a-51"></a>是时，<a id="a-52"></a>童子见天欢喜，<a id="a-53"></a>复增欣跃，<a id="a-54"></a>即告忉利天曰：<a id="a-55"></a>‘汝等欲闻一无等法不？<a id="a-56"></a>’天曰：<a id="a-57"></a>‘善哉！<a id="a-58"></a>愿乐欲闻。<a id="a-59"></a>’</p>
  <p id="a5A">“童子告曰：<a id="a-5B"></a>‘汝乐闻者，<a id="a-5C"></a>谛听！<a id="a-5D"></a>谛受！<a id="a-5E"></a>当为汝说。<a id="a-5F"></a>’告诸天曰：<a id="a-5G"></a>‘如来往昔为菩萨时，<a id="a-5H"></a>在所生处聪明多智。<a id="a-5I"></a>诸贤，<a id="a-5J"></a>当知过去久远时，<a id="a-5K"></a>世有王名曰地主，<a id="a-5L"></a>第一太子名曰慈悲。<a id="a-5M"></a>王有大臣名曰典尊，<a id="a-5N"></a>大臣有子名曰焰鬘。<a id="a-5O"></a>太子慈悲有朋友，<a id="a-5P"></a>其朋亦与六刹利大臣而为朋友。<a id="a-5Q"></a>地主大王欲入深宫游戏娱乐时，<a id="a-5R"></a>即以国事委付典尊大臣，<a id="a-5S"></a>然后入宫作倡伎乐，<a id="a-5T"></a>五欲自娱。<a id="a-5U"></a>时，<a id="a-5V"></a>典尊大臣欲理国事，<a id="a-5W"></a>先问其子，<a id="a-5X"></a>然后决断；<a id="a-5Y"></a>有所处分，<a id="a-5Z"></a>亦问其子。</p>
  <p id="a5a">“‘其后典尊忽然命终，<a id="a-5b"></a>时地主王闻其命终，<a id="a-5c"></a>愍念哀伤，<a id="a-5d"></a>抚膺而曰：<a id="a-5e"></a>“咄哉！<a id="a-5f"></a>何辜失国良辅？<a id="a-5g"></a>”太子慈悲默自念言：<a id="a-5h"></a>“王失典尊以为忧苦，<a id="a-5i"></a>今我宜往谏于大王，<a id="a-5j"></a>无以彼丧而生忧苦。<a id="a-5k"></a>所以然者？<a id="a-5l"></a>典尊有子名曰焰鬘，<a id="a-5m"></a>聪明多智乃过其父，<a id="a-5n"></a>今可征召以理国事。<a id="a-5o"></a>”时，<a id="a-5p"></a>慈悲太子即诣王所，<a id="a-5q"></a>具以上事白其父王。<a id="a-5r"></a>王闻太子语已，<a id="a-5s"></a>即召焰鬘而告之曰：<a id="a-5t"></a>“吾今以汝补卿父处，<a id="a-5u"></a>授汝相印。<a id="a-5v"></a>”彼时焰鬘受相印已，<a id="a-5w"></a>王欲入宫，<a id="a-5x"></a>复付后事。</p>
  <p id="a5y">“‘时，<a id="a-5z"></a>相焰鬘明于治理，<a id="a-60"></a>父先所为焰鬘亦知，<a id="a-61"></a>父所不及焰鬘亦知。<a id="a-62"></a>其后名称流闻海内，<a id="a-63"></a>天下咸称为大典尊。<a id="a-64"></a>时，<a id="a-65"></a>大典尊后作是念：<a id="a-66"></a>“今王地主年已朽迈，<a id="a-67"></a>余寿末几，<a id="a-68"></a>若以太子绍王位者，<a id="a-69"></a>未为难也。<a id="a-6A"></a>我今宁可先往语彼六刹利大臣：<a id="a-6B"></a>今王地主年已朽迈，<a id="a-6C"></a>余寿未几，<a id="a-6D"></a>若以太子绍王位者，<a id="a-6E"></a>未为难也。<a id="a-6F"></a>君等亦当别封王土，<a id="a-6G"></a>居位之日，<a id="a-6H"></a>勿相忘也。<a id="a-6I"></a>”</p>
  <p id="a6J">“‘时，<a id="a-6K"></a>大典尊即往诣六刹利大臣，<a id="a-6L"></a>而告之曰：<a id="a-6M"></a>“诸君，<a id="a-6N"></a>当知今王地主年已朽迈，<a id="a-6O"></a>余寿未几，<a id="a-6P"></a>若以太子绍王位者，<a id="a-6Q"></a>未为难也。<a id="a-6R"></a>汝等可往白太子此意：<a id="a-6S"></a>我等与尊生小知旧，<a id="a-6T"></a>尊苦我苦，<a id="a-6U"></a>尊乐我乐。<a id="a-6V"></a>今王衰老，<a id="a-6W"></a>年已朽迈，<a id="a-6X"></a>余寿未几，<a id="a-6Y"></a>今者太子绍王位者，<a id="a-6Z"></a>未为难也。<a id="a-6a"></a>尊设登位，<a id="a-6b"></a>当与我封。<a id="a-6c"></a>”时，<a id="a-6d"></a>六刹利大臣闻其语已，<a id="a-6e"></a>即诣太子，<a id="a-6f"></a>说如上事。<a id="a-6g"></a>太子报言：<a id="a-6h"></a>“设吾登位，<a id="a-6i"></a>列土封国，<a id="a-6j"></a>当更与谁？<a id="a-6k"></a>”</p>
  <p id="a6l">“‘时，<a id="a-6m"></a>王未久忽然而崩，<a id="a-6n"></a>国中大臣寻拜太子补王正位。<a id="a-6o"></a>王居位已，<a id="a-6p"></a>默自思念：<a id="a-6q"></a>“今立宰相，<a id="a-6r"></a>宜准先王。<a id="a-6s"></a>”复自思念：<a id="a-6t"></a>“谁堪此举？<a id="a-6u"></a>”正当即任大典尊位。<a id="a-6v"></a>时，<a id="a-6w"></a>王慈悲即告大典尊：<a id="a-6x"></a>“我今使汝即于相位，<a id="a-6y"></a>授以印信。<a id="a-6z"></a>汝当勤忧，<a id="a-70"></a>综理国事。<a id="a-71"></a>”时，<a id="a-72"></a>大典尊闻王教已，<a id="a-73"></a>即受印信。<a id="a-74"></a>王每入宫，<a id="a-75"></a>辄以后事付大典尊。</p>
  <p id="a76">“‘大典尊复自念言：<a id="a-77"></a>“吾今宜往六刹利所，<a id="a-78"></a>问其宁忆昔所言不？<a id="a-79"></a>”即寻往诣语刹利曰：<a id="a-7A"></a>“汝今宁忆昔所言不？<a id="a-7B"></a>今者太子以登王位，<a id="a-7C"></a>隐处深宫，<a id="a-7D"></a>五欲自娱。<a id="a-7E"></a>汝等今者可往问王：<a id="a-7F"></a>王居天位，<a id="a-7G"></a>五欲自娱，<a id="a-7H"></a>宁复能忆昔所言不？<a id="a-7I"></a>”时，<a id="a-7J"></a>六刹利闻是语已，<a id="a-7K"></a>即诣王所，<a id="a-7L"></a>白大王言：<a id="a-7M"></a>“王居天位，<a id="a-7N"></a>五欲自娱，<a id="a-7O"></a>宁复能忆昔所言不？<a id="a-7P"></a>列士封邑，<a id="a-7Q"></a>谁应居之？<a id="a-7R"></a>”王曰：<a id="a-7S"></a>“不忘昔言。<a id="a-7T"></a>列士封邑，<a id="a-7U"></a>非卿而谁？<a id="a-7V"></a>”王复自念：<a id="a-7W"></a>“此阎浮提地，<a id="a-7X"></a>内广外狭，<a id="a-7Y"></a>谁能分此以为七分？<a id="a-7Z"></a>”复自念言：<a id="a-7a"></a>“唯有大典尊乃能分尔。<a id="a-7b"></a>”即告之曰：<a id="a-7c"></a>“汝可分此阎浮提地，<a id="a-7d"></a>使作七分。<a id="a-7e"></a>”</p>
  <p id="a7f">“‘时，<a id="a-7g"></a>大典尊即寻分之，<a id="a-7h"></a>王所治城，<a id="a-7i"></a>村邑郡国，<a id="a-7j"></a>皆悉部分，<a id="a-7k"></a>六刹利国亦与分部。<a id="a-7l"></a>王自庆言：<a id="a-7m"></a>“我愿已果。<a id="a-7n"></a>”时，<a id="a-7o"></a>六刹利复自庆幸：<a id="a-7p"></a>“我愿已果，<a id="a-7q"></a>得成此业，<a id="a-7r"></a>大典尊力也。<a id="a-7s"></a>”六刹利王复自思念：<a id="a-7t"></a>“吾国初建，<a id="a-7u"></a>当须宰辅，<a id="a-7v"></a>谁能堪任？<a id="a-7w"></a>如大典尊，<a id="a-7x"></a>即当使之，<a id="a-7y"></a>通领国事。<a id="a-7z"></a>”尔时，<a id="a-80"></a>六刹利王即命典尊，<a id="a-81"></a>而告之曰：<a id="a-82"></a>“吾国须相，<a id="a-83"></a>卿当为吾通领国事。<a id="a-84"></a>”于是，<a id="a-85"></a>六国各授相印。</p>
  <p id="a86">“‘时，<a id="a-87"></a>大典尊受相印已，<a id="a-88"></a>六王入宫游观娱乐，<a id="a-89"></a>时皆以国事付大典尊。<a id="a-8A"></a>大典尊理七国事，<a id="a-8B"></a>无不成办。<a id="a-8C"></a>时，<a id="a-8D"></a>国内有七大居士，<a id="a-8E"></a>典尊亦为处分家事，<a id="a-8F"></a>又能教授七百梵志讽诵经典。<a id="a-8G"></a>七王敬视大典尊相，<a id="a-8H"></a>犹如神明，<a id="a-8I"></a>国七居士视如大王，<a id="a-8J"></a>七百梵志视如梵天。<a id="a-8K"></a>时，<a id="a-8L"></a>七国王、<a id="a-8M"></a>七大居士、<a id="a-8N"></a>七百梵志皆自念言：<a id="a-8O"></a>“大典尊相，<a id="a-8P"></a>常与梵天相见言语，<a id="a-8Q"></a>坐起亲善。<a id="a-8R"></a>”</p>
  <p id="a8S">“‘时，<a id="a-8T"></a>大典尊默识七王、<a id="a-8U"></a>居土、<a id="a-8V"></a>梵志意：<a id="a-8W"></a>“谓我常与梵天相见，<a id="a-8X"></a>言语坐起；<a id="a-8Y"></a>然我实不见梵天，<a id="a-8Z"></a>不与言语，<a id="a-8a"></a>不可餐默，<a id="a-8b"></a>虚受此称。<a id="a-8c"></a>我亦曾闻诸先宿言，<a id="a-8d"></a>于夏四月闲居静处，<a id="a-8e"></a>修四无量者，<a id="a-8f"></a>梵天则下，<a id="a-8g"></a>与共相见。<a id="a-8h"></a>今我宁可修四无量，<a id="a-8i"></a>使梵天下，<a id="a-8j"></a>共相见不？<a id="a-8k"></a>”于是，<a id="a-8l"></a>典尊至七王所而白王言：<a id="a-8m"></a>“惟愿大王顾临国事！<a id="a-8n"></a>我欲于夏四月修四无量。<a id="a-8o"></a>”七王告曰：<a id="a-8p"></a>“宜知是时。<a id="a-8q"></a>”大典尊相又告七居士：<a id="a-8r"></a>“汝等各勤已务，<a id="a-8s"></a>吾欲夏四月修四无量。<a id="a-8t"></a>”居士曰：<a id="a-8u"></a>“诺！<a id="a-8v"></a>宜知是时。<a id="a-8w"></a>”又告七百梵志：<a id="a-8x"></a>“卿等当勤讽诵，<a id="a-8y"></a>转相教授，<a id="a-8z"></a>我欲于夏四月修四无量。<a id="a-90"></a>”梵志曰：<a id="a-91"></a>“诺！<a id="a-92"></a>今者大师宜知是时。<a id="a-93"></a>”</p>
  <p id="a94">“‘时，<a id="a-95"></a>大典尊于彼城东造闲静室，<a id="a-96"></a>于夏四月，<a id="a-97"></a>即于彼止，<a id="a-98"></a>修四无量，<a id="a-99"></a>然彼梵天犹不来下。<a id="a-9A"></a>典尊自念：<a id="a-9B"></a>“我闻先宿旧言，<a id="a-9C"></a>于夏四月，<a id="a-9D"></a>修四无量，<a id="a-9E"></a>梵天下现。<a id="a-9F"></a>今者寂然，<a id="a-9G"></a>聊无仿佛。<a id="a-9H"></a>”时，<a id="a-9I"></a>大典尊以十五日月满时，<a id="a-9J"></a>出其静室，<a id="a-9K"></a>于露地坐。<a id="a-9L"></a>坐未久顷，<a id="a-9M"></a>有大光现。<a id="a-9N"></a>典尊默念：<a id="a-9O"></a>“今此异光，<a id="a-9P"></a>将无是梵欲下瑞耶？<a id="a-9Q"></a>”</p>
  <p id="a9R">“‘时，<a id="a-9S"></a>梵天王即化为童子，<a id="a-9T"></a>五角髻，<a id="a-9U"></a>在典尊上虚空中坐。<a id="a-9V"></a>典尊见已，<a id="a-9W"></a>即说颂曰：</p>
  <p id="a9X">“‘“此是何天像，<a id="a-9Y"></a>在于虚空中，</p>
  <p id="a9Z">光照于四方，<a id="a-9a"></a>如大火积燃？<a id="a-9b"></a>”</p>
  <p id="a9c">“‘时，<a id="a-9d"></a>梵童子以偈报曰：</p>
  <p id="a9e">“‘“唯梵世诸天，<a id="a-9f"></a>知我梵童子，</p>
  <p id="a9g">其余人谓我，<a id="a-9h"></a>祀祠于大神。<a id="a-9i"></a>”</p>
  <p id="a9j">“‘时，<a id="a-9k"></a>大典尊以偈报曰：</p>
  <p id="a9l">“‘“今我当谘承，<a id="a-9m"></a>奉诲致恭敬，</p>
  <p id="a9n">设种种上味，<a id="a-9o"></a>愿天知我心。<a id="a-9p"></a>”</p>
  <p id="a9q">“‘时，<a id="a-9r"></a>梵童子复以偈报曰：</p>
  <p id="a9s">“‘“典尊汝所修，<a id="a-9t"></a>为欲何志求？</p>
  <p id="a9u">今设此供养，<a id="a-9v"></a>当为汝受之。<a id="a-9w"></a>”</p>
  <p id="a9x">“‘又告大典尊：<a id="a-9y"></a>“汝若有所问，<a id="a-9z"></a>自恣问之，<a id="a-A0"></a>当为汝说。<a id="a-A1"></a>”时，<a id="a-A2"></a>大典尊即自念言：<a id="a-A3"></a>“我今当问现在事耶？<a id="a-A4"></a>问未然事耶？<a id="a-A5"></a>”复自念言：<a id="a-A6"></a>“今世现事，<a id="a-A7"></a>用复问为？<a id="a-A8"></a>当问未然幽冥之事。<a id="a-A9"></a>”即向梵童子以偈问曰：</p>
  <p id="aAA">“‘“今我问梵童，<a id="a-AB"></a>能决疑无疑，</p>
  <p id="aAC">学何住何法，<a id="a-AD"></a>得生于梵天？<a id="a-AE"></a>”</p>
  <p id="aAF">“‘时，<a id="a-AG"></a>梵童子以偈报曰：</p>
  <p id="aAH">“‘“当舍我人想，<a id="a-AI"></a>独处修慈心，</p>
  <p id="aAJ">除欲无臭秽，<a id="a-AK"></a>乃得生梵天。<a id="a-AL"></a>”</p>
  <p id="aAM">“‘时，<a id="a-AN"></a>大典尊闻是偈已，<a id="a-AO"></a>即自念言：<a id="a-AP"></a>“梵童子说偈，<a id="a-AQ"></a>宜除臭秽，<a id="a-AR"></a>我不解此，<a id="a-AS"></a>今宜更问。<a id="a-AT"></a>”时，<a id="a-AU"></a>大典尊即以偈问曰：</p>
  <p id="aAV">“‘“梵偈言臭秽，<a id="a-AW"></a>愿今为我说，</p>
  <p id="aAX">谁开世间门，<a id="a-AY"></a>堕恶不生天？<a id="a-AZ"></a>”</p>
  <p id="aAa">“‘时，<a id="a-Ab"></a>梵童子以偈报曰：</p>
  <p id="aAc">“‘“欺妄怀嫉妒，<a id="a-Ad"></a>习慢增上慢，</p>
  <p id="aAe">贪欲瞋恚痴，<a id="a-Af"></a>自恣藏于心。</p>
  <p id="aAg">此世间臭秽，<a id="a-Ah"></a>今说令汝知，</p>
  <p id="aAi">此开世间门，<a id="a-Aj"></a>堕恶不生天。<a id="a-Ak"></a>”</p>
  <p id="aAl">“‘时，<a id="a-Am"></a>大典尊闻此偈已，<a id="a-An"></a>复自念言：<a id="a-Ao"></a>“梵童子所说臭秽之义，<a id="a-Ap"></a>我今已解，<a id="a-Aq"></a>但在家者无由得除。<a id="a-Ar"></a>今我宁可舍世出家，<a id="a-As"></a>剃除须发，<a id="a-At"></a>法服修道耶？<a id="a-Au"></a>”</p>
  <p id="aAv">“‘时，<a id="a-Aw"></a>梵童子知其志念，<a id="a-Ax"></a>以偈告曰：</p>
  <p id="aAy">“‘“汝能有勇猛，<a id="a-Az"></a>此志为胜妙，</p>
  <p id="aB0">智者之所为，<a id="a-B1"></a>死必生梵天。<a id="a-B2"></a>”</p>
  <p id="aB3">“‘于是，<a id="a-B4"></a>梵童子忽然不现。</p>
  <p id="aB5">“‘时，<a id="a-B6"></a>大典尊还诣七王白言：<a id="a-B7"></a>“大王，<a id="a-B8"></a>惟愿垂神善理国事，<a id="a-B9"></a>今我意欲出家离世，<a id="a-BA"></a>法服修道。<a id="a-BB"></a>所以者何？<a id="a-BC"></a>我亲于梵童子闻说臭秽，<a id="a-BD"></a>心甚恶之。<a id="a-BE"></a>若在家者，<a id="a-BF"></a>无由得除。<a id="a-BG"></a>”彼时，<a id="a-BH"></a>七王即自念言：<a id="a-BI"></a>“凡婆罗门多贪财宝，<a id="a-BJ"></a>我今宁可大开库藏，<a id="a-BK"></a>恣其所须，<a id="a-BL"></a>使不出家。<a id="a-BM"></a>”时，<a id="a-BN"></a>七国王即命典尊，<a id="a-BO"></a>而告之曰：<a id="a-BP"></a>“设有所须，<a id="a-BQ"></a>吾尽相与，<a id="a-BR"></a>不足出家。<a id="a-BS"></a>”时，<a id="a-BT"></a>大典尊寻白王曰：<a id="a-BU"></a>“我今以为蒙王赐已，<a id="a-BV"></a>我亦大有财宝。<a id="a-BW"></a>今者尽留以上大王，<a id="a-BX"></a>愿听出家，<a id="a-BY"></a>遂我志愿！<a id="a-BZ"></a>”</p>
  <p id="aBa">“‘时，<a id="a-Bb"></a>七国王复作是念：<a id="a-Bc"></a>“凡婆罗门多贪美色，<a id="a-Bd"></a>今我宁可出宫婇女，<a id="a-Be"></a>以满其意，<a id="a-Bf"></a>使不出家。<a id="a-Bg"></a>”王即命典尊而告之曰：<a id="a-Bh"></a>“若须婇女，<a id="a-Bi"></a>吾尽与汝，<a id="a-Bj"></a>不足出家。<a id="a-Bk"></a>”典尊报曰：<a id="a-Bl"></a>“我今已为蒙王赐已，<a id="a-Bm"></a>家内自有婇女众多。<a id="a-Bn"></a>今尽放遣，<a id="a-Bo"></a>求离恩爱，<a id="a-Bp"></a>出家修道。<a id="a-Bq"></a>所以然者？<a id="a-Br"></a>我亲从梵童子闻说臭秽，<a id="a-Bs"></a>心甚恶之。<a id="a-Bt"></a>若在家者，<a id="a-Bu"></a>无由得除。<a id="a-Bv"></a>”</p>
  <p id="aBw">“‘时，<a id="a-Bx"></a>大典尊向慈悲王，<a id="a-By"></a>以偈颂曰：</p>
  <p id="aBz">“‘“王当听我言，<a id="a-C0"></a>王为人中尊，</p>
  <p id="aC1">赐财宝婇女，<a id="a-C2"></a>此宝非所乐。<a id="a-C3"></a>”</p>
  <p id="aC4">“‘时，<a id="a-C5"></a>慈悲王以偈报曰：</p>
  <p id="aC6">“‘“檀特伽陵城，<a id="a-C7"></a>阿婆布和城，</p>
  <p id="aC8">阿槃大天城，<a id="a-C9"></a>鸯伽瞻婆城，</p>
  <p id="aCA">数弥萨罗城，<a id="a-CB"></a>西陀路楼城，</p>
  <p id="aCC">婆罗伽尸城，<a id="a-CD"></a>尽汝典尊造。</p>
  <p id="aCE">五欲有所少，<a id="a-CF"></a>吾尽当相与，</p>
  <p id="aCG">宜共理国事，<a id="a-CH"></a>不足出家去。<a id="a-CI"></a>”</p>
  <p id="aCJ">“‘时，<a id="a-CK"></a>大典尊以偈报曰：</p>
  <p id="aCL">“‘“我五欲不少，<a id="a-CM"></a>自不乐世间，</p>
  <p id="aCN">已闻天所语，<a id="a-CO"></a>无心复在家。<a id="a-CP"></a>”</p>
  <p id="aCQ">“‘时，<a id="a-CR"></a>慈悲王以偈报曰：</p>
  <p id="aCS">“‘“大典尊所言，<a id="a-CT"></a>为从何天闻，</p>
  <p id="aCU">舍离于五欲？<a id="a-CV"></a>今问当答我。<a id="a-CW"></a>”</p>
  <p id="aCX">“‘时，<a id="a-CY"></a>大典尊以偈答曰：</p>
  <p id="aCZ">“‘“昔我于静处，<a id="a-Ca"></a>独坐自思惟，</p>
  <p id="aCb">时梵天王来，<a id="a-Cc"></a>普放大光明，</p>
  <p id="aCd">我从彼闻已，<a id="a-Ce"></a>不乐于世间。<a id="a-Cf"></a>”</p>
  <p id="aCg">“‘时，<a id="a-Ch"></a>慈悲王以偈告曰：</p>
  <p id="aCi">“‘“小住大典尊，<a id="a-Cj"></a>共弘善法化，</p>
  <p id="aCk">然后俱出家，<a id="a-Cl"></a>汝即为我师。</p>
  <p id="aCm">譬如虚空中，<a id="a-Cn"></a>清净琉璃满，</p>
  <p id="aCo">今我清净信，<a id="a-Cp"></a>充遍佛法中。<a id="a-Cq"></a>”</p>
  <p id="aCr">“‘时，<a id="a-Cs"></a>大典尊复作颂曰：</p>
  <p id="aCt">“‘“诸天及世人，<a id="a-Cu"></a>皆应舍五欲，</p>
  <p id="aCv">蠲除诸秽污，<a id="a-Cw"></a>净修于梵行。<a id="a-Cx"></a>”</p>
  <p id="aCy">“‘尔时，<a id="a-Cz"></a>七国王语大典尊曰：<a id="a-D0"></a>“汝可留住七岁之中，<a id="a-D1"></a>极世五欲，<a id="a-D2"></a>共相娱乐，<a id="a-D3"></a>然后舍国，<a id="a-D4"></a>各付子弟，<a id="a-D5"></a>俱共出家，<a id="a-D6"></a>不亦善耶？<a id="a-D7"></a>如汝所获，<a id="a-D8"></a>我亦当同。<a id="a-D9"></a>”时，<a id="a-DA"></a>大典尊报七王曰：<a id="a-DB"></a>“世间无常，<a id="a-DC"></a>人命逝速，<a id="a-DD"></a>喘息之间，<a id="a-DE"></a>犹亦难保，<a id="a-DF"></a>乃至七岁，<a id="a-DG"></a>不亦远耶？<a id="a-DH"></a>”七王又言：<a id="a-DI"></a>“七岁远者，<a id="a-DJ"></a>六岁、<a id="a-DK"></a>五岁乃至一岁，<a id="a-DL"></a>留住静宫，<a id="a-DM"></a>极世五欲，<a id="a-DN"></a>共相娱乐，<a id="a-DO"></a>然后舍国，<a id="a-DP"></a>各付子弟，<a id="a-DQ"></a>俱共出家，<a id="a-DR"></a>不亦善耶？<a id="a-DS"></a>如汝所得，<a id="a-DT"></a>我亦宜同。<a id="a-DU"></a>”时，<a id="a-DV"></a>大典尊复报王曰：<a id="a-DW"></a>“此世间无常，<a id="a-DX"></a>人命逝速，<a id="a-DY"></a>喘息之间，<a id="a-DZ"></a>犹亦难保，<a id="a-Da"></a>乃至一岁尚亦久耳！<a id="a-Db"></a>如是七月至于一月，<a id="a-Dc"></a>犹复不可。<a id="a-Dd"></a>”王又语言：<a id="a-De"></a>“可至七日，<a id="a-Df"></a>留住深宫，<a id="a-Dg"></a>极世五欲，<a id="a-Dh"></a>共相娱乐，<a id="a-Di"></a>然后舍国，<a id="a-Dj"></a>各付子弟，<a id="a-Dk"></a>俱共出家，<a id="a-Dl"></a>不亦善耶？<a id="a-Dm"></a>”大典尊答曰：<a id="a-Dn"></a>“七日不远，<a id="a-Do"></a>自可留尔。<a id="a-Dp"></a>惟愿大王勿违信誓，<a id="a-Dq"></a>过七日已，<a id="a-Dr"></a>王若不去，<a id="a-Ds"></a>我自出家。<a id="a-Dt"></a>”</p>
  <p id="aDu">“‘时，<a id="a-Dv"></a>大典尊又至七居士所语言：<a id="a-Dw"></a>“汝等各理已务，<a id="a-Dx"></a>吾欲出家，<a id="a-Dy"></a>修无为道。<a id="a-Dz"></a>所以然者？<a id="a-E0"></a>我亲从梵天闻说臭秽，<a id="a-E1"></a>心甚恶之。<a id="a-E2"></a>若在家者，<a id="a-E3"></a>无由得除。<a id="a-E4"></a>”时，<a id="a-E5"></a>七居士报典尊曰：<a id="a-E6"></a>“善哉！<a id="a-E7"></a>斯志！<a id="a-E8"></a>宜知是时，<a id="a-E9"></a>我等亦欲俱共出家，<a id="a-EA"></a>如汝所得，<a id="a-EB"></a>我亦宜同。<a id="a-EC"></a>”</p>
  <p id="aED">“‘时，<a id="a-EE"></a>大典尊复诣七百梵志所，<a id="a-EF"></a>而告之曰：<a id="a-EG"></a>“卿等当勤讽诵，<a id="a-EH"></a>广探道义，<a id="a-EI"></a>转相教授，<a id="a-EJ"></a>吾欲出家修无为道。<a id="a-EK"></a>所以然者？<a id="a-EL"></a>我亲从梵天闻说臭秽，<a id="a-EM"></a>心甚恶之。<a id="a-EN"></a>若在家者，<a id="a-EO"></a>无由得除。<a id="a-EP"></a>”时，<a id="a-EQ"></a>七百梵志白典尊曰：<a id="a-ER"></a>“大师，<a id="a-ES"></a>勿出家也。<a id="a-ET"></a>夫在家安乐，<a id="a-EU"></a>五欲自娱，<a id="a-EV"></a>多人侍从，<a id="a-EW"></a>心无忧苦。<a id="a-EX"></a>出家之人独在空野，<a id="a-EY"></a>所欲悉无，<a id="a-EZ"></a>无可贪取。<a id="a-Ea"></a>”典尊报曰：<a id="a-Eb"></a>“吾若以在家为乐，<a id="a-Ec"></a>出家为苦，<a id="a-Ed"></a>终不出家；<a id="a-Ee"></a>吾以在家为苦，<a id="a-Ef"></a>出家为乐，<a id="a-Eg"></a>故出家尔。<a id="a-Eh"></a>”梵志答曰：<a id="a-Ei"></a>“大师出家，<a id="a-Ej"></a>我亦出家；<a id="a-Ek"></a>大师所行，<a id="a-El"></a>我亦尽当行。<a id="a-Em"></a>”</p>
  <p id="aEn">“‘时，<a id="a-Eo"></a>大典尊至诸妻所，<a id="a-Ep"></a>而告之曰：<a id="a-Eq"></a>“卿等随宜欲住者住，<a id="a-Er"></a>欲归者归。<a id="a-Es"></a>吾欲出家，<a id="a-Et"></a>求无为道。<a id="a-Eu"></a>”具论上事，<a id="a-Ev"></a>明出家意。<a id="a-Ew"></a>时，<a id="a-Ex"></a>诸妇答曰：<a id="a-Ey"></a>“大典尊在，<a id="a-Ez"></a>一如我夫，<a id="a-F0"></a>一如我父。<a id="a-F1"></a>设今出家，<a id="a-F2"></a>亦当随从，<a id="a-F3"></a>典尊所行，<a id="a-F4"></a>我亦宜行。<a id="a-F5"></a>”</p>
  <p id="aF6">“‘过七日已，<a id="a-F7"></a>时大典尊即剃除须发，<a id="a-F8"></a>服三法衣，<a id="a-F9"></a>舍家而去。<a id="a-FA"></a>时，<a id="a-FB"></a>七国王、<a id="a-FC"></a>七大居士、<a id="a-FD"></a>七百梵志及四十夫人，<a id="a-FE"></a>如是展转，<a id="a-FF"></a>有八万四千人同时出家，<a id="a-FG"></a>从大典尊。<a id="a-FH"></a>时，<a id="a-FI"></a>大典尊与诸大众游行诸国，<a id="a-FJ"></a>广弘道化，<a id="a-FK"></a>多所饶益。<a id="a-FL"></a>’</p>
  <p id="aFM">“尔时，<a id="a-FN"></a>梵王告诸天众曰：<a id="a-FO"></a>‘时，<a id="a-FP"></a>典尊大臣岂异人乎？<a id="a-FQ"></a>莫造斯观！<a id="a-FR"></a>今释迦文佛即其身也。<a id="a-FS"></a>世尊尔时过七日已，<a id="a-FT"></a>出家修道，<a id="a-FU"></a>将诸大众，<a id="a-FV"></a>游行诸国，<a id="a-FW"></a>广弘道化，<a id="a-FX"></a>多所饶益。<a id="a-FY"></a>汝等若于我言有余疑者，<a id="a-FZ"></a>世尊今在耆阇崛山，<a id="a-Fa"></a>可往问也。<a id="a-Fb"></a>如佛所言，<a id="a-Fc"></a>当受持之。<a id="a-Fd"></a>’”</p>
  <p id="aFe">般遮翼言：<a id="a-Ff"></a>“我以是缘，<a id="a-Fg"></a>故来诣此。<a id="a-Fh"></a>唯然，<a id="a-Fi"></a>世尊，<a id="a-Fj"></a>彼大典尊即世尊是耶？<a id="a-Fk"></a>世尊尔时过七日已，<a id="a-Fl"></a>出家修道，<a id="a-Fm"></a>与七国王乃至八万四千人同时出家，<a id="a-Fn"></a>游行诸国，<a id="a-Fo"></a>广弘道化，<a id="a-Fp"></a>多所饶益耶？<a id="a-Fq"></a>”</p>
  <p id="aFr">佛告般遮翼曰：<a id="a-Fs"></a>“尔时大典尊岂异人乎？<a id="a-Ft"></a>莫造斯观！<a id="a-Fu"></a>即我身是也。<a id="a-Fv"></a>尔时，<a id="a-Fw"></a>举国男女行来举动，<a id="a-Fx"></a>有所破损，<a id="a-Fy"></a>皆寻举声曰：<a id="a-Fz"></a>‘南无大典尊七王大相！<a id="a-G0"></a>南无大典尊七王大相！<a id="a-G1"></a>’如是至三，<a id="a-G2"></a>般遮翼。<a id="a-G3"></a>时，<a id="a-G4"></a>大典尊有大德力，<a id="a-G5"></a>然不能为弟子说究竟道，<a id="a-G6"></a>不能使得究竟梵行，<a id="a-G7"></a>不能使至安隐之处。<a id="a-G8"></a>其所说法，<a id="a-G9"></a>弟子受行，<a id="a-GA"></a>身坏命终，<a id="a-GB"></a>得生梵天；<a id="a-GC"></a>其次，<a id="a-GD"></a>行浅者生他化自在天；<a id="a-GE"></a>次生化自在天、<a id="a-GF"></a>兜率陀天、<a id="a-GG"></a>焰天、<a id="a-GH"></a>忉利天、<a id="a-GI"></a>四天王、<a id="a-GJ"></a>刹利、<a id="a-GK"></a>婆罗门、<a id="a-GL"></a>居士大家，<a id="a-GM"></a>所欲自在。</p>
  <p id="aGN">“般遮翼，<a id="a-GO"></a>彼大典尊弟子，<a id="a-GP"></a>皆无疑出家，<a id="a-GQ"></a>有果报，<a id="a-GR"></a>有教诫，<a id="a-GS"></a>然非究竟道，<a id="a-GT"></a>不能使得究竟梵行，<a id="a-GU"></a>不能使至安隐之处。<a id="a-GV"></a>其道胜者，<a id="a-GW"></a>极至梵天耳！<a id="a-GX"></a>今我为弟子说法，<a id="a-GY"></a>则能使其得究竟道、<a id="a-GZ"></a>究竟梵行、<a id="a-Ga"></a>究竟安隐，<a id="a-Gb"></a>终归涅槃。<a id="a-Gc"></a>我所说法弟子受行者，<a id="a-Gd"></a>舍有漏成无漏，<a id="a-Ge"></a>心解脱、<a id="a-Gf"></a>慧解脱；<a id="a-Gg"></a>于现法中，<a id="a-Gh"></a>自身作证：<a id="a-Gi"></a>生死已尽，<a id="a-Gj"></a>梵行已立，<a id="a-Gk"></a>所作已办，<a id="a-Gl"></a>更不受有。<a id="a-Gm"></a>其次，<a id="a-Gn"></a>行浅者断五下结，<a id="a-Go"></a>即于天上而般涅槃，<a id="a-Gp"></a>不复还此。<a id="a-Gq"></a>其次，<a id="a-Gr"></a>三结尽，<a id="a-Gs"></a>薄淫、<a id="a-Gt"></a>怒、<a id="a-Gu"></a>痴，<a id="a-Gv"></a>一来世间而般涅槃。<a id="a-Gw"></a>其次，<a id="a-Gx"></a>断三结，<a id="a-Gy"></a>得须陀洹，<a id="a-Gz"></a>不堕恶道，<a id="a-H0"></a>极七往返，<a id="a-H1"></a>必得涅槃。<a id="a-H2"></a>般遮翼，<a id="a-H3"></a>我诸弟子不疑出家，<a id="a-H4"></a>有果报，<a id="a-H5"></a>有教诫，<a id="a-H6"></a>究竟道法，<a id="a-H7"></a>究竟梵行，<a id="a-H8"></a>究竟安隐，<a id="a-H9"></a>终归灭度。<a id="a-HA"></a>”</p>
  <p id="aHB">尔时，<a id="a-HC"></a>般遮翼闻佛所说，<a id="a-HD"></a>欢喜奉行。</p>
  <p data-pb></p>
  <h2 id="aHE">第一分阇尼沙经第四</h2>
  <p id="aHF">如是我闻：<a id="a-HG"></a>一时，<a id="a-HH"></a>佛游那提揵稚住处，<a id="a-HI"></a>与大比丘众千二百五十人俱。</p>
  <p id="aHJ">尔时，<a id="a-HK"></a>尊者阿难在静室坐，<a id="a-HL"></a>默自思念：<a id="a-HM"></a>“甚奇！<a id="a-HN"></a>甚特！<a id="a-HO"></a>如来授人记别，<a id="a-HP"></a>多所饶益。<a id="a-HQ"></a>彼伽伽罗大臣命终，<a id="a-HR"></a>如来记之：<a id="a-HS"></a>此人命终，<a id="a-HT"></a>断五下结，<a id="a-HU"></a>即于天上而取灭度，<a id="a-HV"></a>不来此世。<a id="a-HW"></a>第二迦陵伽，<a id="a-HX"></a>三毗伽陀，<a id="a-HY"></a>四伽利输，<a id="a-HZ"></a>五遮楼，<a id="a-Ha"></a>六婆耶楼，<a id="a-Hb"></a>七婆头楼，<a id="a-Hc"></a>八薮婆头，<a id="a-Hd"></a>九他梨舍[少/兔]，<a id="a-He"></a>十薮达梨舍[少/兔]，<a id="a-Hf"></a>十一耶输，<a id="a-Hg"></a>十二耶输多楼，<a id="a-Hh"></a>诸大臣等命终，<a id="a-Hi"></a>佛亦记之：<a id="a-Hj"></a>断五下结，<a id="a-Hk"></a>即于天上而取灭度，<a id="a-Hl"></a>不来生此。<a id="a-Hm"></a>复有余五十人命终，<a id="a-Hn"></a>佛亦记之：<a id="a-Ho"></a>断三结，<a id="a-Hp"></a>淫、<a id="a-Hq"></a>怒、<a id="a-Hr"></a>痴薄，<a id="a-Hs"></a>得斯陀含，<a id="a-Ht"></a>一来此世便尽苦际。<a id="a-Hu"></a>复有五百人命终，<a id="a-Hv"></a>佛亦记之：<a id="a-Hw"></a>三结尽，<a id="a-Hx"></a>得须陀洹，<a id="a-Hy"></a>不堕恶趣，<a id="a-Hz"></a>极七往返必尽苦际。<a id="a-I0"></a>有佛弟子处处命终，<a id="a-I1"></a>佛皆记之：<a id="a-I2"></a>某生某处、<a id="a-I3"></a>某生某处。<a id="a-I4"></a>鸯伽国、<a id="a-I5"></a>摩竭国、<a id="a-I6"></a>迦尸国、<a id="a-I7"></a>居萨罗国、<a id="a-I8"></a>拔祇国、<a id="a-I9"></a>末罗国、<a id="a-IA"></a>支提国、<a id="a-IB"></a>拔沙国、<a id="a-IC"></a>居楼国、<a id="a-ID"></a>般阇罗国、<a id="a-IE"></a>颇漯波国、<a id="a-IF"></a>阿般提国、<a id="a-IG"></a>婆蹉国、<a id="a-IH"></a>苏罗娑国、<a id="a-II"></a>乾陀罗国、<a id="a-IJ"></a>剑洴沙国，<a id="a-IK"></a>彼十六大国有命终者，<a id="a-IL"></a>佛悉记之。<a id="a-IM"></a>摩竭国人皆是王种，<a id="a-IN"></a>王所亲任，<a id="a-IO"></a>有命终者，<a id="a-IP"></a>佛不记之。<a id="a-IQ"></a>”</p>
  <p id="aIR">尔时，<a id="a-IS"></a>阿难于静室起，<a id="a-IT"></a>至世尊所，<a id="a-IU"></a>头面礼足，<a id="a-IV"></a>在一面坐，<a id="a-IW"></a>而白佛言：<a id="a-IX"></a>“我向于静室默自思念：<a id="a-IY"></a>‘甚奇！<a id="a-IZ"></a>甚特！<a id="a-Ia"></a>佛授人记，<a id="a-Ib"></a>多所饶益，<a id="a-Ic"></a>十六大国有命终者，<a id="a-Id"></a>佛悉记之；<a id="a-Ie"></a>唯摩竭国人，<a id="a-If"></a>王所亲任，<a id="a-Ig"></a>有命终者，<a id="a-Ih"></a>独不蒙记。<a id="a-Ii"></a>’惟愿世尊当为记之！<a id="a-Ij"></a>惟愿世尊当为记之！<a id="a-Ik"></a>饶益一切，<a id="a-Il"></a>天人得安！<a id="a-Im"></a>又佛于摩竭国得道，<a id="a-In"></a>其国人命终，<a id="a-Io"></a>独不与记。<a id="a-Ip"></a>惟愿世尊当为记之！<a id="a-Iq"></a>惟愿世尊当为记之！<a id="a-Ir"></a>又摩竭国瓶沙王为优婆塞，<a id="a-Is"></a>笃信于佛，<a id="a-It"></a>多设供养，<a id="a-Iu"></a>然后命终。<a id="a-Iv"></a>由此王故，<a id="a-Iw"></a>多人信解，<a id="a-Ix"></a>供养三宝，<a id="a-Iy"></a>而今如来不为授记。<a id="a-Iz"></a>惟愿世尊当与记之，<a id="a-J0"></a>饶益众生，<a id="a-J1"></a>使天人得安！<a id="a-J2"></a>”尔时，<a id="a-J3"></a>阿难为摩竭人劝请世尊，<a id="a-J4"></a>即从座起，<a id="a-J5"></a>礼佛而去。</p>
  <p id="aJ6">尔时，<a id="a-J7"></a>世尊著衣持钵，<a id="a-J8"></a>入那伽城乞食已，<a id="a-J9"></a>至大林处坐一树下，<a id="a-JA"></a>思惟摩竭国人命终生处。<a id="a-JB"></a>时，<a id="a-JC"></a>去佛不远，<a id="a-JD"></a>有一鬼神，<a id="a-JE"></a>自称己名，<a id="a-JF"></a>白世尊曰：<a id="a-JG"></a>“我是阇尼沙！<a id="a-JH"></a>我是阇尼沙！<a id="a-JI"></a>”</p>
  <p id="aJJ">佛言：<a id="a-JK"></a>“汝因何事，<a id="a-JL"></a>自称己名为阇尼沙？<a id="a-JM"></a>汝因何法，<a id="a-JN"></a>自以妙言称见道迹？<a id="a-JO"></a>”</p>
  <p id="aJP">阇尼沙言：<a id="a-JQ"></a>“非余处也。<a id="a-JR"></a>我本为人王，<a id="a-JS"></a>于如来法中为优婆塞，<a id="a-JT"></a>一心念佛而取命终，<a id="a-JU"></a>故得生为毗沙门天王太子。<a id="a-JV"></a>自从是来，<a id="a-JW"></a>常照明诸法，<a id="a-JX"></a>得须陀洹，<a id="a-JY"></a>不堕恶道，<a id="a-JZ"></a>于七生中常名阇尼沙。<a id="a-Ja"></a>”</p>
  <p id="aJb">时，<a id="a-Jc"></a>世尊于大林处随宜住已，<a id="a-Jd"></a>诣那陀揵稚处，<a id="a-Je"></a>就座而坐，<a id="a-Jf"></a>告一比丘：<a id="a-Jg"></a>“汝持我声，<a id="a-Jh"></a>唤阿难来。<a id="a-Ji"></a>”</p>
  <p id="aJj">对曰：<a id="a-Jk"></a>“唯然。<a id="a-Jl"></a>”即承佛教，<a id="a-Jm"></a>往唤阿难。</p>
  <p id="aJn">阿难寻来，<a id="a-Jo"></a>至世尊所，<a id="a-Jp"></a>头面礼足，<a id="a-Jq"></a>在一面住，<a id="a-Jr"></a>而白佛言：<a id="a-Js"></a>“今观如来颜色胜常，<a id="a-Jt"></a>诸根寂定。<a id="a-Ju"></a>住何思惟，<a id="a-Jv"></a>容色乃尔？<a id="a-Jw"></a>”</p>
  <p id="aJx">尔时，<a id="a-Jy"></a>世尊告阿难曰：<a id="a-Jz"></a>“汝向因摩竭国人来至我所，<a id="a-K0"></a>请记而去。<a id="a-K1"></a>我寻于后，<a id="a-K2"></a>著衣持钵，<a id="a-K3"></a>入那罗城乞食，<a id="a-K4"></a>乞食讫已，<a id="a-K5"></a>诣彼大林，<a id="a-K6"></a>坐一树下，<a id="a-K7"></a>思惟摩竭国人命终生处。<a id="a-K8"></a>时，<a id="a-K9"></a>去我不远，<a id="a-KA"></a>有一鬼神，<a id="a-KB"></a>自称己名，<a id="a-KC"></a>而白我言：<a id="a-KD"></a>‘我是阇尼沙！<a id="a-KE"></a>我是阇尼沙！<a id="a-KF"></a>’阿难，<a id="a-KG"></a>汝曾闻彼阇尼沙名不？<a id="a-KH"></a>”</p>
  <p id="aKI">阿难白佛言：<a id="a-KJ"></a>“未曾闻也！<a id="a-KK"></a>今闻其名，<a id="a-KL"></a>乃至生怖畏，<a id="a-KM"></a>衣毛为竖。<a id="a-KN"></a>世尊，<a id="a-KO"></a>此鬼神必有大威德，<a id="a-KP"></a>故名阇尼沙耳！<a id="a-KQ"></a>”</p>
  <p id="aKR">佛言：<a id="a-KS"></a>“我先问彼：<a id="a-KT"></a>‘汝因何法，<a id="a-KU"></a>自以妙言称见道迹？<a id="a-KV"></a>’阇尼沙言：<a id="a-KW"></a>‘我不于余处，<a id="a-KX"></a>不在余法。<a id="a-KY"></a>我昔为人王，<a id="a-KZ"></a>为世尊弟子，<a id="a-Ka"></a>以笃信心为优婆塞，<a id="a-Kb"></a>一心念佛，<a id="a-Kc"></a>然后命终，<a id="a-Kd"></a>为毗沙门天王作子，<a id="a-Ke"></a>得须陀洹，<a id="a-Kf"></a>不堕恶趣，<a id="a-Kg"></a>极七往返，<a id="a-Kh"></a>乃尽苦际。<a id="a-Ki"></a>于七生中，<a id="a-Kj"></a>常名阇尼沙。<a id="a-Kk"></a>一时，<a id="a-Kl"></a>世尊在大林中一树下坐，<a id="a-Km"></a>我时乘天千辐宝车，<a id="a-Kn"></a>以少因缘，<a id="a-Ko"></a>欲诣毗楼勒天王，<a id="a-Kp"></a>遥见世尊在一树下，<a id="a-Kq"></a>颜貌端正，<a id="a-Kr"></a>诸根寂定，<a id="a-Ks"></a>譬如深渊澄净清明，<a id="a-Kt"></a>见已念言：<a id="a-Ku"></a>“我今宁可往问世尊：<a id="a-Kv"></a>摩竭国人有命终者，<a id="a-Kw"></a>当生何所？<a id="a-Kx"></a>”又复一时，<a id="a-Ky"></a>毗沙门王自于众中，<a id="a-Kz"></a>而说偈言：</p>
  <p id="aL0">“‘“我等不自忆，<a id="a-L1"></a>过去所更事，</p>
  <p id="aL2">今遭遇世尊，<a id="a-L3"></a>寿命得增益。<a id="a-L4"></a>”</p>
  <p id="aL5">“‘又复一时，<a id="a-L6"></a>忉利诸天以少因缘，<a id="a-L7"></a>集在一处。<a id="a-L8"></a>时，<a id="a-L9"></a>四天王各当位坐，<a id="a-LA"></a>提帝赖吒在东方坐，<a id="a-LB"></a>其面西向，<a id="a-LC"></a>帝释在前。<a id="a-LD"></a>毗楼勒天在南方坐，<a id="a-LE"></a>其面北向，<a id="a-LF"></a>帝释在前。<a id="a-LG"></a>毗楼博叉天王在西方坐，<a id="a-LH"></a>其面东向，<a id="a-LI"></a>帝释在前。<a id="a-LJ"></a>毗沙门天王在北方坐，<a id="a-LK"></a>其面南向，<a id="a-LL"></a>帝释在前。<a id="a-LM"></a>时，<a id="a-LN"></a>四天王皆先坐已，<a id="a-LO"></a>然后我坐。<a id="a-LP"></a>复有余诸大神天，<a id="a-LQ"></a>皆先于佛所，<a id="a-LR"></a>净修梵行，<a id="a-LS"></a>于此命终，<a id="a-LT"></a>生忉利天，<a id="a-LU"></a>增益诸天，<a id="a-LV"></a>受天五福：<a id="a-LW"></a>一者、<a id="a-LX"></a>天寿，<a id="a-LY"></a>二者、<a id="a-LZ"></a>天色，<a id="a-La"></a>三者、<a id="a-Lb"></a>天名称，<a id="a-Lc"></a>四者、<a id="a-Ld"></a>天乐，<a id="a-Le"></a>五者、<a id="a-Lf"></a>天威德。<a id="a-Lg"></a>时，<a id="a-Lh"></a>诸忉利天皆踊跃欢喜言：<a id="a-Li"></a>“增益诸天众，<a id="a-Lj"></a>减损阿须伦众。<a id="a-Lk"></a>”尔时，<a id="a-Ll"></a>释提桓因知忉利诸天有欢喜心，<a id="a-Lm"></a>即作颂曰：</p>
  <p id="aLn">“‘“忉利诸天人，<a id="a-Lo"></a>帝释相娱乐，</p>
  <p id="aLp">礼敬于如来，<a id="a-Lq"></a>最上法之王。</p>
  <p id="aLr">诸天受影福，<a id="a-Ls"></a>寿、<a id="a-Lt"></a>色、<a id="a-Lu"></a>名、<a id="a-Lv"></a>乐、<a id="a-Lw"></a>威，</p>
  <p id="aLx">于佛修梵行，<a id="a-Ly"></a>故来生此间。</p>
  <p id="aLz">复有诸天人，<a id="a-M0"></a>光色甚巍巍，</p>
  <p id="aM1">佛智慧弟子，<a id="a-M2"></a>生此复殊胜。</p>
  <p id="aM3">忉利及因提，<a id="a-M4"></a>思惟此自乐，</p>
  <p id="aM5">礼敬于如来，<a id="a-M6"></a>最上法之王。<a id="a-M7"></a>”’</p>
  <p id="aM8">“阇尼沙神复言：<a id="a-M9"></a>‘所以忉利诸天集法堂者，<a id="a-MA"></a>共议思惟，<a id="a-MB"></a>观察称量，<a id="a-MC"></a>有所教令，<a id="a-MD"></a>然后敕四天王。<a id="a-ME"></a>四王受教已，<a id="a-MF"></a>各当位而坐。<a id="a-MG"></a>其坐未久，<a id="a-MH"></a>有大异光照于四方。<a id="a-MI"></a>时忉利天见此异光，<a id="a-MJ"></a>皆大惊愕：<a id="a-MK"></a>“今此异光将有何怪？<a id="a-ML"></a>”余大神天有威德者，<a id="a-MM"></a>皆亦惊怖：<a id="a-MN"></a>“今此异光将有何怪？<a id="a-MO"></a>”时，<a id="a-MP"></a>大梵王即化作童子，<a id="a-MQ"></a>头五角髻，<a id="a-MR"></a>在天众上虚空中立，<a id="a-MS"></a>颜貌端正，<a id="a-MT"></a>与众超绝，<a id="a-MU"></a>身紫金色，<a id="a-MV"></a>蔽诸天光。<a id="a-MW"></a>时，<a id="a-MX"></a>忉利天亦不起迎，<a id="a-MY"></a>亦不恭敬，<a id="a-MZ"></a>又不请坐。<a id="a-Ma"></a>时梵童子随所诣座，<a id="a-Mb"></a>坐生欣悦，<a id="a-Mc"></a>譬如刹利水浇头种，<a id="a-Md"></a>登王位时，<a id="a-Me"></a>踊跃欢喜。<a id="a-Mf"></a>其坐未久，<a id="a-Mg"></a>复自变身，<a id="a-Mh"></a>作童子像，<a id="a-Mi"></a>头五角髻，<a id="a-Mj"></a>在大众上虚空中坐，<a id="a-Mk"></a>譬如力士坐于安座，<a id="a-Ml"></a>嶷然不动，<a id="a-Mm"></a>而作颂曰：</p>
  <p id="aMn">“‘“调伏无上尊，<a id="a-Mo"></a>教世生明处，</p>
  <p id="aMp">大明演明法，<a id="a-Mq"></a>梵行无等侣，</p>
  <p id="aMr">使清净众生，<a id="a-Ms"></a>生于净妙天。<a id="a-Mt"></a>”</p>
  <p id="aMu">“‘时，<a id="a-Mv"></a>梵童子说此偈已，<a id="a-Mw"></a>告忉利天曰：<a id="a-Mx"></a>“其有音声，<a id="a-My"></a>五种清净，<a id="a-Mz"></a>乃名梵声。<a id="a-N0"></a>何等五？<a id="a-N1"></a>一者、<a id="a-N2"></a>其音正直，<a id="a-N3"></a>二者、<a id="a-N4"></a>其音和雅，<a id="a-N5"></a>三者、<a id="a-N6"></a>其音清彻，<a id="a-N7"></a>四者、<a id="a-N8"></a>其音深满，<a id="a-N9"></a>五者、<a id="a-NA"></a>周遍远闻。<a id="a-NB"></a>具此五者，<a id="a-NC"></a>乃名梵音。<a id="a-ND"></a>我今更说，<a id="a-NE"></a>汝等善听！<a id="a-NF"></a>如来弟子摩竭优婆塞，<a id="a-NG"></a>命终有得阿那含，<a id="a-NH"></a>有得斯陀含，<a id="a-NI"></a>有得须陀洹者，<a id="a-NJ"></a>有生他化自在天者，<a id="a-NK"></a>有生化自在天、<a id="a-NL"></a>兜率天、<a id="a-NM"></a>焰天、<a id="a-NN"></a>忉利天、<a id="a-NO"></a>四天王者，<a id="a-NP"></a>有生刹利、<a id="a-NQ"></a>婆罗门、<a id="a-NR"></a>居士大家，<a id="a-NS"></a>五欲自然者。<a id="a-NT"></a>”时，<a id="a-NU"></a>梵童子以偈颂曰：</p>
  <p id="aNV">“‘“摩竭优婆塞，<a id="a-NW"></a>诸有命终者，</p>
  <p id="aNX">八万四千人，<a id="a-NY"></a>吾闻俱得道。</p>
  <p id="aNZ">成就须陀洹，<a id="a-Na"></a>不复堕恶趣，</p>
  <p id="aNb">俱乘平正路，<a id="a-Nc"></a>得道能救济。</p>
  <p id="aNd">此等群生类，<a id="a-Ne"></a>功德所扶持，</p>
  <p id="aNf">智慧舍恩爱，<a id="a-Ng"></a>惭愧离欺妄。</p>
  <p id="aNh">于彼诸天众，<a id="a-Ni"></a>梵童记如是，</p>
  <p id="aNj">言得须陀洹，<a id="a-Nk"></a>诸天皆欢喜。<a id="a-Nl"></a>”</p>
  <p id="aNm">“‘时，<a id="a-Nn"></a>毗沙门王闻此偈已，<a id="a-No"></a>欢喜而言：<a id="a-Np"></a>“世尊出世说真实法，<a id="a-Nq"></a>甚奇！<a id="a-Nr"></a>甚特！<a id="a-Ns"></a>未曾有也。<a id="a-Nt"></a>我本不知如来出世，<a id="a-Nu"></a>说如是法。<a id="a-Nv"></a>于未来世，<a id="a-Nw"></a>当复有佛说如是法，<a id="a-Nx"></a>能使忉利诸天发欢喜心。<a id="a-Ny"></a>”</p>
  <p id="aNz">“‘时，<a id="a-O0"></a>梵童子告毗沙门王曰：<a id="a-O1"></a>“汝何故作此言：<a id="a-O2"></a>‘如来出世说如是法，<a id="a-O3"></a>为甚奇！<a id="a-O4"></a>甚特！<a id="a-O5"></a>未曾有也’？<a id="a-O6"></a>如来以方便力说善不善，<a id="a-O7"></a>具足说法而无所得，<a id="a-O8"></a>说空净法而有所得。<a id="a-O9"></a>此法微妙，<a id="a-OA"></a>犹如醍醐。<a id="a-OB"></a>”</p>
  <p id="aOC">“‘时，<a id="a-OD"></a>梵童子又告忉利天曰：<a id="a-OE"></a>“汝等谛听！<a id="a-OF"></a>善思念之，<a id="a-OG"></a>当更为汝说。<a id="a-OH"></a>如来、<a id="a-OI"></a>至真善能分别说四念处。<a id="a-OJ"></a>何谓为四？<a id="a-OK"></a>一者、<a id="a-OL"></a>内身身观，<a id="a-OM"></a>精勤不懈，<a id="a-ON"></a>专念不忘，<a id="a-OO"></a>除世贪忧。<a id="a-OP"></a>外身身观，<a id="a-OQ"></a>精勤不懈，<a id="a-OR"></a>专念不忘，<a id="a-OS"></a>除世贪忧。<a id="a-OT"></a>內外身覌，<a id="a-OU"></a>精勤不懈，<a id="a-OV"></a>专念不忘，<a id="a-OW"></a>除世贪忧。<a id="a-OX"></a>受、<a id="a-OY"></a>意、<a id="a-OZ"></a>法观亦复如是，<a id="a-Oa"></a>精勤不懈，<a id="a-Ob"></a>专念不忘，<a id="a-Oc"></a>除世贪忧。<a id="a-Od"></a>内身观已，<a id="a-Oe"></a>生他身智；<a id="a-Of"></a>内观受已，<a id="a-Og"></a>生他受智；<a id="a-Oh"></a>内观意已，<a id="a-Oi"></a>生他意智；<a id="a-Oj"></a>内观法已，<a id="a-Ok"></a>生他法智。<a id="a-Ol"></a>是为如来善能分别说四念处。<a id="a-Om"></a>复次，<a id="a-On"></a>诸天，<a id="a-Oo"></a>汝等善听！<a id="a-Op"></a>吾当更说，<a id="a-Oq"></a>如来善能分别说七定具。<a id="a-Or"></a>何等为七？<a id="a-Os"></a>正见、<a id="a-Ot"></a>正志、<a id="a-Ou"></a>正语、<a id="a-Ov"></a>正业、<a id="a-Ow"></a>正命、<a id="a-Ox"></a>正方便、<a id="a-Oy"></a>正念，<a id="a-Oz"></a>是为如来善能分别说七定具。<a id="a-P0"></a>复次，<a id="a-P1"></a>诸天，<a id="a-P2"></a>如来善能分别说四神足。<a id="a-P3"></a>何等谓四？<a id="a-P4"></a>一者、<a id="a-P5"></a>欲定灭行成就修习神足，<a id="a-P6"></a>二者、<a id="a-P7"></a>精进定灭行成就修习神足，<a id="a-P8"></a>三者、<a id="a-P9"></a>意定灭行成就修习神足，<a id="a-PA"></a>四者、<a id="a-PB"></a>思惟定灭行成就修习神足，<a id="a-PC"></a>是为如来善能分别说四神足。<a id="a-PD"></a>”</p>
  <p id="aPE">“‘又告诸天：<a id="a-PF"></a>“过去诸沙门、<a id="a-PG"></a>婆罗门以无数方便，<a id="a-PH"></a>现无量神足，<a id="a-PI"></a>皆由四神足起；<a id="a-PJ"></a>正使当来沙门、<a id="a-PK"></a>婆罗门无数方便，<a id="a-PL"></a>现无量神足，<a id="a-PM"></a>亦皆由是四神足起；<a id="a-PN"></a>如今现在沙门、<a id="a-PO"></a>婆罗门无数方便，<a id="a-PP"></a>现无量神足者，<a id="a-PQ"></a>亦皆由是四神足起。<a id="a-PR"></a>”时，<a id="a-PS"></a>梵童子即自变化形为三十三身，<a id="a-PT"></a>与三十三天一一同坐，<a id="a-PU"></a>而告之曰：<a id="a-PV"></a>“汝今见我神变力不？<a id="a-PW"></a>”答曰：<a id="a-PX"></a>“唯然，<a id="a-PY"></a>已见。<a id="a-PZ"></a>”梵童子曰：<a id="a-Pa"></a>“我亦修四神足故，<a id="a-Pb"></a>能如是无数变化。<a id="a-Pc"></a>”</p>
  <p id="aPd">“‘时，<a id="a-Pe"></a>三十三天各作是念：<a id="a-Pf"></a>“今梵童子独于我坐而说是语，<a id="a-Pg"></a>而彼梵童一化身语，<a id="a-Ph"></a>余化亦语；<a id="a-Pi"></a>一化身默，<a id="a-Pj"></a>余化亦默。<a id="a-Pk"></a>”时，<a id="a-Pl"></a>彼梵童还摄神足，<a id="a-Pm"></a>处帝释坐，<a id="a-Pn"></a>告忉利天曰：<a id="a-Po"></a>“我今当说，<a id="a-Pp"></a>汝等善听！<a id="a-Pq"></a>如来、<a id="a-Pr"></a>至真自以己力开三径路，<a id="a-Ps"></a>自致正觉。<a id="a-Pt"></a>何谓为三？<a id="a-Pu"></a>或有众生亲近贪欲，<a id="a-Pv"></a>习不善行，<a id="a-Pw"></a>彼人于后近善知识，<a id="a-Px"></a>得闻法言，<a id="a-Py"></a>法法成就，<a id="a-Pz"></a>于是离欲，<a id="a-Q0"></a>舍不善行，<a id="a-Q1"></a>得欢喜心，<a id="a-Q2"></a>恬然快乐，<a id="a-Q3"></a>又于乐中，<a id="a-Q4"></a>复生大喜。<a id="a-Q5"></a>如人舍于粗食，<a id="a-Q6"></a>食百味饭，<a id="a-Q7"></a>食已充足，<a id="a-Q8"></a>复求胜者。<a id="a-Q9"></a>行者如是，<a id="a-QA"></a>离不善法，<a id="a-QB"></a>得欢喜乐，<a id="a-QC"></a>又于乐中，<a id="a-QD"></a>复生大喜，<a id="a-QE"></a>是为如来自以己力开初径路，<a id="a-QF"></a>成最正觉。<a id="a-QG"></a>又有众生多于瞋恚，<a id="a-QH"></a>不舍身、<a id="a-QI"></a>口、<a id="a-QJ"></a>意恶业，<a id="a-QK"></a>其人于后遇善知识，<a id="a-QL"></a>得闻法言，<a id="a-QM"></a>法法成就，<a id="a-QN"></a>离身恶行、<a id="a-QO"></a>口、<a id="a-QP"></a>意恶行，<a id="a-QQ"></a>生欢喜心，<a id="a-QR"></a>恬然快乐，<a id="a-QS"></a>又于乐中，<a id="a-QT"></a>复生大喜。<a id="a-QU"></a>如人舍于粗食，<a id="a-QV"></a>食百味饭，<a id="a-QW"></a>食已充足，<a id="a-QX"></a>复求胜者。<a id="a-QY"></a>行者如是，<a id="a-QZ"></a>离不善法，<a id="a-Qa"></a>得欢喜乐，<a id="a-Qb"></a>又于乐中，<a id="a-Qc"></a>复生大喜，<a id="a-Qd"></a>是为如来开第二径路。<a id="a-Qe"></a>又有众生愚冥无智，<a id="a-Qf"></a>不识善恶，<a id="a-Qg"></a>不能如实知苦、<a id="a-Qh"></a>集、<a id="a-Qi"></a>尽、<a id="a-Qj"></a>道，<a id="a-Qk"></a>其人于后遇善知识，<a id="a-Ql"></a>得闻法言，<a id="a-Qm"></a>法法成就，<a id="a-Qn"></a>识善不善，<a id="a-Qo"></a>能如实知苦、<a id="a-Qp"></a>集、<a id="a-Qq"></a>尽、<a id="a-Qr"></a>道，<a id="a-Qs"></a>舍不善行，<a id="a-Qt"></a>生欢喜心，<a id="a-Qu"></a>恬然快乐，<a id="a-Qv"></a>又于乐中，<a id="a-Qw"></a>复生大喜。<a id="a-Qx"></a>如人舍于粗食，<a id="a-Qy"></a>食百味饭，<a id="a-Qz"></a>食已充足，<a id="a-R0"></a>复求胜者。<a id="a-R1"></a>行者如是，<a id="a-R2"></a>离不善法，<a id="a-R3"></a>得欢喜乐，<a id="a-R4"></a>又于乐中，<a id="a-R5"></a>复生大喜，<a id="a-R6"></a>是为如来开第三径路。<a id="a-R7"></a>”’”</p>
  <p id="aR8">时，<a id="a-R9"></a>梵童子于忉利天上说此正法，<a id="a-RA"></a>毗沙门天王复为眷属说此正法，<a id="a-RB"></a>阇尼沙神复于佛前说是正法，<a id="a-RC"></a>世尊复为阿难说此正法，<a id="a-RD"></a>阿难复为比丘、<a id="a-RE"></a>比丘尼、<a id="a-RF"></a>优婆塞、<a id="a-RG"></a>优婆夷说是正法。</p>
  <p id="aRH">是时，<a id="a-RI"></a>阿难闻佛所说，<a id="a-RJ"></a>欢喜奉行。</p>
 </body>
</html>