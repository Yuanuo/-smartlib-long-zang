<!doctype html>
<html id="z3IBUGSZO" data-ver="1997">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘阿含部">
  <meta period="姚秦">
 </head>
 <body>
  <h1 id="a1">佛说长阿含经卷第十三</h1>
  <h2 id="a2">第三分阿摩昼经第一</h2>
  <p id="a3">如是我闻：<a id="a-4"></a>一时，<a id="a-5"></a>佛游俱萨罗国，<a id="a-6"></a>与大比丘众千二百五十人俱，<a id="a-7"></a>至伊车能伽罗俱萨罗婆罗门村，<a id="a-8"></a>即于彼伊车林中止宿。</p>
  <p id="a9">时，<a id="a-A"></a>有沸伽罗娑罗婆罗门，<a id="a-B"></a>止郁伽罗村。<a id="a-C"></a>其村丰乐，<a id="a-D"></a>人民炽盛，<a id="a-E"></a>波斯匿王即封此村，<a id="a-F"></a>与沸伽罗娑罗婆罗门，<a id="a-G"></a>以为梵分。<a id="a-H"></a>此婆罗门七世已来父母真正，<a id="a-I"></a>不为他人之所轻毁，<a id="a-J"></a>三部旧典讽诵通利，<a id="a-K"></a>种种经书皆能分别，<a id="a-L"></a>又能善解大人相法、<a id="a-M"></a>祭祀仪礼，<a id="a-N"></a>有五百弟子，<a id="a-O"></a>教授不废。<a id="a-P"></a>其第一摩纳弟子名阿摩昼，<a id="a-Q"></a>七世以来父母真正，<a id="a-R"></a>不为他人之所轻毁，<a id="a-S"></a>三部旧典讽诵通利，<a id="a-T"></a>种种经书皆能分别，<a id="a-U"></a>亦能善解大人相法、<a id="a-V"></a>祭祀仪礼，<a id="a-W"></a>亦有五百摩纳弟子，<a id="a-X"></a>教授不废，<a id="a-Y"></a>与师无异。</p>
  <p id="aZ">时，<a id="a-a"></a>沸伽罗娑罗婆罗门闻：<a id="a-b"></a>沙门瞿昙释种子出家成道，<a id="a-c"></a>与大比丘众千二百五十人俱，<a id="a-d"></a>至伊车能伽罗俱萨罗婆罗门村，<a id="a-e"></a>止伊车林中。<a id="a-f"></a>有大名称，<a id="a-g"></a>流闻天下，<a id="a-h"></a>如来、<a id="a-i"></a>至真、<a id="a-j"></a>等正觉，<a id="a-k"></a>十号具足，<a id="a-l"></a>于诸天、<a id="a-m"></a>世人、<a id="a-n"></a>魔、<a id="a-o"></a>若魔、<a id="a-p"></a>天、<a id="a-q"></a>沙门、<a id="a-r"></a>婆罗门中，<a id="a-s"></a>自身作证，<a id="a-t"></a>为他说法，<a id="a-u"></a>上中下善，<a id="a-v"></a>义味具足，<a id="a-w"></a>梵行清净。<a id="a-x"></a>“如此真人应往亲觐，<a id="a-y"></a>我今宁可观沙门瞿昙，<a id="a-z"></a>为定有三十二相，<a id="a-10"></a>名闻流布，<a id="a-11"></a>为称实不？<a id="a-12"></a>当以何缘得见佛相？<a id="a-13"></a>”复作是念言：<a id="a-14"></a>“今我弟子阿摩昼，<a id="a-15"></a>七世以来父母真正，<a id="a-16"></a>不为他人之所轻毁，<a id="a-17"></a>三部旧典讽诵通利，<a id="a-18"></a>种种经书尽能分别，<a id="a-19"></a>又能善解大人相法、<a id="a-1A"></a>祭祀仪礼。<a id="a-1B"></a>唯有此人可使观佛，<a id="a-1C"></a>知相有无。<a id="a-1D"></a>”</p>
  <p id="a1E">时，<a id="a-1F"></a>婆罗门即命弟子阿摩昼而告之曰：<a id="a-1G"></a>“汝往观彼沙门瞿昙，<a id="a-1H"></a>为定有三十二相，<a id="a-1I"></a>为虚妄耶？<a id="a-1J"></a>”</p>
  <p id="a1K">时，<a id="a-1L"></a>阿摩昼寻白师言：<a id="a-1M"></a>“我以何验观瞿昙相，<a id="a-1N"></a>知其虚实？<a id="a-1O"></a>”</p>
  <p id="a1P">师即报曰：<a id="a-1Q"></a>“我今语汝，<a id="a-1R"></a>其有具足三十二大人相者，<a id="a-1S"></a>必趣二处，<a id="a-1T"></a>无有疑也。<a id="a-1U"></a>若在家，<a id="a-1V"></a>当为转轮圣王，<a id="a-1W"></a>王四天下，<a id="a-1X"></a>以法治化，<a id="a-1Y"></a>统领民物，<a id="a-1Z"></a>七宝具足：<a id="a-1a"></a>一、<a id="a-1b"></a>金轮宝，<a id="a-1c"></a>二、<a id="a-1d"></a>白象宝，<a id="a-1e"></a>三、<a id="a-1f"></a>绀马宝，<a id="a-1g"></a>四、<a id="a-1h"></a>神珠宝，<a id="a-1i"></a>五、<a id="a-1j"></a>玉女宝，<a id="a-1k"></a>六、<a id="a-1l"></a>居士宝，<a id="a-1m"></a>七、<a id="a-1n"></a>典兵宝。<a id="a-1o"></a>王有千子，<a id="a-1p"></a>勇猛多智，<a id="a-1q"></a>降伏怨敌，<a id="a-1r"></a>兵杖不用，<a id="a-1s"></a>天下泰平，<a id="a-1t"></a>国内民物无所畏惧。<a id="a-1u"></a>若其不乐世间，<a id="a-1v"></a>出家求道，<a id="a-1w"></a>当成如来、<a id="a-1x"></a>至真、<a id="a-1y"></a>等正觉，<a id="a-1z"></a>十号具足。<a id="a-20"></a>以此可知瞿昙虚实。<a id="a-21"></a>”</p>
  <p id="a22">时，<a id="a-23"></a>阿摩昼受师教已，<a id="a-24"></a>即严驾宝车，<a id="a-25"></a>将五百摩纳弟子，<a id="a-26"></a>清旦出村，<a id="a-27"></a>往诣伊车林。<a id="a-28"></a>到已下车，<a id="a-29"></a>步进诣世尊所；<a id="a-2A"></a>佛坐彼立，<a id="a-2B"></a>佛立彼坐，<a id="a-2C"></a>于其中间共谈义理。<a id="a-2D"></a>佛告摩纳曰：<a id="a-2E"></a>“汝曾与诸耆旧长宿大婆罗门如是论耶？<a id="a-2F"></a>”</p>
  <p id="a2G">摩纳白佛：<a id="a-2H"></a>“此为何言？<a id="a-2I"></a>”</p>
  <p id="a2J">佛告摩纳：<a id="a-2K"></a>“我坐汝立，<a id="a-2L"></a>我立汝坐，<a id="a-2M"></a>中间共论，<a id="a-2N"></a>汝师论法当如是耶？<a id="a-2O"></a>”</p>
  <p id="a2P">摩纳白佛言：<a id="a-2Q"></a>“我婆罗门论法，<a id="a-2R"></a>坐则俱坐，<a id="a-2S"></a>立则俱立，<a id="a-2T"></a>卧则俱卧。<a id="a-2U"></a>今诸沙门毁形鳏独，<a id="a-2V"></a>卑陋下劣，<a id="a-2W"></a>习黑冥法，<a id="a-2X"></a>我与此辈共论义时，<a id="a-2Y"></a>坐起无在。<a id="a-2Z"></a>”</p>
  <p id="a2a">尔时，<a id="a-2b"></a>世尊即语彼言：<a id="a-2c"></a>“卿摩纳未被调伏。<a id="a-2d"></a>”</p>
  <p id="a2e">时，<a id="a-2f"></a>摩纳闻世尊称卿，<a id="a-2g"></a>又闻未被调伏，<a id="a-2h"></a>即生忿恚，<a id="a-2i"></a>毁谤佛言：<a id="a-2j"></a>“此释种子，<a id="a-2k"></a>好怀嫉恶，<a id="a-2l"></a>无有仪法。<a id="a-2m"></a>”</p>
  <p id="a2n">佛告摩纳：<a id="a-2o"></a>“诸释种子，<a id="a-2p"></a>何过于卿？<a id="a-2q"></a>”</p>
  <p id="a2r">摩纳言：<a id="a-2s"></a>“昔我一时为师少缘，<a id="a-2t"></a>在释种迦维罗越国。<a id="a-2u"></a>时，<a id="a-2v"></a>有众多诸释种子，<a id="a-2w"></a>以少因缘集在讲堂，<a id="a-2x"></a>遥见我来，<a id="a-2y"></a>轻慢戏弄，<a id="a-2z"></a>不顺仪法，<a id="a-30"></a>不相敬待。<a id="a-31"></a>”</p>
  <p id="a32">佛告摩纳：<a id="a-33"></a>“彼诸释子还在本国，<a id="a-34"></a>游戏自恣，<a id="a-35"></a>犹如飞鸟自于巢林，<a id="a-36"></a>出入自在。<a id="a-37"></a>诸释种子自于本国，<a id="a-38"></a>游戏自在，<a id="a-39"></a>亦复如是。<a id="a-3A"></a>”</p>
  <p id="a3B">摩纳白佛言：<a id="a-3C"></a>“世有四姓——刹利、<a id="a-3D"></a>婆罗门、<a id="a-3E"></a>居士、<a id="a-3F"></a>首陀罗，<a id="a-3G"></a>其彼三姓，<a id="a-3H"></a>常尊重、<a id="a-3I"></a>恭敬、<a id="a-3J"></a>供养婆罗门；<a id="a-3K"></a>彼诸释子义不应尔。<a id="a-3L"></a>彼释厮细、<a id="a-3M"></a>卑陋、<a id="a-3N"></a>下劣，<a id="a-3O"></a>而不恭敬我婆罗门。<a id="a-3P"></a>”</p>
  <p id="a3Q">尔时，<a id="a-3R"></a>世尊默自念言：<a id="a-3S"></a>“此摩纳子，<a id="a-3T"></a>数数毁骂言及厮细，<a id="a-3U"></a>我今宁可说其本缘调伏之耶？<a id="a-3V"></a>”佛告摩纳：<a id="a-3W"></a>“汝姓何等？<a id="a-3X"></a>”</p>
  <p id="a3Y">摩纳答言：<a id="a-3Z"></a>“我姓声王。<a id="a-3a"></a>”</p>
  <p id="a3b">佛告摩纳：<a id="a-3c"></a>“汝姓尔者，<a id="a-3d"></a>则为是释迦奴种。<a id="a-3e"></a>”</p>
  <p id="a3f">时，<a id="a-3g"></a>彼五百摩纳弟子，<a id="a-3h"></a>皆举大声而语佛言：<a id="a-3i"></a>“勿说此言！<a id="a-3j"></a>谓此摩纳为释迦奴种。<a id="a-3k"></a>所以者何？<a id="a-3l"></a>此大摩纳，<a id="a-3m"></a>真族姓子，<a id="a-3n"></a>颜貌端正，<a id="a-3o"></a>辩才应机，<a id="a-3p"></a>广博多闻，<a id="a-3q"></a>足与瞿昙往返谈论。<a id="a-3r"></a>”</p>
  <p id="a3s">尔时，<a id="a-3t"></a>世尊告五百摩纳：<a id="a-3u"></a>“若汝师尽不如汝言者，<a id="a-3v"></a>当舍汝师，<a id="a-3w"></a>共汝论义；<a id="a-3x"></a>若汝师有如上事如汝言者，<a id="a-3y"></a>汝等宜默，<a id="a-3z"></a>当共汝师论。<a id="a-40"></a>”</p>
  <p id="a41">时，<a id="a-42"></a>五百摩纳白佛言：<a id="a-43"></a>“我等尽默，<a id="a-44"></a>听共师论。<a id="a-45"></a>”时，<a id="a-46"></a>五百摩纳尽皆默然。</p>
  <p id="a47">尔时，<a id="a-48"></a>世尊告阿摩昼：<a id="a-49"></a>“乃往过去久远世时，<a id="a-4A"></a>有王名声摩。<a id="a-4B"></a>王有四子：<a id="a-4C"></a>一名、<a id="a-4D"></a>面光，<a id="a-4E"></a>二名、<a id="a-4F"></a>象食，<a id="a-4G"></a>三名、<a id="a-4H"></a>路指，<a id="a-4I"></a>四名、<a id="a-4J"></a>庄严。<a id="a-4K"></a>其王四子少有所犯，<a id="a-4L"></a>王摈出国，<a id="a-4M"></a>到雪山南，<a id="a-4N"></a>住直树林中。<a id="a-4O"></a>其四子母及诸家属，<a id="a-4P"></a>皆追念之，<a id="a-4Q"></a>即共集议，<a id="a-4R"></a>诣声摩王所，<a id="a-4S"></a>白言：<a id="a-4T"></a>‘大王，<a id="a-4U"></a>当知我等与四子别久，<a id="a-4V"></a>欲往看视。<a id="a-4W"></a>’王即告曰：<a id="a-4X"></a>‘欲往随意。<a id="a-4Y"></a>’时，<a id="a-4Z"></a>母眷属闻王教已，<a id="a-4a"></a>即诣雪山南直树林中，<a id="a-4b"></a>到四子所。<a id="a-4c"></a>时诸母言：<a id="a-4d"></a>‘我女与汝子，<a id="a-4e"></a>汝女与我子。<a id="a-4f"></a>’即相配匹，<a id="a-4g"></a>遂成夫妇，<a id="a-4h"></a>后生男子，<a id="a-4i"></a>容貌端正。</p>
  <p id="a4j">“时，<a id="a-4k"></a>声摩王闻其四子诸母与女共为夫妇，<a id="a-4l"></a>生子端正，<a id="a-4m"></a>王即欢喜，<a id="a-4n"></a>而发此言：<a id="a-4o"></a>‘此真释子！<a id="a-4p"></a>真释童子！<a id="a-4q"></a>’能自存立，<a id="a-4r"></a>因此名释（释，<a id="a-4s"></a>秦言能在直树林，<a id="a-4t"></a>故名释。<a id="a-4u"></a>释，<a id="a-4v"></a>秦言亦言直。<a id="a-4w"></a>）声摩王即释种先也。<a id="a-4x"></a>王有青衣，<a id="a-4y"></a>名曰方面，<a id="a-4z"></a>颜貌端正，<a id="a-50"></a>与一婆罗门交通，<a id="a-51"></a>遂便有娠。<a id="a-52"></a>生一摩纳子，<a id="a-53"></a>堕地能言，<a id="a-54"></a>寻语父母：<a id="a-55"></a>‘当洗浴我，<a id="a-56"></a>除诸秽恶；<a id="a-57"></a>我年大已，<a id="a-58"></a>自当报恩。<a id="a-59"></a>’以其初生能言，<a id="a-5A"></a>故名声王。<a id="a-5B"></a>如今初生有能言者，<a id="a-5C"></a>人皆怖畏，<a id="a-5D"></a>名为可畏；<a id="a-5E"></a>彼亦如是，<a id="a-5F"></a>生便能言，<a id="a-5G"></a>故名声王。<a id="a-5H"></a>从此已来，<a id="a-5I"></a>婆罗门种遂以声王为姓。<a id="a-5J"></a>”</p>
  <p id="a5K">又告摩纳：<a id="a-5L"></a>“汝颇从先宿耆旧大婆罗门，<a id="a-5M"></a>闻此种姓因缘已不？<a id="a-5N"></a>”</p>
  <p id="a5O">时，<a id="a-5P"></a>彼摩纳默然不对。<a id="a-5Q"></a>如是再问，<a id="a-5R"></a>又复不对。<a id="a-5S"></a>佛至三问，<a id="a-5T"></a>语摩纳言：<a id="a-5U"></a>“吾问至三，<a id="a-5V"></a>汝宜速答。<a id="a-5W"></a>设不答者，<a id="a-5X"></a>密迹力士手执金杵在吾左右，<a id="a-5Y"></a>即当破汝头为七分。<a id="a-5Z"></a>”</p>
  <p id="a5a">时，<a id="a-5b"></a>密迹力士手执金杵，<a id="a-5c"></a>当摩纳头上虚空中立，<a id="a-5d"></a>若摩纳不时答问，<a id="a-5e"></a>即下金杵碎摩纳首。<a id="a-5f"></a>佛告摩纳：<a id="a-5g"></a>“汝可仰观？<a id="a-5h"></a>”</p>
  <p id="a5i">摩纳仰观，<a id="a-5j"></a>见密迹力士手执金杵立虚空中，<a id="a-5k"></a>见已恐怖，<a id="a-5l"></a>衣毛为竖，<a id="a-5m"></a>即起移坐附近世尊，<a id="a-5n"></a>依恃世尊为救为护，<a id="a-5o"></a>白世尊言：<a id="a-5p"></a>“世尊当问，<a id="a-5q"></a>我今当答。<a id="a-5r"></a>”</p>
  <p id="a5s">佛即告摩纳：<a id="a-5t"></a>“汝曾于先宿耆旧大婆罗门，<a id="a-5u"></a>闻说如是种姓缘不？<a id="a-5v"></a>”</p>
  <p id="a5w">摩纳答言：<a id="a-5x"></a>“我信曾闻，<a id="a-5y"></a>实有是事。<a id="a-5z"></a>”</p>
  <p id="a60">时，<a id="a-61"></a>五百摩纳弟子，<a id="a-62"></a>皆各举声自相谓言：<a id="a-63"></a>“此阿摩昼，<a id="a-64"></a>实是释迦奴种也。<a id="a-65"></a>沙门瞿昙所说真实，<a id="a-66"></a>我等无状，<a id="a-67"></a>怀轻慢心。<a id="a-68"></a>”</p>
  <p id="a69">尔时，<a id="a-6A"></a>世尊便作是念：<a id="a-6B"></a>“此五百摩纳后必怀慢，<a id="a-6C"></a>称彼为奴，<a id="a-6D"></a>今当方便灭其奴名。<a id="a-6E"></a>”即告五百摩纳曰：<a id="a-6F"></a>“汝等诸人，<a id="a-6G"></a>慎勿称彼为奴种也。<a id="a-6H"></a>所以者何？<a id="a-6I"></a>彼先婆罗门是大仙人，<a id="a-6J"></a>有大威力，<a id="a-6K"></a>伐声摩王索女，<a id="a-6L"></a>王以畏故，<a id="a-6M"></a>即以女与。<a id="a-6N"></a>”由佛此言得免奴名。</p>
  <p id="a6O">尔时，<a id="a-6P"></a>世尊告阿摩昼曰：<a id="a-6Q"></a>“云何，<a id="a-6R"></a>摩纳，<a id="a-6S"></a>若刹利女七世已来父母真正，<a id="a-6T"></a>不为他人之所轻毁，<a id="a-6U"></a>若与一婆罗门为妻生子，<a id="a-6V"></a>摩纳，<a id="a-6W"></a>容貌端正。<a id="a-6X"></a>彼入刹利种，<a id="a-6Y"></a>得坐受水诵刹利法不？<a id="a-6Z"></a>”</p>
  <p id="a6a">答曰：<a id="a-6b"></a>“不得。<a id="a-6c"></a>”</p>
  <p id="a6d">“得父财业不？<a id="a-6e"></a>”</p>
  <p id="a6f">答曰：<a id="a-6g"></a>“不得。<a id="a-6h"></a>”</p>
  <p id="a6i">“得嗣父职不？<a id="a-6j"></a>”</p>
  <p id="a6k">答曰：<a id="a-6l"></a>“不得。<a id="a-6m"></a>”</p>
  <p id="a6n">“云何，<a id="a-6o"></a>摩纳，<a id="a-6p"></a>若婆罗门女七世以来父母真正，<a id="a-6q"></a>不为他人之所轻毁，<a id="a-6r"></a>与刹利为妻，<a id="a-6s"></a>生一童子，<a id="a-6t"></a>颜貌端正。<a id="a-6u"></a>彼入婆罗门众中，<a id="a-6v"></a>得坐起受水不？<a id="a-6w"></a>”</p>
  <p id="a6x">答曰：<a id="a-6y"></a>“得。<a id="a-6z"></a>”</p>
  <p id="a70">“得诵婆罗门法，<a id="a-71"></a>得父遗财，<a id="a-72"></a>嗣父职不？<a id="a-73"></a>”</p>
  <p id="a74">答曰：<a id="a-75"></a>“得。<a id="a-76"></a>”</p>
  <p id="a77">“云何，<a id="a-78"></a>摩纳，<a id="a-79"></a>若婆罗门摈婆罗门投刹利种者，<a id="a-7A"></a>宁得坐起受水，<a id="a-7B"></a>诵刹利法不？<a id="a-7C"></a>”</p>
  <p id="a7D">答曰：<a id="a-7E"></a>“不得。<a id="a-7F"></a>”</p>
  <p id="a7G">“得父遗财，<a id="a-7H"></a>嗣父职不？<a id="a-7I"></a>”</p>
  <p id="a7J">答曰：<a id="a-7K"></a>“不得。<a id="a-7L"></a>”</p>
  <p id="a7M">“若刹利种摈刹利投婆罗门，<a id="a-7N"></a>宁得坐起受水，<a id="a-7O"></a>诵婆罗门法，<a id="a-7P"></a>得父遗财，<a id="a-7Q"></a>嗣父职不？<a id="a-7R"></a>”</p>
  <p id="a7S">答曰：<a id="a-7T"></a>“得。<a id="a-7U"></a>”</p>
  <p id="a7V">“是故，<a id="a-7W"></a>摩纳，<a id="a-7X"></a>女中刹利女胜，<a id="a-7Y"></a>男中刹利男胜，<a id="a-7Z"></a>非婆罗门也。<a id="a-7a"></a>梵天躬自说偈言：</p>
  <p id="a7b">“刹利生中胜，<a id="a-7c"></a>种姓亦纯真，</p>
  <p id="a7d">明行悉具足，<a id="a-7e"></a>天人中最胜。<a id="a-7f"></a>”</p>
  <p id="a7g">佛告摩纳：<a id="a-7h"></a>“梵天说此偈，<a id="a-7i"></a>实为善说，<a id="a-7j"></a>非不善也。<a id="a-7k"></a>我所然可。<a id="a-7l"></a>所以者何？<a id="a-7m"></a>我今如来、<a id="a-7n"></a>至真、<a id="a-7o"></a>等正觉，<a id="a-7p"></a>亦说此义：</p>
  <p id="a7q">“刹利生中胜，<a id="a-7r"></a>种姓亦纯真，</p>
  <p id="a7s">明行悉具足，<a id="a-7t"></a>天人中最胜。<a id="a-7u"></a>”</p>
  <p id="a7v">摩纳白佛言：<a id="a-7w"></a>“瞿昙，<a id="a-7x"></a>何者是无上士，<a id="a-7y"></a>明行具足？<a id="a-7z"></a>”</p>
  <p id="a80">佛告摩纳：<a id="a-81"></a>“谛听！<a id="a-82"></a>谛听！<a id="a-83"></a>善思念之，<a id="a-84"></a>当为汝说。<a id="a-85"></a>”</p>
  <p id="a86">对曰：<a id="a-87"></a>“唯然，<a id="a-88"></a>愿乐欲闻！<a id="a-89"></a>”</p>
  <p id="a8A">佛告摩纳：<a id="a-8B"></a>“若如来出现于世，<a id="a-8C"></a>应供、<a id="a-8D"></a>正遍知、<a id="a-8E"></a>明行足、<a id="a-8F"></a>为善逝、<a id="a-8G"></a>世间解、<a id="a-8H"></a>无上士、<a id="a-8I"></a>调御丈夫、<a id="a-8J"></a>天人师、<a id="a-8K"></a>佛、<a id="a-8L"></a>世尊，<a id="a-8M"></a>于一切诸天、<a id="a-8N"></a>世人、<a id="a-8O"></a>沙门、<a id="a-8P"></a>婆罗门、<a id="a-8Q"></a>天、<a id="a-8R"></a>魔、<a id="a-8S"></a>梵王中，<a id="a-8T"></a>独觉自证，<a id="a-8U"></a>为人说法，<a id="a-8V"></a>上语亦善、<a id="a-8W"></a>中语亦善、<a id="a-8X"></a>下语亦善，<a id="a-8Y"></a>义味具足，<a id="a-8Z"></a>开清净行。<a id="a-8a"></a>若居士、<a id="a-8b"></a>居士子及余种姓，<a id="a-8c"></a>闻正法者即生信乐，<a id="a-8d"></a>以信乐心而作是念：<a id="a-8e"></a>‘我今在家，<a id="a-8f"></a>妻子系缚，<a id="a-8g"></a>不得清净纯修梵行。<a id="a-8h"></a>今者宁可剃除须发，<a id="a-8i"></a>服三法衣，<a id="a-8j"></a>出家修道。<a id="a-8k"></a>’彼于异时，<a id="a-8l"></a>舍家财产，<a id="a-8m"></a>捐弃亲族，<a id="a-8n"></a>剃除须发，<a id="a-8o"></a>服三法衣，<a id="a-8p"></a>出家修道。<a id="a-8q"></a>与出家人同舍饰好，<a id="a-8r"></a>具诸戒行，<a id="a-8s"></a>不害众生。</p>
  <p id="a8t">“舍于刀杖，<a id="a-8u"></a>怀惭愧心，<a id="a-8v"></a>慈念一切，<a id="a-8w"></a>是为不杀。<a id="a-8x"></a>舍窃盗心，<a id="a-8y"></a>不与不取，<a id="a-8z"></a>其心清净，<a id="a-90"></a>无私窃意，<a id="a-91"></a>是为不盗。<a id="a-92"></a>舍离淫欲，<a id="a-93"></a>净修梵行，<a id="a-94"></a>殷勤精进，<a id="a-95"></a>不为欲染，<a id="a-96"></a>洁净而住，<a id="a-97"></a>是为不淫。<a id="a-98"></a>舍离妄语，<a id="a-99"></a>至诚无欺，<a id="a-9A"></a>不诳他人，<a id="a-9B"></a>是为不妄语。<a id="a-9C"></a>舍离两舌，<a id="a-9D"></a>若闻此语，<a id="a-9E"></a>不传至彼；<a id="a-9F"></a>若闻彼语，<a id="a-9G"></a>不传至此；<a id="a-9H"></a>有离别者，<a id="a-9I"></a>善为和合，<a id="a-9J"></a>使相亲敬；<a id="a-9K"></a>凡所言说，<a id="a-9L"></a>和顺知时，<a id="a-9M"></a>是为不两舌。<a id="a-9N"></a>舍离恶口，<a id="a-9O"></a>所言粗犷，<a id="a-9P"></a>喜恼他人，<a id="a-9Q"></a>令生忿结，<a id="a-9R"></a>舍如是言；<a id="a-9S"></a>言则柔濡，<a id="a-9T"></a>不生怨害，<a id="a-9U"></a>多所饶益，<a id="a-9V"></a>众人敬爱，<a id="a-9W"></a>乐闻其言，<a id="a-9X"></a>是为不恶口。<a id="a-9Y"></a>舍离绮语，<a id="a-9Z"></a>所言知时，<a id="a-9a"></a>诚实如法，<a id="a-9b"></a>依律灭诤，<a id="a-9c"></a>有缘而言，<a id="a-9d"></a>言不虚发，<a id="a-9e"></a>是为舍离绮语。<a id="a-9f"></a>舍于饮酒，<a id="a-9g"></a>离放逸处，<a id="a-9h"></a>不著香华璎珞，<a id="a-9i"></a>歌舞倡伎不往观听，<a id="a-9j"></a>不坐高床，<a id="a-9k"></a>非时不食，<a id="a-9l"></a>金银七宝不取不用，<a id="a-9m"></a>不娶妻妾，<a id="a-9n"></a>不蓄奴婢、<a id="a-9o"></a>象马、<a id="a-9p"></a>车牛、<a id="a-9q"></a>鸡犬、<a id="a-9r"></a>猪羊、<a id="a-9s"></a>田宅、<a id="a-9t"></a>园观，<a id="a-9u"></a>不为虚诈斗秤欺人，<a id="a-9v"></a>不以手拳共相牵抴，<a id="a-9w"></a>亦不觝债，<a id="a-9x"></a>不诬罔人，<a id="a-9y"></a>不为伪诈。<a id="a-9z"></a>舍如是恶，<a id="a-A0"></a>灭于诤讼诸不善事，<a id="a-A1"></a>行则知时，<a id="a-A2"></a>非时不行，<a id="a-A3"></a>量腹而食，<a id="a-A4"></a>无所藏积，<a id="a-A5"></a>度身而衣，<a id="a-A6"></a>趣足而已，<a id="a-A7"></a>法服应器常与身俱，<a id="a-A8"></a>犹如飞鸟羽翮随身，<a id="a-A9"></a>比丘无余亦复如是。</p>
  <p id="aAA">“摩纳，<a id="a-AB"></a>如余沙门、<a id="a-AC"></a>婆罗门受他信施，<a id="a-AD"></a>更求余积，<a id="a-AE"></a>衣服、<a id="a-AF"></a>饮食无有厌足；<a id="a-AG"></a>入我法者，<a id="a-AH"></a>无如此事。<a id="a-AI"></a>摩纳，<a id="a-AJ"></a>如余沙门、<a id="a-AK"></a>婆罗门食他信施，<a id="a-AL"></a>自营生业，<a id="a-AM"></a>种植树木，<a id="a-AN"></a>鬼神所依；<a id="a-AO"></a>入我法者，<a id="a-AP"></a>无如是事。<a id="a-AQ"></a>摩纳，<a id="a-AR"></a>如余沙门、<a id="a-AS"></a>婆罗门食他信施，<a id="a-AT"></a>更作方便，<a id="a-AU"></a>求诸利养，<a id="a-AV"></a>象牙、<a id="a-AW"></a>杂宝、<a id="a-AX"></a>高广大床、<a id="a-AY"></a>种种文绣、<a id="a-AZ"></a>綩綖被褥；<a id="a-Aa"></a>入我法者，<a id="a-Ab"></a>无如是事。<a id="a-Ac"></a>摩纳，<a id="a-Ad"></a>如余沙门、<a id="a-Ae"></a>婆罗门受他信施，<a id="a-Af"></a>更作方便，<a id="a-Ag"></a>求自庄严，<a id="a-Ah"></a>酥油摩身，<a id="a-Ai"></a>香水洗沐，<a id="a-Aj"></a>香末自涂，<a id="a-Ak"></a>香泽梳头，<a id="a-Al"></a>著好华鬘，<a id="a-Am"></a>染目绀色，<a id="a-An"></a>拭面庄严，<a id="a-Ao"></a>镮纽澡洁，<a id="a-Ap"></a>以镜自照，<a id="a-Aq"></a>杂色革屣，<a id="a-Ar"></a>上服纯白，<a id="a-As"></a>刀杖、<a id="a-At"></a>侍从、<a id="a-Au"></a>宝盖、<a id="a-Av"></a>宝扇、<a id="a-Aw"></a>庄严宝车；<a id="a-Ax"></a>入我法者，<a id="a-Ay"></a>无如此事。<a id="a-Az"></a>摩纳，<a id="a-B0"></a>如余沙门、<a id="a-B1"></a>婆罗门食他信施，<a id="a-B2"></a>专为嬉戏，<a id="a-B3"></a>棋局博奕，<a id="a-B4"></a>八道、<a id="a-B5"></a>十道、<a id="a-B6"></a>百道，<a id="a-B7"></a>至一切道，<a id="a-B8"></a>种种戏笑；<a id="a-B9"></a>入我法者，<a id="a-BA"></a>无如此事。</p>
  <p id="aBB">“摩纳，<a id="a-BC"></a>如余沙门、<a id="a-BD"></a>婆罗门食他信施，<a id="a-BE"></a>但说遮道无益之言，<a id="a-BF"></a>王者、<a id="a-BG"></a>战斗、<a id="a-BH"></a>军马之事，<a id="a-BI"></a>群僚、<a id="a-BJ"></a>大臣、<a id="a-BK"></a>骑乘出入、<a id="a-BL"></a>游园观事，<a id="a-BM"></a>及论卧起、<a id="a-BN"></a>行步、<a id="a-BO"></a>女人之事，<a id="a-BP"></a>衣服、<a id="a-BQ"></a>饮食、<a id="a-BR"></a>亲里之事，<a id="a-BS"></a>又说入海采宝之事；<a id="a-BT"></a>入我法者，<a id="a-BU"></a>无如此事。<a id="a-BV"></a>摩纳，<a id="a-BW"></a>如余沙门、<a id="a-BX"></a>婆罗门食他信施，<a id="a-BY"></a>无数方便，<a id="a-BZ"></a>但作邪命，<a id="a-Ba"></a>谄谀美辞，<a id="a-Bb"></a>现相毁訾，<a id="a-Bc"></a>以利求利；<a id="a-Bd"></a>入我法者，<a id="a-Be"></a>无如此事。<a id="a-Bf"></a>摩纳，<a id="a-Bg"></a>如余沙门、<a id="a-Bh"></a>婆罗门食他信施，<a id="a-Bi"></a>但共诤讼，<a id="a-Bj"></a>或于园观，<a id="a-Bk"></a>或在浴池，<a id="a-Bl"></a>或于堂上，<a id="a-Bm"></a>互相是非，<a id="a-Bn"></a>言：<a id="a-Bo"></a>‘我知经律，<a id="a-Bp"></a>汝无所知。<a id="a-Bq"></a>我趣正道，<a id="a-Br"></a>汝向邪径，<a id="a-Bs"></a>以前著后，<a id="a-Bt"></a>以后著前。<a id="a-Bu"></a>我能忍汝，<a id="a-Bv"></a>汝不能忍。<a id="a-Bw"></a>汝所言说，<a id="a-Bx"></a>皆不真正。<a id="a-By"></a>若有所疑，<a id="a-Bz"></a>当来问我，<a id="a-C0"></a>我尽能答。<a id="a-C1"></a>’入我法者，<a id="a-C2"></a>无如此事。</p>
  <p id="aC3">“摩纳，<a id="a-C4"></a>如余沙门、<a id="a-C5"></a>婆罗门食他信施，<a id="a-C6"></a>更作方便，<a id="a-C7"></a>求为使命，<a id="a-C8"></a>若为王、<a id="a-C9"></a>王大臣、<a id="a-CA"></a>婆罗门、<a id="a-CB"></a>居士通信使，<a id="a-CC"></a>从此诣彼，<a id="a-CD"></a>从彼至此，<a id="a-CE"></a>持此信授彼，<a id="a-CF"></a>持彼信授此，<a id="a-CG"></a>或自为，<a id="a-CH"></a>或教他为；<a id="a-CI"></a>入我法者，<a id="a-CJ"></a>无如此事。<a id="a-CK"></a>摩纳，<a id="a-CL"></a>如余沙门、<a id="a-CM"></a>婆罗门食他信施，<a id="a-CN"></a>但习战阵斗诤之事，<a id="a-CO"></a>或习刀杖、<a id="a-CP"></a>弓矢之事，<a id="a-CQ"></a>或斗鸡犬、<a id="a-CR"></a>猪羊、<a id="a-CS"></a>象马、<a id="a-CT"></a>牛驼诸畜，<a id="a-CU"></a>或斗男女，<a id="a-CV"></a>及作众声，<a id="a-CW"></a>贝声、<a id="a-CX"></a>鼙声、<a id="a-CY"></a>歌声、<a id="a-CZ"></a>舞声，<a id="a-Ca"></a>缘幢倒绝，<a id="a-Cb"></a>种种伎戏；<a id="a-Cc"></a>入我法者，<a id="a-Cd"></a>无如此事。</p>
  <p id="aCe">“摩纳，<a id="a-Cf"></a>如余沙门、<a id="a-Cg"></a>婆罗门食他信施，<a id="a-Ch"></a>行遮道法，<a id="a-Ci"></a>邪命自活，<a id="a-Cj"></a>瞻相男女，<a id="a-Ck"></a>吉凶好丑，<a id="a-Cl"></a>及相畜生，<a id="a-Cm"></a>以求利养；<a id="a-Cn"></a>入我法者，<a id="a-Co"></a>无如是事。<a id="a-Cp"></a>摩纳，<a id="a-Cq"></a>如余沙门、<a id="a-Cr"></a>婆罗门食他信施，<a id="a-Cs"></a>行遮道法，<a id="a-Ct"></a>邪命自活，<a id="a-Cu"></a>召唤鬼神，<a id="a-Cv"></a>或复驱遣，<a id="a-Cw"></a>或能令住，<a id="a-Cx"></a>种种厌祷，<a id="a-Cy"></a>无数方道，<a id="a-Cz"></a>恐吓于人，<a id="a-D0"></a>能聚能散，<a id="a-D1"></a>能苦能乐，<a id="a-D2"></a>又能为人安胎出衣，<a id="a-D3"></a>亦能咒人使作驴马，<a id="a-D4"></a>亦能使人盲聋瘖瘂，<a id="a-D5"></a>现诸技术，<a id="a-D6"></a>叉手向日月，<a id="a-D7"></a>作诸苦行，<a id="a-D8"></a>以求利养；<a id="a-D9"></a>入我法者，<a id="a-DA"></a>无如是事。<a id="a-DB"></a>摩纳，<a id="a-DC"></a>如余沙门、<a id="a-DD"></a>婆罗门食他信施，<a id="a-DE"></a>行遮道法，<a id="a-DF"></a>邪命自活，<a id="a-DG"></a>为人咒病，<a id="a-DH"></a>或诵恶术，<a id="a-DI"></a>或为善咒，<a id="a-DJ"></a>或为医方、<a id="a-DK"></a>针灸、<a id="a-DL"></a>药石，<a id="a-DM"></a>疗治众病；<a id="a-DN"></a>入我法者，<a id="a-DO"></a>无如是事。<a id="a-DP"></a>摩纳，<a id="a-DQ"></a>如余沙门、<a id="a-DR"></a>婆罗门食他信施，<a id="a-DS"></a>行遮道法，<a id="a-DT"></a>邪命自活，<a id="a-DU"></a>或咒水火，<a id="a-DV"></a>或为鬼咒，<a id="a-DW"></a>或诵刹利咒，<a id="a-DX"></a>或诵鸟咒，<a id="a-DY"></a>或支节咒，<a id="a-DZ"></a>或是安宅符咒，<a id="a-Da"></a>或火烧、<a id="a-Db"></a>鼠啮能为解咒，<a id="a-Dc"></a>或诵别死生书，<a id="a-Dd"></a>或读梦书，<a id="a-De"></a>或相手面，<a id="a-Df"></a>或诵天文书，<a id="a-Dg"></a>或诵一切音书；<a id="a-Dh"></a>入我法者，<a id="a-Di"></a>无如是事。<a id="a-Dj"></a>摩纳，<a id="a-Dk"></a>如余沙门、<a id="a-Dl"></a>婆罗门食他信施，<a id="a-Dm"></a>行遮道法，<a id="a-Dn"></a>邪命自活，<a id="a-Do"></a>瞻相天时，<a id="a-Dp"></a>言雨不雨，<a id="a-Dq"></a>谷贵谷贱，<a id="a-Dr"></a>多病少病，<a id="a-Ds"></a>恐怖安隐，<a id="a-Dt"></a>或说地动、<a id="a-Du"></a>彗星、<a id="a-Dv"></a>日月薄蚀，<a id="a-Dw"></a>或言星蚀，<a id="a-Dx"></a>或言不蚀，<a id="a-Dy"></a>如是善瑞，<a id="a-Dz"></a>如是恶征；<a id="a-E0"></a>入我法者，<a id="a-E1"></a>无如是事。</p>
  <p id="aE2">“摩纳，<a id="a-E3"></a>如余沙门、<a id="a-E4"></a>婆罗门食他信施，<a id="a-E5"></a>行遮道法，<a id="a-E6"></a>邪命自活，<a id="a-E7"></a>或言此国胜彼，<a id="a-E8"></a>彼国不如；<a id="a-E9"></a>或言彼国胜此，<a id="a-EA"></a>此国不如；<a id="a-EB"></a>瞻相吉凶，<a id="a-EC"></a>说其盛衰；<a id="a-ED"></a>入我法者，<a id="a-EE"></a>无如是事。<a id="a-EF"></a>但修圣戒，<a id="a-EG"></a>无染著心，<a id="a-EH"></a>内怀喜乐。<a id="a-EI"></a>目虽见色而不取相，<a id="a-EJ"></a>眼不为色之所拘系，<a id="a-EK"></a>坚固寂然，<a id="a-EL"></a>无所贪著，<a id="a-EM"></a>亦无忧患，<a id="a-EN"></a>不漏诸恶，<a id="a-EO"></a>坚持戒品，<a id="a-EP"></a>善护眼根；<a id="a-EQ"></a>耳、<a id="a-ER"></a>鼻、<a id="a-ES"></a>舌、<a id="a-ET"></a>身、<a id="a-EU"></a>意亦复如是。<a id="a-EV"></a>善御六触，<a id="a-EW"></a>护持调伏，<a id="a-EX"></a>令得安隐，<a id="a-EY"></a>犹如平地驾四马车，<a id="a-EZ"></a>善调御者，<a id="a-Ea"></a>执鞭持控，<a id="a-Eb"></a>使不失辙；<a id="a-Ec"></a>比丘如是，<a id="a-Ed"></a>御六根马，<a id="a-Ee"></a>安隐无失。<a id="a-Ef"></a>彼有如是圣戒，<a id="a-Eg"></a>得圣眼根，<a id="a-Eh"></a>食知止足，<a id="a-Ei"></a>亦不贪味，<a id="a-Ej"></a>趣以养身，<a id="a-Ek"></a>令无苦患而不贡高，<a id="a-El"></a>调和其身，<a id="a-Em"></a>令故苦灭，<a id="a-En"></a>新苦不生，<a id="a-Eo"></a>有力无事，<a id="a-Ep"></a>令身安乐。<a id="a-Eq"></a>犹如有人以药涂疮，<a id="a-Er"></a>趣使疮差，<a id="a-Es"></a>不求饰好，<a id="a-Et"></a>不以自高。<a id="a-Eu"></a>摩纳，<a id="a-Ev"></a>比丘如是，<a id="a-Ew"></a>食足支身，<a id="a-Ex"></a>不怀慢恣。<a id="a-Ey"></a>又如膏车，<a id="a-Ez"></a>欲使通利以用运载，<a id="a-F0"></a>有所至到；<a id="a-F1"></a>比丘如是，<a id="a-F2"></a>食足支身，<a id="a-F3"></a>欲为行道。</p>
  <p id="aF4">“摩纳，<a id="a-F5"></a>比丘如是成就圣戒，<a id="a-F6"></a>得圣诸根，<a id="a-F7"></a>食知止足，<a id="a-F8"></a>初夜后夜，<a id="a-F9"></a>精进觉悟。<a id="a-FA"></a>又于昼日，<a id="a-FB"></a>若行若坐，<a id="a-FC"></a>常念一心，<a id="a-FD"></a>除众阴盖。<a id="a-FE"></a>彼于初夜，<a id="a-FF"></a>若行若坐，<a id="a-FG"></a>常念一心，<a id="a-FH"></a>除众阴盖；<a id="a-FI"></a>乃至中夜，<a id="a-FJ"></a>偃右胁而卧，<a id="a-FK"></a>念当时起，<a id="a-FL"></a>系想在明，<a id="a-FM"></a>心无错乱；<a id="a-FN"></a>至于后夜，<a id="a-FO"></a>便起思惟，<a id="a-FP"></a>若行若坐，<a id="a-FQ"></a>常念一心，<a id="a-FR"></a>除众阴盖。<a id="a-FS"></a>比丘有如是圣戒具足，<a id="a-FT"></a>得圣诸根，<a id="a-FU"></a>食知止足，<a id="a-FV"></a>初夜后夜，<a id="a-FW"></a>精勤觉悟，<a id="a-FX"></a>常念一心，<a id="a-FY"></a>无有错乱。</p>
  <p id="aFZ">“云何比丘念无错乱？<a id="a-Fa"></a>如是比丘内身身观，<a id="a-Fb"></a>精勤不懈，<a id="a-Fc"></a>忆念不忘，<a id="a-Fd"></a>除世贪忧；<a id="a-Fe"></a>外身身观、<a id="a-Ff"></a>内外身身观，<a id="a-Fg"></a>精勤不懈，<a id="a-Fh"></a>忆念不忘，<a id="a-Fi"></a>舍世贪忧。<a id="a-Fj"></a>受、<a id="a-Fk"></a>意、<a id="a-Fl"></a>法观亦复如是，<a id="a-Fm"></a>是为比丘念无错乱。<a id="a-Fn"></a>云何一心？<a id="a-Fo"></a>如是比丘若行步出入，<a id="a-Fp"></a>左右顾视，<a id="a-Fq"></a>屈伸俯仰，<a id="a-Fr"></a>执持衣钵，<a id="a-Fs"></a>受取饮食，<a id="a-Ft"></a>左右便利，<a id="a-Fu"></a>睡眠觉悟，<a id="a-Fv"></a>坐立语默，<a id="a-Fw"></a>于一切时，<a id="a-Fx"></a>常念一心，<a id="a-Fy"></a>不失威仪，<a id="a-Fz"></a>是为一心。<a id="a-G0"></a>譬如有人与大众行，<a id="a-G1"></a>若在前行，<a id="a-G2"></a>若在中、<a id="a-G3"></a>后，<a id="a-G4"></a>常得安隐，<a id="a-G5"></a>无有怖畏。<a id="a-G6"></a>摩纳，<a id="a-G7"></a>比丘如是行步出入至于语默，<a id="a-G8"></a>常念一心，<a id="a-G9"></a>无有忧畏。</p>
  <p id="aGA">“比丘有如是圣戒，<a id="a-GB"></a>得圣诸根，<a id="a-GC"></a>食知止足，<a id="a-GD"></a>初夜后夜，<a id="a-GE"></a>精勤觉悟，<a id="a-GF"></a>常念一心，<a id="a-GG"></a>无有错乱。<a id="a-GH"></a>乐在静处、<a id="a-GI"></a>树下、<a id="a-GJ"></a>冢间，<a id="a-GK"></a>若在山窟，<a id="a-GL"></a>或在露地及粪聚间，<a id="a-GM"></a>至时乞食，<a id="a-GN"></a>还洗手足，<a id="a-GO"></a>安置衣钵，<a id="a-GP"></a>结跏趺坐，<a id="a-GQ"></a>端身正意，<a id="a-GR"></a>系念在前。<a id="a-GS"></a>除去慳贪，<a id="a-GT"></a>心不与俱；<a id="a-GU"></a>灭瞋恨心，<a id="a-GV"></a>无有怨结，<a id="a-GW"></a>心住清净，<a id="a-GX"></a>常怀慈愍；<a id="a-GY"></a>除去睡眠，<a id="a-GZ"></a>系想在明，<a id="a-Ga"></a>念无错乱，<a id="a-Gb"></a>断除掉戏，<a id="a-Gc"></a>心不与俱。<a id="a-Gd"></a>内行寂灭，<a id="a-Ge"></a>灭掉戏心，<a id="a-Gf"></a>断除疑惑，<a id="a-Gg"></a>已度疑网，<a id="a-Gh"></a>其心专一，<a id="a-Gi"></a>在于善法。</p>
  <p id="aGj">“譬如僮仆，<a id="a-Gk"></a>大家赐姓，<a id="a-Gl"></a>安隐解脱，<a id="a-Gm"></a>免于仆使，<a id="a-Gn"></a>其心欢喜，<a id="a-Go"></a>无复忧畏。<a id="a-Gp"></a>又如有人举财治生，<a id="a-Gq"></a>大得利还，<a id="a-Gr"></a>还本主物，<a id="a-Gs"></a>余财足用，<a id="a-Gt"></a>彼自念言：<a id="a-Gu"></a>‘我本举财，<a id="a-Gv"></a>恐不如意，<a id="a-Gw"></a>今得利还，<a id="a-Gx"></a>还主本物，<a id="a-Gy"></a>余财足用。<a id="a-Gz"></a>’无复忧畏，<a id="a-H0"></a>发大欢喜。<a id="a-H1"></a>如人久病，<a id="a-H2"></a>从病得差，<a id="a-H3"></a>饮食消化，<a id="a-H4"></a>色力充足，<a id="a-H5"></a>彼作是念：<a id="a-H6"></a>‘我先有病，<a id="a-H7"></a>而今得差，<a id="a-H8"></a>饮食消化，<a id="a-H9"></a>色力充足。<a id="a-HA"></a>’无复忧畏，<a id="a-HB"></a>发大欢喜。<a id="a-HC"></a>又如人久闭牢狱，<a id="a-HD"></a>安隐得出，<a id="a-HE"></a>彼自念言：<a id="a-HF"></a>‘我先拘闭，<a id="a-HG"></a>今已解脱。<a id="a-HH"></a>’无复忧畏，<a id="a-HI"></a>发大欢喜。<a id="a-HJ"></a>又如人多持财宝，<a id="a-HK"></a>经大旷野，<a id="a-HL"></a>不遭贼盗，<a id="a-HM"></a>安隐得过，<a id="a-HN"></a>彼自念言：<a id="a-HO"></a>‘我持财宝过此崄难。<a id="a-HP"></a>’无复忧畏，<a id="a-HQ"></a>发大欢喜，<a id="a-HR"></a>其心安乐。</p>
  <p id="aHS">“摩纳，<a id="a-HT"></a>比丘有五盖自覆，<a id="a-HU"></a>常怀忧畏，<a id="a-HV"></a>亦复如是。<a id="a-HW"></a>如负债人，<a id="a-HX"></a>久病在狱，<a id="a-HY"></a>行大旷野；<a id="a-HZ"></a>自见未离诸阴盖心，<a id="a-Ha"></a>覆蔽暗冥，<a id="a-Hb"></a>慧眼不明，<a id="a-Hc"></a>彼即精勤舍欲、<a id="a-Hd"></a>恶不善法，<a id="a-He"></a>与觉、<a id="a-Hf"></a>观俱，<a id="a-Hg"></a>离生喜、<a id="a-Hh"></a>乐，<a id="a-Hi"></a>得入初禅。<a id="a-Hj"></a>彼已喜乐润渍于身，<a id="a-Hk"></a>周遍盈溢，<a id="a-Hl"></a>无不充满。<a id="a-Hm"></a>如人巧浴器盛众药，<a id="a-Hn"></a>以水渍之，<a id="a-Ho"></a>中外俱润，<a id="a-Hp"></a>无不周遍。<a id="a-Hq"></a>比丘如是得入初禅，<a id="a-Hr"></a>喜乐遍身，<a id="a-Hs"></a>无不充满。<a id="a-Ht"></a>如是，<a id="a-Hu"></a>摩纳，<a id="a-Hv"></a>是为最初现身得乐。<a id="a-Hw"></a>所以者何？<a id="a-Hx"></a>斯由精进，<a id="a-Hy"></a>念无错乱，<a id="a-Hz"></a>乐静闲居之所得也。</p>
  <p id="aI0">“彼舍觉、<a id="a-I1"></a>观，<a id="a-I2"></a>便生为信，<a id="a-I3"></a>专念一心，<a id="a-I4"></a>无觉、<a id="a-I5"></a>无观，<a id="a-I6"></a>定生喜、<a id="a-I7"></a>乐，<a id="a-I8"></a>入第二禅。<a id="a-I9"></a>彼已一心喜乐润渍于身，<a id="a-IA"></a>周遍盈溢，<a id="a-IB"></a>无不充满。<a id="a-IC"></a>犹如山顶凉泉水自中出，<a id="a-ID"></a>不从外来，<a id="a-IE"></a>即此池中出清净水，<a id="a-IF"></a>还自浸渍，<a id="a-IG"></a>无不周遍。<a id="a-IH"></a>摩纳，<a id="a-II"></a>比丘如是入第二禅，<a id="a-IJ"></a>定生喜、<a id="a-IK"></a>乐，<a id="a-IL"></a>无不充满，<a id="a-IM"></a>是为第二现身得乐。</p>
  <p id="aIN">“彼舍喜住，<a id="a-IO"></a>护念不错乱，<a id="a-IP"></a>身受快乐，<a id="a-IQ"></a>如圣所说，<a id="a-IR"></a>起护念乐，<a id="a-IS"></a>入第三禅。<a id="a-IT"></a>彼身无喜，<a id="a-IU"></a>以乐润渍，<a id="a-IV"></a>周遍盈溢，<a id="a-IW"></a>无不充满。<a id="a-IX"></a>譬如优钵华、<a id="a-IY"></a>钵头摩华、<a id="a-IZ"></a>拘头摩华、<a id="a-Ia"></a>分陀利华，<a id="a-Ib"></a>始出污泥而未出水，<a id="a-Ic"></a>根茎枝叶润渍水中，<a id="a-Id"></a>无不周遍。<a id="a-Ie"></a>摩纳，<a id="a-If"></a>比丘如是入第三禅，<a id="a-Ig"></a>离喜、<a id="a-Ih"></a>住乐，<a id="a-Ii"></a>润渍于身，<a id="a-Ij"></a>无不周遍，<a id="a-Ik"></a>此是第三现身得乐。</p>
  <p id="aIl">“彼舍喜、<a id="a-Im"></a>乐，<a id="a-In"></a>忧、<a id="a-Io"></a>喜先灭，<a id="a-Ip"></a>不苦不乐，<a id="a-Iq"></a>护念清净，<a id="a-Ir"></a>入第四禅。<a id="a-Is"></a>身心清净，<a id="a-It"></a>具满盈溢，<a id="a-Iu"></a>无不周遍。<a id="a-Iv"></a>犹如有人沐浴清洁，<a id="a-Iw"></a>以新白叠被覆其身，<a id="a-Ix"></a>举体清净。<a id="a-Iy"></a>摩纳，<a id="a-Iz"></a>比丘如是入第四禅，<a id="a-J0"></a>其心清净，<a id="a-J1"></a>充满于身，<a id="a-J2"></a>无不周遍。<a id="a-J3"></a>又入第四禅，<a id="a-J4"></a>心无增减，<a id="a-J5"></a>亦不倾动，<a id="a-J6"></a>住无爱恚、<a id="a-J7"></a>无动之地。<a id="a-J8"></a>譬如密室，<a id="a-J9"></a>内外涂治，<a id="a-JA"></a>坚闭户扃，<a id="a-JB"></a>无有风尘，<a id="a-JC"></a>于内燃灯，<a id="a-JD"></a>无触娆者，<a id="a-JE"></a>其灯焰上怗然不动。<a id="a-JF"></a>摩纳，<a id="a-JG"></a>比丘如是入第四禅，<a id="a-JH"></a>心无增减，<a id="a-JI"></a>亦不倾动，<a id="a-JJ"></a>住无爱恚、<a id="a-JK"></a>无动之地，<a id="a-JL"></a>此是第四现身得乐。<a id="a-JM"></a>所以者何？<a id="a-JN"></a>斯由精勤不懈，<a id="a-JO"></a>念不错乱，<a id="a-JP"></a>乐静闲居之所得也。</p>
  <p id="aJQ">“彼得定心，<a id="a-JR"></a>清净无秽，<a id="a-JS"></a>柔濡调伏，<a id="a-JT"></a>住无动地，<a id="a-JU"></a>自于身中起变化心，<a id="a-JV"></a>化作异身，<a id="a-JW"></a>支节具足，<a id="a-JX"></a>诸根无缺，<a id="a-JY"></a>彼作是观：<a id="a-JZ"></a>‘此身色四大化成彼身，<a id="a-Ja"></a>此身亦异，<a id="a-Jb"></a>彼身亦异，<a id="a-Jc"></a>从此身起心，<a id="a-Jd"></a>化成彼身，<a id="a-Je"></a>诸根具足，<a id="a-Jf"></a>肢节无缺。<a id="a-Jg"></a>’譬如有人鞘中拔刀，<a id="a-Jh"></a>彼作是念：<a id="a-Ji"></a>‘鞘异刀异，<a id="a-Jj"></a>而刀从鞘出。<a id="a-Jk"></a>’又如有人合麻为绳，<a id="a-Jl"></a>彼作是念：<a id="a-Jm"></a>‘麻异绳异，<a id="a-Jn"></a>而绳从麻出。<a id="a-Jo"></a>’又如有人箧中出蛇，<a id="a-Jp"></a>彼作是念：<a id="a-Jq"></a>‘箧异蛇异，<a id="a-Jr"></a>而蛇从箧出。<a id="a-Js"></a>’又如有人从簏出衣，<a id="a-Jt"></a>彼作是念：<a id="a-Ju"></a>‘簏异衣异，<a id="a-Jv"></a>而衣从箧出。<a id="a-Jw"></a>’摩纳，<a id="a-Jx"></a>比丘亦如是，<a id="a-Jy"></a>此是最初所得胜法。<a id="a-Jz"></a>所以者何？<a id="a-K0"></a>斯由精进，<a id="a-K1"></a>念不错乱，<a id="a-K2"></a>乐静闲居之所得也。</p>
  <p id="aK3">“彼已定心，<a id="a-K4"></a>清净无秽，<a id="a-K5"></a>柔濡调伏，<a id="a-K6"></a>住无动地，<a id="a-K7"></a>从己四大色身中起心，<a id="a-K8"></a>化作化身，<a id="a-K9"></a>一切诸根、<a id="a-KA"></a>肢节具足，<a id="a-KB"></a>彼作是观：<a id="a-KC"></a>‘此身是四大合成，<a id="a-KD"></a>彼身从化而有，<a id="a-KE"></a>此身亦异，<a id="a-KF"></a>彼身亦异，<a id="a-KG"></a>此心在此身中，<a id="a-KH"></a>依此身住，<a id="a-KI"></a>至化身中。<a id="a-KJ"></a>譬如琉璃、<a id="a-KK"></a>摩尼，<a id="a-KL"></a>莹治甚明，<a id="a-KM"></a>清净无秽，<a id="a-KN"></a>若以青、<a id="a-KO"></a>黄、<a id="a-KP"></a>赤綖贯之，<a id="a-KQ"></a>有目之士置掌而观，<a id="a-KR"></a>知珠异綖异，<a id="a-KS"></a>而綖依于珠，<a id="a-KT"></a>从珠至珠。<a id="a-KU"></a>’摩纳，<a id="a-KV"></a>比丘观心依此身住，<a id="a-KW"></a>至彼化身亦复如是，<a id="a-KX"></a>此是比丘第二胜法。<a id="a-KY"></a>所以者何？<a id="a-KZ"></a>斯由精勤，<a id="a-Ka"></a>念不错乱，<a id="a-Kb"></a>乐独闲居之所得也。</p>
  <p id="aKc">“彼以定心，<a id="a-Kd"></a>清净无秽，<a id="a-Ke"></a>柔濡调伏，<a id="a-Kf"></a>住无动地，<a id="a-Kg"></a>一心修习神通智证，<a id="a-Kh"></a>能种种变化，<a id="a-Ki"></a>变化一身为无数身，<a id="a-Kj"></a>以无数身还合为一；<a id="a-Kk"></a>身能飞行，<a id="a-Kl"></a>石壁无碍；<a id="a-Km"></a>游空如鸟，<a id="a-Kn"></a>履水如地；<a id="a-Ko"></a>身出烟焰，<a id="a-Kp"></a>如大火积；<a id="a-Kq"></a>手扪日月，<a id="a-Kr"></a>立至梵天。<a id="a-Ks"></a>譬如陶师善调和泥，<a id="a-Kt"></a>随意所在，<a id="a-Ku"></a>造作何器，<a id="a-Kv"></a>多所饶益。<a id="a-Kw"></a>亦如巧匠善能治木，<a id="a-Kx"></a>随意所造，<a id="a-Ky"></a>自在能成，<a id="a-Kz"></a>多所饶益。<a id="a-L0"></a>又如牙师善治象牙，<a id="a-L1"></a>亦如金师善炼真金，<a id="a-L2"></a>随意所造，<a id="a-L3"></a>多所饶益。<a id="a-L4"></a>摩纳，<a id="a-L5"></a>比丘如是，<a id="a-L6"></a>定心清净，<a id="a-L7"></a>住无动地，<a id="a-L8"></a>随意变化，<a id="a-L9"></a>乃至手扪日月，<a id="a-LA"></a>立至梵天，<a id="a-LB"></a>此是比丘第三胜法。</p>
  <p id="aLC">“彼以心定，<a id="a-LD"></a>清净无秽，<a id="a-LE"></a>柔濡调伏，<a id="a-LF"></a>住无动地，<a id="a-LG"></a>一心修习，<a id="a-LH"></a>证天耳智。<a id="a-LI"></a>彼天耳净，<a id="a-LJ"></a>过于人耳，<a id="a-LK"></a>闻二种声；<a id="a-LL"></a>天声、<a id="a-LM"></a>人声。<a id="a-LN"></a>譬如城内有大讲堂，<a id="a-LO"></a>高广显敞，<a id="a-LP"></a>有聪听人居此堂内，<a id="a-LQ"></a>堂内有声，<a id="a-LR"></a>不劳听功，<a id="a-LS"></a>种种悉闻；<a id="a-LT"></a>比丘如是，<a id="a-LU"></a>以心定故，<a id="a-LV"></a>天耳清净，<a id="a-LW"></a>闻二种声。<a id="a-LX"></a>摩纳，<a id="a-LY"></a>此是比丘第四胜法。</p>
  <p id="aLZ">“彼以定心，<a id="a-La"></a>清净无秽，<a id="a-Lb"></a>柔濡调伏，<a id="a-Lc"></a>住无动地，<a id="a-Ld"></a>一心修习，<a id="a-Le"></a>证他心智。<a id="a-Lf"></a>彼知他心有欲无欲、<a id="a-Lg"></a>有垢无垢、<a id="a-Lh"></a>有痴无痴、<a id="a-Li"></a>广心狭心、<a id="a-Lj"></a>小心大心、<a id="a-Lk"></a>定心乱心、<a id="a-Ll"></a>缚心解心、<a id="a-Lm"></a>上心下心，<a id="a-Ln"></a>至无上心，<a id="a-Lo"></a>皆悉知之。<a id="a-Lp"></a>譬如有人以清水自照，<a id="a-Lq"></a>好恶必察；<a id="a-Lr"></a>比丘如是，<a id="a-Ls"></a>以心净故，<a id="a-Lt"></a>能知他心。<a id="a-Lu"></a>摩纳，<a id="a-Lv"></a>此是比丘第五胜法。</p>
  <p id="aLw">“彼以心定，<a id="a-Lx"></a>清净无秽，<a id="a-Ly"></a>柔濡调伏，<a id="a-Lz"></a>住无动地，<a id="a-M0"></a>一心修习宿命智证，<a id="a-M1"></a>便能忆识宿命无数若干种事，<a id="a-M2"></a>能忆一生至无数生，<a id="a-M3"></a>劫数成败、<a id="a-M4"></a>死此生彼、<a id="a-M5"></a>名姓种族、<a id="a-M6"></a>饮食好恶、<a id="a-M7"></a>寿命长短、<a id="a-M8"></a>所受苦乐、<a id="a-M9"></a>形色相貌皆悉忆识。<a id="a-MA"></a>譬如有人，<a id="a-MB"></a>从己村落至他国邑，<a id="a-MC"></a>在于彼处，<a id="a-MD"></a>若行若住，<a id="a-ME"></a>若语若默，<a id="a-MF"></a>复从彼国至于余国，<a id="a-MG"></a>如是展转便还本土，<a id="a-MH"></a>不劳心力，<a id="a-MI"></a>尽能忆识所行诸国，<a id="a-MJ"></a>从此到彼，<a id="a-MK"></a>从彼到此，<a id="a-ML"></a>行住语默，<a id="a-MM"></a>皆悉忆之。<a id="a-MN"></a>摩纳，<a id="a-MO"></a>比丘如是，<a id="a-MP"></a>能以定心清净无秽，<a id="a-MQ"></a>住无动地，<a id="a-MR"></a>以宿命智能忆宿命无数劫事，<a id="a-MS"></a>此是比丘得第一胜。<a id="a-MT"></a>无明永灭，<a id="a-MU"></a>大明法生，<a id="a-MV"></a>暗冥消灭，<a id="a-MW"></a>光曜法生，<a id="a-MX"></a>此是比丘宿命智明。<a id="a-MY"></a>所以者何？<a id="a-MZ"></a>斯由精勤，<a id="a-Ma"></a>念无错乱，<a id="a-Mb"></a>乐独闲居之所得也。</p>
  <p id="aMc">“彼以定心，<a id="a-Md"></a>清净无秽，<a id="a-Me"></a>柔濡调伏，<a id="a-Mf"></a>住无动处，<a id="a-Mg"></a>一心修习见生死智证。<a id="a-Mh"></a>彼天眼净，<a id="a-Mi"></a>见诸众生死此生彼、<a id="a-Mj"></a>从彼生此、<a id="a-Mk"></a>形色好丑、<a id="a-Ml"></a>善恶诸果、<a id="a-Mm"></a>尊贵卑贱，<a id="a-Mn"></a>随所造业报应因缘皆悉知之。<a id="a-Mo"></a>此人身行恶，<a id="a-Mp"></a>口言恶，<a id="a-Mq"></a>意念恶，<a id="a-Mr"></a>诽谤贤圣，<a id="a-Ms"></a>言邪倒见，<a id="a-Mt"></a>身败命终，<a id="a-Mu"></a>堕三恶道；<a id="a-Mv"></a>此人身行善，<a id="a-Mw"></a>口言善，<a id="a-Mx"></a>意念善，<a id="a-My"></a>不谤贤圣，<a id="a-Mz"></a>见正信行，<a id="a-N0"></a>身坏命终，<a id="a-N1"></a>生天、<a id="a-N2"></a>人中。<a id="a-N3"></a>以天眼净，<a id="a-N4"></a>见诸众生随所业缘，<a id="a-N5"></a>往来五道。<a id="a-N6"></a>譬如城内高广平地，<a id="a-N7"></a>四交道头起大高楼，<a id="a-N8"></a>明目之士在上而观，<a id="a-N9"></a>见诸行人东西南北，<a id="a-NA"></a>举动所为，<a id="a-NB"></a>皆悉见之。<a id="a-NC"></a>摩纳，<a id="a-ND"></a>比丘如是，<a id="a-NE"></a>以定心清净，<a id="a-NF"></a>住无动处，<a id="a-NG"></a>见生死智证。<a id="a-NH"></a>以天眼净，<a id="a-NI"></a>尽见众生所为善恶，<a id="a-NJ"></a>随业受生，<a id="a-NK"></a>往来五道，<a id="a-NL"></a>皆悉知之，<a id="a-NM"></a>此是比丘得第二明。<a id="a-NN"></a>断除无明，<a id="a-NO"></a>生于慧明，<a id="a-NP"></a>舍离暗冥，<a id="a-NQ"></a>出智慧光，<a id="a-NR"></a>此是见众生生死智证明也。<a id="a-NS"></a>所以者何？<a id="a-NT"></a>斯由精勤，<a id="a-NU"></a>念不错乱，<a id="a-NV"></a>乐独闲居之所得也。</p>
  <p id="aNW">“彼以定心，<a id="a-NX"></a>清净无秽，<a id="a-NY"></a>柔濡调伏，<a id="a-NZ"></a>住不动地，<a id="a-Na"></a>一心修习无漏智证。<a id="a-Nb"></a>彼如实知苦圣谛，<a id="a-Nc"></a>如实知有漏集，<a id="a-Nd"></a>如实知有漏尽，<a id="a-Ne"></a>如实知趣漏尽道。<a id="a-Nf"></a>彼如是知、<a id="a-Ng"></a>如是见、<a id="a-Nh"></a>欲漏、<a id="a-Ni"></a>有漏、<a id="a-Nj"></a>无明漏，<a id="a-Nk"></a>心得解脱，<a id="a-Nl"></a>得解脱智：<a id="a-Nm"></a>生死已尽，<a id="a-Nn"></a>梵行已立，<a id="a-No"></a>所作已办，<a id="a-Np"></a>不受后有。<a id="a-Nq"></a>譬如清水中，<a id="a-Nr"></a>有木石、<a id="a-Ns"></a>鱼鳖水性之属东西游行，<a id="a-Nt"></a>有目之士明了见之：<a id="a-Nu"></a>此是木石，<a id="a-Nv"></a>此是鱼鳖。<a id="a-Nw"></a>摩纳，<a id="a-Nx"></a>比丘如是，<a id="a-Ny"></a>以定心清净，<a id="a-Nz"></a>住无动地，<a id="a-O0"></a>得无漏智证，<a id="a-O1"></a>乃至不受后有，<a id="a-O2"></a>此是比丘得第三明。<a id="a-O3"></a>断除无明，<a id="a-O4"></a>生于慧明，<a id="a-O5"></a>舍离暗冥，<a id="a-O6"></a>出大智光，<a id="a-O7"></a>是为无漏智明。<a id="a-O8"></a>所以者何？<a id="a-O9"></a>斯由精勤，<a id="a-OA"></a>念不错乱，<a id="a-OB"></a>乐独闲居之所得也。<a id="a-OC"></a>摩纳，<a id="a-OD"></a>是为无上明行具足，<a id="a-OE"></a>于汝意云何？<a id="a-OF"></a>如是明行为是？<a id="a-OG"></a>为非？<a id="a-OH"></a>”</p>
  <p id="aOI">佛告摩纳：<a id="a-OJ"></a>“有人不能得无上明行具足，<a id="a-OK"></a>而行四方便。<a id="a-OL"></a>云何为四？<a id="a-OM"></a>摩纳，<a id="a-ON"></a>或有人不得无上明行具足，<a id="a-OO"></a>而持斫负笼，<a id="a-OP"></a>入山求药，<a id="a-OQ"></a>食树木根。<a id="a-OR"></a>是为，<a id="a-OS"></a>摩纳，<a id="a-OT"></a>不得无上明行具足，<a id="a-OU"></a>而行第一方便。<a id="a-OV"></a>云何，<a id="a-OW"></a>摩纳，<a id="a-OX"></a>此第一方便，<a id="a-OY"></a>汝及汝师行此法不？<a id="a-OZ"></a>”</p>
  <p id="aOa">答曰：<a id="a-Ob"></a>“不也。<a id="a-Oc"></a>”</p>
  <p id="aOd">佛告摩纳：<a id="a-Oe"></a>“汝自卑微，<a id="a-Of"></a>不识真伪，<a id="a-Og"></a>而便诽谤，<a id="a-Oh"></a>轻骂释子，<a id="a-Oi"></a>自种罪根，<a id="a-Oj"></a>长地狱本。<a id="a-Ok"></a>复次，<a id="a-Ol"></a>摩纳，<a id="a-Om"></a>有人不能得无上明行具足，<a id="a-On"></a>而手执澡瓶，<a id="a-Oo"></a>持杖筭术，<a id="a-Op"></a>入山林中，<a id="a-Oq"></a>食自落果。<a id="a-Or"></a>是为，<a id="a-Os"></a>摩纳，<a id="a-Ot"></a>不得无上明行具足，<a id="a-Ou"></a>而行第二方便。<a id="a-Ov"></a>云何，<a id="a-Ow"></a>摩纳，<a id="a-Ox"></a>汝及汝师行此法不？<a id="a-Oy"></a>”</p>
  <p id="aOz">答曰：<a id="a-P0"></a>“不也。<a id="a-P1"></a>”</p>
  <p id="aP2">佛告摩纳：<a id="a-P3"></a>“汝自卑微，<a id="a-P4"></a>不识真伪，<a id="a-P5"></a>而便诽谤，<a id="a-P6"></a>轻慢释子，<a id="a-P7"></a>自种罪根，<a id="a-P8"></a>长地狱本。<a id="a-P9"></a>复次，<a id="a-PA"></a>摩纳，<a id="a-PB"></a>不得无上明行具足，<a id="a-PC"></a>而舍前采药及拾落果，<a id="a-PD"></a>还来向村依附人间，<a id="a-PE"></a>起草庵舍，<a id="a-PF"></a>食草木叶。<a id="a-PG"></a>摩纳，<a id="a-PH"></a>是为不得明行具足，<a id="a-PI"></a>而行第三方便。<a id="a-PJ"></a>云何，<a id="a-PK"></a>摩纳，<a id="a-PL"></a>汝及汝师行此法不？<a id="a-PM"></a>”</p>
  <p id="aPN">答曰：<a id="a-PO"></a>“不也。<a id="a-PP"></a>”</p>
  <p id="aPQ">佛告摩纳：<a id="a-PR"></a>“汝自卑微，<a id="a-PS"></a>不识真伪，<a id="a-PT"></a>而便诽谤，<a id="a-PU"></a>轻慢释子，<a id="a-PV"></a>自种罪根，<a id="a-PW"></a>长地狱本。<a id="a-PX"></a>是为第三方便。<a id="a-PY"></a>复次，<a id="a-PZ"></a>摩纳，<a id="a-Pa"></a>不得无上明行具足，<a id="a-Pb"></a>不食药草，<a id="a-Pc"></a>不食落果，<a id="a-Pd"></a>不食草叶，<a id="a-Pe"></a>而于村城起大堂阁，<a id="a-Pf"></a>诸有东西南北行人过者随力供给，<a id="a-Pg"></a>是为不得无上明行具足，<a id="a-Ph"></a>而行第四方便。<a id="a-Pi"></a>云何，<a id="a-Pj"></a>摩纳，<a id="a-Pk"></a>汝及汝师行此法不？<a id="a-Pl"></a>”</p>
  <p id="aPm">答曰：<a id="a-Pn"></a>“不也。<a id="a-Po"></a>”</p>
  <p id="aPp">佛告摩纳：<a id="a-Pq"></a>“汝自卑微，<a id="a-Pr"></a>不识真伪，<a id="a-Ps"></a>而便诽谤，<a id="a-Pt"></a>轻慢释子，<a id="a-Pu"></a>自种罪根，<a id="a-Pv"></a>长地狱本。<a id="a-Pw"></a>云何，<a id="a-Px"></a>摩纳，<a id="a-Py"></a>诸旧婆罗门及诸仙人多诸伎术，<a id="a-Pz"></a>赞叹称说本所诵习，<a id="a-Q0"></a>如今婆罗门所可讽诵称说：<a id="a-Q1"></a>一、<a id="a-Q2"></a>阿咤摩，<a id="a-Q3"></a>二、<a id="a-Q4"></a>婆摩，<a id="a-Q5"></a>三、<a id="a-Q6"></a>婆摩提婆，<a id="a-Q7"></a>四、<a id="a-Q8"></a>鼻波密多，<a id="a-Q9"></a>五、<a id="a-QA"></a>伊兜濑悉，<a id="a-QB"></a>六、<a id="a-QC"></a>耶婆提伽，<a id="a-QD"></a>七、<a id="a-QE"></a>婆婆婆悉吒，<a id="a-QF"></a>八、<a id="a-QG"></a>迦葉，<a id="a-QH"></a>九、<a id="a-QI"></a>阿楼那，<a id="a-QJ"></a>十、<a id="a-QK"></a>瞿昙，<a id="a-QL"></a>十一、<a id="a-QM"></a>首夷婆，<a id="a-QN"></a>十二、<a id="a-QO"></a>损陀罗。<a id="a-QP"></a>如此诸大仙、<a id="a-QQ"></a>婆罗门皆掘堑建立堂阁，<a id="a-QR"></a>如汝师徒今所居止不？<a id="a-QS"></a>”</p>
  <p id="aQT">答曰：<a id="a-QU"></a>“不也。<a id="a-QV"></a>”</p>
  <p id="aQW">“彼诸大仙颇起城郭，<a id="a-QX"></a>围绕舍宅，<a id="a-QY"></a>居止其中，<a id="a-QZ"></a>如汝师徒今所止不？<a id="a-Qa"></a>”</p>
  <p id="aQb">答曰：<a id="a-Qc"></a>“不也。<a id="a-Qd"></a>”</p>
  <p id="aQe">“彼诸大仙颇处高床重褥，<a id="a-Qf"></a>綩綖细软，<a id="a-Qg"></a>如汝师徒今所止不？<a id="a-Qh"></a>”</p>
  <p id="aQi">答曰：<a id="a-Qj"></a>“不也。<a id="a-Qk"></a>”</p>
  <p id="aQl">“彼诸大仙颇以金银、<a id="a-Qm"></a>璎珞、<a id="a-Qn"></a>杂色华鬘、<a id="a-Qo"></a>美女自娱，<a id="a-Qp"></a>如汝师徒不？<a id="a-Qq"></a>彼诸大仙颇驾乘宝车，<a id="a-Qr"></a>持戟导引，<a id="a-Qs"></a>白盖自覆，<a id="a-Qt"></a>手执宝拂，<a id="a-Qu"></a>著杂色宝屣，<a id="a-Qv"></a>又著全白叠，<a id="a-Qw"></a>如汝师徒今所服不？<a id="a-Qx"></a>”</p>
  <p id="aQy">答曰：<a id="a-Qz"></a>“不也。<a id="a-R0"></a>”</p>
  <p id="aR1">“摩纳，<a id="a-R2"></a>汝自卑微，<a id="a-R3"></a>不识真伪，<a id="a-R4"></a>而便诽谤，<a id="a-R5"></a>轻慢释子，<a id="a-R6"></a>自种罪根，<a id="a-R7"></a>长地狱本。<a id="a-R8"></a>云何，<a id="a-R9"></a>摩纳，<a id="a-RA"></a>如彼诸大仙、<a id="a-RB"></a>旧婆罗门，<a id="a-RC"></a>赞叹称说本所讽诵，<a id="a-RD"></a>如今婆罗门所可称说讽诵阿咤摩等，<a id="a-RE"></a>若传彼所说，<a id="a-RF"></a>以教他人，<a id="a-RG"></a>欲望生梵天者，<a id="a-RH"></a>无有是处。<a id="a-RI"></a>犹如，<a id="a-RJ"></a>摩纳，<a id="a-RK"></a>王波斯匿与人共议，<a id="a-RL"></a>或与诸王，<a id="a-RM"></a>或与大臣、<a id="a-RN"></a>婆罗门、<a id="a-RO"></a>居士共论，<a id="a-RP"></a>余细人闻，<a id="a-RQ"></a>入舍卫城，<a id="a-RR"></a>遇人便说波斯匿王有如是语。<a id="a-RS"></a>云何，<a id="a-RT"></a>摩纳，<a id="a-RU"></a>王与是人共言议不？<a id="a-RV"></a>”</p>
  <p id="aRW">答曰：<a id="a-RX"></a>“不也。<a id="a-RY"></a>”</p>
  <p id="aRZ">“摩纳，<a id="a-Ra"></a>此人讽诵王言以语余人，<a id="a-Rb"></a>宁得为王作大臣不？<a id="a-Rc"></a>”</p>
  <p id="aRd">答曰：<a id="a-Re"></a>“无有是处。<a id="a-Rf"></a>”</p>
  <p id="aRg">“摩纳，<a id="a-Rh"></a>汝等今日传先宿、<a id="a-Ri"></a>大仙、<a id="a-Rj"></a>旧婆罗门语，<a id="a-Rk"></a>讽诵教人，<a id="a-Rl"></a>欲至生梵天者，<a id="a-Rm"></a>无有是处。<a id="a-Rn"></a>云何，<a id="a-Ro"></a>摩纳，<a id="a-Rp"></a>汝等受他供养，<a id="a-Rq"></a>能随法行不？<a id="a-Rr"></a>”</p>
  <p id="aRs">答曰：<a id="a-Rt"></a>“如是，<a id="a-Ru"></a>瞿昙，<a id="a-Rv"></a>受他供养，<a id="a-Rw"></a>当如法行。<a id="a-Rx"></a>”</p>
  <p id="aRy">“摩纳，<a id="a-Rz"></a>汝师沸伽罗娑罗受王村封，<a id="a-S0"></a>而与王波斯匿共论议时，<a id="a-S1"></a>说王不要论无益之言，<a id="a-S2"></a>不以正事共相谏晓。<a id="a-S3"></a>汝今自观及汝师过，<a id="a-S4"></a>且置是事，<a id="a-S5"></a>但当求汝所来因缘。<a id="a-S6"></a>”</p>
  <p id="aS7">摩纳即时举目观如来身，<a id="a-S8"></a>求诸相好，<a id="a-S9"></a>尽见余相，<a id="a-SA"></a>唯不见二相，<a id="a-SB"></a>心即怀疑。<a id="a-SC"></a>尔时，<a id="a-SD"></a>世尊默自念言：<a id="a-SE"></a>“今此摩纳不见二相，<a id="a-SF"></a>以此生疑。<a id="a-SG"></a>”即出广长舌相，<a id="a-SH"></a>舐耳覆面。<a id="a-SI"></a>时，<a id="a-SJ"></a>彼摩纳复疑一相，<a id="a-SK"></a>世尊复念：<a id="a-SL"></a>“今此摩纳犹疑一相。<a id="a-SM"></a>”即以神力，<a id="a-SN"></a>使彼摩纳独见阴马藏。<a id="a-SO"></a>尔时，<a id="a-SP"></a>摩纳尽见相已，<a id="a-SQ"></a>乃于如来无复狐疑，<a id="a-SR"></a>即从座起，<a id="a-SS"></a>绕佛而去。</p>
  <p id="aST">时，<a id="a-SU"></a>沸伽罗婆罗门立于门外，<a id="a-SV"></a>遥望弟子，<a id="a-SW"></a>见其远来，<a id="a-SX"></a>逆问之言：<a id="a-SY"></a>“汝观瞿昙实具相不？<a id="a-SZ"></a>功德神力实如所闻不？<a id="a-Sa"></a>”</p>
  <p id="aSb">即白师言：<a id="a-Sc"></a>“瞿昙沙门三十二相皆悉具足，<a id="a-Sd"></a>功德神力实如所闻。<a id="a-Se"></a>”</p>
  <p id="aSf">师又问曰：<a id="a-Sg"></a>“汝颇与瞿昙少语议不？<a id="a-Sh"></a>”</p>
  <p id="aSi">答曰：<a id="a-Sj"></a>“实与瞿昙言语往返。<a id="a-Sk"></a>”</p>
  <p id="aSl">师又问曰：<a id="a-Sm"></a>“汝与瞿昙共论何事？<a id="a-Sn"></a>”</p>
  <p id="aSo">时，<a id="a-Sp"></a>摩纳如共佛论，<a id="a-Sq"></a>具以白师。<a id="a-Sr"></a>师言：<a id="a-Ss"></a>“我遂得聪明弟子致使如是者，<a id="a-St"></a>我等将入地狱不久。<a id="a-Su"></a>所以者何？<a id="a-Sv"></a>汝语诸欲胜毁呰瞿昙，<a id="a-Sw"></a>使之不悦，<a id="a-Sx"></a>于我转疏，<a id="a-Sy"></a>汝与聪明弟子致使如是，<a id="a-Sz"></a>使我入地狱不久。<a id="a-T0"></a>”于是，<a id="a-T1"></a>其师怀忿结心，<a id="a-T2"></a>既蹴摩纳令堕，<a id="a-T3"></a>师自乘车。<a id="a-T4"></a>时，<a id="a-T5"></a>彼摩纳当堕车时，<a id="a-T6"></a>即生白癞。</p>
  <p id="aT7">时，<a id="a-T8"></a>沸伽罗娑罗婆罗门仰观日已，<a id="a-T9"></a>默自念言：<a id="a-TA"></a>“今觐沙门瞿昙，<a id="a-TB"></a>非是时也！<a id="a-TC"></a>须待明日，<a id="a-TD"></a>当往觐问。<a id="a-TE"></a>”于明日旦，<a id="a-TF"></a>严驾宝车，<a id="a-TG"></a>从五百弟子前后围绕，<a id="a-TH"></a>诣伊车林中，<a id="a-TI"></a>下车步进，<a id="a-TJ"></a>到世尊所，<a id="a-TK"></a>问讯已，<a id="a-TL"></a>一面坐，<a id="a-TM"></a>仰观如来身，<a id="a-TN"></a>具见诸相，<a id="a-TO"></a>唯不见二相。</p>
  <p id="aTP">时，<a id="a-TQ"></a>婆罗门疑于二相。<a id="a-TR"></a>佛知其念，<a id="a-TS"></a>即出广长舌相，<a id="a-TT"></a>舐耳覆面。<a id="a-TU"></a>时，<a id="a-TV"></a>婆罗门又疑一相，<a id="a-TW"></a>佛知其念，<a id="a-TX"></a>即以神力，<a id="a-TY"></a>使见阴马藏。<a id="a-TZ"></a>时，<a id="a-Ta"></a>婆罗门具见如来三十二相，<a id="a-Tb"></a>心即开悟，<a id="a-Tc"></a>无复狐疑，<a id="a-Td"></a>寻白佛言：<a id="a-Te"></a>“若我行时，<a id="a-Tf"></a>中路遇佛，<a id="a-Tg"></a>少停止乘，<a id="a-Th"></a>当知我已礼敬世尊。<a id="a-Ti"></a>所以者何？<a id="a-Tj"></a>我受他村封，<a id="a-Tk"></a>设下乘者，<a id="a-Tl"></a>当失此封，<a id="a-Tm"></a>恶声流布。<a id="a-Tn"></a>”</p>
  <p id="aTo">又白佛言：<a id="a-Tp"></a>“若我下乘，<a id="a-Tq"></a>解剑退盖，<a id="a-Tr"></a>并除幢麾，<a id="a-Ts"></a>澡瓶履屣，<a id="a-Tt"></a>当知我已礼敬如来。<a id="a-Tu"></a>所以者何？<a id="a-Tv"></a>我受他封，<a id="a-Tw"></a>故有五威仪，<a id="a-Tx"></a>若礼拜者，<a id="a-Ty"></a>即失所封，<a id="a-Tz"></a>恶名流布。<a id="a-U0"></a>”</p>
  <p id="aU1">又白佛言：<a id="a-U2"></a>“若我在众见佛起者，<a id="a-U3"></a>若偏露右臂，<a id="a-U4"></a>自称姓字，<a id="a-U5"></a>则知我已敬礼如来。<a id="a-U6"></a>所以者何？<a id="a-U7"></a>我受他封，<a id="a-U8"></a>若礼拜者，<a id="a-U9"></a>则失封邑，<a id="a-UA"></a>恶名流布。<a id="a-UB"></a>”</p>
  <p id="aUC">又白佛言：<a id="a-UD"></a>“我归依佛，<a id="a-UE"></a>归依法，<a id="a-UF"></a>归依僧，<a id="a-UG"></a>听我于正法中为优婆塞！<a id="a-UH"></a>自今已后不杀、<a id="a-UI"></a>不盗、<a id="a-UJ"></a>不淫、<a id="a-UK"></a>不欺、<a id="a-UL"></a>不饮酒，<a id="a-UM"></a>惟愿世尊及诸大众当受我请！<a id="a-UN"></a>”尔时，<a id="a-UO"></a>世尊默然受请。</p>
  <p id="aUP">时，<a id="a-UQ"></a>婆罗门见佛默然，<a id="a-UR"></a>知以许可，<a id="a-US"></a>即从坐起，<a id="a-UT"></a>不觉礼佛绕三匝而去。<a id="a-UU"></a>归设饭食，<a id="a-UV"></a>供膳既办，<a id="a-UW"></a>还白：<a id="a-UX"></a>“时到。<a id="a-UY"></a>”</p>
  <p id="aUZ">尔时，<a id="a-Ua"></a>世尊著衣持钵，<a id="a-Ub"></a>与诸大众千二百五十人往诣其舍，<a id="a-Uc"></a>就坐而坐。</p>
  <p id="aUd">时，<a id="a-Ue"></a>婆罗门手自斟酌，<a id="a-Uf"></a>以种种甘膳供佛及僧。<a id="a-Ug"></a>食讫去钵，<a id="a-Uh"></a>行澡水毕，<a id="a-Ui"></a>时婆罗门右手执弟子阿摩昼臂至世尊前言：<a id="a-Uj"></a>“惟愿如来听其悔过！<a id="a-Uk"></a>惟愿如来听其悔过！<a id="a-Ul"></a>”如是至三，<a id="a-Um"></a>又白佛言：<a id="a-Un"></a>“犹如善调象马，<a id="a-Uo"></a>犹有蹶倒还复正路；<a id="a-Up"></a>此人如是，<a id="a-Uq"></a>虽有漏失，<a id="a-Ur"></a>愿听悔过！<a id="a-Us"></a>”</p>
  <p id="aUt">佛告婆罗门：<a id="a-Uu"></a>“当使汝寿命延长，<a id="a-Uv"></a>现世安隐，<a id="a-Uw"></a>使汝弟子白癞得除。<a id="a-Ux"></a>”佛言适讫，<a id="a-Uy"></a>时彼弟子白癞即除。</p>
  <p id="aUz">时，<a id="a-V0"></a>婆罗门取一小座于佛前坐。<a id="a-V1"></a>世尊即为婆罗门说法，<a id="a-V2"></a>示教利喜：<a id="a-V3"></a>施论、<a id="a-V4"></a>戒论、<a id="a-V5"></a>生天之论，<a id="a-V6"></a>欲为秽污，<a id="a-V7"></a>上漏为患，<a id="a-V8"></a>出要为上，<a id="a-V9"></a>演布清净。<a id="a-VA"></a>尔时，<a id="a-VB"></a>世尊知婆罗门心已调柔、<a id="a-VC"></a>清净、<a id="a-VD"></a>无垢，<a id="a-VE"></a>堪受道教，<a id="a-VF"></a>如诸佛常法，<a id="a-VG"></a>说苦圣谛、<a id="a-VH"></a>苦集圣谛、<a id="a-VI"></a>苦灭圣谛、<a id="a-VJ"></a>苦出要谛。<a id="a-VK"></a>时，<a id="a-VL"></a>婆罗门即于座上远尘离垢，<a id="a-VM"></a>得法眼净。<a id="a-VN"></a>犹如净洁白叠易为受染；<a id="a-VO"></a>沸伽罗娑罗婆罗门亦复如是，<a id="a-VP"></a>见法得法，<a id="a-VQ"></a>决定道果，<a id="a-VR"></a>不信余道，<a id="a-VS"></a>得无所畏，<a id="a-VT"></a>即白佛言：<a id="a-VU"></a>“我今再三归依佛、<a id="a-VV"></a>法及比丘僧，<a id="a-VW"></a>听我于正法中为优婆塞！<a id="a-VX"></a>尽形寿不杀、<a id="a-VY"></a>不盗、<a id="a-VZ"></a>不淫、<a id="a-Va"></a>不欺、<a id="a-Vb"></a>不饮酒，<a id="a-Vc"></a>惟愿世尊及诸大众哀愍我故，<a id="a-Vd"></a>受七日请！<a id="a-Ve"></a>”尔时，<a id="a-Vf"></a>世尊默然许之。<a id="a-Vg"></a>时，<a id="a-Vh"></a>婆罗门即于七日中，<a id="a-Vi"></a>种种供养佛及大众。<a id="a-Vj"></a>尔时，<a id="a-Vk"></a>世尊过七日已，<a id="a-Vl"></a>游行人间。</p>
  <p id="aVm">佛去未久，<a id="a-Vn"></a>沸伽罗娑罗婆罗门遇病命终。<a id="a-Vo"></a>时诸比丘闻此婆罗门于七日中供养佛已，<a id="a-Vp"></a>便取命终，<a id="a-Vq"></a>各自念：<a id="a-Vr"></a>“此命终，<a id="a-Vs"></a>为生何趣？<a id="a-Vt"></a>”尔时，<a id="a-Vu"></a>众比丘往至世尊所，<a id="a-Vv"></a>礼佛已，<a id="a-Vw"></a>一面坐，<a id="a-Vx"></a>白佛言：<a id="a-Vy"></a>“彼婆罗门于七日中供养佛已，<a id="a-Vz"></a>身坏命终，<a id="a-W0"></a>当生何处？<a id="a-W1"></a>”</p>
  <p id="aW2">佛告比丘：<a id="a-W3"></a>“此族姓子诸善普集，<a id="a-W4"></a>法法具足，<a id="a-W5"></a>不违法行，<a id="a-W6"></a>断五下结，<a id="a-W7"></a>于彼般涅槃，<a id="a-W8"></a>不来此世。<a id="a-W9"></a>”</p>
  <p id="aWA">尔时，<a id="a-WB"></a>诸比丘闻佛所说，<a id="a-WC"></a>欢喜奉行。</p>
 </body>
</html>