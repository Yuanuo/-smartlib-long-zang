<!doctype html>
<html id="z3IBUFpZF" data-ver="1952">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘阿含部">
  <meta period="姚秦">
 </head>
 <body>
  <h1 id="a1">佛说长阿含经卷第四</h1>
  <h2 id="a2">游行经第二之三</h2>
  <p id="a3">尔时，<a id="a-4"></a>佛告阿难：<a id="a-5"></a>“时王自念：<a id="a-6"></a>‘我本积何功德？<a id="a-7"></a>修何善本？<a id="a-8"></a>今获果报，<a id="a-9"></a>巍巍如是。<a id="a-A"></a>’复自思念：<a id="a-B"></a>‘以三因缘，<a id="a-C"></a>致此福报。<a id="a-D"></a>何谓三？<a id="a-E"></a>一曰、<a id="a-F"></a>布施，<a id="a-G"></a>二曰、<a id="a-H"></a>持戒，<a id="a-I"></a>三曰、<a id="a-J"></a>禅思。<a id="a-K"></a>以是因缘，<a id="a-L"></a>今获大报。<a id="a-M"></a>’王复自念：<a id="a-N"></a>‘我今已受人间福报，<a id="a-O"></a>当复进修天福之业，<a id="a-P"></a>宜自抑损，<a id="a-Q"></a>去离愦闹，<a id="a-R"></a>隐处闲居，<a id="a-S"></a>以崇道术。<a id="a-T"></a>’时，<a id="a-U"></a>王即命善贤宝女，<a id="a-V"></a>而告之曰：<a id="a-W"></a>‘我今已受人间福报，<a id="a-X"></a>当复进修天福之业，<a id="a-Y"></a>宜自抑损，<a id="a-Z"></a>去离愦闹，<a id="a-a"></a>隐处闲居，<a id="a-b"></a>以崇道术。<a id="a-c"></a>’女言：<a id="a-d"></a>‘唯诺，<a id="a-e"></a>如大王教。<a id="a-f"></a>’即敕内外，<a id="a-g"></a>绝于侍觐。<a id="a-h"></a>”</p>
  <p id="ai">“时，<a id="a-j"></a>王即升法殿，<a id="a-k"></a>入金楼观，<a id="a-l"></a>坐银御床，<a id="a-m"></a>思惟贪淫欲、<a id="a-n"></a>恶不善，<a id="a-o"></a>有觉、<a id="a-p"></a>有观，<a id="a-q"></a>离生喜、<a id="a-r"></a>乐，<a id="a-s"></a>得第一禅。<a id="a-t"></a>除灭觉、<a id="a-u"></a>观，<a id="a-v"></a>内信欢悦，<a id="a-w"></a>敛心专一，<a id="a-x"></a>无觉、<a id="a-y"></a>无观，<a id="a-z"></a>定生喜、<a id="a-10"></a>乐，<a id="a-11"></a>得第二禅。<a id="a-12"></a>舍喜守护，<a id="a-13"></a>专念不乱，<a id="a-14"></a>自知身乐，<a id="a-15"></a>贤圣所求，<a id="a-16"></a>护念乐行，<a id="a-17"></a>得第三禅。<a id="a-18"></a>舍灭苦、<a id="a-19"></a>乐，<a id="a-1A"></a>先除忧、<a id="a-1B"></a>喜，<a id="a-1C"></a>不苦不乐，<a id="a-1D"></a>护念清净，<a id="a-1E"></a>得第四禅。<a id="a-1F"></a>时，<a id="a-1G"></a>善见王起银御床，<a id="a-1H"></a>出金楼观，<a id="a-1I"></a>诣大正楼，<a id="a-1J"></a>坐琉璃床，<a id="a-1K"></a>修习慈心，<a id="a-1L"></a>遍满一方；<a id="a-1M"></a>余方亦尔，<a id="a-1N"></a>周遍广普，<a id="a-1O"></a>无二无量，<a id="a-1P"></a>除众瞋恨，<a id="a-1Q"></a>心无嫉恶，<a id="a-1R"></a>静默慈柔，<a id="a-1S"></a>以自娱乐。<a id="a-1T"></a>悲、<a id="a-1U"></a>喜、<a id="a-1V"></a>舍心，<a id="a-1W"></a>亦复如是。</p>
  <p id="a1X">“时，<a id="a-1Y"></a>玉女宝默自念言：<a id="a-1Z"></a>‘久违颜色，<a id="a-1a"></a>思一侍觐，<a id="a-1b"></a>今者宁可奉现大王。<a id="a-1c"></a>’时，<a id="a-1d"></a>宝女善贤告八万四千诸婇女曰：<a id="a-1e"></a>‘汝等宜各沐浴香汤，<a id="a-1f"></a>严饰衣服。<a id="a-1g"></a>所以然者？<a id="a-1h"></a>我等久违颜色，<a id="a-1i"></a>宜一奉觐。<a id="a-1j"></a>’诸女闻已，<a id="a-1k"></a>各严衣服，<a id="a-1l"></a>沐浴澡洁。<a id="a-1m"></a>时，<a id="a-1n"></a>宝女善贤又告主兵宝臣集四种兵：<a id="a-1o"></a>‘我等久违朝觐，<a id="a-1p"></a>宜一奉现。<a id="a-1q"></a>’时，<a id="a-1r"></a>主兵臣即集四兵，<a id="a-1s"></a>白宝女言：<a id="a-1t"></a>‘四兵已集，<a id="a-1u"></a>宜知是时。<a id="a-1v"></a>’于是，<a id="a-1w"></a>宝女将八万四千婇女，<a id="a-1x"></a>四兵导从，<a id="a-1y"></a>诣金多邻园，<a id="a-1z"></a>大众震动，<a id="a-20"></a>声闻于王。<a id="a-21"></a>王闻声已，<a id="a-22"></a>临窗而观，<a id="a-23"></a>宝女即前，<a id="a-24"></a>户侧而立。</p>
  <p id="a25">“时，<a id="a-26"></a>王见女，<a id="a-27"></a>寻告之曰：<a id="a-28"></a>‘汝止勿前，<a id="a-29"></a>吾将出观。<a id="a-2A"></a>’时，<a id="a-2B"></a>善见王起颇梨座，<a id="a-2C"></a>出大正楼，<a id="a-2D"></a>下正法殿，<a id="a-2E"></a>与玉女宝诣多邻园，<a id="a-2F"></a>就座而坐。<a id="a-2G"></a>时，<a id="a-2H"></a>善见王容颜光泽有逾于常，<a id="a-2I"></a>善贤宝女即自念言：<a id="a-2J"></a>‘今者大王色胜于常，<a id="a-2K"></a>是何异瑞？<a id="a-2L"></a>’时，<a id="a-2M"></a>女寻白大王：<a id="a-2N"></a>‘今者颜色异常，<a id="a-2O"></a>将非异瑞，<a id="a-2P"></a>欲舍寿耶？<a id="a-2Q"></a>今此八万四千象，<a id="a-2R"></a>白象宝为第一。<a id="a-2S"></a>金银交饰，<a id="a-2T"></a>珞用宝珠，<a id="a-2U"></a>自王所有，<a id="a-2V"></a>愿少留意，<a id="a-2W"></a>共相娱乐，<a id="a-2X"></a>勿便舍寿，<a id="a-2Y"></a>孤弃万民。<a id="a-2Z"></a>又八万四千马，<a id="a-2a"></a>力马王为第一。<a id="a-2b"></a>八万四千车，<a id="a-2c"></a>轮宝为第一。<a id="a-2d"></a>八万四千珠，<a id="a-2e"></a>神珠宝第一。<a id="a-2f"></a>八万四千女，<a id="a-2g"></a>玉女宝第一。<a id="a-2h"></a>八万四千居士，<a id="a-2i"></a>居士宝第一。<a id="a-2j"></a>八万四千刹利，<a id="a-2k"></a>主兵宝第一。<a id="a-2l"></a>八万四千城，<a id="a-2m"></a>拘尸城第一。<a id="a-2n"></a>八万四千殿，<a id="a-2o"></a>正法殿第一。<a id="a-2p"></a>八万四千楼，<a id="a-2q"></a>大正楼第一。<a id="a-2r"></a>八万四千座，<a id="a-2s"></a>宝饰座第一。<a id="a-2t"></a>八万四千亿衣，<a id="a-2u"></a>柔软衣第一。<a id="a-2v"></a>八万四千种食，<a id="a-2w"></a>味味珍异。<a id="a-2x"></a>凡此众宝，<a id="a-2y"></a>皆王所有，<a id="a-2z"></a>愿少留意，<a id="a-30"></a>共相娱乐，<a id="a-31"></a>勿便舍寿，<a id="a-32"></a>孤弃万民。<a id="a-33"></a>’</p>
  <p id="a34">“时，<a id="a-35"></a>善见王答宝女曰：<a id="a-36"></a>‘自汝昔来恭奉于我，<a id="a-37"></a>慈柔敬顺，<a id="a-38"></a>言无粗漏，<a id="a-39"></a>今者何故，<a id="a-3A"></a>乃作此语？<a id="a-3B"></a>’女白王曰：<a id="a-3C"></a>‘不审所白有何不顺？<a id="a-3D"></a>’王告女曰：<a id="a-3E"></a>‘汝向所言：<a id="a-3F"></a>“象马、<a id="a-3G"></a>宝车、<a id="a-3H"></a>金轮、<a id="a-3I"></a>宫观、<a id="a-3J"></a>名服、<a id="a-3K"></a>肴膳，<a id="a-3L"></a>斯皆无常，<a id="a-3M"></a>不可久保。<a id="a-3N"></a>”而劝我留，<a id="a-3O"></a>岂是顺耶？<a id="a-3P"></a>’女白王言：<a id="a-3Q"></a>‘不审慈顺当何以言？<a id="a-3R"></a>’王告女曰：<a id="a-3S"></a>‘汝若能言：<a id="a-3T"></a>“象马、<a id="a-3U"></a>宝车、<a id="a-3V"></a>金轮、<a id="a-3W"></a>宫观、<a id="a-3X"></a>名服、<a id="a-3Y"></a>肴膳，<a id="a-3Z"></a>斯皆无常，<a id="a-3a"></a>不可久保，<a id="a-3b"></a>愿不恋著，<a id="a-3c"></a>以劳神思。<a id="a-3d"></a>所以然者？<a id="a-3e"></a>王命未几当就后世，<a id="a-3f"></a>夫生有死，<a id="a-3g"></a>合会有离，<a id="a-3h"></a>何有生此而永寿者？<a id="a-3i"></a>宜割恩爱以存道意。<a id="a-3j"></a>”斯乃名曰敬顺言也。<a id="a-3k"></a>’</p>
  <p id="a3l">“阿难，<a id="a-3m"></a>时，<a id="a-3n"></a>玉女宝闻王此教，<a id="a-3o"></a>悲泣号啼，<a id="a-3p"></a>扪泪而言：<a id="a-3q"></a>‘象马、<a id="a-3r"></a>宝车、<a id="a-3s"></a>金轮、<a id="a-3t"></a>宫观、<a id="a-3u"></a>名服、<a id="a-3v"></a>肴膳，<a id="a-3w"></a>斯皆无常，<a id="a-3x"></a>不可久保，<a id="a-3y"></a>愿不恋著，<a id="a-3z"></a>以劳神思。<a id="a-40"></a>所以然者？<a id="a-41"></a>王寿未几当就后世，<a id="a-42"></a>夫生有死，<a id="a-43"></a>合会有离，<a id="a-44"></a>何有生此而永寿者？<a id="a-45"></a>宜割恩爱以存道意。<a id="a-46"></a>’</p>
  <p id="a47">“阿难，<a id="a-48"></a>彼玉女宝抚此言顷，<a id="a-49"></a>时善见王忽然命终，<a id="a-4A"></a>犹如壮士美饭一餐，<a id="a-4B"></a>无有苦恼，<a id="a-4C"></a>魂神上生第七梵天。<a id="a-4D"></a>其王善见死七日后，<a id="a-4E"></a>轮宝、<a id="a-4F"></a>珠宝自然不现，<a id="a-4G"></a>象宝、<a id="a-4H"></a>马宝、<a id="a-4I"></a>玉女宝、<a id="a-4J"></a>居士宝、<a id="a-4K"></a>主兵宝同日命终。<a id="a-4L"></a>城池、<a id="a-4M"></a>法殿、<a id="a-4N"></a>楼观、<a id="a-4O"></a>宝饰、<a id="a-4P"></a>金多邻园，<a id="a-4Q"></a>皆变为土木。<a id="a-4R"></a>”</p>
  <p id="a4S">佛告阿难：<a id="a-4T"></a>“此有为法，<a id="a-4U"></a>无常变易，<a id="a-4V"></a>要归磨灭。<a id="a-4W"></a>贪欲无厌，<a id="a-4X"></a>消散人命，<a id="a-4Y"></a>恋著恩爱，<a id="a-4Z"></a>无有知足；<a id="a-4a"></a>唯得圣智，<a id="a-4b"></a>谛见道者，<a id="a-4c"></a>尔乃知足。<a id="a-4d"></a>阿难，<a id="a-4e"></a>我自忆念，<a id="a-4f"></a>曾于此处六返作转轮圣王，<a id="a-4g"></a>终措骨于此。<a id="a-4h"></a>今我成无上正觉，<a id="a-4i"></a>复舍性命，<a id="a-4j"></a>措身于此。<a id="a-4k"></a>自今已后，<a id="a-4l"></a>生死永绝，<a id="a-4m"></a>无有方土，<a id="a-4n"></a>措吾身处，<a id="a-4o"></a>此最后边，<a id="a-4p"></a>更不受有。<a id="a-4q"></a>”</p>
  <p id="a4r">尔时，<a id="a-4s"></a>世尊在拘尸那竭城本所生处，<a id="a-4t"></a>娑罗园中双树间，<a id="a-4u"></a>临将灭度，<a id="a-4v"></a>告阿难曰：<a id="a-4w"></a>“汝入拘尸那竭城，<a id="a-4x"></a>告诸末罗：<a id="a-4y"></a>‘诸贤，<a id="a-4z"></a>当知如来夜半于娑罗园双树间当般涅槃。<a id="a-50"></a>汝等可往谘问所疑，<a id="a-51"></a>面受教诫，<a id="a-52"></a>宜及是时，<a id="a-53"></a>无从后悔。<a id="a-54"></a>’”</p>
  <p id="a55">是时，<a id="a-56"></a>阿难受佛教已，<a id="a-57"></a>即从座起，<a id="a-58"></a>礼佛而去；<a id="a-59"></a>与一比丘垂泪而行，<a id="a-5A"></a>入拘尸城，<a id="a-5B"></a>见五百末罗以少因缘，<a id="a-5C"></a>集在一处。</p>
  <p id="a5D">时，<a id="a-5E"></a>诸末罗见阿难来，<a id="a-5F"></a>即起作礼，<a id="a-5G"></a>于一面立，<a id="a-5H"></a>白阿难言：<a id="a-5I"></a>“不审尊者今入此城，<a id="a-5J"></a>何甚晚暮？<a id="a-5K"></a>欲何作为？<a id="a-5L"></a>”</p>
  <p id="a5M">阿难垂泪言：<a id="a-5N"></a>“吾为汝等，<a id="a-5O"></a>欲相饶益，<a id="a-5P"></a>故来相告。<a id="a-5Q"></a>卿等当知，<a id="a-5R"></a>如来夜半当般涅槃。<a id="a-5S"></a>汝等可往谘问所疑，<a id="a-5T"></a>面受教诫，<a id="a-5U"></a>宜及是时，<a id="a-5V"></a>无从后悔。<a id="a-5W"></a>”</p>
  <p id="a5X">时，<a id="a-5Y"></a>诸末罗闻是言已，<a id="a-5Z"></a>举声悲号，<a id="a-5a"></a>宛转躃地，<a id="a-5b"></a>绝而复苏，<a id="a-5c"></a>譬如大树根拔，<a id="a-5d"></a>枝条摧折。<a id="a-5e"></a>同举声言：<a id="a-5f"></a>“佛取灭度，<a id="a-5g"></a>何其驶哉！<a id="a-5h"></a>佛取灭度，<a id="a-5i"></a>何其速哉！<a id="a-5j"></a>群生长衰，<a id="a-5k"></a>世间眼灭。<a id="a-5l"></a>”</p>
  <p id="a5m">是时，<a id="a-5n"></a>阿难慰劳诸末罗言：<a id="a-5o"></a>“止！<a id="a-5p"></a>止！<a id="a-5q"></a>勿悲！<a id="a-5r"></a>天地万物，<a id="a-5s"></a>无生不终，<a id="a-5t"></a>欲使有为而常存者，<a id="a-5u"></a>无有是处。<a id="a-5v"></a>佛不云乎？<a id="a-5w"></a>合会有离，<a id="a-5x"></a>生必有尽。<a id="a-5y"></a>”</p>
  <p id="a5z">时，<a id="a-60"></a>诸末罗各相谓言：<a id="a-61"></a>“吾等还归，<a id="a-62"></a>将诸家属，<a id="a-63"></a>并持五百张白叠，<a id="a-64"></a>共诣双树。<a id="a-65"></a>”</p>
  <p id="a66">时，<a id="a-67"></a>诸末罗各归舍已，<a id="a-68"></a>将诸家属，<a id="a-69"></a>并持白叠，<a id="a-6A"></a>出拘尸城，<a id="a-6B"></a>诣双树间，<a id="a-6C"></a>至阿难所。<a id="a-6D"></a>阿难遥见，<a id="a-6E"></a>默自念言：<a id="a-6F"></a>“彼人众多，<a id="a-6G"></a>若一一见佛，<a id="a-6H"></a>恐未周闻，<a id="a-6I"></a>佛先灭度。<a id="a-6J"></a>我今宁可使于前夜，<a id="a-6K"></a>同时见佛。<a id="a-6L"></a>”即将五百末罗及其家属，<a id="a-6M"></a>至世尊所，<a id="a-6N"></a>头面礼足，<a id="a-6O"></a>在一面立。<a id="a-6P"></a>阿难前白佛言：<a id="a-6Q"></a>“某甲某甲诸末罗等及其家属，<a id="a-6R"></a>问讯世尊起居增损。<a id="a-6S"></a>”</p>
  <p id="a6T">佛报言：<a id="a-6U"></a>“劳汝等来，<a id="a-6V"></a>当使汝等寿命延长，<a id="a-6W"></a>无病无痛。<a id="a-6X"></a>”阿难乃能将诸末罗及其家属，<a id="a-6Y"></a>使见世尊。</p>
  <p id="a6Z">时，<a id="a-6a"></a>诸末罗头面礼足，<a id="a-6b"></a>于一面坐。<a id="a-6c"></a>尔时，<a id="a-6d"></a>世尊为说无常，<a id="a-6e"></a>示教利喜。<a id="a-6f"></a>时，<a id="a-6g"></a>诸末罗闻法欢喜，<a id="a-6h"></a>即以五百张叠，<a id="a-6i"></a>奉上世尊。<a id="a-6j"></a>佛为受之，<a id="a-6k"></a>诸末罗即从座起，<a id="a-6l"></a>礼佛而去。</p>
  <p id="a6m">是时，<a id="a-6n"></a>拘尸城内，<a id="a-6o"></a>有一梵志，<a id="a-6p"></a>名曰须跋，<a id="a-6q"></a>年百二十，<a id="a-6r"></a>耆旧多智，<a id="a-6s"></a>闻沙门瞿昙今夜于双树间当取灭度，<a id="a-6t"></a>自念言：<a id="a-6u"></a>“吾于法有疑，<a id="a-6v"></a>唯有瞿昙能解我意，<a id="a-6w"></a>今当及时自力而行。<a id="a-6x"></a>”即于其夜，<a id="a-6y"></a>出拘尸城，<a id="a-6z"></a>诣双树间，<a id="a-70"></a>至阿难所，<a id="a-71"></a>问讯已，<a id="a-72"></a>一面立，<a id="a-73"></a>白阿难曰：<a id="a-74"></a>“我闻瞿昙沙门今夜当取灭度，<a id="a-75"></a>故来至此，<a id="a-76"></a>求一相见。<a id="a-77"></a>我于法有疑，<a id="a-78"></a>愿见瞿昙，<a id="a-79"></a>一决我意，<a id="a-7A"></a>宁有闲暇得相见不？<a id="a-7B"></a>”</p>
  <p id="a7C">阿难报言：<a id="a-7D"></a>“止！<a id="a-7E"></a>止！<a id="a-7F"></a>须跋，<a id="a-7G"></a>佛身有疾，<a id="a-7H"></a>无劳扰也。<a id="a-7I"></a>”</p>
  <p id="a7J">须跋固请，<a id="a-7K"></a>乃至再三：<a id="a-7L"></a>“吾闻如来时一出世，<a id="a-7M"></a>如优昙钵华时时乃出，<a id="a-7N"></a>故来求现，<a id="a-7O"></a>欲决所疑，<a id="a-7P"></a>宁有闲暇暂相见不？<a id="a-7Q"></a>”</p>
  <p id="a7R">阿难答如初：<a id="a-7S"></a>“佛身有疾，<a id="a-7T"></a>无劳扰也。<a id="a-7U"></a>”</p>
  <p id="a7V">时，<a id="a-7W"></a>佛告阿难：<a id="a-7X"></a>“汝勿遮止，<a id="a-7Y"></a>听使来入，<a id="a-7Z"></a>此欲决疑，<a id="a-7a"></a>无娆乱也。<a id="a-7b"></a>设闻我法，<a id="a-7c"></a>必得开解。<a id="a-7d"></a>”</p>
  <p id="a7e">阿难乃告须跋：<a id="a-7f"></a>“汝欲觐佛，<a id="a-7g"></a>宜知是时。<a id="a-7h"></a>”</p>
  <p id="a7i">须跋即入，<a id="a-7j"></a>问讯已，<a id="a-7k"></a>一面坐，<a id="a-7l"></a>而白佛言：<a id="a-7m"></a>“我于法有疑，<a id="a-7n"></a>宁有闲暇一决所滞不？<a id="a-7o"></a>”</p>
  <p id="a7p">佛言：<a id="a-7q"></a>“恣汝所问。<a id="a-7r"></a>”</p>
  <p id="a7s">须跋即问：<a id="a-7t"></a>“云何，<a id="a-7u"></a>瞿昙，<a id="a-7v"></a>诸有别众自称为师，<a id="a-7w"></a>不兰迦葉、<a id="a-7x"></a>末伽梨骄舍梨、<a id="a-7y"></a>阿浮陀翅舍金披罗、<a id="a-7z"></a>波浮迦旃、<a id="a-80"></a>萨若毗耶梨弗、<a id="a-81"></a>尼揵子，<a id="a-82"></a>此诸师等各有异法。<a id="a-83"></a>瞿昙沙门能尽知耶？<a id="a-84"></a>不尽知耶？<a id="a-85"></a>”</p>
  <p id="a86">佛言：<a id="a-87"></a>“止！<a id="a-88"></a>止！<a id="a-89"></a>用论此为，<a id="a-8A"></a>吾悉知耳！<a id="a-8B"></a>今当为汝说深妙法，<a id="a-8C"></a>谛听！<a id="a-8D"></a>谛听！<a id="a-8E"></a>善思念之。<a id="a-8F"></a>”</p>
  <p id="a8G">须跋受教，<a id="a-8H"></a>佛告之曰：<a id="a-8I"></a>“若诸法中，<a id="a-8J"></a>无八圣道者，<a id="a-8K"></a>则无第一沙门果，<a id="a-8L"></a>第二、<a id="a-8M"></a>第三、<a id="a-8N"></a>第四沙门果。<a id="a-8O"></a>须跋，<a id="a-8P"></a>以诸法中有八圣道故，<a id="a-8Q"></a>便有第一沙门果，<a id="a-8R"></a>第二、<a id="a-8S"></a>第三、<a id="a-8T"></a>第四沙门果。<a id="a-8U"></a>须跋，<a id="a-8V"></a>今我法中有八圣道，<a id="a-8W"></a>有第一沙门果，<a id="a-8X"></a>第二、<a id="a-8Y"></a>第三、<a id="a-8Z"></a>第四沙门果，<a id="a-8a"></a>外道异众无沙门果。<a id="a-8b"></a>”</p>
  <p id="a8c">尔时，<a id="a-8d"></a>世尊为须跋而说颂曰：</p>
  <p id="a8e">“我年二十九，<a id="a-8f"></a>出家求善道；</p>
  <p id="a8g">须跋我成佛，<a id="a-8h"></a>今已五十年。</p>
  <p id="a8i">戒定智慧行，<a id="a-8j"></a>独处而思惟；</p>
  <p id="a8k">今说法之要，<a id="a-8l"></a>此外无沙门。<a id="a-8m"></a>”</p>
  <p id="a8n">佛告须跋：<a id="a-8o"></a>“若诸比丘皆能自摄者，<a id="a-8p"></a>则此世间罗汉不空。<a id="a-8q"></a>”</p>
  <p id="a8r">是时，<a id="a-8s"></a>须跋白阿难言：<a id="a-8t"></a>“诸有从沙门瞿昙已行梵行，<a id="a-8u"></a>今行、<a id="a-8v"></a>当行者，<a id="a-8w"></a>为得大利。<a id="a-8x"></a>阿难，<a id="a-8y"></a>汝于如来所修行梵行，<a id="a-8z"></a>亦得大利。<a id="a-90"></a>我得面觐如来，<a id="a-91"></a>谘问所疑，<a id="a-92"></a>亦得大利。<a id="a-93"></a>今者，<a id="a-94"></a>如来则为以弟子莂而莂我已。<a id="a-95"></a>”即白佛言：<a id="a-96"></a>“我今宁得于如来法中出家受具戒不？<a id="a-97"></a>”</p>
  <p id="a98">佛告须跋：<a id="a-99"></a>“若有异学梵志于我法中修梵行者，<a id="a-9A"></a>当试四月，<a id="a-9B"></a>观其人行，<a id="a-9C"></a>察其志性，<a id="a-9D"></a>具诸威仪无漏失者，<a id="a-9E"></a>则于我法得受具戒。<a id="a-9F"></a>须跋，<a id="a-9G"></a>当知在人行耳！<a id="a-9H"></a>”</p>
  <p id="a9I">须跋复白言：<a id="a-9J"></a>“外道异学于佛法中当试四月，<a id="a-9K"></a>观其人行，<a id="a-9L"></a>察其志性，<a id="a-9M"></a>具诸威仪无漏失者，<a id="a-9N"></a>乃得具戒。<a id="a-9O"></a>今我能于佛正法中四岁使役，<a id="a-9P"></a>具诸威仪，<a id="a-9Q"></a>无有漏失，<a id="a-9R"></a>乃受具戒。<a id="a-9S"></a>”</p>
  <p id="a9T">佛告须跋：<a id="a-9U"></a>“我先已说在人行耳！<a id="a-9V"></a>”</p>
  <p id="a9W">于是，<a id="a-9X"></a>须跋即于其夜，<a id="a-9Y"></a>出家受戒，<a id="a-9Z"></a>净修梵行，<a id="a-9a"></a>于现法中，<a id="a-9b"></a>自身作证：<a id="a-9c"></a>生死已尽，<a id="a-9d"></a>梵行已立，<a id="a-9e"></a>所作已办，<a id="a-9f"></a>得如实智，<a id="a-9g"></a>更不受有。<a id="a-9h"></a>时夜未久，<a id="a-9i"></a>即成罗汉，<a id="a-9j"></a>是为如来最后弟子，<a id="a-9k"></a>便先灭度而佛后焉。</p>
  <p id="a9l">是时，<a id="a-9m"></a>阿难在佛后立，<a id="a-9n"></a>抚床悲泣，<a id="a-9o"></a>不能自胜，<a id="a-9p"></a>歔欷而言：<a id="a-9q"></a>“如来灭度，<a id="a-9r"></a>何其驶哉！<a id="a-9s"></a>世尊灭度，<a id="a-9t"></a>何其疾哉！<a id="a-9u"></a>大法沦曀，<a id="a-9v"></a>何其速哉！<a id="a-9w"></a>群生长衰，<a id="a-9x"></a>世间眼灭。<a id="a-9y"></a>所以者何？<a id="a-9z"></a>我蒙佛恩，<a id="a-A0"></a>得在学地，<a id="a-A1"></a>所业未成，<a id="a-A2"></a>而佛灭度。<a id="a-A3"></a>”</p>
  <p id="aA4">尔时，<a id="a-A5"></a>世尊知而故问：<a id="a-A6"></a>“阿难比丘今为所在？<a id="a-A7"></a>”</p>
  <p id="aA8">时，<a id="a-A9"></a>诸比丘白如来曰：<a id="a-AA"></a>“阿难比丘今在佛后抚床悲泣，<a id="a-AB"></a>不能自胜，<a id="a-AC"></a>歔欷而言：<a id="a-AD"></a>‘如来灭度，<a id="a-AE"></a>何其驶哉！<a id="a-AF"></a>世尊灭度，<a id="a-AG"></a>何其疾哉！<a id="a-AH"></a>大法沦曀，<a id="a-AI"></a>何其速哉！<a id="a-AJ"></a>群生长衰，<a id="a-AK"></a>世间眼灭。<a id="a-AL"></a>所以者何？<a id="a-AM"></a>我蒙佛恩，<a id="a-AN"></a>得在学地，<a id="a-AO"></a>所业未成，<a id="a-AP"></a>而佛灭度。<a id="a-AQ"></a>’”</p>
  <p id="aAR">佛告阿难：<a id="a-AS"></a>“止！<a id="a-AT"></a>止！<a id="a-AU"></a>勿忧！<a id="a-AV"></a>莫悲泣也。<a id="a-AW"></a>汝侍我以来，<a id="a-AX"></a>身行有慈，<a id="a-AY"></a>无二无量；<a id="a-AZ"></a>言行有慈，<a id="a-Aa"></a>意行有慈，<a id="a-Ab"></a>无二无量。<a id="a-Ac"></a>阿难，<a id="a-Ad"></a>汝供养我，<a id="a-Ae"></a>功德甚大。<a id="a-Af"></a>若有供养诸天、<a id="a-Ag"></a>魔、<a id="a-Ah"></a>梵、<a id="a-Ai"></a>沙门、<a id="a-Aj"></a>婆罗门，<a id="a-Ak"></a>无及汝者。<a id="a-Al"></a>汝但精进，<a id="a-Am"></a>成道不久。<a id="a-An"></a>”</p>
  <p id="aAo">尔时，<a id="a-Ap"></a>世尊告诸比丘：<a id="a-Aq"></a>“过去诸佛给侍弟子亦如阿难，<a id="a-Ar"></a>未来诸佛给侍弟子亦如阿难。<a id="a-As"></a>然过去佛给侍弟子，<a id="a-At"></a>语然后知；<a id="a-Au"></a>今我阿难，<a id="a-Av"></a>举目即知，<a id="a-Aw"></a>如来须是，<a id="a-Ax"></a>世尊须是。<a id="a-Ay"></a>此是阿难未曾有法，<a id="a-Az"></a>汝等持之。<a id="a-B0"></a>转轮圣王有四奇特未曾有法。<a id="a-B1"></a>何等四？<a id="a-B2"></a>圣王行时，<a id="a-B3"></a>举国民庶皆来奉迎，<a id="a-B4"></a>见已欢喜，<a id="a-B5"></a>闻教亦喜，<a id="a-B6"></a>瞻仰威颜，<a id="a-B7"></a>无有厌足。<a id="a-B8"></a>转轮圣王若住、<a id="a-B9"></a>若坐，<a id="a-BA"></a>及与卧时，<a id="a-BB"></a>国内臣民尽来王所，<a id="a-BC"></a>见王欢喜，<a id="a-BD"></a>闻教亦喜，<a id="a-BE"></a>瞻仰威颜，<a id="a-BF"></a>无有厌足，<a id="a-BG"></a>是为转轮圣王四奇特法。<a id="a-BH"></a>今我阿难亦有此四奇特之法。<a id="a-BI"></a>何等四？<a id="a-BJ"></a>阿难默然入比丘众，<a id="a-BK"></a>见皆欢喜，<a id="a-BL"></a>为众说法，<a id="a-BM"></a>闻亦欢喜，<a id="a-BN"></a>观其仪容，<a id="a-BO"></a>听其说法，<a id="a-BP"></a>无有厌足。<a id="a-BQ"></a>复次，<a id="a-BR"></a>阿难默然至比丘尼众中、<a id="a-BS"></a>优婆塞众中、<a id="a-BT"></a>优婆夷众中，<a id="a-BU"></a>见俱欢喜，<a id="a-BV"></a>若与说法，<a id="a-BW"></a>闻亦欢喜，<a id="a-BX"></a>观其仪容，<a id="a-BY"></a>听其说法，<a id="a-BZ"></a>无有厌足，<a id="a-Ba"></a>是为阿难四未曾有奇特之法。<a id="a-Bb"></a>”</p>
  <p id="aBc">尔时，<a id="a-Bd"></a>阿难偏露右肩，<a id="a-Be"></a>右膝著地，<a id="a-Bf"></a>而白佛言：<a id="a-Bg"></a>“世尊，<a id="a-Bh"></a>现在四方沙门耆旧多智，<a id="a-Bi"></a>明解经律，<a id="a-Bj"></a>清德高行者来觐世尊，<a id="a-Bk"></a>我因得礼敬，<a id="a-Bl"></a>亲觐问讯。<a id="a-Bm"></a>佛灭度后，<a id="a-Bn"></a>彼不复来，<a id="a-Bo"></a>无所瞻对，<a id="a-Bp"></a>当如之何？<a id="a-Bq"></a>”</p>
  <p id="aBr">佛告阿难：<a id="a-Bs"></a>“汝勿忧也。<a id="a-Bt"></a>诸族姓子常有四念。<a id="a-Bu"></a>何等四？<a id="a-Bv"></a>一曰、<a id="a-Bw"></a>念佛生处，<a id="a-Bx"></a>欢喜欲见，<a id="a-By"></a>忆念不忘，<a id="a-Bz"></a>生恋慕心；<a id="a-C0"></a>二曰、<a id="a-C1"></a>念佛初得道处，<a id="a-C2"></a>欢喜欲见，<a id="a-C3"></a>忆念不忘，<a id="a-C4"></a>生恋慕心；<a id="a-C5"></a>三曰、<a id="a-C6"></a>念佛转法轮处，<a id="a-C7"></a>欢喜欲见，<a id="a-C8"></a>忆念不忘，<a id="a-C9"></a>生恋慕心；<a id="a-CA"></a>四曰、<a id="a-CB"></a>念佛般泥洹处，<a id="a-CC"></a>欢喜欲见，<a id="a-CD"></a>忆念不忘，<a id="a-CE"></a>生恋慕心。<a id="a-CF"></a>阿难，<a id="a-CG"></a>我般泥洹后，<a id="a-CH"></a>族姓男女念佛生时，<a id="a-CI"></a>功德如是；<a id="a-CJ"></a>佛得道时，<a id="a-CK"></a>神力如是；<a id="a-CL"></a>转法轮时，<a id="a-CM"></a>度人如是；<a id="a-CN"></a>临灭度时，<a id="a-CO"></a>遗法如是。<a id="a-CP"></a>各诣其处，<a id="a-CQ"></a>游行礼敬诸塔寺已，<a id="a-CR"></a>死皆生天，<a id="a-CS"></a>除得道者。<a id="a-CT"></a>”</p>
  <p id="aCU">佛告阿难：<a id="a-CV"></a>“我般涅槃后，<a id="a-CW"></a>诸释种来，<a id="a-CX"></a>求为道者，<a id="a-CY"></a>当听出家，<a id="a-CZ"></a>授具足戒，<a id="a-Ca"></a>勿使留难。<a id="a-Cb"></a>诸异学梵志来求为道，<a id="a-Cc"></a>亦听出家受具足戒，<a id="a-Cd"></a>勿试四月。<a id="a-Ce"></a>所以者何？<a id="a-Cf"></a>彼有异论，<a id="a-Cg"></a>若小稽留，<a id="a-Ch"></a>则生本见。<a id="a-Ci"></a>”</p>
  <p id="aCj">尔时，<a id="a-Ck"></a>阿难长跪叉手，<a id="a-Cl"></a>前白佛言：<a id="a-Cm"></a>“阐怒比丘虏扈自用，<a id="a-Cn"></a>佛灭度后，<a id="a-Co"></a>当如之何？<a id="a-Cp"></a>”</p>
  <p id="aCq">佛告阿难：<a id="a-Cr"></a>“我灭度后，<a id="a-Cs"></a>若彼阐怒不顺威仪，<a id="a-Ct"></a>不受教诫，<a id="a-Cu"></a>汝等当共行梵檀罚，<a id="a-Cv"></a>敕诸比丘不得与语，<a id="a-Cw"></a>亦勿往返教授从事。<a id="a-Cx"></a>”</p>
  <p id="aCy">是时，<a id="a-Cz"></a>阿难复白佛言：<a id="a-D0"></a>“佛灭度后，<a id="a-D1"></a>诸女人辈未受诲者，<a id="a-D2"></a>当如之何？<a id="a-D3"></a>”</p>
  <p id="aD4">佛告阿难：<a id="a-D5"></a>“莫与相见。<a id="a-D6"></a>”</p>
  <p id="aD7">阿难又白：<a id="a-D8"></a>“设相见者，<a id="a-D9"></a>当如之何？<a id="a-DA"></a>”</p>
  <p id="aDB">佛言：<a id="a-DC"></a>“莫与共语。<a id="a-DD"></a>”</p>
  <p id="aDE">阿难又白：<a id="a-DF"></a>“设与语者，<a id="a-DG"></a>当如之何？<a id="a-DH"></a>”</p>
  <p id="aDI">佛言：<a id="a-DJ"></a>“当自检心。<a id="a-DK"></a>阿难，<a id="a-DL"></a>汝谓佛灭度后，<a id="a-DM"></a>无复覆护，<a id="a-DN"></a>失所持耶？<a id="a-DO"></a>勿造斯观！<a id="a-DP"></a>我成佛来所说经戒，<a id="a-DQ"></a>即是汝护，<a id="a-DR"></a>是汝所持。<a id="a-DS"></a>阿难，<a id="a-DT"></a>自今日始，<a id="a-DU"></a>听诸比丘舍小小戒。<a id="a-DV"></a>上下相呼，<a id="a-DW"></a>当顺礼度，<a id="a-DX"></a>斯则出家敬顺之法。<a id="a-DY"></a>”</p>
  <p id="aDZ">佛告诸比丘：<a id="a-Da"></a>“汝等若于佛、<a id="a-Db"></a>法、<a id="a-Dc"></a>众有疑，<a id="a-Dd"></a>于道有疑者，<a id="a-De"></a>当速谘问，<a id="a-Df"></a>宜及是时，<a id="a-Dg"></a>无从后悔。<a id="a-Dh"></a>及吾现存，<a id="a-Di"></a>当为汝说。<a id="a-Dj"></a>”时，<a id="a-Dk"></a>诸比丘默然无言。</p>
  <p id="aDl">佛又告曰：<a id="a-Dm"></a>“汝等若于佛、<a id="a-Dn"></a>法、<a id="a-Do"></a>众有疑，<a id="a-Dp"></a>于道有疑，<a id="a-Dq"></a>当速谘问，<a id="a-Dr"></a>宜及是时，<a id="a-Ds"></a>无从后悔。<a id="a-Dt"></a>及吾现存，<a id="a-Du"></a>当为汝说。<a id="a-Dv"></a>”时，<a id="a-Dw"></a>诸比丘又复默然。</p>
  <p id="aDx">佛复告曰：<a id="a-Dy"></a>“汝等若自惭愧，<a id="a-Dz"></a>不敢问者，<a id="a-E0"></a>当因知识，<a id="a-E1"></a>速来谘问，<a id="a-E2"></a>宜及是时，<a id="a-E3"></a>无从后悔。<a id="a-E4"></a>”时，<a id="a-E5"></a>诸比丘又复默然。</p>
  <p id="aE6">阿难白佛言：<a id="a-E7"></a>“我信此众皆有净信，<a id="a-E8"></a>无一比丘疑佛、<a id="a-E9"></a>法、<a id="a-EA"></a>众，<a id="a-EB"></a>疑于道者。<a id="a-EC"></a>”</p>
  <p id="aED">佛告阿难：<a id="a-EE"></a>“我亦自知今此众中最小比丘皆见道迹，<a id="a-EF"></a>不趣恶道，<a id="a-EG"></a>极七往返，<a id="a-EH"></a>必尽苦际。<a id="a-EI"></a>”尔时，<a id="a-EJ"></a>世尊即记莂千二百弟子所得道果。</p>
  <p id="aEK">时，<a id="a-EL"></a>世尊披郁多罗僧，<a id="a-EM"></a>出金色臂，<a id="a-EN"></a>告诸比丘：<a id="a-EO"></a>“汝等当观如来时时出世，<a id="a-EP"></a>如优昙钵华时一现耳！<a id="a-EQ"></a>”</p>
  <p id="aER">尔时，<a id="a-ES"></a>世尊重观此义，<a id="a-ET"></a>而说偈言：</p>
  <p id="aEU">“右臂紫金色，<a id="a-EV"></a>佛现如灵瑞，</p>
  <p id="aEW">去来行无常，<a id="a-EX"></a>现灭无放逸。</p>
  <p id="aEY">“是故，<a id="a-EZ"></a>比丘，<a id="a-Ea"></a>无为放逸。<a id="a-Eb"></a>我以不放逸故，<a id="a-Ec"></a>自致正觉；<a id="a-Ed"></a>无量众善，<a id="a-Ee"></a>亦由不放逸得。<a id="a-Ef"></a>一切万物无常存者，<a id="a-Eg"></a>此是如来末后所说。<a id="a-Eh"></a>”于是，<a id="a-Ei"></a>世尊即入初禅，<a id="a-Ej"></a>从初禅起，<a id="a-Ek"></a>入第二禅；<a id="a-El"></a>从第二禅起，<a id="a-Em"></a>入第三禅；<a id="a-En"></a>从第三禅起，<a id="a-Eo"></a>入第四禅；<a id="a-Ep"></a>从四禅起，<a id="a-Eq"></a>入空处定；<a id="a-Er"></a>从空处定起，<a id="a-Es"></a>入识处定；<a id="a-Et"></a>从识处定起，<a id="a-Eu"></a>入不用定；<a id="a-Ev"></a>从不用定起，<a id="a-Ew"></a>入有想无想定；<a id="a-Ex"></a>从有想无想定起，<a id="a-Ey"></a>入灭想定。</p>
  <p id="aEz">是时，<a id="a-F0"></a>阿难问阿那律：<a id="a-F1"></a>“世尊已般涅槃耶？<a id="a-F2"></a>”</p>
  <p id="aF3">阿那律言：<a id="a-F4"></a>“未也，<a id="a-F5"></a>阿难，<a id="a-F6"></a>世尊今者在灭想定。<a id="a-F7"></a>我昔亲从佛闻，<a id="a-F8"></a>从四禅起，<a id="a-F9"></a>乃般涅槃。<a id="a-FA"></a>”</p>
  <p id="aFB">于时，<a id="a-FC"></a>世尊从灭想定起，<a id="a-FD"></a>入有想无想定；<a id="a-FE"></a>从有想无想定起，<a id="a-FF"></a>入不用定；<a id="a-FG"></a>从不用定起，<a id="a-FH"></a>入识处定；<a id="a-FI"></a>从识处定起，<a id="a-FJ"></a>入空处定；<a id="a-FK"></a>从空处定起，<a id="a-FL"></a>入第四禅；<a id="a-FM"></a>从第四禅起，<a id="a-FN"></a>入第三禅；<a id="a-FO"></a>从三禅起，<a id="a-FP"></a>入第二禅；<a id="a-FQ"></a>从二禅起，<a id="a-FR"></a>入第一禅；<a id="a-FS"></a>从第一禅起，<a id="a-FT"></a>入第二禅；<a id="a-FU"></a>从二禅起，<a id="a-FV"></a>入第三禅；<a id="a-FW"></a>从三禅起，<a id="a-FX"></a>入第四禅；<a id="a-FY"></a>从四禅起，<a id="a-FZ"></a>佛般涅槃。<a id="a-Fa"></a>当于尔时，<a id="a-Fb"></a>地大震动，<a id="a-Fc"></a>诸天、<a id="a-Fd"></a>世人皆大惊怖。<a id="a-Fe"></a>诸有幽冥日月光明所不照处，<a id="a-Ff"></a>皆蒙大明，<a id="a-Fg"></a>各得相见，<a id="a-Fh"></a>迭相谓言：<a id="a-Fi"></a>“彼人生此，<a id="a-Fj"></a>彼人生此。<a id="a-Fk"></a>”其光普遍，<a id="a-Fl"></a>过诸天光。</p>
  <p id="aFm">时，<a id="a-Fn"></a>忉利天于虚空中，<a id="a-Fo"></a>以文陀罗华、<a id="a-Fp"></a>优钵罗、<a id="a-Fq"></a>波头摩、<a id="a-Fr"></a>拘摩头、<a id="a-Fs"></a>分陀利华散如来上，<a id="a-Ft"></a>及散众会。<a id="a-Fu"></a>又以天末栴檀而散佛上，<a id="a-Fv"></a>及散大众。<a id="a-Fw"></a>佛灭度已，<a id="a-Fx"></a>时梵天王于虚空中以偈颂曰：</p>
  <p id="aFy">“一切昏萌类，<a id="a-Fz"></a>皆当舍诸阴；</p>
  <p id="aG0">佛为无上尊，<a id="a-G1"></a>世间无等伦；</p>
  <p id="aG2">如来大圣雄，<a id="a-G3"></a>有无畏神力；</p>
  <p id="aG4">世尊应久住，<a id="a-G5"></a>而今般涅槃。<a id="a-G6"></a>”</p>
  <p id="aG7">尔时，<a id="a-G8"></a>释提桓因复作颂曰：</p>
  <p id="aG9">“阴行无有常，<a id="a-GA"></a>但为兴衰法，</p>
  <p id="aGB">生者无不死，<a id="a-GC"></a>佛灭之为乐。<a id="a-GD"></a>”</p>
  <p id="aGE">尔时，<a id="a-GF"></a>毗沙门王复作颂曰：</p>
  <p id="aGG">“福树大丛林，<a id="a-GH"></a>无上福娑罗，</p>
  <p id="aGI">受供之良田，<a id="a-GJ"></a>双树间灭度。<a id="a-GK"></a>”</p>
  <p id="aGL">尔时，<a id="a-GM"></a>阿那律复作颂曰：</p>
  <p id="aGN">“佛以无为住，<a id="a-GO"></a>不用出入息，</p>
  <p id="aGP">本由寂灭来，<a id="a-GQ"></a>灵曜于是没。<a id="a-GR"></a>”</p>
  <p id="aGS">尔时，<a id="a-GT"></a>梵摩那比丘复作颂曰：</p>
  <p id="aGU">“不以懈慢心，<a id="a-GV"></a>约己修上慧，</p>
  <p id="aGW">无著无所染，<a id="a-GX"></a>离爱无上尊。<a id="a-GY"></a>”</p>
  <p id="aGZ">尔时，<a id="a-Ga"></a>阿难比丘复作颂曰：</p>
  <p id="aGb">“天人怀恐怖，<a id="a-Gc"></a>衣毛为之竖，</p>
  <p id="aGd">一切皆成就，<a id="a-Ge"></a>正觉取灭度。<a id="a-Gf"></a>”</p>
  <p id="aGg">尔时，<a id="a-Gh"></a>金毗罗神复作颂曰：</p>
  <p id="aGi">“世间失覆护，<a id="a-Gj"></a>群生永盲冥，</p>
  <p id="aGk">不复睹正觉，<a id="a-Gl"></a>人雄释师子。<a id="a-Gm"></a>”</p>
  <p id="aGn">尔时，<a id="a-Go"></a>密迹力士复作颂曰：</p>
  <p id="aGp">“今世与后世，<a id="a-Gq"></a>梵世诸天人，</p>
  <p id="aGr">更不复睹见，<a id="a-Gs"></a>人雄释师子。<a id="a-Gt"></a>”</p>
  <p id="aGu">尔时，<a id="a-Gv"></a>佛母摩耶复作颂曰：</p>
  <p id="aGw">“佛生楼毗园，<a id="a-Gx"></a>其道广流布，</p>
  <p id="aGy">还到本生处，<a id="a-Gz"></a>永弃无常身。<a id="a-H0"></a>”</p>
  <p id="aH1">尔时，<a id="a-H2"></a>双树神复作颂曰：</p>
  <p id="aH3">“何时当复以，<a id="a-H4"></a>非时华散佛？</p>
  <p id="aH5">十力功德具，<a id="a-H6"></a>如来取灭度。<a id="a-H7"></a>”</p>
  <p id="aH8">尔时，<a id="a-H9"></a>娑罗园林神复作颂曰：</p>
  <p id="aHA">“此处最妙乐，<a id="a-HB"></a>佛于此生长，</p>
  <p id="aHC">即此转法轮，<a id="a-HD"></a>又于此灭度。<a id="a-HE"></a>”</p>
  <p id="aHF">尔时，<a id="a-HG"></a>四天王复作颂曰：</p>
  <p id="aHH">“如来无上智，<a id="a-HI"></a>常说无常论，</p>
  <p id="aHJ">解群生苦缚，<a id="a-HK"></a>究竟入寂灭。<a id="a-HL"></a>”</p>
  <p id="aHM">尔时，<a id="a-HN"></a>忉利天王复作颂曰：</p>
  <p id="aHO">“于亿千万劫，<a id="a-HP"></a>求成无上道，</p>
  <p id="aHQ">解群生苦缚，<a id="a-HR"></a>究竟入寂灭。<a id="a-HS"></a>”</p>
  <p id="aHT">尔时，<a id="a-HU"></a>焰天王复作颂曰：</p>
  <p id="aHV">“此是最后衣，<a id="a-HW"></a>缠裹如来身，</p>
  <p id="aHX">佛既灭度已，<a id="a-HY"></a>衣当何处施？<a id="a-HZ"></a>”</p>
  <p id="aHa">尔时，<a id="a-Hb"></a>兜率陀天王复作颂曰：</p>
  <p id="aHc">“此是末后身，<a id="a-Hd"></a>阴、<a id="a-He"></a>界于此灭，</p>
  <p id="aHf">无忧无喜想，<a id="a-Hg"></a>无复老死患。<a id="a-Hh"></a>”</p>
  <p id="aHi">尔时，<a id="a-Hj"></a>化自在天王复作颂曰：</p>
  <p id="aHk">“佛于今后夜，<a id="a-Hl"></a>偃右胁而卧，</p>
  <p id="aHm">于此娑罗园，<a id="a-Hn"></a>释师子灭度。<a id="a-Ho"></a>”</p>
  <p id="aHp">尔时，<a id="a-Hq"></a>他化自在天王复作颂曰：</p>
  <p id="aHr">“世间永衰冥，<a id="a-Hs"></a>星王月奄坠，</p>
  <p id="aHt">无常之所覆，<a id="a-Hu"></a>大智日永翳。<a id="a-Hv"></a>”</p>
  <p id="aHw">尔时，<a id="a-Hx"></a>异比丘而作颂曰：</p>
  <p id="aHy">“是身如泡沫，<a id="a-Hz"></a>危脆谁当乐？</p>
  <p id="aI0">佛得金刚身，<a id="a-I1"></a>犹为无常坏。</p>
  <p id="aI2">诸佛金刚体，<a id="a-I3"></a>皆亦归无常，</p>
  <p id="aI4">速灭如少雪，<a id="a-I5"></a>其余复何异？<a id="a-I6"></a>”</p>
  <p id="aI7">佛般涅槃已，<a id="a-I8"></a>时诸比丘悲恸殒绝，<a id="a-I9"></a>自投于地，<a id="a-IA"></a>宛转号咷，<a id="a-IB"></a>不能自胜，<a id="a-IC"></a>歔欷而言：<a id="a-ID"></a>“如来灭度，<a id="a-IE"></a>何其驶哉！<a id="a-IF"></a>世尊灭度，<a id="a-IG"></a>何其疾哉！<a id="a-IH"></a>大法沦翳，<a id="a-II"></a>何其速哉！<a id="a-IJ"></a>群生长衰，<a id="a-IK"></a>世间眼灭。<a id="a-IL"></a>譬如大树根拔，<a id="a-IM"></a>枝条摧折。<a id="a-IN"></a>又如斩蛇，<a id="a-IO"></a>宛转回遑，<a id="a-IP"></a>莫知所奉。<a id="a-IQ"></a>”时，<a id="a-IR"></a>诸比丘亦复如是，<a id="a-IS"></a>悲恸殒绝，<a id="a-IT"></a>自投于地，<a id="a-IU"></a>宛转号咷，<a id="a-IV"></a>不能自胜，<a id="a-IW"></a>歔欷而言：<a id="a-IX"></a>“如来灭度，<a id="a-IY"></a>何其驶哉！<a id="a-IZ"></a>世尊灭度，<a id="a-Ia"></a>何其疾哉！<a id="a-Ib"></a>大法沦翳，<a id="a-Ic"></a>何其速哉！<a id="a-Id"></a>群生长衰，<a id="a-Ie"></a>世间眼灭。<a id="a-If"></a>”</p>
  <p id="aIg">尔时，<a id="a-Ih"></a>长老阿那律告诸比丘：<a id="a-Ii"></a>“止！<a id="a-Ij"></a>止！<a id="a-Ik"></a>勿悲！<a id="a-Il"></a>诸天在上，<a id="a-Im"></a>倘有怪责。<a id="a-In"></a>”</p>
  <p id="aIo">时，<a id="a-Ip"></a>诸比丘问阿那律：<a id="a-Iq"></a>“上有几天？<a id="a-Ir"></a>”</p>
  <p id="aIs">阿那律言：<a id="a-It"></a>“充满虚空，<a id="a-Iu"></a>岂可计量？<a id="a-Iv"></a>皆于空中徘徊骚扰，<a id="a-Iw"></a>悲号躃踊，<a id="a-Ix"></a>垂泪而言：<a id="a-Iy"></a>‘如来灭度，<a id="a-Iz"></a>何其驶哉！<a id="a-J0"></a>世尊灭度，<a id="a-J1"></a>何其疾哉！<a id="a-J2"></a>大法沦翳，<a id="a-J3"></a>何其速哉！<a id="a-J4"></a>群生长衰，<a id="a-J5"></a>世间眼灭。<a id="a-J6"></a>譬如大树根拔，<a id="a-J7"></a>枝条摧折。<a id="a-J8"></a>又如斩蛇，<a id="a-J9"></a>宛转回遑，<a id="a-JA"></a>莫知所奉。<a id="a-JB"></a>’是时，<a id="a-JC"></a>诸天亦复如是，<a id="a-JD"></a>皆于空中徘徊骚扰，<a id="a-JE"></a>悲号躃踊，<a id="a-JF"></a>垂泪而言：<a id="a-JG"></a>‘如来灭度，<a id="a-JH"></a>何其驶哉！<a id="a-JI"></a>世尊灭度，<a id="a-JJ"></a>何其疾哉！<a id="a-JK"></a>大法沦翳，<a id="a-JL"></a>何其速哉！<a id="a-JM"></a>群生长衰，<a id="a-JN"></a>世间眼灭。<a id="a-JO"></a>’”</p>
  <p id="aJP">时，<a id="a-JQ"></a>诸比丘竟夜达晓，<a id="a-JR"></a>讲法语已，<a id="a-JS"></a>阿那律告阿难言：<a id="a-JT"></a>“汝可入城，<a id="a-JU"></a>语诸末罗：<a id="a-JV"></a>‘佛已灭度，<a id="a-JW"></a>所欲施作，<a id="a-JX"></a>宜及时为。<a id="a-JY"></a>’”</p>
  <p id="aJZ">是时，<a id="a-Ja"></a>阿难即起，<a id="a-Jb"></a>礼佛足已，<a id="a-Jc"></a>将一比丘，<a id="a-Jd"></a>涕泣入城，<a id="a-Je"></a>遥见五百末罗以少因缘，<a id="a-Jf"></a>集在一处。<a id="a-Jg"></a>诸末罗见阿难来，<a id="a-Jh"></a>皆起奉迎，<a id="a-Ji"></a>礼足而立，<a id="a-Jj"></a>白阿难言：<a id="a-Jk"></a>“今来何早？<a id="a-Jl"></a>”</p>
  <p id="aJm">阿难答言：<a id="a-Jn"></a>“我今为欲饶益汝故，<a id="a-Jo"></a>晨来至此。<a id="a-Jp"></a>汝等当知：<a id="a-Jq"></a>如来昨夜已取灭度，<a id="a-Jr"></a>汝欲施作，<a id="a-Js"></a>宜及时为。<a id="a-Jt"></a>”</p>
  <p id="aJu">时，<a id="a-Jv"></a>诸末罗闻是語已，<a id="a-Jw"></a>莫不悲恸，<a id="a-Jx"></a>扪泪而言：<a id="a-Jy"></a>“一何驶哉！<a id="a-Jz"></a>佛般涅槃。<a id="a-K0"></a>一何疾哉！<a id="a-K1"></a>世间眼灭。<a id="a-K2"></a>”</p>
  <p id="aK3">阿难报曰：<a id="a-K4"></a>“止！<a id="a-K5"></a>止！<a id="a-K6"></a>诸君勿为悲泣，<a id="a-K7"></a>欲使有为不变易者，<a id="a-K8"></a>无有是处。<a id="a-K9"></a>佛已先说：<a id="a-KA"></a>‘生者有死，<a id="a-KB"></a>合会有离；<a id="a-KC"></a>一切恩爱，<a id="a-KD"></a>无常存者。<a id="a-KE"></a>’”</p>
  <p id="aKF">时，<a id="a-KG"></a>诸末罗各相谓言：<a id="a-KH"></a>“宜各还归，<a id="a-KI"></a>办诸香华及众伎乐，<a id="a-KJ"></a>速诣双树，<a id="a-KK"></a>供养舍利。<a id="a-KL"></a>竟一日已，<a id="a-KM"></a>以佛舍利置于床上，<a id="a-KN"></a>使末罗童子举床四角，<a id="a-KO"></a>擎持幡盖，<a id="a-KP"></a>烧香散华，<a id="a-KQ"></a>伎乐供养，<a id="a-KR"></a>入东城门，<a id="a-KS"></a>遍诸里巷，<a id="a-KT"></a>使国人民皆得供养；<a id="a-KU"></a>然后出西城门，<a id="a-KV"></a>诣高显处而阇维之。<a id="a-KW"></a>”时，<a id="a-KX"></a>诸末罗作此论已，<a id="a-KY"></a>各自还家，<a id="a-KZ"></a>供办香华及众伎乐，<a id="a-Ka"></a>诣双树间，<a id="a-Kb"></a>供养舍利。<a id="a-Kc"></a>竟一日已，<a id="a-Kd"></a>以佛舍利置于床上，<a id="a-Ke"></a>诸末罗等众来举床，<a id="a-Kf"></a>皆不能胜。</p>
  <p id="aKg">时，<a id="a-Kh"></a>阿那律语诸末罗：<a id="a-Ki"></a>“汝等且止，<a id="a-Kj"></a>勿空疲劳，<a id="a-Kk"></a>今者诸天欲来举床。<a id="a-Kl"></a>”</p>
  <p id="aKm">诸末罗曰：<a id="a-Kn"></a>“天以何意，<a id="a-Ko"></a>欲举此床？<a id="a-Kp"></a>”</p>
  <p id="aKq">阿那律曰：<a id="a-Kr"></a>“汝等欲以香华伎乐供养舍利，<a id="a-Ks"></a>竟一日已，<a id="a-Kt"></a>以佛舍利置于床上，<a id="a-Ku"></a>使末罗童子举床四角，<a id="a-Kv"></a>擎持幡盖，<a id="a-Kw"></a>烧香散华，<a id="a-Kx"></a>伎乐供养，<a id="a-Ky"></a>入东城门，<a id="a-Kz"></a>遍诸里巷，<a id="a-L0"></a>使国人民皆得供养；<a id="a-L1"></a>然后出西城门，<a id="a-L2"></a>诣高显处而阇维之。<a id="a-L3"></a>而诸天意欲留舍利七日之中，<a id="a-L4"></a>香华伎乐，<a id="a-L5"></a>礼敬供养；<a id="a-L6"></a>然后以佛舍利置于床上，<a id="a-L7"></a>使末罗童子举床四角，<a id="a-L8"></a>擎持幡盖，<a id="a-L9"></a>散华烧香，<a id="a-LA"></a>作众伎乐，<a id="a-LB"></a>供养舍利，<a id="a-LC"></a>入东城门，<a id="a-LD"></a>遍诸里巷，<a id="a-LE"></a>使国人民皆得供养；<a id="a-LF"></a>然后出城北门，<a id="a-LG"></a>渡熙连禅河，<a id="a-LH"></a>到天冠寺而阇维之。<a id="a-LI"></a>是上天意，<a id="a-LJ"></a>使床不动。<a id="a-LK"></a>”</p>
  <p id="aLL">末罗曰：<a id="a-LM"></a>“诺！<a id="a-LN"></a>快哉斯言！<a id="a-LO"></a>随诸天意。<a id="a-LP"></a>”</p>
  <p id="aLQ">时，<a id="a-LR"></a>诸末罗自相谓言：<a id="a-LS"></a>“我等宜先入城，<a id="a-LT"></a>街里街里，<a id="a-LU"></a>平治道路，<a id="a-LV"></a>扫洒烧香，<a id="a-LW"></a>还来至此，<a id="a-LX"></a>于七日中供养舍利。<a id="a-LY"></a>”时，<a id="a-LZ"></a>诸末罗即共入城，<a id="a-La"></a>街里街里，<a id="a-Lb"></a>平治道路，<a id="a-Lc"></a>扫洒烧香，<a id="a-Ld"></a>讫已出城，<a id="a-Le"></a>于双树间，<a id="a-Lf"></a>以香华伎乐供养舍利。<a id="a-Lg"></a>讫七日已，<a id="a-Lh"></a>时日向暮，<a id="a-Li"></a>举佛舍利置于床上，<a id="a-Lj"></a>末罗童子奉举四角，<a id="a-Lk"></a>擎持幡盖，<a id="a-Ll"></a>烧香散华，<a id="a-Lm"></a>作众伎乐，<a id="a-Ln"></a>前后导从，<a id="a-Lo"></a>安详而行。</p>
  <p id="aLp">时，<a id="a-Lq"></a>忉利诸天以文陀罗华、<a id="a-Lr"></a>优钵罗华、<a id="a-Ls"></a>波头摩华、<a id="a-Lt"></a>拘物头华、<a id="a-Lu"></a>分陀利华、<a id="a-Lv"></a>天末栴檀散舍利上，<a id="a-Lw"></a>充满街路。<a id="a-Lx"></a>诸天作乐，<a id="a-Ly"></a>鬼神歌咏。<a id="a-Lz"></a>时，<a id="a-M0"></a>诸末罗自相谓言：<a id="a-M1"></a>“且置人乐，<a id="a-M2"></a>请设天乐供养舍利。<a id="a-M3"></a>”</p>
  <p id="aM4">于是，<a id="a-M5"></a>末罗奉床渐进，<a id="a-M6"></a>入东城门，<a id="a-M7"></a>止诸街巷，<a id="a-M8"></a>烧香散华，<a id="a-M9"></a>伎乐供养。<a id="a-MA"></a>时，<a id="a-MB"></a>有路夷末罗女笃信佛道，<a id="a-MC"></a>手擎金华，<a id="a-MD"></a>大如车轮，<a id="a-ME"></a>供养舍利。<a id="a-MF"></a>时，<a id="a-MG"></a>有一老母举声赞曰：<a id="a-MH"></a>“此诸末罗为得大利，<a id="a-MI"></a>如来末后于此灭度，<a id="a-MJ"></a>举国士民快得供养。<a id="a-MK"></a>”</p>
  <p id="aML">时，<a id="a-MM"></a>诸末罗设供养已，<a id="a-MN"></a>出城北门，<a id="a-MO"></a>渡熙连禅河，<a id="a-MP"></a>到天冠寺，<a id="a-MQ"></a>置床于地，<a id="a-MR"></a>告阿难曰：<a id="a-MS"></a>“我等当复以何供养？<a id="a-MT"></a>”</p>
  <p id="aMU">阿难报曰：<a id="a-MV"></a>“我亲从佛闻，<a id="a-MW"></a>亲受佛教，<a id="a-MX"></a>欲葬舍利者，<a id="a-MY"></a>当如转轮圣王葬法。<a id="a-MZ"></a>”</p>
  <p id="aMa">又问阿难：<a id="a-Mb"></a>“转轮圣王葬法云何？<a id="a-Mc"></a>”</p>
  <p id="aMd">答曰：<a id="a-Me"></a>“圣王葬法：<a id="a-Mf"></a>先以香汤洗浴其身，<a id="a-Mg"></a>以新劫贝周遍缠身，<a id="a-Mh"></a>五百张叠次如缠之。<a id="a-Mi"></a>内身金棺，<a id="a-Mj"></a>灌以麻油毕，<a id="a-Mk"></a>举金棺置于第二大铁椁中，<a id="a-Ml"></a>栴檀香椁次重于外。<a id="a-Mm"></a>积众名香，<a id="a-Mn"></a>厚衣其上而阇维之。<a id="a-Mo"></a>收拾舍利，<a id="a-Mp"></a>于四衢道起立塔庙，<a id="a-Mq"></a>表刹悬缯，<a id="a-Mr"></a>使国行人皆见王塔，<a id="a-Ms"></a>思慕正化，<a id="a-Mt"></a>多所饶益。<a id="a-Mu"></a>‘阿难，<a id="a-Mv"></a>汝欲葬我，<a id="a-Mw"></a>先以香汤洗浴，<a id="a-Mx"></a>用新劫贝周匝缠身，<a id="a-My"></a>以五百张叠次如缠之。<a id="a-Mz"></a>内身金棺，<a id="a-N0"></a>灌以麻油毕，<a id="a-N1"></a>举金棺置于第二大铁椁中，<a id="a-N2"></a>栴檀香椁次重于外。<a id="a-N3"></a>积众名香，<a id="a-N4"></a>厚衣其上而阇维之。<a id="a-N5"></a>收捡舍利，<a id="a-N6"></a>于四衢道起立塔庙，<a id="a-N7"></a>表刹悬缯，<a id="a-N8"></a>使诸行人皆见佛塔，<a id="a-N9"></a>思慕如来法王道化，<a id="a-NA"></a>生获福利，<a id="a-NB"></a>死得上天，<a id="a-NC"></a>除得道者。<a id="a-ND"></a>’”</p>
  <p id="aNE">时，<a id="a-NF"></a>诸末罗各相谓言：<a id="a-NG"></a>“我等还城，<a id="a-NH"></a>供办葬具、<a id="a-NI"></a>香华、<a id="a-NJ"></a>劫贝、<a id="a-NK"></a>棺椁、<a id="a-NL"></a>香油及与白叠。<a id="a-NM"></a>”时，<a id="a-NN"></a>诸末罗即共入城，<a id="a-NO"></a>供办葬具已，<a id="a-NP"></a>还到天冠寺，<a id="a-NQ"></a>以净香汤洗浴佛身，<a id="a-NR"></a>以新劫贝周匝缠身，<a id="a-NS"></a>五百张叠次如缠之。<a id="a-NT"></a>内身金棺，<a id="a-NU"></a>灌以香油，<a id="a-NV"></a>奉举金棺置于第二大铁椁中，<a id="a-NW"></a>栴檀木椁重衣其外，<a id="a-NX"></a>以众名香而积其上。</p>
  <p id="aNY">时，<a id="a-NZ"></a>有末罗大臣名曰路夷，<a id="a-Na"></a>执大炬火，<a id="a-Nb"></a>欲燃佛[卄/積]，<a id="a-Nc"></a>而火不燃。<a id="a-Nd"></a>又有大末罗次前燃[卄/積]，<a id="a-Ne"></a>火又不燃。<a id="a-Nf"></a>时，<a id="a-Ng"></a>阿那律语诸末罗言：<a id="a-Nh"></a>“止！<a id="a-Ni"></a>止！<a id="a-Nj"></a>诸贤，<a id="a-Nk"></a>非汝所能。<a id="a-Nl"></a>火灭不燃，<a id="a-Nm"></a>是诸天意。<a id="a-Nn"></a>”</p>
  <p id="aNo">末罗又问：<a id="a-Np"></a>“诸天何故使火不燃？<a id="a-Nq"></a>”</p>
  <p id="aNr">阿那律言：<a id="a-Ns"></a>“天以大迦葉将五百弟子从波婆国来，<a id="a-Nt"></a>今在半道，<a id="a-Nu"></a>及未阇维，<a id="a-Nv"></a>欲见佛身，<a id="a-Nw"></a>天知其意，<a id="a-Nx"></a>故使火不燃。<a id="a-Ny"></a>”</p>
  <p id="aNz">末罗又言：<a id="a-O0"></a>“愿遂此意。<a id="a-O1"></a>”</p>
  <p id="aO2">尔时，<a id="a-O3"></a>大迦葉将五百弟子从波婆国来，<a id="a-O4"></a>在道而行，<a id="a-O5"></a>遇一尼乾子手执文陀罗华。<a id="a-O6"></a>时，<a id="a-O7"></a>大迦葉遥见尼乾子，<a id="a-O8"></a>就往问言：<a id="a-O9"></a>“汝从何来？<a id="a-OA"></a>”</p>
  <p id="aOB">报言：<a id="a-OC"></a>“吾从拘尸城来。<a id="a-OD"></a>”</p>
  <p id="aOE">迦葉又言：<a id="a-OF"></a>“汝知我师乎？<a id="a-OG"></a>”</p>
  <p id="aOH">答曰：<a id="a-OI"></a>“知。<a id="a-OJ"></a>”</p>
  <p id="aOK">又问：<a id="a-OL"></a>“我师存耶？<a id="a-OM"></a>”</p>
  <p id="aON">答曰：<a id="a-OO"></a>“灭度已来，<a id="a-OP"></a>已经七日，<a id="a-OQ"></a>吾从彼来，<a id="a-OR"></a>得此天华。<a id="a-OS"></a>”迦葉闻之，<a id="a-OT"></a>怅然不悦。<a id="a-OU"></a>时，<a id="a-OV"></a>五百比丘闻佛灭度，<a id="a-OW"></a>皆大悲泣，<a id="a-OX"></a>宛转号咷，<a id="a-OY"></a>不能自胜，<a id="a-OZ"></a>扪泪而言：<a id="a-Oa"></a>“如来灭度，<a id="a-Ob"></a>何其驶哉！<a id="a-Oc"></a>世尊灭度，<a id="a-Od"></a>何其疾哉！<a id="a-Oe"></a>大法沦翳，<a id="a-Of"></a>何其速哉！<a id="a-Og"></a>群生长衰，<a id="a-Oh"></a>世间眼灭。<a id="a-Oi"></a>譬如大树根拔，<a id="a-Oj"></a>枝条摧折。<a id="a-Ok"></a>又如斩蛇，<a id="a-Ol"></a>宛转回遑，<a id="a-Om"></a>莫知所奉。<a id="a-On"></a>”</p>
  <p id="aOo">时，<a id="a-Op"></a>彼众中有释种子，<a id="a-Oq"></a>字拔难陀，<a id="a-Or"></a>止诸比丘言：<a id="a-Os"></a>“汝等勿忧，<a id="a-Ot"></a>世尊灭度，<a id="a-Ou"></a>我得自在。<a id="a-Ov"></a>彼者常言：<a id="a-Ow"></a>‘当应行是，<a id="a-Ox"></a>不应行是。<a id="a-Oy"></a>’自今已后，<a id="a-Oz"></a>随我所为。<a id="a-P0"></a>”</p>
  <p id="aP1">迦葉闻已，<a id="a-P2"></a>怅然不悦，<a id="a-P3"></a>告诸比丘曰：<a id="a-P4"></a>“速严衣钵，<a id="a-P5"></a>时诣双树，<a id="a-P6"></a>及未阇维，<a id="a-P7"></a>可得见佛。<a id="a-P8"></a>”</p>
  <p id="aP9">时，<a id="a-PA"></a>诸比丘闻大迦葉语已，<a id="a-PB"></a>即从座起，<a id="a-PC"></a>侍从迦葉，<a id="a-PD"></a>诣拘尸城，<a id="a-PE"></a>渡尼连禅河水，<a id="a-PF"></a>到天冠寺，<a id="a-PG"></a>至阿难所。<a id="a-PH"></a>问讯已，<a id="a-PI"></a>一面住，<a id="a-PJ"></a>语阿难言：<a id="a-PK"></a>“我等欲一面觐舍利，<a id="a-PL"></a>及未阇维，<a id="a-PM"></a>宁可见不？<a id="a-PN"></a>”</p>
  <p id="aPO">阿难答言：<a id="a-PP"></a>“虽未阇维，<a id="a-PQ"></a>难复可见。<a id="a-PR"></a>所以然者？<a id="a-PS"></a>佛身既洗以香汤，<a id="a-PT"></a>缠以劫贝，<a id="a-PU"></a>五百张叠次如缠之。<a id="a-PV"></a>藏于金棺，<a id="a-PW"></a>置于铁椁中，<a id="a-PX"></a>栴檀香椁重衣其外，<a id="a-PY"></a>以为佛身难复可睹。<a id="a-PZ"></a>”</p>
  <p id="aPa">迦葉请至三，<a id="a-Pb"></a>阿难答如初，<a id="a-Pc"></a>以为佛身难复得见。</p>
  <p id="aPd">时，<a id="a-Pe"></a>大迦葉适向香积，<a id="a-Pf"></a>于时佛身从重椁内双出两足，<a id="a-Pg"></a>足有异色。<a id="a-Ph"></a>迦葉见已，<a id="a-Pi"></a>怪问阿难：<a id="a-Pj"></a>“佛身金色，<a id="a-Pk"></a>足何故异？<a id="a-Pl"></a>”</p>
  <p id="aPm">阿难报曰：<a id="a-Pn"></a>“向者，<a id="a-Po"></a>有一老母悲哀而前，<a id="a-Pp"></a>手抚佛足，<a id="a-Pq"></a>泪堕其上，<a id="a-Pr"></a>故色异耳！<a id="a-Ps"></a>”</p>
  <p id="aPt">迦葉闻已，<a id="a-Pu"></a>又大不悦，<a id="a-Pv"></a>即向香积，<a id="a-Pw"></a>礼佛舍利。<a id="a-Px"></a>时，<a id="a-Py"></a>四部众及上诸天同时俱礼，<a id="a-Pz"></a>于是佛足忽然不现。</p>
  <p id="aQ0">时，<a id="a-Q1"></a>大迦葉绕积三匝，<a id="a-Q2"></a>而作颂曰：</p>
  <p id="aQ3">“诸佛无等等，<a id="a-Q4"></a>圣智不可称，</p>
  <p id="aQ5">无等之圣智，<a id="a-Q6"></a>我今稽首礼。</p>
  <p id="aQ7">无等等沙门，<a id="a-Q8"></a>最上无瑕秽，</p>
  <p id="aQ9">牟尼绝爱枝，<a id="a-QA"></a>大仙天人尊，</p>
  <p id="aQB">人中第一雄，<a id="a-QC"></a>我今稽首礼。</p>
  <p id="aQD">苦行无等侣，<a id="a-QE"></a>离著而教人，</p>
  <p id="aQF">无染无垢尘，<a id="a-QG"></a>稽首无上尊。</p>
  <p id="aQH">三垢垢已尽，<a id="a-QI"></a>乐于空寂行，</p>
  <p id="aQJ">无二无畴匹，<a id="a-QK"></a>稽首十力尊。</p>
  <p id="aQL">善逝为最上，<a id="a-QM"></a>二足尊中尊，</p>
  <p id="aQN">觉四谛止息，<a id="a-QO"></a>稽首安隐智。</p>
  <p id="aQP">沙门中无上，<a id="a-QQ"></a>回邪令入正，</p>
  <p id="aQR">世尊施寂灭，<a id="a-QS"></a>稽首湛然迹。</p>
  <p id="aQT">无热无瑕隙，<a id="a-QU"></a>其心当寂定，</p>
  <p id="aQV">练除诸尘秽，<a id="a-QW"></a>稽首无垢尊。</p>
  <p id="aQX">慧眼无限量，<a id="a-QY"></a>甘露威名称，</p>
  <p id="aQZ">希有难思议，<a id="a-Qa"></a>稽首无等伦。</p>
  <p id="aQb">吼声如师子，<a id="a-Qc"></a>在林无所畏，</p>
  <p id="aQd">降魔越四姓，<a id="a-Qe"></a>是故稽首礼。<a id="a-Qf"></a>”</p>
  <p id="aQg">大迦葉有大威德，<a id="a-Qh"></a>四辩具足，<a id="a-Qi"></a>说此偈已，<a id="a-Qj"></a>时彼佛[卄/積]不烧自燃。<a id="a-Qk"></a>诸末罗等各相谓言：<a id="a-Ql"></a>“今火猛炽，<a id="a-Qm"></a>焰盛难止，<a id="a-Qn"></a>阇维舍利，<a id="a-Qo"></a>或能消尽，<a id="a-Qp"></a>当于何所求水灭之？<a id="a-Qq"></a>”时，<a id="a-Qr"></a>佛[卄/積]侧有娑罗树神，<a id="a-Qs"></a>笃信佛道，<a id="a-Qt"></a>寻以神力灭佛[卄/積]火。</p>
  <p id="aQu">时，<a id="a-Qv"></a>诸末罗复相谓言：<a id="a-Qw"></a>“此拘尸城左右十二由旬，<a id="a-Qx"></a>所有香华，<a id="a-Qy"></a>尽当采取，<a id="a-Qz"></a>供佛舍利。<a id="a-R0"></a>”寻诣城侧，<a id="a-R1"></a>取诸香华，<a id="a-R2"></a>以用供养。</p>
  <p id="aR3">时，<a id="a-R4"></a>波婆国末罗民众，<a id="a-R5"></a>闻佛于双树灭度，<a id="a-R6"></a>皆自念言：<a id="a-R7"></a>“今我宜往，<a id="a-R8"></a>求舍利分，<a id="a-R9"></a>自于本土，<a id="a-RA"></a>起塔供养。<a id="a-RB"></a>”时，<a id="a-RC"></a>波婆国诸末罗即下国中，<a id="a-RD"></a>严四种兵——象兵、<a id="a-RE"></a>马兵、<a id="a-RF"></a>车兵、<a id="a-RG"></a>步兵，<a id="a-RH"></a>到拘尸城，<a id="a-RI"></a>遣使者曰：<a id="a-RJ"></a>“闻佛众佑，<a id="a-RK"></a>止此灭度，<a id="a-RL"></a>彼亦我师，<a id="a-RM"></a>敬慕之心，<a id="a-RN"></a>来请骨分，<a id="a-RO"></a>当于本国起塔供养。<a id="a-RP"></a>”</p>
  <p id="aRQ">拘尸王答曰：<a id="a-RR"></a>“如是！<a id="a-RS"></a>如是！<a id="a-RT"></a>诚如所言。<a id="a-RU"></a>但为世尊垂降此土，<a id="a-RV"></a>于兹灭度，<a id="a-RW"></a>国内士民，<a id="a-RX"></a>当自供养。<a id="a-RY"></a>远劳诸君，<a id="a-RZ"></a>舍利分不可得。<a id="a-Ra"></a>”</p>
  <p id="aRb">时，<a id="a-Rc"></a>遮罗颇国诸跋离民众，<a id="a-Rd"></a>及罗摩伽国拘利民众、<a id="a-Re"></a>毗留提国婆罗门众、<a id="a-Rf"></a>迦维罗卫国释种民众、<a id="a-Rg"></a>毗舍离国离车民众，<a id="a-Rh"></a>及摩竭王阿阇世，<a id="a-Ri"></a>闻如来于拘尸城双树间而取灭度，<a id="a-Rj"></a>皆自念言：<a id="a-Rk"></a>“今我宜往，<a id="a-Rl"></a>求舍利分。<a id="a-Rm"></a>”</p>
  <p id="aRn">时，<a id="a-Ro"></a>诸国王阿阇世等，<a id="a-Rp"></a>即下国中，<a id="a-Rq"></a>严四种兵——象兵、<a id="a-Rr"></a>马兵、<a id="a-Rs"></a>车兵、<a id="a-Rt"></a>步兵，<a id="a-Ru"></a>进渡恒水，<a id="a-Rv"></a>即敕婆罗门香姓：<a id="a-Rw"></a>“汝持我名，<a id="a-Rx"></a>入拘尸城，<a id="a-Ry"></a>致问诸末罗等：<a id="a-Rz"></a>‘起居轻利，<a id="a-S0"></a>游步强耶？<a id="a-S1"></a>吾于诸贤，<a id="a-S2"></a>每相宗敬，<a id="a-S3"></a>邻境义和，<a id="a-S4"></a>曾无诤讼。<a id="a-S5"></a>我闻如来于君国内而取灭度，<a id="a-S6"></a>唯无上尊，<a id="a-S7"></a>实我所天，<a id="a-S8"></a>故从远来，<a id="a-S9"></a>求请骨分，<a id="a-SA"></a>欲还本土，<a id="a-SB"></a>起塔供养。<a id="a-SC"></a>设与我者，<a id="a-SD"></a>举国重宝，<a id="a-SE"></a>与君共之。<a id="a-SF"></a>’”</p>
  <p id="aSG">时，<a id="a-SH"></a>香姓婆罗门受王教已，<a id="a-SI"></a>即诣彼城，<a id="a-SJ"></a>语诸末罗曰：<a id="a-SK"></a>“摩竭大王致问无量：<a id="a-SL"></a>‘起居轻利，<a id="a-SM"></a>游步强耶？<a id="a-SN"></a>吾于诸君，<a id="a-SO"></a>每相宗敬，<a id="a-SP"></a>邻境义和，<a id="a-SQ"></a>曾无诤讼。<a id="a-SR"></a>我闻如来于君国内而取灭度，<a id="a-SS"></a>唯无上尊，<a id="a-ST"></a>实我所天，<a id="a-SU"></a>故从远来，<a id="a-SV"></a>求请骨分，<a id="a-SW"></a>欲还本土，<a id="a-SX"></a>起塔供养。<a id="a-SY"></a>设与我者，<a id="a-SZ"></a>举国重宝，<a id="a-Sa"></a>与君共之。<a id="a-Sb"></a>’”</p>
  <p id="aSc">时，<a id="a-Sd"></a>诸末罗报香姓曰：<a id="a-Se"></a>“如是！<a id="a-Sf"></a>如是！<a id="a-Sg"></a>诚如君言。<a id="a-Sh"></a>但为世尊垂降此土，<a id="a-Si"></a>于兹灭度，<a id="a-Sj"></a>国内士民自当供养。<a id="a-Sk"></a>远劳诸君，<a id="a-Sl"></a>舍利分不可得。<a id="a-Sm"></a>”</p>
  <p id="aSn">时，<a id="a-So"></a>诸国王即集群臣，<a id="a-Sp"></a>众共立议，<a id="a-Sq"></a>作颂告曰：</p>
  <p id="aSr">“吾等和议，<a id="a-Ss"></a>远来拜首，</p>
  <p id="aSt">逊言求分，<a id="a-Su"></a>如不见与，</p>
  <p id="aSv">四兵在此，<a id="a-Sw"></a>不惜身命，</p>
  <p id="aSx">义而弗获，<a id="a-Sy"></a>当以力取。<a id="a-Sz"></a>”</p>
  <p id="aT0">时，<a id="a-T1"></a>拘尸国即集群臣，<a id="a-T2"></a>众共立议，<a id="a-T3"></a>以偈答曰：</p>
  <p id="aT4">“远劳诸君，<a id="a-T5"></a>屈辱拜首，</p>
  <p id="aT6">如来遗形，<a id="a-T7"></a>不敢相许，</p>
  <p id="aT8">彼欲举兵，<a id="a-T9"></a>吾斯亦有，</p>
  <p id="aTA">毕命相抵，<a id="a-TB"></a>未之有畏。<a id="a-TC"></a>”</p>
  <p id="aTD">时，<a id="a-TE"></a>香姓婆罗门晓众人曰：<a id="a-TF"></a>“诸贤，<a id="a-TG"></a>长夜受佛教诫，<a id="a-TH"></a>口诵法言，<a id="a-TI"></a>心服仁化，<a id="a-TJ"></a>一切众生常念欲安，<a id="a-TK"></a>宁可争佛舍利，<a id="a-TL"></a>共相残害？<a id="a-TM"></a>如来遗形欲以广益，<a id="a-TN"></a>舍利现在，<a id="a-TO"></a>但当分取。<a id="a-TP"></a>”</p>
  <p id="aTQ">众咸称善，<a id="a-TR"></a>寻复议言：<a id="a-TS"></a>“谁堪分者？<a id="a-TT"></a>”</p>
  <p id="aTU">皆言香姓婆罗门仁智平均，<a id="a-TV"></a>可使分也。</p>
  <p id="aTW">时，<a id="a-TX"></a>诸国王即命香姓：<a id="a-TY"></a>“汝为我等分佛舍利，<a id="a-TZ"></a>均作八分。<a id="a-Ta"></a>”</p>
  <p id="aTb">于时，<a id="a-Tc"></a>香姓闻诸王语已，<a id="a-Td"></a>即诣舍利所，<a id="a-Te"></a>头面礼毕，<a id="a-Tf"></a>徐前取佛上牙，<a id="a-Tg"></a>别置一面。<a id="a-Th"></a>寻遣使者，<a id="a-Ti"></a>赍佛上牙，<a id="a-Tj"></a>诣阿阇世王所，<a id="a-Tk"></a>语使者言：<a id="a-Tl"></a>“汝以我声，<a id="a-Tm"></a>上白大王：<a id="a-Tn"></a>‘起居轻利，<a id="a-To"></a>游步强耶？<a id="a-Tp"></a>舍利未至，<a id="a-Tq"></a>倾迟无量耶？<a id="a-Tr"></a>今付使者如来上牙，<a id="a-Ts"></a>并可供养，<a id="a-Tt"></a>以慰企望，<a id="a-Tu"></a>明星出时，<a id="a-Tv"></a>分舍利讫，<a id="a-Tw"></a>当自奉送。<a id="a-Tx"></a>’”</p>
  <p id="aTy">时，<a id="a-Tz"></a>彼使者受香姓语已，<a id="a-U0"></a>即诣阿阇世王所，<a id="a-U1"></a>白言：<a id="a-U2"></a>“香姓婆罗门致问无量：<a id="a-U3"></a>‘起居轻利，<a id="a-U4"></a>游步强耶？<a id="a-U5"></a>舍利未至，<a id="a-U6"></a>倾迟无量耶？<a id="a-U7"></a>今付使者如来上牙，<a id="a-U8"></a>并可供养，<a id="a-U9"></a>以慰企望，<a id="a-UA"></a>明星出时，<a id="a-UB"></a>分舍利讫，<a id="a-UC"></a>当自奉送。<a id="a-UD"></a>’”</p>
  <p id="aUE">尔时，<a id="a-UF"></a>香姓以一瓶受一石许，<a id="a-UG"></a>即分舍利，<a id="a-UH"></a>均为八分已，<a id="a-UI"></a>告众人言：<a id="a-UJ"></a>“愿以此瓶，<a id="a-UK"></a>众议见与，<a id="a-UL"></a>自欲于舍起塔供养。<a id="a-UM"></a>”</p>
  <p id="aUN">皆言：<a id="a-UO"></a>“智哉！<a id="a-UP"></a>是为知时。<a id="a-UQ"></a>”即共听与。</p>
  <p id="aUR">时，<a id="a-US"></a>有毕钵村人白众人言：<a id="a-UT"></a>“乞地焦炭，<a id="a-UU"></a>起塔供养。<a id="a-UV"></a>”皆言与之。</p>
  <p id="aUW">时，<a id="a-UX"></a>拘尸国人得舍利分，<a id="a-UY"></a>即于其土起塔供养。<a id="a-UZ"></a>波婆国人、<a id="a-Ua"></a>遮罗国、<a id="a-Ub"></a>罗摩伽国、<a id="a-Uc"></a>毗留提国、<a id="a-Ud"></a>迦维罗卫国、<a id="a-Ue"></a>毗舍离国、<a id="a-Uf"></a>摩竭国阿阇世王等，<a id="a-Ug"></a>得舍利分已，<a id="a-Uh"></a>各归其国，<a id="a-Ui"></a>起塔供养。<a id="a-Uj"></a>香姓婆罗门持舍利瓶归起塔庙，<a id="a-Uk"></a>毕钵村人持地焦炭归起塔庙。<a id="a-Ul"></a>当于尔时，<a id="a-Um"></a>如来舍利起于八塔，<a id="a-Un"></a>第九瓶塔，<a id="a-Uo"></a>第十炭塔，<a id="a-Up"></a>第十一生时发塔。</p>
  <p id="aUq">何等时佛生？<a id="a-Ur"></a>何等时出家？</p>
  <p id="aUs">何等时成道？<a id="a-Ut"></a>何等时灭度？</p>
  <p id="aUu">沸星出时生，<a id="a-Uv"></a>沸星出出家，</p>
  <p id="aUw">沸星出成道，<a id="a-Ux"></a>沸星出灭度。</p>
  <p id="aUy">何等生二足尊，<a id="a-Uz"></a>何等出丛林苦？</p>
  <p id="aV0">何等得最上道？<a id="a-V1"></a>何等入涅槃城？</p>
  <p id="aV2">沸星生二足尊，<a id="a-V3"></a>沸星出丛林苦，</p>
  <p id="aV4">沸星得最上道，<a id="a-V5"></a>沸星入涅槃城。</p>
  <p id="aV6">八日如来生，<a id="a-V7"></a>八日佛出家，</p>
  <p id="aV8">八日成菩提，<a id="a-V9"></a>八日取灭度。</p>
  <p id="aVA">八日生二足尊，<a id="a-VB"></a>八日出丛林苦，</p>
  <p id="aVC">八日成最上道，<a id="a-VD"></a>八日入泥洹城。</p>
  <p id="aVE">二月如来生，<a id="a-VF"></a>二月佛出家，</p>
  <p id="aVG">二月成菩提，<a id="a-VH"></a>二月取涅槃。</p>
  <p id="aVI">二月生二足尊，<a id="a-VJ"></a>二月出丛林苦，</p>
  <p id="aVK">二月得最上道，<a id="a-VL"></a>二月入涅槃城。</p>
  <p id="aVM">娑罗华炽盛，<a id="a-VN"></a>种种光相照，</p>
  <p id="aVO">于其本生处，<a id="a-VP"></a>如来取灭度。</p>
  <p id="aVQ">大慈般涅槃，<a id="a-VR"></a>多人称赞礼，</p>
  <p id="aVS">尽度诸恐畏，<a id="a-VT"></a>决定取灭度。</p>
 </body>
</html>