<!doctype html>
<html id="z3IBUG1ZL" data-ver="2815">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘阿含部">
  <meta period="姚秦">
 </head>
 <body>
  <h1 id="a1">佛说长阿含经卷第十</h1>
  <h2 id="a2">第二分增一经第七</h2>
  <p id="a3">如是我闻：<a id="a-4"></a>一时，<a id="a-5"></a>佛在舍卫国祇树给孤独园，<a id="a-6"></a>与大比丘众千二百五十人俱。</p>
  <p id="a7">尔时，<a id="a-8"></a>世尊告诸比丘：<a id="a-9"></a>“我与汝等说微妙法，<a id="a-A"></a>上中下言，<a id="a-B"></a>皆悉真正，<a id="a-C"></a>义味清净，<a id="a-D"></a>梵行具足，<a id="a-E"></a>谓一增法也。<a id="a-F"></a>汝等谛听！<a id="a-G"></a>善思念之，<a id="a-H"></a>当为汝说。<a id="a-I"></a>”时，<a id="a-J"></a>诸比丘受教而听。</p>
  <p id="aK">佛告比丘：<a id="a-L"></a>“一增法者，<a id="a-M"></a>谓一成法、<a id="a-N"></a>一修法、<a id="a-O"></a>一觉法、<a id="a-P"></a>一灭法、<a id="a-Q"></a>一证法。</p>
  <p id="aR">“云何一成法？<a id="a-S"></a>谓不舍善法。</p>
  <p id="aT">“云何一修法？<a id="a-U"></a>谓常自念身。</p>
  <p id="aV">“云何一觉法？<a id="a-W"></a>谓有漏触。</p>
  <p id="aX">“云何一灭法？<a id="a-Y"></a>谓有我慢。</p>
  <p id="aZ">“云何一证法？<a id="a-a"></a>谓无碍心解脱。</p>
  <p id="ab">“又有二成法、<a id="a-c"></a>二修法、<a id="a-d"></a>二觉法、<a id="a-e"></a>二灭法、<a id="a-f"></a>二证法。</p>
  <p id="ag">“云何二成法？<a id="a-h"></a>谓知惭、<a id="a-i"></a>知愧。</p>
  <p id="aj">“云何二修法？<a id="a-k"></a>谓止与观。</p>
  <p id="al">“云何二觉法？<a id="a-m"></a>谓名与色。</p>
  <p id="an">“云何二灭法？<a id="a-o"></a>谓无明、<a id="a-p"></a>有爱。</p>
  <p id="aq">“云何二证法？<a id="a-r"></a>谓明与解脱。</p>
  <p id="as">“又有三成法、<a id="a-t"></a>三修法、<a id="a-u"></a>三觉法、<a id="a-v"></a>三灭法、<a id="a-w"></a>三证法。</p>
  <p id="ax">“云何三成法？<a id="a-y"></a>一者、<a id="a-z"></a>亲近善友，<a id="a-10"></a>二者、<a id="a-11"></a>耳闻法音，<a id="a-12"></a>三者、<a id="a-13"></a>法法成就。</p>
  <p id="a14">“云何三修法？<a id="a-15"></a>谓三三昧：<a id="a-16"></a>空三昧、<a id="a-17"></a>无相三昧、<a id="a-18"></a>无作三昧。</p>
  <p id="a19">“云何三觉法？<a id="a-1A"></a>谓三受：<a id="a-1B"></a>苦受、<a id="a-1C"></a>乐受、<a id="a-1D"></a>不苦不乐受。</p>
  <p id="a1E">“云何三灭法？<a id="a-1F"></a>谓三爱：<a id="a-1G"></a>欲爱、<a id="a-1H"></a>有爱、<a id="a-1I"></a>无有爱。</p>
  <p id="a1J">“云何三证法？<a id="a-1K"></a>谓三明：<a id="a-1L"></a>宿命智、<a id="a-1M"></a>天眼智、<a id="a-1N"></a>漏尽智。</p>
  <p id="a1O">“又有四成法、<a id="a-1P"></a>四修法、<a id="a-1Q"></a>四觉法、<a id="a-1R"></a>四灭法、<a id="a-1S"></a>四证法。</p>
  <p id="a1T">“云何四成法？<a id="a-1U"></a>一者、<a id="a-1V"></a>住中国，<a id="a-1W"></a>二者、<a id="a-1X"></a>近善友，<a id="a-1Y"></a>三者、<a id="a-1Z"></a>自谨慎，<a id="a-1a"></a>四者、<a id="a-1b"></a>宿植善本。</p>
  <p id="a1c">“云何四修法？<a id="a-1d"></a>住四念处。<a id="a-1e"></a>比丘内身身观，<a id="a-1f"></a>精勤不懈，<a id="a-1g"></a>忆念不忘，<a id="a-1h"></a>舍世贪忧；<a id="a-1i"></a>外身身观，<a id="a-1j"></a>精勤不懈，<a id="a-1k"></a>忆念不忘，<a id="a-1l"></a>舍世贪忧；<a id="a-1m"></a>内外身身观，<a id="a-1n"></a>精勤不懈，<a id="a-1o"></a>忆念不忘，<a id="a-1p"></a>舍世贪忧。<a id="a-1q"></a>受、<a id="a-1r"></a>意、<a id="a-1s"></a>法观，<a id="a-1t"></a>亦复如是。</p>
  <p id="a1u">“云何四觉法？<a id="a-1v"></a>谓四食：<a id="a-1w"></a>抟食、<a id="a-1x"></a>触食、<a id="a-1y"></a>念食、<a id="a-1z"></a>识食。</p>
  <p id="a20">“云何四灭法？<a id="a-21"></a>谓四受：<a id="a-22"></a>欲受、<a id="a-23"></a>我受、<a id="a-24"></a>戒受、<a id="a-25"></a>见受。</p>
  <p id="a26">“云何四证法？<a id="a-27"></a>谓四沙门果：<a id="a-28"></a>须陀洹果、<a id="a-29"></a>斯陀含果、<a id="a-2A"></a>阿那含果、<a id="a-2B"></a>阿罗汉果。</p>
  <p id="a2C">“又有五成法、<a id="a-2D"></a>五修法、<a id="a-2E"></a>五觉法、<a id="a-2F"></a>五灭法、<a id="a-2G"></a>五证法。</p>
  <p id="a2H">“云何五成法？<a id="a-2I"></a>谓五灭尽支：<a id="a-2J"></a>一者、<a id="a-2K"></a>信佛、<a id="a-2L"></a>如来、<a id="a-2M"></a>至真，<a id="a-2N"></a>十号具足；<a id="a-2O"></a>二者、<a id="a-2P"></a>无病，<a id="a-2Q"></a>身常安隐；<a id="a-2R"></a>三者、<a id="a-2S"></a>质直无有谀谄，<a id="a-2T"></a>直趣如来涅槃径路；<a id="a-2U"></a>四者、<a id="a-2V"></a>专心不乱，<a id="a-2W"></a>讽诵不忘；<a id="a-2X"></a>五者、<a id="a-2Y"></a>善于观察法之起灭，<a id="a-2Z"></a>以贤圣行尽于苦本。</p>
  <p id="a2a">“云何五修法？<a id="a-2b"></a>谓五根：<a id="a-2c"></a>信根、<a id="a-2d"></a>精进根、<a id="a-2e"></a>念根、<a id="a-2f"></a>定根、<a id="a-2g"></a>慧根。</p>
  <p id="a2h">“云何五觉法？<a id="a-2i"></a>谓五受阴：<a id="a-2j"></a>色受阴，<a id="a-2k"></a>受、<a id="a-2l"></a>想、<a id="a-2m"></a>行、<a id="a-2n"></a>识受阴。</p>
  <p id="a2o">“云何五灭法？<a id="a-2p"></a>谓五盖：<a id="a-2q"></a>贪欲盖、<a id="a-2r"></a>瞋恚盖、<a id="a-2s"></a>睡眼盖、<a id="a-2t"></a>掉戏盖、<a id="a-2u"></a>疑盖。</p>
  <p id="a2v">“云何五证法？<a id="a-2w"></a>谓五无学聚：<a id="a-2x"></a>无学戒聚、<a id="a-2y"></a>无学定聚、<a id="a-2z"></a>慧聚、<a id="a-30"></a>解脱聚、<a id="a-31"></a>解脱知见聚。</p>
  <p id="a32">“复有六成法、<a id="a-33"></a>六修法、<a id="a-34"></a>六觉法、<a id="a-35"></a>六灭法、<a id="a-36"></a>六证法。</p>
  <p id="a37">“云何六成法？<a id="a-38"></a>谓六重法。<a id="a-39"></a>若有比丘修六重法，<a id="a-3A"></a>可敬可重，<a id="a-3B"></a>和合于众，<a id="a-3C"></a>无有诤讼，<a id="a-3D"></a>独行无杂。<a id="a-3E"></a>云何六？<a id="a-3F"></a>于是，<a id="a-3G"></a>比丘身常行慈及修梵行，<a id="a-3H"></a>住仁爱心，<a id="a-3I"></a>名曰重法，<a id="a-3J"></a>可敬可重，<a id="a-3K"></a>和合于众，<a id="a-3L"></a>无有诤讼，<a id="a-3M"></a>独行无杂。<a id="a-3N"></a>复次，<a id="a-3O"></a>比丘口慈、<a id="a-3P"></a>意慈，<a id="a-3Q"></a>以己供养及钵中余，<a id="a-3R"></a>与人共之，<a id="a-3S"></a>不怀彼此。<a id="a-3T"></a>复次，<a id="a-3U"></a>比丘圣所行戒，<a id="a-3V"></a>不犯不毁，<a id="a-3W"></a>无有染污，<a id="a-3X"></a>智者所称，<a id="a-3Y"></a>善具足持戒，<a id="a-3Z"></a>成就贤圣出要，<a id="a-3a"></a>平等尽苦，<a id="a-3b"></a>正见及诸梵行，<a id="a-3c"></a>是名重法，<a id="a-3d"></a>可敬可重，<a id="a-3e"></a>和合于众，<a id="a-3f"></a>无有诤讼，<a id="a-3g"></a>独行不杂。</p>
  <p id="a3h">“云何六修法？<a id="a-3i"></a>谓六念：<a id="a-3j"></a>佛念、<a id="a-3k"></a>法念、<a id="a-3l"></a>僧念、<a id="a-3m"></a>戒念、<a id="a-3n"></a>施念、<a id="a-3o"></a>天念。</p>
  <p id="a3p">“云何六觉法？<a id="a-3q"></a>谓六内入：<a id="a-3r"></a>眼入、<a id="a-3s"></a>耳入、<a id="a-3t"></a>鼻入、<a id="a-3u"></a>舌入、<a id="a-3v"></a>身入、<a id="a-3w"></a>意入。</p>
  <p id="a3x">“云何六灭法？<a id="a-3y"></a>谓六爱：<a id="a-3z"></a>色爱、<a id="a-40"></a>声爱，<a id="a-41"></a>香、<a id="a-42"></a>味、<a id="a-43"></a>触、<a id="a-44"></a>法爱。</p>
  <p id="a45">“云何六证法？<a id="a-46"></a>谓六神通：<a id="a-47"></a>一者、<a id="a-48"></a>神足通证，<a id="a-49"></a>二者、<a id="a-4A"></a>天耳通证，<a id="a-4B"></a>三者、<a id="a-4C"></a>知他心通证，<a id="a-4D"></a>四者、<a id="a-4E"></a>宿命通证，<a id="a-4F"></a>五者、<a id="a-4G"></a>天眼通证，<a id="a-4H"></a>六者、<a id="a-4I"></a>漏尽通证。</p>
  <p id="a4J">“复有七成法、<a id="a-4K"></a>七修法、<a id="a-4L"></a>七觉法、<a id="a-4M"></a>七灭法、<a id="a-4N"></a>七证法。</p>
  <p id="a4O">“云何七成法？<a id="a-4P"></a>谓七财：<a id="a-4Q"></a>信财、<a id="a-4R"></a>戒财、<a id="a-4S"></a>惭财、<a id="a-4T"></a>愧财、<a id="a-4U"></a>闻财、<a id="a-4V"></a>施财、<a id="a-4W"></a>惠财，<a id="a-4X"></a>是为七财。</p>
  <p id="a4Y">“云何七修法？<a id="a-4Z"></a>谓七觉意。<a id="a-4a"></a>于是，<a id="a-4b"></a>比丘修念觉意，<a id="a-4c"></a>依无欲、<a id="a-4d"></a>依寂灭、<a id="a-4e"></a>依远离；<a id="a-4f"></a>修法、<a id="a-4g"></a>修精进、<a id="a-4h"></a>修喜、<a id="a-4i"></a>修猗、<a id="a-4j"></a>修定、<a id="a-4k"></a>修舍，<a id="a-4l"></a>依无欲、<a id="a-4m"></a>依寂灭、<a id="a-4n"></a>依远离。</p>
  <p id="a4o">“云何七觉法？<a id="a-4p"></a>谓七识住处：<a id="a-4q"></a>若有众生，<a id="a-4r"></a>若干种身若干种想，<a id="a-4s"></a>天及人，<a id="a-4t"></a>此是初识住；<a id="a-4u"></a>复有众生，<a id="a-4v"></a>若干种身而一想者，<a id="a-4w"></a>梵光音天最初生时是，<a id="a-4x"></a>是二识住；<a id="a-4y"></a>复有众生，<a id="a-4z"></a>一身若干种想，<a id="a-50"></a>光音天是，<a id="a-51"></a>是三识住；<a id="a-52"></a>复有众生，<a id="a-53"></a>一身一想，<a id="a-54"></a>遍净天是，<a id="a-55"></a>是四识住处；<a id="a-56"></a>复有众生，<a id="a-57"></a>空处住，<a id="a-58"></a>是五识住；<a id="a-59"></a>或识处住，<a id="a-5A"></a>是六识住；<a id="a-5B"></a>或不用处，<a id="a-5C"></a>是七识住。</p>
  <p id="a5D">“云何七灭法？<a id="a-5E"></a>谓七使法：<a id="a-5F"></a>欲爱使、<a id="a-5G"></a>有爱使、<a id="a-5H"></a>见使、<a id="a-5I"></a>慢使、<a id="a-5J"></a>瞋恚使、<a id="a-5K"></a>无明使、<a id="a-5L"></a>疑使。</p>
  <p id="a5M">“云何七证法？<a id="a-5N"></a>为七漏尽力。<a id="a-5O"></a>于是，<a id="a-5P"></a>漏尽比丘于一切诸苦、<a id="a-5Q"></a>集、<a id="a-5R"></a>灭、<a id="a-5S"></a>味、<a id="a-5T"></a>过、<a id="a-5U"></a>出要，<a id="a-5V"></a>如实知见，<a id="a-5W"></a>观欲如火坑，<a id="a-5X"></a>亦如刀剑，<a id="a-5Y"></a>知欲见欲，<a id="a-5Z"></a>不贪于欲，<a id="a-5a"></a>心不住欲；<a id="a-5b"></a>于中复善观察，<a id="a-5c"></a>如实得知，<a id="a-5d"></a>如实见已，<a id="a-5e"></a>世间贪淫、<a id="a-5f"></a>恶不善法不起不漏，<a id="a-5g"></a>修四念处，<a id="a-5h"></a>多修多行，<a id="a-5i"></a>五根、<a id="a-5j"></a>五力、<a id="a-5k"></a>七觉意、<a id="a-5l"></a>贤圣八道，<a id="a-5m"></a>多修多行。</p>
  <p id="a5n">“复有八成法、<a id="a-5o"></a>八修法、<a id="a-5p"></a>八觉法、<a id="a-5q"></a>八灭法、<a id="a-5r"></a>八证法。</p>
  <p id="a5s">“云何八成法？<a id="a-5t"></a>谓八因缘，<a id="a-5u"></a>未得梵行而得智，<a id="a-5v"></a>得梵行已智增多。<a id="a-5w"></a>云何为八？<a id="a-5x"></a>如是比丘依世尊住，<a id="a-5y"></a>或依师长，<a id="a-5z"></a>或依智慧梵行者住，<a id="a-60"></a>生惭愧心，<a id="a-61"></a>有爱有敬，<a id="a-62"></a>是为初因缘；<a id="a-63"></a>未得梵行而得智，<a id="a-64"></a>得梵行已智增多。<a id="a-65"></a>复次，<a id="a-66"></a>依世尊住，<a id="a-67"></a>随时请问：<a id="a-68"></a>‘此法云何义、<a id="a-69"></a>何所趣？<a id="a-6A"></a>’尊长即为开演深义，<a id="a-6B"></a>是为二因缘。<a id="a-6C"></a>既闻法已，<a id="a-6D"></a>身心乐静，<a id="a-6E"></a>是为三因缘。<a id="a-6F"></a>不为遮道无益杂论，<a id="a-6G"></a>彼到众中，<a id="a-6H"></a>或自说法，<a id="a-6I"></a>或请他说，<a id="a-6J"></a>犹复不舍贤圣默然，<a id="a-6K"></a>是为四因缘。<a id="a-6L"></a>多闻广博，<a id="a-6M"></a>守持不忘，<a id="a-6N"></a>诸法深奥，<a id="a-6O"></a>上中下善，<a id="a-6P"></a>义味诚谛，<a id="a-6Q"></a>梵行具足；<a id="a-6R"></a>闻已入心，<a id="a-6S"></a>见不流动，<a id="a-6T"></a>是为五因缘。<a id="a-6U"></a>修习精勤，<a id="a-6V"></a>灭不善行，<a id="a-6W"></a>善行日增，<a id="a-6X"></a>勉力堪任，<a id="a-6Y"></a>不舍斯法，<a id="a-6Z"></a>是为六因缘。<a id="a-6a"></a>又以智慧知起灭法，<a id="a-6b"></a>圣贤所趣，<a id="a-6c"></a>能尽苦际，<a id="a-6d"></a>是为七因缘。<a id="a-6e"></a>又观五受阴，<a id="a-6f"></a>生相、<a id="a-6g"></a>灭相；<a id="a-6h"></a>此色，<a id="a-6i"></a>色集、<a id="a-6j"></a>色灭；<a id="a-6k"></a>此受、<a id="a-6l"></a>想、<a id="a-6m"></a>行、<a id="a-6n"></a>识，<a id="a-6o"></a>识集、<a id="a-6p"></a>识灭，<a id="a-6q"></a>是为八因缘，<a id="a-6r"></a>未得梵行而有智，<a id="a-6s"></a>已得梵行智增多。</p>
  <p id="a6t">“云何八修法？<a id="a-6u"></a>谓贤圣八道：<a id="a-6v"></a>正见、<a id="a-6w"></a>正志、<a id="a-6x"></a>正语、<a id="a-6y"></a>正业、<a id="a-6z"></a>正命、<a id="a-70"></a>正方便、<a id="a-71"></a>正念、<a id="a-72"></a>正定。</p>
  <p id="a73">“云何八觉法？<a id="a-74"></a>谓世八法：<a id="a-75"></a>利、<a id="a-76"></a>衰、<a id="a-77"></a>毁、<a id="a-78"></a>誉、<a id="a-79"></a>称、<a id="a-7A"></a>讥、<a id="a-7B"></a>苦、<a id="a-7C"></a>乐。</p>
  <p id="a7D">“云何八灭法？<a id="a-7E"></a>谓八邪：<a id="a-7F"></a>邪见、<a id="a-7G"></a>邪志、<a id="a-7H"></a>邪语、<a id="a-7I"></a>邪业、<a id="a-7J"></a>邪命、<a id="a-7K"></a>邪方便、<a id="a-7L"></a>邪念、<a id="a-7M"></a>邪定。</p>
  <p id="a7N">“云何八证法？<a id="a-7O"></a>谓八解脱：<a id="a-7P"></a>色观色，<a id="a-7Q"></a>一解脱；<a id="a-7R"></a>内有色想，<a id="a-7S"></a>外观色，<a id="a-7T"></a>二解脱；<a id="a-7U"></a>净解脱，<a id="a-7V"></a>三解脱；<a id="a-7W"></a>度色想，<a id="a-7X"></a>灭瞋恚想，<a id="a-7Y"></a>住空处，<a id="a-7Z"></a>四解脱；<a id="a-7a"></a>度空处，<a id="a-7b"></a>住识处，<a id="a-7c"></a>五解脱；<a id="a-7d"></a>度识处，<a id="a-7e"></a>住不用处，<a id="a-7f"></a>六解脱；<a id="a-7g"></a>度不用处，<a id="a-7h"></a>住有想无想处，<a id="a-7i"></a>七解脱；<a id="a-7j"></a>度有想无想处，<a id="a-7k"></a>住想知灭，<a id="a-7l"></a>八解脱。</p>
  <p id="a7m">“复有九成法、<a id="a-7n"></a>九修法、<a id="a-7o"></a>九觉法、<a id="a-7p"></a>九灭法、<a id="a-7q"></a>九证法。</p>
  <p id="a7r">“云何九成法？<a id="a-7s"></a>谓九净灭支法：<a id="a-7t"></a>戒净灭支、<a id="a-7u"></a>心净灭支、<a id="a-7v"></a>见净灭支、<a id="a-7w"></a>度疑净灭支、<a id="a-7x"></a>分别净灭支、<a id="a-7y"></a>道净灭支、<a id="a-7z"></a>除净灭支、<a id="a-80"></a>无欲净灭支、<a id="a-81"></a>解脱净灭支。</p>
  <p id="a82">“云何九修法？<a id="a-83"></a>谓九喜本：<a id="a-84"></a>一喜，<a id="a-85"></a>二爱，<a id="a-86"></a>三悦，<a id="a-87"></a>四乐，<a id="a-88"></a>五定，<a id="a-89"></a>六如实知，<a id="a-8A"></a>七除舍，<a id="a-8B"></a>八无欲，<a id="a-8C"></a>九解脱。</p>
  <p id="a8D">“云何九觉法？<a id="a-8E"></a>谓九众生居：<a id="a-8F"></a>或有众生，<a id="a-8G"></a>若干种身若干种想，<a id="a-8H"></a>天及人是，<a id="a-8I"></a>是初众生居；<a id="a-8J"></a>或有众生，<a id="a-8K"></a>若干种身而一想者，<a id="a-8L"></a>梵光音天最初生时是，<a id="a-8M"></a>是二众生居；<a id="a-8N"></a>或有众生，<a id="a-8O"></a>一身若干种想，<a id="a-8P"></a>光音天是，<a id="a-8Q"></a>是三众生居；<a id="a-8R"></a>或有众生，<a id="a-8S"></a>一身一想，<a id="a-8T"></a>遍净天是，<a id="a-8U"></a>是四众生居；<a id="a-8V"></a>或有众生，<a id="a-8W"></a>无想无所觉知，<a id="a-8X"></a>无想天是，<a id="a-8Y"></a>是五众生居；<a id="a-8Z"></a>复有众生，<a id="a-8a"></a>空处住，<a id="a-8b"></a>是六众生居；<a id="a-8c"></a>复有众生，<a id="a-8d"></a>识处住，<a id="a-8e"></a>是七众生居；<a id="a-8f"></a>复有众生，<a id="a-8g"></a>不用处住，<a id="a-8h"></a>是八众生居；<a id="a-8i"></a>复有众生，<a id="a-8j"></a>住有想无想处，<a id="a-8k"></a>是九众生居。</p>
  <p id="a8l">“云何九灭法？<a id="a-8m"></a>谓九爱本：<a id="a-8n"></a>因爱有求，<a id="a-8o"></a>因求有利，<a id="a-8p"></a>因利有用，<a id="a-8q"></a>因用有欲，<a id="a-8r"></a>因欲有著，<a id="a-8s"></a>因著有嫉，<a id="a-8t"></a>因嫉有守，<a id="a-8u"></a>因守有护。</p>
  <p id="a8v">“云何九证法？<a id="a-8w"></a>谓九尽：<a id="a-8x"></a>若入初禅，<a id="a-8y"></a>则声刺灭；<a id="a-8z"></a>入第二禅，<a id="a-90"></a>则觉观刺灭；<a id="a-91"></a>入第三禅，<a id="a-92"></a>则喜剌灭；<a id="a-93"></a>入第四禅，<a id="a-94"></a>则出入息刺灭；<a id="a-95"></a>入空处，<a id="a-96"></a>则色想刺灭；<a id="a-97"></a>入识处，<a id="a-98"></a>则空想刺灭；<a id="a-99"></a>入不用处，<a id="a-9A"></a>则识想刺灭；<a id="a-9B"></a>入有想无想处，<a id="a-9C"></a>则不用想刺灭；<a id="a-9D"></a>入灭尽定，<a id="a-9E"></a>则想受刺灭。</p>
  <p id="a9F">“复有十成法、<a id="a-9G"></a>十修法、<a id="a-9H"></a>十觉法、<a id="a-9I"></a>十灭法、<a id="a-9J"></a>十证法。</p>
  <p id="a9K">“云何十成法？<a id="a-9L"></a>谓十救法：<a id="a-9M"></a>一者、<a id="a-9N"></a>比丘二百五十戒具，<a id="a-9O"></a>威仪亦具，<a id="a-9P"></a>见有小罪，<a id="a-9Q"></a>生大怖畏，<a id="a-9R"></a>平等学戒，<a id="a-9S"></a>心无倾邪；<a id="a-9T"></a>二者、<a id="a-9U"></a>得善知识；<a id="a-9V"></a>三者、<a id="a-9W"></a>言语中正，<a id="a-9X"></a>多所堪忍；<a id="a-9Y"></a>四者、<a id="a-9Z"></a>好求善法，<a id="a-9a"></a>分布不吝；<a id="a-9b"></a>五者、<a id="a-9c"></a>诸梵行人有所施设，<a id="a-9d"></a>辄往佐助，<a id="a-9e"></a>不以为劳，<a id="a-9f"></a>难为能为，<a id="a-9g"></a>亦教人为；<a id="a-9h"></a>六者、<a id="a-9i"></a>多闻，<a id="a-9j"></a>闻便能持，<a id="a-9k"></a>未曾有忘；<a id="a-9l"></a>七者、<a id="a-9m"></a>精勤，<a id="a-9n"></a>灭不善法，<a id="a-9o"></a>增长善法；<a id="a-9p"></a>八者、<a id="a-9q"></a>常自专念，<a id="a-9r"></a>无有他想，<a id="a-9s"></a>忆本善行，<a id="a-9t"></a>如在目前；<a id="a-9u"></a>九者、<a id="a-9v"></a>智慧成就，<a id="a-9w"></a>观法生灭，<a id="a-9x"></a>以贤圣律断于苦本；<a id="a-9y"></a>十者、<a id="a-9z"></a>乐于闲居，<a id="a-A0"></a>专念思惟，<a id="a-A1"></a>于禅中间无有调戏。</p>
  <p id="aA2">“云何十修法？<a id="a-A3"></a>谓十正行：<a id="a-A4"></a>正见、<a id="a-A5"></a>正志、<a id="a-A6"></a>正语、<a id="a-A7"></a>正业、<a id="a-A8"></a>正命、<a id="a-A9"></a>正方便、<a id="a-AA"></a>正念、<a id="a-AB"></a>正定、<a id="a-AC"></a>正解脱、<a id="a-AD"></a>正智。</p>
  <p id="aAE">“云何十觉法？<a id="a-AF"></a>谓十色入：<a id="a-AG"></a>眼入、<a id="a-AH"></a>耳入、<a id="a-AI"></a>鼻入、<a id="a-AJ"></a>舌入、<a id="a-AK"></a>身入、<a id="a-AL"></a>色入、<a id="a-AM"></a>声入、<a id="a-AN"></a>香入、<a id="a-AO"></a>味入、<a id="a-AP"></a>触入。</p>
  <p id="aAQ">“云何十灭法？<a id="a-AR"></a>谓十邪行：<a id="a-AS"></a>邪见、<a id="a-AT"></a>邪志、<a id="a-AU"></a>邪语、<a id="a-AV"></a>邪业、<a id="a-AW"></a>邪命、<a id="a-AX"></a>邪方便、<a id="a-AY"></a>邪念、<a id="a-AZ"></a>邪定、<a id="a-Aa"></a>邪解脱、<a id="a-Ab"></a>邪智。</p>
  <p id="aAc">“云何十证法？<a id="a-Ad"></a>谓十无学法：<a id="a-Ae"></a>无学正见、<a id="a-Af"></a>正志、<a id="a-Ag"></a>正语、<a id="a-Ah"></a>正业、<a id="a-Ai"></a>正命、<a id="a-Aj"></a>正方便、<a id="a-Ak"></a>正念、<a id="a-Al"></a>正定、<a id="a-Am"></a>正解说、<a id="a-An"></a>正智。</p>
  <p id="aAo">“诸比丘，<a id="a-Ap"></a>此名一增法，<a id="a-Aq"></a>我今为汝等说如是法，<a id="a-Ar"></a>吾为如来、<a id="a-As"></a>为诸弟子所应作者，<a id="a-At"></a>皆已备悉，<a id="a-Au"></a>慈愍殷勤，<a id="a-Av"></a>训诲汝等，<a id="a-Aw"></a>汝等亦宜勤奉行之！<a id="a-Ax"></a>诸比丘，<a id="a-Ay"></a>当在闲居树下空处，<a id="a-Az"></a>精勤坐禅，<a id="a-B0"></a>勿自放恣。<a id="a-B1"></a>今不勉力，<a id="a-B2"></a>后悔何益？<a id="a-B3"></a>此是我教，<a id="a-B4"></a>勤受持之。<a id="a-B5"></a>”</p>
  <p id="aB6">尔时，<a id="a-B7"></a>诸比丘闻佛所说，<a id="a-B8"></a>欢喜奉行。</p>
  <p data-pb></p>
  <h2 id="aB9">第二分三聚经第八</h2>
  <p id="aBA">如是我闻：<a id="a-BB"></a>一时，<a id="a-BC"></a>佛在舍卫国祇树给孤独园，<a id="a-BD"></a>与大比丘众千二百五十人俱。</p>
  <p id="aBE">尔时，<a id="a-BF"></a>世尊告诸比丘：<a id="a-BG"></a>“我与汝等说微妙法，<a id="a-BH"></a>义味清净，<a id="a-BI"></a>梵行具足，<a id="a-BJ"></a>谓三聚法。<a id="a-BK"></a>汝等谛听！<a id="a-BL"></a>思惟念之，<a id="a-BM"></a>当为汝说。<a id="a-BN"></a>”时，<a id="a-BO"></a>诸比丘受教而听。</p>
  <p id="aBP">佛告比丘：<a id="a-BQ"></a>“三法聚者：<a id="a-BR"></a>一法趣恶趣，<a id="a-BS"></a>一法趣善趣，<a id="a-BT"></a>一法趣涅槃。<a id="a-BU"></a>云何一法趣于恶趣？<a id="a-BV"></a>谓无仁慈，<a id="a-BW"></a>怀毒害心，<a id="a-BX"></a>是谓一法将向恶趣。<a id="a-BY"></a>云何一法趣于善趣？<a id="a-BZ"></a>谓不以恶心加于众生，<a id="a-Ba"></a>是为一法将向善趣。<a id="a-Bb"></a>云何一法趣于涅槃？<a id="a-Bc"></a>谓能精勤，<a id="a-Bd"></a>修身念处，<a id="a-Be"></a>是为一法将向涅槃。</p>
  <p id="aBf">“复有二法趣向恶趣，<a id="a-Bg"></a>复有二法趣向善趣，<a id="a-Bh"></a>复有二法趣向涅槃。<a id="a-Bi"></a>云何二法趣向恶趣？<a id="a-Bj"></a>一谓毁戒，<a id="a-Bk"></a>二谓破见。<a id="a-Bl"></a>云何二法趣向善趣？<a id="a-Bm"></a>一谓戒具，<a id="a-Bn"></a>二谓见具。<a id="a-Bo"></a>云何二法趣向涅槃？<a id="a-Bp"></a>一谓为止，<a id="a-Bq"></a>二谓为观。</p>
  <p id="aBr">“复有三法趣向恶趣，<a id="a-Bs"></a>三法向善趣，<a id="a-Bt"></a>三法向涅槃。<a id="a-Bu"></a>云何三法向恶趣？<a id="a-Bv"></a>谓三不善根：<a id="a-Bw"></a>贪不善根、<a id="a-Bx"></a>恚不善根、<a id="a-By"></a>痴不善根。<a id="a-Bz"></a>云何三法向善趣？<a id="a-C0"></a>谓三善根：<a id="a-C1"></a>无贪善根、<a id="a-C2"></a>无恚善根、<a id="a-C3"></a>无痴善根。<a id="a-C4"></a>云何三法趣向涅槃？<a id="a-C5"></a>谓三三味：<a id="a-C6"></a>空三昧、<a id="a-C7"></a>无相三昧、<a id="a-C8"></a>无作三昧。</p>
  <p id="aC9">“又有四法趣向恶趣，<a id="a-CA"></a>四法向善趣，<a id="a-CB"></a>四法向涅槃。<a id="a-CC"></a>云何四法向恶趣？<a id="a-CD"></a>谓爱语、<a id="a-CE"></a>恚语、<a id="a-CF"></a>怖语、<a id="a-CG"></a>痴语。<a id="a-CH"></a>云何四法向善趣？<a id="a-CI"></a>谓不爱语、<a id="a-CJ"></a>不恚语、<a id="a-CK"></a>不怖语、<a id="a-CL"></a>不痴语。<a id="a-CM"></a>云何四法向涅槃？<a id="a-CN"></a>谓四念处：<a id="a-CO"></a>身念处、<a id="a-CP"></a>受念处、<a id="a-CQ"></a>意念处、<a id="a-CR"></a>法念处。</p>
  <p id="aCS">“复有五法向恶趣，<a id="a-CT"></a>五法向善趣，<a id="a-CU"></a>五法向涅槃。<a id="a-CV"></a>云何五法向恶趣？<a id="a-CW"></a>谓破五戒：<a id="a-CX"></a>杀、<a id="a-CY"></a>盗、<a id="a-CZ"></a>淫逸、<a id="a-Ca"></a>妄语、<a id="a-Cb"></a>饮酒。<a id="a-Cc"></a>云何五法向善趣？<a id="a-Cd"></a>谓持五戒：<a id="a-Ce"></a>不杀、<a id="a-Cf"></a>不盗、<a id="a-Cg"></a>不淫、<a id="a-Ch"></a>不欺、<a id="a-Ci"></a>不饮酒。<a id="a-Cj"></a>云何五法趣向涅槃？<a id="a-Ck"></a>谓五根：<a id="a-Cl"></a>信根、<a id="a-Cm"></a>精进根、<a id="a-Cn"></a>念根、<a id="a-Co"></a>定根、<a id="a-Cp"></a>慧根。</p>
  <p id="aCq">“又有六法向恶趣，<a id="a-Cr"></a>六法向善趣，<a id="a-Cs"></a>六法向涅槃。<a id="a-Ct"></a>云何六法向恶趣？<a id="a-Cu"></a>谓六不敬：<a id="a-Cv"></a>不敬佛、<a id="a-Cw"></a>不敬法、<a id="a-Cx"></a>不敬僧、<a id="a-Cy"></a>不敬戒、<a id="a-Cz"></a>不敬定、<a id="a-D0"></a>不敬父母。<a id="a-D1"></a>云何六法向善趣？<a id="a-D2"></a>谓六敬法：<a id="a-D3"></a>敬佛、<a id="a-D4"></a>敬法、<a id="a-D5"></a>敬僧、<a id="a-D6"></a>敬戒、<a id="a-D7"></a>敬定、<a id="a-D8"></a>敬父母。<a id="a-D9"></a>云何六法向涅槃？<a id="a-DA"></a>谓六思念：<a id="a-DB"></a>念佛、<a id="a-DC"></a>念法、<a id="a-DD"></a>念僧、<a id="a-DE"></a>念戒、<a id="a-DF"></a>念施、<a id="a-DG"></a>念天。</p>
  <p id="aDH">“又有七法向恶趣，<a id="a-DI"></a>七法向善趣，<a id="a-DJ"></a>七法向涅槃。<a id="a-DK"></a>云何七法向恶趣？<a id="a-DL"></a>谓杀生、<a id="a-DM"></a>不与取、<a id="a-DN"></a>淫逸、<a id="a-DO"></a>妄语、<a id="a-DP"></a>两舌、<a id="a-DQ"></a>恶口、<a id="a-DR"></a>绮语。<a id="a-DS"></a>云何七法向善趣？<a id="a-DT"></a>谓不杀生、<a id="a-DU"></a>不盗、<a id="a-DV"></a>不淫、<a id="a-DW"></a>不欺、<a id="a-DX"></a>不两舌、<a id="a-DY"></a>不恶口、<a id="a-DZ"></a>不绮语。<a id="a-Da"></a>云何七法向涅槃？<a id="a-Db"></a>谓七觉意：<a id="a-Dc"></a>念觉意、<a id="a-Dd"></a>择法觉意、<a id="a-De"></a>精进觉意、<a id="a-Df"></a>猗觉意、<a id="a-Dg"></a>定觉意、<a id="a-Dh"></a>喜觉意、<a id="a-Di"></a>舍觉意。</p>
  <p id="aDj">“又有八法向恶趣，<a id="a-Dk"></a>八法向善趣，<a id="a-Dl"></a>八法向涅槃。<a id="a-Dm"></a>云何八法向恶趣？<a id="a-Dn"></a>谓八邪行：<a id="a-Do"></a>邪见、<a id="a-Dp"></a>邪志、<a id="a-Dq"></a>邪语、<a id="a-Dr"></a>邪业、<a id="a-Ds"></a>邪命、<a id="a-Dt"></a>邪方便、<a id="a-Du"></a>邪念、<a id="a-Dv"></a>邪定。<a id="a-Dw"></a>云何八法向善趣？<a id="a-Dx"></a>谓世正见、<a id="a-Dy"></a>正志、<a id="a-Dz"></a>正语、<a id="a-E0"></a>正业、<a id="a-E1"></a>正命、<a id="a-E2"></a>正方便、<a id="a-E3"></a>正念、<a id="a-E4"></a>正定。<a id="a-E5"></a>云何八法向涅槃？<a id="a-E6"></a>谓八贤圣道：<a id="a-E7"></a>正见、<a id="a-E8"></a>正志、<a id="a-E9"></a>正语、<a id="a-EA"></a>正业、<a id="a-EB"></a>正命、<a id="a-EC"></a>正方便、<a id="a-ED"></a>正念、<a id="a-EE"></a>正定。</p>
  <p id="aEF">“又有九法向恶趣，<a id="a-EG"></a>九法向善趣，<a id="a-EH"></a>九法向涅槃。<a id="a-EI"></a>云何九法向恶趣？<a id="a-EJ"></a>谓九恼：<a id="a-EK"></a>有人已侵恼我，<a id="a-EL"></a>今侵恼我，<a id="a-EM"></a>当侵恼我；<a id="a-EN"></a>我所爱者，<a id="a-EO"></a>已侵恼，<a id="a-EP"></a>今侵恼，<a id="a-EQ"></a>当侵恼；<a id="a-ER"></a>我所憎者，<a id="a-ES"></a>已爱敬，<a id="a-ET"></a>今爱敬，<a id="a-EU"></a>当爱敬。<a id="a-EV"></a>云何九法向善趣？<a id="a-EW"></a>谓九无恼：<a id="a-EX"></a>彼已侵我，<a id="a-EY"></a>我恼何益？<a id="a-EZ"></a>已不生恼，<a id="a-Ea"></a>今不生恼，<a id="a-Eb"></a>当不生恼；<a id="a-Ec"></a>我所爱者，<a id="a-Ed"></a>彼已侵恼，<a id="a-Ee"></a>我恼何益？<a id="a-Ef"></a>已不生恼，<a id="a-Eg"></a>今不生恼，<a id="a-Eh"></a>当不生恼；<a id="a-Ei"></a>我所憎者，<a id="a-Ej"></a>彼已爱敬，<a id="a-Ek"></a>我恼何益？<a id="a-El"></a>已不生恼，<a id="a-Em"></a>当不生恼，<a id="a-En"></a>今不生恼。<a id="a-Eo"></a>云何九法向涅槃？<a id="a-Ep"></a>谓九善法：<a id="a-Eq"></a>一喜，<a id="a-Er"></a>二爱，<a id="a-Es"></a>三悦，<a id="a-Et"></a>四乐，<a id="a-Eu"></a>五定，<a id="a-Ev"></a>六实知，<a id="a-Ew"></a>七除舍，<a id="a-Ex"></a>八无欲，<a id="a-Ey"></a>九解脱。</p>
  <p id="aEz">“又有十法向恶趣，<a id="a-F0"></a>十法向善趣，<a id="a-F1"></a>十法向涅槃。<a id="a-F2"></a>云何十法向恶趣？<a id="a-F3"></a>谓十不善：<a id="a-F4"></a>身杀、<a id="a-F5"></a>盗、<a id="a-F6"></a>淫，<a id="a-F7"></a>口两舌、<a id="a-F8"></a>恶骂、<a id="a-F9"></a>妄言、<a id="a-FA"></a>绮语，<a id="a-FB"></a>意贪取、<a id="a-FC"></a>嫉妒、<a id="a-FD"></a>邪见。<a id="a-FE"></a>云何十法向善趣？<a id="a-FF"></a>谓十善行：<a id="a-FG"></a>身不杀、<a id="a-FH"></a>盗、<a id="a-FI"></a>淫，<a id="a-FJ"></a>口不两舌、<a id="a-FK"></a>恶骂、<a id="a-FL"></a>妄言、<a id="a-FM"></a>绮语，<a id="a-FN"></a>意不贪取、<a id="a-FO"></a>嫉妒、<a id="a-FP"></a>邪见。<a id="a-FQ"></a>云何十法向涅槃？<a id="a-FR"></a>谓十直道：<a id="a-FS"></a>正见、<a id="a-FT"></a>正志、<a id="a-FU"></a>正语、<a id="a-FV"></a>正业、<a id="a-FW"></a>正命、<a id="a-FX"></a>正方便、<a id="a-FY"></a>正念、<a id="a-FZ"></a>正定、<a id="a-Fa"></a>正解脱、<a id="a-Fb"></a>正智。<a id="a-Fc"></a>诸比丘，<a id="a-Fd"></a>如是十法，<a id="a-Fe"></a>得至涅槃，<a id="a-Ff"></a>是名三聚微妙正法。<a id="a-Fg"></a>我为如来、<a id="a-Fh"></a>为众弟子所应作者，<a id="a-Fi"></a>无不周备，<a id="a-Fj"></a>忧念汝等，<a id="a-Fk"></a>故演经道。<a id="a-Fl"></a>汝等亦宜自忧其身，<a id="a-Fm"></a>当处闲居、<a id="a-Fn"></a>树下思惟，<a id="a-Fo"></a>勿为懈怠。<a id="a-Fp"></a>今不勉力，<a id="a-Fq"></a>后悔无益。<a id="a-Fr"></a>”</p>
  <p id="aFs">诸比丘闻佛所说，<a id="a-Ft"></a>欢喜奉行。</p>
  <p data-pb></p>
  <h2 id="aFu">第二分大缘方便经第九</h2>
  <p id="aFv">如是我闻：<a id="a-Fw"></a>一时，<a id="a-Fx"></a>佛在拘流沙国劫摩沙住处，<a id="a-Fy"></a>与大比丘众千二百五十人俱。</p>
  <p id="aFz">尔时，<a id="a-G0"></a>阿难在闲静处，<a id="a-G1"></a>作是念言：<a id="a-G2"></a>“甚奇！<a id="a-G3"></a>甚特！<a id="a-G4"></a>世尊所说十二因缘法之光明，<a id="a-G5"></a>甚深难解！<a id="a-G6"></a>如我意观，<a id="a-G7"></a>犹如目前，<a id="a-G8"></a>以何为深？<a id="a-G9"></a>”于是，<a id="a-GA"></a>阿难即从静室起，<a id="a-GB"></a>至世尊所，<a id="a-GC"></a>头面礼足，<a id="a-GD"></a>在一面坐，<a id="a-GE"></a>白世尊言：<a id="a-GF"></a>“我向于静室，<a id="a-GG"></a>默自思念：<a id="a-GH"></a>‘甚奇！<a id="a-GI"></a>甚特！<a id="a-GJ"></a>世尊所说十二因缘法之光明，<a id="a-GK"></a>甚深难解！<a id="a-GL"></a>如我意观，<a id="a-GM"></a>如在目前，<a id="a-GN"></a>以何为深？<a id="a-GO"></a>’”</p>
  <p id="aGP">尔时，<a id="a-GQ"></a>世尊告阿难曰：<a id="a-GR"></a>“止！<a id="a-GS"></a>止！<a id="a-GT"></a>勿作此言！<a id="a-GU"></a>十二因缘法之光明，<a id="a-GV"></a>甚深难解！<a id="a-GW"></a>阿难，<a id="a-GX"></a>此十二因缘难见难知，<a id="a-GY"></a>诸天、<a id="a-GZ"></a>魔、<a id="a-Ga"></a>梵、<a id="a-Gb"></a>沙门、<a id="a-Gc"></a>婆罗门未见缘者，<a id="a-Gd"></a>若欲思量观察分别其义者，<a id="a-Ge"></a>则皆荒迷，<a id="a-Gf"></a>无能见者。<a id="a-Gg"></a>阿难，<a id="a-Gh"></a>我今语汝老死有缘，<a id="a-Gi"></a>若有问言：<a id="a-Gj"></a>‘何等是老死缘？<a id="a-Gk"></a>’应答彼言：<a id="a-Gl"></a>‘生是老死缘。<a id="a-Gm"></a>’若复问言：<a id="a-Gn"></a>‘谁是生缘？<a id="a-Go"></a>’应答彼言：<a id="a-Gp"></a>‘有是生缘。<a id="a-Gq"></a>’若复问言：<a id="a-Gr"></a>‘谁是有缘？<a id="a-Gs"></a>’应答彼言：<a id="a-Gt"></a>‘取是有缘。<a id="a-Gu"></a>’若复问言：<a id="a-Gv"></a>‘谁是取缘？<a id="a-Gw"></a>’应答彼言：<a id="a-Gx"></a>‘爱是取缘。<a id="a-Gy"></a>’若复问言：<a id="a-Gz"></a>‘谁是爱缘？<a id="a-H0"></a>’应答彼言：<a id="a-H1"></a>‘受是爱缘。<a id="a-H2"></a>’若复问言：<a id="a-H3"></a>‘谁是受缘？<a id="a-H4"></a>’应答彼言：<a id="a-H5"></a>‘触是受缘。<a id="a-H6"></a>’若复问言：<a id="a-H7"></a>‘谁为触缘？<a id="a-H8"></a>’应答彼言：<a id="a-H9"></a>‘六入是触缘。<a id="a-HA"></a>’若复问言：<a id="a-HB"></a>‘谁为六入缘？<a id="a-HC"></a>’应答彼言：<a id="a-HD"></a>‘名色是六入缘。<a id="a-HE"></a>’若复问言：<a id="a-HF"></a>‘谁为名色缘？<a id="a-HG"></a>’应答彼言：<a id="a-HH"></a>‘识是名色缘。<a id="a-HI"></a>’若复问言：<a id="a-HJ"></a>‘谁为识缘？<a id="a-HK"></a>’应答彼言：<a id="a-HL"></a>‘行是识缘。<a id="a-HM"></a>’若复问言：<a id="a-HN"></a>‘谁为行缘？<a id="a-HO"></a>’应答彼言：<a id="a-HP"></a>‘痴是行缘。<a id="a-HQ"></a>’阿难，<a id="a-HR"></a>如是缘痴有行，<a id="a-HS"></a>缘行有识，<a id="a-HT"></a>缘识有名色，<a id="a-HU"></a>缘名色有六入，<a id="a-HV"></a>缘六入有触，<a id="a-HW"></a>缘触有受，<a id="a-HX"></a>缘受有爱，<a id="a-HY"></a>缘爱有取，<a id="a-HZ"></a>缘取有有，<a id="a-Ha"></a>缘有有生，<a id="a-Hb"></a>缘生有老、<a id="a-Hc"></a>死、<a id="a-Hd"></a>忧、<a id="a-He"></a>悲、<a id="a-Hf"></a>苦恼，<a id="a-Hg"></a>大患所集，<a id="a-Hh"></a>是为此大苦阴缘。<a id="a-Hi"></a>”</p>
  <p id="aHj">佛告阿难：<a id="a-Hk"></a>“缘生有老死，<a id="a-Hl"></a>此为何义？<a id="a-Hm"></a>若使一切众生无有生者，<a id="a-Hn"></a>宁有老死不？<a id="a-Ho"></a>”</p>
  <p id="aHp">阿难答曰：<a id="a-Hq"></a>“无也。<a id="a-Hr"></a>”</p>
  <p id="aHs">“是故，<a id="a-Ht"></a>阿难，<a id="a-Hu"></a>以此缘，<a id="a-Hv"></a>知老死由生，<a id="a-Hw"></a>缘生有老死。<a id="a-Hx"></a>我所说者，<a id="a-Hy"></a>义在于此。<a id="a-Hz"></a>”</p>
  <p id="aI0">又告阿难：<a id="a-I1"></a>“缘有有生，<a id="a-I2"></a>此为何义？<a id="a-I3"></a>若使一切众生无有欲有、<a id="a-I4"></a>色有、<a id="a-I5"></a>无色有者，<a id="a-I6"></a>宁有生不？<a id="a-I7"></a>”</p>
  <p id="aI8">答曰：<a id="a-I9"></a>“无也。<a id="a-IA"></a>”</p>
  <p id="aIB">“阿难，<a id="a-IC"></a>我以此缘，<a id="a-ID"></a>知生由有，<a id="a-IE"></a>缘有有生。<a id="a-IF"></a>我所说者，<a id="a-IG"></a>义在于此。<a id="a-IH"></a>”</p>
  <p id="aII">又告阿难：<a id="a-IJ"></a>“缘取有有，<a id="a-IK"></a>此为何义？<a id="a-IL"></a>若使一切众生无有欲取、<a id="a-IM"></a>见取、<a id="a-IN"></a>戒取、<a id="a-IO"></a>我取者，<a id="a-IP"></a>宁有有不？<a id="a-IQ"></a>”</p>
  <p id="aIR">答曰：<a id="a-IS"></a>“无也。<a id="a-IT"></a>”</p>
  <p id="aIU">“阿难，<a id="a-IV"></a>我以此缘，<a id="a-IW"></a>知有由取，<a id="a-IX"></a>缘取有有。<a id="a-IY"></a>我所说者，<a id="a-IZ"></a>义在于此。<a id="a-Ia"></a>”</p>
  <p id="aIb">又告阿难：<a id="a-Ic"></a>“缘爱有取，<a id="a-Id"></a>此为何义？<a id="a-Ie"></a>若使一切众生无有欲爱、<a id="a-If"></a>有爱、<a id="a-Ig"></a>无有爱者，<a id="a-Ih"></a>宁有取不？<a id="a-Ii"></a>”</p>
  <p id="aIj">答曰：<a id="a-Ik"></a>“无有。<a id="a-Il"></a>”</p>
  <p id="aIm">“阿难，<a id="a-In"></a>我以此缘，<a id="a-Io"></a>知取由爱，<a id="a-Ip"></a>缘爱有取。<a id="a-Iq"></a>我所说者，<a id="a-Ir"></a>义在于此。<a id="a-Is"></a>”</p>
  <p id="aIt">又告阿难：<a id="a-Iu"></a>“缘受有爱，<a id="a-Iv"></a>此为何义？<a id="a-Iw"></a>若使一切众生无有乐受、<a id="a-Ix"></a>苦受、<a id="a-Iy"></a>不苦不乐受者，<a id="a-Iz"></a>宁有爱不？<a id="a-J0"></a>”</p>
  <p id="aJ1">答曰：<a id="a-J2"></a>“无也。<a id="a-J3"></a>”</p>
  <p id="aJ4">“阿难，<a id="a-J5"></a>我以此缘，<a id="a-J6"></a>知爱由受，<a id="a-J7"></a>缘受有爱。<a id="a-J8"></a>我所说者，<a id="a-J9"></a>义在于此。<a id="a-JA"></a>阿难，<a id="a-JB"></a>当知因爱有求，<a id="a-JC"></a>因求有利，<a id="a-JD"></a>因利有用，<a id="a-JE"></a>因用有欲，<a id="a-JF"></a>因欲有著，<a id="a-JG"></a>因著有嫉，<a id="a-JH"></a>因嫉有守，<a id="a-JI"></a>因守有护。<a id="a-JJ"></a>阿难，<a id="a-JK"></a>由有护故，<a id="a-JL"></a>有刀杖、<a id="a-JM"></a>诤讼，<a id="a-JN"></a>作无数恶。<a id="a-JO"></a>我所说者，<a id="a-JP"></a>义在于此。<a id="a-JQ"></a>阿难，<a id="a-JR"></a>此为何义？<a id="a-JS"></a>若使一切众生无有护者，<a id="a-JT"></a>当有刀杖、<a id="a-JU"></a>诤讼，<a id="a-JV"></a>起无数恶不？<a id="a-JW"></a>”</p>
  <p id="aJX">答曰：<a id="a-JY"></a>“无也。<a id="a-JZ"></a>”</p>
  <p id="aJa">“是故，<a id="a-Jb"></a>阿难，<a id="a-Jc"></a>以此因缘，<a id="a-Jd"></a>知刀杖、<a id="a-Je"></a>诤讼由护而起，<a id="a-Jf"></a>缘护有刀杖、<a id="a-Jg"></a>诤讼。<a id="a-Jh"></a>阿难，<a id="a-Ji"></a>我所说者，<a id="a-Jj"></a>义在于此。<a id="a-Jk"></a>”</p>
  <p id="aJl">又告阿难：<a id="a-Jm"></a>“因守有护，<a id="a-Jn"></a>此为何义？<a id="a-Jo"></a>若使一切众生无有守者，<a id="a-Jp"></a>宁有护不？<a id="a-Jq"></a>”</p>
  <p id="aJr">答曰：<a id="a-Js"></a>“无也。<a id="a-Jt"></a>”</p>
  <p id="aJu">“阿难，<a id="a-Jv"></a>我以此缘，<a id="a-Jw"></a>知护由守，<a id="a-Jx"></a>因守有护。<a id="a-Jy"></a>我所说者，<a id="a-Jz"></a>义在于此。<a id="a-K0"></a>阿难，<a id="a-K1"></a>因嫉有守，<a id="a-K2"></a>此为何义？<a id="a-K3"></a>若使一切众生无有嫉者，<a id="a-K4"></a>宁有守不？<a id="a-K5"></a>”</p>
  <p id="aK6">答曰：<a id="a-K7"></a>“无也。<a id="a-K8"></a>”</p>
  <p id="aK9">“阿难，<a id="a-KA"></a>我以此缘，<a id="a-KB"></a>知守由嫉，<a id="a-KC"></a>因嫉有守。<a id="a-KD"></a>我所说者，<a id="a-KE"></a>义在于此。<a id="a-KF"></a>阿难，<a id="a-KG"></a>因著有嫉，<a id="a-KH"></a>此为何义？<a id="a-KI"></a>若使一切众生无有著者，<a id="a-KJ"></a>宁有嫉不？<a id="a-KK"></a>”</p>
  <p id="aKL">答曰：<a id="a-KM"></a>“无也。<a id="a-KN"></a>”</p>
  <p id="aKO">“阿难，<a id="a-KP"></a>我以此缘，<a id="a-KQ"></a>知嫉由著，<a id="a-KR"></a>因著有嫉。<a id="a-KS"></a>我所说者，<a id="a-KT"></a>义在于此。<a id="a-KU"></a>阿难，<a id="a-KV"></a>因欲有著，<a id="a-KW"></a>此为何义？<a id="a-KX"></a>若使一切众生无有欲者，<a id="a-KY"></a>宁有著不？<a id="a-KZ"></a>”</p>
  <p id="aKa">答曰：<a id="a-Kb"></a>“无也。<a id="a-Kc"></a>”</p>
  <p id="aKd">“阿难，<a id="a-Ke"></a>我以此缘，<a id="a-Kf"></a>知著由欲，<a id="a-Kg"></a>因欲有著。<a id="a-Kh"></a>我所说者，<a id="a-Ki"></a>义在于此。<a id="a-Kj"></a>阿难，<a id="a-Kk"></a>因用有欲，<a id="a-Kl"></a>此为何义？<a id="a-Km"></a>若使一切众生无有用者，<a id="a-Kn"></a>宁有欲不？<a id="a-Ko"></a>”</p>
  <p id="aKp">答曰：<a id="a-Kq"></a>“无也。<a id="a-Kr"></a>”</p>
  <p id="aKs">“阿难，<a id="a-Kt"></a>我以此义，<a id="a-Ku"></a>知欲由用，<a id="a-Kv"></a>因用有欲。<a id="a-Kw"></a>我所说者，<a id="a-Kx"></a>义在于此。<a id="a-Ky"></a>阿难，<a id="a-Kz"></a>因利有用，<a id="a-L0"></a>此为何义？<a id="a-L1"></a>若使一切众生无有利者，<a id="a-L2"></a>宁有用不？<a id="a-L3"></a>”</p>
  <p id="aL4">答曰：<a id="a-L5"></a>“无也。<a id="a-L6"></a>”</p>
  <p id="aL7">“阿难，<a id="a-L8"></a>我以此义，<a id="a-L9"></a>知用由利，<a id="a-LA"></a>因利有用。<a id="a-LB"></a>我所说者，<a id="a-LC"></a>义在于此。<a id="a-LD"></a>阿难，<a id="a-LE"></a>因求有利，<a id="a-LF"></a>此为何义？<a id="a-LG"></a>若使一切众生无有求者，<a id="a-LH"></a>宁有利不？<a id="a-LI"></a>”</p>
  <p id="aLJ">答曰：<a id="a-LK"></a>“无也。<a id="a-LL"></a>”</p>
  <p id="aLM">“阿难，<a id="a-LN"></a>我以此缘，<a id="a-LO"></a>知利由求，<a id="a-LP"></a>因求有利。<a id="a-LQ"></a>我所说者，<a id="a-LR"></a>义在于此。<a id="a-LS"></a>阿难，<a id="a-LT"></a>因爱有求，<a id="a-LU"></a>此为何义？<a id="a-LV"></a>若使一切众生无有爱者，<a id="a-LW"></a>宁有求不？<a id="a-LX"></a>”</p>
  <p id="aLY">答曰：<a id="a-LZ"></a>“无也。<a id="a-La"></a>”</p>
  <p id="aLb">“阿难，<a id="a-Lc"></a>我以此缘，<a id="a-Ld"></a>知求由爱，<a id="a-Le"></a>因爱有求。<a id="a-Lf"></a>我所说者，<a id="a-Lg"></a>义在于此。<a id="a-Lh"></a>”</p>
  <p id="aLi">又告阿难：<a id="a-Lj"></a>“因爱有求至于守护；<a id="a-Lk"></a>受亦如是，<a id="a-Ll"></a>因受有求至于守护。<a id="a-Lm"></a>”</p>
  <p id="aLn">佛告阿难：<a id="a-Lo"></a>“缘触有受，<a id="a-Lp"></a>此为何义？<a id="a-Lq"></a>阿难，<a id="a-Lr"></a>若使无眼、<a id="a-Ls"></a>无色、<a id="a-Lt"></a>无眼识者，<a id="a-Lu"></a>宁有触不？<a id="a-Lv"></a>”</p>
  <p id="aLw">答曰：<a id="a-Lx"></a>“无也。<a id="a-Ly"></a>”</p>
  <p id="aLz">“若无耳、<a id="a-M0"></a>声、<a id="a-M1"></a>耳识，<a id="a-M2"></a>鼻、<a id="a-M3"></a>香、<a id="a-M4"></a>鼻识，<a id="a-M5"></a>舌、<a id="a-M6"></a>味、<a id="a-M7"></a>舌识，<a id="a-M8"></a>身、<a id="a-M9"></a>触、<a id="a-MA"></a>身识，<a id="a-MB"></a>意、<a id="a-MC"></a>法、<a id="a-MD"></a>意识者，<a id="a-ME"></a>宁有触不？<a id="a-MF"></a>”</p>
  <p id="aMG">答曰：<a id="a-MH"></a>“无也。<a id="a-MI"></a>”</p>
  <p id="aMJ">“阿难，<a id="a-MK"></a>若使一切众生无有触者，<a id="a-ML"></a>宁有受不？<a id="a-MM"></a>”</p>
  <p id="aMN">答曰：<a id="a-MO"></a>“无也。<a id="a-MP"></a>”</p>
  <p id="aMQ">“阿难，<a id="a-MR"></a>我以是义，<a id="a-MS"></a>知受由触，<a id="a-MT"></a>缘触有受。<a id="a-MU"></a>我所说者，<a id="a-MV"></a>义在于此。<a id="a-MW"></a>阿难，<a id="a-MX"></a>缘名色有触，<a id="a-MY"></a>此为何义？<a id="a-MZ"></a>若使一切众生无有名色者，<a id="a-Ma"></a>宁有心触不？<a id="a-Mb"></a>”</p>
  <p id="aMc">答曰：<a id="a-Md"></a>“无也。<a id="a-Me"></a>”</p>
  <p id="aMf">“若使一切众生无形色相貌者，<a id="a-Mg"></a>宁有身触不？<a id="a-Mh"></a>”</p>
  <p id="aMi">答曰：<a id="a-Mj"></a>“无也。<a id="a-Mk"></a>”</p>
  <p id="aMl">“阿难，<a id="a-Mm"></a>若无名色，<a id="a-Mn"></a>宁有触不？<a id="a-Mo"></a>”</p>
  <p id="aMp">答曰：<a id="a-Mq"></a>“无也。<a id="a-Mr"></a>”</p>
  <p id="aMs">“阿难，<a id="a-Mt"></a>我以是缘，<a id="a-Mu"></a>知触由名色，<a id="a-Mv"></a>缘名色有触。<a id="a-Mw"></a>我所说者，<a id="a-Mx"></a>义在于此。<a id="a-My"></a>阿难，<a id="a-Mz"></a>缘识有名色，<a id="a-N0"></a>此为何义？<a id="a-N1"></a>若识不入母胎者，<a id="a-N2"></a>有名色不？<a id="a-N3"></a>”</p>
  <p id="aN4">答曰：<a id="a-N5"></a>“无也。<a id="a-N6"></a>”</p>
  <p id="aN7">“若识入胎不出者，<a id="a-N8"></a>有名色不？<a id="a-N9"></a>”</p>
  <p id="aNA">答曰：<a id="a-NB"></a>“无也。<a id="a-NC"></a>”</p>
  <p id="aND">“若识出胎，<a id="a-NE"></a>婴孩坏败，<a id="a-NF"></a>名色得增长不？<a id="a-NG"></a>”</p>
  <p id="aNH">答曰：<a id="a-NI"></a>“无也。<a id="a-NJ"></a>”</p>
  <p id="aNK">“阿难，<a id="a-NL"></a>若无识者，<a id="a-NM"></a>有名色不？<a id="a-NN"></a>”</p>
  <p id="aNO">答曰：<a id="a-NP"></a>“无也。<a id="a-NQ"></a>”</p>
  <p id="aNR">“阿难，<a id="a-NS"></a>我以是缘，<a id="a-NT"></a>知名色由识，<a id="a-NU"></a>缘识有名色。<a id="a-NV"></a>我所说者，<a id="a-NW"></a>义在于此。<a id="a-NX"></a>阿难，<a id="a-NY"></a>缘名色有识，<a id="a-NZ"></a>此为何义？<a id="a-Na"></a>若识不住名色，<a id="a-Nb"></a>则识无住处；<a id="a-Nc"></a>若识无住处，<a id="a-Nd"></a>宁有生、<a id="a-Ne"></a>老、<a id="a-Nf"></a>病、<a id="a-Ng"></a>死、<a id="a-Nh"></a>忧、<a id="a-Ni"></a>悲、<a id="a-Nj"></a>苦恼不？<a id="a-Nk"></a>”</p>
  <p id="aNl">答曰：<a id="a-Nm"></a>“无也。<a id="a-Nn"></a>”</p>
  <p id="aNo">“阿难，<a id="a-Np"></a>若无名色，<a id="a-Nq"></a>宁有识不？<a id="a-Nr"></a>”</p>
  <p id="aNs">答曰：<a id="a-Nt"></a>“无也。<a id="a-Nu"></a>”</p>
  <p id="aNv">“阿难，<a id="a-Nw"></a>我以此缘，<a id="a-Nx"></a>知识由名色，<a id="a-Ny"></a>缘名色有识。<a id="a-Nz"></a>我所说者，<a id="a-O0"></a>义在于此。<a id="a-O1"></a>阿难，<a id="a-O2"></a>是故名色缘识，<a id="a-O3"></a>识缘名色，<a id="a-O4"></a>名色缘六入，<a id="a-O5"></a>六入缘触，<a id="a-O6"></a>触缘受，<a id="a-O7"></a>受缘爱，<a id="a-O8"></a>爱缘取，<a id="a-O9"></a>取缘有，<a id="a-OA"></a>有缘生，<a id="a-OB"></a>生缘老、<a id="a-OC"></a>死、<a id="a-OD"></a>忧、<a id="a-OE"></a>悲、<a id="a-OF"></a>苦恼，<a id="a-OG"></a>大苦阴集。</p>
  <p id="aOH">“阿难，<a id="a-OI"></a>齐是为语，<a id="a-OJ"></a>齐是为应，<a id="a-OK"></a>齐是为限，<a id="a-OL"></a>齐此为演说，<a id="a-OM"></a>齐是为智观，<a id="a-ON"></a>齐是为众生。<a id="a-OO"></a>阿难，<a id="a-OP"></a>诸比丘于此法中，<a id="a-OQ"></a>如实正观，<a id="a-OR"></a>无漏心解脱。<a id="a-OS"></a>阿难，<a id="a-OT"></a>此比丘当名为慧解脱。<a id="a-OU"></a>如是解脱比丘，<a id="a-OV"></a>如来终亦知，<a id="a-OW"></a>如来不终亦知，<a id="a-OX"></a>如来终不终亦知，<a id="a-OY"></a>如来非终非不终亦知。<a id="a-OZ"></a>何以故？<a id="a-Oa"></a>阿难，<a id="a-Ob"></a>齐是为语，<a id="a-Oc"></a>齐是为应，<a id="a-Od"></a>齐是为限，<a id="a-Oe"></a>齐是为演说，<a id="a-Of"></a>齐是为智观，<a id="a-Og"></a>齐是为众生；<a id="a-Oh"></a>如是尽知已，<a id="a-Oi"></a>无漏心解脱比丘不知不见如是知见。<a id="a-Oj"></a>阿难，<a id="a-Ok"></a>夫计我者，<a id="a-Ol"></a>齐几名我见，<a id="a-Om"></a>名色与受，<a id="a-On"></a>俱计以为我？<a id="a-Oo"></a>有人言：<a id="a-Op"></a>‘受非我，<a id="a-Oq"></a>我是受。<a id="a-Or"></a>’或有言：<a id="a-Os"></a>‘受非我，<a id="a-Ot"></a>我非受，<a id="a-Ou"></a>受法是我。<a id="a-Ov"></a>’或有言：<a id="a-Ow"></a>‘受非我，<a id="a-Ox"></a>我非受，<a id="a-Oy"></a>受法非我，<a id="a-Oz"></a>但爱是我。<a id="a-P0"></a>’</p>
  <p id="aP1">“阿难，<a id="a-P2"></a>彼见我者，<a id="a-P3"></a>言受是我，<a id="a-P4"></a>当语彼言：<a id="a-P5"></a>‘如来说三受：<a id="a-P6"></a>乐受、<a id="a-P7"></a>苦受、<a id="a-P8"></a>不苦不乐受。<a id="a-P9"></a>当有乐受时，<a id="a-PA"></a>无有苦受、<a id="a-PB"></a>不苦不乐受；<a id="a-PC"></a>有苦受时，<a id="a-PD"></a>无有乐受、<a id="a-PE"></a>不苦不乐受；<a id="a-PF"></a>有不苦不乐受时，<a id="a-PG"></a>无有苦受、<a id="a-PH"></a>乐受。<a id="a-PI"></a>’所以然者？<a id="a-PJ"></a>阿难，<a id="a-PK"></a>乐触缘生乐受，<a id="a-PL"></a>若乐触灭受亦灭。<a id="a-PM"></a>阿难，<a id="a-PN"></a>苦触缘生苦受，<a id="a-PO"></a>若苦触灭受亦灭。<a id="a-PP"></a>不苦不乐触缘生不苦不乐受，<a id="a-PQ"></a>若不苦不乐触灭受亦灭。<a id="a-PR"></a>阿难，<a id="a-PS"></a>如两木相攒则有火生，<a id="a-PT"></a>各置异处则无有火；<a id="a-PU"></a>此亦如是，<a id="a-PV"></a>因乐触缘故生乐受，<a id="a-PW"></a>若乐触灭受亦俱灭。<a id="a-PX"></a>因苦触缘故生苦受，<a id="a-PY"></a>若苦触灭受亦俱灭。<a id="a-PZ"></a>因不苦不乐触缘生不苦不乐受，<a id="a-Pa"></a>若不苦不乐触灭受亦俱灭。<a id="a-Pb"></a>阿难，<a id="a-Pc"></a>此三受有为无常，<a id="a-Pd"></a>从因缘生，<a id="a-Pe"></a>尽法、<a id="a-Pf"></a>灭法，<a id="a-Pg"></a>为朽坏法，<a id="a-Ph"></a>彼非我有，<a id="a-Pi"></a>我非彼有，<a id="a-Pj"></a>当以正智如实观之。<a id="a-Pk"></a>阿难，<a id="a-Pl"></a>彼见我者，<a id="a-Pm"></a>以受为我，<a id="a-Pn"></a>彼则为非。</p>
  <p id="aPo">“阿难，<a id="a-Pp"></a>彼见我者，<a id="a-Pq"></a>言受非我，<a id="a-Pr"></a>我是受者，<a id="a-Ps"></a>当语彼言：<a id="a-Pt"></a>‘如来说三受：<a id="a-Pu"></a>苦受、<a id="a-Pv"></a>乐受、<a id="a-Pw"></a>不苦不乐受。<a id="a-Px"></a>若乐受是我者，<a id="a-Py"></a>乐受灭时，<a id="a-Pz"></a>则有二我，<a id="a-Q0"></a>此则为过。<a id="a-Q1"></a>若苦受是我者，<a id="a-Q2"></a>苦受灭时，<a id="a-Q3"></a>则有二我，<a id="a-Q4"></a>此则为过。<a id="a-Q5"></a>若不苦不乐受是我者，<a id="a-Q6"></a>不苦不乐受灭时，<a id="a-Q7"></a>则有二我，<a id="a-Q8"></a>此则为过。<a id="a-Q9"></a>’阿难，<a id="a-QA"></a>彼见我者，<a id="a-QB"></a>言：<a id="a-QC"></a>‘受非我，<a id="a-QD"></a>我是受。<a id="a-QE"></a>’彼则为非。<a id="a-QF"></a>阿难，<a id="a-QG"></a>彼计我者，<a id="a-QH"></a>作是说：<a id="a-QI"></a>‘受非我，<a id="a-QJ"></a>我非受，<a id="a-QK"></a>受法是我。<a id="a-QL"></a>’当语彼言：<a id="a-QM"></a>‘一切无受，<a id="a-QN"></a>汝云何言有受法，<a id="a-QO"></a>汝是受法耶？<a id="a-QP"></a>’对曰：<a id="a-QQ"></a>‘非是。<a id="a-QR"></a>’是故，<a id="a-QS"></a>阿难，<a id="a-QT"></a>彼计我者，<a id="a-QU"></a>言：<a id="a-QV"></a>‘受非我，<a id="a-QW"></a>我非受，<a id="a-QX"></a>受法是我。<a id="a-QY"></a>’彼则为非。</p>
  <p id="aQZ">“阿难，<a id="a-Qa"></a>彼计我者，<a id="a-Qb"></a>作是言：<a id="a-Qc"></a>‘受非我，<a id="a-Qd"></a>我非受，<a id="a-Qe"></a>受法非我，<a id="a-Qf"></a>但爱是我’者，<a id="a-Qg"></a>当语彼言：<a id="a-Qh"></a>‘一切无受，<a id="a-Qi"></a>云何有爱？<a id="a-Qj"></a>汝是爱耶？<a id="a-Qk"></a>’对曰：<a id="a-Ql"></a>‘非也。<a id="a-Qm"></a>’是故，<a id="a-Qn"></a>阿难，<a id="a-Qo"></a>彼计我者，<a id="a-Qp"></a>言：<a id="a-Qq"></a>‘受非我，<a id="a-Qr"></a>我非受，<a id="a-Qs"></a>受法非我，<a id="a-Qt"></a>爱是我’者，<a id="a-Qu"></a>彼则为非。<a id="a-Qv"></a>阿难，<a id="a-Qw"></a>齐是为语，<a id="a-Qx"></a>齐是为应，<a id="a-Qy"></a>齐是为限，<a id="a-Qz"></a>齐是为演说，<a id="a-R0"></a>齐是为智观，<a id="a-R1"></a>齐是为众生。<a id="a-R2"></a>阿难，<a id="a-R3"></a>诸比丘于此法中如实正观，<a id="a-R4"></a>于无漏心解脱。<a id="a-R5"></a>阿难，<a id="a-R6"></a>此比丘当名为慧解脱。<a id="a-R7"></a>如是解脱心比丘，<a id="a-R8"></a>有我亦知，<a id="a-R9"></a>无我亦知，<a id="a-RA"></a>有我无我亦知，<a id="a-RB"></a>非有我非无我亦知。<a id="a-RC"></a>何以故？<a id="a-RD"></a>阿难，<a id="a-RE"></a>齐是为语，<a id="a-RF"></a>齐是为应，<a id="a-RG"></a>齐是为限，<a id="a-RH"></a>齐是为演说，<a id="a-RI"></a>齐是为智观，<a id="a-RJ"></a>齐是为众生；<a id="a-RK"></a>如是尽知已，<a id="a-RL"></a>无漏心解脱比丘不知不见如是知见。<a id="a-RM"></a>”</p>
  <p id="aRN">佛语阿难：<a id="a-RO"></a>“彼计我者，<a id="a-RP"></a>齐已为定，<a id="a-RQ"></a>彼计我者，<a id="a-RR"></a>或言少色是我，<a id="a-RS"></a>或言多色是我，<a id="a-RT"></a>或言少无色是我，<a id="a-RU"></a>或言多无色是我。<a id="a-RV"></a>阿难，<a id="a-RW"></a>彼言少色是我者，<a id="a-RX"></a>定少色是我，<a id="a-RY"></a>我所见是，<a id="a-RZ"></a>余者为非；<a id="a-Ra"></a>多色是我者，<a id="a-Rb"></a>定多色是我，<a id="a-Rc"></a>我所见是，<a id="a-Rd"></a>余者为非；<a id="a-Re"></a>少无色是我者，<a id="a-Rf"></a>定言少无色是我，<a id="a-Rg"></a>我所见是，<a id="a-Rh"></a>余者为非；<a id="a-Ri"></a>多无色是我者，<a id="a-Rj"></a>定多无色是我，<a id="a-Rk"></a>我所见是，<a id="a-Rl"></a>余者为非。<a id="a-Rm"></a>”</p>
  <p id="aRn">佛告阿难：<a id="a-Ro"></a>“七识住，<a id="a-Rp"></a>二入处，<a id="a-Rq"></a>诸有沙门、<a id="a-Rr"></a>婆罗门言：<a id="a-Rs"></a>‘此处安隐，<a id="a-Rt"></a>为救、<a id="a-Ru"></a>为护、<a id="a-Rv"></a>为舍、<a id="a-Rw"></a>为灯、<a id="a-Rx"></a>为明、<a id="a-Ry"></a>为归，<a id="a-Rz"></a>为不虚妄，<a id="a-S0"></a>为不烦恼。<a id="a-S1"></a>’云何为七？<a id="a-S2"></a>或有众生，<a id="a-S3"></a>若干种身若干种想，<a id="a-S4"></a>天及人，<a id="a-S5"></a>此是初识住处。<a id="a-S6"></a>诸沙门、<a id="a-S7"></a>婆罗门言：<a id="a-S8"></a>‘此处安隐，<a id="a-S9"></a>为救、<a id="a-SA"></a>为护、<a id="a-SB"></a>为舍、<a id="a-SC"></a>为灯、<a id="a-SD"></a>为明、<a id="a-SE"></a>为归，<a id="a-SF"></a>为不虚妄，<a id="a-SG"></a>为不烦恼。<a id="a-SH"></a>’阿难，<a id="a-SI"></a>若比丘知初识住，<a id="a-SJ"></a>知集、<a id="a-SK"></a>知灭、<a id="a-SL"></a>知味、<a id="a-SM"></a>知过、<a id="a-SN"></a>知出要，<a id="a-SO"></a>如实知者。<a id="a-SP"></a>阿难，<a id="a-SQ"></a>彼比丘言：<a id="a-SR"></a>‘彼非我，<a id="a-SS"></a>我非彼。<a id="a-ST"></a>’如实知见。<a id="a-SU"></a>或有众生，<a id="a-SV"></a>若干种身而一想，<a id="a-SW"></a>梵光音天是。<a id="a-SX"></a>或有众生，<a id="a-SY"></a>一身若干种想，<a id="a-SZ"></a>光音天是。<a id="a-Sa"></a>或有众生，<a id="a-Sb"></a>一身一想，<a id="a-Sc"></a>遍净天是。<a id="a-Sd"></a>或有众生，<a id="a-Se"></a>住空处。<a id="a-Sf"></a>或有众生，<a id="a-Sg"></a>住识处。<a id="a-Sh"></a>或有众生，<a id="a-Si"></a>住不用处。<a id="a-Sj"></a>是为七识住处。<a id="a-Sk"></a>或有沙门、<a id="a-Sl"></a>婆罗门言：<a id="a-Sm"></a>‘此处安隐，<a id="a-Sn"></a>为救、<a id="a-So"></a>为护、<a id="a-Sp"></a>为舍、<a id="a-Sq"></a>为灯、<a id="a-Sr"></a>为明、<a id="a-Ss"></a>为归，<a id="a-St"></a>为不虚妄，<a id="a-Su"></a>为不烦恼。<a id="a-Sv"></a>’阿难，<a id="a-Sw"></a>若比丘知七识住，<a id="a-Sx"></a>知集、<a id="a-Sy"></a>知灭、<a id="a-Sz"></a>知味、<a id="a-T0"></a>知过、<a id="a-T1"></a>知出要，<a id="a-T2"></a>如实知见，<a id="a-T3"></a>彼比丘言：<a id="a-T4"></a>‘彼非我，<a id="a-T5"></a>我非彼。<a id="a-T6"></a>’如实知见。<a id="a-T7"></a>是为七识住。</p>
  <p id="aT8">“云何二入处？<a id="a-T9"></a>无想入、<a id="a-TA"></a>非想非无想入。<a id="a-TB"></a>是为，<a id="a-TC"></a>阿难，<a id="a-TD"></a>此二入处，<a id="a-TE"></a>或有沙门、<a id="a-TF"></a>婆罗门言：<a id="a-TG"></a>‘此处安隐，<a id="a-TH"></a>为救、<a id="a-TI"></a>为护、<a id="a-TJ"></a>为舍、<a id="a-TK"></a>为灯、<a id="a-TL"></a>为明、<a id="a-TM"></a>为归，<a id="a-TN"></a>为不虚妄，<a id="a-TO"></a>为不烦恼。<a id="a-TP"></a>’阿难，<a id="a-TQ"></a>若比丘知二入处，<a id="a-TR"></a>知集、<a id="a-TS"></a>知灭、<a id="a-TT"></a>知味、<a id="a-TU"></a>知过、<a id="a-TV"></a>知出要，<a id="a-TW"></a>如实知见，<a id="a-TX"></a>彼比丘言：<a id="a-TY"></a>‘彼非我，<a id="a-TZ"></a>我非彼。<a id="a-Ta"></a>’如实知见。<a id="a-Tb"></a>是为二入。</p>
  <p id="aTc">“阿难，<a id="a-Td"></a>复有八解脱。<a id="a-Te"></a>云何八？<a id="a-Tf"></a>色观色，<a id="a-Tg"></a>初解脱；<a id="a-Th"></a>内色想，<a id="a-Ti"></a>观外色，<a id="a-Tj"></a>二解脱；<a id="a-Tk"></a>净解脱，<a id="a-Tl"></a>三解脱；<a id="a-Tm"></a>度色想，<a id="a-Tn"></a>灭有对想，<a id="a-To"></a>不念杂想，<a id="a-Tp"></a>住空处，<a id="a-Tq"></a>四解脱；<a id="a-Tr"></a>度空处，<a id="a-Ts"></a>住识处，<a id="a-Tt"></a>五解脱；<a id="a-Tu"></a>度识处，<a id="a-Tv"></a>住不用处，<a id="a-Tw"></a>六解脱；<a id="a-Tx"></a>度不用处，<a id="a-Ty"></a>住有想无想处，<a id="a-Tz"></a>七解脱；<a id="a-U0"></a>灭尽定，<a id="a-U1"></a>八解脱。<a id="a-U2"></a>阿难，<a id="a-U3"></a>诸比丘于此八解脱，<a id="a-U4"></a>逆顺游行，<a id="a-U5"></a>入出自在，<a id="a-U6"></a>如是比丘得俱解脱。<a id="a-U7"></a>”</p>
  <p id="aU8">尔时，<a id="a-U9"></a>阿难闻佛所说，<a id="a-UA"></a>欢喜奉行。</p>
  <p data-pb></p>
  <h2 id="aUB">第二分释提桓因问经第十</h2>
  <p id="aUC">如是我闻：<a id="a-UD"></a>一时，<a id="a-UE"></a>佛在摩竭国庵婆罗村北，<a id="a-UF"></a>毗陀山因陀婆罗窟中。</p>
  <p id="aUG">尔时，<a id="a-UH"></a>释提桓因发微妙善心，<a id="a-UI"></a>欲来见佛：<a id="a-UJ"></a>“今我当往至世尊所。<a id="a-UK"></a>”</p>
  <p id="aUL">时，<a id="a-UM"></a>诸忉利天闻释提桓因发微妙善心，<a id="a-UN"></a>欲诣佛所，<a id="a-UO"></a>即寻诣帝释，<a id="a-UP"></a>白言：<a id="a-UQ"></a>“善哉！<a id="a-UR"></a>帝释，<a id="a-US"></a>发妙善心，<a id="a-UT"></a>欲诣如来。<a id="a-UU"></a>我等亦乐侍从诣世尊所。<a id="a-UV"></a>”</p>
  <p id="aUW">时，<a id="a-UX"></a>释提桓因即告执乐神般遮翼曰：<a id="a-UY"></a>“我今欲诣世尊所，<a id="a-UZ"></a>汝可俱行，<a id="a-Ua"></a>此忉利诸天亦当与我俱诣佛所。<a id="a-Ub"></a>”</p>
  <p id="aUc">对曰：<a id="a-Ud"></a>“唯然。<a id="a-Ue"></a>”时，<a id="a-Uf"></a>般遮翼持琉璃琴，<a id="a-Ug"></a>于帝释前忉利天众中鼓琴供养。</p>
  <p id="aUh">时，<a id="a-Ui"></a>释提桓因、<a id="a-Uj"></a>忉利诸天及般遮翼，<a id="a-Uk"></a>于法堂上忽然不现，<a id="a-Ul"></a>譬如力士屈伸臂顷，<a id="a-Um"></a>至摩竭国北毗陀山中。</p>
  <p id="aUn">尔时，<a id="a-Uo"></a>世尊入火焰三昧，<a id="a-Up"></a>彼毗陀山同一火色。<a id="a-Uq"></a>时国人见，<a id="a-Ur"></a>自相谓言：<a id="a-Us"></a>“此毗陀山同一火色，<a id="a-Ut"></a>将是如来诸天之力。<a id="a-Uu"></a>”</p>
  <p id="aUv">时，<a id="a-Uw"></a>释提桓因告般遮翼曰：<a id="a-Ux"></a>“如来至真甚难得睹，<a id="a-Uy"></a>而能垂降此闲静处，<a id="a-Uz"></a>寂默无声，<a id="a-V0"></a>禽兽为侣，<a id="a-V1"></a>此处常有诸大神天侍卫世尊。<a id="a-V2"></a>汝可于前鼓琉璃琴娱乐世尊，<a id="a-V3"></a>吾与诸天寻于后往。<a id="a-V4"></a>”</p>
  <p id="aV5">对曰：<a id="a-V6"></a>“唯然。<a id="a-V7"></a>”即受教已，<a id="a-V8"></a>持琉璃琴于先诣佛。<a id="a-V9"></a>去佛不远，<a id="a-VA"></a>鼓琉璃琴，<a id="a-VB"></a>以偈歌曰：</p>
  <p id="aVC">“跋陀礼汝父，<a id="a-VD"></a>汝父甚端严，</p>
  <p id="aVE">生汝时吉祥，<a id="a-VF"></a>我心甚爱乐。</p>
  <p id="aVG">本以小因缘，<a id="a-VH"></a>欲心于中生，</p>
  <p id="aVI">展转遂增广，<a id="a-VJ"></a>如供养罗汉。</p>
  <p id="aVK">释子专四禅，<a id="a-VL"></a>常乐于闲居，</p>
  <p id="aVM">正意求甘露，<a id="a-VN"></a>我专念亦尔。</p>
  <p id="aVO">能仁发道心，<a id="a-VP"></a>必欲成正觉，</p>
  <p id="aVQ">我今求彼女，<a id="a-VR"></a>必欲会亦尔。</p>
  <p id="aVS">我心生染著，<a id="a-VT"></a>爱好不舍离，</p>
  <p id="aVU">欲舍不能去，<a id="a-VV"></a>如象为钩制。</p>
  <p id="aVW">如热遇凉风，<a id="a-VX"></a>如渴得冷泉，</p>
  <p id="aVY">如取涅槃者，<a id="a-VZ"></a>如水灭于火。</p>
  <p id="aVa">如病得良医，<a id="a-Vb"></a>饥者得美食，</p>
  <p id="aVc">充足生快乐，<a id="a-Vd"></a>如罗汉游法。</p>
  <p id="aVe">如象被深钩，<a id="a-Vf"></a>而犹不肯伏，</p>
  <p id="aVg">奔突难禁制，<a id="a-Vh"></a>放逸不自止。</p>
  <p id="aVi">犹如清凉池，<a id="a-Vj"></a>众华覆水上，</p>
  <p id="aVk">疲热象沐浴，<a id="a-Vl"></a>举身得清凉。</p>
  <p id="aVm">我前后所施，<a id="a-Vn"></a>供养诸罗汉，</p>
  <p id="aVo">世有福报者，<a id="a-Vp"></a>尽当与彼供。</p>
  <p id="aVq">汝死当共死，<a id="a-Vr"></a>汝无我活为？</p>
  <p id="aVs">宁使我身死，<a id="a-Vt"></a>不能无汝存。</p>
  <p id="aVu">忉利天之主，<a id="a-Vv"></a>释今与我愿，</p>
  <p id="aVw">称汝礼节具，<a id="a-Vx"></a>汝善思察之。<a id="a-Vy"></a>”</p>
  <p id="aVz">尔时，<a id="a-W0"></a>世尊从三昧起，<a id="a-W1"></a>告般遮翼言：<a id="a-W2"></a>“善哉！<a id="a-W3"></a>善哉！<a id="a-W4"></a>般遮翼，<a id="a-W5"></a>汝能以清净音和琉璃琴称赞如来，<a id="a-W6"></a>琴声、<a id="a-W7"></a>汝音，<a id="a-W8"></a>不长不短，<a id="a-W9"></a>悲和哀婉，<a id="a-WA"></a>感动人心。<a id="a-WB"></a>汝琴所奏，<a id="a-WC"></a>众义备有，<a id="a-WD"></a>亦说欲缚，<a id="a-WE"></a>亦说梵行，<a id="a-WF"></a>亦说沙门，<a id="a-WG"></a>亦说涅槃。<a id="a-WH"></a>”</p>
  <p id="aWI">尔时，<a id="a-WJ"></a>般遮翼白佛言：<a id="a-WK"></a>“我念世尊昔郁鞞罗尼连禅水边，<a id="a-WL"></a>阿游波陀尼俱律树下初成佛道时，<a id="a-WM"></a>有尸汉陀天大将子及执乐天王女，<a id="a-WN"></a>共于一处，<a id="a-WO"></a>但设欲乐。<a id="a-WP"></a>我于尔时见其心尔，<a id="a-WQ"></a>即为作颂，<a id="a-WR"></a>颂说欲缚，<a id="a-WS"></a>亦说梵行，<a id="a-WT"></a>亦说沙门，<a id="a-WU"></a>亦说涅槃。<a id="a-WV"></a>时，<a id="a-WW"></a>彼天女闻我偈已，<a id="a-WX"></a>举目而笑，<a id="a-WY"></a>语我言：<a id="a-WZ"></a>‘般遮翼，<a id="a-Wa"></a>我未见如来。<a id="a-Wb"></a>我曾于忉利天法讲堂上，<a id="a-Wc"></a>闻彼诸天称赞如来，<a id="a-Wd"></a>有如是德，<a id="a-We"></a>有如是力。<a id="a-Wf"></a>汝常怀信，<a id="a-Wg"></a>亲近如来，<a id="a-Wh"></a>我今意欲与汝共为知识。<a id="a-Wi"></a>’世尊，<a id="a-Wj"></a>我时与一言之后，<a id="a-Wk"></a>不复与语。<a id="a-Wl"></a>”</p>
  <p id="aWm">时，<a id="a-Wn"></a>释提桓因作是念：<a id="a-Wo"></a>“此般遮翼已娱乐如来讫，<a id="a-Wp"></a>我今宁可念于彼人。<a id="a-Wq"></a>”时，<a id="a-Wr"></a>天帝释即念彼人。<a id="a-Ws"></a>时，<a id="a-Wt"></a>般遮翼复生念言：<a id="a-Wu"></a>“今天帝释乃能念我。<a id="a-Wv"></a>”即持琉璃琴诣帝释所。<a id="a-Ww"></a>帝释告曰：<a id="a-Wx"></a>“汝以我名并称忉利天意，<a id="a-Wy"></a>问讯世尊：<a id="a-Wz"></a>‘起居轻利，<a id="a-X0"></a>游步强耶？<a id="a-X1"></a>’”</p>
  <p id="aX2">时，<a id="a-X3"></a>般遮翼承帝释教，<a id="a-X4"></a>即诣世尊所，<a id="a-X5"></a>头面礼足，<a id="a-X6"></a>于一面住，<a id="a-X7"></a>白世尊言：<a id="a-X8"></a>“释提桓因及忉利诸天故，<a id="a-X9"></a>遣我来问讯世尊：<a id="a-XA"></a>‘起居轻利，<a id="a-XB"></a>游步强耶？<a id="a-XC"></a>’”</p>
  <p id="aXD">世尊报曰：<a id="a-XE"></a>“使汝帝释及忉利天寿命延长，<a id="a-XF"></a>快乐无患。<a id="a-XG"></a>所以然者？<a id="a-XH"></a>诸天、<a id="a-XI"></a>世人及阿须轮诸众生等，<a id="a-XJ"></a>皆贪寿命、<a id="a-XK"></a>安乐、<a id="a-XL"></a>无患。<a id="a-XM"></a>”</p>
  <p id="aXN">尔时，<a id="a-XO"></a>帝释复自念言：<a id="a-XP"></a>“我等宜往礼觐世尊。<a id="a-XQ"></a>”即与忉利诸天往诣佛所，<a id="a-XR"></a>头面礼足，<a id="a-XS"></a>却住一面，<a id="a-XT"></a>时，<a id="a-XU"></a>帝释白佛言：<a id="a-XV"></a>“不审我今去世尊远近可坐？<a id="a-XW"></a>”</p>
  <p id="aXX">佛告帝释曰：<a id="a-XY"></a>“汝天众多，<a id="a-XZ"></a>但近我坐。<a id="a-Xa"></a>”</p>
  <p id="aXb">时，<a id="a-Xc"></a>世尊所止因陀罗窟，<a id="a-Xd"></a>自然广博，<a id="a-Xe"></a>无所障碍。<a id="a-Xf"></a>尔时，<a id="a-Xg"></a>帝释与忉利诸天及般遮翼，<a id="a-Xh"></a>皆礼佛足，<a id="a-Xi"></a>于一面坐。<a id="a-Xj"></a>帝释白佛言：<a id="a-Xk"></a>“一时，<a id="a-Xl"></a>佛在舍卫国婆罗门舍，<a id="a-Xm"></a>尔时世尊入火焰三昧。<a id="a-Xn"></a>我时以少因缘，<a id="a-Xo"></a>乘千辐宝车，<a id="a-Xp"></a>诣毗楼勒天王所，<a id="a-Xq"></a>于空中过，<a id="a-Xr"></a>见一天女叉手在世尊前立，<a id="a-Xs"></a>我寻语彼女言：<a id="a-Xt"></a>‘若世尊三昧起者，<a id="a-Xu"></a>汝当称我名字，<a id="a-Xv"></a>问讯世尊，<a id="a-Xw"></a>起居轻利，<a id="a-Xx"></a>游步强耶？<a id="a-Xy"></a>’不审彼女后竟为我达此心不？<a id="a-Xz"></a>世尊，<a id="a-Y0"></a>宁能忆此事不？<a id="a-Y1"></a>”</p>
  <p id="aY2">佛言：<a id="a-Y3"></a>“忆耳！<a id="a-Y4"></a>彼女寻以汝声致问于我，<a id="a-Y5"></a>吾从定起，<a id="a-Y6"></a>犹闻汝车声。<a id="a-Y7"></a>”</p>
  <p id="aY8">帝释白佛言：<a id="a-Y9"></a>“昔者，<a id="a-YA"></a>我以少缘，<a id="a-YB"></a>与忉利诸天集在法堂，<a id="a-YC"></a>彼诸旧天皆作是言：<a id="a-YD"></a>‘若如来出世，<a id="a-YE"></a>增益诸天众，<a id="a-YF"></a>减损阿须轮众。<a id="a-YG"></a>’今我躬见世尊，<a id="a-YH"></a>躬身自知，<a id="a-YI"></a>躬自作证，<a id="a-YJ"></a>如来、<a id="a-YK"></a>至真出现于世，<a id="a-YL"></a>增益诸天众，<a id="a-YM"></a>减损阿须轮众。<a id="a-YN"></a>此有瞿夷释女，<a id="a-YO"></a>于世尊所净修梵行，<a id="a-YP"></a>身坏命终，<a id="a-YQ"></a>生忉利天宫，<a id="a-YR"></a>即为我子。<a id="a-YS"></a>忉利诸天皆称言：<a id="a-YT"></a>‘瞿夷大天子有大功德，<a id="a-YU"></a>有大威力。<a id="a-YV"></a>’复有余三比丘，<a id="a-YW"></a>于世尊所净修梵行，<a id="a-YX"></a>身坏命终，<a id="a-YY"></a>生于卑下执乐神中，<a id="a-YZ"></a>常日日来为我给使。<a id="a-Ya"></a>瞿夷见已，<a id="a-Yb"></a>以偈触娆曰：</p>
  <p id="aYc">“‘汝为佛弟子，<a id="a-Yd"></a>我本在家时，</p>
  <p id="aYe">以衣食供养，<a id="a-Yf"></a>礼拜致恭恪。</p>
  <p id="aYg">汝等名何人？<a id="a-Yh"></a>躬受佛教诫，</p>
  <p id="aYi">净眼之所说，<a id="a-Yj"></a>汝不观察之。</p>
  <p id="aYk">我本礼敬汝，<a id="a-Yl"></a>从佛闻上法，</p>
  <p id="aYm">生三十三天，<a id="a-Yn"></a>为帝释作子。</p>
  <p id="aYo">汝等何不观，<a id="a-Yp"></a>我所有功德？</p>
  <p id="aYq">本为女人身，<a id="a-Yr"></a>今为帝释子。</p>
  <p id="aYs">汝等本俱共，<a id="a-Yt"></a>同修于梵行，</p>
  <p id="aYu">今独处卑贱，<a id="a-Yv"></a>为吾等给使。</p>
  <p id="aYw">本为弊恶行，<a id="a-Yx"></a>今故受此报，</p>
  <p id="aYy">独处于卑贱，<a id="a-Yz"></a>为吾等给使。</p>
  <p id="aZ0">生此处不净，<a id="a-Z1"></a>为他所触娆，</p>
  <p id="aZ2">闻已当患厌，<a id="a-Z3"></a>此处可厌患。</p>
  <p id="aZ4">从今当精勤，<a id="a-Z5"></a>勿复为人使。<a id="a-Z6"></a>’</p>
  <p id="aZ7">“二人勤精进，<a id="a-Z8"></a>思惟如来法，</p>
  <p id="aZ9">舍彼所恋著，<a id="a-ZA"></a>观欲不净行，</p>
  <p id="aZB">欲缚不真实，<a id="a-ZC"></a>诳惑于世间，</p>
  <p id="aZD">如象离羁绊，<a id="a-ZE"></a>超越忉利天。</p>
  <p id="aZF">释及忉利天，<a id="a-ZG"></a>集法讲堂上，</p>
  <p id="aZH">彼已勇猛力，<a id="a-ZI"></a>超越忉利天。</p>
  <p id="aZJ">释叹未曾有，<a id="a-ZK"></a>诸天亦见过，</p>
  <p id="aZL">此是释迦子，<a id="a-ZM"></a>超越忉利天，</p>
  <p id="aZN">患厌于欲缚，<a id="a-ZO"></a>瞿夷说此言。</p>
  <p id="aZP">摩竭国有佛，<a id="a-ZQ"></a>名曰释迦文，</p>
  <p id="aZR">彼子本失意，<a id="a-ZS"></a>其后还得念。</p>
  <p id="aZT">三人中一人，<a id="a-ZU"></a>故为执乐神，</p>
  <p id="aZV">二人见道谛，<a id="a-ZW"></a>超越忉利天。</p>
  <p id="aZX">世尊所说法，<a id="a-ZY"></a>弟子不怀疑，</p>
  <p id="aZZ">俱共同闻法，<a id="a-Za"></a>二人胜彼一。</p>
  <p id="aZb">自见殊胜已，<a id="a-Zc"></a>皆生光音天，</p>
  <p id="aZd">我观见彼已，<a id="a-Ze"></a>故来至佛所。<a id="a-Zf"></a>”</p>
  <p id="aZg">帝释白佛言：<a id="a-Zh"></a>“愿开闲暇，<a id="a-Zi"></a>一决我疑。<a id="a-Zj"></a>”</p>
  <p id="aZk">佛言：<a id="a-Zl"></a>“随汝所问，<a id="a-Zm"></a>吾当为汝一一演说。<a id="a-Zn"></a>”</p>
  <p id="aZo">尔时，<a id="a-Zp"></a>帝释即白佛言：<a id="a-Zq"></a>“诸天、<a id="a-Zr"></a>世人、<a id="a-Zs"></a>乾沓和、<a id="a-Zt"></a>阿修罗及余众生等，<a id="a-Zu"></a>尽与何结相应，<a id="a-Zv"></a>乃至怨仇、<a id="a-Zw"></a>刀杖相向？<a id="a-Zx"></a>”</p>
  <p id="aZy">佛告帝释言：<a id="a-Zz"></a>“怨结之生，<a id="a-a0"></a>皆由贪嫉，<a id="a-a1"></a>故使诸天、<a id="a-a2"></a>世人、<a id="a-a3"></a>阿修罗、<a id="a-a4"></a>余众生等，<a id="a-a5"></a>刀杖相加。<a id="a-a6"></a>”</p>
  <p id="aa7">尔时，<a id="a-a8"></a>帝释即白佛言：<a id="a-a9"></a>“实尔！<a id="a-aA"></a>世尊，<a id="a-aB"></a>怨结之生，<a id="a-aC"></a>由贪嫉故，<a id="a-aD"></a>使诸天、<a id="a-aE"></a>世人、<a id="a-aF"></a>阿修罗、<a id="a-aG"></a>余众生等，<a id="a-aH"></a>刀杖相加。<a id="a-aI"></a>我今闻佛所说，<a id="a-aJ"></a>疑网悉除，<a id="a-aK"></a>无复疑也。<a id="a-aL"></a>但不解此贪嫉之生，<a id="a-aM"></a>何由而起？<a id="a-aN"></a>何因何缘？<a id="a-aO"></a>谁为原首？<a id="a-aP"></a>从谁而有？<a id="a-aQ"></a>从谁而无？<a id="a-aR"></a>”</p>
  <p id="aaS">佛告帝释：<a id="a-aT"></a>“贪嫉之生，<a id="a-aU"></a>皆由爱憎；<a id="a-aV"></a>爱憎为因，<a id="a-aW"></a>爱憎为缘，<a id="a-aX"></a>爱憎为首，<a id="a-aY"></a>从此而有，<a id="a-aZ"></a>无此则无。<a id="a-aa"></a>”</p>
  <p id="aab">尔时，<a id="a-ac"></a>帝释即白佛言：<a id="a-ad"></a>“实尔！<a id="a-ae"></a>世尊，<a id="a-af"></a>贪嫉之生，<a id="a-ag"></a>皆由爱憎；<a id="a-ah"></a>爱憎为因，<a id="a-ai"></a>爱憎为缘，<a id="a-aj"></a>爱憎为首，<a id="a-ak"></a>从此而有，<a id="a-al"></a>无此则无。<a id="a-am"></a>我今闻佛所说，<a id="a-an"></a>迷惑悉除，<a id="a-ao"></a>无复疑也。<a id="a-ap"></a>但不解爱憎复何由而生？<a id="a-aq"></a>何因何缘？<a id="a-ar"></a>谁为原首？<a id="a-as"></a>从谁而有？<a id="a-at"></a>从谁而无？<a id="a-au"></a>”</p>
  <p id="aav">佛告帝释：<a id="a-aw"></a>“爱憎之生，<a id="a-ax"></a>皆由于欲；<a id="a-ay"></a>因欲缘欲，<a id="a-az"></a>欲为原首，<a id="a-b0"></a>从此而有，<a id="a-b1"></a>无此则无。<a id="a-b2"></a>”</p>
  <p id="ab3">尔时，<a id="a-b4"></a>帝释白佛言：<a id="a-b5"></a>“实尔！<a id="a-b6"></a>世尊，<a id="a-b7"></a>爱憎之生，<a id="a-b8"></a>皆由于欲；<a id="a-b9"></a>因欲缘欲，<a id="a-bA"></a>欲为原首，<a id="a-bB"></a>从此而有，<a id="a-bC"></a>无此则无。<a id="a-bD"></a>我今闻佛所说，<a id="a-bE"></a>迷惑悉除，<a id="a-bF"></a>无复疑也。<a id="a-bG"></a>但不知此欲复何由而生？<a id="a-bH"></a>何因何缘？<a id="a-bI"></a>谁为原首？<a id="a-bJ"></a>从谁而有？<a id="a-bK"></a>从谁而无？<a id="a-bL"></a>”</p>
  <p id="abM">佛告帝释：<a id="a-bN"></a>“爱由想生，<a id="a-bO"></a>因想缘想，<a id="a-bP"></a>想为原首，<a id="a-bQ"></a>从此而有，<a id="a-bR"></a>无此而无。<a id="a-bS"></a>”</p>
  <p id="abT">尔时，<a id="a-bU"></a>帝释白佛言：<a id="a-bV"></a>“实尔！<a id="a-bW"></a>世尊，<a id="a-bX"></a>爱由想生，<a id="a-bY"></a>因想缘想，<a id="a-bZ"></a>想为原首，<a id="a-ba"></a>从此而有，<a id="a-bb"></a>无此则无。<a id="a-bc"></a>我今闻佛所说，<a id="a-bd"></a>无复疑也。<a id="a-be"></a>但不解想复何由而生？<a id="a-bf"></a>何因何缘？<a id="a-bg"></a>谁为原首？<a id="a-bh"></a>从谁而有？<a id="a-bi"></a>从谁而无？<a id="a-bj"></a>”</p>
  <p id="abk">佛告帝释：<a id="a-bl"></a>“想之所生，<a id="a-bm"></a>由于调戏；<a id="a-bn"></a>因调缘调，<a id="a-bo"></a>调为原首，<a id="a-bp"></a>从此而有，<a id="a-bq"></a>无此则无。<a id="a-br"></a>帝释，<a id="a-bs"></a>若无调戏则无想，<a id="a-bt"></a>无想则无欲，<a id="a-bu"></a>无欲则无爱憎，<a id="a-bv"></a>无爱憎则无贪嫉；<a id="a-bw"></a>若无贪嫉，<a id="a-bx"></a>则一切众生不相伤害。<a id="a-by"></a>帝释，<a id="a-bz"></a>但缘调为本，<a id="a-c0"></a>因调缘调，<a id="a-c1"></a>调为原首，<a id="a-c2"></a>从此有想，<a id="a-c3"></a>从想有欲，<a id="a-c4"></a>从欲有爱憎，<a id="a-c5"></a>从爱憎有贪嫉；<a id="a-c6"></a>以贪嫉故，<a id="a-c7"></a>使群生等共相伤害。<a id="a-c8"></a>”</p>
  <p id="ac9">帝释白佛言：<a id="a-cA"></a>“实尔！<a id="a-cB"></a>世尊，<a id="a-cC"></a>由调有想，<a id="a-cD"></a>因调缘调，<a id="a-cE"></a>调为原首，<a id="a-cF"></a>从此有想，<a id="a-cG"></a>由调而有，<a id="a-cH"></a>无调则无。<a id="a-cI"></a>若本无调者则无想，<a id="a-cJ"></a>无想则无欲，<a id="a-cK"></a>无欲则无爱憎，<a id="a-cL"></a>无爱憎则无贪嫉，<a id="a-cM"></a>无贪嫉则一切群生不相伤害；<a id="a-cN"></a>但想由调生，<a id="a-cO"></a>因调缘调，<a id="a-cP"></a>调为原首，<a id="a-cQ"></a>从调有想，<a id="a-cR"></a>从想有欲，<a id="a-cS"></a>从欲有爱憎，<a id="a-cT"></a>从爱憎有贪嫉，<a id="a-cU"></a>从贪嫉使一切众生共相伤害。<a id="a-cV"></a>我今闻佛所说，<a id="a-cW"></a>迷惑悉除，<a id="a-cX"></a>无复疑也。<a id="a-cY"></a>”</p>
  <p id="acZ">尔时，<a id="a-ca"></a>帝释复白佛言：<a id="a-cb"></a>“一切沙门、<a id="a-cc"></a>婆罗门尽除调戏在灭迹耶？<a id="a-cd"></a>为不除调戏在灭迹耶？<a id="a-ce"></a>”</p>
  <p id="acf">佛告帝释：<a id="a-cg"></a>“一切沙门、<a id="a-ch"></a>婆罗门不尽除调戏在灭迹也。<a id="a-ci"></a>所以然者？<a id="a-cj"></a>帝释，<a id="a-ck"></a>世间有种种界，<a id="a-cl"></a>众生各依己界，<a id="a-cm"></a>坚固守持，<a id="a-cn"></a>不能舍离，<a id="a-co"></a>谓己为实，<a id="a-cp"></a>余者为虚。<a id="a-cq"></a>是故，<a id="a-cr"></a>帝释，<a id="a-cs"></a>一切沙门、<a id="a-ct"></a>婆罗门不尽除调戏而在灭迹。<a id="a-cu"></a>”</p>
  <p id="acv">尔时，<a id="a-cw"></a>帝释白佛言：<a id="a-cx"></a>“实尔！<a id="a-cy"></a>世尊，<a id="a-cz"></a>世间有种种众生，<a id="a-d0"></a>各依己界，<a id="a-d1"></a>坚固守持，<a id="a-d2"></a>不能舍离，<a id="a-d3"></a>谓己为是，<a id="a-d4"></a>余为虚妄，<a id="a-d5"></a>是故一切沙门、<a id="a-d6"></a>婆罗门不尽除调戏而在灭迹。<a id="a-d7"></a>我闻佛言，<a id="a-d8"></a>疑惑悉除，<a id="a-d9"></a>无复疑也。<a id="a-dA"></a>”</p>
  <p id="adB">帝释复白佛言：<a id="a-dC"></a>“齐几调在灭迹耶？<a id="a-dD"></a>”</p>
  <p id="adE">佛告帝释：<a id="a-dF"></a>“调戏有三：<a id="a-dG"></a>一者、<a id="a-dH"></a>口，<a id="a-dI"></a>二者、<a id="a-dJ"></a>想，<a id="a-dK"></a>三者、<a id="a-dL"></a>求。<a id="a-dM"></a>彼口所言，<a id="a-dN"></a>自害、<a id="a-dO"></a>害他，<a id="a-dP"></a>亦二俱害；<a id="a-dQ"></a>舍此言已，<a id="a-dR"></a>如所言，<a id="a-dS"></a>不自害、<a id="a-dT"></a>不害他，<a id="a-dU"></a>不二俱害，<a id="a-dV"></a>知时比丘如口所言，<a id="a-dW"></a>专念不乱。<a id="a-dX"></a>想亦自害、<a id="a-dY"></a>害他，<a id="a-dZ"></a>亦二俱害；<a id="a-da"></a>舍此想已，<a id="a-db"></a>如所想，<a id="a-dc"></a>不自害、<a id="a-dd"></a>不害他，<a id="a-de"></a>二俱不害，<a id="a-df"></a>知时比丘如所想，<a id="a-dg"></a>专念不乱。<a id="a-dh"></a>帝释，<a id="a-di"></a>求亦自害、<a id="a-dj"></a>害他，<a id="a-dk"></a>亦二俱害；<a id="a-dl"></a>舍此求已，<a id="a-dm"></a>如所求，<a id="a-dn"></a>不自害、<a id="a-do"></a>不害他，<a id="a-dp"></a>不二俱害，<a id="a-dq"></a>知时比丘如所求，<a id="a-dr"></a>专念不乱。<a id="a-ds"></a>”</p>
  <p id="adt">尔时，<a id="a-du"></a>释提桓因言：<a id="a-dv"></a>“我闻佛所说，<a id="a-dw"></a>无复狐疑。<a id="a-dx"></a>”</p>
  <p id="ady">又白佛言：<a id="a-dz"></a>“齐几名贤圣舍心？<a id="a-e0"></a>”</p>
  <p id="ae1">佛告帝释：<a id="a-e2"></a>“舍心有三：<a id="a-e3"></a>一者、<a id="a-e4"></a>喜身，<a id="a-e5"></a>二者、<a id="a-e6"></a>忧身，<a id="a-e7"></a>三者、<a id="a-e8"></a>舍身。<a id="a-e9"></a>帝释，<a id="a-eA"></a>彼喜身者，<a id="a-eB"></a>自害、<a id="a-eC"></a>害他，<a id="a-eD"></a>亦二俱害；<a id="a-eE"></a>舍此喜已，<a id="a-eF"></a>如所喜，<a id="a-eG"></a>不自害、<a id="a-eH"></a>不害他，<a id="a-eI"></a>二俱不害，<a id="a-eJ"></a>知时比丘专念不忘，<a id="a-eK"></a>即名受具足戒。<a id="a-eL"></a>帝释，<a id="a-eM"></a>彼忧身者，<a id="a-eN"></a>自害、<a id="a-eO"></a>害彼，<a id="a-eP"></a>亦二俱害；<a id="a-eQ"></a>舍此忧已，<a id="a-eR"></a>如所忧，<a id="a-eS"></a>不自害、<a id="a-eT"></a>不害他，<a id="a-eU"></a>二俱不害，<a id="a-eV"></a>知时比丘专念不忘，<a id="a-eW"></a>即名受具足戒。<a id="a-eX"></a>复次，<a id="a-eY"></a>帝释，<a id="a-eZ"></a>彼舍身者，<a id="a-ea"></a>自害、<a id="a-eb"></a>害他，<a id="a-ec"></a>亦二俱害；<a id="a-ed"></a>舍此身已，<a id="a-ee"></a>如所舍，<a id="a-ef"></a>不自害、<a id="a-eg"></a>不害他，<a id="a-eh"></a>二俱不害，<a id="a-ei"></a>知时比丘专念不忘，<a id="a-ej"></a>是即名为受具足戒。<a id="a-ek"></a>”</p>
  <p id="ael">帝释白佛言：<a id="a-em"></a>“我闻佛所说，<a id="a-en"></a>无复狐疑。<a id="a-eo"></a>”</p>
  <p id="aep">又白佛言：<a id="a-eq"></a>“齐几名贤圣律诸根具足？<a id="a-er"></a>”</p>
  <p id="aes">佛告帝释：<a id="a-et"></a>“眼知色，<a id="a-eu"></a>我说有二：<a id="a-ev"></a>可亲、<a id="a-ew"></a>不可亲。<a id="a-ex"></a>耳声、<a id="a-ey"></a>鼻香、<a id="a-ez"></a>舌味、<a id="a-f0"></a>身触、<a id="a-f1"></a>意法，<a id="a-f2"></a>我说有二：<a id="a-f3"></a>可亲、<a id="a-f4"></a>不可亲。<a id="a-f5"></a>”</p>
  <p id="af6">尔时，<a id="a-f7"></a>帝释白佛言：<a id="a-f8"></a>“世尊，<a id="a-f9"></a>如来略说，<a id="a-fA"></a>未广分别，<a id="a-fB"></a>我以具解。<a id="a-fC"></a>眼知色，<a id="a-fD"></a>我说有二：<a id="a-fE"></a>可亲、<a id="a-fF"></a>不可亲。<a id="a-fG"></a>耳声、<a id="a-fH"></a>鼻香、<a id="a-fI"></a>舌味、<a id="a-fJ"></a>身触、<a id="a-fK"></a>意法有二：<a id="a-fL"></a>可亲、<a id="a-fM"></a>不可亲。<a id="a-fN"></a>世尊，<a id="a-fO"></a>如眼观色，<a id="a-fP"></a>善法损减，<a id="a-fQ"></a>不善法增，<a id="a-fR"></a>如此眼知色，<a id="a-fS"></a>我说不可亲；<a id="a-fT"></a>耳声、<a id="a-fU"></a>鼻香、<a id="a-fV"></a>舌味、<a id="a-fW"></a>身触、<a id="a-fX"></a>意知法，<a id="a-fY"></a>善法损减，<a id="a-fZ"></a>不善法增，<a id="a-fa"></a>我说不可亲。<a id="a-fb"></a>世尊，<a id="a-fc"></a>如眼见色，<a id="a-fd"></a>善法增长，<a id="a-fe"></a>不善法减，<a id="a-ff"></a>如是眼知色，<a id="a-fg"></a>我说可亲；<a id="a-fh"></a>耳声、<a id="a-fi"></a>鼻香、<a id="a-fj"></a>舌味、<a id="a-fk"></a>身触、<a id="a-fl"></a>意知法，<a id="a-fm"></a>善法增长，<a id="a-fn"></a>不善法减，<a id="a-fo"></a>我说可亲。<a id="a-fp"></a>”</p>
  <p id="afq">佛告帝释：<a id="a-fr"></a>“善哉！<a id="a-fs"></a>善哉！<a id="a-ft"></a>是名贤圣律诸根具足。<a id="a-fu"></a>”</p>
  <p id="afv">帝释白佛言：<a id="a-fw"></a>“我闻佛所说，<a id="a-fx"></a>无复狐疑。<a id="a-fy"></a>”</p>
  <p id="afz">复白佛言：<a id="a-g0"></a>“齐几比丘名为究竟、<a id="a-g1"></a>究竟梵行、<a id="a-g2"></a>究竟安隐、<a id="a-g3"></a>究竟无余？<a id="a-g4"></a>”</p>
  <p id="ag5">佛告帝释：<a id="a-g6"></a>“为爱所苦，<a id="a-g7"></a>身得灭者，<a id="a-g8"></a>为究竟、<a id="a-g9"></a>究竟梵行、<a id="a-gA"></a>究竟安隐、<a id="a-gB"></a>究竟无余。<a id="a-gC"></a>”</p>
  <p id="agD">帝释白佛言：<a id="a-gE"></a>“我本长夜，<a id="a-gF"></a>所怀疑网，<a id="a-gG"></a>今者如来开发所疑。<a id="a-gH"></a>”</p>
  <p id="agI">佛告帝释：<a id="a-gJ"></a>“汝昔颇曾诣沙门、<a id="a-gK"></a>婆罗门所问此义不？<a id="a-gL"></a>”</p>
  <p id="agM">帝释白佛言：<a id="a-gN"></a>“我自忆念：<a id="a-gO"></a>昔者，<a id="a-gP"></a>曾诣沙门、<a id="a-gQ"></a>婆罗门所谘问此义。<a id="a-gR"></a>昔我一时曾集讲堂，<a id="a-gS"></a>与诸天众共论：<a id="a-gT"></a>‘如来为当出世？<a id="a-gU"></a>为未出世？<a id="a-gV"></a>’时共推求，<a id="a-gW"></a>不见如来出现于世，<a id="a-gX"></a>各自还宫，<a id="a-gY"></a>五欲娱乐。<a id="a-gZ"></a>世尊，<a id="a-ga"></a>我复于后时见诸大神天，<a id="a-gb"></a>自恣五欲已，<a id="a-gc"></a>渐各命终。<a id="a-gd"></a>时我，<a id="a-ge"></a>世尊，<a id="a-gf"></a>怀大恐怖，<a id="a-gg"></a>衣毛为竖。<a id="a-gh"></a>时，<a id="a-gi"></a>见沙门、<a id="a-gj"></a>婆罗门处在闲静，<a id="a-gk"></a>去家离欲，<a id="a-gl"></a>我寻至彼所，<a id="a-gm"></a>问言：<a id="a-gn"></a>‘云何名究竟？<a id="a-go"></a>’我问此义，<a id="a-gp"></a>彼不能报。<a id="a-gq"></a>彼既不知，<a id="a-gr"></a>逆问我言：<a id="a-gs"></a>‘汝为是谁？<a id="a-gt"></a>’我寻报言：<a id="a-gu"></a>‘我是释提桓因。<a id="a-gv"></a>’彼复问言：<a id="a-gw"></a>‘汝是何释？<a id="a-gx"></a>’我时答言：<a id="a-gy"></a>‘我是天帝释，<a id="a-gz"></a>心有所疑，<a id="a-h0"></a>故来相问耳！<a id="a-h1"></a>’时，<a id="a-h2"></a>我与彼如所知见，<a id="a-h3"></a>说于释义。<a id="a-h4"></a>彼闻我言，<a id="a-h5"></a>更为我弟子。<a id="a-h6"></a>我今是佛弟子，<a id="a-h7"></a>得须陀洹道，<a id="a-h8"></a>不堕余趣，<a id="a-h9"></a>极七往返，<a id="a-hA"></a>必成道果，<a id="a-hB"></a>惟愿世尊记我为斯陀含！<a id="a-hC"></a>”说此语已，<a id="a-hD"></a>复作颂曰：</p>
  <p id="ahE">“由彼染秽想，<a id="a-hF"></a>故生我狐疑，</p>
  <p id="ahG">长夜与诸天，<a id="a-hH"></a>推求于如来。</p>
  <p id="ahI">见诸出家人，<a id="a-hJ"></a>常在闲静处，</p>
  <p id="ahK">谓是佛世尊，<a id="a-hL"></a>故往稽首言。</p>
  <p id="ahM">我今故来问，<a id="a-hN"></a>云何为究竟？</p>
  <p id="ahO">问已不能报，<a id="a-hP"></a>道迹之所趣。</p>
  <p id="ahQ">今日无等尊，<a id="a-hR"></a>是我久所求，</p>
  <p id="ahS">已观察己行，<a id="a-hT"></a>心已正思惟。</p>
  <p id="ahU">唯圣先已知，<a id="a-hV"></a>我心之所行，</p>
  <p id="ahW">长夜所修业，<a id="a-hX"></a>愿净眼记之。</p>
  <p id="ahY">归命人中上，<a id="a-hZ"></a>三界无极尊，</p>
  <p id="aha">能断恩爱刺，<a id="a-hb"></a>今礼日光尊。<a id="a-hc"></a>”</p>
  <p id="ahd">佛告帝释：<a id="a-he"></a>“汝忆本得喜乐、<a id="a-hf"></a>念乐时不？<a id="a-hg"></a>”</p>
  <p id="ahh">帝释答曰：<a id="a-hi"></a>“如是，<a id="a-hj"></a>世尊，<a id="a-hk"></a>忆昔所得喜乐、<a id="a-hl"></a>念乐。<a id="a-hm"></a>世尊，<a id="a-hn"></a>我昔曾与阿须轮共战，<a id="a-ho"></a>我时得胜，<a id="a-hp"></a>阿须轮退，<a id="a-hq"></a>我时则还，<a id="a-hr"></a>得欢喜、<a id="a-hs"></a>念乐，<a id="a-ht"></a>计此欢喜、<a id="a-hu"></a>念乐，<a id="a-hv"></a>唯有秽恶刀杖喜乐、<a id="a-hw"></a>斗讼喜乐。<a id="a-hx"></a>今我于佛所得喜、<a id="a-hy"></a>念乐，<a id="a-hz"></a>无有刀杖、<a id="a-i0"></a>诤讼之乐。<a id="a-i1"></a>”</p>
  <p id="ai2">佛告帝释：<a id="a-i3"></a>“汝今得喜乐、<a id="a-i4"></a>念乐，<a id="a-i5"></a>于中欲求何功德果？<a id="a-i6"></a>”</p>
  <p id="ai7">尔时，<a id="a-i8"></a>帝释白佛言：<a id="a-i9"></a>“我于喜乐、<a id="a-iA"></a>念乐中，<a id="a-iB"></a>欲求五功德果。<a id="a-iC"></a>何等五？<a id="a-iD"></a>”即说偈言：</p>
  <p id="aiE">“我后若命终，<a id="a-iF"></a>舍于天上寿，</p>
  <p id="aiG">处胎不怀患，<a id="a-iH"></a>使我心欢喜。</p>
  <p id="aiI">佛度未度者，<a id="a-iJ"></a>能说正真道，</p>
  <p id="aiK">于三佛法中，<a id="a-iL"></a>我要修梵行。</p>
  <p id="aiM">以智慧身居，<a id="a-iN"></a>心自见正谛，</p>
  <p id="aiO">得达本所起，<a id="a-iP"></a>于是长解脱。</p>
  <p id="aiQ">但当勤修行，<a id="a-iR"></a>习佛真实智，</p>
  <p id="aiS">设不获道证，<a id="a-iT"></a>功德犹胜天。</p>
  <p id="aiU">诸有神妙天，<a id="a-iV"></a>阿迦尼吒等，</p>
  <p id="aiW">下至末后身，<a id="a-iX"></a>必当生彼处。</p>
  <p id="aiY">我今于此处，<a id="a-iZ"></a>受天清净身，</p>
  <p id="aia">复得增寿命，<a id="a-ib"></a>净眼我自知。<a id="a-ic"></a>”</p>
  <p id="aid">说此偈已，<a id="a-ie"></a>白佛言：<a id="a-if"></a>“我于喜乐、<a id="a-ig"></a>念乐中，<a id="a-ih"></a>欲得如是五功德果。<a id="a-ii"></a>”</p>
  <p id="aij">尔时，<a id="a-ik"></a>帝释语忉利诸天曰：<a id="a-il"></a>“汝于忉利天上梵童子前恭敬礼事，<a id="a-im"></a>今于佛前复设此敬者，<a id="a-in"></a>不亦善哉！<a id="a-io"></a>”</p>
  <p id="aip">其语未久，<a id="a-iq"></a>时梵童子忽然于虚空中天众上立，<a id="a-ir"></a>向天帝释而说偈曰：</p>
  <p id="ais">“天王清净行，<a id="a-it"></a>多利益众生，</p>
  <p id="aiu">摩竭帝释主，<a id="a-iv"></a>能问如来义。<a id="a-iw"></a>”</p>
  <p id="aix">时，<a id="a-iy"></a>梵童子说此偈已，<a id="a-iz"></a>忽然不现。<a id="a-j0"></a>是时，<a id="a-j1"></a>帝释即从座起，<a id="a-j2"></a>礼世尊足，<a id="a-j3"></a>绕佛三匝，<a id="a-j4"></a>却行而退。<a id="a-j5"></a>忉利诸天及般遮翼亦礼佛足，<a id="a-j6"></a>却行而退。<a id="a-j7"></a>时，<a id="a-j8"></a>天帝释少复前行，<a id="a-j9"></a>顾语般遮翼曰：<a id="a-jA"></a>“善哉！<a id="a-jB"></a>善哉！<a id="a-jC"></a>汝能先于佛前鼓琴娱乐，<a id="a-jD"></a>然后我及诸天于后方到。<a id="a-jE"></a>我今知汝补汝父位，<a id="a-jF"></a>于乾沓和中最为上首，<a id="a-jG"></a>当以彼跋陀乾沓和王女与汝为妻。<a id="a-jH"></a>”</p>
  <p id="ajI">世尊说此法时，<a id="a-jJ"></a>八万四千诸天远尘离垢，<a id="a-jK"></a>诸法法眼生。</p>
  <p id="ajL">时，<a id="a-jM"></a>释提桓因、<a id="a-jN"></a>忉利诸天及般遮翼闻佛所说，<a id="a-jO"></a>欢喜奉行。</p>
 </body>
</html>