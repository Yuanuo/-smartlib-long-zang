<!doctype html>
<html id="z3IBUGfZV" data-ver="2274">
 <head>
  <meta charset="utf-8">
  <meta author="佛陀耶舍">
  <meta author="竺佛念">
  <meta library="龙藏">
  <meta catalog="小乘阿含部">
  <meta period="姚秦">
 </head>
 <body>
  <h1 id="a1">佛说长阿含经卷第二十</h1>
  <h2 id="a2">阿须伦品第六</h2>
  <p id="a3">佛告比丘：<a id="a-4"></a>‘须弥山北大海水底有罗呵阿须伦城，<a id="a-5"></a>纵广八万由旬，<a id="a-6"></a>其城七重，<a id="a-7"></a>七重栏楯、<a id="a-8"></a>七重罗网、<a id="a-9"></a>七重行树，<a id="a-A"></a>周匝校饰，<a id="a-B"></a>以七宝成。<a id="a-C"></a>城高三千由旬，<a id="a-D"></a>广二千由旬。<a id="a-E"></a>其城门高一千由旬，<a id="a-F"></a>广千由旬，<a id="a-G"></a>金城银门，<a id="a-H"></a>银城金门乃至无数众鸟相和而鸣，<a id="a-I"></a>亦复如是。<a id="a-J"></a>其阿须伦王所治小城，<a id="a-K"></a>当大城中，<a id="a-L"></a>名轮输摩跋吒，<a id="a-M"></a>纵广六万由旬，<a id="a-N"></a>其城七重，<a id="a-O"></a>七重栏楯、<a id="a-P"></a>七重罗网、<a id="a-Q"></a>七重行树，<a id="a-R"></a>周匝校饰，<a id="a-S"></a>七宝所成。<a id="a-T"></a>城高三千由旬，<a id="a-U"></a>广二千由旬。<a id="a-V"></a>其城门高二千由旬，<a id="a-W"></a>广千由旬，<a id="a-X"></a>金城银门，<a id="a-Y"></a>银城金门乃至无数众鸟相和而鸣，<a id="a-Z"></a>亦复如是。</p>
  <p id="aa">“于其城内别立议堂，<a id="a-b"></a>名曰七尸利沙，<a id="a-c"></a>堂墙七重，<a id="a-d"></a>七重栏楯、<a id="a-e"></a>七重罗网、<a id="a-f"></a>七重行树，<a id="a-g"></a>周匝校饰，<a id="a-h"></a>七宝所成。<a id="a-i"></a>议堂下基纯以砗磲，<a id="a-j"></a>其柱梁纯以七宝。<a id="a-k"></a>其堂中柱围千由旬，<a id="a-l"></a>高万由旬。<a id="a-m"></a>当此柱下有正法座，<a id="a-n"></a>纵广七百由旬，<a id="a-o"></a>雕文刻镂，<a id="a-p"></a>七宝所成。<a id="a-q"></a>堂有四户，<a id="a-r"></a>周匝栏楯，<a id="a-s"></a>阶亭七重，<a id="a-t"></a>七重栏楯、<a id="a-u"></a>七重罗网、<a id="a-v"></a>七重行树，<a id="a-w"></a>周匝校饰，<a id="a-x"></a>七宝所成乃至众鸟相和而鸣，<a id="a-y"></a>亦复如是。<a id="a-z"></a>其议堂北有阿须伦宫殿，<a id="a-10"></a>纵广万由旬，<a id="a-11"></a>宫墙七重，<a id="a-12"></a>七重栏楯、<a id="a-13"></a>七重罗网、<a id="a-14"></a>七重行树，<a id="a-15"></a>周匝校饰，<a id="a-16"></a>以七宝成乃至无数众鸟相和悲鸣，<a id="a-17"></a>亦复如是。<a id="a-18"></a>其议堂东有一园林，<a id="a-19"></a>名曰娑罗，<a id="a-1A"></a>纵广万由旬，<a id="a-1B"></a>园墙七重，<a id="a-1C"></a>七重栏楯、<a id="a-1D"></a>七重罗网、<a id="a-1E"></a>七重行树，<a id="a-1F"></a>周匝校饰，<a id="a-1G"></a>以七宝成乃至无数众鸟相和悲鸣，<a id="a-1H"></a>亦复如是。<a id="a-1I"></a>其议堂南有一园林，<a id="a-1J"></a>名曰极妙，<a id="a-1K"></a>纵广万由旬，<a id="a-1L"></a>如娑罗园。<a id="a-1M"></a>其议堂西有一园林，<a id="a-1N"></a>名曰睒摩，<a id="a-1O"></a>纵广万由旬，<a id="a-1P"></a>亦如娑罗园林。<a id="a-1Q"></a>其议堂北有一园林，<a id="a-1R"></a>名曰乐林，<a id="a-1S"></a>纵广万由旬，<a id="a-1T"></a>亦如娑罗园林。</p>
  <p id="a1U">“娑罗、<a id="a-1V"></a>极妙二园中间生昼度树，<a id="a-1W"></a>下围七由旬，<a id="a-1X"></a>高百由旬，<a id="a-1Y"></a>枝叶四布五十由旬，<a id="a-1Z"></a>树墙七重，<a id="a-1a"></a>七重栏楯、<a id="a-1b"></a>七重罗网、<a id="a-1c"></a>七重行树，<a id="a-1d"></a>周匝校饰，<a id="a-1e"></a>以七宝成乃至无数众鸟相和而鸣，<a id="a-1f"></a>亦复如是。<a id="a-1g"></a>又其睒摩、<a id="a-1h"></a>乐林二园中间跋难陀池，<a id="a-1i"></a>其水清凉，<a id="a-1j"></a>无有垢秽，<a id="a-1k"></a>宝堑七重，<a id="a-1l"></a>周匝砌厕，<a id="a-1m"></a>七重栏楯、<a id="a-1n"></a>七重罗网、<a id="a-1o"></a>七重行树，<a id="a-1p"></a>周匝校饰，<a id="a-1q"></a>七宝所成。<a id="a-1r"></a>于其池中生四种华，<a id="a-1s"></a>华叶纵广一由旬，<a id="a-1t"></a>香气流布亦一由旬；<a id="a-1u"></a>根如车毂，<a id="a-1v"></a>其汁流出，<a id="a-1w"></a>色白如乳，<a id="a-1x"></a>味甘如蜜，<a id="a-1y"></a>无数众鸟相和而鸣。<a id="a-1z"></a>又其池边有七重阶亭，<a id="a-20"></a>门墙七重，<a id="a-21"></a>七重栏楯、<a id="a-22"></a>七重罗网、<a id="a-23"></a>七重行树，<a id="a-24"></a>周匝校饰，<a id="a-25"></a>七宝所成乃至无数众鸟相和悲鸣，<a id="a-26"></a>亦复如是。</p>
  <p id="a27">“其阿须伦王臣下宫殿，<a id="a-28"></a>有纵广万由旬者，<a id="a-29"></a>有九千、<a id="a-2A"></a>八千，<a id="a-2B"></a>极小宫殿至千由旬，<a id="a-2C"></a>宫墙七重，<a id="a-2D"></a>七重栏楯、<a id="a-2E"></a>七重罗网、<a id="a-2F"></a>七重行树，<a id="a-2G"></a>周匝校饰，<a id="a-2H"></a>以七宝成乃至无数众鸟相和而鸣，<a id="a-2I"></a>亦复如是。<a id="a-2J"></a>其小阿须伦宫殿有纵广千由旬、<a id="a-2K"></a>九百、<a id="a-2L"></a>八百，<a id="a-2M"></a>极小宫殿至百由旬，<a id="a-2N"></a>皆宫墙七重，<a id="a-2O"></a>七重栏楯、<a id="a-2P"></a>七重罗网、<a id="a-2Q"></a>七重行树，<a id="a-2R"></a>周匝校饰，<a id="a-2S"></a>七宝所成乃至无数众鸟相和悲鸣，<a id="a-2T"></a>亦复如是。</p>
  <p id="a2U">“其议堂北有七宝阶道入于宫中，<a id="a-2V"></a>复有阶道趣娑罗园，<a id="a-2W"></a>复有阶道趣极妙园，<a id="a-2X"></a>复有阶道趣睒摩园，<a id="a-2Y"></a>复有阶道趣乐林园，<a id="a-2Z"></a>复有阶道趣昼度树，<a id="a-2a"></a>复有阶道趣跋难陀池，<a id="a-2b"></a>复有阶道趣大臣宫殿，<a id="a-2c"></a>复有阶道趣小阿须伦宫殿。<a id="a-2d"></a>若阿须伦王欲诣娑罗园游观时，<a id="a-2e"></a>即念毗摩质多阿须伦王；<a id="a-2f"></a>毗摩质多阿须伦王复自念言：<a id="a-2g"></a>‘罗呵阿须伦王念我。<a id="a-2h"></a>’即自庄严，<a id="a-2i"></a>驾乘宝车，<a id="a-2j"></a>无数大众侍从围绕，<a id="a-2k"></a>诣罗呵阿须伦王前，<a id="a-2l"></a>于一面立。<a id="a-2m"></a>时，<a id="a-2n"></a>阿须伦王复念波罗呵阿须伦王；<a id="a-2o"></a>波罗呵阿须伦王复自念言：<a id="a-2p"></a>‘今王念我。<a id="a-2q"></a>’即自庄严，<a id="a-2r"></a>驾乘宝车，<a id="a-2s"></a>无数大众侍从围绕，<a id="a-2t"></a>诣罗呵王前，<a id="a-2u"></a>于一面立。<a id="a-2v"></a>时，<a id="a-2w"></a>阿须伦王复念睒摩罗阿须伦王；<a id="a-2x"></a>睒摩罗阿须伦王复自念言：<a id="a-2y"></a>‘今王念我。<a id="a-2z"></a>’即自庄严，<a id="a-30"></a>驾乘宝车，<a id="a-31"></a>无数大众侍从围绕，<a id="a-32"></a>诣罗呵王前，<a id="a-33"></a>于一面立。<a id="a-34"></a>时，<a id="a-35"></a>王复念大臣阿须伦；<a id="a-36"></a>大臣阿须伦复自念言：<a id="a-37"></a>‘今王念我。<a id="a-38"></a>’即自庄严，<a id="a-39"></a>驾乘宝车，<a id="a-3A"></a>无数大众侍从围绕，<a id="a-3B"></a>诣罗呵王前，<a id="a-3C"></a>于一面立。<a id="a-3D"></a>时，<a id="a-3E"></a>王复念小阿须伦；<a id="a-3F"></a>小阿须伦复自念言：<a id="a-3G"></a>‘今王念我。<a id="a-3H"></a>’即自庄严，<a id="a-3I"></a>与诸大众诣罗呵王前，<a id="a-3J"></a>于一面立。</p>
  <p id="a3K">“时，<a id="a-3L"></a>罗呵王身著宝衣，<a id="a-3M"></a>驾乘宝车，<a id="a-3N"></a>与无数大众前后围绕，<a id="a-3O"></a>诣娑罗林中，<a id="a-3P"></a>有自然风，<a id="a-3Q"></a>吹门自开；<a id="a-3R"></a>有自然风，<a id="a-3S"></a>吹地令净；<a id="a-3T"></a>有自然风，<a id="a-3U"></a>吹华散地，<a id="a-3V"></a>华至于膝。<a id="a-3W"></a>时，<a id="a-3X"></a>罗呵王入此园已，<a id="a-3Y"></a>共相娱乐，<a id="a-3Z"></a>一日、<a id="a-3a"></a>二日乃至七日，<a id="a-3b"></a>娱乐讫已，<a id="a-3c"></a>便还本宫。<a id="a-3d"></a>其后游观极妙园林、<a id="a-3e"></a>睒摩园林、<a id="a-3f"></a>乐园林，<a id="a-3g"></a>亦复如是。<a id="a-3h"></a>时，<a id="a-3i"></a>罗呵王常有五大阿须伦侍卫左右：<a id="a-3j"></a>一名、<a id="a-3k"></a>提持，<a id="a-3l"></a>二名、<a id="a-3m"></a>雄力，<a id="a-3n"></a>三名、<a id="a-3o"></a>武夷，<a id="a-3p"></a>四名、<a id="a-3q"></a>头首，<a id="a-3r"></a>五名、<a id="a-3s"></a>摧伏；<a id="a-3t"></a>此五大阿须伦常侍卫左右。<a id="a-3u"></a>其罗呵王宫殿在大海水下，<a id="a-3v"></a>海水在上，<a id="a-3w"></a>四风所持：<a id="a-3x"></a>一名、<a id="a-3y"></a>住风，<a id="a-3z"></a>二名、<a id="a-40"></a>持风，<a id="a-41"></a>三名、<a id="a-42"></a>不动，<a id="a-43"></a>四名、<a id="a-44"></a>坚固；<a id="a-45"></a>持大海水，<a id="a-46"></a>悬处虚空，<a id="a-47"></a>犹如浮云，<a id="a-48"></a>去阿须伦宫一万由旬，<a id="a-49"></a>终不堕落。<a id="a-4A"></a>阿须伦王福报、<a id="a-4B"></a>功德、<a id="a-4C"></a>威神如是。<a id="a-4D"></a>”</p>
  <p data-pb></p>
  <h2 id="a4E">四天王品第七</h2>
  <p id="a4F">佛告比丘：<a id="a-4G"></a>“须弥山王东千由旬提头赖吒天王城，<a id="a-4H"></a>名贤上，<a id="a-4I"></a>纵广六千由旬；<a id="a-4J"></a>其城七重，<a id="a-4K"></a>七重栏楯、<a id="a-4L"></a>七重罗网、<a id="a-4M"></a>七重行树，<a id="a-4N"></a>周匝校饰，<a id="a-4O"></a>以七宝成乃至无数众鸟相和而鸣，<a id="a-4P"></a>亦复如是。<a id="a-4Q"></a>须弥山南千由旬有毗楼勒天王城，<a id="a-4R"></a>名善见，<a id="a-4S"></a>纵广六千由旬；<a id="a-4T"></a>其城七重，<a id="a-4U"></a>七重栏楯、<a id="a-4V"></a>七重罗网、<a id="a-4W"></a>七重行树，<a id="a-4X"></a>周匝校饰，<a id="a-4Y"></a>以七宝成乃至无数众鸟相和而鸣，<a id="a-4Z"></a>亦复如是。<a id="a-4a"></a>须弥山西千由旬有毗楼婆叉天王城，<a id="a-4b"></a>名周罗善见，<a id="a-4c"></a>纵广六千由旬；<a id="a-4d"></a>其城七重，<a id="a-4e"></a>七重栏楯、<a id="a-4f"></a>七重罗网、<a id="a-4g"></a>七重行树，<a id="a-4h"></a>周匝校饰，<a id="a-4i"></a>以七宝成乃至无数众鸟相和而鸣，<a id="a-4j"></a>亦复如是。<a id="a-4k"></a>须弥山北千由旬有毗沙门天王，<a id="a-4l"></a>王有三城：<a id="a-4m"></a>一名、<a id="a-4n"></a>可畏，<a id="a-4o"></a>二名、<a id="a-4p"></a>天敬，<a id="a-4q"></a>三名、<a id="a-4r"></a>众归，<a id="a-4s"></a>各各纵广六千由旬。<a id="a-4t"></a>其城七重，<a id="a-4u"></a>七重栏楯、<a id="a-4v"></a>七重罗网、<a id="a-4w"></a>七重行树，<a id="a-4x"></a>周匝校饰，<a id="a-4y"></a>以七宝成乃至无数众鸟相和而鸣，<a id="a-4z"></a>亦复如是。</p>
  <p id="a50">“众归城北有园林，<a id="a-51"></a>名伽毗延头，<a id="a-52"></a>纵广四千由旬，<a id="a-53"></a>围墙七重，<a id="a-54"></a>七重栏楯、<a id="a-55"></a>七重罗网、<a id="a-56"></a>七重行树，<a id="a-57"></a>周匝校饰，<a id="a-58"></a>以七宝成，<a id="a-59"></a>乃至无数众鸟相和而鸣，<a id="a-5A"></a>亦复如是。<a id="a-5B"></a>园城中间有池名那邻尼，<a id="a-5C"></a>纵广四十由旬，<a id="a-5D"></a>其水清澄，<a id="a-5E"></a>无有垢秽，<a id="a-5F"></a>以七宝堑厕砌其边，<a id="a-5G"></a>七重栏楯、<a id="a-5H"></a>七重罗网、<a id="a-5I"></a>七重行树，<a id="a-5J"></a>周匝校饰，<a id="a-5K"></a>七宝所成；<a id="a-5L"></a>中生莲华，<a id="a-5M"></a>青、<a id="a-5N"></a>黄、<a id="a-5O"></a>赤、<a id="a-5P"></a>白、<a id="a-5Q"></a>杂色，<a id="a-5R"></a>光照半由旬，<a id="a-5S"></a>其香芬薰闻半由旬。<a id="a-5T"></a>又其华根大如车毂，<a id="a-5U"></a>其汁流出，<a id="a-5V"></a>色白如乳，<a id="a-5W"></a>味甘如蜜乃至无数众鸟相和悲鸣，<a id="a-5X"></a>亦复如是。</p>
  <p id="a5Y">“除日月宫殿，<a id="a-5Z"></a>诸四天王宮殿纵广四十由旬，<a id="a-5a"></a>宫墙七重，<a id="a-5b"></a>七重栏楯、<a id="a-5c"></a>七重罗网、<a id="a-5d"></a>七重行树，<a id="a-5e"></a>周匝校饰，<a id="a-5f"></a>以七宝成乃至无数众鸟相和而鸣，<a id="a-5g"></a>亦复如是。<a id="a-5h"></a>其诸宫殿有四十由旬、<a id="a-5i"></a>二十由旬，<a id="a-5j"></a>极小纵广五由旬。<a id="a-5k"></a>从众归城有宝阶道至贤上城，<a id="a-5l"></a>复有阶道至善见城，<a id="a-5m"></a>复有阶道至周罗善见城，<a id="a-5n"></a>复有阶道至可畏城、<a id="a-5o"></a>天敬城，<a id="a-5p"></a>复有阶道至伽毗延头园，<a id="a-5q"></a>复有阶道至那邻尼池，<a id="a-5r"></a>复有阶道至四天王大臣宫殿。</p>
  <p id="a5s">“若毗沙门天王欲诣伽毗延头园游观时，<a id="a-5t"></a>即念提头赖天王；<a id="a-5u"></a>提头赖天王复自念言：<a id="a-5v"></a>‘今毗沙门天王念我。<a id="a-5w"></a>’即自庄严，<a id="a-5x"></a>驾乘宝车，<a id="a-5y"></a>与无数乾沓和神前后围绕，<a id="a-5z"></a>诣毗沙门天王前，<a id="a-60"></a>于一面立。<a id="a-61"></a>时，<a id="a-62"></a>毗沙门王复念毗楼勒天王；<a id="a-63"></a>毗楼勒天王复自念言：<a id="a-64"></a>‘今毗沙门王念我。<a id="a-65"></a>’即自庄严，<a id="a-66"></a>驾乘宝车，<a id="a-67"></a>与无数究槃荼神前后围绕，<a id="a-68"></a>诣毗沙门天王前，<a id="a-69"></a>于一面立。<a id="a-6A"></a>毗沙门王复念毗楼婆叉；<a id="a-6B"></a>毗楼婆叉复自念言：<a id="a-6C"></a>‘今毗沙门王念我。<a id="a-6D"></a>’即自庄严，<a id="a-6E"></a>驾乘宝车，<a id="a-6F"></a>无数龙神前后围绕，<a id="a-6G"></a>诣毗沙门王前，<a id="a-6H"></a>于一面立。<a id="a-6I"></a>毗沙门王复念四天王大臣；<a id="a-6J"></a>四天王大臣复自念言：<a id="a-6K"></a>‘今毗沙门王念我。<a id="a-6L"></a>’即自庄严，<a id="a-6M"></a>驾乘宝车，<a id="a-6N"></a>无数诸天前后导从，<a id="a-6O"></a>诣毗沙门天王前，<a id="a-6P"></a>于一面立。</p>
  <p id="a6Q">“时，<a id="a-6R"></a>毗沙门天王即自庄严，<a id="a-6S"></a>著宝饰衣，<a id="a-6T"></a>驾乘宝车，<a id="a-6U"></a>与无数百千天神诣伽毗延头园，<a id="a-6V"></a>有自然风，<a id="a-6W"></a>吹门自开；<a id="a-6X"></a>有自然风，<a id="a-6Y"></a>吹地令净；<a id="a-6Z"></a>有自然风，<a id="a-6a"></a>吹华散地，<a id="a-6b"></a>华至于膝。<a id="a-6c"></a>时，<a id="a-6d"></a>王在园共相娱乐，<a id="a-6e"></a>一日、<a id="a-6f"></a>二日乃至七日，<a id="a-6g"></a>游观讫已，<a id="a-6h"></a>还归本宫。<a id="a-6i"></a>毗沙门王常有五大鬼神侍卫左右：<a id="a-6j"></a>一名、<a id="a-6k"></a>般阇楼，<a id="a-6l"></a>二名、<a id="a-6m"></a>檀陀罗，<a id="a-6n"></a>三名、<a id="a-6o"></a>醯摩跋陀，<a id="a-6p"></a>四名、<a id="a-6q"></a>提偈罗，<a id="a-6r"></a>五名、<a id="a-6s"></a>修逸路摩，<a id="a-6t"></a>此五鬼神常随侍卫。<a id="a-6u"></a>毗沙门王福报、<a id="a-6v"></a>功德、<a id="a-6w"></a>威神如是。<a id="a-6x"></a>”</p>
  <p data-pb></p>
  <h2 id="a6y">忉利天品第八</h2>
  <p id="a6z">佛告比丘：<a id="a-70"></a>“须弥山王顶上有三十三天城，<a id="a-71"></a>纵广八万由旬；<a id="a-72"></a>其城七重，<a id="a-73"></a>七重栏楯、<a id="a-74"></a>七重罗网、<a id="a-75"></a>七重行树，<a id="a-76"></a>周匝校饰，<a id="a-77"></a>以七宝成。<a id="a-78"></a>城高百由旬，<a id="a-79"></a>上广六十由旬。<a id="a-7A"></a>城门高六十由旬，<a id="a-7B"></a>广三十由旬。<a id="a-7C"></a>相去五百由旬有一门，<a id="a-7D"></a>其一一门有五百鬼神守侍卫护三十三天，<a id="a-7E"></a>金城银门，<a id="a-7F"></a>银城金门乃至无数众鸟相和悲鸣，<a id="a-7G"></a>亦复如是。<a id="a-7H"></a>其大城内复有小城，<a id="a-7I"></a>纵广六万由旬；<a id="a-7J"></a>其城七重，<a id="a-7K"></a>七重栏楯、<a id="a-7L"></a>七重罗网、<a id="a-7M"></a>七重行树，<a id="a-7N"></a>周匝校饰，<a id="a-7O"></a>以七宝成。<a id="a-7P"></a>城高百由旬，<a id="a-7Q"></a>广六十由旬。<a id="a-7R"></a>城门相去五百由旬，<a id="a-7S"></a>高六十由旬，<a id="a-7T"></a>广三十由旬，<a id="a-7U"></a>一一城门有五百鬼神侍卫门侧，<a id="a-7V"></a>守护三十三天，<a id="a-7W"></a>金城银门，<a id="a-7X"></a>银城金门；<a id="a-7Y"></a>水精城琉璃门，<a id="a-7Z"></a>琉璃城水精门；<a id="a-7a"></a>赤珠城玛瑙门，<a id="a-7b"></a>玛瑙城赤珠门；<a id="a-7c"></a>砗磲城众宝门。</p>
  <p id="a7d">“其栏楯者，<a id="a-7e"></a>金栏银桄，<a id="a-7f"></a>银栏金桄；<a id="a-7g"></a>水精栏琉璃桄，<a id="a-7h"></a>琉璃栏水精桄；<a id="a-7i"></a>赤珠栏玛瑙桄，<a id="a-7j"></a>玛瑙栏赤珠桄；<a id="a-7k"></a>砗磲栏众宝桄。<a id="a-7l"></a>其栏楯上有宝罗网，<a id="a-7m"></a>其金罗网下悬银铃，<a id="a-7n"></a>其银罗网下悬金铃；<a id="a-7o"></a>琉璃罗网悬水精铃，<a id="a-7p"></a>水精罗网悬琉璃铃；<a id="a-7q"></a>赤珠罗网悬玛瑙铃，<a id="a-7r"></a>玛瑙罗网悬赤珠铃；<a id="a-7s"></a>砗磲罗网悬众宝铃。<a id="a-7t"></a>其金树者，<a id="a-7u"></a>金根、<a id="a-7v"></a>金枝、<a id="a-7w"></a>银叶华实；<a id="a-7x"></a>其银树者，<a id="a-7y"></a>银根、<a id="a-7z"></a>银枝、<a id="a-80"></a>金叶华实；<a id="a-81"></a>其水精树，<a id="a-82"></a>水精根枝、<a id="a-83"></a>琉璃华叶；<a id="a-84"></a>其琉璃树，<a id="a-85"></a>琉璃根枝、<a id="a-86"></a>水精华叶；<a id="a-87"></a>其赤珠树，<a id="a-88"></a>赤珠根枝、<a id="a-89"></a>玛瑙华叶；<a id="a-8A"></a>玛瑙树者，<a id="a-8B"></a>玛瑙根枝、<a id="a-8C"></a>赤珠华叶；<a id="a-8D"></a>砗磲树者，<a id="a-8E"></a>砗磲根枝、<a id="a-8F"></a>众宝华叶。</p>
  <p id="a8G">“其七重城，<a id="a-8H"></a>城有四门，<a id="a-8I"></a>门有栏楯。<a id="a-8J"></a>七重城上皆有楼阁台观周匝围绕，<a id="a-8K"></a>有园林浴池，<a id="a-8L"></a>生众宝华，<a id="a-8M"></a>杂色参间，<a id="a-8N"></a>宝树行列，<a id="a-8O"></a>华果繁茂，<a id="a-8P"></a>香风四起，<a id="a-8Q"></a>悦可人心；<a id="a-8R"></a>鳬雁、<a id="a-8S"></a>鸳鸯、<a id="a-8T"></a>异类奇鸟，<a id="a-8U"></a>无数千种，<a id="a-8V"></a>相和而鸣。<a id="a-8W"></a>其小城外中间有伊罗龙宫，<a id="a-8X"></a>纵广六千由旬，<a id="a-8Y"></a>宫墙七重，<a id="a-8Z"></a>七重栏楯、<a id="a-8a"></a>七重罗网、<a id="a-8b"></a>七重行树，<a id="a-8c"></a>周匝校饰，<a id="a-8d"></a>以七宝成乃至无数众鸟相和悲鸣，<a id="a-8e"></a>亦复如是。</p>
  <p id="a8f">“其善见城内有善法堂，<a id="a-8g"></a>纵广百由旬，<a id="a-8h"></a>七重栏楯、<a id="a-8i"></a>七重罗网、<a id="a-8j"></a>七重行树，<a id="a-8k"></a>周匝校饰，<a id="a-8l"></a>以七宝成。<a id="a-8m"></a>其堂下基纯以真金，<a id="a-8n"></a>上覆琉璃。<a id="a-8o"></a>其堂中柱围十由旬，<a id="a-8p"></a>高百由旬。<a id="a-8q"></a>其堂柱下敷天帝御座，<a id="a-8r"></a>纵广一由旬，<a id="a-8s"></a>杂色间厕，<a id="a-8t"></a>以七宝成。<a id="a-8u"></a>其座柔软，<a id="a-8v"></a>软若天衣，<a id="a-8w"></a>夹座两边左右十六座。<a id="a-8x"></a>堂有四门，<a id="a-8y"></a>周匝栏楯，<a id="a-8z"></a>以七宝成。<a id="a-90"></a>其堂阶道纵广五百由旬，<a id="a-91"></a>门郭七重，<a id="a-92"></a>七重栏楯、<a id="a-93"></a>七重罗网、<a id="a-94"></a>七重行树，<a id="a-95"></a>周匝校饰，<a id="a-96"></a>以七宝成乃至无数众鸟相和而鸣，<a id="a-97"></a>亦复如是。</p>
  <p id="a98">“善见堂北有帝释宫殿，<a id="a-99"></a>纵广千由旬，<a id="a-9A"></a>宫墙七重，<a id="a-9B"></a>七重栏楯、<a id="a-9C"></a>七重罗网、<a id="a-9D"></a>七重行树，<a id="a-9E"></a>周匝校饰，<a id="a-9F"></a>以七宝成乃至无数众鸟相和悲鸣，<a id="a-9G"></a>亦复如是。<a id="a-9H"></a>善见堂东有园林，<a id="a-9I"></a>名曰粗涩，<a id="a-9J"></a>纵广千由旬，<a id="a-9K"></a>园墙七重，<a id="a-9L"></a>七重栏楯、<a id="a-9M"></a>七重罗网、<a id="a-9N"></a>七重行树，<a id="a-9O"></a>周匝校饰，<a id="a-9P"></a>以七宝成乃至无数众鸟相和而鸣，<a id="a-9Q"></a>亦复如是。<a id="a-9R"></a>粗涩园中有二石垛，<a id="a-9S"></a>天金校饰：<a id="a-9T"></a>一名、<a id="a-9U"></a>贤，<a id="a-9V"></a>二名、<a id="a-9W"></a>善贤，<a id="a-9X"></a>纵广各五十由旬，<a id="a-9Y"></a>其石柔软，<a id="a-9Z"></a>软若天衣。</p>
  <p id="a9a">“善见堂南有园林，<a id="a-9b"></a>名曰画乐，<a id="a-9c"></a>纵广千由旬，<a id="a-9d"></a>园墙七重，<a id="a-9e"></a>七重栏楯、<a id="a-9f"></a>七重罗网、<a id="a-9g"></a>七重行树，<a id="a-9h"></a>周匝校饰，<a id="a-9i"></a>以七宝成乃至无数众鸟相和而鸣，<a id="a-9j"></a>亦复如是。<a id="a-9k"></a>其园内有二石垛，<a id="a-9l"></a>七宝所成：<a id="a-9m"></a>一名、<a id="a-9n"></a>画，<a id="a-9o"></a>二名、<a id="a-9p"></a>善画，<a id="a-9q"></a>各纵广五十由旬，<a id="a-9r"></a>其垛柔软，<a id="a-9s"></a>软若天衣。</p>
  <p id="a9t">“善见堂西有园林，<a id="a-9u"></a>名杂，<a id="a-9v"></a>纵广千由旬，<a id="a-9w"></a>园墙七重，<a id="a-9x"></a>七重栏楯、<a id="a-9y"></a>七重罗网、<a id="a-9z"></a>七重行树，<a id="a-A0"></a>周匝校饰，<a id="a-A1"></a>七宝所成乃至无数众鸟相和而鸣，<a id="a-A2"></a>亦复如是。<a id="a-A3"></a>其园中有二石垛：<a id="a-A4"></a>一名、<a id="a-A5"></a>善见，<a id="a-A6"></a>二名、<a id="a-A7"></a>顺善见，<a id="a-A8"></a>天金校饰，<a id="a-A9"></a>七宝所成，<a id="a-AA"></a>各纵广五十由旬，<a id="a-AB"></a>其垛柔软，<a id="a-AC"></a>软若天衣。</p>
  <p id="aAD">“善见堂北有园林，<a id="a-AE"></a>名曰大喜，<a id="a-AF"></a>纵广千由旬，<a id="a-AG"></a>园墙七重，<a id="a-AH"></a>七重栏楯、<a id="a-AI"></a>七重罗网、<a id="a-AJ"></a>七重行树，<a id="a-AK"></a>周匝校饰，<a id="a-AL"></a>以七宝成乃至无数众鸟相和而鸣，<a id="a-AM"></a>亦复如是。<a id="a-AN"></a>其园中有二石垛：<a id="a-AO"></a>一名、<a id="a-AP"></a>喜，<a id="a-AQ"></a>二名、<a id="a-AR"></a>大喜，<a id="a-AS"></a>砗磲校饰，<a id="a-AT"></a>纵广五十由旬，<a id="a-AU"></a>其垛柔软，<a id="a-AV"></a>软若天衣。</p>
  <p id="aAW">“其粗涩园、<a id="a-AX"></a>画乐园中间有难陀池，<a id="a-AY"></a>纵广百由旬，<a id="a-AZ"></a>其水清澄，<a id="a-Aa"></a>无有垢秽，<a id="a-Ab"></a>七重宝堑周匝砌厕，<a id="a-Ac"></a>栏楯七重、<a id="a-Ad"></a>七重罗网、<a id="a-Ae"></a>七重行树，<a id="a-Af"></a>周匝校饰，<a id="a-Ag"></a>以七宝成。<a id="a-Ah"></a>其池四面有四梯陛，<a id="a-Ai"></a>周匝栏楯间以七宝乃至无数众鸟相和而鸣，<a id="a-Aj"></a>亦复如是。<a id="a-Ak"></a>又其池中生四种华，<a id="a-Al"></a>青、<a id="a-Am"></a>黄、<a id="a-An"></a>赤、<a id="a-Ao"></a>白、<a id="a-Ap"></a>红缥杂色间厕，<a id="a-Aq"></a>其一华叶荫一由旬，<a id="a-Ar"></a>香气芬薰闻一由旬，<a id="a-As"></a>根如车毂，<a id="a-At"></a>其汁流出，<a id="a-Au"></a>色白如乳，<a id="a-Av"></a>味甘如蜜，<a id="a-Aw"></a>其池四面复有园林。<a id="a-Ax"></a>其杂园林、<a id="a-Ay"></a>大喜园林二园中间有树名昼度，<a id="a-Az"></a>围七由旬，<a id="a-B0"></a>高百由旬，<a id="a-B1"></a>枝叶四布五十由旬，<a id="a-B2"></a>树外空亭纵广五百由旬，<a id="a-B3"></a>宫墙七重，<a id="a-B4"></a>七重栏楯、<a id="a-B5"></a>七重罗网、<a id="a-B6"></a>七重行树，<a id="a-B7"></a>周匝校饰，<a id="a-B8"></a>以七宝成乃至无数众鸟相和而鸣，<a id="a-B9"></a>亦复如是。</p>
  <p id="aBA">“其余忉利天宫殿纵广千由旬，<a id="a-BB"></a>宫墙七重，<a id="a-BC"></a>七重栏楯、<a id="a-BD"></a>七重罗网、<a id="a-BE"></a>七重行树，<a id="a-BF"></a>周匝校饰，<a id="a-BG"></a>以七宝成乃至无数众鸟相和而鸣，<a id="a-BH"></a>亦复如是。<a id="a-BI"></a>其诸宫殿有纵广九百、<a id="a-BJ"></a>八百，<a id="a-BK"></a>极小百由旬，<a id="a-BL"></a>宫墙七重，<a id="a-BM"></a>七重栏楯、<a id="a-BN"></a>七重罗网、<a id="a-BO"></a>七重行树，<a id="a-BP"></a>周匝校饰乃至无数众鸟相和而鸣，<a id="a-BQ"></a>亦复如是。<a id="a-BR"></a>诸小天宫纵广百由旬，<a id="a-BS"></a>有九十、<a id="a-BT"></a>八十，<a id="a-BU"></a>极小至十二由旬，<a id="a-BV"></a>宫墙七重，<a id="a-BW"></a>七重栏楯、<a id="a-BX"></a>七重罗网、<a id="a-BY"></a>七重行树，<a id="a-BZ"></a>周匝围绕，<a id="a-Ba"></a>以七宝成乃至无数众鸟相和而鸣，<a id="a-Bb"></a>亦复如是。</p>
  <p id="aBc">“善见堂北有二阶道至帝释宫殿，<a id="a-Bd"></a>善见堂东有二阶道至粗涩园，<a id="a-Be"></a>复有阶道至画乐园观，<a id="a-Bf"></a>复有阶道至杂园中，<a id="a-Bg"></a>复有阶道至大喜园，<a id="a-Bh"></a>复有阶道至大喜池，<a id="a-Bi"></a>复有阶道至昼度树，<a id="a-Bj"></a>复有阶道至三十三天宫，<a id="a-Bk"></a>复有阶道至诸天宫，<a id="a-Bl"></a>复有阶道至伊罗钵龙王宫。</p>
  <p id="aBm">“若天帝释欲至粗涩园中游观时，<a id="a-Bn"></a>即念三十三天臣；<a id="a-Bo"></a>三十三天臣即自念言：<a id="a-Bp"></a>‘今帝释念我。<a id="a-Bq"></a>’即自庄严，<a id="a-Br"></a>驾乘宝车，<a id="a-Bs"></a>与无数众前后围绕，<a id="a-Bt"></a>至帝释前，<a id="a-Bu"></a>于一面立。<a id="a-Bv"></a>帝释复念其余诸天；<a id="a-Bw"></a>诸天念言：<a id="a-Bx"></a>‘今帝释念我。<a id="a-By"></a>’即自庄严，<a id="a-Bz"></a>与诸天众相随，<a id="a-C0"></a>至帝释前，<a id="a-C1"></a>于一面立。<a id="a-C2"></a>帝释复念伊罗钵龙王；<a id="a-C3"></a>伊罗钵龙王复自念言：<a id="a-C4"></a>‘今帝释念我。<a id="a-C5"></a>’龙王即自变身出三十三头，<a id="a-C6"></a>一一头有六牙，<a id="a-C7"></a>一一牙有七浴池，<a id="a-C8"></a>一一浴池有七大莲华，<a id="a-C9"></a>一一莲华有一百叶，<a id="a-CA"></a>一一华叶有七玉女，<a id="a-CB"></a>鼓乐弦歌，<a id="a-CC"></a>抃舞其上。<a id="a-CD"></a>时，<a id="a-CE"></a>彼龙王作此化已，<a id="a-CF"></a>诣帝释前，<a id="a-CG"></a>于一面立。<a id="a-CH"></a>时，<a id="a-CI"></a>释提桓因著众宝饰，<a id="a-CJ"></a>璎珞其身，<a id="a-CK"></a>坐伊罗钵龙王第一顶上，<a id="a-CL"></a>其次两边各有十六天王，<a id="a-CM"></a>在龙顶上次第而坐。</p>
  <p id="aCN">“时，<a id="a-CO"></a>天帝释与无数诸天眷属围绕，<a id="a-CP"></a>诣粗涩园，<a id="a-CQ"></a>有自然风，<a id="a-CR"></a>吹门自开；<a id="a-CS"></a>有自然风，<a id="a-CT"></a>吹地令净；<a id="a-CU"></a>有自然风，<a id="a-CV"></a>吹华散地，<a id="a-CW"></a>众华积聚，<a id="a-CX"></a>华至于膝。<a id="a-CY"></a>时，<a id="a-CZ"></a>天帝释于贤、<a id="a-Ca"></a>善贤二石垛上随意而坐，<a id="a-Cb"></a>三十三王各次第坐。<a id="a-Cc"></a>复有诸天不得侍从见彼园观，<a id="a-Cd"></a>不得入园五欲娱乐。<a id="a-Ce"></a>所以者何？<a id="a-Cf"></a>斯由本行功德不同。<a id="a-Cg"></a>复有诸天得见园林而不得入，<a id="a-Ch"></a>不得五欲共相娱乐。<a id="a-Ci"></a>所以者何？<a id="a-Cj"></a>斯由本行功德不同。<a id="a-Ck"></a>复有诸天得见、<a id="a-Cl"></a>得入，<a id="a-Cm"></a>不得五欲共相娱乐。<a id="a-Cn"></a>所以者何？<a id="a-Co"></a>斯由本行功德不同。<a id="a-Cp"></a>复有诸天得入、<a id="a-Cq"></a>得见，<a id="a-Cr"></a>五欲娱乐。<a id="a-Cs"></a>所以者何？<a id="a-Ct"></a>斯由本行功德同故。</p>
  <p id="aCu">“游戏园中，<a id="a-Cv"></a>五欲自娱，<a id="a-Cw"></a>一日、<a id="a-Cx"></a>二日至于七日，<a id="a-Cy"></a>相娱乐已，<a id="a-Cz"></a>各自还宫；<a id="a-D0"></a>彼天帝释游观画乐园、<a id="a-D1"></a>杂园、<a id="a-D2"></a>大喜园时，<a id="a-D3"></a>亦复如是。<a id="a-D4"></a>何故名之为粗涩园？<a id="a-D5"></a>入此园时，<a id="a-D6"></a>身体粗涩。<a id="a-D7"></a>何故名为画乐园？<a id="a-D8"></a>入此园时，<a id="a-D9"></a>身体自然有种种画色以为娱乐。<a id="a-DA"></a>何故名为杂园？<a id="a-DB"></a>常以月八日、<a id="a-DC"></a>十四日、<a id="a-DD"></a>十五日，<a id="a-DE"></a>除阿须伦女，<a id="a-DF"></a>放诸婇女与诸天子杂错游戏，<a id="a-DG"></a>是故名为杂园。<a id="a-DH"></a>何故名为大喜园？<a id="a-DI"></a>入此园时，<a id="a-DJ"></a>娱乐欢喜，<a id="a-DK"></a>故名大喜。<a id="a-DL"></a>何故名为善法堂？<a id="a-DM"></a>于此堂上思惟妙法，<a id="a-DN"></a>受清净乐，<a id="a-DO"></a>故名善法堂。<a id="a-DP"></a>何故名为昼度树？<a id="a-DQ"></a>此树有神，<a id="a-DR"></a>名曰漫陀，<a id="a-DS"></a>当作伎乐以自娱乐，<a id="a-DT"></a>故名昼度。<a id="a-DU"></a>又彼大树枝条四布，<a id="a-DV"></a>华叶繁茂如大宝云，<a id="a-DW"></a>故名昼度。</p>
  <p id="aDX">“释提桓因左右常有十大天子随从侍卫。<a id="a-DY"></a>何等为十？<a id="a-DZ"></a>一者名、<a id="a-Da"></a>因陀罗，<a id="a-Db"></a>二名、<a id="a-Dc"></a>瞿夷，<a id="a-Dd"></a>三名、<a id="a-De"></a>毗楼，<a id="a-Df"></a>四名、<a id="a-Dg"></a>毗楼婆提，<a id="a-Dh"></a>五名、<a id="a-Di"></a>陀罗，<a id="a-Dj"></a>六名、<a id="a-Dk"></a>婆罗，<a id="a-Dl"></a>七名、<a id="a-Dm"></a>耆婆，<a id="a-Dn"></a>八名、<a id="a-Do"></a>灵醯嵬，<a id="a-Dp"></a>九名、<a id="a-Dq"></a>物罗，<a id="a-Dr"></a>十名、<a id="a-Ds"></a>难头。<a id="a-Dt"></a>释提桓因有大神力，<a id="a-Du"></a>威德如是。<a id="a-Dv"></a>阎浮提人所贵水华——优钵罗华、<a id="a-Dw"></a>钵头摩华、<a id="a-Dx"></a>拘物头华、<a id="a-Dy"></a>分陀利华、<a id="a-Dz"></a>须乾头华，<a id="a-E0"></a>柔软香洁，<a id="a-E1"></a>其陆生华——解脱华、<a id="a-E2"></a>薝蔔华、<a id="a-E3"></a>婆罗陀华、<a id="a-E4"></a>须曼周那华、<a id="a-E5"></a>婆师华、<a id="a-E6"></a>童女华；<a id="a-E7"></a>拘耶尼、<a id="a-E8"></a>郁单曰、<a id="a-E9"></a>弗于逮、<a id="a-EA"></a>龙宫、<a id="a-EB"></a>金翅鸟宫水陆诸华，<a id="a-EC"></a>亦复如是。<a id="a-ED"></a>阿须伦宫水中生华——优钵罗华、<a id="a-EE"></a>钵头摩华、<a id="a-EF"></a>拘物头华、<a id="a-EG"></a>分陀利华、<a id="a-EH"></a>柔软香洁，<a id="a-EI"></a>陆生华——殊好华、<a id="a-EJ"></a>频浮华、<a id="a-EK"></a>大频浮华、<a id="a-EL"></a>伽伽利华、<a id="a-EM"></a>大伽伽利华、<a id="a-EN"></a>曼陀罗华、<a id="a-EO"></a>大曼陀罗华；<a id="a-EP"></a>四天王、<a id="a-EQ"></a>三十三天、<a id="a-ER"></a>焰摩天、<a id="a-ES"></a>兜率天、<a id="a-ET"></a>化自在天、<a id="a-EU"></a>他化自在天所贵水陆诸华，<a id="a-EV"></a>亦复如是。</p>
  <p id="aEW">“天有十法。<a id="a-EX"></a>何等为十？<a id="a-EY"></a>一者、<a id="a-EZ"></a>飞去无限数；<a id="a-Ea"></a>二者、<a id="a-Eb"></a>飞来无限数；<a id="a-Ec"></a>三者、<a id="a-Ed"></a>去无碍；<a id="a-Ee"></a>四者、<a id="a-Ef"></a>来无碍；<a id="a-Eg"></a>五者、<a id="a-Eh"></a>天身无有皮肤、<a id="a-Ei"></a>骨体、<a id="a-Ej"></a>筋脉、<a id="a-Ek"></a>血肉；<a id="a-El"></a>六者、<a id="a-Em"></a>身无不净大小便利；<a id="a-En"></a>七者、<a id="a-Eo"></a>身无疲极；<a id="a-Ep"></a>八者、<a id="a-Eq"></a>天女不产；<a id="a-Er"></a>九者、<a id="a-Es"></a>天目不眴；<a id="a-Et"></a>十者、<a id="a-Eu"></a>身随意色，<a id="a-Ev"></a>好青则青，<a id="a-Ew"></a>好黄则黄，<a id="a-Ex"></a>赤、<a id="a-Ey"></a>白众色，<a id="a-Ez"></a>随意而现。<a id="a-F0"></a>此是诸天十法。<a id="a-F1"></a>人有七色。<a id="a-F2"></a>云何为七？<a id="a-F3"></a>有人金色，<a id="a-F4"></a>有人火色，<a id="a-F5"></a>有人青色，<a id="a-F6"></a>有人黄色，<a id="a-F7"></a>有人赤色，<a id="a-F8"></a>有人黑色，<a id="a-F9"></a>有人白色；<a id="a-FA"></a>诸天、<a id="a-FB"></a>阿须伦有七色，<a id="a-FC"></a>亦复如是。</p>
  <p id="aFD">“诸比丘，<a id="a-FE"></a>萤火之明不如灯烛，<a id="a-FF"></a>灯烛之明不如炬火，<a id="a-FG"></a>炬火之明不如积火，<a id="a-FH"></a>积火之明不如四天王宫殿、<a id="a-FI"></a>城墎、<a id="a-FJ"></a>璎珞、<a id="a-FK"></a>衣服、<a id="a-FL"></a>身色光明，<a id="a-FM"></a>四天王宫殿、<a id="a-FN"></a>城墎、<a id="a-FO"></a>璎珞、<a id="a-FP"></a>衣服、<a id="a-FQ"></a>身色光明不如三十三天光明，<a id="a-FR"></a>三十三天光明不如焰摩天光明，<a id="a-FS"></a>焰摩天光明不如兜率天光明，<a id="a-FT"></a>兜率天光明不如化自在天光明，<a id="a-FU"></a>化自在天光明不如他化自在天光明，<a id="a-FV"></a>他化自在天光明不如梵迦夷天宫殿、<a id="a-FW"></a>衣服、<a id="a-FX"></a>身色光明，<a id="a-FY"></a>梵迦夷天宫殿、<a id="a-FZ"></a>衣服、<a id="a-Fa"></a>身色光明不如光音天光明，<a id="a-Fb"></a>光音天光明不如遍净天光明，<a id="a-Fc"></a>遍净天光明不如果实天光明，<a id="a-Fd"></a>果实天光明不如无想天光明，<a id="a-Fe"></a>无想天光明不如无造天光明，<a id="a-Ff"></a>无造天光明不如无热天光明，<a id="a-Fg"></a>無热天光明不如善见天光明，<a id="a-Fh"></a>善见天光明不如大善见天光明，<a id="a-Fi"></a>大善见天光明不如色究竟天光明，<a id="a-Fj"></a>色究竟天光明不如他化自在天光明，<a id="a-Fk"></a>他化自在天光明不如佛光明。<a id="a-Fl"></a>从萤火光至佛光明，<a id="a-Fm"></a>合集尔所光明，<a id="a-Fn"></a>不如苦谛光明，<a id="a-Fo"></a>集谛、<a id="a-Fp"></a>灭谛、<a id="a-Fq"></a>道谛光明。<a id="a-Fr"></a>是故，<a id="a-Fs"></a>诸比丘，<a id="a-Ft"></a>欲求光明者，<a id="a-Fu"></a>当求苦谛、<a id="a-Fv"></a>集谛、<a id="a-Fw"></a>灭谛、<a id="a-Fx"></a>道谛光明，<a id="a-Fy"></a>当作是修行。</p>
  <p id="aFz">“阎浮提人身长三肘半，<a id="a-G0"></a>衣长七肘，<a id="a-G1"></a>广三肘半。<a id="a-G2"></a>瞿耶尼、<a id="a-G3"></a>弗于逮人身亦三肘半，<a id="a-G4"></a>衣长七肘，<a id="a-G5"></a>广三肘半。<a id="a-G6"></a>郁单曰人身长七肘，<a id="a-G7"></a>衣长十四肘，<a id="a-G8"></a>广七肘，<a id="a-G9"></a>衣重一两。<a id="a-GA"></a>阿须伦身长一由旬，<a id="a-GB"></a>衣长二由旬，<a id="a-GC"></a>广一由旬，<a id="a-GD"></a>衣重六铢。<a id="a-GE"></a>四天王身长半由旬，<a id="a-GF"></a>衣长一由旬，<a id="a-GG"></a>广半由旬，<a id="a-GH"></a>衣重半两。<a id="a-GI"></a>忉利天身长一由旬，<a id="a-GJ"></a>衣长二由旬，<a id="a-GK"></a>广一由旬，<a id="a-GL"></a>衣重六铢。<a id="a-GM"></a>焰摩天身长二由旬，<a id="a-GN"></a>衣长四由旬，<a id="a-GO"></a>广二由旬，<a id="a-GP"></a>衣重三铢。<a id="a-GQ"></a>兜率天身长四由旬，<a id="a-GR"></a>衣长八由旬，<a id="a-GS"></a>广四由旬，<a id="a-GT"></a>衣重一铢半。<a id="a-GU"></a>化自在天身长八由旬，<a id="a-GV"></a>衣长十六由旬，<a id="a-GW"></a>广八由旬，<a id="a-GX"></a>衣重一铢。<a id="a-GY"></a>他化自在天身长十六由旬，<a id="a-GZ"></a>衣长三十二由旬，<a id="a-Ga"></a>广十六由旬，<a id="a-Gb"></a>衣重半铢。<a id="a-Gc"></a>自上诸天，<a id="a-Gd"></a>各随其身而著衣服。</p>
  <p id="aGe">“阎浮提人寿命百岁，<a id="a-Gf"></a>少出多减。<a id="a-Gg"></a>拘耶尼人寿命二百岁，<a id="a-Gh"></a>少出多减。<a id="a-Gi"></a>弗于逮人寿三百岁，<a id="a-Gj"></a>少出多减。<a id="a-Gk"></a>郁单曰人尽寿千岁，<a id="a-Gl"></a>无有增减。<a id="a-Gm"></a>饿鬼寿七万岁，<a id="a-Gn"></a>少出多减。<a id="a-Go"></a>龙、<a id="a-Gp"></a>金翅鸟寿一劫，<a id="a-Gq"></a>或有减者。<a id="a-Gr"></a>阿须伦寿天千岁，<a id="a-Gs"></a>少出多减。<a id="a-Gt"></a>四天王寿天五百岁，<a id="a-Gu"></a>少出多减。<a id="a-Gv"></a>忉利天寿天千岁，<a id="a-Gw"></a>少出多减。<a id="a-Gx"></a>焰摩天寿天二千岁，<a id="a-Gy"></a>少出多减。<a id="a-Gz"></a>兜率天寿天四千岁，<a id="a-H0"></a>少出多减。<a id="a-H1"></a>化自在天寿天八千岁，<a id="a-H2"></a>少出多减。<a id="a-H3"></a>他化自在天寿天万六千岁，<a id="a-H4"></a>少出多减。<a id="a-H5"></a>梵迦夷天寿命一劫，<a id="a-H6"></a>或有减者。<a id="a-H7"></a>光音天寿命二劫，<a id="a-H8"></a>或有减者。<a id="a-H9"></a>遍净天寿命三劫，<a id="a-HA"></a>或有减者。<a id="a-HB"></a>果实天寿命四劫，<a id="a-HC"></a>或有减者。<a id="a-HD"></a>无想天寿命五百劫，<a id="a-HE"></a>或有减者。<a id="a-HF"></a>无造天寿命千劫，<a id="a-HG"></a>或有减者。<a id="a-HH"></a>无热天寿命二千劫，<a id="a-HI"></a>或有减者。<a id="a-HJ"></a>善见天寿命三千劫，<a id="a-HK"></a>或有减者。<a id="a-HL"></a>大善见天寿命四千劫，<a id="a-HM"></a>或有减者。<a id="a-HN"></a>色究竟天寿命五千劫，<a id="a-HO"></a>或有减者。<a id="a-HP"></a>空处天寿命万劫，<a id="a-HQ"></a>或有减者。<a id="a-HR"></a>识处天寿命二万一千劫，<a id="a-HS"></a>或有减者。<a id="a-HT"></a>不用处天寿命四万二千劫，<a id="a-HU"></a>或有减者。<a id="a-HV"></a>有想无想天寿命八万四千劫，<a id="a-HW"></a>或有减者。<a id="a-HX"></a>齐此为众生，<a id="a-HY"></a>齐此为寿命，<a id="a-HZ"></a>齐此为世界，<a id="a-Ha"></a>齐此名为生、<a id="a-Hb"></a>老、<a id="a-Hc"></a>病、<a id="a-Hd"></a>死往来所趣，<a id="a-He"></a>界、<a id="a-Hf"></a>阴、<a id="a-Hg"></a>入聚也。<a id="a-Hh"></a>”</p>
  <p id="aHi">佛告比丘：<a id="a-Hj"></a>“一切众生以四食存。<a id="a-Hk"></a>何谓为四？<a id="a-Hl"></a>抟、<a id="a-Hm"></a>细滑食为第一，<a id="a-Hn"></a>触食为第二，<a id="a-Ho"></a>念食为第三，<a id="a-Hp"></a>识食为第四。<a id="a-Hq"></a>彼彼众生所食不同，<a id="a-Hr"></a>阎浮提人种种饭、<a id="a-Hs"></a>糗面、<a id="a-Ht"></a>鱼肉以为抟食，<a id="a-Hu"></a>衣服、<a id="a-Hv"></a>洗浴为细滑食。<a id="a-Hw"></a>拘耶尼、<a id="a-Hx"></a>弗于逮人亦食种种饭、<a id="a-Hy"></a>糗面、<a id="a-Hz"></a>鱼肉以为抟食，<a id="a-I0"></a>衣服、<a id="a-I1"></a>洗浴为细滑食。<a id="a-I2"></a>郁单曰人唯食自然粳米，<a id="a-I3"></a>天味具足以为抟食，<a id="a-I4"></a>衣服、<a id="a-I5"></a>洗浴为细滑食。<a id="a-I6"></a>龙、<a id="a-I7"></a>金翅鸟食鼋鼍、<a id="a-I8"></a>鱼鳖以为抟食，<a id="a-I9"></a>洗浴、<a id="a-IA"></a>衣服为细滑食。<a id="a-IB"></a>阿须伦食净抟食以为抟食，<a id="a-IC"></a>洗浴、<a id="a-ID"></a>衣服为细滑食。<a id="a-IE"></a>四天王、<a id="a-IF"></a>忉利天、<a id="a-IG"></a>焰摩天、<a id="a-IH"></a>兜率天、<a id="a-II"></a>化自在天、<a id="a-IJ"></a>他化自在天食净抟食以为抟食，<a id="a-IK"></a>洗浴、<a id="a-IL"></a>衣服为细滑食。<a id="a-IM"></a>自上诸天以禅定喜乐为食。<a id="a-IN"></a>何等众生触食？<a id="a-IO"></a>卵生众生触食。<a id="a-IP"></a>何等众生念食？<a id="a-IQ"></a>有众生因念食得存，<a id="a-IR"></a>诸根增长，<a id="a-IS"></a>寿命不绝，<a id="a-IT"></a>是为念食。<a id="a-IU"></a>何等识食？<a id="a-IV"></a>地狱众生及无色天，<a id="a-IW"></a>是名识食。</p>
  <p id="aIX">“阎浮提人以金银、<a id="a-IY"></a>珍宝、<a id="a-IZ"></a>谷帛、<a id="a-Ia"></a>奴仆治生贩卖以自生活；<a id="a-Ib"></a>拘耶尼人以牛羊、<a id="a-Ic"></a>珠宝市易生活；<a id="a-Id"></a>弗于逮人以谷帛、<a id="a-Ie"></a>珠玑市易自活；<a id="a-If"></a>郁单曰人无有市易治生自活。<a id="a-Ig"></a>阎浮提人有婚姻往来、<a id="a-Ih"></a>男娶女嫁；<a id="a-Ii"></a>拘耶尼人、<a id="a-Ij"></a>弗于逮人亦有婚姻、<a id="a-Ik"></a>男娶女嫁；<a id="a-Il"></a>郁单曰人无有婚姻、<a id="a-Im"></a>男女嫁娶；<a id="a-In"></a>龙、<a id="a-Io"></a>金翅鸟、<a id="a-Ip"></a>阿须伦亦有婚姻、<a id="a-Iq"></a>男女嫁娶；<a id="a-Ir"></a>四天王、<a id="a-Is"></a>忉利天乃至他化自在天亦有婚姻、<a id="a-It"></a>男娶女嫁。<a id="a-Iu"></a>自上诸天无复男女。<a id="a-Iv"></a>阎浮提人男女交会，<a id="a-Iw"></a>身身相触以成阴阳；<a id="a-Ix"></a>拘耶尼、<a id="a-Iy"></a>弗于逮、<a id="a-Iz"></a>郁单曰人亦身身相触以成阴阳；<a id="a-J0"></a>龙、<a id="a-J1"></a>金翅鸟亦身身相触以成阴阳；<a id="a-J2"></a>阿须伦身身相近，<a id="a-J3"></a>以气成阴阳；<a id="a-J4"></a>四天王、<a id="a-J5"></a>忉利天亦复如是。<a id="a-J6"></a>焰摩天相近以成阴阳，<a id="a-J7"></a>兜率天执手成阴阳，<a id="a-J8"></a>化自在天熟视成阴阳，<a id="a-J9"></a>他化自在天暂视成阴阳。<a id="a-JA"></a>自上诸天无复淫欲。</p>
  <p id="aJB">“若有众生身行恶，<a id="a-JC"></a>口言恶，<a id="a-JD"></a>意念恶，<a id="a-JE"></a>身坏命终，<a id="a-JF"></a>此后识灭；<a id="a-JG"></a>泥梨初识生，<a id="a-JH"></a>因识有名色，<a id="a-JI"></a>因名色有六入。<a id="a-JJ"></a>或有众生身行恶，<a id="a-JK"></a>口言恶，<a id="a-JL"></a>意念恶，<a id="a-JM"></a>身坏命终，<a id="a-JN"></a>堕畜生中，<a id="a-JO"></a>此后识灭；<a id="a-JP"></a>畜生初识生，<a id="a-JQ"></a>因识有名色，<a id="a-JR"></a>因名色有六入。<a id="a-JS"></a>或有众生身行恶，<a id="a-JT"></a>口言恶，<a id="a-JU"></a>意念恶，<a id="a-JV"></a>身坏命终，<a id="a-JW"></a>堕饿鬼中，<a id="a-JX"></a>此后识灭；<a id="a-JY"></a>饿鬼初识生，<a id="a-JZ"></a>因识有名色，<a id="a-Ja"></a>因名色有六入。<a id="a-Jb"></a>或有众生身行善，<a id="a-Jc"></a>口言善，<a id="a-Jd"></a>意念善，<a id="a-Je"></a>身坏命终，<a id="a-Jf"></a>得生人中，<a id="a-Jg"></a>此后识灭；<a id="a-Jh"></a>人中初识生，<a id="a-Ji"></a>因识有名色，<a id="a-Jj"></a>因名色有六入。</p>
  <p id="aJk">“或有众生身行善，<a id="a-Jl"></a>口言善，<a id="a-Jm"></a>意念善，<a id="a-Jn"></a>身坏命终，<a id="a-Jo"></a>生四天王天，<a id="a-Jp"></a>此后识灭；<a id="a-Jq"></a>四天王识初生，<a id="a-Jr"></a>因识有名色，<a id="a-Js"></a>因名色有六入。<a id="a-Jt"></a>彼天初生，<a id="a-Ju"></a>如人间一、<a id="a-Jv"></a>二岁儿，<a id="a-Jw"></a>自然化现，<a id="a-Jx"></a>在天膝上坐。<a id="a-Jy"></a>彼天即言：<a id="a-Jz"></a>‘此是我子。<a id="a-K0"></a>’由行报故，<a id="a-K1"></a>自然智生，<a id="a-K2"></a>即自念言：<a id="a-K3"></a>‘我由何行，<a id="a-K4"></a>今生此间？<a id="a-K5"></a>’即复自念：<a id="a-K6"></a>‘我昔于人间身行善，<a id="a-K7"></a>口言善，<a id="a-K8"></a>意念善，<a id="a-K9"></a>由此行故，<a id="a-KA"></a>今得生天。<a id="a-KB"></a>我设于此命终，<a id="a-KC"></a>复生人间者，<a id="a-KD"></a>当净身、<a id="a-KE"></a>口、<a id="a-KF"></a>意，<a id="a-KG"></a>倍复精勤，<a id="a-KH"></a>修诸善行。<a id="a-KI"></a>’儿生未久便自觉饥，<a id="a-KJ"></a>当其儿前有自然宝器，<a id="a-KK"></a>盛天百味自然净食，<a id="a-KL"></a>若福多者饭色为白，<a id="a-KM"></a>其福中者饭色为青，<a id="a-KN"></a>其福下者饭色为赤。<a id="a-KO"></a>彼儿以手掬饭著口中，<a id="a-KP"></a>食自然消化，<a id="a-KQ"></a>如酥投火。<a id="a-KR"></a>彼儿食讫，<a id="a-KS"></a>方自觉渴，<a id="a-KT"></a>有自然宝器盛甘露浆，<a id="a-KU"></a>其福多者浆色为白，<a id="a-KV"></a>其福中者浆色为青，<a id="a-KW"></a>其福下者浆色为赤，<a id="a-KX"></a>其儿取彼浆饮，<a id="a-KY"></a>浆自消化，<a id="a-KZ"></a>如酥投火。</p>
  <p id="aKa">“彼儿饮食已讫，<a id="a-Kb"></a>身体长大，<a id="a-Kc"></a>与余天等，<a id="a-Kd"></a>即入浴池沐浴澡洗，<a id="a-Ke"></a>以自娱乐。<a id="a-Kf"></a>自娱乐已，<a id="a-Kg"></a>还出浴池，<a id="a-Kh"></a>诣香树下，<a id="a-Ki"></a>香树曲躬，<a id="a-Kj"></a>手取众香，<a id="a-Kk"></a>以自涂身。<a id="a-Kl"></a>复诣劫贝衣树，<a id="a-Km"></a>树为曲躬，<a id="a-Kn"></a>取种种衣，<a id="a-Ko"></a>著其身上。<a id="a-Kp"></a>复诣庄严树，<a id="a-Kq"></a>树为曲躬，<a id="a-Kr"></a>取种种庄严，<a id="a-Ks"></a>以自严身。<a id="a-Kt"></a>复诣鬘树，<a id="a-Ku"></a>树为曲躬，<a id="a-Kv"></a>取鬘贯首。<a id="a-Kw"></a>复诣器树，<a id="a-Kx"></a>树为曲躬，<a id="a-Ky"></a>即取宝器。<a id="a-Kz"></a>复诣果树，<a id="a-L0"></a>树为曲躬，<a id="a-L1"></a>取自然果，<a id="a-L2"></a>或食或含，<a id="a-L3"></a>或漉汁而饮。<a id="a-L4"></a>复诣乐器树，<a id="a-L5"></a>树为曲躬，<a id="a-L6"></a>取天乐器，<a id="a-L7"></a>以清妙声和弦而歌，<a id="a-L8"></a>向诸园林，<a id="a-L9"></a>彼见无数天女鼓乐弦歌，<a id="a-LA"></a>语笑相向。<a id="a-LB"></a>其天游观，<a id="a-LC"></a>遂生染著，<a id="a-LD"></a>视东忘西，<a id="a-LE"></a>视西忘东。<a id="a-LF"></a>其初生时，<a id="a-LG"></a>知自念言：<a id="a-LH"></a>‘我由何行，<a id="a-LI"></a>今得生此？<a id="a-LJ"></a>’当其游处观时，<a id="a-LK"></a>尽忘此念，<a id="a-LL"></a>于是便有婇女侍从。</p>
  <p id="aLM">“若有众生身行善，<a id="a-LN"></a>口言善，<a id="a-LO"></a>意念善，<a id="a-LP"></a>身坏命终，<a id="a-LQ"></a>生忉利天，<a id="a-LR"></a>此后识灭；<a id="a-LS"></a>彼初识生，<a id="a-LT"></a>因识有名色，<a id="a-LU"></a>因名色有六入。<a id="a-LV"></a>彼天初生，<a id="a-LW"></a>如阎浮提二、<a id="a-LX"></a>三岁儿，<a id="a-LY"></a>自然化现，<a id="a-LZ"></a>在天膝上。<a id="a-La"></a>彼天即言：<a id="a-Lb"></a>‘此是我男，<a id="a-Lc"></a>此是我女。<a id="a-Ld"></a>’亦复如是。<a id="a-Le"></a>或有众生身、<a id="a-Lf"></a>口、<a id="a-Lg"></a>意善，<a id="a-Lh"></a>身坏命终，<a id="a-Li"></a>生焰摩天；<a id="a-Lj"></a>其天初生，<a id="a-Lk"></a>如阎浮提三、<a id="a-Ll"></a>四岁儿。<a id="a-Lm"></a>或有众生身、<a id="a-Ln"></a>口、<a id="a-Lo"></a>意善，<a id="a-Lp"></a>身坏命终，<a id="a-Lq"></a>生兜率天；<a id="a-Lr"></a>其天初生，<a id="a-Ls"></a>如此世间四、<a id="a-Lt"></a>五岁儿。<a id="a-Lu"></a>或有众生身、<a id="a-Lv"></a>口、<a id="a-Lw"></a>意善，<a id="a-Lx"></a>身坏命终，<a id="a-Ly"></a>生化自在天；<a id="a-Lz"></a>其天初生，<a id="a-M0"></a>如此世间五、<a id="a-M1"></a>六岁儿。<a id="a-M2"></a>或有众生身、<a id="a-M3"></a>口、<a id="a-M4"></a>意善，<a id="a-M5"></a>身坏命终，<a id="a-M6"></a>生他化自在天；<a id="a-M7"></a>其天初生，<a id="a-M8"></a>如此世间六、<a id="a-M9"></a>七岁儿，<a id="a-MA"></a>亦复如是。<a id="a-MB"></a>”</p>
  <p id="aMC">佛告比丘：<a id="a-MD"></a>“半月三斋。<a id="a-ME"></a>云何为三？<a id="a-MF"></a>月八日斋、<a id="a-MG"></a>十四日斋、<a id="a-MH"></a>十五日斋，<a id="a-MI"></a>是为三斋。</p>
  <p id="aMJ">“何故于月八日斋？<a id="a-MK"></a>常以月八日，<a id="a-ML"></a>四天王告使者言：<a id="a-MM"></a>‘汝等案行世间，<a id="a-MN"></a>观视万民，<a id="a-MO"></a>知有孝顺父母、<a id="a-MP"></a>敬顺沙门、<a id="a-MQ"></a>婆罗门、<a id="a-MR"></a>宗事长老、<a id="a-MS"></a>斋戒布施、<a id="a-MT"></a>济诸穷乏者不？<a id="a-MU"></a>’尔时，<a id="a-MV"></a>使者闻王教已，<a id="a-MW"></a>遍案行天下，<a id="a-MX"></a>知有孝顺父母、<a id="a-MY"></a>宗事沙门、<a id="a-MZ"></a>婆罗门、<a id="a-Ma"></a>恭顺长老、<a id="a-Mb"></a>持戒守斋、<a id="a-Mc"></a>布施穷乏者。<a id="a-Md"></a>具观察已，<a id="a-Me"></a>见诸世间不孝父母、<a id="a-Mf"></a>不敬师长、<a id="a-Mg"></a>不修斋戒、<a id="a-Mh"></a>不济穷乏者，<a id="a-Mi"></a>还白王言：<a id="a-Mj"></a>‘天王，<a id="a-Mk"></a>世间孝顺父母、<a id="a-Ml"></a>敬事师长、<a id="a-Mm"></a>净修斋戒、<a id="a-Mn"></a>施诸穷乏者，<a id="a-Mo"></a>甚少！<a id="a-Mp"></a>甚少！<a id="a-Mq"></a>’尔时，<a id="a-Mr"></a>四天王闻已，<a id="a-Ms"></a>愁忧不悦，<a id="a-Mt"></a>答言：<a id="a-Mu"></a>‘咄此为哉！<a id="a-Mv"></a>世人多恶，<a id="a-Mw"></a>不孝父母，<a id="a-Mx"></a>不事师长，<a id="a-My"></a>不修斋戒，<a id="a-Mz"></a>不施穷乏。<a id="a-N0"></a>减损诸天众，<a id="a-N1"></a>增益阿须伦众。<a id="a-N2"></a>’若使者见世间孝顺父母、<a id="a-N3"></a>敬事师长、<a id="a-N4"></a>勤修斋戒、<a id="a-N5"></a>布施贫乏者，<a id="a-N6"></a>则还白天王言：<a id="a-N7"></a>‘世间人孝顺父母、<a id="a-N8"></a>敬事师长、<a id="a-N9"></a>勤修斋戒、<a id="a-NA"></a>施诸穷乏者。<a id="a-NB"></a>’四天王闻已，<a id="a-NC"></a>即大欢喜，<a id="a-ND"></a>唱言：<a id="a-NE"></a>‘善哉！<a id="a-NF"></a>我闻善言，<a id="a-NG"></a>世间乃能有孝顺父母，<a id="a-NH"></a>敬事师长，<a id="a-NI"></a>勤修斋戒，<a id="a-NJ"></a>布施贫乏。<a id="a-NK"></a>增益诸天众，<a id="a-NL"></a>减损阿须伦众。<a id="a-NM"></a>’</p>
  <p id="aNN">“何故于十四日斋？<a id="a-NO"></a>十四日斋时，<a id="a-NP"></a>四天王告太子言：<a id="a-NQ"></a>‘汝当案行天下，<a id="a-NR"></a>观察万民，<a id="a-NS"></a>知有孝顺父母、<a id="a-NT"></a>敬事师长、<a id="a-NU"></a>勤修斋戒、<a id="a-NV"></a>布施贫乏者不？<a id="a-NW"></a>’太子受王教已，<a id="a-NX"></a>即案行天下，<a id="a-NY"></a>观察万民，<a id="a-NZ"></a>知有孝顺父母、<a id="a-Na"></a>宗事师长、<a id="a-Nb"></a>勤修斋戒、<a id="a-Nc"></a>布施贫乏者。<a id="a-Nd"></a>具观察已，<a id="a-Ne"></a>见诸世间有不孝顺父母、<a id="a-Nf"></a>不敬师长、<a id="a-Ng"></a>不修斋戒、<a id="a-Nh"></a>不施贫乏者，<a id="a-Ni"></a>还白王言：<a id="a-Nj"></a>‘天王，<a id="a-Nk"></a>世间孝顺父母、<a id="a-Nl"></a>敬顺师长、<a id="a-Nm"></a>净修斋戒、<a id="a-Nn"></a>济诸贫乏者，<a id="a-No"></a>甚少！<a id="a-Np"></a>甚少！<a id="a-Nq"></a>’四天王闻已，<a id="a-Nr"></a>愁忧不悦言：<a id="a-Ns"></a>‘咄此为哉！<a id="a-Nt"></a>世人多恶，<a id="a-Nu"></a>不孝父母，<a id="a-Nv"></a>不事师长，<a id="a-Nw"></a>不修斋戒，<a id="a-Nx"></a>不济穷乏。<a id="a-Ny"></a>减损诸天众，<a id="a-Nz"></a>增益阿须伦众。<a id="a-O0"></a>’太子若见世间有孝顺父母、<a id="a-O1"></a>敬事师长、<a id="a-O2"></a>勤修斋戒、<a id="a-O3"></a>布施贫乏者，<a id="a-O4"></a>即还白王言：<a id="a-O5"></a>‘天王，<a id="a-O6"></a>世间有人孝顺父母、<a id="a-O7"></a>敬顺师长、<a id="a-O8"></a>勤修斋戒、<a id="a-O9"></a>施诸贫乏者。<a id="a-OA"></a>’四天王闻已，<a id="a-OB"></a>即大欢喜，<a id="a-OC"></a>唱言：<a id="a-OD"></a>‘善哉！<a id="a-OE"></a>我闻善言，<a id="a-OF"></a>世间能有孝事父母，<a id="a-OG"></a>宗敬师长，<a id="a-OH"></a>勤修斋戒，<a id="a-OI"></a>布施贫乏。<a id="a-OJ"></a>增益诸天众，<a id="a-OK"></a>减损阿须伦众。<a id="a-OL"></a>’是故十四日斋。</p>
  <p id="aOM">“何故于十五日斋？<a id="a-ON"></a>十五日斋时，<a id="a-OO"></a>四天王躬身自下，<a id="a-OP"></a>案行天下，<a id="a-OQ"></a>观察万民，<a id="a-OR"></a>世间宁有孝顺父母、<a id="a-OS"></a>敬事师长、<a id="a-OT"></a>勤修斋戒、<a id="a-OU"></a>布施贫乏者不？<a id="a-OV"></a>见世间人多不孝父母，<a id="a-OW"></a>不事师长，<a id="a-OX"></a>不勤斋戒，<a id="a-OY"></a>不施贫乏。<a id="a-OZ"></a>时，<a id="a-Oa"></a>四天王诣善法殿，<a id="a-Ob"></a>白帝释言：<a id="a-Oc"></a>‘大王，<a id="a-Od"></a>当知世间众生多不孝父母，<a id="a-Oe"></a>不敬师长，<a id="a-Of"></a>不修斋戒，<a id="a-Og"></a>不施贫乏。<a id="a-Oh"></a>’帝释及忉利诸天闻已，<a id="a-Oi"></a>愁忧不悦言：<a id="a-Oj"></a>‘咄此为哉！<a id="a-Ok"></a>世人多恶，<a id="a-Ol"></a>不孝父母，<a id="a-Om"></a>不敬师长，<a id="a-On"></a>不修斋戒，<a id="a-Oo"></a>不施穷乏。<a id="a-Op"></a>减损诸天众，<a id="a-Oq"></a>增益阿须伦众。<a id="a-Or"></a>’四天王若见世间孝顺父母、<a id="a-Os"></a>敬事师长、<a id="a-Ot"></a>勤修斋戒、<a id="a-Ou"></a>布施贫乏者，<a id="a-Ov"></a>还诣善法堂，<a id="a-Ow"></a>白帝释言：<a id="a-Ox"></a>‘世人有孝顺父母、<a id="a-Oy"></a>敬事师长、<a id="a-Oz"></a>勤修斋戒、<a id="a-P0"></a>布施贫乏者。<a id="a-P1"></a>’帝释及忉利诸天闻是语已，<a id="a-P2"></a>皆大欢喜，<a id="a-P3"></a>唱言：<a id="a-P4"></a>‘善哉！<a id="a-P5"></a>世间能有孝顺父母、<a id="a-P6"></a>敬事师长、<a id="a-P7"></a>勤修斋戒、<a id="a-P8"></a>布施贫乏者。<a id="a-P9"></a>增益诸天众，<a id="a-PA"></a>减损阿须伦众。<a id="a-PB"></a>’是故十五日斋戒，<a id="a-PC"></a>是故有三斋。<a id="a-PD"></a>”</p>
  <p id="aPE">尔时，<a id="a-PF"></a>帝释欲使诸天倍生欢喜，<a id="a-PG"></a>即说偈言：</p>
  <p id="aPH">“常以月八日、<a id="a-PI"></a>十四、<a id="a-PJ"></a>十五日，</p>
  <p id="aPK">受化修斋戒，<a id="a-PL"></a>其人与我同。<a id="a-PM"></a>’”</p>
  <p id="aPN">佛告比丘：<a id="a-PO"></a>“帝释说此偈，<a id="a-PP"></a>非为善受，<a id="a-PQ"></a>非为善说，<a id="a-PR"></a>我所不可。<a id="a-PS"></a>所以者何？<a id="a-PT"></a>彼天帝释淫、<a id="a-PU"></a>怒、<a id="a-PV"></a>痴未尽，<a id="a-PW"></a>未脱生、<a id="a-PX"></a>老、<a id="a-PY"></a>病、<a id="a-PZ"></a>死、<a id="a-Pa"></a>忧、<a id="a-Pb"></a>悲、<a id="a-Pc"></a>苦恼，<a id="a-Pd"></a>我说其人未离苦本。<a id="a-Pe"></a>若我比丘漏尽阿罗汉，<a id="a-Pf"></a>所作已办，<a id="a-Pg"></a>舍于重担，<a id="a-Ph"></a>自获己利，<a id="a-Pi"></a>尽诸有结，<a id="a-Pj"></a>平等解脱。<a id="a-Pk"></a>如此比丘应说此偈：</p>
  <p id="aPl">“‘当以月八日、<a id="a-Pm"></a>十四、<a id="a-Pn"></a>十五日，</p>
  <p id="aPo">受化修斋戒，<a id="a-Pp"></a>其人与我同。<a id="a-Pq"></a>’”</p>
  <p id="aPr">佛告比丘：<a id="a-Ps"></a>“彼比丘说此偈者，<a id="a-Pt"></a>乃名善受，<a id="a-Pu"></a>乃名善说，<a id="a-Pv"></a>我所印可。<a id="a-Pw"></a>所以者何？<a id="a-Px"></a>彼比丘淫、<a id="a-Py"></a>怒、<a id="a-Pz"></a>痴尽，<a id="a-Q0"></a>已脱生、<a id="a-Q1"></a>老、<a id="a-Q2"></a>病、<a id="a-Q3"></a>死、<a id="a-Q4"></a>忧、<a id="a-Q5"></a>悲、<a id="a-Q6"></a>苦恼，<a id="a-Q7"></a>我说其人离于苦本。<a id="a-Q8"></a>”</p>
  <p id="aQ9">佛告比丘：<a id="a-QA"></a>“一切人民所居舍宅，<a id="a-QB"></a>皆有鬼神，<a id="a-QC"></a>无有空者。<a id="a-QD"></a>一切街巷四衢道中，<a id="a-QE"></a>屠儿市肆及丘冢间，<a id="a-QF"></a>皆有鬼神，<a id="a-QG"></a>无有空者。<a id="a-QH"></a>凡诸鬼神皆随所依，<a id="a-QI"></a>即以为名。<a id="a-QJ"></a>依人名人，<a id="a-QK"></a>依村名村，<a id="a-QL"></a>依城名城，<a id="a-QM"></a>依国名国，<a id="a-QN"></a>依土名土，<a id="a-QO"></a>依山名山，<a id="a-QP"></a>依河名河。<a id="a-QQ"></a>”</p>
  <p id="aQR">佛告比丘：<a id="a-QS"></a>“一切树木极小如车轴者，<a id="a-QT"></a>皆有鬼神依止，<a id="a-QU"></a>无有空者。<a id="a-QV"></a>一切男子、<a id="a-QW"></a>女人初始生时，<a id="a-QX"></a>皆有鬼神随逐拥护；<a id="a-QY"></a>若其死时，<a id="a-QZ"></a>彼守护鬼摄其精气，<a id="a-Qa"></a>其人则死。<a id="a-Qb"></a>”</p>
  <p id="aQc">佛告比丘：<a id="a-Qd"></a>“设有外道梵志问言：<a id="a-Qe"></a>‘诸贤，<a id="a-Qf"></a>若一切男女初始生时，<a id="a-Qg"></a>皆有鬼神随逐守护；<a id="a-Qh"></a>其欲死时，<a id="a-Qi"></a>彼守护鬼神摄其精气，<a id="a-Qj"></a>其人则死者。<a id="a-Qk"></a>今人何故有为鬼神所触娆者？<a id="a-Ql"></a>有不为鬼神所触娆者？<a id="a-Qm"></a>’设有此问，<a id="a-Qn"></a>汝等应答彼言：<a id="a-Qo"></a>‘世人为非法行，<a id="a-Qp"></a>邪见颠倒，<a id="a-Qq"></a>作十恶业，<a id="a-Qr"></a>如是人辈，<a id="a-Qs"></a>若百若千乃有一神护耳！<a id="a-Qt"></a>譬如群牛、<a id="a-Qu"></a>群羊，<a id="a-Qv"></a>若百若千一人守牧；<a id="a-Qw"></a>彼亦如是，<a id="a-Qx"></a>为非法行，<a id="a-Qy"></a>邪见颠倒，<a id="a-Qz"></a>作十恶业，<a id="a-R0"></a>如是人辈，<a id="a-R1"></a>若百若千乃有一神护耳！<a id="a-R2"></a>若有人修行善法，<a id="a-R3"></a>见正信行，<a id="a-R4"></a>具十善业，<a id="a-R5"></a>如是一人有百千神护。<a id="a-R6"></a>譬如国王、<a id="a-R7"></a>国王大臣有百千人卫护一人；<a id="a-R8"></a>彼亦如是，<a id="a-R9"></a>修行善法，<a id="a-RA"></a>具十善业，<a id="a-RB"></a>如是一人有百千神护。<a id="a-RC"></a>以是缘故，<a id="a-RD"></a>世人有为鬼神所触娆者，<a id="a-RE"></a>有不为鬼神所触娆者。<a id="a-RF"></a>’”</p>
  <p id="aRG">佛告比丘：<a id="a-RH"></a>“阎浮提人有三事胜拘耶尼人。<a id="a-RI"></a>何等为三？<a id="a-RJ"></a>一者、<a id="a-RK"></a>勇猛强记，<a id="a-RL"></a>能造业行；<a id="a-RM"></a>二者、<a id="a-RN"></a>勇猛强记，<a id="a-RO"></a>勤修梵行；<a id="a-RP"></a>三者、<a id="a-RQ"></a>勇猛强记，<a id="a-RR"></a>佛出其土，<a id="a-RS"></a>以此三事胜拘耶尼。<a id="a-RT"></a>拘耶尼人有三事胜阎浮提。<a id="a-RU"></a>何等为三？<a id="a-RV"></a>一者、<a id="a-RW"></a>多牛，<a id="a-RX"></a>二者、<a id="a-RY"></a>多羊，<a id="a-RZ"></a>三者、<a id="a-Ra"></a>多珠玉，<a id="a-Rb"></a>以此三事胜阎浮提。</p>
  <p id="aRc">“阎浮提有三事胜弗于逮。<a id="a-Rd"></a>何等为三？<a id="a-Re"></a>一者、<a id="a-Rf"></a>勇猛强记，<a id="a-Rg"></a>能造业行；<a id="a-Rh"></a>二者、<a id="a-Ri"></a>勇猛强记，<a id="a-Rj"></a>能修梵行；<a id="a-Rk"></a>三者、<a id="a-Rl"></a>勇猛强记，<a id="a-Rm"></a>佛出其土，<a id="a-Rn"></a>以此三事胜弗于逮。<a id="a-Ro"></a>弗于逮有三事胜阎浮提。<a id="a-Rp"></a>何等为三？<a id="a-Rq"></a>一者、<a id="a-Rr"></a>其土极广，<a id="a-Rs"></a>二者、<a id="a-Rt"></a>其土极大，<a id="a-Ru"></a>三者、<a id="a-Rv"></a>其土极妙，<a id="a-Rw"></a>以此三事胜阎浮提。</p>
  <p id="aRx">“阎浮提有三事胜郁单曰。<a id="a-Ry"></a>何等为三？<a id="a-Rz"></a>一者、<a id="a-S0"></a>勇猛强记，<a id="a-S1"></a>能造业行；<a id="a-S2"></a>二者、<a id="a-S3"></a>勇猛强记，<a id="a-S4"></a>能修梵行；<a id="a-S5"></a>三者、<a id="a-S6"></a>勇猛强记，<a id="a-S7"></a>佛出其土，<a id="a-S8"></a>以此三事胜郁单曰。<a id="a-S9"></a>郁单曰复有三事胜阎浮提。<a id="a-SA"></a>何等为三？<a id="a-SB"></a>一者、<a id="a-SC"></a>无所系属，<a id="a-SD"></a>二者、<a id="a-SE"></a>无有我，<a id="a-SF"></a>三者、<a id="a-SG"></a>寿定千岁，<a id="a-SH"></a>以此三事胜阎浮提。</p>
  <p id="aSI">“阎浮提人亦以上三事胜饿鬼趣。<a id="a-SJ"></a>饿鬼趣有三事胜阎浮提。<a id="a-SK"></a>何等为三？<a id="a-SL"></a>一者、<a id="a-SM"></a>长寿，<a id="a-SN"></a>二者、<a id="a-SO"></a>身大，<a id="a-SP"></a>三者、<a id="a-SQ"></a>他作自受，<a id="a-SR"></a>以此三事胜阎浮提。</p>
  <p id="aSS">“阎浮提人亦以上三事胜龙、<a id="a-ST"></a>金翅鸟。<a id="a-SU"></a>龙、<a id="a-SV"></a>金翅鸟复有三事胜阎浮提。<a id="a-SW"></a>何等为三？<a id="a-SX"></a>一者、<a id="a-SY"></a>长寿，<a id="a-SZ"></a>二者、<a id="a-Sa"></a>身大，<a id="a-Sb"></a>三者、<a id="a-Sc"></a>宫殿，<a id="a-Sd"></a>以此三事胜阎浮提。</p>
  <p id="aSe">“阎浮提以上三事胜阿须伦。<a id="a-Sf"></a>阿须伦复有三事胜阎浮提。<a id="a-Sg"></a>何等为三？<a id="a-Sh"></a>一者、<a id="a-Si"></a>宫殿高广，<a id="a-Sj"></a>二者、<a id="a-Sk"></a>宫殿庄严，<a id="a-Sl"></a>三者、<a id="a-Sm"></a>宫殿清净，<a id="a-Sn"></a>以此三事胜阎浮提。</p>
  <p id="aSo">“阎浮提人以此三事胜四天王。<a id="a-Sp"></a>四天王复有三事胜阎浮提。<a id="a-Sq"></a>何等为三？<a id="a-Sr"></a>一者、<a id="a-Ss"></a>长寿，<a id="a-St"></a>二者、<a id="a-Su"></a>端正，<a id="a-Sv"></a>三者、<a id="a-Sw"></a>多乐，<a id="a-Sx"></a>以此三事胜阎浮提。</p>
  <p id="aSy">“阎浮提人亦以上三事胜忉利天、<a id="a-Sz"></a>焰摩天、<a id="a-T0"></a>兜率天、<a id="a-T1"></a>化自在天、<a id="a-T2"></a>他化自在天。<a id="a-T3"></a>此诸天复有三事胜阎浮提。<a id="a-T4"></a>何等为三？<a id="a-T5"></a>一者、<a id="a-T6"></a>长寿，<a id="a-T7"></a>二者、<a id="a-T8"></a>端正，<a id="a-T9"></a>三者、<a id="a-TA"></a>多乐。<a id="a-TB"></a>”</p>
  <p id="aTC">佛告比丘：<a id="a-TD"></a>“欲界众生有十二种。<a id="a-TE"></a>何等为十二？<a id="a-TF"></a>一者、<a id="a-TG"></a>地狱，<a id="a-TH"></a>二者、<a id="a-TI"></a>畜生，<a id="a-TJ"></a>三者、<a id="a-TK"></a>饿鬼，<a id="a-TL"></a>四者、<a id="a-TM"></a>人，<a id="a-TN"></a>五者、<a id="a-TO"></a>阿须伦，<a id="a-TP"></a>六者、<a id="a-TQ"></a>四天王，<a id="a-TR"></a>七者、<a id="a-TS"></a>忉利天，<a id="a-TT"></a>八者、<a id="a-TU"></a>焰摩天，<a id="a-TV"></a>九者、<a id="a-TW"></a>兜率天，<a id="a-TX"></a>十者、<a id="a-TY"></a>化自在天，<a id="a-TZ"></a>十一者、<a id="a-Ta"></a>他化自在天，<a id="a-Tb"></a>十二者、<a id="a-Tc"></a>魔天。<a id="a-Td"></a>色界众生有二十二种：<a id="a-Te"></a>一者、<a id="a-Tf"></a>梵身天，<a id="a-Tg"></a>二者、<a id="a-Th"></a>梵辅天，<a id="a-Ti"></a>三者、<a id="a-Tj"></a>梵众天，<a id="a-Tk"></a>四者、<a id="a-Tl"></a>大梵天，<a id="a-Tm"></a>五者、<a id="a-Tn"></a>光天，<a id="a-To"></a>六者、<a id="a-Tp"></a>少光天，<a id="a-Tq"></a>七者、<a id="a-Tr"></a>无量光天，<a id="a-Ts"></a>八者、<a id="a-Tt"></a>光音天，<a id="a-Tu"></a>九者、<a id="a-Tv"></a>净天，<a id="a-Tw"></a>十者、<a id="a-Tx"></a>少净天，<a id="a-Ty"></a>十一者、<a id="a-Tz"></a>无量净天，<a id="a-U0"></a>十二者、<a id="a-U1"></a>遍净天，<a id="a-U2"></a>十三者、<a id="a-U3"></a>严饰天，<a id="a-U4"></a>十四者、<a id="a-U5"></a>小严饰天，<a id="a-U6"></a>十五者、<a id="a-U7"></a>无量严饰天，<a id="a-U8"></a>十六者、<a id="a-U9"></a>严饰果实天，<a id="a-UA"></a>十七者、<a id="a-UB"></a>无想天，<a id="a-UC"></a>十八者、<a id="a-UD"></a>无造天，<a id="a-UE"></a>十九者、<a id="a-UF"></a>无热天，<a id="a-UG"></a>二十者、<a id="a-UH"></a>善见天，<a id="a-UI"></a>二十一者、<a id="a-UJ"></a>大善见天，<a id="a-UK"></a>二十二者、<a id="a-UL"></a>阿迦尼吒天。<a id="a-UM"></a>无色界众生有四种。<a id="a-UN"></a>何等为四？<a id="a-UO"></a>一者、<a id="a-UP"></a>空智天，<a id="a-UQ"></a>二者、<a id="a-UR"></a>识智天，<a id="a-US"></a>三者、<a id="a-UT"></a>无所有智天，<a id="a-UU"></a>四者、<a id="a-UV"></a>有想无想智天。<a id="a-UW"></a>”</p>
  <p id="aUX">佛告比丘：<a id="a-UY"></a>“有四大天神。<a id="a-UZ"></a>何等为四？<a id="a-Ua"></a>一者、<a id="a-Ub"></a>地神，<a id="a-Uc"></a>二者、<a id="a-Ud"></a>水神，<a id="a-Ue"></a>三者、<a id="a-Uf"></a>风神，<a id="a-Ug"></a>四者、<a id="a-Uh"></a>火神。<a id="a-Ui"></a>昔者，<a id="a-Uj"></a>地神生恶见言：<a id="a-Uk"></a>‘地中无水、<a id="a-Ul"></a>火、<a id="a-Um"></a>风。<a id="a-Un"></a>’时，<a id="a-Uo"></a>我知此地神所念，<a id="a-Up"></a>即往语言：<a id="a-Uq"></a>‘汝当生念言：<a id="a-Ur"></a>地中无水、<a id="a-Us"></a>火、<a id="a-Ut"></a>风耶？<a id="a-Uu"></a>’地神报言：<a id="a-Uv"></a>‘地中实无水、<a id="a-Uw"></a>火、<a id="a-Ux"></a>风也。<a id="a-Uy"></a>’我时语言：<a id="a-Uz"></a>‘汝勿生此念，<a id="a-V0"></a>谓地中无水、<a id="a-V1"></a>火、<a id="a-V2"></a>风。<a id="a-V3"></a>所以者何？<a id="a-V4"></a>地中有水、<a id="a-V5"></a>火、<a id="a-V6"></a>风，<a id="a-V7"></a>但地大多故，<a id="a-V8"></a>地大得名。<a id="a-V9"></a>’”</p>
  <p id="aVA">佛告比丘：<a id="a-VB"></a>“我时为彼地神次第说法，<a id="a-VC"></a>除其恶见，<a id="a-VD"></a>示教利喜：<a id="a-VE"></a>施论、<a id="a-VF"></a>戒论、<a id="a-VG"></a>生天之论，<a id="a-VH"></a>欲为不净，<a id="a-VI"></a>上漏为患，<a id="a-VJ"></a>出要为上，<a id="a-VK"></a>敷演开示，<a id="a-VL"></a>清净梵行。<a id="a-VM"></a>我时知其心净，<a id="a-VN"></a>柔软欢喜，<a id="a-VO"></a>无有阴盖，<a id="a-VP"></a>易可开化，<a id="a-VQ"></a>如诸佛常法，<a id="a-VR"></a>说苦圣谛、<a id="a-VS"></a>苦集谛、<a id="a-VT"></a>苦灭谛、<a id="a-VU"></a>苦出要谛，<a id="a-VV"></a>演布开示。<a id="a-VW"></a>尔时，<a id="a-VX"></a>地神即于座上远尘离垢，<a id="a-VY"></a>得法眼净。<a id="a-VZ"></a>譬如净洁白衣易为受色；<a id="a-Va"></a>彼亦如是，<a id="a-Vb"></a>信心清净，<a id="a-Vc"></a>遂得法眼，<a id="a-Vd"></a>无有狐疑，<a id="a-Ve"></a>见法决定，<a id="a-Vf"></a>不堕恶趣，<a id="a-Vg"></a>不向余道，<a id="a-Vh"></a>成就无畏，<a id="a-Vi"></a>而白我言：<a id="a-Vj"></a>‘我今归依佛，<a id="a-Vk"></a>归依法，<a id="a-Vl"></a>归依僧，<a id="a-Vm"></a>尽形寿不杀、<a id="a-Vn"></a>不盗、<a id="a-Vo"></a>不淫、<a id="a-Vp"></a>不欺、<a id="a-Vq"></a>不饮酒，<a id="a-Vr"></a>听我于正法中为优婆夷！<a id="a-Vs"></a>’”</p>
  <p id="aVt">佛告比丘：<a id="a-Vu"></a>“昔者，<a id="a-Vv"></a>水神生恶见言：<a id="a-Vw"></a>‘水中无地、<a id="a-Vx"></a>火、<a id="a-Vy"></a>风。<a id="a-Vz"></a>’时，<a id="a-W0"></a>地神知彼水神心生此见，<a id="a-W1"></a>往语水神言：<a id="a-W2"></a>‘汝实起此见，<a id="a-W3"></a>言水中无地、<a id="a-W4"></a>火、<a id="a-W5"></a>风耶？<a id="a-W6"></a>’答曰：<a id="a-W7"></a>‘实尔。<a id="a-W8"></a>’地神语言：<a id="a-W9"></a>‘汝勿起此见，<a id="a-WA"></a>谓水中无地、<a id="a-WB"></a>火、<a id="a-WC"></a>风。<a id="a-WD"></a>所以者何？<a id="a-WE"></a>水中有地、<a id="a-WF"></a>火、<a id="a-WG"></a>风，<a id="a-WH"></a>但水大多故，<a id="a-WI"></a>水大得名。<a id="a-WJ"></a>’时，<a id="a-WK"></a>地神即为说法，<a id="a-WL"></a>除其恶见，<a id="a-WM"></a>示教利喜：<a id="a-WN"></a>施论、<a id="a-WO"></a>戒论、<a id="a-WP"></a>生天之论，<a id="a-WQ"></a>欲为不净，<a id="a-WR"></a>上漏为患，<a id="a-WS"></a>出要为上，<a id="a-WT"></a>敷演开示，<a id="a-WU"></a>清净梵行。<a id="a-WV"></a>时，<a id="a-WW"></a>地神知彼水神其心柔软，<a id="a-WX"></a>欢喜信解，<a id="a-WY"></a>净无阴盖，<a id="a-WZ"></a>易可开化，<a id="a-Wa"></a>如诸佛常法，<a id="a-Wb"></a>说苦圣谛、<a id="a-Wc"></a>苦集谛、<a id="a-Wd"></a>苦灭谛、<a id="a-We"></a>苦出要谛，<a id="a-Wf"></a>演布开示。<a id="a-Wg"></a>时，<a id="a-Wh"></a>彼水神即远尘离垢，<a id="a-Wi"></a>得法眼净。<a id="a-Wj"></a>犹如净洁白衣易为受色；<a id="a-Wk"></a>彼亦如是，<a id="a-Wl"></a>信心清净，<a id="a-Wm"></a>得法眼净，<a id="a-Wn"></a>无有狐疑，<a id="a-Wo"></a>决定得果，<a id="a-Wp"></a>不堕恶趣，<a id="a-Wq"></a>不向余道，<a id="a-Wr"></a>成就无畏，<a id="a-Ws"></a>白地神言：<a id="a-Wt"></a>‘我今归依佛，<a id="a-Wu"></a>归依法，<a id="a-Wv"></a>归依僧，<a id="a-Ww"></a>尽形寿不杀、<a id="a-Wx"></a>不盗、<a id="a-Wy"></a>不淫、<a id="a-Wz"></a>不欺、<a id="a-X0"></a>不饮酒，<a id="a-X1"></a>听我于正法中为优婆夷！<a id="a-X2"></a>’”</p>
  <p id="aX3">佛告比丘：<a id="a-X4"></a>“昔者，<a id="a-X5"></a>火神生恶见言：<a id="a-X6"></a>‘火中无地、<a id="a-X7"></a>水、<a id="a-X8"></a>风。<a id="a-X9"></a>’时，<a id="a-XA"></a>地神、<a id="a-XB"></a>水神知彼火神心生此见，<a id="a-XC"></a>共语火神言：<a id="a-XD"></a>‘汝实起此见耶？<a id="a-XE"></a>’答曰：<a id="a-XF"></a>‘实尔。<a id="a-XG"></a>’二神语言：<a id="a-XH"></a>‘汝勿起此见。<a id="a-XI"></a>所以者何？<a id="a-XJ"></a>火中有地、<a id="a-XK"></a>水、<a id="a-XL"></a>风，<a id="a-XM"></a>但火大多故，<a id="a-XN"></a>火大得名耳！<a id="a-XO"></a>’时，<a id="a-XP"></a>二神即为说法，<a id="a-XQ"></a>除其恶见，<a id="a-XR"></a>示教利喜：<a id="a-XS"></a>施论、<a id="a-XT"></a>戒论、<a id="a-XU"></a>生天之论，<a id="a-XV"></a>欲为不净，<a id="a-XW"></a>上漏为患，<a id="a-XX"></a>出要为上，<a id="a-XY"></a>敷演开示，<a id="a-XZ"></a>清净梵行。<a id="a-Xa"></a>二神知彼火神其心柔软，<a id="a-Xb"></a>欢喜信解，<a id="a-Xc"></a>净无阴盖，<a id="a-Xd"></a>易可开化，<a id="a-Xe"></a>如诸佛常法，<a id="a-Xf"></a>说苦圣谛、<a id="a-Xg"></a>苦集谛、<a id="a-Xh"></a>苦灭谛、<a id="a-Xi"></a>苦出要谛，<a id="a-Xj"></a>演布开示。<a id="a-Xk"></a>时，<a id="a-Xl"></a>彼火神即远尘离垢，<a id="a-Xm"></a>得法眼净。<a id="a-Xn"></a>犹如净洁白衣易为受色；<a id="a-Xo"></a>彼亦如是，<a id="a-Xp"></a>信心清净，<a id="a-Xq"></a>遂得法眼，<a id="a-Xr"></a>无有狐疑，<a id="a-Xs"></a>决定得果，<a id="a-Xt"></a>不堕恶趣，<a id="a-Xu"></a>不向余道，<a id="a-Xv"></a>成就无畏，<a id="a-Xw"></a>白二神言：<a id="a-Xx"></a>‘我今归依佛、<a id="a-Xy"></a>法、<a id="a-Xz"></a>圣众，<a id="a-Y0"></a>尽形寿不杀、<a id="a-Y1"></a>不盗、<a id="a-Y2"></a>不淫、<a id="a-Y3"></a>不欺、<a id="a-Y4"></a>不饮酒，<a id="a-Y5"></a>听我于正法中为优婆夷！<a id="a-Y6"></a>’”</p>
  <p id="aY7">佛告比丘：<a id="a-Y8"></a>“昔者，<a id="a-Y9"></a>风神生恶见言：<a id="a-YA"></a>‘风中无地、<a id="a-YB"></a>水、<a id="a-YC"></a>火。<a id="a-YD"></a>’地、<a id="a-YE"></a>水、<a id="a-YF"></a>火神知彼风神生此恶见，<a id="a-YG"></a>往语之言：<a id="a-YH"></a>‘汝实起此见耶？<a id="a-YI"></a>’答曰：<a id="a-YJ"></a>‘实尔。<a id="a-YK"></a>’三神语言：<a id="a-YL"></a>‘汝勿起此见。<a id="a-YM"></a>所以者何？<a id="a-YN"></a>风中有地、<a id="a-YO"></a>水、<a id="a-YP"></a>火，<a id="a-YQ"></a>但风大多故，<a id="a-YR"></a>风大得名耳！<a id="a-YS"></a>’时，<a id="a-YT"></a>三神即为说法，<a id="a-YU"></a>除其恶见，<a id="a-YV"></a>示教利喜：<a id="a-YW"></a>施论、<a id="a-YX"></a>戒论、<a id="a-YY"></a>生天之论，<a id="a-YZ"></a>欲为不净，<a id="a-Ya"></a>上漏为患，<a id="a-Yb"></a>出要为上，<a id="a-Yc"></a>敷演开示，<a id="a-Yd"></a>清净梵行。<a id="a-Ye"></a>三神知彼风神其心柔软，<a id="a-Yf"></a>欢喜信解，<a id="a-Yg"></a>净无阴盖，<a id="a-Yh"></a>易可开化，<a id="a-Yi"></a>如诸佛常法，<a id="a-Yj"></a>说苦圣谛、<a id="a-Yk"></a>苦集谛、<a id="a-Yl"></a>苦灭谛、<a id="a-Ym"></a>苦出要谛，<a id="a-Yn"></a>演布开示。<a id="a-Yo"></a>时，<a id="a-Yp"></a>彼风神即远尘离垢，<a id="a-Yq"></a>得法眼净。<a id="a-Yr"></a>譬如净洁白衣易为受色；<a id="a-Ys"></a>彼亦如是，<a id="a-Yt"></a>信心清净，<a id="a-Yu"></a>逮得法眼，<a id="a-Yv"></a>无有狐疑，<a id="a-Yw"></a>决定得果，<a id="a-Yx"></a>不堕恶趣，<a id="a-Yy"></a>不向余道，<a id="a-Yz"></a>成就无畏，<a id="a-Z0"></a>白三神言：<a id="a-Z1"></a>‘我今归依佛、<a id="a-Z2"></a>法、<a id="a-Z3"></a>圣众，<a id="a-Z4"></a>尽形寿不杀、<a id="a-Z5"></a>不盗、<a id="a-Z6"></a>不淫、<a id="a-Z7"></a>不欺、<a id="a-Z8"></a>不饮酒，<a id="a-Z9"></a>愿听我于正法中为优婆夷！<a id="a-ZA"></a>慈心一切，<a id="a-ZB"></a>不娆众生。<a id="a-ZC"></a>’”</p>
  <p id="aZD">佛告比丘：<a id="a-ZE"></a>“云有四种。<a id="a-ZF"></a>云何为四？<a id="a-ZG"></a>一者、<a id="a-ZH"></a>白色，<a id="a-ZI"></a>二者、<a id="a-ZJ"></a>黑色，<a id="a-ZK"></a>三者、<a id="a-ZL"></a>赤色，<a id="a-ZM"></a>四者、<a id="a-ZN"></a>红色。<a id="a-ZO"></a>其白色者地大偏多，<a id="a-ZP"></a>其黑色者水大偏多，<a id="a-ZQ"></a>其赤色者火大偏多，<a id="a-ZR"></a>其红色者风大偏多。<a id="a-ZS"></a>其云去地或十里、<a id="a-ZT"></a>二十里、<a id="a-ZU"></a>三十里，<a id="a-ZV"></a>至四十四千里，<a id="a-ZW"></a>除劫初后，<a id="a-ZX"></a>时云上至光音天。</p>
  <p id="aZY">“电有四种。<a id="a-ZZ"></a>云何为四？<a id="a-Za"></a>东方电名身光，<a id="a-Zb"></a>南方电名难毁，<a id="a-Zc"></a>西方电名流焰，<a id="a-Zd"></a>北方电名定明。<a id="a-Ze"></a>以何缘故，<a id="a-Zf"></a>虚空云中有此电光？<a id="a-Zg"></a>有时身光与难毁相触，<a id="a-Zh"></a>有时身光与流焰相触，<a id="a-Zi"></a>有时身光与定明相触，<a id="a-Zj"></a>有时难毁与流焰相触，<a id="a-Zk"></a>有时难毁与定明相触，<a id="a-Zl"></a>有时流焰与定明相触；<a id="a-Zm"></a>以是缘故，<a id="a-Zn"></a>虚空云中有电光起。</p>
  <p id="aZo">“复有何缘，<a id="a-Zp"></a>虚空云有雷声起？<a id="a-Zq"></a>虚空中有时地大与水大相触，<a id="a-Zr"></a>有时地大与火大相触，<a id="a-Zs"></a>有时地大与风大相触，<a id="a-Zt"></a>有时水大与火大相触，<a id="a-Zu"></a>有时水大与风大相触；<a id="a-Zv"></a>以是缘故，<a id="a-Zw"></a>虚空云中有雷声起。</p>
  <p id="aZx">“相师占雨有五因缘不可定知，<a id="a-Zy"></a>使占者迷惑。<a id="a-Zz"></a>云何为五？<a id="a-a0"></a>一者、<a id="a-a1"></a>云有雷电，<a id="a-a2"></a>占谓当雨，<a id="a-a3"></a>以火大多故，<a id="a-a4"></a>烧云不雨，<a id="a-a5"></a>是为占师初迷惑缘；<a id="a-a6"></a>二者、<a id="a-a7"></a>云有雷电，<a id="a-a8"></a>占谓当雨，<a id="a-a9"></a>有大风起，<a id="a-aA"></a>吹云四散，<a id="a-aB"></a>入诸山间，<a id="a-aC"></a>以此缘故，<a id="a-aD"></a>相师迷惑；<a id="a-aE"></a>三者、<a id="a-aF"></a>云有雷电，<a id="a-aG"></a>占谓当雨，<a id="a-aH"></a>时大阿须伦接揽浮云，<a id="a-aI"></a>置大海中，<a id="a-aJ"></a>以此因缘，<a id="a-aK"></a>相师迷惑；<a id="a-aL"></a>四者、<a id="a-aM"></a>云有雷电，<a id="a-aN"></a>占谓当雨，<a id="a-aO"></a>而云师、<a id="a-aP"></a>雨师放逸淫乱，<a id="a-aQ"></a>竟不降雨，<a id="a-aR"></a>以此因缘，<a id="a-aS"></a>相师迷惑；<a id="a-aT"></a>五者、<a id="a-aU"></a>云有雷电，<a id="a-aV"></a>占谓当雨，<a id="a-aW"></a>而世间众庶非法放逸，<a id="a-aX"></a>行不净行，<a id="a-aY"></a>悭贪嫉妒，<a id="a-aZ"></a>所见颠倒，<a id="a-aa"></a>故使天不降雨，<a id="a-ab"></a>以此因缘，<a id="a-ac"></a>相师迷惑。<a id="a-ad"></a>是为五因缘，<a id="a-ae"></a>相师占雨不可定知。<a id="a-af"></a>”</p>
 </body>
</html>