<!doctype html>
<html id="z3IBUIdZs" data-ver="784">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘阿含部">
  <meta period="后汉">
 </head>
 <body>
  <h1 id="a1">长阿含十报法经卷上</h1>
  <p id="a2">闻如是。<a id="a-3"></a>佛在舍卫国祇树给孤独园。<a id="a-4"></a>是时贤者舍利曰。<a id="a-5"></a>请诸比丘听说法。<a id="a-6"></a>上亦好中亦好竟亦好。<a id="a-7"></a>有慧有巧最具净除至竟说行听。<a id="a-8"></a>从一增至十法。<a id="a-9"></a>听向意着意。<a id="a-A"></a>听说如言。<a id="a-B"></a>诸比丘从贤者舍利曰。<a id="a-C"></a>请愿欲闻。<a id="a-D"></a>舍利曰。<a id="a-E"></a>便说从一增起至十法。<a id="a-F"></a>皆聚成无为。<a id="a-G"></a>从苦得要出。<a id="a-H"></a>一切恼灭。</p>
  <p id="aI">第一一法。<a id="a-J"></a>行者竟无为但守行。</p>
  <p id="aK">第二一法。<a id="a-L"></a>可思惟意不离身。</p>
  <p id="aM">第三一法。<a id="a-N"></a>可识世间粗细。</p>
  <p id="aO">第四一法。<a id="a-P"></a>可弃憍慢。</p>
  <p id="aQ">第五一法。<a id="a-R"></a>可着意本观。</p>
  <p id="aS">第六一法。<a id="a-T"></a>多作本观。</p>
  <p id="aU">第七一法。<a id="a-V"></a>难受不中止定。</p>
  <p id="aW">第八一法。<a id="a-X"></a>可成令意止。</p>
  <p id="aY">第九一法。<a id="a-Z"></a>当知一切人在食。</p>
  <p id="aa">第十一法。<a id="a-b"></a>当证令意莫疑。</p>
  <p id="ac">是行者十法。<a id="a-d"></a>是不非是不异。<a id="a-e"></a>有谛如有不惑不倒。<a id="a-f"></a>是如有持慧意观。</p>
  <p id="ag">第一两法。<a id="a-h"></a>行者竟无为当有意亦当念。</p>
  <p id="ai">第二两法。<a id="a-j"></a>可增行止亦观。</p>
  <p id="ak">第三两法。<a id="a-l"></a>当知名字。</p>
  <p id="am">第四两法。<a id="a-n"></a>可舍痴亦世间爱。</p>
  <p id="ao">第五两法。<a id="a-p"></a>当除不愧不惭。</p>
  <p id="aq">第六两法。<a id="a-r"></a>难定两法不当尔尔。</p>
  <p id="as">第七两法。<a id="a-t"></a>当知当不尔尔。</p>
  <p id="au">第八两法。<a id="a-v"></a>可求尽点。<a id="a-w"></a>不复生点。</p>
  <p id="ax">第九两法。<a id="a-y"></a>可识人本何因缘在世间得苦。<a id="a-z"></a>亦当知何因缘得度世。</p>
  <p id="a10">第十两法。<a id="a-11"></a>当自证慧亦解脱。<a id="a-12"></a>是为行者二十法。<a id="a-13"></a>是不非是不异。<a id="a-14"></a>有证如有不惑不倒。<a id="a-15"></a>是知有持慧意观。</p>
  <p id="a16">第一三法。<a id="a-17"></a>行者竟无为事慧者。<a id="a-18"></a>亦闻法经。<a id="a-19"></a>亦当观本。</p>
  <p id="a1A">第二三法。<a id="a-1B"></a>当思惟。<a id="a-1C"></a>欲念。<a id="a-1D"></a>定不欲但念。<a id="a-1E"></a>亦不欲亦不念。</p>
  <p id="a1F">第三三法。<a id="a-1G"></a>可识。<a id="a-1H"></a>欲有。<a id="a-1I"></a>色有。<a id="a-1J"></a>不色有。</p>
  <p id="a1K">第四三法。<a id="a-1L"></a>可舍。<a id="a-1M"></a>欲爱。<a id="a-1N"></a>色爱。<a id="a-1O"></a>不色爱。</p>
  <p id="a1P">第五三法。<a id="a-1Q"></a>可舍。<a id="a-1R"></a>本三恶。<a id="a-1S"></a>贪欲恶。<a id="a-1T"></a>嗔恚恶。<a id="a-1U"></a>愚痴恶。</p>
  <p id="a1V">第六三法。<a id="a-1W"></a>可增。<a id="a-1X"></a>无有贪欲本。<a id="a-1Y"></a>无有嗔恚本。<a id="a-1Z"></a>无有愚痴本。</p>
  <p id="a1a">第七三法。<a id="a-1b"></a>难受。<a id="a-1c"></a>相定相。<a id="a-1d"></a>定止相。<a id="a-1e"></a>定起相。</p>
  <p id="a1f">第八三法。<a id="a-1g"></a>可作。<a id="a-1h"></a>三活向。<a id="a-1i"></a>空。<a id="a-1j"></a>不愿。<a id="a-1k"></a>不想。</p>
  <p id="a1l">第九三法。<a id="a-1m"></a>可识。<a id="a-1n"></a>三痛。<a id="a-1o"></a>乐痛。<a id="a-1p"></a>亦不乐亦不苦痛。</p>
  <p id="a1q">第十三法。<a id="a-1r"></a>自证慧不复学。<a id="a-1s"></a>从本来。<a id="a-1t"></a>亦往生。<a id="a-1u"></a>尔无所应除。<a id="a-1v"></a>是为行者三十法。<a id="a-1w"></a>是不非是不异。<a id="a-1x"></a>有谛如有不惑不倒。<a id="a-1y"></a>是如是有持慧意观。</p>
  <p id="a1z">第一四法。<a id="a-20"></a>行者竟无为天人轮。<a id="a-21"></a>好郡居。<a id="a-22"></a>依慧人。<a id="a-23"></a>自直愿。<a id="a-24"></a>宿命有本。</p>
  <p id="a25">第二四法。<a id="a-26"></a>增行。<a id="a-27"></a>四意止。<a id="a-28"></a>自观身观内外身观。<a id="a-29"></a>莫离意知着意。<a id="a-2A"></a>离世间痴恼。<a id="a-2B"></a>痛痒意法亦如观身法。</p>
  <p id="a2C">第三四法。<a id="a-2D"></a>可识。<a id="a-2E"></a>四饭。<a id="a-2F"></a>搏饭。<a id="a-2G"></a>乐饭。<a id="a-2H"></a>念饭。<a id="a-2I"></a>识饭。</p>
  <p id="a2J">第四四法。<a id="a-2K"></a>可舍。<a id="a-2L"></a>四[虫*養]。<a id="a-2M"></a>欲[虫*養]。<a id="a-2N"></a>意生是[虫*養]。<a id="a-2O"></a>戒愿[虫*養]。<a id="a-2P"></a>受身[虫*養]。</p>
  <p id="a2Q">第五四法。<a id="a-2R"></a>可减。<a id="a-2S"></a>四失。<a id="a-2T"></a>戒失。<a id="a-2U"></a>意是失。<a id="a-2V"></a>行失。<a id="a-2W"></a>业失。</p>
  <p id="a2X">第六四法。<a id="a-2Y"></a>可增。<a id="a-2Z"></a>四成。<a id="a-2a"></a>戒成。<a id="a-2b"></a>意是成。<a id="a-2c"></a>行成。<a id="a-2d"></a>业成。</p>
  <p id="a2e">第七四法。<a id="a-2f"></a>难知。<a id="a-2g"></a>四谛。<a id="a-2h"></a>苦谛。<a id="a-2i"></a>习谛。<a id="a-2j"></a>尽谛。<a id="a-2k"></a>受灭苦谛。</p>
  <p id="a2l">第八四法。<a id="a-2m"></a>令有四黠。<a id="a-2n"></a>苦黠。<a id="a-2o"></a>习黠。<a id="a-2p"></a>尽黠。<a id="a-2q"></a>道黠。</p>
  <p id="a2r">第九四法。<a id="a-2s"></a>可识。<a id="a-2t"></a>四相识。<a id="a-2u"></a>少识。<a id="a-2v"></a>多识。<a id="a-2w"></a>无有量无所有不用识知多知无有量知无所有不用智知。</p>
  <p id="a2x">第十四法。<a id="a-2y"></a>自证。<a id="a-2z"></a>一法身当知。<a id="a-30"></a>二法意当知。<a id="a-31"></a>三法眼当知。<a id="a-32"></a>四法慧当知。<a id="a-33"></a>是为行者四十法。<a id="a-34"></a>是不非是不异。<a id="a-35"></a>有谛如有不惑不倒。<a id="a-36"></a>是如是有持慧意观。</p>
  <p id="a37">第一五法。<a id="a-38"></a>行者竟无为。<a id="a-39"></a>五种断意。<a id="a-3A"></a>何等五。<a id="a-3B"></a>道弟子有道信有根着本。<a id="a-3C"></a>无有能坏者。<a id="a-3D"></a>忍辱亦仙人。<a id="a-3E"></a>若天若魔若梵。<a id="a-3F"></a>亦余世间耶。<a id="a-3G"></a>亦无有匿无有态。<a id="a-3H"></a>真直如有身行。<a id="a-3I"></a>意着道慧同行。<a id="a-3J"></a>身亦少病安善。<a id="a-3K"></a>如应持腹行。<a id="a-3L"></a>身不大寒不大热。<a id="a-3M"></a>无有恚时和令消饮食啖。<a id="a-3N"></a>令身安调。<a id="a-3O"></a>发精进行。<a id="a-3P"></a>有瞻精进方便。<a id="a-3Q"></a>坚得好法。<a id="a-3R"></a>意不舍方便。<a id="a-3S"></a>宁肌筋骨血干。<a id="a-3T"></a>尽精进不得中止。<a id="a-3U"></a>要当得所行。<a id="a-3V"></a>行慧从起灭慧得道者。<a id="a-3W"></a>要不厌行直灭苦。<a id="a-3X"></a>是五种断意。</p>
  <p id="a3Y">第二五法。<a id="a-3Z"></a>可增行德者。<a id="a-3a"></a>五种定。<a id="a-3b"></a>行道弟子。<a id="a-3c"></a>是身自守得喜乐。<a id="a-3d"></a>浇渍身行。<a id="a-3e"></a>可身一切无有一处不到喜乐。<a id="a-3f"></a>从自守乐。<a id="a-3g"></a>譬慧浴者。<a id="a-3h"></a>亦慧浴弟子。<a id="a-3i"></a>弟子持器。<a id="a-3j"></a>若杅若釜。<a id="a-3k"></a>澡豆水渍。<a id="a-3l"></a>已渍和使澡豆着腻。<a id="a-3m"></a>内外着腻不复散。<a id="a-3n"></a>从渍腻故。<a id="a-3o"></a>道行者亦如是。<a id="a-3p"></a>是身自守爱生乐。<a id="a-3q"></a>渍和相近相着。<a id="a-3r"></a>身一切无有不着。<a id="a-3s"></a>从自守喜乐。<a id="a-3t"></a>道弟子。<a id="a-3u"></a>是五种定。<a id="a-3v"></a>是上头行。</p>
  <p id="a3w">亦有道弟子。<a id="a-3x"></a>是身已定喜乐。<a id="a-3y"></a>浇渍身行。<a id="a-3z"></a>可身一处无有不到从定喜乐。<a id="a-40"></a>譬阪头泉水池。<a id="a-41"></a>亦不从上来。<a id="a-42"></a>亦不从东。<a id="a-43"></a>亦不从南。<a id="a-44"></a>亦不从西。<a id="a-45"></a>亦不从北。<a id="a-46"></a>但从泉多水润生遍泉水。<a id="a-47"></a>为泉浇渍。<a id="a-48"></a>无有一处不到水冷水。<a id="a-49"></a>道弟子行如是。<a id="a-4A"></a>是身定喜乐。<a id="a-4B"></a>浇渍身行。<a id="a-4C"></a>可遍身一切无有不到。<a id="a-4D"></a>从定喜乐。<a id="a-4E"></a>道弟子是五种定。<a id="a-4F"></a>是为第二行。<a id="a-4G"></a>亦有道弟子。<a id="a-4H"></a>是身不着爱着乐。<a id="a-4I"></a>相连至到相促相。<a id="a-4J"></a>可遍一切身到不喜乐。<a id="a-4K"></a>譬如莲华水中生水中长。<a id="a-4L"></a>至根至茎至叶。<a id="a-4M"></a>一切从冷水遍浇渍遍行。<a id="a-4N"></a>道弟子身亦如是。<a id="a-4O"></a>从无有爱乐浇渍。<a id="a-4P"></a>可一切身遍从无有爱乐。<a id="a-4Q"></a>道弟子。<a id="a-4R"></a>是五种定。<a id="a-4S"></a>是为第三行。</p>
  <p id="a4T">亦有道弟子。<a id="a-4U"></a>是身净意。<a id="a-4V"></a>已除受行成行。<a id="a-4W"></a>身中无有一处不到从净意除意。<a id="a-4X"></a>譬如四姓亦四姓子。<a id="a-4Y"></a>白氎若八丈九丈。<a id="a-4Z"></a>人头足遍裹身遍。<a id="a-4a"></a>无有不到从白[疊*毛]净[疊*毛]。<a id="a-4b"></a>如是道弟子。<a id="a-4c"></a>是身净意除意已有行。<a id="a-4d"></a>一切身无有不到已覆净意除意。<a id="a-4e"></a>道弟子。<a id="a-4f"></a>是五种定。<a id="a-4g"></a>是为第四行。</p>
  <p id="a4h">亦有道弟子。<a id="a-4i"></a>受身观谛。<a id="a-4j"></a>已熟念熟居熟受。<a id="a-4k"></a>譬如住人观坐人。<a id="a-4l"></a>坐人观卧人。<a id="a-4m"></a>道弟子行如是。<a id="a-4n"></a>受行相思惟熟受。<a id="a-4o"></a>以熟受熟念熟事熟受。<a id="a-4p"></a>道弟子是五种定。<a id="a-4q"></a>是为第五行。</p>
  <p id="a4r">第三五法。<a id="a-4s"></a>当知五种。<a id="a-4t"></a>一为色受种。<a id="a-4u"></a>二为痛受种。<a id="a-4v"></a>三为想受种。<a id="a-4w"></a>四为行受种。<a id="a-4x"></a>五为识受种。</p>
  <p id="a4y">第四五法。<a id="a-4z"></a>当舍五盖。<a id="a-50"></a>一为爱欲盖。<a id="a-51"></a>二为嗔恚盖。<a id="a-52"></a>三为睡眠盖。<a id="a-53"></a>四为戏乐盖。<a id="a-54"></a>五为悔疑盖。</p>
  <p id="a55">第五五法。<a id="a-56"></a>可当咸。<a id="a-57"></a>五心意钉。<a id="a-58"></a>若学者不信道。<a id="a-59"></a>疑不下不可不受。<a id="a-5A"></a>如是心意一钉为未舍。<a id="a-5B"></a>不受道法教诫故。<a id="a-5C"></a>亦如有学者在道散名闻慧者同学者。<a id="a-5D"></a>持恶口向喙勤意离娆侵。<a id="a-5E"></a>若有道名闻者慧者同学者。<a id="a-5F"></a>持恶口向喙勤意离娆侵。<a id="a-5G"></a>如是是为五心意钉未舍。</p>
  <p id="a5H">第六五法。<a id="a-5I"></a>当增道。<a id="a-5J"></a>五根。<a id="a-5K"></a>一为信根。<a id="a-5L"></a>二为精进根。<a id="a-5M"></a>三为意根。<a id="a-5N"></a>四为定根。<a id="a-5O"></a>五为慧根。</p>
  <p id="a5P">第七五法。<a id="a-5Q"></a>难受。<a id="a-5R"></a>五行得要出。<a id="a-5S"></a>若道弟子熟受道。<a id="a-5T"></a>不念爱欲。<a id="a-5U"></a>意不着欲意。<a id="a-5V"></a>不可欲。<a id="a-5W"></a>意不止欲。<a id="a-5X"></a>意不度欲。<a id="a-5Y"></a>意缩意恶意不起。<a id="a-5Z"></a>意不用意。<a id="a-5a"></a>却意秽不用恶。<a id="a-5b"></a>譬如鸡毛亦筋。<a id="a-5c"></a>入火便缩皱不得申。<a id="a-5d"></a>如是见道弟子。<a id="a-5e"></a>行坚意不念爱欲。<a id="a-5f"></a>便不用爱欲。<a id="a-5g"></a>便不可爱欲。<a id="a-5h"></a>意不堕爱欲。<a id="a-5i"></a>意便缩。<a id="a-5j"></a>意便缩意不起。<a id="a-5k"></a>便出念道。<a id="a-5l"></a>欲行已出。<a id="a-5m"></a>意生意坚意不意出意解意不缩意不恶意起意无所碍无所用。<a id="a-5n"></a>意安隐为意行故熟行故。</p>
  <p id="a5o">若复生从爱欲因缘结恼忧。<a id="a-5p"></a>念为已从是解止不着得离。<a id="a-5q"></a>不复从是因缘痛痒行。<a id="a-5r"></a>如是行者。<a id="a-5s"></a>从欲得度。<a id="a-5t"></a>嗔恚不嗔恚。<a id="a-5u"></a>侵不侵。<a id="a-5v"></a>色不色。<a id="a-5w"></a>若道弟子。<a id="a-5x"></a>坚意不复念身。<a id="a-5y"></a>已坚意不念身。<a id="a-5z"></a>便不欲身不可身不住身。<a id="a-60"></a>意不堕爱欲便恶意起。<a id="a-61"></a>譬道弟子。<a id="a-62"></a>如鸡毛筋。<a id="a-63"></a>入火便缩便皱不得申。<a id="a-64"></a>道弟子亦如是。<a id="a-65"></a>已见坚不复念身。<a id="a-66"></a>意不可身。<a id="a-67"></a>意不着身。<a id="a-68"></a>意不度意。<a id="a-69"></a>缩意恶意不起。<a id="a-6A"></a>自守生止恶。<a id="a-6B"></a>可恶念无为。<a id="a-6C"></a>欲度身念度。<a id="a-6D"></a>身为无为。<a id="a-6E"></a>意劝意可。<a id="a-6F"></a>意止意度。<a id="a-6G"></a>意不缩意不恶。<a id="a-6H"></a>意便申念无所碍无所用。<a id="a-6I"></a>意隐止从行熟行故。</p>
  <p id="a6J">若从身因缘。<a id="a-6K"></a>生罪恼忧。<a id="a-6L"></a>缘生罪恼忧已。<a id="a-6M"></a>从是解止不着度。<a id="a-6N"></a>不复从是因缘更痛。<a id="a-6O"></a>道弟子如是。<a id="a-6P"></a>从身得要出。</p>
  <p id="a6Q">第八五法。<a id="a-6R"></a>令生起道。<a id="a-6S"></a>五慧定。<a id="a-6T"></a>道德者无所著无所供从。<a id="a-6U"></a>是一慧内自生。</p>
  <p id="a6V">是定恒人不能致。<a id="a-6W"></a>慧者可。<a id="a-6X"></a>如是二慧内起生。<a id="a-6Y"></a>是定从一向致得猗得道行。<a id="a-6Z"></a>如是三慧内起生。</p>
  <p id="a6a">是定见致乐行受亦好。<a id="a-6b"></a>如是四慧内起生。<a id="a-6c"></a>是定从是定自在坐自在起。<a id="a-6d"></a>如是五慧内起生。</p>
  <p id="a6e">第九五法。<a id="a-6f"></a>当知五解脱。<a id="a-6g"></a>若学者道说经从道闻。<a id="a-6h"></a>亦慧人说从慧人闻。<a id="a-6i"></a>亦同学者闻。<a id="a-6j"></a>已如说闻知法义行。<a id="a-6k"></a>已解法便解义。<a id="a-6l"></a>已解义便受。<a id="a-6m"></a>已受便喜。<a id="a-6n"></a>已喜身乐。<a id="a-6o"></a>已乐便意定。<a id="a-6p"></a>定意如有知如有见。<a id="a-6q"></a>已如知见便却不用。<a id="a-6r"></a>已不用便不着。<a id="a-6s"></a>已不着如便得解脱。<a id="a-6t"></a>是行者一解脱。</p>
  <p id="a6u">已行者得住未正意。<a id="a-6v"></a>得正意未定意。<a id="a-6w"></a>得定意未解结。<a id="a-6x"></a>得解结未得无为。<a id="a-6y"></a>便致无为。<a id="a-6z"></a>或时佛亦不说经。<a id="a-70"></a>慧者同学者亦不说经。<a id="a-71"></a>但如闻如受竟便自讽读。<a id="a-72"></a>是行者二解脱。</p>
  <p id="a73">或时佛亦不说经。<a id="a-74"></a>慧者同学者亦不说经。<a id="a-75"></a>但如闻法如受法。<a id="a-76"></a>具说学者。<a id="a-77"></a>是行者三解脱。</p>
  <p id="a78">或时佛不说经。<a id="a-79"></a>学者但如闻如受法。<a id="a-7A"></a>独一处计念。<a id="a-7B"></a>若如闻如受法。<a id="a-7C"></a>具讽读便如应解如法解。<a id="a-7D"></a>是行者四解脱。</p>
  <p id="a7E">或时不如闻不如受。<a id="a-7F"></a>亦不计念。<a id="a-7G"></a>但从行取一定相熟受熟念熟。<a id="a-7H"></a>行已受定相熟受熟念熟行熟。<a id="a-7I"></a>随便如法。<a id="a-7J"></a>便如应解。<a id="a-7K"></a>便如法解。<a id="a-7L"></a>已如应解。<a id="a-7M"></a>已如法解。<a id="a-7N"></a>便可生已可生便哀生。<a id="a-7O"></a>已哀生便身乐。<a id="a-7P"></a>便身知乐。<a id="a-7Q"></a>已乐意便止。<a id="a-7R"></a>便如有知有见便悔。<a id="a-7S"></a>已悔便不欲。<a id="a-7T"></a>已不欲便得解脱。<a id="a-7U"></a>行者五解脱。<a id="a-7V"></a>若道行者。<a id="a-7W"></a>得是止得是行。<a id="a-7X"></a>意未得止便止。<a id="a-7Y"></a>意未定便定。<a id="a-7Z"></a>结未尽便尽。<a id="a-7a"></a>未得度世无为便得度世无为。</p>
  <p id="a7b">第十五法自证知。<a id="a-7c"></a>一不学阴。<a id="a-7d"></a>二不学戒。<a id="a-7e"></a>三不学定。<a id="a-7f"></a>四不学慧。<a id="a-7g"></a>五不学度世解脱。<a id="a-7h"></a>是学者五十法。<a id="a-7i"></a>是不非是不异。<a id="a-7j"></a>有谛如有不惑不倒。<a id="a-7k"></a>是如有持慧意观。</p>
  <p id="a7l">第一六法者。<a id="a-7m"></a>竟无为。<a id="a-7n"></a>不共取重。<a id="a-7o"></a>等身行止在佛慧同学者。<a id="a-7p"></a>是法不共取重。<a id="a-7q"></a>从是得爱。<a id="a-7r"></a>从是得敬。<a id="a-7s"></a>可意已得爱。<a id="a-7t"></a>已得敬行。<a id="a-7u"></a>聚合不诤讼。<a id="a-7v"></a>一向行定致忍。<a id="a-7w"></a>等口言等心行所有戒行。<a id="a-7x"></a>不犯不穿不缓不藏不失。<a id="a-7y"></a>为有道者可具足行。<a id="a-7z"></a>如是辈行戒者。<a id="a-80"></a>我亦戒者。<a id="a-81"></a>当应比共慧者同学者。<a id="a-82"></a>所求道要厌者。<a id="a-83"></a>但行直灭苦。<a id="a-84"></a>如是辈我亦如是辈。<a id="a-85"></a>应比共慧者同学者。<a id="a-86"></a>是法不共取重。<a id="a-87"></a>亦若所有利法致从法得。<a id="a-88"></a>一切所得在随器中。<a id="a-89"></a>如是利当为同学。<a id="a-8A"></a>共无有独匿。<a id="a-8B"></a>是法不共取重。<a id="a-8C"></a>为从是爱得敬得可意。<a id="a-8D"></a>已得爱已得敬已得可意。<a id="a-8E"></a>已得行得合得聚。<a id="a-8F"></a>不诤不讼。<a id="a-8G"></a>一心行定。<a id="a-8H"></a>从是致忍。</p>
  <p id="a8I">第二六法。<a id="a-8J"></a>护行六共居。<a id="a-8K"></a>眼见色亦不喜亦不恶。<a id="a-8L"></a>但观行意正知。<a id="a-8M"></a>耳鼻口身意法观亦不喜亦不嗔但观止意不忘。</p>
  <p id="a8N">第三六法。<a id="a-8O"></a>可识。<a id="a-8P"></a>六内入。<a id="a-8Q"></a>眼内入。<a id="a-8R"></a>耳鼻口身意内入。</p>
  <p id="a8S">第四六法。<a id="a-8T"></a>可舍。<a id="a-8U"></a>六爱。<a id="a-8V"></a>眼更爱。<a id="a-8W"></a>耳鼻口身意更爱。</p>
  <p id="a8X">第五六法。<a id="a-8Y"></a>可减。<a id="a-8Z"></a>六不恭敬。<a id="a-8a"></a>一为不恭敬佛。<a id="a-8b"></a>二为不恭敬法。<a id="a-8c"></a>三为不恭敬同学者。<a id="a-8d"></a>四为不恭敬戒。<a id="a-8e"></a>五为恶口。<a id="a-8f"></a>六为恶知识。</p>
  <p id="a8g">第六六法。<a id="a-8h"></a>可增。<a id="a-8i"></a>六恭敬。<a id="a-8j"></a>一为恭敬佛。<a id="a-8k"></a>二为恭敬法。<a id="a-8l"></a>三为恭敬同学者。<a id="a-8m"></a>四为恭敬戒。<a id="a-8n"></a>五为好口。<a id="a-8o"></a>六为善知识。</p>
  <p id="a8p">第七六法。<a id="a-8q"></a>难受。<a id="a-8r"></a>六行度世。<a id="a-8s"></a>若有言。<a id="a-8t"></a>我有等意定心。<a id="a-8u"></a>已行已有。<a id="a-8v"></a>复言。<a id="a-8w"></a>我意中嗔恚未解。<a id="a-8x"></a>便可报言。<a id="a-8y"></a>莫说是。<a id="a-8z"></a>何以故。<a id="a-90"></a>无有是。<a id="a-91"></a>已等心定意已行已作已有。<a id="a-92"></a>宁当有嗔恚耶。<a id="a-93"></a>无有是。<a id="a-94"></a>何以故。<a id="a-95"></a>有等心定意。<a id="a-96"></a>为除嗔恚故。</p>
  <p id="a97">二为若行者言。<a id="a-98"></a>我有慈意定心。<a id="a-99"></a>已作已行已有。<a id="a-9A"></a>但有杀意不除。<a id="a-9B"></a>可报。<a id="a-9C"></a>不如言。<a id="a-9D"></a>何以故。<a id="a-9E"></a>已慈心定意已行已作已有。<a id="a-9F"></a>宁当有杀意耶。<a id="a-9G"></a>无有是。<a id="a-9H"></a>何以故。<a id="a-9I"></a>已有慈意定心。<a id="a-9J"></a>为无有杀意。</p>
  <p id="a9K">三为若学者。<a id="a-9L"></a>我有喜心等定意。<a id="a-9M"></a>已行已作已有。<a id="a-9N"></a>但意不止不可报言。<a id="a-9O"></a>莫说是。<a id="a-9P"></a>何以故。<a id="a-9Q"></a>无有是。<a id="a-9R"></a>已有等意定心。<a id="a-9S"></a>已行已增已有。<a id="a-9T"></a>宁不定不可耶。<a id="a-9U"></a>无有是。<a id="a-9V"></a>何以故。<a id="a-9W"></a>等意定心。<a id="a-9X"></a>为除不可不定故。</p>
  <p id="a9Y">四为若学者言。<a id="a-9Z"></a>我有观定意。<a id="a-9a"></a>已行已作已有。<a id="a-9b"></a>但爱欲嗔恚未除。<a id="a-9c"></a>可报言。<a id="a-9d"></a>莫说是。<a id="a-9e"></a>何以故。<a id="a-9f"></a>已有观定意。<a id="a-9g"></a>便无有爱欲嗔恚。</p>
  <p id="a9h">五为若行者言。<a id="a-9i"></a>我无有疑。<a id="a-9j"></a>但意不能。<a id="a-9k"></a>可报言。<a id="a-9l"></a>莫说是。<a id="a-9m"></a>何以故。<a id="a-9n"></a>解要无有疑故。</p>
  <p id="a9o">六为若行者言。<a id="a-9p"></a>已得定意已足。<a id="a-9q"></a>但意往念识。<a id="a-9r"></a>可报。<a id="a-9s"></a>不如言。<a id="a-9t"></a>无有是。<a id="a-9u"></a>亦不应是念。<a id="a-9v"></a>得定意无所念已足。<a id="a-9w"></a>复意行念识无有是。<a id="a-9x"></a>何以故。<a id="a-9y"></a>意已得度者。<a id="a-9z"></a>不应复念。</p>
  <p id="aA0">第八六法。<a id="a-A1"></a>当令有六念。<a id="a-A2"></a>一为念佛。<a id="a-A3"></a>二为念法。<a id="a-A4"></a>三为念同学者。<a id="a-A5"></a>四为念戒。<a id="a-A6"></a>五为念与。<a id="a-A7"></a>六为念天。</p>
  <p id="aA8">第九六法。<a id="a-A9"></a>当知。<a id="a-AA"></a>六无有量。<a id="a-AB"></a>一为见无有量。<a id="a-AC"></a>二为闻无有量。<a id="a-AD"></a>三为利无有量。<a id="a-AE"></a>四为戒无有量。<a id="a-AF"></a>五为事无有量。<a id="a-AG"></a>六为念无有量。</p>
  <p id="aAH">第十六法。<a id="a-AI"></a>证自知。<a id="a-AJ"></a>六知。<a id="a-AK"></a>一神足。<a id="a-AL"></a>二彻听。<a id="a-AM"></a>三知人意。<a id="a-AN"></a>四知本从来。<a id="a-AO"></a>五知往生何所。<a id="a-AP"></a>六知结尽。<a id="a-AQ"></a>是行者六十法。<a id="a-AR"></a>是不非是不异。<a id="a-AS"></a>有谛如有不惑不倒。<a id="a-AT"></a>是如有持慧意观。</p>
  <p id="aAU">第一七法。<a id="a-AV"></a>行者竟无为。<a id="a-AW"></a>七宝。<a id="a-AX"></a>一为信宝。<a id="a-AY"></a>二为戒宝。<a id="a-AZ"></a>三为愧宝。<a id="a-Aa"></a>四为惭宝。<a id="a-Ab"></a>五为闻宝。<a id="a-Ac"></a>六为施宝。<a id="a-Ad"></a>七为慧宝。</p>
  <p id="aAe">第二七法。<a id="a-Af"></a>可行。<a id="a-Ag"></a>七觉意。<a id="a-Ah"></a>一为意觉意。<a id="a-Ai"></a>二为分别法觉意。<a id="a-Aj"></a>三为精进觉意。<a id="a-Ak"></a>四为可觉意。<a id="a-Al"></a>五为猗觉意。<a id="a-Am"></a>六为定觉意。<a id="a-An"></a>七为护觉意。</p>
  <p id="aAo">第三七法。<a id="a-Ap"></a>当知。<a id="a-Aq"></a>七有。<a id="a-Ar"></a>一为不可有。<a id="a-As"></a>二为畜生有。<a id="a-At"></a>三为饿鬼有。<a id="a-Au"></a>四为人有。<a id="a-Av"></a>五为天有。<a id="a-Aw"></a>六为行有。<a id="a-Ax"></a>七为中有。</p>
  <p id="aAy">第四七法。<a id="a-Az"></a>可舍。<a id="a-B0"></a>七结。<a id="a-B1"></a>一为爱欲结。<a id="a-B2"></a>二为不可结。<a id="a-B3"></a>三为乐有结。<a id="a-B4"></a>四为自憍慢结。<a id="a-B5"></a>五为邪结。<a id="a-B6"></a>六为痴结。<a id="a-B7"></a>七为疑结。</p>
  <p id="aB8">第五七法。<a id="a-B9"></a>可减恶人七法。<a id="a-BA"></a>一为不信。<a id="a-BB"></a>二为无有愧。<a id="a-BC"></a>三为无有惭。<a id="a-BD"></a>四为无有精进。<a id="a-BE"></a>五为忘意。<a id="a-BF"></a>六为不定意。<a id="a-BG"></a>七为无有慧。</p>
  <p id="aBH">第六七法。<a id="a-BI"></a>增慧。<a id="a-BJ"></a>七慧者法。<a id="a-BK"></a>一为信。<a id="a-BL"></a>二为愧。<a id="a-BM"></a>三为惭。<a id="a-BN"></a>四为发精进。<a id="a-BO"></a>五为守意。<a id="a-BP"></a>六为定。<a id="a-BQ"></a>七为慧。</p>
  <p id="aBR">第七七法。<a id="a-BS"></a>难受知。<a id="a-BT"></a>七识止处。<a id="a-BU"></a>有色身异身异相。<a id="a-BV"></a>譬如或人中或天上。<a id="a-BW"></a>是为一识止处。</p>
  <p id="aBX">有色若干身一想。<a id="a-BY"></a>譬如天上天。<a id="a-BZ"></a>名为梵。<a id="a-Ba"></a>上头有。<a id="a-Bb"></a>是为二识止处。</p>
  <p id="aBc">有在色处。<a id="a-Bd"></a>一身一想。<a id="a-Be"></a>譬如天名为自明。<a id="a-Bf"></a>是为三识止处。</p>
  <p id="aBg">有无有色处行者。<a id="a-Bh"></a>一切从色度灭恚念无有量行止。<a id="a-Bi"></a>譬如天名为空。<a id="a-Bj"></a>是为四识止处。</p>
  <p id="aBk">有无有色处行者。<a id="a-Bl"></a>一切从空得度行识无有量止。<a id="a-Bm"></a>譬如天名为识。<a id="a-Bn"></a>是为五识止处。</p>
  <p id="aBo">有不在色行者。<a id="a-Bp"></a>无有想亦不离想。<a id="a-Bq"></a>譬如天名为无有想。<a id="a-Br"></a>是为七识止处。</p>
  <p id="aBs">第八七法。<a id="a-Bt"></a>行令有定意。<a id="a-Bu"></a>一为直见。<a id="a-Bv"></a>二为直念。<a id="a-Bw"></a>三为直语。<a id="a-Bx"></a>四为直法。<a id="a-By"></a>五为直业。<a id="a-Bz"></a>六为直方便。<a id="a-C0"></a>七为直意。</p>
  <p id="aC1">第九七法。<a id="a-C2"></a>当知。<a id="a-C3"></a>七现恩。<a id="a-C4"></a>一为若道行者。<a id="a-C5"></a>意在佛信入道根生住无有能坏。<a id="a-C6"></a>若沙门若婆罗门若天若魔若梵亦余世间行者。<a id="a-C7"></a>二为持戒守律摄戒。<a id="a-C8"></a>出入成畏死罪。<a id="a-C9"></a>持戒学戒。<a id="a-CA"></a>三为有好知识。<a id="a-CB"></a>有好同居。<a id="a-CC"></a>有好自归。<a id="a-CD"></a>四为独居不二共牵行牵身牵意。<a id="a-CE"></a>五为持精进行。<a id="a-CF"></a>坚精进行。<a id="a-CG"></a>不舍道法方便。<a id="a-CH"></a>六为意计。<a id="a-CI"></a>宁身肌筋骨血干坏。<a id="a-CJ"></a>但当所应行者发精进。<a id="a-CK"></a>七为有瞻者坚行者。<a id="a-CL"></a>不舍方便者。<a id="a-CM"></a>道法行应得。<a id="a-CN"></a>已未得精进不得中止。<a id="a-CO"></a>守意行最意持行自久行久说意不忘。<a id="a-CP"></a>七为念慧行知生灭得慧意。<a id="a-CQ"></a>是为七现恩。</p>
  <p id="aCR">第十七法。<a id="a-CS"></a>当令有证。<a id="a-CT"></a>一有法。<a id="a-CU"></a>二有解。<a id="a-CV"></a>三知时。<a id="a-CW"></a>四知足。<a id="a-CX"></a>五知身。<a id="a-CY"></a>六知众。<a id="a-CZ"></a>七知人前后。<a id="a-Ca"></a>是行者七十法。<a id="a-Cb"></a>是不非是不异。<a id="a-Cc"></a>有谛如有不惑不倒。<a id="a-Cd"></a>是知有持慧意观。</p>
 </body>
</html>