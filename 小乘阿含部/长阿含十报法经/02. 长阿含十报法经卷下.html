<!doctype html>
<html id="z3IBUJ7Zt" data-ver="934">
 <head>
  <meta charset="utf-8">
  <meta author="安世高">
  <meta library="龙藏">
  <meta catalog="小乘阿含部">
  <meta period="后汉">
 </head>
 <body>
  <h1 id="a1">长阿含十报法经卷下</h1>
  <p id="a2">第一八法。<a id="a-3"></a>行者为增本行未得慧法八因缘。<a id="a-4"></a>何等八。<a id="a-5"></a>一为若行者依受教诫行。<a id="a-6"></a>亦依慧者同学者。<a id="a-7"></a>是本行。<a id="a-8"></a>未得慧便得慧。<a id="a-9"></a>是为一法因缘。</p>
  <p id="aA">已依佛亦余慧者同学者。<a id="a-B"></a>得时时闻微法经。<a id="a-C"></a>是增本行。<a id="a-D"></a>不得本慧便得本慧。<a id="a-E"></a>是为二法因缘已闻法。<a id="a-F"></a>却身却意。<a id="a-G"></a>从是本行因缘。<a id="a-H"></a>不得慧便得慧。<a id="a-I"></a>是为三法因缘。</p>
  <p id="aJ">已闻法。<a id="a-K"></a>精进行。<a id="a-L"></a>从是增本行。<a id="a-M"></a>不得慧便得慧。<a id="a-N"></a>是为四法因缘。</p>
  <p id="aO">守意行尽力自久作久说欲念得念。<a id="a-P"></a>是增行。<a id="a-Q"></a>不得慧便得慧。<a id="a-R"></a>是为五法因缘。</p>
  <p id="aS">受语亦如受法行。<a id="a-T"></a>是增行。<a id="a-U"></a>不得慧便得慧。<a id="a-V"></a>是为六法因缘乐法乐行数说经。<a id="a-W"></a>是增行。<a id="a-X"></a>不得慧便得慧。<a id="a-Y"></a>是为七法因缘。</p>
  <p id="aZ">知五阴增减见行。<a id="a-a"></a>若是色若是色习。<a id="a-b"></a>若从是色得灭。<a id="a-c"></a>是痛痒思想生死识。<a id="a-d"></a>是识是从是识得度。<a id="a-e"></a>是增本行。<a id="a-f"></a>未得慧便得慧。<a id="a-g"></a>是为八法因缘。</p>
  <p id="ah">第二八法。<a id="a-i"></a>可行得道者。<a id="a-j"></a>八种道。<a id="a-k"></a>一为直见。<a id="a-l"></a>二为直念。<a id="a-m"></a>三为直语。<a id="a-n"></a>四为直法。<a id="a-o"></a>五为直业。<a id="a-p"></a>六为直方便。<a id="a-q"></a>七为直意。<a id="a-r"></a>八为直定。</p>
  <p id="as">第三八法。<a id="a-t"></a>当知八世间法。<a id="a-u"></a>一为利。<a id="a-v"></a>二为不利。<a id="a-w"></a>三为名闻。<a id="a-x"></a>四为不名闻。<a id="a-y"></a>五为论议。<a id="a-z"></a>六为称誉。<a id="a-10"></a>七为乐。<a id="a-11"></a>八为不乐。</p>
  <p id="a12">第四八法可舍。<a id="a-13"></a>一为不直见。<a id="a-14"></a>二为不直念。<a id="a-15"></a>三为不直语。<a id="a-16"></a>四为不直法。<a id="a-17"></a>五为不直业。<a id="a-18"></a>六为不直方便。<a id="a-19"></a>七为不直意。<a id="a-1A"></a>八为不直定。</p>
  <p id="a1B">第五八法。<a id="a-1C"></a>可减。<a id="a-1D"></a>八瞢瞢不精进道。<a id="a-1E"></a>行者。<a id="a-1F"></a>若在郡在县在聚亦余处。<a id="a-1G"></a>依行清朝起。<a id="a-1H"></a>着衣持应器。<a id="a-1I"></a>入郡县求食。<a id="a-1J"></a>意计当得多可意啖食。<a id="a-1K"></a>已行不得多可啖食。<a id="a-1L"></a>便念今日自不得多可意啖食。<a id="a-1M"></a>身羸不能坐。<a id="a-1N"></a>当倾卧便倾卧。<a id="a-1O"></a>不复求度世方便。<a id="a-1P"></a>未得当得。<a id="a-1Q"></a>未解当解。<a id="a-1R"></a>当自知不自知。<a id="a-1S"></a>是为一瞢瞢种不精进道。</p>
  <p id="a1T">行者。<a id="a-1U"></a>若在郡在县在聚亦余处。<a id="a-1V"></a>依行清朝起。<a id="a-1W"></a>着衣持应器。<a id="a-1X"></a>入郡县求食。<a id="a-1Y"></a>意计。<a id="a-1Z"></a>当多可意啖食。<a id="a-1a"></a>自得多可啖食。<a id="a-1b"></a>自意念我为朝得多可啖食。<a id="a-1c"></a>便自念朝得多可啖食。<a id="a-1d"></a>为我身重。<a id="a-1e"></a>不能行不能坐。<a id="a-1f"></a>令我倾卧。<a id="a-1g"></a>便卧。<a id="a-1h"></a>无有度世方便。<a id="a-1i"></a>所应得不得。<a id="a-1j"></a>所应解无解。<a id="a-1k"></a>所应自知不自知。<a id="a-1l"></a>是为二瞢瞢种。</p>
  <p id="a1m">或有时行者。<a id="a-1n"></a>或时应出行道。<a id="a-1o"></a>便意生我为应出行道。<a id="a-1p"></a>我不能出行道。<a id="a-1q"></a>不能受教诫行。<a id="a-1r"></a>令我倾卧。<a id="a-1s"></a>不复求度世方便。<a id="a-1t"></a>当得未得。<a id="a-1u"></a>当解未解。<a id="a-1v"></a>当自知未自知。<a id="a-1w"></a>是为三瞢瞢种。</p>
  <p id="a1x">或时行者。<a id="a-1y"></a>昼日行道。<a id="a-1z"></a>意计朝行道来。<a id="a-20"></a>念身羸不能坐行。<a id="a-21"></a>令我倾卧。<a id="a-22"></a>便倾卧。<a id="a-23"></a>无有度世方便。<a id="a-24"></a>当得不得。<a id="a-25"></a>当解不解。<a id="a-26"></a>当自知证不自知证。<a id="a-27"></a>是为四瞢瞢种。</p>
  <p id="a28">或时行者。<a id="a-29"></a>应好行。<a id="a-2A"></a>便计我应好行。<a id="a-2B"></a>我不能行。<a id="a-2C"></a>不能奉受教诫。<a id="a-2D"></a>令我须臾间倾卧。<a id="a-2E"></a>便倾卧。<a id="a-2F"></a>不求度世方便。<a id="a-2G"></a>应及者不及。<a id="a-2H"></a>应解者不解。<a id="a-2I"></a>应自知证不自知证。<a id="a-2J"></a>是为五瞢瞢种。</p>
  <p id="a2K">或时行者计。<a id="a-2L"></a>我朝以行道。<a id="a-2M"></a>已身羸不能坐。<a id="a-2N"></a>令我倾卧。<a id="a-2O"></a>已倾卧。<a id="a-2P"></a>不求度世方便。<a id="a-2Q"></a>应得不得。<a id="a-2R"></a>应解不解。<a id="a-2S"></a>应自知证不自知证。<a id="a-2T"></a>是为六瞢瞢种。</p>
  <p id="a2U">或时行者。<a id="a-2V"></a>已得病苦。<a id="a-2W"></a>便念我已苦得病。<a id="a-2X"></a>身羸不能行不能坐。<a id="a-2Y"></a>令我倾卧。<a id="a-2Z"></a>便倾卧。<a id="a-2a"></a>无有度世方便。<a id="a-2b"></a>当得不得。<a id="a-2c"></a>当解不解。<a id="a-2d"></a>当自知证不自知证。<a id="a-2e"></a>是为七瞢瞢种。</p>
  <p id="a2f">或时行者。<a id="a-2g"></a>适从病起。<a id="a-2h"></a>不久便念。<a id="a-2i"></a>我为适从病起。<a id="a-2j"></a>身羸不能行坐。<a id="a-2k"></a>令我倾卧。<a id="a-2l"></a>便倾卧。<a id="a-2m"></a>不求度世方便。<a id="a-2n"></a>当得不得。<a id="a-2o"></a>当解不解。<a id="a-2p"></a>当自知证不自知证。<a id="a-2q"></a>是为八瞢瞢种。</p>
  <p id="a2r">第六八法。<a id="a-2s"></a>行增道。<a id="a-2t"></a>八精进方便道。<a id="a-2u"></a>行者。<a id="a-2v"></a>若在郡在县在聚亦余处。<a id="a-2w"></a>依行清朝起。<a id="a-2x"></a>着衣持应器。<a id="a-2y"></a>入郡县求食。<a id="a-2z"></a>意计。<a id="a-30"></a>当得多可啖食。<a id="a-31"></a>不得多可啖食。<a id="a-32"></a>自意计。<a id="a-33"></a>我朝不得多可啖食。<a id="a-34"></a>身轻能行坐。<a id="a-35"></a>令我作方便。<a id="a-36"></a>未得令得。<a id="a-37"></a>未解令解。<a id="a-38"></a>未自知令自知。<a id="a-39"></a>是为一精进方便。</p>
  <p id="a3A">或时行者。<a id="a-3B"></a>若在郡在县在聚亦余处。<a id="a-3C"></a>依行清朝起。<a id="a-3D"></a>着衣持应器。<a id="a-3E"></a>入郡县求食。<a id="a-3F"></a>意计。<a id="a-3G"></a>当得多可啖食。<a id="a-3H"></a>便得多可啖食。<a id="a-3I"></a>便念已。<a id="a-3J"></a>朝得多可啖食。<a id="a-3K"></a>身有力能前坐行。<a id="a-3L"></a>令我求方便。<a id="a-3M"></a>未得当得。<a id="a-3N"></a>未解当解。<a id="a-3O"></a>未自知当自知。<a id="a-3P"></a>是为二精进方便。</p>
  <p id="a3Q">或时行者。<a id="a-3R"></a>当出行意生。<a id="a-3S"></a>我为应出。<a id="a-3T"></a>身不能行。<a id="a-3U"></a>亦不能受教诫行。<a id="a-3V"></a>令我教敕求方便。<a id="a-3W"></a>为自作道方便。<a id="a-3X"></a>未得者致得。<a id="a-3Y"></a>未解者致解。<a id="a-3Z"></a>未自知致自知。<a id="a-3a"></a>是为三精进方便。</p>
  <p id="a3b">或时行者。<a id="a-3c"></a>已行道生。<a id="a-3d"></a>我已行道来。<a id="a-3e"></a>不能自行道。<a id="a-3f"></a>不能奉事教诫。<a id="a-3g"></a>令我开所犯。<a id="a-3h"></a>令有方便。<a id="a-3i"></a>未得当得。<a id="a-3j"></a>未解当解。<a id="a-3k"></a>未自知当自知。<a id="a-3l"></a>是为四精进方便。</p>
  <p id="a3m">或时行者。<a id="a-3n"></a>应行便念。<a id="a-3o"></a>我不能作行成教。<a id="a-3p"></a>或令我居前求方便。<a id="a-3q"></a>便前行方便。<a id="a-3r"></a>末得当得。<a id="a-3s"></a>未解当解。<a id="a-3t"></a>未自知当。<a id="a-3u"></a>自知。<a id="a-3v"></a>是为五精进方便。</p>
  <p id="a3w">或时行者。<a id="a-3x"></a>尽行便念。<a id="a-3y"></a>我已尽行。<a id="a-3z"></a>不能复行。<a id="a-40"></a>成教诫。<a id="a-41"></a>令我能得闭所犯。<a id="a-42"></a>便求方便。<a id="a-43"></a>所犯闭。<a id="a-44"></a>未得当得。<a id="a-45"></a>未解当解。<a id="a-46"></a>未自知当自知。<a id="a-47"></a>是为六精进方便。</p>
  <p id="a48">或时行者。<a id="a-49"></a>身有病苦极。<a id="a-4A"></a>便念我有病苦极。<a id="a-4B"></a>有时从是病死。<a id="a-4C"></a>念我须臾间求方便行。<a id="a-4D"></a>未得当得。<a id="a-4E"></a>未解当解。<a id="a-4F"></a>未自知当自知。<a id="a-4G"></a>是为七精进方便。</p>
  <p id="a4H">或时行者。<a id="a-4I"></a>适从病起不久便念。<a id="a-4J"></a>身适从病起畏恐病复来。<a id="a-4K"></a>今我居前求方便行。<a id="a-4L"></a>便居前求方便行。<a id="a-4M"></a>未得得未解解。<a id="a-4N"></a>未自知自知。<a id="a-4O"></a>是为八精进方便。</p>
  <p id="a4P">第七八法难受八解脱。<a id="a-4Q"></a>或时行者。<a id="a-4R"></a>内想色外观色。<a id="a-4S"></a>若少好丑所色。<a id="a-4T"></a>自在知自在见。<a id="a-4U"></a>意想亦如有。<a id="a-4V"></a>是为一解脱。</p>
  <p id="a4W">或时行道者。<a id="a-4X"></a>内思色外见色。<a id="a-4Y"></a>是为二解脱。</p>
  <p id="a4Z">或时行着。<a id="a-4a"></a>净解脱身知受行。<a id="a-4b"></a>是为三解脱。</p>
  <p id="a4c">一切度色灭恚若干念不念无有要空受空行。<a id="a-4d"></a>是为四解脱。</p>
  <p id="a4e">一切度空无有要识受行一切度识无所识有不用受行。<a id="a-4f"></a>是为五解脱。</p>
  <p id="a4g">一切度无所有不用无有想亦非无有想受行。<a id="a-4h"></a>是为六解脱。</p>
  <p id="a4i">一切度无有想亦不无有想行。<a id="a-4j"></a>是为七解脱。</p>
  <p id="a4k">灭想思身知受行。<a id="a-4l"></a>是为八解脱。</p>
  <p id="a4m">第八八法。<a id="a-4n"></a>合有八大人念。<a id="a-4o"></a>何等为八。</p>
  <p id="a4p">一为念道法。<a id="a-4q"></a>少欲者非多欲者。</p>
  <p id="a4r">二为道法。<a id="a-4s"></a>足者不足者。<a id="a-4t"></a>无有道法。</p>
  <p id="a4u">三为道法。<a id="a-4v"></a>受行者不受行者。<a id="a-4w"></a>无有道法。</p>
  <p id="a4x">四为道法。<a id="a-4y"></a>精进者不精进者。<a id="a-4z"></a>无有道法。</p>
  <p id="a50">五为道法。<a id="a-51"></a>守意者不守意者。<a id="a-52"></a>无有道法。</p>
  <p id="a53">六为道法。<a id="a-54"></a>定意者不定意者。<a id="a-55"></a>无有道法。</p>
  <p id="a56">七为道法。<a id="a-57"></a>智慧者不智慧者。<a id="a-58"></a>无有道法。</p>
  <p id="a59">八为道法。<a id="a-5A"></a>无有家乐无有家不乐。<a id="a-5B"></a>共居有家乐。<a id="a-5C"></a>共居无有道法。<a id="a-5D"></a>是为八大人念。</p>
  <p id="a5E">第九八法。<a id="a-5F"></a>当知八法。<a id="a-5G"></a>知为何等。<a id="a-5H"></a>内想色外见色少端正不端正得摄色知自在亦自在见意念计。<a id="a-5I"></a>是为一自在。</p>
  <p id="a5J">内念色外见色。<a id="a-5K"></a>见色不啻在所行自在知自在见。<a id="a-5L"></a>如是想。<a id="a-5M"></a>是为二自在。</p>
  <p id="a5N">内无有色想外见色少端正不端正所色在所行自在知自在见。<a id="a-5O"></a>如是想。<a id="a-5P"></a>是为三自在。</p>
  <p id="a5Q">内不念色外见色。<a id="a-5R"></a>不啻端正不端正所色在所行自在知自在见。<a id="a-5S"></a>如是想是为四自在。<a id="a-5T"></a>内念色想外见色青青色青明青见。<a id="a-5U"></a>譬如华名为郁者。<a id="a-5V"></a>青青色青明青见。<a id="a-5W"></a>如是内色想外见色。<a id="a-5X"></a>青青色青明青见。<a id="a-5Y"></a>如是想。<a id="a-5Z"></a>是为五自在内知色想外见色。<a id="a-5a"></a>黄黄色黄明黄见。<a id="a-5b"></a>譬如加尼华。<a id="a-5c"></a>最明色衣黄黄色黄明黄见。<a id="a-5d"></a>如是内色想外见色。<a id="a-5e"></a>黄黄色黄明黄见。<a id="a-5f"></a>如是想。<a id="a-5g"></a>是为六自在。</p>
  <p id="a5h">内色想外见色。<a id="a-5i"></a>赤赤色赤明赤见。<a id="a-5j"></a>譬如绛色华。<a id="a-5k"></a>亦最色绛衣。<a id="a-5l"></a>赤赤色赤明赤见。<a id="a-5m"></a>如是行者。<a id="a-5n"></a>内色想外见色。<a id="a-5o"></a>赤赤色赤明赤见。<a id="a-5p"></a>如是色在所行自在知自在见。<a id="a-5q"></a>如是想。<a id="a-5r"></a>是为七自在。<a id="a-5s"></a>内色想外见色。<a id="a-5t"></a>白白色白明白见。<a id="a-5u"></a>譬如明星亦最成白衣。<a id="a-5v"></a>白白色白明白见。<a id="a-5w"></a>如是行者。<a id="a-5x"></a>内色想外见色。<a id="a-5y"></a>白白色白明白见。<a id="a-5z"></a>如是色在所行自在知自在见。<a id="a-60"></a>有如是想。<a id="a-61"></a>是为八自在。<a id="a-62"></a>第十八法。<a id="a-63"></a>时知当自知。<a id="a-64"></a>八无有着行者。<a id="a-65"></a>力无所著行者爱欲见。<a id="a-66"></a>譬如火如是见知如是见见。<a id="a-67"></a>令爱欲念爱往使慧意不复着不著者。<a id="a-68"></a>是为一力。</p>
  <p id="a69">四意止行已足无所著者。<a id="a-6A"></a>是为二力。</p>
  <p id="a6B">四意断行已足。<a id="a-6C"></a>是为三力。</p>
  <p id="a6D">四禅足行已具足。<a id="a-6E"></a>是为四力。</p>
  <p id="a6F">五根行已足。<a id="a-6G"></a>是为五力。</p>
  <p id="a6H">五力行已足。<a id="a-6I"></a>是为六力。</p>
  <p id="a6J">七觉意行已足。<a id="a-6K"></a>是为七力。</p>
  <p id="a6L">八行行已足。<a id="a-6M"></a>是为八力。<a id="a-6N"></a>是为行者八十法是不非是不异有谛。<a id="a-6O"></a>如有不惑不倒。<a id="a-6P"></a>是如有持慧意观。</p>
  <p id="a6Q">第一九法行者。<a id="a-6R"></a>多行九意喜。<a id="a-6S"></a>何等为九。<a id="a-6T"></a>一为闻法喜。<a id="a-6U"></a>二为念喜。<a id="a-6V"></a>三为喜喜。<a id="a-6W"></a>四为乐喜。<a id="a-6X"></a>五为受猗喜。<a id="a-6Y"></a>六为安喜。<a id="a-6Z"></a>七为定喜。<a id="a-6a"></a>八为止喜。<a id="a-6b"></a>九为离喜。</p>
  <p id="a6c">第二九法。<a id="a-6d"></a>精进致净。<a id="a-6e"></a>何等为九。<a id="a-6f"></a>一为精进度致净。<a id="a-6g"></a>二为意度致净。<a id="a-6h"></a>三为见度致净。<a id="a-6i"></a>四为疑度致净。<a id="a-6j"></a>五为道道致净。<a id="a-6k"></a>六为慧见如净。<a id="a-6l"></a>七为见慧爱断度致净。<a id="a-6m"></a>八为断种。<a id="a-6n"></a>九为度世。<a id="a-6o"></a>第三九法。<a id="a-6p"></a>当知九神止处。<a id="a-6q"></a>何等为九。<a id="a-6r"></a>有色象神止处。<a id="a-6s"></a>若干身若干想非一。<a id="a-6t"></a>譬名为人亦一辈天。<a id="a-6u"></a>是为一神止处。</p>
  <p id="a6v">有色神止处。<a id="a-6w"></a>若干身非一一想。<a id="a-6x"></a>譬天名为梵意命上头致。<a id="a-6y"></a>是为二神止处。</p>
  <p id="a6z">有色神止处。<a id="a-70"></a>一身若干想。<a id="a-71"></a>譬天名为乐明。<a id="a-72"></a>是为三神止处。</p>
  <p id="a73">有色神止处。<a id="a-74"></a>一身一想。<a id="a-75"></a>譬天名为遍净。<a id="a-76"></a>是为四神止处。</p>
  <p id="a77">有色神止处。<a id="a-78"></a>不受想不更想。<a id="a-79"></a>譬天名为无有想。<a id="a-7A"></a>是为五神明止处。</p>
  <p id="a7B">有无有色神止处。<a id="a-7C"></a>一切度色灭恚不可不念。<a id="a-7D"></a>若干身无有量空受行。<a id="a-7E"></a>譬天名为空慧。<a id="a-7F"></a>是为六神明止处。</p>
  <p id="a7G">有不色神止处。<a id="a-7H"></a>一切竟度空无有量识慧行意止。<a id="a-7I"></a>譬天名为识慧行。<a id="a-7J"></a>是为七神明止处。</p>
  <p id="a7K">有不在色神止处。<a id="a-7L"></a>一切从识慧竟度无所有慧受行度。<a id="a-7M"></a>譬天名为无所念慧。<a id="a-7N"></a>是为八神明止处。</p>
  <p id="a7O">有无有色神止处。<a id="a-7P"></a>一切从无所欲慧竟度无有思想亦不得离思想受竟止。<a id="a-7Q"></a>譬天名为无有思想亦不离思想。<a id="a-7R"></a>是为九神明止处。</p>
  <p id="a7S">第四九法当拔九结。<a id="a-7T"></a>何等为九。<a id="a-7U"></a>爱欲为一结。<a id="a-7V"></a>嗔恚为二结。<a id="a-7W"></a>憍慢为三结。<a id="a-7X"></a>痴为四结。<a id="a-7Y"></a>邪见为五结。<a id="a-7Z"></a>疑为六结。<a id="a-7a"></a>贪为七结。<a id="a-7b"></a>嫉为八结。<a id="a-7c"></a>悭为九结。</p>
  <p id="a7d">第五九法。<a id="a-7e"></a>当灭九恼本。<a id="a-7f"></a>何等为九。<a id="a-7g"></a>若行者有欲施恶施。<a id="a-7h"></a>令不安施令侵亦念余恶。<a id="a-7i"></a>若行者向念。<a id="a-7j"></a>是从是生恼。<a id="a-7k"></a>是为一恼。</p>
  <p id="a7l">若行者。<a id="a-7m"></a>已有作恶。<a id="a-7n"></a>已施恶已不安。<a id="a-7o"></a>已侵亦余恶已施若行者向念。<a id="a-7p"></a>是从是生恼。<a id="a-7q"></a>是为二恼。</p>
  <p id="a7r">若行者。<a id="a-7s"></a>后复欲施恶欲施令不安欲施侵欲施余恶。<a id="a-7t"></a>若行者向念。<a id="a-7u"></a>是从是生恼。<a id="a-7v"></a>是为三恼。<a id="a-7w"></a>若行者有亲厚有欲施行者亲厚恶欲施恶欲施不安欲施侵欲余恶。<a id="a-7x"></a>若行者向念。<a id="a-7y"></a>是从是复生恼。<a id="a-7z"></a>是为四恼。</p>
  <p id="a80">若行者。<a id="a-81"></a>有亲厚有者。<a id="a-82"></a>已施恶已施不安已施侵已施余恶。<a id="a-83"></a>若行者向念。<a id="a-84"></a>是从是生恼。<a id="a-85"></a>是为五恼。</p>
  <p id="a86">若行者。<a id="a-87"></a>有亲厚后复欲施行者。<a id="a-88"></a>亲厚恶欲施不安欲施侵欲施余恶。<a id="a-89"></a>若行者向念。<a id="a-8A"></a>是从是生恼。<a id="a-8B"></a>是为六恼。</p>
  <p id="a8C">若行者。<a id="a-8D"></a>有恐不相便有者助行者。<a id="a-8E"></a>恐不相便。<a id="a-8F"></a>欲施安欲解侵不欲令有余恶。<a id="a-8G"></a>若行者向念不可。<a id="a-8H"></a>是从是生恼。<a id="a-8I"></a>是为七恼。</p>
  <p id="a8J">若行者有恐不相便有者欲助行者。<a id="a-8K"></a>不相便已施安已解侵。<a id="a-8L"></a>不欲令有余恶。<a id="a-8M"></a>若行者向念不可。<a id="a-8N"></a>是生从是生恼。<a id="a-8O"></a>是为八恼。</p>
  <p id="a8P">若行者有恐不相便有者为行者。<a id="a-8Q"></a>恐不相便已助已安已解侵亦余恶。<a id="a-8R"></a>若行者向念不可。<a id="a-8S"></a>是令不相便者令安。<a id="a-8T"></a>从是生恼。<a id="a-8U"></a>是为九恼。</p>
  <p id="a8V">第六九法。<a id="a-8W"></a>当思惟除九意恼。<a id="a-8X"></a>何等九。<a id="a-8Y"></a>或时行者。<a id="a-8Z"></a>是为我令亡。<a id="a-8a"></a>令我他有。<a id="a-8b"></a>令我无有乐。<a id="a-8c"></a>令我不安隐。<a id="a-8d"></a>已施我恶。<a id="a-8e"></a>持是恶恼意向。<a id="a-8f"></a>若行者向念是。<a id="a-8g"></a>是为一。</p>
  <p id="a8h">或时行者。<a id="a-8i"></a>是为我令我亡令我有他。<a id="a-8j"></a>令我无有乐。<a id="a-8k"></a>令我不安隐。<a id="a-8l"></a>见作我恶持是恶恼意向。<a id="a-8m"></a>若行者向念是。<a id="a-8n"></a>是为二。</p>
  <p id="a8o">或时行者。<a id="a-8p"></a>是为我令亡令我有他。<a id="a-8q"></a>令我无有乐。<a id="a-8r"></a>令我不安隐。<a id="a-8s"></a>会作我恶。<a id="a-8t"></a>持是恶恼意向。<a id="a-8u"></a>若行者向念是。<a id="a-8v"></a>是为三。</p>
  <p id="a8w">或时行者。<a id="a-8x"></a>有时是意生所我有亲厚令亡令有他令无有乐。<a id="a-8y"></a>令不安隐。<a id="a-8z"></a>已施恶持是恶恼意向。<a id="a-90"></a>若行者向念是。<a id="a-91"></a>是为四。</p>
  <p id="a92">或时行者。<a id="a-93"></a>有时是意生所。<a id="a-94"></a>我有亲厚。<a id="a-95"></a>令亡令有他。<a id="a-96"></a>令无有乐。<a id="a-97"></a>令不安隐。<a id="a-98"></a>为见作恶。<a id="a-99"></a>持是恶恼意向。<a id="a-9A"></a>若行者向念是。<a id="a-9B"></a>是为五。</p>
  <p id="a9C">或时行者。<a id="a-9D"></a>有时是意生所我有亲厚。<a id="a-9E"></a>令亡令有他。<a id="a-9F"></a>令无有乐。<a id="a-9G"></a>令不安隐。<a id="a-9H"></a>为会作恶。<a id="a-9I"></a>持是恶恼意向。<a id="a-9J"></a>若行者向念是。<a id="a-9K"></a>是为六。</p>
  <p id="a9L">或有时行者。<a id="a-9M"></a>有是意生所。<a id="a-9N"></a>我不相便所。<a id="a-9O"></a>我念恶念。<a id="a-9P"></a>令不安隐。<a id="a-9Q"></a>念令不吉。<a id="a-9R"></a>为令我怨有利令安令乐令安隐。<a id="a-9S"></a>已作持是恼意向。<a id="a-9T"></a>若行者向念是。<a id="a-9U"></a>是为七。</p>
  <p id="a9V">或有时行者。<a id="a-9W"></a>有是意生所。<a id="a-9X"></a>我不相便所。<a id="a-9Y"></a>我念恶念。<a id="a-9Z"></a>令不安隐。<a id="a-9a"></a>念令不吉为令我怨有利令安令乐令安隐。<a id="a-9b"></a>见作持见恼意向。<a id="a-9c"></a>若行者向念是。<a id="a-9d"></a>是为八。</p>
  <p id="a9e">或有时行者。<a id="a-9f"></a>有是意生所。<a id="a-9g"></a>我不相便所。<a id="a-9h"></a>我念恶念。<a id="a-9i"></a>令不安隐。<a id="a-9j"></a>念令不吉。<a id="a-9k"></a>为令我怨有利令安令乐令安隐。<a id="a-9l"></a>欲作持是恼意向。<a id="a-9m"></a>若行者向念是。<a id="a-9n"></a>是为九。</p>
  <p id="a9o">第七九法。<a id="a-9p"></a>难受九依住。<a id="a-9q"></a>何等九。<a id="a-9r"></a>若行者得信依住。<a id="a-9s"></a>能舍恶受好。<a id="a-9t"></a>是为一依住。<a id="a-9u"></a>若行者意着行舍不欲行。<a id="a-9v"></a>是为二依住。<a id="a-9w"></a>若行者起精进舍不起精进。<a id="a-9x"></a>是为三依住。<a id="a-9y"></a>若行者闲处自守舍不守。<a id="a-9z"></a>是为四依住。<a id="a-A0"></a>若行者能堪依住。<a id="a-A1"></a>如是依得住已得正校计。<a id="a-A2"></a>是为五依住。<a id="a-A3"></a>若行者舍一法。<a id="a-A4"></a>是为六依住。<a id="a-A5"></a>已舍一法便晓一法。<a id="a-A6"></a>是为七依住。<a id="a-A7"></a>已晓一法便受一法。<a id="a-A8"></a>是为八依住。<a id="a-A9"></a>已受一法便行一法。<a id="a-AA"></a>是为九依住。</p>
  <p id="aAB">第八九法。<a id="a-AC"></a>起包九次定。<a id="a-AD"></a>何等九。<a id="a-AE"></a>意止初禅为一定。<a id="a-AF"></a>从一次二禅竟为二定。<a id="a-AG"></a>从二次三禅竟为三定。<a id="a-AH"></a>从三次四禅竟为四定。<a id="a-AI"></a>从四次禅竟空定为五定。<a id="a-AJ"></a>从空次竟度识为六定。<a id="a-AK"></a>从识次竟度无有欲为七定。<a id="a-AL"></a>从无有欲次竟度无有思想为八定。<a id="a-AM"></a>从无有思想次竟度灭为九定。<a id="a-AN"></a>第九九法。<a id="a-AO"></a>当知九不应时人不得行第九行不满。<a id="a-AP"></a>何等为九。<a id="a-AQ"></a>一或时人在地狱。<a id="a-AR"></a>罪未竟不令应得道。</p>
  <p id="aAS">二或时在畜生。<a id="a-AT"></a>罪未竟不令应得道。</p>
  <p id="aAU">三或时在饿鬼。<a id="a-AV"></a>罪未竟不令应得道。</p>
  <p id="aAW">四或时在长寿天。<a id="a-AX"></a>福未竟不令应得道。</p>
  <p id="aAY">五或时在不知法义处。<a id="a-AZ"></a>无有说者。<a id="a-Aa"></a>不能得受。<a id="a-Ab"></a>不令应得道。</p>
  <p id="aAc">六或时在聋不能闻不能受。<a id="a-Ad"></a>不令应得道。</p>
  <p id="aAe">七或时在喑不能受。<a id="a-Af"></a>不能讽说。<a id="a-Ag"></a>不令应得道。</p>
  <p id="aAh">八或时在闻不能受。<a id="a-Ai"></a>不令应得道。</p>
  <p id="aAj">九或时未得明者。<a id="a-Ak"></a>无有开意说经。<a id="a-Al"></a>不令应得道。</p>
  <p id="aAm">第十九法。<a id="a-An"></a>自证知无灭。<a id="a-Ao"></a>何等为九。<a id="a-Ap"></a>一灭名字苦。<a id="a-Aq"></a>二灭六入。<a id="a-Ar"></a>三更受灭。<a id="a-As"></a>四痛灭。<a id="a-At"></a>五爱灭。<a id="a-Au"></a>六受灭。<a id="a-Av"></a>七有求灭。<a id="a-Aw"></a>八生灭。<a id="a-Ax"></a>九老死灭。<a id="a-Ay"></a>是为行者九十法。<a id="a-Az"></a>是不非是不异。<a id="a-B0"></a>有谛如有不惑不倒。<a id="a-B1"></a>是如有持慧意观。</p>
  <p id="aB2">第一十法。<a id="a-B3"></a>多增道能守法者。<a id="a-B4"></a>有救法者。<a id="a-B5"></a>何等为十。<a id="a-B6"></a>一者若有道弟子从如来受。<a id="a-B7"></a>随信本生立。<a id="a-B8"></a>无有能坏者。<a id="a-B9"></a>若沙门。<a id="a-BA"></a>若婆罗门。<a id="a-BB"></a>若天若魔若梵。<a id="a-BC"></a>亦余世间。</p>
  <p id="aBD">二等净戒行摄守律。<a id="a-BE"></a>能晓行处随畏见罪见如教诫学。</p>
  <p id="aBF">三为有慧知识。<a id="a-BG"></a>有慧相随。<a id="a-BH"></a>有慧相致。</p>
  <p id="aBI">四为独坐思惟。<a id="a-BJ"></a>行牵两制。<a id="a-BK"></a>制身制意。</p>
  <p id="aBL">五为受精进行。<a id="a-BM"></a>有瞻有力。<a id="a-BN"></a>尽行不舍方便净法。</p>
  <p id="aBO">六为意守居最意微妙随为远所作所说能念能得意。</p>
  <p id="aBP">七为慧行。<a id="a-BQ"></a>从生灭慧。<a id="a-BR"></a>随得道者。<a id="a-BS"></a>要却无有疑。<a id="a-BT"></a>但作令坏苦灭。</p>
  <p id="aBU">八为受好语。<a id="a-BV"></a>如好法言随行。</p>
  <p id="aBW">九为喜闻法。<a id="a-BX"></a>喜闻法行。<a id="a-BY"></a>但乐数说法。</p>
  <p id="aBZ">十为所有同学者。<a id="a-Ba"></a>共事能作精进身助。<a id="a-Bb"></a>是为十救法。<a id="a-Bc"></a>从后缚束信戒慧独坐思惟。<a id="a-Bd"></a>行者精进意慧。<a id="a-Be"></a>受好言欲说经。<a id="a-Bf"></a>身事如等不止。<a id="a-Bg"></a>是名为救。</p>
  <p id="aBh">第二十法。<a id="a-Bi"></a>可作十种直。<a id="a-Bj"></a>何等为直。<a id="a-Bk"></a>一为直见。<a id="a-Bl"></a>行者便邪见行得消。<a id="a-Bm"></a>亦从邪见因缘非一。<a id="a-Bn"></a>若干弊恶行生能得消。<a id="a-Bo"></a>亦从直见因缘非一。<a id="a-Bp"></a>若干好法致从行具行。</p>
  <p id="aBq">二为直思惟计。<a id="a-Br"></a>消邪计。<a id="a-Bs"></a>亦从邪计因缘非一。<a id="a-Bt"></a>若干弊恶行生能得消。<a id="a-Bu"></a>亦从直思惟计因缘非一。<a id="a-Bv"></a>若干好法致从行具行。</p>
  <p id="aBw">三为直言消邪言。<a id="a-Bx"></a>亦从邪言因缘非一。<a id="a-By"></a>若干弊恶行生能得消。<a id="a-Bz"></a>亦从直言因缘非一。<a id="a-C0"></a>若干好法致从行具行。</p>
  <p id="aC1">四为直行消邪行。<a id="a-C2"></a>亦从邪行因缘非一。<a id="a-C3"></a>若干弊恶行生能得消。<a id="a-C4"></a>亦从直行因缘非一。<a id="a-C5"></a>若干好法致从行具行。</p>
  <p id="aC6">五为直业消邪业。<a id="a-C7"></a>亦从邪业因缘非一。<a id="a-C8"></a>若干弊恶行生能得消。<a id="a-C9"></a>亦从直业因缘非一。<a id="a-CA"></a>若干好法致从行具行。</p>
  <p id="aCB">六为直方便消邪方便。<a id="a-CC"></a>亦从邪方便因缘非一。<a id="a-CD"></a>若干弊恶行生能得消。<a id="a-CE"></a>亦从直方便因缘非一。<a id="a-CF"></a>若干好法致从行具行。</p>
  <p id="aCG">七为直念消邪念。<a id="a-CH"></a>亦从邪念因缘非一。<a id="a-CI"></a>若干弊恶行生能得消。<a id="a-CJ"></a>亦从直念因缘非一。<a id="a-CK"></a>若干好法致从行具行。</p>
  <p id="aCL">八为直定消邪定。<a id="a-CM"></a>亦从邪定因缘非一。<a id="a-CN"></a>若干弊恶行生能得消。<a id="a-CO"></a>亦从直定因缘非一。<a id="a-CP"></a>若干好法致从行具行。</p>
  <p id="aCQ">九为直度消邪度。<a id="a-CR"></a>亦从邪度因缘非一。<a id="a-CS"></a>若干弊恶行生能得消。<a id="a-CT"></a>亦从直度因缘非一。<a id="a-CU"></a>若干好法致从行具行。</p>
  <p id="aCV">十为直慧消邪慧。<a id="a-CW"></a>亦从邪慧因缘非一。<a id="a-CX"></a>若干弊恶行生能得消。<a id="a-CY"></a>亦从直慧因缘非一。<a id="a-CZ"></a>若干好法得足具行。</p>
  <p id="aCa">第三十法。<a id="a-Cb"></a>当了知十内外色入。<a id="a-Cc"></a>何等为十一为眼入。<a id="a-Cd"></a>二为色入。<a id="a-Ce"></a>三为耳入。<a id="a-Cf"></a>四为声入。<a id="a-Cg"></a>五为鼻入。<a id="a-Ch"></a>六为香入。<a id="a-Ci"></a>七为舌入。<a id="a-Cj"></a>八为味入。<a id="a-Ck"></a>九为身入。<a id="a-Cl"></a>十为粗细入。</p>
  <p id="aCm">第四十法。<a id="a-Cn"></a>可舍十内外盖。<a id="a-Co"></a>何等为十。<a id="a-Cp"></a>一为内欲盖。<a id="a-Cq"></a>二为外欲盖。<a id="a-Cr"></a>具足从是无有慧。<a id="a-Cs"></a>亦无有解。<a id="a-Ct"></a>亦不致无为度世。<a id="a-Cu"></a>三为恚。<a id="a-Cv"></a>四为恚。<a id="a-Cw"></a>相设恚是亦盖。<a id="a-Cx"></a>设恚相是亦盖。<a id="a-Cy"></a>具足从是不致慧。<a id="a-Cz"></a>亦不致解。<a id="a-D0"></a>亦不致无为度世。<a id="a-D1"></a>五为睡。<a id="a-D2"></a>六为暝。<a id="a-D3"></a>设睡是亦盖。<a id="a-D4"></a>设暝是亦盖。<a id="a-D5"></a>具足从是不致慧。<a id="a-D6"></a>亦不致解。<a id="a-D7"></a>亦不致无为度世。<a id="a-D8"></a>七为恼。<a id="a-D9"></a>八为疑。<a id="a-DA"></a>设恼是亦盖。<a id="a-DB"></a>设疑是亦盖。<a id="a-DC"></a>具足从是不致慧。<a id="a-DD"></a>亦不致解。<a id="a-DE"></a>亦不致无为度世。<a id="a-DF"></a>九为或净法中疑。<a id="a-DG"></a>十为或恶法中疑。<a id="a-DH"></a>设净法中疑是亦盖。<a id="a-DI"></a>设恶法中疑是亦盖。<a id="a-DJ"></a>具足从是不致慧。<a id="a-DK"></a>亦不致解。<a id="a-DL"></a>亦不致无为度世。</p>
  <p id="aDM">第五十法。<a id="a-DN"></a>可令减十事。<a id="a-DO"></a>恶行何等为十。<a id="a-DP"></a>一为杀。<a id="a-DQ"></a>二为盗。<a id="a-DR"></a>三为犯色。<a id="a-DS"></a>四为两舌。<a id="a-DT"></a>五为妄语。<a id="a-DU"></a>六为粗语。<a id="a-DV"></a>七为绮语。<a id="a-DW"></a>八为痴。<a id="a-DX"></a>九为嗔。<a id="a-DY"></a>十为邪意。</p>
  <p id="aDZ">第六十法。<a id="a-Da"></a>行令多十净行。<a id="a-Db"></a>何等为十。<a id="a-Dc"></a>一为离杀从杀止。<a id="a-Dd"></a>二为离盗从盗止。<a id="a-De"></a>三为离色从色止。<a id="a-Df"></a>四为离两舌从两舌止。<a id="a-Dg"></a>五为离妄语从妄语止。<a id="a-Dh"></a>六为离粗语从粗语止。<a id="a-Di"></a>七为离绮语从绮语止。<a id="a-Dj"></a>八为离痴从痴止。<a id="a-Dk"></a>九为离嗔从嗔止。<a id="a-Dl"></a>十为离邪意从邪意止。</p>
  <p id="aDm">第七十法。<a id="a-Dn"></a>难受了十德道居。<a id="a-Do"></a>何等为十。<a id="a-Dp"></a>一为已舍五种。<a id="a-Dq"></a>二为六正道德。<a id="a-Dr"></a>三为守一。<a id="a-Ds"></a>四为依四。<a id="a-Dt"></a>五为自解不复待解。<a id="a-Du"></a>六为已舍求。<a id="a-Dv"></a>七为所求已清净。<a id="a-Dw"></a>八为身行已止。<a id="a-Dx"></a>九为口语已行止。<a id="a-Dy"></a>十为意行已止。<a id="a-Dz"></a>意最度慧最度行具足。<a id="a-E0"></a>名为最人。</p>
  <p id="aE1">第八十法。<a id="a-E2"></a>令竟十普定。<a id="a-E3"></a>何等为十。<a id="a-E4"></a>一为在比丘为地普上下遍不二无有量。</p>
  <p id="aE5">二为在行者比丘为水普上下遍不二无有量。</p>
  <p id="aE6">三为在行者比丘为火普上下遍不二无有量。</p>
  <p id="aE7">四为在行者比丘为风普上下遍不二无有量。</p>
  <p id="aE8">五为在行者比丘为青普上下遍不二无有量。</p>
  <p id="aE9">六为在行者比丘为黄普上下遍不二无有量。</p>
  <p id="aEA">七为在行者比丘为赤普上下遍不二无有量。</p>
  <p id="aEB">八为在行者比丘为白普上下遍不二无有量。</p>
  <p id="aEC">九为在行者比丘为空普上下遍不二无有量。</p>
  <p id="aED">十为在行者比丘为识普上下遍不二无有量。</p>
  <p id="aEE">佛十力。<a id="a-EF"></a>何谓为十力。<a id="a-EG"></a>一者佛为处处如有知当尔不尔处不处如有知从慧行得自知。<a id="a-EH"></a>是为一力。</p>
  <p id="aEI">二者佛为过去未来现在行罪处本种殃如有知。<a id="a-EJ"></a>是为二力。</p>
  <p id="aEK">三者佛为一切在处受行如有知自更慧行得知是。<a id="a-EL"></a>是为三力。</p>
  <p id="aEM">四者佛为弃解定行亦定知从是缚亦知从是解亦知从是起如有有知。<a id="a-EN"></a>是为四力。</p>
  <p id="aEO">五者佛为如心愿他家他人如有知。<a id="a-EP"></a>是为五力。</p>
  <p id="aEQ">六者佛为杂种无有量种天下行如是有知。<a id="a-ER"></a>是为六力。</p>
  <p id="aES">七者佛为他家他根具不具如有知。<a id="a-ET"></a>是为七力。</p>
  <p id="aEU">八者佛为无有量分别本上头至更自念如有知。<a id="a-EV"></a>是为八力。</p>
  <p id="aEW">九者佛为天眼已净过度人间见人往来死生如有知。<a id="a-EX"></a>是为九力。</p>
  <p id="aEY">十者佛为已缚结尽无有使缚结。<a id="a-EZ"></a>意已解脱从慧为行脱见法自慧证。<a id="a-Ea"></a>更知受止尽生竟行所行已足。<a id="a-Eb"></a>不复往来世间已度世如有知。<a id="a-Ec"></a>是为十力。</p>
  <p id="aEd">第九十法。<a id="a-Ee"></a>自证知十足学不复学。<a id="a-Ef"></a>何等为十。<a id="a-Eg"></a>一为直见。<a id="a-Eh"></a>已足不复学直见。</p>
  <p id="aEi">二者直思惟计已足不复学直思惟计。</p>
  <p id="aEj">三者直言已足不复学直言。</p>
  <p id="aEk">四者直行已足不复学直行。</p>
  <p id="aEl">五者直业已足不复学直业。</p>
  <p id="aEm">六者直方便已足不复学直方便。</p>
  <p id="aEn">七者直念已足不复学直念。</p>
  <p id="aEo">八者直定已足不复学直定。</p>
  <p id="aEp">九者直得度世已足不复学直得度世。</p>
  <p id="aEq">十者直慧已足不复学直慧。<a id="a-Er"></a>是为学行者百法。<a id="a-Es"></a>法百说是不非是不异。<a id="a-Et"></a>有谛如有不感不倒。<a id="a-Eu"></a>是如有持慧意观。</p>
  <p id="aEv">所上说学者听说法。<a id="a-Ew"></a>上说亦净。<a id="a-Ex"></a>中说亦净。<a id="a-Ey"></a>已竟要说亦净。<a id="a-Ez"></a>有利有好足具净竟行已见。<a id="a-F0"></a>是名为十报法。<a id="a-F1"></a>如应是上说为是故说。<a id="a-F2"></a>舍利曰已说竟。<a id="a-F3"></a>诸受着心蒙恩。</p>
 </body>
</html>