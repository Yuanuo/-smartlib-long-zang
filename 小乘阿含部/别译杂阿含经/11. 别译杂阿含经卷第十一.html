<!doctype html>
<html id="z3IBUIIZi" data-ver="510">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘阿含部">
  <meta period="秦">
 </head>
 <body>
  <h1 id="a1">别译杂阿含经卷第十一</h1>
  <h2 id="a2">（二二四）</h2>
  <p id="a3">如是我闻。<a id="a-4"></a>一时佛在舍卫国祇树给孤独园。<a id="a-5"></a>尔时有一天子名曰因陀罗。<a id="a-6"></a>光色倍常。<a id="a-7"></a>于其夜中来诣佛所。<a id="a-8"></a>身光晖曜遍照祇洹赫然大明。<a id="a-9"></a>顶礼佛足却坐一面。<a id="a-A"></a>而说偈言。</p>
  <p id="aB">云何不知寿　　云何觉了寿</p>
  <p id="aC">云何贪着寿　　云何系缚寿</p>
  <p id="aD">尔时世尊。<a id="a-E"></a>以偈答曰。</p>
  <p id="aF">色不能知寿　　行不觉了寿</p>
  <p id="aG">贪着己身寿　　爱寿为系缚</p>
  <p id="aH">时因陀罗天子。<a id="a-I"></a>复说偈言。</p>
  <p id="aJ">如佛之所说　　色非寿命者</p>
  <p id="aK">云何共意识　　而得成身聚</p>
  <p id="aL">世尊复以偈答曰。</p>
  <p id="aM">识依歌罗罗　　歌罗罗最初</p>
  <p id="aN">歌罗罗生胞　　从胞生肉段</p>
  <p id="aO">肉段生坚[革*卬]　　从[革*卬]生五胞</p>
  <p id="aP">从胞生发爪　　由是生五根</p>
  <p id="aQ">男女相别异　　迁变不暂住</p>
  <p id="aR">以是因缘故　　云何有寿命</p>
  <p id="aS">时彼天子闻佛所说。<a id="a-T"></a>欢喜顶礼还于天宫。</p>
  <p data-pb></p>
  <h2 id="aU">（二二五）</h2>
  <p id="aV">如是我闻。<a id="a-W"></a>一时佛在舍卫国祇树给孤独园。<a id="a-X"></a>时有天子名曰释迦。<a id="a-Y"></a>光色倍常。<a id="a-Z"></a>于其夜中来诣佛所。<a id="a-a"></a>身光晖曜遍照祇洹赫然大明。<a id="a-b"></a>顶礼佛足却坐一面。<a id="a-c"></a>而说偈言。</p>
  <p id="ad">断于一切结　　当舍众事务</p>
  <p id="ae">若有教授他　　不名善沙门</p>
  <p id="af">尔时世尊。<a id="a-g"></a>以偈答曰。</p>
  <p id="ah">夜叉应当知　　诸种苦恼逼</p>
  <p id="ai">智者宜悲愍　　说法而教导</p>
  <p id="aj">不应放舍彼　　坠堕于苦道</p>
  <p id="ak">罗汉怀慈慧　　救拔无过咎</p>
  <p id="al">时释迦天子闻佛所说。<a id="a-m"></a>欢喜顶礼还于天宫。</p>
  <p data-pb></p>
  <h2 id="an">（二二六）</h2>
  <p id="ao">如是我闻。<a id="a-p"></a>一时佛在舍卫国祇树给孤独园。<a id="a-q"></a>时有天子名曰最胜长者。<a id="a-r"></a>神光晖赫遍照祇洹。<a id="a-s"></a>顶礼佛足却坐一面。<a id="a-t"></a>而说偈言。</p>
  <p id="au">常学说善偈　　亲近敬沙门</p>
  <p id="av">恒乐空静处　　寂定于诸根</p>
  <p id="aw">尔时世尊。<a id="a-x"></a>以偈答曰。</p>
  <p id="ay">常学说善偈　　亲近敬沙门</p>
  <p id="az">恒乐空寂处　　寂定于心意</p>
  <p id="a10">时最胜长者天子闻佛所说。<a id="a-11"></a>欢喜顶礼还于天宫。</p>
  <p data-pb></p>
  <h2 id="a12">（二二七）</h2>
  <p id="a13">如是我闻。<a id="a-14"></a>一时佛在舍卫国祇树给孤独园。<a id="a-15"></a>时有一天名曰尸毗。<a id="a-16"></a>威光显曜颜色殊常。<a id="a-17"></a>遍于祇洹赫然大明。<a id="a-18"></a>顶礼佛足却坐一面而说偈言。</p>
  <p id="a19">应共谁止住　　宜与谁和合</p>
  <p id="a1A">于谁得正法　　获胜无过患</p>
  <p id="a1B">尔时世尊。<a id="a-1C"></a>以偈答曰。</p>
  <p id="a1D">应共贤圣住　　宜与贤和合</p>
  <p id="a1E">从贤咨正法　　获胜无[億-音+(夫*夫)]过</p>
  <p id="a1F">时尸毗天子闻佛所说。<a id="a-1G"></a>欢喜顶礼还于天宫。</p>
  <p data-pb></p>
  <h2 id="a1H">（二二八）</h2>
  <p id="a1I">如是我闻。<a id="a-1J"></a>一时佛在舍卫国祇树给孤独园。<a id="a-1K"></a>时有天子名月自在。<a id="a-1L"></a>威光显照遍于祇洹。<a id="a-1M"></a>顶礼佛足却坐一面。<a id="a-1N"></a>而说偈言。</p>
  <p id="a1O">修禅至尽处　　食草鸡鹿戒</p>
  <p id="a1P">成就于弃乐　　逮得于四禅</p>
  <p id="a1Q">尔时世尊。<a id="a-1R"></a>以偈答曰。</p>
  <p id="a1S">虽复修彼禅　　犹在生死网</p>
  <p id="a1T">能具正念者　　独处心惔怕</p>
  <p id="a1U">远离于生死　　如鹄出网罗</p>
  <p id="a1V">时月自在天子闻佛所说。<a id="a-1W"></a>欢喜顶礼还于天宫。</p>
  <p data-pb></p>
  <h2 id="a1X">（二二九）</h2>
  <p id="a1Y">如是我闻。<a id="a-1Z"></a>一时佛在舍卫国祇树给孤独园。<a id="a-1a"></a>时有天子名曰毗忸。<a id="a-1b"></a>威光炳曜赫然大明。<a id="a-1c"></a>来诣祇洹顶礼佛足却坐一面。<a id="a-1d"></a>而说偈言。</p>
  <p id="a1e">诸亲近佛者　　无不得欢喜</p>
  <p id="a1f">咸令一切人　　乐于汝法教</p>
  <p id="a1g">能令修学者　　获得不放逸</p>
  <p id="a1h">尔时世尊。<a id="a-1i"></a>以偈答曰。</p>
  <p id="a1j">此法善教诫　　知时不放逸</p>
  <p id="a1k">于魔得自在　　魔不得其便</p>
  <p id="a1l">时毗忸天子闻佛所说。<a id="a-1m"></a>欢喜顶礼还于天宫。</p>
  <p data-pb></p>
  <h2 id="a1n">（二三○）</h2>
  <p id="a1o">如是我闻。<a id="a-1p"></a>一时佛在舍卫国祇树给孤独园。<a id="a-1q"></a>时有天子名般阇罗。<a id="a-1r"></a>光色晖曜赫然甚明威仪详序。<a id="a-1s"></a>来诣佛所顶礼佛足退坐一面。<a id="a-1t"></a>而说偈言。</p>
  <p id="a1u">在家缠众务　　出家甚宽博</p>
  <p id="a1v">牟尼由专精　　从禅出觉了</p>
  <p id="a1w">廓然而大悟　　开发显大智</p>
  <p id="a1x">尔时世尊。<a id="a-1y"></a>以偈答曰。</p>
  <p id="a1z">虽处众缘务　　亦能获得法</p>
  <p id="a20">能具念力者　　由能专定故</p>
  <p id="a21">唯有明智人　　逮证于涅槃</p>
  <p id="a22">时般阇罗天子闻佛所说。<a id="a-23"></a>欢喜顶礼还于天宫。</p>
  <p data-pb></p>
  <h2 id="a24">（二三一）</h2>
  <p id="a25">如是我闻。<a id="a-26"></a>一时佛在舍卫国祇树给孤独园。<a id="a-27"></a>时有天子名须尸摩。<a id="a-28"></a>与其眷属五百人俱来诣佛所顶礼佛足在一面坐。<a id="a-29"></a>尔时世尊告阿难言。<a id="a-2A"></a>世若有人。<a id="a-2B"></a>能称实说。<a id="a-2C"></a>彼当应言。<a id="a-2D"></a>舍利弗比丘持戒多闻少欲知定。<a id="a-2E"></a>乐于闲静精勤修定。<a id="a-2F"></a>有大念力。<a id="a-2G"></a>成就智慧速疾智利智。<a id="a-2H"></a>善知出要。<a id="a-2I"></a>深解出乘满足实智。<a id="a-2J"></a>阿难白佛言。<a id="a-2K"></a>世尊。<a id="a-2L"></a>诚如圣教。<a id="a-2M"></a>若称实说。<a id="a-2N"></a>彼应当言。<a id="a-2O"></a>舍利弗比丘。<a id="a-2P"></a>持戒多闻最为第一。<a id="a-2Q"></a>乃至成就实智。<a id="a-2R"></a>时诸天子闻于如来及与阿难赞舍利弗。<a id="a-2S"></a>天之容貌。<a id="a-2T"></a>转复端严。<a id="a-2U"></a>其身光曜倍更殊常。<a id="a-2V"></a>遍照祇洹赫然大明。<a id="a-2W"></a>时须尸摩天子。<a id="a-2X"></a>颜貌威光转炽盛已。<a id="a-2Y"></a>合掌向佛。<a id="a-2Z"></a>而说偈言。</p>
  <p id="a2a">舍利弗多闻　　咸称为大智</p>
  <p id="a2b">持戒善调顺　　世尊所赞叹</p>
  <p id="a2c">世尊复以偈答曰。</p>
  <p id="a2d">舍利弗多闻　　威称为大智</p>
  <p id="a2e">持戒善调顺　　世尊所赞叹</p>
  <p id="a2f">得无生寂灭　　破魔住后身</p>
  <p id="a2g">时须尸摩闻佛所说。<a id="a-2h"></a>欢喜顶礼还于天宫。</p>
  <p data-pb></p>
  <h2 id="a2i">（二三二）</h2>
  <p id="a2j">如是我闻。<a id="a-2k"></a>一时佛在舍卫国祇树给孤独园。<a id="a-2l"></a>时有天子名曰赤马。<a id="a-2m"></a>光色倍常来诣佛所。<a id="a-2n"></a>顶礼佛足却坐一面白佛言。<a id="a-2o"></a>世尊。<a id="a-2p"></a>当于何处而能得有不生老死不没不出众生尽处。<a id="a-2q"></a>如是边际为可知不。</p>
  <p id="a2r">尔时世尊告赤马天子言。<a id="a-2s"></a>不生老死既不终没。<a id="a-2t"></a>亦不出生。<a id="a-2u"></a>无有人能行至边际。<a id="a-2v"></a>亦无有能往诣于彼尽其崖限。<a id="a-2w"></a>时赤马天子白佛言。<a id="a-2x"></a>世尊。<a id="a-2y"></a>世尊所说甚善希有。<a id="a-2z"></a>不生老死乃至无能得其边际。<a id="a-30"></a>所以者何。<a id="a-31"></a>念我过去。<a id="a-32"></a>曾为仙人号名赤马。<a id="a-33"></a>断于欲结得世五通。<a id="a-34"></a>神力骏疾过于日月。<a id="a-35"></a>举足一踔能渡大海。<a id="a-36"></a>而作是念。<a id="a-37"></a>我今神力骏疾如是。<a id="a-38"></a>我当行尽众生边际。<a id="a-39"></a>我于尔时志欲专求众生边故。<a id="a-3A"></a>心意[怡-台+(公/心)][怡-台+(公/心)]都无闲暇。<a id="a-3B"></a>唯除洗手并饮食时及大小便。<a id="a-3C"></a>于百年中竟不能得众生边际。<a id="a-3D"></a>而便命终。<a id="a-3E"></a>以是故知如来善说不生老死不出不没。<a id="a-3F"></a>欲往于彼知其边际都无是处。<a id="a-3G"></a>佛告赤马天子曰。<a id="a-3H"></a>如是如是。<a id="a-3I"></a>若有不生老死不出不没众生边际。<a id="a-3J"></a>实无是处。<a id="a-3K"></a>若欲知者。<a id="a-3L"></a>众生边际即是涅槃。<a id="a-3M"></a>若尽苦际是即名为得其边际。</p>
  <p id="a3N">尔时世尊即说偈言。</p>
  <p id="a3O">虽有是神力　　终无有能得</p>
  <p id="a3P">行尽众生边　　若不得边际</p>
  <p id="a3Q">何能尽苦际　　是故我牟尼</p>
  <p id="a3R">得名善知世　　唯有胜智人</p>
  <p id="a3S">能晓了边际　　梵行已得立</p>
  <p id="a3T">正智众生边　　度边之彼岸</p>
  <p id="a3U">时赤马天子闻佛所说。<a id="a-3V"></a>欢喜顶礼还于天宫。</p>
  <p data-pb></p>
  <h2 id="a3W">（二三三）</h2>
  <p id="a3X">如是我闻。<a id="a-3Y"></a>一时佛在王舍城迦兰陀竹林。<a id="a-3Z"></a>当于尔时有六天子。<a id="a-3a"></a>本是外道六师徒党。<a id="a-3b"></a>一名难胜。<a id="a-3c"></a>二名自在。<a id="a-3d"></a>三名显现。<a id="a-3e"></a>四名决胜。<a id="a-3f"></a>五名时起。<a id="a-3g"></a>六名轻弄。<a id="a-3h"></a>此六天子咸于其夜来诣佛所在一面坐。<a id="a-3i"></a>斯诸天光倍胜于常。<a id="a-3j"></a>遍照祇洹赫然大明。<a id="a-3k"></a>尔时难胜即说偈言。</p>
  <p id="a3l">可讥毁比丘　　四时自禁制</p>
  <p id="a3m">见闻其住已　　是人离诸恶</p>
  <p id="a3n">自在天子。<a id="a-3o"></a>复说偈言。</p>
  <p id="a3p">苦行可讥毁　　捡摄于己身</p>
  <p id="a3q">断恶口忿诤　　苦乐同世尊</p>
  <p id="a3r">于其法主所　　不造作众恶</p>
  <p id="a3s">显现天子。<a id="a-3t"></a>复说偈言。</p>
  <p id="a3u">斩截及伤害　　祠祀火烧等</p>
  <p id="a3v">皆无善恶报　　迦葉之所说</p>
  <p id="a3w">决胜天子。<a id="a-3x"></a>复说偈言。</p>
  <p id="a3y">尼干若提子　　常说如是言</p>
  <p id="a3z">长夜修苦行　　断除于妄语</p>
  <p id="a40">离罗汉不远　　堕于世尊数</p>
  <p id="a41">尔时世尊。<a id="a-42"></a>以偈答言。</p>
  <p id="a43">从今令汝等　　独己若多众</p>
  <p id="a44">我观皆鄙秽　　悉同于死尸</p>
  <p id="a45">云何以野干　　同彼师子王</p>
  <p id="a46">汝尊裸形众　　极恶喜妄语</p>
  <p id="a47">如斯外道等　　彼去罗汉远</p>
  <p id="a48">时有天子。<a id="a-49"></a>复说偈言。</p>
  <p id="a4A">作彼苦行者　　深为可讥毁</p>
  <p id="a4B">虽处于闲静　　徒为劳苦事</p>
  <p id="a4C">愿当拥护彼　　为其作教导</p>
  <p id="a4D">必趣于色有　　生梵世欢喜</p>
  <p id="a4E">尔时世尊。<a id="a-4F"></a>复以偈答。</p>
  <p id="a4G">世界所有色　　此处及他处</p>
  <p id="a4H">并在虚空中　　有大光明者</p>
  <p id="a4I">如是等一切　　悉入魔罥弶</p>
  <p id="a4J">譬如捕鱼师　　以网掩众鱼</p>
  <p id="a4K">又有一天。<a id="a-4L"></a>复说偈言。</p>
  <p id="a4M">说有及欲过　　并诸痴幻恶</p>
  <p id="a4N">一切悉断除　　赞叹断欲结</p>
  <p id="a4O">应向彼礼拜　　供养以称赞</p>
  <p id="a4P">所以如是者　　彼即世尊故</p>
  <p id="a4Q">有一天子。<a id="a-4R"></a>复说偈言。</p>
  <p id="a4S">说有及嗔过　　并诸痴幻恶</p>
  <p id="a4T">一切悉断除　　赞叹断嗔结</p>
  <p id="a4U">应向彼礼拜　　供养以赞叹</p>
  <p id="a4V">所以如是者　　彼即世尊故</p>
  <p id="a4W">时一天子。<a id="a-4X"></a>复说偈言。</p>
  <p id="a4Y">说有及痴过　　并诸痴幻恶</p>
  <p id="a4Z">一切悉断除　　赞叹断痴者</p>
  <p id="a4a">时一天子。<a id="a-4b"></a>复说偈言。</p>
  <p id="a4c">说有憍慢过　　并诸慢幻恶</p>
  <p id="a4d">一切悉断除　　赞叹断憍慢</p>
  <p id="a4e">时一天子。<a id="a-4f"></a>复说偈言。</p>
  <p id="a4g">说有诸见过　　并诸见幻恶</p>
  <p id="a4h">一切悉断除　　赞叹断见者</p>
  <p id="a4i">时一天子。<a id="a-4j"></a>复说偈言。</p>
  <p id="a4k">说有爱着过　　并诸爱幻恶</p>
  <p id="a4l">一切悉断除　　赞叹断爱者</p>
  <p id="a4m">有一天子。<a id="a-4n"></a>复说偈言。</p>
  <p id="a4o">王舍城诸山　　毗富罗最上</p>
  <p id="a4p">大地诸山中　　雪山王最上</p>
  <p id="a4q">四方诸世界　　上下及四维</p>
  <p id="a4r">一切天人中　　如来最为尊</p>
  <p id="a4s">时诸天子闻佛所说。<a id="a-4t"></a>各说偈已。<a id="a-4u"></a>欢喜顶礼还于天宫。</p>
  <p id="a4v">因陀罗问寿　　断于一切结</p>
  <p id="a4w">说善称长者　　尸毗问共住</p>
  <p id="a4x">速疾问边际　　婆睺咨大喜</p>
  <p id="a4y">大喜毗忸问　　般阇罗揵持</p>
  <p id="a4z">须深摩问第一。<a id="a-50"></a>有外道问诸见。</p>
  <p data-pb></p>
  <h2 id="a51">（二三四）</h2>
  <p id="a52">如是我闻。<a id="a-53"></a>一时佛在舍卫国祇树给孤独园。<a id="a-54"></a>时有天子名曰摩佉。<a id="a-55"></a>来诣佛所光色炽盛赫然大明。<a id="a-56"></a>礼佛足已却住一面。<a id="a-57"></a>而说偈言。</p>
  <p id="a58">害谁安隐眠　　害谁不忧愁</p>
  <p id="a59">灭何等一法　　为圣所称叹</p>
  <p id="a5A">尔时世尊。<a id="a-5B"></a>以偈答曰。</p>
  <p id="a5C">害嗔安隐眠　　害嗔得无忧</p>
  <p id="a5D">嗔恚之毒根　　诈亲伤害人</p>
  <p id="a5E">灭是等一法　　贤圣所称叹</p>
  <p id="a5F">尔时摩佉闻佛所说。<a id="a-5G"></a>欢喜顶礼还于天宫。</p>
  <p data-pb></p>
  <h2 id="a5H">（二三五）</h2>
  <p id="a5I">如是我闻。<a id="a-5J"></a>一时佛在舍卫国祇树给孤独园。<a id="a-5K"></a>时有天子名曰弥佉来诣佛所威光显耀赫然大明。<a id="a-5L"></a>顶礼佛足已却坐一面。<a id="a-5M"></a>而说偈言。</p>
  <p id="a5N">云何于世间　　显发于照明</p>
  <p id="a5O">何者是无上　　第一之照明</p>
  <p id="a5P">如是甚深义　　愿佛为我说</p>
  <p id="a5Q">尔时世尊。<a id="a-5R"></a>以偈答曰。</p>
  <p id="a5S">于一切世间　　凡有三照明</p>
  <p id="a5T">云何三照明　　所谓日月火</p>
  <p id="a5U">能于昼夜中　　处处为照明</p>
  <p id="a5V">天上及人间　　唯佛无上明</p>
  <p id="a5W">时弥佉天子闻佛所说。<a id="a-5X"></a>欢喜顶礼还于天宫。</p>
  <p data-pb></p>
  <h2 id="a5Y">（二三六）</h2>
  <p id="a5Z">如是我闻。<a id="a-5a"></a>一时佛在舍卫国祇树给孤独园。<a id="a-5b"></a>时有天子名昙摩尸。<a id="a-5c"></a>来诣佛所威光晖赫遍于祇洹。<a id="a-5d"></a>却坐一面。<a id="a-5e"></a>而说偈言。</p>
  <p id="a5f">婆罗门今者　　断三有欲结</p>
  <p id="a5g">不愿求诸有　　竟何为所作</p>
  <p id="a5h">尔时世尊以偈答言。</p>
  <p id="a5i">婆罗门无作　　念作已终讫</p>
  <p id="a5j">涉水足尽底　　以至于彼岸</p>
  <p id="a5k">若足不尽底　　不能到彼岸</p>
  <p id="a5l">手足必运动　　是名有所作</p>
  <p id="a5m">以此为方喻　　以明无作义</p>
  <p id="a5n">昙摩汝当知　　已尽于诸漏</p>
  <p id="a5o">住于最后身　　诸有爱欲过</p>
  <p id="a5p">一切悉断除　　超渡生死海</p>
  <p id="a5q">尔时昙摩天子闻佛所说。<a id="a-5r"></a>欢喜顶礼还于天宫。</p>
  <p data-pb></p>
  <h2 id="a5s">（二三七）</h2>
  <p id="a5t">如是我闻。<a id="a-5u"></a>一时佛在舍卫国祇树给孤独园。<a id="a-5v"></a>时有天子名多罗健陀。<a id="a-5w"></a>来诣佛所光颜晖赫明遍祇洹。<a id="a-5x"></a>却坐一面。<a id="a-5y"></a>而说偈言。</p>
  <p id="a5z">断除于几法　　弃舍于几法</p>
  <p id="a60">增进修几法　　比丘成几法</p>
  <p id="a61">凡修除几法　　得度于驶流</p>
  <p id="a62">尔时世尊以偈答曰。</p>
  <p id="a63">除五欲受阴　　弃舍于五盖</p>
  <p id="a64">增进修五根　　成就五分身</p>
  <p id="a65">如是之比丘　　超渡生死海</p>
  <p id="a66">尔时多罗健陀天子闻佛所说。<a id="a-67"></a>欢喜顶礼还于天宫。</p>
  <p data-pb></p>
  <h2 id="a68">（二三八）</h2>
  <p id="a69">如是我闻。<a id="a-6A"></a>一时佛在舍卫国祇树给孤独园。<a id="a-6B"></a>时有天子名曰迦默。<a id="a-6C"></a>来诣佛所光色晖赫明照祇洹。<a id="a-6D"></a>礼佛足已却坐一面。<a id="a-6E"></a>而白佛言。<a id="a-6F"></a>世尊。<a id="a-6G"></a>云何名为难为难作。</p>
  <p id="a6H">尔时世尊以偈答曰。</p>
  <p id="a6I">学者为难作　　具足于戒定</p>
  <p id="a6J">得离众缘务　　恬静而快乐</p>
  <p id="a6K">尔时迦默天子复白佛言诚如圣教。<a id="a-6L"></a>默静为难。<a id="a-6M"></a>尔时世尊。<a id="a-6N"></a>复以偈答。</p>
  <p id="a6O">迦默汝今者　　难得而欲得</p>
  <p id="a6P">昼夜修定意　　必能安静默</p>
  <p id="a6Q">时迦默复白佛言。<a id="a-6R"></a>心意难定。<a id="a-6S"></a>世尊复以偈答。</p>
  <p id="a6T">定摄扰乱心　　决定根难住</p>
  <p id="a6U">坏于死罥网　　能获于圣智</p>
  <p id="a6V">迦默复白佛言。<a id="a-6W"></a>深崄道岨难何由得济渡。<a id="a-6X"></a>世尊复以偈答。</p>
  <p id="a6Y">非圣必堕崄　　颓坠莫由过</p>
  <p id="a6Z">贤圣履崄途　　安隐从中度</p>
  <p id="a6a">尔时迦默闻佛所说。<a id="a-6b"></a>欢喜顶礼还于天宫。</p>
  <p data-pb></p>
  <h2 id="a6c">（二三九）</h2>
  <p id="a6d">如是我闻。<a id="a-6e"></a>一时佛在舍卫国祇树给孤独园。<a id="a-6f"></a>时有天子名曰迦默。<a id="a-6g"></a>来诣佛所光明赫然遍照祇洹。<a id="a-6h"></a>礼佛足已却住一面。<a id="a-6i"></a>而说偈言。</p>
  <p id="a6j">贪欲及嗔恚　　以何为根本</p>
  <p id="a6k">乐不乐恐怖　　为是而谁耶</p>
  <p id="a6l">婴孩捉母乳　　意觉从何生</p>
  <p id="a6m">尔时世尊以偈答曰。</p>
  <p id="a6n">从爱至我心　　如尼拘陀树</p>
  <p id="a6o">根须从土生　　然后入于地</p>
  <p id="a6p">各各于异处　　爱着生于欲</p>
  <p id="a6q">亦如摩楼多　　缠缚覆林树</p>
  <p id="a6r">若知其根本　　夜叉当舍离</p>
  <p id="a6s">能渡生死海　　度更不受有</p>
  <p id="a6t">时迦默天子闻佛所说。<a id="a-6u"></a>欢喜顶礼还于天宫。</p>
  <p data-pb></p>
  <h2 id="a6v">（二四○）</h2>
  <p id="a6w">如是我闻。<a id="a-6x"></a>一时佛在舍卫国祇树给孤独园。<a id="a-6y"></a>时有天子名曰栴檀。<a id="a-6z"></a>来诣佛所光颜炽盛明照祇洹。<a id="a-70"></a>却立一面。<a id="a-71"></a>而说偈言。</p>
  <p id="a72">我今问瞿昙　　种别大利智</p>
  <p id="a73">除去诸障蔽　　知见悉明了</p>
  <p id="a74">止住于何处　　为习何法教</p>
  <p id="a75">于后世不畏　　得善之果报</p>
  <p id="a76">尔时世尊以偈答曰。</p>
  <p id="a77">除弃口意恶　　身不行非善</p>
  <p id="a78">若处于居家　　布施如流水</p>
  <p id="a79">信心数受戒　　摄念分财与</p>
  <p id="a7A">天当住此处　　习学如上事</p>
  <p id="a7B">若能勤心行　　后世都无畏</p>
  <p id="a7C">时栴檀天子闻佛所说。<a id="a-7D"></a>欢喜顶礼还于天宫。</p>
  <p data-pb></p>
  <h2 id="a7E">（二四一）</h2>
  <p id="a7F">如是我闻。<a id="a-7G"></a>一时佛在舍卫国祇树给孤独园。<a id="a-7H"></a>时有天子名曰栴檀。<a id="a-7I"></a>来诣佛所光颜炽盛明照祇洹却立一面。<a id="a-7J"></a>而说偈言。</p>
  <p id="a7K">云何度驶流　　昼夜恒精进</p>
  <p id="a7L">如此驶流中　　涛波甚暴急</p>
  <p id="a7M">无有攀挽处　　亦无安足地</p>
  <p id="a7N">谁能处深流　　而不为漂没</p>
  <p id="a7O">尔时世尊以偈答曰。</p>
  <p id="a7P">一切戒完具　　定慧充其心</p>
  <p id="a7Q">思惟内心念　　此能度难度</p>
  <p id="a7R">除去于欲想　　度有结使流</p>
  <p id="a7S">尽于喜爱有　　处深不沉没</p>
  <p id="a7T">时栴檀天子闻佛所说。<a id="a-7U"></a>欢喜顶礼还于天宫。</p>
  <p data-pb></p>
  <h2 id="a7V">（二四二）</h2>
  <p id="a7W">如是我闻。<a id="a-7X"></a>一时佛在舍卫国祇树给孤独园。<a id="a-7Y"></a>时有天子名曰迦葉。<a id="a-7Z"></a>身光倍常来诣佛所。<a id="a-7a"></a>所出光明遍照祇洹。<a id="a-7b"></a>却坐一面。<a id="a-7c"></a>而白佛言。<a id="a-7d"></a>比丘。<a id="a-7e"></a>我今欲说比丘胜利。<a id="a-7f"></a>佛告迦葉。<a id="a-7g"></a>恣汝所说。<a id="a-7h"></a>尔时迦葉即说偈言。</p>
  <p id="a7i">比丘能具念　　心得善解脱</p>
  <p id="a7j">诸欲有所求　　逮得无垢处</p>
  <p id="a7k">能知于世间　　有垢及无垢</p>
  <p id="a7l">舍离一切有　　亦无诸畜积</p>
  <p id="a7m">是名为比丘　　有胜利功德</p>
  <p id="a7n">时迦葉天子说此偈已。<a id="a-7o"></a>欢喜顶礼还于天宫。</p>
  <p data-pb></p>
  <h2 id="a7p">（二四三）</h2>
  <p id="a7q">如是我闻。<a id="a-7r"></a>一时佛在舍卫国祇树给孤独园。<a id="a-7s"></a>时有一天名曰迦葉。<a id="a-7t"></a>光色倍常。<a id="a-7u"></a>即于其夜来诣佛所。<a id="a-7v"></a>身光显照遍于祇洹。<a id="a-7w"></a>却坐一面白佛言。<a id="a-7x"></a>比丘大德。<a id="a-7y"></a>我今亦复欲说比丘所得功德。<a id="a-7z"></a>佛言。<a id="a-80"></a>迦葉。<a id="a-81"></a>随汝意说。<a id="a-82"></a>迦葉即说偈言。</p>
  <p id="a83">比丘能具念　　心得善解脱</p>
  <p id="a84">愿求得涅槃　　已知于世间</p>
  <p id="a85">解有及非有　　深知诸法空</p>
  <p id="a86">是名为比丘　　离有获涅槃</p>
  <p id="a87">时迦葉天子说此偈已。<a id="a-88"></a>欢喜顶礼还于天宫。</p>
  <p id="a89">摩佉问所害　　弥佉咨照明</p>
  <p id="a8A">昙摩诵应作　　多罗询所短</p>
  <p id="a8B">极难及伏藏　　迦默决二疑</p>
  <p id="a8C">实智及渡流　　栴檀之所说</p>
  <p id="a8D">无垢有非有　　斯两迦葉谈</p>
 </body>
</html>