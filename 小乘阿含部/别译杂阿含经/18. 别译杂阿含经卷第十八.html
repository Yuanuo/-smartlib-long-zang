<!doctype html>
<html id="z3IBUIXZp" data-ver="1269">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘阿含部">
  <meta period="秦">
 </head>
 <body>
  <h1 id="a1">别译杂阿含经卷第十八</h1>
  <h2 id="a2">（三一五）</h2>
  <p id="a3">如是我闻。<a id="a-4"></a>一时佛住王舍城迦兰陀竹林。<a id="a-5"></a>尔时犊子梵志往诣佛所。<a id="a-6"></a>慰问如来在一面坐。<a id="a-7"></a>白佛言。<a id="a-8"></a>世尊。<a id="a-9"></a>我有少疑。<a id="a-A"></a>将欲请问。<a id="a-B"></a>汝若多闻愿垂听察。<a id="a-C"></a>佛告犊子。<a id="a-D"></a>若有所疑。<a id="a-E"></a>随汝所问。<a id="a-F"></a>犊子问曰。<a id="a-G"></a>身之与我为是一耶。<a id="a-H"></a>佛言。<a id="a-I"></a>如此之事。<a id="a-J"></a>我所不答。<a id="a-K"></a>又问。<a id="a-L"></a>身我异耶。<a id="a-M"></a>佛言。<a id="a-N"></a>如此之事。<a id="a-O"></a>我亦不答。<a id="a-P"></a>犊子复言。<a id="a-Q"></a>今我问汝。<a id="a-R"></a>我身一耶。<a id="a-S"></a>汝不见答。<a id="a-T"></a>身我异耶。<a id="a-U"></a>汝复不答。<a id="a-V"></a>如斯等问。<a id="a-W"></a>尚不见答。<a id="a-X"></a>云何而能记诸弟子死此生彼。<a id="a-Y"></a>天人之中。<a id="a-Z"></a>汝若记彼死此生彼。<a id="a-a"></a>宁可不是身留于此。<a id="a-b"></a>我往于彼五道之中。<a id="a-c"></a>若如斯者。<a id="a-d"></a>身之与我则为别异。<a id="a-e"></a>佛告梵志。<a id="a-f"></a>我说有取记彼受生。<a id="a-g"></a>若无取者。<a id="a-h"></a>则无受生。<a id="a-i"></a>复此犊子。<a id="a-j"></a>譬如彼火有取则然。<a id="a-k"></a>若无取者。<a id="a-l"></a>火则不然。<a id="a-m"></a>犊子言。<a id="a-n"></a>瞿昙。<a id="a-o"></a>我亦见火无取而然。<a id="a-p"></a>佛告犊子。<a id="a-q"></a>汝见何火无取而然。<a id="a-r"></a>犊子复言。<a id="a-s"></a>譬如见大火。<a id="a-t"></a>甚为炽盛。<a id="a-u"></a>猛风绝炎离火见然。<a id="a-v"></a>佛告犊子。<a id="a-w"></a>如此绝炎。<a id="a-x"></a>亦复有取。<a id="a-y"></a>犊子言。<a id="a-z"></a>离火见然。<a id="a-10"></a>以何为取。<a id="a-11"></a>佛言。<a id="a-12"></a>如斯绝炎。<a id="a-13"></a>因风而然。<a id="a-14"></a>以风取故。<a id="a-15"></a>炎得暂停。<a id="a-16"></a>以风力故。<a id="a-17"></a>绝炎可见。<a id="a-18"></a>犊子言。<a id="a-19"></a>瞿昙。<a id="a-1A"></a>火尚可尔。<a id="a-1B"></a>人则不然。<a id="a-1C"></a>所以者何。<a id="a-1D"></a>身死于此。<a id="a-1E"></a>意生于彼。<a id="a-1F"></a>于其中间。<a id="a-1G"></a>谁为其取。<a id="a-1H"></a>佛言。<a id="a-1I"></a>当于尔时以爱为取爱取因缘。<a id="a-1J"></a>众生受生。<a id="a-1K"></a>一切世间。<a id="a-1L"></a>皆乐于取。<a id="a-1M"></a>一切皆为取所爱乐。<a id="a-1N"></a>一切悉皆以取为因。<a id="a-1O"></a>众生见取。<a id="a-1P"></a>则生欢喜。<a id="a-1Q"></a>一切众生皆入于取。<a id="a-1R"></a>如来阿罗呵以无取故。<a id="a-1S"></a>而得成于无上正觉。<a id="a-1T"></a>犊子言。<a id="a-1U"></a>我于今者。<a id="a-1V"></a>大有所作。<a id="a-1W"></a>欲还所止。<a id="a-1X"></a>佛言。<a id="a-1Y"></a>梵志。<a id="a-1Z"></a>宜知是时。<a id="a-1a"></a>尔时犊子闻佛所说。<a id="a-1b"></a>欢喜奉行。</p>
  <p data-pb></p>
  <h2 id="a1c">（三一六）</h2>
  <p id="a1d">是我闻。<a id="a-1e"></a>一时佛在王舍城迦兰陀竹林。<a id="a-1f"></a>尔时犊子梵志往诣尊者大目连所。<a id="a-1g"></a>既到彼已。<a id="a-1h"></a>问讯尊者在一面坐。<a id="a-1i"></a>尔时犊子梵志问目连曰。<a id="a-1j"></a>何因缘故。<a id="a-1k"></a>若沙门婆罗门。<a id="a-1l"></a>来问于佛。<a id="a-1m"></a>死此生彼。<a id="a-1n"></a>乃至非生非不生。<a id="a-1o"></a>默然不答。<a id="a-1p"></a>其余沙门婆罗门。<a id="a-1q"></a>若见有人来问难者。<a id="a-1r"></a>随意为说。<a id="a-1s"></a>我昔曾问沙门瞿昙。<a id="a-1t"></a>死此生彼。<a id="a-1u"></a>默不见答。<a id="a-1v"></a>死此不生彼。<a id="a-1w"></a>死此亦生彼。<a id="a-1x"></a>亦不生彼。<a id="a-1y"></a>非生彼。<a id="a-1z"></a>非不生彼。<a id="a-20"></a>悉不见答。<a id="a-21"></a>如斯之义。<a id="a-22"></a>其余沙门婆罗门。<a id="a-23"></a>皆悉答之。<a id="a-24"></a>沙门瞿昙为何事故。<a id="a-25"></a>默然不答。<a id="a-26"></a>目连对曰。<a id="a-27"></a>其余沙门婆罗门。<a id="a-28"></a>不知色从因生。<a id="a-29"></a>不知色灭。<a id="a-2A"></a>不知色味。<a id="a-2B"></a>不知色过。<a id="a-2C"></a>不知色出要。<a id="a-2D"></a>以不能解如是义故着色。<a id="a-2E"></a>我生彼色。<a id="a-2F"></a>我不生彼着色。<a id="a-2G"></a>我亦生彼。<a id="a-2H"></a>亦不生彼着色。<a id="a-2I"></a>我非生彼。<a id="a-2J"></a>非不生彼。<a id="a-2K"></a>受想行识。<a id="a-2L"></a>亦复如是。<a id="a-2M"></a>如来如实知。<a id="a-2N"></a>色从因生。<a id="a-2O"></a>色从因灭。<a id="a-2P"></a>知色味。<a id="a-2Q"></a>知色过。<a id="a-2R"></a>知色出要。<a id="a-2S"></a>如来如实知故。<a id="a-2T"></a>色生彼心无取着。<a id="a-2U"></a>乃知色非生非不生。<a id="a-2V"></a>亦不取着。<a id="a-2W"></a>受想行识。<a id="a-2X"></a>亦复如是。<a id="a-2Y"></a>如斯之义。<a id="a-2Z"></a>甚深无量。<a id="a-2a"></a>无有边际。<a id="a-2b"></a>非算数所知。<a id="a-2c"></a>无有方处。<a id="a-2d"></a>亦无去来。<a id="a-2e"></a>寂灭无相。<a id="a-2f"></a>尔时犊子梵志闻尊者目连所说。<a id="a-2g"></a>欢喜奉行。</p>
  <h2 id="a2h">（三一七）</h2>
  <p id="a2i">如是我闻。<a id="a-2j"></a>一时佛在王舍城迦兰陀竹林。<a id="a-2k"></a>尔时犊子梵志往诣佛所。<a id="a-2l"></a>问讯佛已在一面坐。<a id="a-2m"></a>白佛言。<a id="a-2n"></a>世尊。<a id="a-2o"></a>以何因缘。<a id="a-2p"></a>诸余沙门。<a id="a-2q"></a>及婆罗门。<a id="a-2r"></a>若有所问。<a id="a-2s"></a>皆称顺答说。<a id="a-2t"></a>我死此生彼。<a id="a-2u"></a>我死此不生彼。<a id="a-2v"></a>我死此亦生彼。<a id="a-2w"></a>亦不生彼。<a id="a-2x"></a>我非生彼。<a id="a-2y"></a>非非生彼。<a id="a-2z"></a>犊子复言。<a id="a-30"></a>瞿昙。<a id="a-31"></a>如斯之难何故不能称顺而答。<a id="a-32"></a>佛告之曰。<a id="a-33"></a>诸余沙门婆罗门。<a id="a-34"></a>不知色从因生。<a id="a-35"></a>不知色灭。<a id="a-36"></a>不知色过。<a id="a-37"></a>不知色味。<a id="a-38"></a>不知色出要。<a id="a-39"></a>以不能知色从因生。<a id="a-3A"></a>乃至不知色出要故。<a id="a-3B"></a>而于色我死此生彼。<a id="a-3C"></a>死此不生彼。<a id="a-3D"></a>死此亦生彼。<a id="a-3E"></a>亦不生彼。<a id="a-3F"></a>非生彼。<a id="a-3G"></a>非非生彼。<a id="a-3H"></a>悉皆取着。<a id="a-3I"></a>受想行识。<a id="a-3J"></a>亦复如是。<a id="a-3K"></a>复告犊子。<a id="a-3L"></a>如来不尔。<a id="a-3M"></a>知色因。<a id="a-3N"></a>知色灭。<a id="a-3O"></a>知色味。<a id="a-3P"></a>知色过。<a id="a-3Q"></a>知色出要。<a id="a-3R"></a>如实知之。<a id="a-3S"></a>如来如实。<a id="a-3T"></a>能知色因色灭色过色味色出要。<a id="a-3U"></a>能知色。<a id="a-3V"></a>我死此生彼。<a id="a-3W"></a>乃至非生非非生彼。<a id="a-3X"></a>悉皆不着。<a id="a-3Y"></a>受想行识。<a id="a-3Z"></a>亦复如是。</p>
  <p id="a3a">佛告犊子。<a id="a-3b"></a>是故此义甚深广大。<a id="a-3c"></a>无量无边。<a id="a-3d"></a>非算数所及。<a id="a-3e"></a>复告犊子。<a id="a-3f"></a>以是因缘。<a id="a-3g"></a>诸余沙门婆罗门等。<a id="a-3h"></a>不达义趣。<a id="a-3i"></a>随问强答。<a id="a-3j"></a>若问如来我色生彼。<a id="a-3k"></a>不生彼。<a id="a-3l"></a>亦生彼。<a id="a-3m"></a>亦不生彼。<a id="a-3n"></a>非生彼。<a id="a-3o"></a>非非生彼。<a id="a-3p"></a>以无义理置而不答。<a id="a-3q"></a>我已生彼。<a id="a-3r"></a>乃至非生。<a id="a-3s"></a>非非生。<a id="a-3t"></a>悉皆不答。<a id="a-3u"></a>犊子言。<a id="a-3v"></a>希有瞿昙。<a id="a-3w"></a>汝及弟子。<a id="a-3x"></a>义与义句。<a id="a-3y"></a>及与句味。<a id="a-3z"></a>所说之事。<a id="a-40"></a>等无差别。<a id="a-41"></a>犊子复言。<a id="a-42"></a>我于异时。<a id="a-43"></a>至沙门目犍连所。<a id="a-44"></a>我于尔时以此句味。<a id="a-45"></a>问彼目连。<a id="a-46"></a>彼以此义句味而答于我。<a id="a-47"></a>瞿昙。<a id="a-48"></a>汝今所可宣说。<a id="a-49"></a>与彼无异。<a id="a-4A"></a>是故我今称为希有。<a id="a-4B"></a>如此教法。<a id="a-4C"></a>昔所未有。<a id="a-4D"></a>亦未曾说。<a id="a-4E"></a>义理相顺。<a id="a-4F"></a>善答斯问。<a id="a-4G"></a>犊子梵志闻佛所说。<a id="a-4H"></a>欢喜而去。</p>
  <p data-pb></p>
  <h2 id="a4I">（三一八）</h2>
  <p id="a4J">时尊者。<a id="a-4K"></a>僧提迦旃延在那提城群寔迦所住之处。<a id="a-4L"></a>尔时犊子梵志以缘事故。<a id="a-4M"></a>往诣彼城。<a id="a-4N"></a>既至彼已。<a id="a-4O"></a>营事已讫。<a id="a-4P"></a>即便往彼尊者僧提迦旃延所。<a id="a-4Q"></a>相问讯已在一面坐。<a id="a-4R"></a>白尊者言。<a id="a-4S"></a>我有所疑。<a id="a-4T"></a>欲相咨问。<a id="a-4U"></a>汝若闲裕。<a id="a-4V"></a>听我所问。<a id="a-4W"></a>愿为解说。<a id="a-4X"></a>尊者告言。<a id="a-4Y"></a>犊子我听汝问。<a id="a-4Z"></a>然后乃知。<a id="a-4a"></a>犊子问言。<a id="a-4b"></a>以何因缘故。<a id="a-4c"></a>诸余沙门婆罗门。<a id="a-4d"></a>有人来问。<a id="a-4e"></a>死此生彼。<a id="a-4f"></a>死此不生彼。<a id="a-4g"></a>乃至非生彼。<a id="a-4h"></a>非非生彼。<a id="a-4i"></a>悉皆能答。<a id="a-4j"></a>沙门瞿昙。<a id="a-4k"></a>为以此问。<a id="a-4l"></a>色死此生彼。<a id="a-4m"></a>乃至非生彼。<a id="a-4n"></a>非非生彼。<a id="a-4o"></a>无义理故。<a id="a-4p"></a>置不答乎。<a id="a-4q"></a>尊者告言。<a id="a-4r"></a>我今问汝。<a id="a-4s"></a>随汝所解。<a id="a-4t"></a>而答于我。<a id="a-4u"></a>于汝意云何。<a id="a-4v"></a>若因若缘。<a id="a-4w"></a>若行若根本。<a id="a-4x"></a>若行所从生。<a id="a-4y"></a>若色若无色。<a id="a-4z"></a>若有想若无想。<a id="a-50"></a>以此因。<a id="a-51"></a>以此缘。<a id="a-52"></a>以此行。<a id="a-53"></a>以此根本。<a id="a-54"></a>以此行所从生。<a id="a-55"></a>无余寂灭。<a id="a-56"></a>无想尽处。<a id="a-57"></a>若如是等。<a id="a-58"></a>无有因缘。<a id="a-59"></a>无行无相。<a id="a-5A"></a>及尽灭法。<a id="a-5B"></a>如来宁可说。<a id="a-5C"></a>死此生彼。<a id="a-5D"></a>乃至说非生彼。<a id="a-5E"></a>非非生彼耶。<a id="a-5F"></a>犊子言。<a id="a-5G"></a>迦旃延。<a id="a-5H"></a>如是因。<a id="a-5I"></a>如是缘。<a id="a-5J"></a>如是行。<a id="a-5K"></a>如是根本。<a id="a-5L"></a>如是行。<a id="a-5M"></a>所从生。<a id="a-5N"></a>是色是无色。<a id="a-5O"></a>是想是无想。<a id="a-5P"></a>此等诸法。<a id="a-5Q"></a>皆至无余尽灭。<a id="a-5R"></a>无想灭尽。<a id="a-5S"></a>是等诸法。<a id="a-5T"></a>无有因缘。<a id="a-5U"></a>如来云何而当说之。<a id="a-5V"></a>犊子闻已。<a id="a-5W"></a>心怀欢喜。<a id="a-5X"></a>问尊者言。<a id="a-5Y"></a>汝为佛弟子。<a id="a-5Z"></a>从来久近。<a id="a-5a"></a>尊者答言。<a id="a-5b"></a>我为佛弟子。<a id="a-5c"></a>始过三年。<a id="a-5d"></a>犊子言。<a id="a-5e"></a>迦旃延。<a id="a-5f"></a>汝获大利。<a id="a-5g"></a>能于众中。<a id="a-5h"></a>身口智慧辩才如是。<a id="a-5i"></a>于少时中。<a id="a-5j"></a>能具斯事。<a id="a-5k"></a>实为希有。<a id="a-5l"></a>犊子言。<a id="a-5m"></a>我今缘事。<a id="a-5n"></a>欲还所止。<a id="a-5o"></a>尊者言。<a id="a-5p"></a>宜知是时。<a id="a-5q"></a>犊子梵志闻尊者语。<a id="a-5r"></a>欢喜而去。</p>
  <p data-pb></p>
  <h2 id="a5s">（三一九）</h2>
  <p id="a5t">是我闻。<a id="a-5u"></a>一时佛在王舍城迦兰陀竹林。<a id="a-5v"></a>尔时犊子梵志往诣佛所。<a id="a-5w"></a>问讯佛已却坐一面。<a id="a-5x"></a>白佛言。<a id="a-5y"></a>世尊。<a id="a-5z"></a>我有少疑。<a id="a-60"></a>今欲咨问。<a id="a-61"></a>若有闲裕。<a id="a-62"></a>愿为解说。<a id="a-63"></a>佛言。<a id="a-64"></a>随意问难。<a id="a-65"></a>犊子言。<a id="a-66"></a>以何缘故。<a id="a-67"></a>诸余沙门婆罗门等。<a id="a-68"></a>有人来问。<a id="a-69"></a>死此生彼。<a id="a-6A"></a>乃至非生彼。<a id="a-6B"></a>非非生彼。<a id="a-6C"></a>悉皆能答。<a id="a-6D"></a>沙门瞿昙。<a id="a-6E"></a>以斯问。<a id="a-6F"></a>死此生彼。<a id="a-6G"></a>乃至非生彼。<a id="a-6H"></a>非非生彼。<a id="a-6I"></a>无义理故。<a id="a-6J"></a>置而不答。<a id="a-6K"></a>佛告犊子。<a id="a-6L"></a>吾今问汝。<a id="a-6M"></a>随汝所解。<a id="a-6N"></a>而答于我。<a id="a-6O"></a>于汝意云何。<a id="a-6P"></a>若因若缘。<a id="a-6Q"></a>若行若根本。<a id="a-6R"></a>若行所从生。<a id="a-6S"></a>若色若无色。<a id="a-6T"></a>若有想若无想。<a id="a-6U"></a>以此因。<a id="a-6V"></a>以此缘。<a id="a-6W"></a>以此行。<a id="a-6X"></a>以此根本。<a id="a-6Y"></a>以此行所从。<a id="a-6Z"></a>无余寂灭。<a id="a-6a"></a>无想尽处。<a id="a-6b"></a>若如是等。<a id="a-6c"></a>无有因缘。<a id="a-6d"></a>无行无想。<a id="a-6e"></a>及尽灭法。<a id="a-6f"></a>我宁于此无因缘等。<a id="a-6g"></a>尽灭法中。<a id="a-6h"></a>说死此生彼。<a id="a-6i"></a>乃至说非生彼非非生彼耶。<a id="a-6j"></a>犊子复白佛言。<a id="a-6k"></a>如是因。<a id="a-6l"></a>如是缘。<a id="a-6m"></a>如是行。<a id="a-6n"></a>如是根本。<a id="a-6o"></a>如是行所从生是色是无色。<a id="a-6p"></a>是想是无想。<a id="a-6q"></a>斯等诸法。<a id="a-6r"></a>皆至无余尽灭。<a id="a-6s"></a>无想灭处。<a id="a-6t"></a>如是诸法。<a id="a-6u"></a>无有因缘。<a id="a-6v"></a>吾当云何而能答之。<a id="a-6w"></a>尔时犊子闻佛所说。<a id="a-6x"></a>心生欢喜。<a id="a-6y"></a>而作是言。<a id="a-6z"></a>希有瞿昙。<a id="a-70"></a>汝今弟子。<a id="a-71"></a>说义句味。<a id="a-72"></a>等无差别。<a id="a-73"></a>犊子复言。<a id="a-74"></a>我于异日。<a id="a-75"></a>以少缘事曾至于彼那提城群寔迦所住之处。<a id="a-76"></a>问沙门僧提迦旃延。<a id="a-77"></a>如斯之事。<a id="a-78"></a>彼以此义。<a id="a-79"></a>而答于我。<a id="a-7A"></a>然义句味。<a id="a-7B"></a>及其文字。<a id="a-7C"></a>与今所说。<a id="a-7D"></a>等无有异。<a id="a-7E"></a>都无错谬。<a id="a-7F"></a>是故我今称为希有。<a id="a-7G"></a>如此教法。<a id="a-7H"></a>昔所未有。<a id="a-7I"></a>亦未曾说。<a id="a-7J"></a>义理相顺。<a id="a-7K"></a>善答斯问。<a id="a-7L"></a>犊子梵志闻佛所说。<a id="a-7M"></a>欢喜而去。</p>
  <h2 id="a7N">（三二○）</h2>
  <p id="a7O">如是我闻。<a id="a-7P"></a>一时佛在王舍城灵鹫山迦兰陀竹林。<a id="a-7Q"></a>彼时犊子梵志往诣佛所。<a id="a-7R"></a>问讯佛已在一面坐。<a id="a-7S"></a>白佛言。<a id="a-7T"></a>瞿昙。<a id="a-7U"></a>一切众生。<a id="a-7V"></a>为有我不。<a id="a-7W"></a>佛默然不答。<a id="a-7X"></a>又问。<a id="a-7Y"></a>为无我耶。<a id="a-7Z"></a>佛亦不答。<a id="a-7a"></a>尔时犊子作是念。<a id="a-7b"></a>我曾数问沙门瞿昙如是之义。<a id="a-7c"></a>默不见答。<a id="a-7d"></a>尔时阿难侍如来侧。<a id="a-7e"></a>以扇扇佛。<a id="a-7f"></a>彼时阿难闻其语已。<a id="a-7g"></a>即白佛言。<a id="a-7h"></a>世尊。<a id="a-7i"></a>何故犊子所问默然不答。<a id="a-7j"></a>若不答者。<a id="a-7k"></a>犊子当言。<a id="a-7l"></a>我问如来。<a id="a-7m"></a>都不见答。<a id="a-7n"></a>增邪见耶。<a id="a-7o"></a>佛告阿难。<a id="a-7p"></a>于先昔彼问一切诸法。<a id="a-7q"></a>若有我者。<a id="a-7r"></a>吾可答彼犊子所问。<a id="a-7s"></a>吾于昔时。<a id="a-7t"></a>宁可不于一切经说无我耶。<a id="a-7u"></a>以无我故。<a id="a-7v"></a>答彼所问。<a id="a-7w"></a>则违道理。<a id="a-7x"></a>所以者何。<a id="a-7y"></a>一切诸法。<a id="a-7z"></a>皆无我故。<a id="a-80"></a>云何以我。<a id="a-81"></a>而答于彼。<a id="a-82"></a>若然者。<a id="a-83"></a>将更增彼昔来愚惑。<a id="a-84"></a>复次阿难。<a id="a-85"></a>若说有我。<a id="a-86"></a>即堕常见。<a id="a-87"></a>若说无我。<a id="a-88"></a>即堕断见。<a id="a-89"></a>如来说法。<a id="a-8A"></a>舍离二边。<a id="a-8B"></a>会于中道。<a id="a-8C"></a>以此诸法坏故不常。<a id="a-8D"></a>续故不断。<a id="a-8E"></a>不常不断。<a id="a-8F"></a>因是有是。<a id="a-8G"></a>因是生故。<a id="a-8H"></a>彼则得生。<a id="a-8I"></a>若因不生。<a id="a-8J"></a>则彼不生。<a id="a-8K"></a>是故因于无明。<a id="a-8L"></a>则有行生。<a id="a-8M"></a>因行故有识。<a id="a-8N"></a>因识故有名色。<a id="a-8O"></a>因名色故有六入。<a id="a-8P"></a>因六入故有触。<a id="a-8Q"></a>因触故有受。<a id="a-8R"></a>因受故有爱。<a id="a-8S"></a>因爱故有取。<a id="a-8T"></a>因取故有有。<a id="a-8U"></a>因有故有生。<a id="a-8V"></a>因生故有老死忧悲苦恼众苦聚集因。<a id="a-8W"></a>是故有果灭。<a id="a-8X"></a>无明灭则行灭。<a id="a-8Y"></a>行灭则识灭。<a id="a-8Z"></a>识灭则名色灭。<a id="a-8a"></a>名色灭则六入灭。<a id="a-8b"></a>六入灭则触灭。<a id="a-8c"></a>触灭则受灭。<a id="a-8d"></a>受灭则爱灭。<a id="a-8e"></a>爱灭则取灭。<a id="a-8f"></a>取灭则有灭。<a id="a-8g"></a>有灭则生灭。<a id="a-8h"></a>生灭则老死忧悲苦恼众苦聚集灭尽。<a id="a-8i"></a>则大苦聚灭。<a id="a-8j"></a>佛说是已。<a id="a-8k"></a>诸比丘闻佛所说。<a id="a-8l"></a>欢喜奉行。</p>
  <h2 id="a8m">（三二一）</h2>
  <p id="a8n">如是我闻。<a id="a-8o"></a>一时佛在王舍城迦兰陀竹林。<a id="a-8p"></a>尔时犊子梵志往诣佛所。<a id="a-8q"></a>问讯佛已。<a id="a-8r"></a>在一面坐。<a id="a-8s"></a>问佛言。<a id="a-8t"></a>瞿昙。<a id="a-8u"></a>汝颇作是见。<a id="a-8v"></a>作是论。<a id="a-8w"></a>世界是常。<a id="a-8x"></a>唯我解了。<a id="a-8y"></a>余人不知。<a id="a-8z"></a>作是说不。<a id="a-90"></a>佛告犊子。<a id="a-91"></a>我不作是见。<a id="a-92"></a>不作是说。<a id="a-93"></a>唯我能知。<a id="a-94"></a>余人不解。<a id="a-95"></a>犊子又问。<a id="a-96"></a>汝若不作如是说者。<a id="a-97"></a>一切世界悉无常耶。<a id="a-98"></a>佛告犊子。<a id="a-99"></a>我亦不作如是说言。<a id="a-9A"></a>世界无常。<a id="a-9B"></a>唯我能知。<a id="a-9C"></a>余人不解。<a id="a-9D"></a>犊子又问。<a id="a-9E"></a>汝颇复作如是论言。<a id="a-9F"></a>世界亦常无常。<a id="a-9G"></a>唯我能知。<a id="a-9H"></a>余人不解。<a id="a-9I"></a>作是说耶。<a id="a-9J"></a>佛告犊子。<a id="a-9K"></a>我亦不作如是说言。<a id="a-9L"></a>一切世界。<a id="a-9M"></a>亦常无常。<a id="a-9N"></a>唯我独了。<a id="a-9O"></a>余人不知。<a id="a-9P"></a>犊子又问。<a id="a-9Q"></a>汝颇复作如是说言。<a id="a-9R"></a>一切世界非常非无常非非常非非无常。<a id="a-9S"></a>唯我能解余人不了。<a id="a-9T"></a>作是说耶。<a id="a-9U"></a>佛告犊子。<a id="a-9V"></a>我亦不作如是说言。<a id="a-9W"></a>一切世界。<a id="a-9X"></a>非常非无常。<a id="a-9Y"></a>非非常非非无常。<a id="a-9Z"></a>唯我能知余人不解。<a id="a-9a"></a>犊子复问。<a id="a-9b"></a>世界有边。<a id="a-9c"></a>世界无边。<a id="a-9d"></a>亦有边亦无边。<a id="a-9e"></a>非有边。<a id="a-9f"></a>非无边。<a id="a-9g"></a>非非有边。<a id="a-9h"></a>非非无边。<a id="a-9i"></a>身即是命。<a id="a-9j"></a>命即是身。<a id="a-9k"></a>身异命异。<a id="a-9l"></a>众生神我。<a id="a-9m"></a>死此生彼。<a id="a-9n"></a>为有为无。<a id="a-9o"></a>亦有亦无。<a id="a-9p"></a>非有非无。<a id="a-9q"></a>非非有。<a id="a-9r"></a>非非无。<a id="a-9s"></a>昙瞿。<a id="a-9t"></a>汝今作是说耶。<a id="a-9u"></a>佛告犊子。<a id="a-9v"></a>我不作是见。<a id="a-9w"></a>不作是论说言。<a id="a-9x"></a>世界有边无边。<a id="a-9y"></a>乃至非非有非非无。<a id="a-9z"></a>犊子复言。<a id="a-A0"></a>瞿昙。<a id="a-A1"></a>汝今于斯法中。<a id="a-A2"></a>见何过患。<a id="a-A3"></a>不取一见。<a id="a-A4"></a>佛告犊子。<a id="a-A5"></a>我亦不言世界是常。<a id="a-A6"></a>唯此事实。<a id="a-A7"></a>余皆愚闇。<a id="a-A8"></a>彼见结障。<a id="a-A9"></a>彼见所行及所观处。<a id="a-AA"></a>彼见尘埃垢秽不净。<a id="a-AB"></a>见结与苦俱能为害。<a id="a-AC"></a>能与忧恼。<a id="a-AD"></a>能令行人受郁[火*烝]热。<a id="a-AE"></a>生诸忧患。<a id="a-AF"></a>若与见结相应。<a id="a-AG"></a>即是婴愚。<a id="a-AH"></a>亦名无闻。<a id="a-AI"></a>亦名凡夫。<a id="a-AJ"></a>能令生死回流增长。<a id="a-AK"></a>复告犊子。<a id="a-AL"></a>世间常无常。<a id="a-AM"></a>亦常无常。<a id="a-AN"></a>非常非无常。<a id="a-AO"></a>世界有边。<a id="a-AP"></a>及以无边。<a id="a-AQ"></a>亦有边。<a id="a-AR"></a>亦无边。<a id="a-AS"></a>非有边。<a id="a-AT"></a>非无边。<a id="a-AU"></a>众生神我。<a id="a-AV"></a>死此生彼。<a id="a-AW"></a>若有若无。<a id="a-AX"></a>亦有亦无。<a id="a-AY"></a>非有非无。<a id="a-AZ"></a>非非有非非无。<a id="a-Aa"></a>若有人计斯见者。<a id="a-Ab"></a>名为婴愚。<a id="a-Ac"></a>亦名无闻。<a id="a-Ad"></a>亦名凡夫。<a id="a-Ae"></a>增长生死烦恼垢污。<a id="a-Af"></a>能令行人受郁[火*烝]热。<a id="a-Ag"></a>生诸忧患。<a id="a-Ah"></a>无有安乐。<a id="a-Ai"></a>以是义故。<a id="a-Aj"></a>我于此见。<a id="a-Ak"></a>无所执着。<a id="a-Al"></a>犊子又问。<a id="a-Am"></a>汝若不计如是见者。<a id="a-An"></a>汝今所计。<a id="a-Ao"></a>为是何见。<a id="a-Ap"></a>佛告犊子。<a id="a-Aq"></a>如来世尊。<a id="a-Ar"></a>于久远来诸有见者。<a id="a-As"></a>悉皆除舍。<a id="a-At"></a>都无诸见。<a id="a-Au"></a>虽有所见。<a id="a-Av"></a>心无取着。<a id="a-Aw"></a>所谓见苦圣谛。<a id="a-Ax"></a>见苦集谛。<a id="a-Ay"></a>见苦灭谛。<a id="a-Az"></a>见至苦灭道谛。<a id="a-B0"></a>我悉明了知见是已。<a id="a-B1"></a>视一切法。<a id="a-B2"></a>皆是贪爱诸烦恼结。<a id="a-B3"></a>是我我所。<a id="a-B4"></a>名见取着。<a id="a-B5"></a>亦名憍慢。<a id="a-B6"></a>如斯之法。<a id="a-B7"></a>是可患厌。<a id="a-B8"></a>是故皆应当断除之。<a id="a-B9"></a>既断除已。<a id="a-BA"></a>获得涅槃寂灭清净。<a id="a-BB"></a>如是正解脱。<a id="a-BC"></a>诸比丘等。<a id="a-BD"></a>若更受身于三有者。<a id="a-BE"></a>无有是处。<a id="a-BF"></a>犊子言。<a id="a-BG"></a>瞿昙。<a id="a-BH"></a>汝于今者。<a id="a-BI"></a>见何因缘。<a id="a-BJ"></a>说无生处。<a id="a-BK"></a>佛告犊子。<a id="a-BL"></a>我还问汝。<a id="a-BM"></a>随汝意答。<a id="a-BN"></a>譬如有人于汝目前然大火聚。<a id="a-BO"></a>汝知是火然。<a id="a-BP"></a>不知此火聚。<a id="a-BQ"></a>在汝前灭。<a id="a-BR"></a>汝知灭不。<a id="a-BS"></a>若复有人。<a id="a-BT"></a>来问汝言。<a id="a-BU"></a>此火灭已。<a id="a-BV"></a>为至东方。<a id="a-BW"></a>南西北方。<a id="a-BX"></a>乃至下方。<a id="a-BY"></a>亦复如是。<a id="a-BZ"></a>斯诸方中。<a id="a-Ba"></a>为至何处。<a id="a-Bb"></a>若如是者。<a id="a-Bc"></a>当云何答。<a id="a-Bd"></a>犊子言。<a id="a-Be"></a>瞿昙。<a id="a-Bf"></a>若人问我当如实答。<a id="a-Bg"></a>若有草木及牛马粪。<a id="a-Bh"></a>此火与薪相得。<a id="a-Bi"></a>便然不灭。<a id="a-Bj"></a>草木牛粪。<a id="a-Bk"></a>若都尽者。<a id="a-Bl"></a>此火则灭。<a id="a-Bm"></a>不至方所。</p>
  <p id="aBn">佛告犊子。<a id="a-Bo"></a>如是如是。<a id="a-Bp"></a>若言色是如来受想行识是如来者。<a id="a-Bq"></a>无有是处。<a id="a-Br"></a>何以故。<a id="a-Bs"></a>如来已断如斯色故。<a id="a-Bt"></a>受想行识。<a id="a-Bu"></a>亦复如是。<a id="a-Bv"></a>皆悉已断。<a id="a-Bw"></a>譬如有人断多罗树断已不生。<a id="a-Bx"></a>如来亦尔。<a id="a-By"></a>断五阴已。<a id="a-Bz"></a>不复受生。<a id="a-C0"></a>寂灭无想。<a id="a-C1"></a>是无生法。<a id="a-C2"></a>犊子言。<a id="a-C3"></a>瞿昙。<a id="a-C4"></a>我于今者。<a id="a-C5"></a>乐说譬喻。<a id="a-C6"></a>唯愿听说。<a id="a-C7"></a>佛告之曰。<a id="a-C8"></a>随汝意说。<a id="a-C9"></a>犊子即言。<a id="a-CA"></a>譬如去于城邑聚落不远。<a id="a-CB"></a>平博之处有娑罗林。<a id="a-CC"></a>是娑罗林已百千年。<a id="a-CD"></a>枝叶悉堕。<a id="a-CE"></a>唯贞实在。<a id="a-CF"></a>汝今瞿昙。<a id="a-CG"></a>亦复如是。<a id="a-CH"></a>已断一切烦恼结缚。<a id="a-CI"></a>四倒邪惑。<a id="a-CJ"></a>皆悉灭尽。<a id="a-CK"></a>唯有坚固真法身在。<a id="a-CL"></a>瞿昙。<a id="a-CM"></a>当知我今缘务。<a id="a-CN"></a>将欲还归。<a id="a-CO"></a>佛言。<a id="a-CP"></a>宜知是时。<a id="a-CQ"></a>犊子梵志闻佛所说。<a id="a-CR"></a>欢喜而去。</p>
  <p data-pb></p>
  <h2 id="aCS">（三二二）</h2>
  <p id="aCT">是我闻。<a id="a-CU"></a>一时佛在王舍城迦兰陀竹林。<a id="a-CV"></a>尔时犊子梵志来诣佛所。<a id="a-CW"></a>问言。<a id="a-CX"></a>瞿昙。<a id="a-CY"></a>若有愚痴。<a id="a-CZ"></a>起如是见。<a id="a-Ca"></a>作斯论言。<a id="a-Cb"></a>世间是常。<a id="a-Cc"></a>唯此事实。<a id="a-Cd"></a>余则无实。<a id="a-Ce"></a>乃至我不生彼。<a id="a-Cf"></a>非非生彼。<a id="a-Cg"></a>佛告犊子。<a id="a-Ch"></a>不知色者作是见。<a id="a-Ci"></a>作是论说言。<a id="a-Cj"></a>世间色悉皆是常。<a id="a-Ck"></a>自执此见。<a id="a-Cl"></a>以为真实。<a id="a-Cm"></a>谓诸余者。<a id="a-Cn"></a>以为虚妄。<a id="a-Co"></a>常无常。<a id="a-Cp"></a>亦常亦无常。<a id="a-Cq"></a>非常非非常。<a id="a-Cr"></a>世间有边无边。<a id="a-Cs"></a>非有边非无边。<a id="a-Ct"></a>非非有边。<a id="a-Cu"></a>非非无边。<a id="a-Cv"></a>身一神一。<a id="a-Cw"></a>身异神异。<a id="a-Cx"></a>我死此生彼。<a id="a-Cy"></a>死此不生彼。<a id="a-Cz"></a>我死此亦生彼。<a id="a-D0"></a>亦不生彼。<a id="a-D1"></a>我死此非生彼。<a id="a-D2"></a>非非生彼。<a id="a-D3"></a>受想行识。<a id="a-D4"></a>亦复如是。<a id="a-D5"></a>犊子言。<a id="a-D6"></a>瞿昙若有智者。<a id="a-D7"></a>不取是见。<a id="a-D8"></a>不取是论。<a id="a-D9"></a>亦复不应起如此见。<a id="a-DA"></a>作如斯论言。<a id="a-DB"></a>世界是常。<a id="a-DC"></a>此见为是。<a id="a-DD"></a>余见为非。<a id="a-DE"></a>佛告犊子。<a id="a-DF"></a>若能知色。<a id="a-DG"></a>解其性相。<a id="a-DH"></a>如斯等人。<a id="a-DI"></a>不起是见。<a id="a-DJ"></a>不作是论言。<a id="a-DK"></a>世界常无常。<a id="a-DL"></a>亦常亦无常。<a id="a-DM"></a>非常非非常见。<a id="a-DN"></a>亦复如是。<a id="a-DO"></a>世界有边无边。<a id="a-DP"></a>亦有边亦无边。<a id="a-DQ"></a>非有边非非有边。<a id="a-DR"></a>亦复如是。<a id="a-DS"></a>身一命一。<a id="a-DT"></a>身异命异。<a id="a-DU"></a>我死此生彼。<a id="a-DV"></a>死此不生彼。<a id="a-DW"></a>亦生彼亦不生彼。<a id="a-DX"></a>非生彼非非生彼。<a id="a-DY"></a>亦复如是。<a id="a-DZ"></a>受想行识。<a id="a-Da"></a>亦如上说。<a id="a-Db"></a>若了知识。<a id="a-Dc"></a>解其性相。<a id="a-Dd"></a>如斯等人。<a id="a-De"></a>不起是见。<a id="a-Df"></a>不作是论言。<a id="a-Dg"></a>识是常。<a id="a-Dh"></a>此见为是。<a id="a-Di"></a>余见为非。<a id="a-Dj"></a>识为无常。<a id="a-Dk"></a>亦常亦无常。<a id="a-Dl"></a>非常非非常见。<a id="a-Dm"></a>亦复如是。<a id="a-Dn"></a>识有边无边。<a id="a-Do"></a>亦有边亦无边。<a id="a-Dp"></a>非有边非非有边。<a id="a-Dq"></a>亦复如是。<a id="a-Dr"></a>身一命一。<a id="a-Ds"></a>身异命异我死此生彼。<a id="a-Dt"></a>死此不生彼。<a id="a-Du"></a>亦生彼亦不生彼。<a id="a-Dv"></a>非生彼非不生彼。<a id="a-Dw"></a>亦复如是。<a id="a-Dx"></a>不知者。<a id="a-Dy"></a>如知者说。<a id="a-Dz"></a>见者不见者如知者说。<a id="a-E0"></a>解不解。<a id="a-E1"></a>亦如上说。<a id="a-E2"></a>通彻不通彻。<a id="a-E3"></a>亦如上说。<a id="a-E4"></a>有相无相。<a id="a-E5"></a>亦如上说。<a id="a-E6"></a>其义深浅。<a id="a-E7"></a>亦如上说。<a id="a-E8"></a>寤寤不寤寤。<a id="a-E9"></a>亦如上说。<a id="a-EA"></a>犊子梵志闻佛所说。<a id="a-EB"></a>欢喜而去。</p>
  <h2 id="aEC">（三二三）</h2>
  <p id="aED">如是我闻。<a id="a-EE"></a>一时佛在王舍城。<a id="a-EF"></a>尔时犊子梵志往诣佛所。<a id="a-EG"></a>问讯佛已在一面坐。<a id="a-EH"></a>白佛言。<a id="a-EI"></a>瞿昙。<a id="a-EJ"></a>我有少疑。<a id="a-EK"></a>若蒙听察。<a id="a-EL"></a>乃敢发问。<a id="a-EM"></a>佛默然不答。<a id="a-EN"></a>第二第三。<a id="a-EO"></a>亦如是问。<a id="a-EP"></a>第二第三。<a id="a-EQ"></a>佛亦默然。<a id="a-ER"></a>犊子言。<a id="a-ES"></a>瞿昙。<a id="a-ET"></a>我于长夜。<a id="a-EU"></a>与汝亲厚。<a id="a-EV"></a>我有少问。<a id="a-EW"></a>唯愿答我。<a id="a-EX"></a>佛作是念。<a id="a-EY"></a>犊子梵志长夜已来。<a id="a-EZ"></a>禀性质直无有谄伪。<a id="a-Ea"></a>诸有所问。<a id="a-Eb"></a>皆求解故不为恼乱。<a id="a-Ec"></a>吾当听之。<a id="a-Ed"></a>若阿毗昙毗尼。<a id="a-Ee"></a>随其所问。<a id="a-Ef"></a>佛告犊子。<a id="a-Eg"></a>恣汝所问。<a id="a-Eh"></a>诸有所疑。<a id="a-Ei"></a>无得疑难。<a id="a-Ej"></a>犊子白佛言。<a id="a-Ek"></a>瞿昙。<a id="a-El"></a>一切世间有不善不。<a id="a-Em"></a>佛答言有。<a id="a-En"></a>又问。<a id="a-Eo"></a>颇有善不。<a id="a-Ep"></a>佛答言有。<a id="a-Eq"></a>犊子言。<a id="a-Er"></a>瞿昙。<a id="a-Es"></a>愿为我说善不善法。<a id="a-Et"></a>令我解了。<a id="a-Eu"></a>佛告犊子。<a id="a-Ev"></a>吾能多种说善不善。<a id="a-Ew"></a>今当为汝略说其要。<a id="a-Ex"></a>佛复告犊子。<a id="a-Ey"></a>欲为不善。<a id="a-Ez"></a>离欲为善。<a id="a-F0"></a>嗔恚愚痴。<a id="a-F1"></a>是名不善。<a id="a-F2"></a>离嗔恚痴。<a id="a-F3"></a>是名为善。<a id="a-F4"></a>杀生不善。<a id="a-F5"></a>离杀为善。<a id="a-F6"></a>偷盗邪淫妄语恶口两舌贪恚邪见。<a id="a-F7"></a>是名不善。<a id="a-F8"></a>离如是等正见为善。<a id="a-F9"></a>吾为汝说三种不善。<a id="a-FA"></a>三种善。<a id="a-FB"></a>十种不善。<a id="a-FC"></a>十种善。<a id="a-FD"></a>复告犊子。<a id="a-FE"></a>若我弟子。<a id="a-FF"></a>解此三种善不善。<a id="a-FG"></a>及十种善不善。<a id="a-FH"></a>如实能知。<a id="a-FI"></a>便能尽欲。<a id="a-FJ"></a>嗔恚愚痴亦能永尽。<a id="a-FK"></a>贪欲诸恶都灭无余。<a id="a-FL"></a>能尽贪欲愚痴故。<a id="a-FM"></a>诸欲漏都尽。<a id="a-FN"></a>以尽漏故。<a id="a-FO"></a>成就无漏。<a id="a-FP"></a>心得解脱。<a id="a-FQ"></a>慧得解脱。<a id="a-FR"></a>于见法中。<a id="a-FS"></a>自身解了。<a id="a-FT"></a>证知得法。<a id="a-FU"></a>自知生尽。<a id="a-FV"></a>梵行已立。<a id="a-FW"></a>所作已办。<a id="a-FX"></a>更不受有。<a id="a-FY"></a>犊子白佛。<a id="a-FZ"></a>颇有一比丘。<a id="a-Fa"></a>于佛教法。<a id="a-Fb"></a>成就无漏。<a id="a-Fc"></a>心得解脱。<a id="a-Fd"></a>慧得解脱。<a id="a-Fe"></a>于见法中。<a id="a-Ff"></a>自身解了。<a id="a-Fg"></a>证知得法。<a id="a-Fh"></a>自知生尽。<a id="a-Fi"></a>梵行已立。<a id="a-Fj"></a>所作已办。<a id="a-Fk"></a>更不受有。<a id="a-Fl"></a>为有是不。<a id="a-Fm"></a>佛告犊子。<a id="a-Fn"></a>得是法者。<a id="a-Fo"></a>不但一二及以三四乃至五百。<a id="a-Fp"></a>多有比丘。<a id="a-Fq"></a>心得解脱。<a id="a-Fr"></a>慧得解脱。<a id="a-Fs"></a>于现法中。<a id="a-Ft"></a>自身取证。<a id="a-Fu"></a>犊子复问。<a id="a-Fv"></a>佛教法中。<a id="a-Fw"></a>颇有一比丘尼。<a id="a-Fx"></a>心得解脱。<a id="a-Fy"></a>慧得解脱不。<a id="a-Fz"></a>佛告犊子。<a id="a-G0"></a>我教法中。<a id="a-G1"></a>比丘尼等。<a id="a-G2"></a>得斯法者。<a id="a-G3"></a>非一二三乃至五百。<a id="a-G4"></a>其数众多。<a id="a-G5"></a>犊子又问。<a id="a-G6"></a>除彼比丘及比丘尼。<a id="a-G7"></a>颇有一优婆塞。<a id="a-G8"></a>度疑彼岸以不。<a id="a-G9"></a>佛告犊子。<a id="a-GA"></a>我佛法中。<a id="a-GB"></a>诸优婆塞度疑彼岸。<a id="a-GC"></a>非一二三乃至五百。<a id="a-GD"></a>其数众多。<a id="a-GE"></a>断五下分结。<a id="a-GF"></a>成阿那含。<a id="a-GG"></a>不还欲界。<a id="a-GH"></a>犊子又问。<a id="a-GI"></a>除比丘比丘尼修梵行者。<a id="a-GJ"></a>除优婆塞。<a id="a-GK"></a>颇有一优婆夷。<a id="a-GL"></a>除于疑悔。<a id="a-GM"></a>度疑彼岸不。<a id="a-GN"></a>佛告犊子。<a id="a-GO"></a>我佛法中。<a id="a-GP"></a>得斯法者。<a id="a-GQ"></a>非一二三乃至五百。<a id="a-GR"></a>其数众多。<a id="a-GS"></a>断五下分结。<a id="a-GT"></a>成阿那含。<a id="a-GU"></a>不还欲界。<a id="a-GV"></a>犊子梵志复白佛言。<a id="a-GW"></a>置比丘比丘尼并优婆塞优婆夷修梵行者。<a id="a-GX"></a>是佛法中。<a id="a-GY"></a>颇有优婆塞。<a id="a-GZ"></a>独在居家。<a id="a-Ga"></a>受五欲乐。<a id="a-Gb"></a>度疑彼岸不。<a id="a-Gc"></a>佛告犊子。<a id="a-Gd"></a>是佛法中。<a id="a-Ge"></a>非一二三乃至五百。<a id="a-Gf"></a>其数众多。<a id="a-Gg"></a>如斯等人。<a id="a-Gh"></a>乃与男女群居。<a id="a-Gi"></a>逼迮共住。<a id="a-Gj"></a>香华璎珞。<a id="a-Gk"></a>着细缯衣。<a id="a-Gl"></a>用好旃檀众妙杂香。<a id="a-Gm"></a>以涂其身。<a id="a-Gn"></a>受畜金银种种珍宝。<a id="a-Go"></a>奴婢僮仆其数众多。<a id="a-Gp"></a>处斯愦闹逼隘之中。<a id="a-Gq"></a>能断三结。<a id="a-Gr"></a>得须陀洹。<a id="a-Gs"></a>决定必至于三菩提尽诸苦际。<a id="a-Gt"></a>极钝根者。<a id="a-Gu"></a>任运七生。<a id="a-Gv"></a>不至三恶。<a id="a-Gw"></a>人天流转。<a id="a-Gx"></a>自然得尽诸苦边际。<a id="a-Gy"></a>犊子又问。<a id="a-Gz"></a>且置比丘比丘尼优婆塞优婆夷修梵行者。<a id="a-H0"></a>又置优婆塞。<a id="a-H1"></a>在欲得须陀洹。<a id="a-H2"></a>颇有女人。<a id="a-H3"></a>在佛教法。<a id="a-H4"></a>作优婆夷。<a id="a-H5"></a>在于欲中度疑彼岸者不。<a id="a-H6"></a>佛告犊子。<a id="a-H7"></a>我佛法中。<a id="a-H8"></a>诸优婆夷。<a id="a-H9"></a>在欲度疑。<a id="a-HA"></a>非一二三乃至五百。<a id="a-HB"></a>其数众多。<a id="a-HC"></a>诸优婆夷。<a id="a-HD"></a>虽处居家。<a id="a-HE"></a>如优婆塞。<a id="a-HF"></a>断于三结。<a id="a-HG"></a>得须陀洹。<a id="a-HH"></a>犊子言。<a id="a-HI"></a>瞿昙。<a id="a-HJ"></a>汝于菩提。<a id="a-HK"></a>已得正觉。<a id="a-HL"></a>设当修梵行。<a id="a-HM"></a>比丘比丘尼。<a id="a-HN"></a>优婆塞优婆夷。<a id="a-HO"></a>处欲优婆塞。<a id="a-HP"></a>处欲优婆夷。<a id="a-HQ"></a>若如是等。<a id="a-HR"></a>不具道行。<a id="a-HS"></a>便为支不满足。<a id="a-HT"></a>犊子言。<a id="a-HU"></a>瞿昙。<a id="a-HV"></a>汝今既得成等正觉。<a id="a-HW"></a>得果比丘比丘尼修梵行。<a id="a-HX"></a>优婆塞优婆夷。<a id="a-HY"></a>处欲优婆塞处欲优婆夷。<a id="a-HZ"></a>悉获果证。<a id="a-Ha"></a>于佛教法。<a id="a-Hb"></a>是名具足。<a id="a-Hc"></a>犊子复言。<a id="a-Hd"></a>瞿昙。<a id="a-He"></a>我今乐说譬喻。<a id="a-Hf"></a>愿听我说。<a id="a-Hg"></a>佛告之曰。<a id="a-Hh"></a>随汝意说。<a id="a-Hi"></a>譬如天降大雨。<a id="a-Hj"></a>随下水流。<a id="a-Hk"></a>注于大海。<a id="a-Hl"></a>汝之教法。<a id="a-Hm"></a>亦复如是。<a id="a-Hn"></a>男女长幼。<a id="a-Ho"></a>及以衰老。<a id="a-Hp"></a>蒙佛法雨。<a id="a-Hq"></a>于长夜中。<a id="a-Hr"></a>尽趣涅槃。<a id="a-Hs"></a>善哉瞿昙。<a id="a-Ht"></a>善哉妙法。<a id="a-Hu"></a>善哉能入佛教法者。<a id="a-Hv"></a>犊子言。<a id="a-Hw"></a>我今相问。<a id="a-Hx"></a>设得出家修梵行者。<a id="a-Hy"></a>为久近成。<a id="a-Hz"></a>佛告犊子。<a id="a-I0"></a>若有外道异学。<a id="a-I1"></a>于佛法中。<a id="a-I2"></a>求出家者。<a id="a-I3"></a>先剃其须发。<a id="a-I4"></a>满足四月。<a id="a-I5"></a>于众僧中。<a id="a-I6"></a>心意调濡。<a id="a-I7"></a>然后受戒。<a id="a-I8"></a>不必尽尔。<a id="a-I9"></a>亦随人心。<a id="a-IA"></a>犊子梵志闻佛语已。<a id="a-IB"></a>心生喜乐。<a id="a-IC"></a>若蒙出家。<a id="a-ID"></a>得受戒者。<a id="a-IE"></a>假设四年。<a id="a-IF"></a>我尚为之。<a id="a-IG"></a>况四月也。<a id="a-IH"></a>佛告犊子。<a id="a-II"></a>吾先为汝说二种人。<a id="a-IJ"></a>不必一切悉皆如是。<a id="a-IK"></a>犊子言。<a id="a-IL"></a>瞿昙。<a id="a-IM"></a>先者实作是说。<a id="a-IN"></a>佛告比丘。<a id="a-IO"></a>汝等今者与彼犊子。<a id="a-IP"></a>剃发受戒。<a id="a-IQ"></a>尔时比丘。<a id="a-IR"></a>受佛敕已。<a id="a-IS"></a>即剃其发。<a id="a-IT"></a>并与受戒。<a id="a-IU"></a>如比丘法。<a id="a-IV"></a>尊者犊子。<a id="a-IW"></a>精勤修道。<a id="a-IX"></a>于半月中。<a id="a-IY"></a>具于学地。<a id="a-IZ"></a>知法到法。<a id="a-Ia"></a>见法觉法。<a id="a-Ib"></a>既得学果。<a id="a-Ic"></a>知已解已。<a id="a-Id"></a>得证法已。<a id="a-Ie"></a>尊者犊子作是念。<a id="a-If"></a>我今应诣佛所。<a id="a-Ig"></a>作是念已。<a id="a-Ih"></a>即往佛所。<a id="a-Ii"></a>顶礼佛足。<a id="a-Ij"></a>在一面立。<a id="a-Ik"></a>白佛言。<a id="a-Il"></a>世尊。<a id="a-Im"></a>我于学地。<a id="a-In"></a>都证知已。<a id="a-Io"></a>唯愿世尊。<a id="a-Ip"></a>重为我说。<a id="a-Iq"></a>令我闻法。<a id="a-Ir"></a>心得解脱。<a id="a-Is"></a>佛告犊子。<a id="a-It"></a>汝若速求。<a id="a-Iu"></a>心得解脱。<a id="a-Iv"></a>应修二法。<a id="a-Iw"></a>当学二法。<a id="a-Ix"></a>增广二法。<a id="a-Iy"></a>言二法者。<a id="a-Iz"></a>所谓智定。<a id="a-J0"></a>若能如是修习增广。<a id="a-J1"></a>是则名为知种种界。<a id="a-J2"></a>通达诸界。<a id="a-J3"></a>知无数界。<a id="a-J4"></a>佛告犊子比丘。<a id="a-J5"></a>若欲离欲恶不善者。<a id="a-J6"></a>有觉有观。<a id="a-J7"></a>入于初禅。<a id="a-J8"></a>如是比丘。<a id="a-J9"></a>应修二法。<a id="a-JA"></a>定及智慧。<a id="a-JB"></a>乃至四禅。<a id="a-JC"></a>慈悲喜舍。<a id="a-JD"></a>空处识处。<a id="a-JE"></a>不用处。<a id="a-JF"></a>非想非非想处。<a id="a-JG"></a>亦复如是。<a id="a-JH"></a>犊子。<a id="a-JI"></a>欲得须陀洹斯陀含阿那含者。<a id="a-JJ"></a>悉皆应学如是二法。<a id="a-JK"></a>欲学身通。<a id="a-JL"></a>欲知他心智。<a id="a-JM"></a>欲知宿命。<a id="a-JN"></a>欲得天眼耳。<a id="a-JO"></a>欲得漏尽智。<a id="a-JP"></a>应修二法。<a id="a-JQ"></a>增广二法。<a id="a-JR"></a>知种种界。<a id="a-JS"></a>通达诸界。<a id="a-JT"></a>知无数界。<a id="a-JU"></a>尊者犊子闻佛所说。<a id="a-JV"></a>欢喜顶礼而去。<a id="a-JW"></a>大悲如来。<a id="a-JX"></a>种种因缘教导。<a id="a-JY"></a>犊子受佛教已。<a id="a-JZ"></a>于闲静处。<a id="a-Ja"></a>独坐精勤。<a id="a-Jb"></a>心不放逸。<a id="a-Jc"></a>常处禅定。<a id="a-Jd"></a>所以族姓子。<a id="a-Je"></a>剃除须发。<a id="a-Jf"></a>正欲为修无上梵行故。<a id="a-Jg"></a>于现法中。<a id="a-Jh"></a>自身取证。<a id="a-Ji"></a>我生已尽。<a id="a-Jj"></a>梵行已立。<a id="a-Jk"></a>所作已办。<a id="a-Jl"></a>更不受有。<a id="a-Jm"></a>时众多比丘往至佛所。<a id="a-Jn"></a>尔时尊者犊子见诸比丘。<a id="a-Jo"></a>即问之言。<a id="a-Jp"></a>汝等欲何所至。<a id="a-Jq"></a>比丘答言。<a id="a-Jr"></a>我等将诣佛所亲近供养。<a id="a-Js"></a>犊子比丘语诸比丘言。<a id="a-Jt"></a>汝等今者往至佛所。<a id="a-Ju"></a>因以我语问讯世尊。<a id="a-Jv"></a>起居轻利。<a id="a-Jw"></a>少病少恼。<a id="a-Jx"></a>并可为我白世尊言。<a id="a-Jy"></a>犊子。<a id="a-Jz"></a>比丘已报佛恩。<a id="a-K0"></a>为法供养。<a id="a-K1"></a>顺佛所行。<a id="a-K2"></a>时众多比丘往至佛所。<a id="a-K3"></a>礼佛足已在一面坐。<a id="a-K4"></a>白佛言。<a id="a-K5"></a>世尊。<a id="a-K6"></a>尊者犊子比丘。<a id="a-K7"></a>稽首世尊足下。<a id="a-K8"></a>问讯世尊。<a id="a-K9"></a>起居轻利。<a id="a-KA"></a>少病少恼。<a id="a-KB"></a>犊子比丘。<a id="a-KC"></a>又作是言。<a id="a-KD"></a>为我白佛。<a id="a-KE"></a>我已修行。<a id="a-KF"></a>随顺佛说。<a id="a-KG"></a>世尊所行。<a id="a-KH"></a>我已具得。<a id="a-KI"></a>佛告比丘。<a id="a-KJ"></a>先汝有天来至我所言。<a id="a-KK"></a>犊子比丘已得罗汉。<a id="a-KL"></a>我已先知。<a id="a-KM"></a>天在后导。<a id="a-KN"></a>汝等今者复在天后。<a id="a-KO"></a>尔时世尊记彼犊子已成罗汉。<a id="a-KP"></a>佛说是已。<a id="a-KQ"></a>诸比丘闻佛所说。<a id="a-KR"></a>欢喜奉行。</p>
  <p id="aKS">身命及目连　　希有迦旃延　　未曾有有我　　见及于愚痴　　犊子所出家</p>
 </body>
</html>