<!DOCTYPE html>
<html>
<head>
  <meta charset="utf-8"/>
  <meta name="author" content="失译师名/秦"/>
  <meta name="library" content="龙藏"/>
  <meta name="catalog" content="龙藏/小乘阿含部"/>
  <title>别译杂阿含经第八</title>
</head>
<body>
  <h1 class="head">别译杂阿含经第八</h1>
  <h2>（一三六）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。礼佛足已。在一面坐。时此天光。甚为炽盛。普照只洹。悉皆大明。尔时此天。却坐一面。而说偈言。</p>
  <p class="l-js-5c">住阿练若处　　寂灭修梵行</p>
  <p class="l-js-5c">日常食一食　　颜色极和悦</p>
  <p>尔时世尊复说偈言。</p>
  <p class="l-js-5c">不愁念过去　　亦不求未来</p>
  <p class="l-js-5c">现在正智食　　才欲为存身</p>
  <p class="l-js-5c">欲于未来世　　追念过去事</p>
  <p class="l-js-5c">六情皆怡悦　　是以颜色和</p>
  <p class="l-js-5c">如新生茅苇　　剪之置日中</p>
  <p class="l-js-5c">凡夫自燋干　　其事亦如是</p>
  <p>天复说偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">久舍于嫌畏　　能度世间爱</p>
  <p>尔时此天说此偈已欢喜还宫。</p>
  <h2>（一三七）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。礼佛足已。在一面坐。时此天光。甚为炽盛。普照只洹。悉皆大明。尔时此天。却坐一面。而说偈言。</p>
  <p class="l-js-5c">诸有憍慢人　　终不可调习</p>
  <p class="l-js-5c">诈现修禅定　　放逸在空林</p>
  <p class="l-js-5c">由是放逸故　　不能度死岸</p>
  <p>尔时世尊复说偈言。</p>
  <p class="l-js-5c">舍慢常入定　　别想尽知法</p>
  <p class="l-js-5c">一切处解脱　　不放逸空林</p>
  <p class="l-js-5c">由不放逸故　　能度彼死岸</p>
  <p>天赞偈言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">怖畏久弃舍　　能度世间爱</p>
  <p>尔时此天。说此偈已。欢喜还宫。</p>
  <h2>（一三八）</h2>
  <p>如是我闻。一时佛在舍卫国祇树给孤独园。时有一天光色倍常。于其夜中。来诣佛所。礼佛足已。在一面坐。时此天光。甚为炽盛。普照只洹。悉皆大明。尔时此天。却坐一面。而说偈言。</p>
  <p class="l-js-5c">云何于昼夜　　福业常增长</p>
  <p class="l-js-5c">如法而持戒　　何人趣天道</p>
  <p>尔时世尊复说偈言。</p>
  <p class="l-js-5c">种植园苑林　　洪流置桥船</p>
  <p class="l-js-5c">旷野造好井　　要路造客舍</p>
  <p class="l-js-5c">是人于日夜　　福业常增长</p>
  <p class="l-js-5c">正法净持戒　　如是趣天道</p>
  <p>天赞偈曰。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜还宫。</p>
  <h2>（一三九）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。时此天光。甚为炽盛。遍照只洹。悉皆大明。尔时此天。却坐一面。而说偈言。</p>
  <p class="l-js-5c">云何得大力　　并获于妙色</p>
  <p class="l-js-5c">施何得安乐　　何缘得净眼</p>
  <p class="l-js-5c">云何一切施　　愿为我说之</p>
  <p>尔时世尊以偈答曰。</p>
  <p class="l-js-5c">施饮食得力　　施衣得盛色</p>
  <p class="l-js-5c">施乘得安乐　　灯明得净目</p>
  <p class="l-js-5c">屋宅一切施　　如法教弟子</p>
  <p class="l-js-5c">能作如是施　　是名施甘露</p>
  <p>天赞偈言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜还宫。</p>
  <h2>（一四○）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光炽盛。遍照只洹。悉皆大明。尔时此天。礼佛足已。却坐一面。而说偈言。</p>
  <p class="l-js-5c">世间天及人　　饮食生欢喜</p>
  <p class="l-js-5c">世间都无有　　饮食不生喜</p>
  <p>尔时世尊复说偈言。</p>
  <p class="l-js-5c">若有能信施　　使心极清净</p>
  <p class="l-js-5c">今世若后世　　饮食福随逐</p>
  <p>尔时此天。闻佛所说。白佛言。世尊。实为希有。善说斯偈。复白佛言。世尊。我忆过去。有一人王。名曰迟缓。然彼国王。于四城门。施于饮食。城中及市。亦施饮食。时王夫人。白于王言。王今作福。愿听我等助王为福。王闻其言。以城东门所施之食。回与夫人。王之太子。亦白父言。父母修福。我亦乐修王闻其言。以城南门所施之食。回与太子辅相后来。启白王言。王今修善。夫人太子。皆修福业。唯愿听我助修福业。王闻其言。以城西门所施之食。回与辅相。时有诸臣。复白王言。夫人太子及以辅相。咸修福德。我等今者。亦乐助修。王闻其言。即以北门所施之食。回与诸臣。时国中人。复白王言。夫人太子辅相。咸修福德。愿听我等助修福业。王闻其言。复以布施。回与人民。时典施人。白于王言。王之所有。于四城门及以布施。悉皆回与夫人太子辅相大臣国中人民。断于王施。兼竭库藏。王即答言。先所与者。已尔与尽。自今已后。他方小国所可贡献。半入库藏。半用修福。世尊我于尔时。长夜修福。我于长夜。获得胜报。常怀喜乐。所受福报。无有穷尽。不见边际。如我所受。得大果报。乃知世尊善说斯偈。时迟缓天子。闻佛所说。欢喜踊跃。顶礼佛足。还于天宫。</p>
  <h2>（一四一）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。甚为炽盛。遍照只洹。却在一面。而说偈言。</p>
  <p class="l-js-5c">如远至他国　　谁为可亲者</p>
  <p class="l-js-5c">于其居家中　　复以谁为亲</p>
  <p class="l-js-5c">于其资财中　　复以谁为友</p>
  <p class="l-js-5c">若至后世时　　复以谁为亲</p>
  <p>尔时世尊说偈答曰。</p>
  <p class="l-js-5c">若远至他国　　行伴名为亲</p>
  <p class="l-js-5c">于自居家中　　慈母最为亲</p>
  <p class="l-js-5c">于生财利所　　眷属乃为友</p>
  <p class="l-js-5c">能修功福者　　是名后世亲</p>
  <p>天赞偈言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。闻佛所说。欢喜而去。</p>
  <h2>（一四二）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显赫。普照只洹。悉皆大明。却坐一面。而说偈言。</p>
  <p class="l-js-5c">人生寿不定　　日日趣死径</p>
  <p class="l-js-5c">无常所侵夺　　寿命甚短促</p>
  <p class="l-js-5c">老来侵壮色　　无有救护者</p>
  <p class="l-js-5c">恐怖畏向死　　作福得趣乐</p>
  <p>尔时世尊以偈答言。</p>
  <p class="l-js-5c">人生寿不定　　日日趣死径</p>
  <p class="l-js-5c">无常所侵夺　　寿命甚短促</p>
  <p class="l-js-5c">老来侵壮色　　无有救护者</p>
  <p class="l-js-5c">恐怖畏向死　　欲得寂灭乐</p>
  <p class="l-js-5c">应舍世五欲　　不宜深生著</p>
  <p>天赞偈言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久舍弃　　能度世间爱</p>
  <p>时此天子。闻佛所说。欢喜而去。</p>
  <h2>（一四三）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显赫。遍照只洹。悉皆大明。却坐一面。而说偈言。</p>
  <p class="l-js-5c">四时不暂停　　命亦日夜尽</p>
  <p class="l-js-5c">壮年不久住　　恐怖死来至</p>
  <p class="l-js-5c">为于涅槃故　　应当勤修福</p>
  <p>尔时世尊以偈答言。</p>
  <p class="l-js-5c">四时不暂停　　命亦日夜尽</p>
  <p class="l-js-5c">壮年不久住　　恐怖死来至</p>
  <p class="l-js-5c">见于死生苦　　而生大怖畏</p>
  <p class="l-js-5c">舍世五欲乐　　当求于寂灭</p>
  <p>天赞偈言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久舍弃　　能度世间爱</p>
  <p>尔时此天。闻佛所说。欢喜而去。</p>
  <h2>（一四四）</h2>
  <p>如是我闻。一时佛在舍卫国祇树给孤独园。尔时夜中有一天子。光色倍常。来诣佛所。威光显赫。遍于只洹。悉皆大明。却在一面。而说偈言。</p>
  <p class="l-js-5c">当思于何法　　应弃舍何法</p>
  <p class="l-js-5c">修行何胜事　　成就何等事</p>
  <p class="l-js-5c">能渡驶流水　　得名为比丘</p>
  <p>尔时世尊以偈答言。</p>
  <p class="l-js-5c">能断于五盖　　弃舍于五欲</p>
  <p class="l-js-5c">增上修五根　　成就五分法</p>
  <p class="l-js-5c">能渡驶流水　　得名为比丘</p>
  <p>天赞偈言。</p>
  <p class="l-js-5c">往昔已曾苦　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。闻佛所说。欢喜而去。</p>
  <h2>（一四五）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显照。遍于只洹。赫然大明。却坐一面。而说偈言。</p>
  <p class="l-js-5c">谁于睡名寤　　谁于寤名睡</p>
  <p class="l-js-5c">云何染尘垢　　云何得清净</p>
  <p>佛以偈答言。</p>
  <p class="l-js-5c">若持五戒者　　虽睡名为寤</p>
  <p class="l-js-5c">若造五恶者　　虽寤名为睡</p>
  <p class="l-js-5c">若为五盖覆　　名为染尘垢</p>
  <p class="l-js-5c">无学五分身　　清净离尘垢</p>
  <p>天复说偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。闻佛所说。欢喜而去。</p>
  <p>阿练若、憍慢　　修福日夜增</p>
  <p class="l-js-5c">云何得大力　　何物生欢喜</p>
  <p>远至、强亲逼　　日夜有损减</p>
  <p>思惟及眠寤</p>
  <h2>（一四六）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显赫。照于只洹。赫然大明。却坐一面。而说偈言。</p>
  <p class="l-js-5c">若人有子孙　　则便生欢喜</p>
  <p class="l-js-5c">财宝及六畜　　有则皆欢喜</p>
  <p class="l-js-5c">若人受身时　　亦复生欢喜</p>
  <p class="l-js-5c">若见无身者　　则无欢悦心</p>
  <p>尔时世尊以偈答言。</p>
  <p class="l-js-5c">若人有子孙　　则能生忧恼</p>
  <p class="l-js-5c">财宝及六畜　　斯是苦恼本</p>
  <p class="l-js-5c">若复受身者　　则为忧恼患</p>
  <p class="l-js-5c">若不受身者　　则名寂灭乐</p>
  <p>天复说偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。闻佛所说。欢喜而去。</p>
  <h2>（一四七）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来至佛所。威光显照遍于只洹。悉皆大明却坐一面。而说偈言。</p>
  <p class="l-js-5c">云何义利胜　　谁为最亲友</p>
  <p class="l-js-5c">众生依何等　　而得自济活</p>
  <p class="l-js-5c">修造何事务　　而能得聚敛</p>
  <p>尔时世尊以偈答曰。</p>
  <p class="l-js-5c">种田为义利　　妻为最亲友</p>
  <p class="l-js-5c">众生依热苗　　而得自济活</p>
  <p class="l-js-5c">若能勤作者　　斯业胜聚敛</p>
  <p>尔时天复说偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一四八）</h2>
  <p>如是我闻。一时佛在舍卫国祇树给孤独园。时有一天。光色倍常。于其中夜。来诣佛所。威光显照。遍于只洹。悉皆大明。却坐一面。而说偈言。</p>
  <p class="l-js-5c">爱中子第一　　财中牛第一</p>
  <p class="l-js-5c">明中日第一　　渊中海第一</p>
  <p>尔时世尊以偈答言。</p>
  <p class="l-js-5c">所爱无过身　　能教第一财</p>
  <p class="l-js-5c">慧为第一明　　雨为第一渊</p>
  <p>尔时天复说偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一四九）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显照。遍于只洹。赫然大明。却坐一面。而说偈言。</p>
  <p class="l-js-5c">于其二足中　　刹利最为胜</p>
  <p class="l-js-5c">于彼四足中　　牛最为胜者</p>
  <p class="l-js-5c">若于娶妻中　　童女为最胜</p>
  <p class="l-js-5c">于诸儿息中　　长子为最胜</p>
  <p>尔时世尊以偈答曰。</p>
  <p class="l-js-7c">两足最胜正觉是　　四足中胜善乘是</p>
  <p class="l-js-7c">娶妻中胜贞女是　　儿子中胜孝者是</p>
  <p>尔时天复说偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五○）</h2>
  <p>如是我闻。一时佛在舍卫国祇树给孤独园。时有一天。光色倍常。于其中夜。来诣佛所。威光显照。遍于只洹。赫然大明。却坐一面。而说偈言。</p>
  <p class="l-js-5c">何物生为胜　　何物入地胜</p>
  <p class="l-js-5c">种子何者胜　　掷种谁为胜</p>
  <p>时有天子。先身从种田中得因。以为名以偈答言。</p>
  <p class="l-js-5c">苗稼生为胜　　子入地第一</p>
  <p class="l-js-5c">拥护于耕牛　　儿掷种为胜</p>
  <p>尔时彼天。语此天言。我不问汝。我欲问佛。复以偈问佛。</p>
  <p class="l-js-5c">何物生为胜　　何物入地胜</p>
  <p class="l-js-5c">种子何者胜　　掷种谁为胜</p>
  <p>尔时世尊以偈答言。</p>
  <p class="l-js-5c">明生最胜苗　　无明灭为胜</p>
  <p class="l-js-5c">亲近供养佛　　掷种僧最胜</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五一）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显照。遍于只洹。赫然大明。却坐一面。而说偈言。</p>
  <p class="l-js-5c">云何生世间　　云何得和合</p>
  <p class="l-js-5c">几爱世间有　　何物苦世间</p>
  <p>尔时世尊以偈答言。</p>
  <p class="l-js-5c">六爱生世间　　六触能和合</p>
  <p class="l-js-5c">六爱能得有　　六情生诸苦</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五二）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显照。遍于只洹。赫然大明。却坐一面。而说偈言。</p>
  <p class="l-js-5c">云何劫世间　　云何名苦恼</p>
  <p class="l-js-5c">云何是一法　　世间得自在</p>
  <p>尔时世尊以偈答曰。</p>
  <p class="l-js-5c">意劫将诸趣　　意苦恼世间</p>
  <p class="l-js-5c">意名为一法　　世间得自在</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五三）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光显照。遍于只洹。赫然大明。却坐一面。而说偈言。</p>
  <p class="l-js-5c">何物缚世间　　云何得解脱</p>
  <p class="l-js-5c">断于何等法　　得至于涅槃</p>
  <p>尔时世尊以偈答曰。</p>
  <p class="l-js-5c">欲缚于世间　　舍欲得解脱</p>
  <p class="l-js-5c">能断于爱缚　　是名得涅槃</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五四）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">何物覆世间　　何物能围绕</p>
  <p class="l-js-5c">何物缚众生　　云何世间住</p>
  <p>尔时世尊以偈答曰。</p>
  <p class="l-js-5c">老能覆世间　　死能为围绕</p>
  <p class="l-js-5c">爱缚于众生　　如法住世间</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五五）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">何物迷世间　　何物和合有</p>
  <p class="l-js-5c">何谁污众生　　云何竖于幢</p>
  <p>尔时世尊以偈答曰。</p>
  <p class="l-js-5c">无明迷世间　　爱著和合有</p>
  <p class="l-js-5c">嗔污染众生　　我慢竖为幢</p>
  <p>天复以偈问言。</p>
  <p class="l-js-5c">何谁无盖障　　何谁断于欲</p>
  <p class="l-js-5c">谁出于污染　　请能倒大幢</p>
  <p>尔时世尊以偈答曰。</p>
  <p class="l-js-5c">如来无盖障　　正智得解脱</p>
  <p class="l-js-5c">彼无有盖障　　能尽于爱结</p>
  <p class="l-js-5c">出离于尘垢　　倾于我慢幢</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五六）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。却坐一面。而说偈言。</p>
  <p class="l-js-5c">人财何者胜　　修行何善行</p>
  <p class="l-js-5c">能得快乐报　　味中何最胜</p>
  <p class="l-js-5c">云何诸寿中　　寿命得最胜</p>
  <p>尔时世尊以偈答曰。</p>
  <p class="l-js-5c">于诸财物中　　信财第一胜</p>
  <p class="l-js-5c">如法修善行　　能获快乐报</p>
  <p class="l-js-5c">于诸滋味中　　实语为第一</p>
  <p class="l-js-5c">于诸寿命中　　慧命为最胜</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五七）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">人于生死中　　何者是二伴</p>
  <p class="l-js-5c">谁为教授者　　归向涅槃道</p>
  <p class="l-js-5c">比丘乐何法　　而断于结缚</p>
  <p>尔时世尊以偈答曰。</p>
  <p class="l-js-5c">于诸生死中　　信为第二伴</p>
  <p class="l-js-5c">智慧如教授　　能乐涅槃者</p>
  <p class="l-js-5c">断诸结使缚　　是则名比丘</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五八）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">何善能至老　　何善最安住</p>
  <p class="l-js-5c">何宝为第一　　何物贼不劫</p>
  <p>尔时世尊以偈答曰。</p>
  <p class="l-js-5c">持戒善至老　　信最为安住</p>
  <p class="l-js-5c">智慧人胜宝　　福财贼不劫</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一五九）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">众生谁所生　　云何常驰求</p>
  <p class="l-js-5c">云何于生死　　流转不解脱</p>
  <p>尔时世尊以偈答曰。</p>
  <p class="l-js-5c">爱生于众生　　意驰于诸尘</p>
  <p class="l-js-5c">一切有命类　　轮转于生死</p>
  <p class="l-js-5c">恒受于诸苦　　云何得解脱</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一六○）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">众生谁所生　　云何常驰求</p>
  <p class="l-js-5c">于生死轮转　　何者为怖畏</p>
  <p>尔时世尊以偈答曰。</p>
  <p class="l-js-5c">众生从爱生　　心意驰不停</p>
  <p class="l-js-5c">众生处生死　　苦为大怖畏</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一六一）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">众生谁所生　　云何常驰求</p>
  <p class="l-js-5c">生死常轮转　　何者大怖畏</p>
  <p>尔时世尊以偈答曰。</p>
  <p class="l-js-5c">爱能生众生　　意识驰诸尘</p>
  <p class="l-js-5c">众生处生死　　业为大怖畏</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久舍弃　　能度世间爱</p>
  <p>尔时此天。说此偈已。欢喜而去。</p>
  <h2>（一六二）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照遍于只洹。赫然大明。却坐一面。而说偈言。</p>
  <p class="l-js-5c">云何名非道　　何物日夜逝</p>
  <p class="l-js-5c">梵行谁为垢　　谁恼害世间</p>
  <p class="l-js-5c">云何名澡浴　　而能不用水</p>
  <p class="l-js-5c">唯愿佛世尊　　为我分别说</p>
  <p>尔时世尊以偈答曰。</p>
  <p class="l-js-5c">欲名为非道　　人命日夜逝</p>
  <p class="l-js-5c">女为梵行垢　　亦恼害世间</p>
  <p class="l-js-5c">专修梵行者　　洁净胜彼水</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一六三）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">何物为第一　　诸物中最胜</p>
  <p class="l-js-5c">云何在处处　　而得于最上</p>
  <p class="l-js-5c">有何一种法　　于世间自在</p>
  <p>尔时世尊以偈答曰。</p>
  <p class="l-js-5c">于诸世物中　　四阴名最胜</p>
  <p class="l-js-5c">善于彼处处　　皆得为最上</p>
  <p class="l-js-5c">四阴名一法　　于世间自在</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一六四）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">偈为何者初　　云何为分别</p>
  <p class="l-js-5c">偈何所依止　　偈以何为体</p>
  <p>尔时世尊以偈答曰。</p>
  <p class="l-js-5c">偈以欲为初　　字为偈分别</p>
  <p class="l-js-5c">偈依止于名　　文章以为体</p>
  <p>尔时天复以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <h2>（一六五）</h2>
  <p>如是我闻。一时佛在舍卫国祇树给孤独园。时有一天。光色倍常。于其夜中。来诣佛所。威光普照。遍于只洹。赫然大明。却坐一面。而说偈言。</p>
  <p class="l-js-5c">以何知王车　　云何知于火</p>
  <p class="l-js-5c">云何分别国　　云何知女人</p>
  <p>尔时世尊以偈答曰。</p>
  <p class="l-js-5c">以幢知王车　　以烟知有火</p>
  <p class="l-js-5c">以主知有国　　以夫别女人</p>
  <p>尔时此天以偈赞言。</p>
  <p class="l-js-5c">往昔已曾见　　婆罗门涅槃</p>
  <p class="l-js-5c">嫌怖久弃舍　　能度世间爱</p>
  <p>尔时此天。说此偈已。欢喜而去。</p>
  <p class="l-js-5c">信财及第二　　持戒及至老</p>
  <p class="l-js-5c">种种生世间　　非道最上胜</p>
  <p class="l-js-5c">偈为何者初　　别车为第十</p>
</body></html>