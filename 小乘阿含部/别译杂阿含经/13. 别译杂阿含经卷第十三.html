<!doctype html>
<html id="z3IBUIMZk" data-ver="897">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘阿含部">
  <meta period="秦">
 </head>
 <body>
  <h1 id="a1">别译杂阿含经卷第十三</h1>
  <h2 id="a2">（二五六）</h2>
  <p id="a3">佛在王舍城迦兰陀竹林。<a id="a-4"></a>尔时世尊告诸比丘。<a id="a-5"></a>汝等皆当勤修善行。<a id="a-6"></a>渐渐增长。<a id="a-7"></a>如月初生。<a id="a-8"></a>时有比丘。<a id="a-9"></a>初始受戒。<a id="a-A"></a>渐修惭愧。<a id="a-B"></a>善持威仪。<a id="a-C"></a>往返人间。<a id="a-D"></a>柔和恭顺。<a id="a-E"></a>不为佷戾。<a id="a-F"></a>能制身心。<a id="a-G"></a>如明眼人。<a id="a-H"></a>避深空井及山峻岸。<a id="a-I"></a>比丘亦尔。<a id="a-J"></a>如月初生渐渐增长。<a id="a-K"></a>善行日新。<a id="a-L"></a>佛复告诸比丘。<a id="a-M"></a>今此会中。<a id="a-N"></a>迦葉比丘。<a id="a-O"></a>勤修善行。<a id="a-P"></a>如月初生渐渐增长。<a id="a-Q"></a>渐修惭愧。<a id="a-R"></a>往返人间。<a id="a-S"></a>能制身心。<a id="a-T"></a>柔和恭顺。<a id="a-U"></a>终不佷戾。<a id="a-V"></a>如明眼人。<a id="a-W"></a>能避深井。<a id="a-X"></a>远离峻谷。<a id="a-Y"></a>迦葉比丘。<a id="a-Z"></a>亦复如是。<a id="a-a"></a>佛告比丘。<a id="a-b"></a>何等比丘与法相应。<a id="a-c"></a>堪至诸家。<a id="a-d"></a>时诸比丘白佛言。<a id="a-e"></a>世尊。<a id="a-f"></a>如来则是诸法根本。<a id="a-g"></a>诸法之导法所依凭。<a id="a-h"></a>善哉世尊。<a id="a-i"></a>愿为我等。<a id="a-j"></a>敷演斯义。<a id="a-k"></a>我等闻已。<a id="a-l"></a>至心受持。<a id="a-m"></a>佛复告诸比丘。<a id="a-n"></a>谛听谛听。<a id="a-o"></a>至心忆念。<a id="a-p"></a>若有比丘。<a id="a-q"></a>无所染着。<a id="a-r"></a>不爱缚家。<a id="a-s"></a>不生增减。<a id="a-t"></a>心无嫌恨。<a id="a-u"></a>亦不嫉妒。<a id="a-v"></a>见他利养。<a id="a-w"></a>心生欢喜。<a id="a-x"></a>见他施彼亦不忿恨。<a id="a-y"></a>于修福者咸皆随喜。<a id="a-z"></a>又不自赞己有德行。<a id="a-10"></a>诸所言说恒为一切见余比丘。<a id="a-11"></a>同至他家。<a id="a-12"></a>终不讥毁。<a id="a-13"></a>于自他所心无高下。<a id="a-14"></a>若诸比丘。<a id="a-15"></a>能修善心。<a id="a-16"></a>如向所说。<a id="a-17"></a>乃名随顺。<a id="a-18"></a>如法周旋往返人间。<a id="a-19"></a>尔时世尊。<a id="a-1A"></a>于虚空中。<a id="a-1B"></a>而自运手。<a id="a-1C"></a>告诸比丘。<a id="a-1D"></a>今我此手。<a id="a-1E"></a>不着于空。<a id="a-1F"></a>不缚于空。<a id="a-1G"></a>无有嫌隙。<a id="a-1H"></a>亦无嗔恚。<a id="a-1I"></a>此手宁有缚着增减已不。<a id="a-1J"></a>诸比丘。<a id="a-1K"></a>即白佛言。<a id="a-1L"></a>世尊。<a id="a-1M"></a>此空中手无缚无著。<a id="a-1N"></a>无有增减。<a id="a-1O"></a>佛告比丘。<a id="a-1P"></a>如是如是。<a id="a-1Q"></a>若有比丘。<a id="a-1R"></a>心无缚着。<a id="a-1S"></a>如空运手。<a id="a-1T"></a>乃可出入往返诸家。<a id="a-1U"></a>不生增减。<a id="a-1V"></a>不生懊恼。<a id="a-1W"></a>亦不嫉妒。<a id="a-1X"></a>见他利养。<a id="a-1Y"></a>心生欢喜。<a id="a-1Z"></a>见他布施不与于己亦不忿恨。<a id="a-1a"></a>见修福者普皆随喜。<a id="a-1b"></a>乃至心无高下。<a id="a-1c"></a>佛告比丘。<a id="a-1d"></a>迦葉比丘。<a id="a-1e"></a>亦复如是。<a id="a-1f"></a>往返人间心无缚着。<a id="a-1g"></a>乃至心无高下。<a id="a-1h"></a>佛复空中第二运手。<a id="a-1i"></a>告诸比丘。<a id="a-1j"></a>如上所说。<a id="a-1k"></a>乃至迦葉比丘。<a id="a-1l"></a>亦复如是。<a id="a-1m"></a>佛告比丘。<a id="a-1n"></a>云何比丘。<a id="a-1o"></a>出入诸家为人说法。<a id="a-1p"></a>云何得名清净说法。<a id="a-1q"></a>云何名为不清净说。<a id="a-1r"></a>时诸比丘白佛言。<a id="a-1s"></a>世尊。<a id="a-1t"></a>如来则是诸法根本。<a id="a-1u"></a>法之所导。<a id="a-1v"></a>法所依凭。<a id="a-1w"></a>善哉世尊。<a id="a-1x"></a>愿为敷演。<a id="a-1y"></a>我等闻已。<a id="a-1z"></a>至心受持。<a id="a-20"></a>佛告诸比丘。<a id="a-21"></a>谛听谛听。<a id="a-22"></a>至心忆念。<a id="a-23"></a>若有比丘。<a id="a-24"></a>为人说法。<a id="a-25"></a>作如是念。<a id="a-26"></a>我为彼人而说于法。<a id="a-27"></a>当令彼人信敬于我。<a id="a-28"></a>能多与我饮食衣服病瘦医药。<a id="a-29"></a>若作是说者。<a id="a-2A"></a>是名不净。<a id="a-2B"></a>若有比丘。<a id="a-2C"></a>为人说法。<a id="a-2D"></a>欲令听者证解佛法。<a id="a-2E"></a>除现在苦。<a id="a-2F"></a>离诸热恼。<a id="a-2G"></a>不择时节。<a id="a-2H"></a>导示善趣。<a id="a-2I"></a>为其显现。<a id="a-2J"></a>乃至能令知者自知。<a id="a-2K"></a>不从他教。<a id="a-2L"></a>难于生老病死忧悲苦恼。<a id="a-2M"></a>能令听者闻其所说。<a id="a-2N"></a>如法修行。<a id="a-2O"></a>为令听者于长夜中得法得义得利得安。<a id="a-2P"></a>如是说者。<a id="a-2Q"></a>名为清净慈悲之说。<a id="a-2R"></a>怜愍利益欲使正法得久住故。<a id="a-2S"></a>如是说法名为清净。<a id="a-2T"></a>是故比丘。<a id="a-2U"></a>应作是念。<a id="a-2V"></a>为人说法。<a id="a-2W"></a>当作是学。<a id="a-2X"></a>第三亦如上所说。<a id="a-2Y"></a>迦葉比丘。<a id="a-2Z"></a>能如是说。<a id="a-2a"></a>为令听者证解佛法。<a id="a-2b"></a>乃至欲令正法得久住故。<a id="a-2c"></a>怜愍利益作如是说。<a id="a-2d"></a>是名清净。<a id="a-2e"></a>称可佛法。<a id="a-2f"></a>时诸比丘。<a id="a-2g"></a>闻佛所说。<a id="a-2h"></a>欢喜奉行。</p>
  <p data-pb></p>
  <h2 id="a2i">（二五七）</h2>
  <p id="a2j">是我闻。<a id="a-2k"></a>一时佛在舍卫国祇树给孤独园。<a id="a-2l"></a>尔时佛告诸比丘。<a id="a-2m"></a>若有比丘。<a id="a-2n"></a>将欲往诣于檀越家。<a id="a-2o"></a>先作是念。<a id="a-2p"></a>若有所施。<a id="a-2q"></a>当速与我勿令迟晚。<a id="a-2r"></a>至心施我。<a id="a-2s"></a>莫不至诚。<a id="a-2t"></a>愿使多得。<a id="a-2u"></a>勿令寡少。<a id="a-2v"></a>惠我精细。<a id="a-2w"></a>勿得粗涩。<a id="a-2x"></a>若作是念。<a id="a-2y"></a>决定意者。<a id="a-2z"></a>往檀越家。<a id="a-30"></a>檀越虽与。<a id="a-31"></a>不至心施。<a id="a-32"></a>不恭敬与虽施饮食。<a id="a-33"></a>不令丰足。<a id="a-34"></a>与其粗涩。<a id="a-35"></a>不与精细。<a id="a-36"></a>设有施与。<a id="a-37"></a>迟缓不速。<a id="a-38"></a>而此比丘。<a id="a-39"></a>不称意故。<a id="a-3A"></a>羞耻愁忧生损减心。<a id="a-3B"></a>而此比丘。<a id="a-3C"></a>应作是念。<a id="a-3D"></a>至檀越舍。<a id="a-3E"></a>彼非己家。<a id="a-3F"></a>云何而得称遂其心。<a id="a-3G"></a>何故生念。<a id="a-3H"></a>欲令檀越速施不迟。<a id="a-3I"></a>乃至精细不用粗涩。<a id="a-3J"></a>若作是念。<a id="a-3K"></a>设无所得。<a id="a-3L"></a>心不悔恨。<a id="a-3M"></a>离于增减。<a id="a-3N"></a>无有怨嫌。<a id="a-3O"></a>设彼檀越少有所施。<a id="a-3P"></a>不至心与。<a id="a-3Q"></a>迟晚不速。<a id="a-3R"></a>乃至与粗。<a id="a-3S"></a>不与精细。<a id="a-3T"></a>如是比丘。<a id="a-3U"></a>心不嫌恨。<a id="a-3V"></a>亦不愧耻。<a id="a-3W"></a>心无增减。<a id="a-3X"></a>迦葉比丘。<a id="a-3Y"></a>作如是心。<a id="a-3Z"></a>至檀越所。<a id="a-3a"></a>斯非己家。<a id="a-3b"></a>云何而得。<a id="a-3c"></a>自称其意。<a id="a-3d"></a>望彼至心速施不迟。<a id="a-3e"></a>乃至精细。<a id="a-3f"></a>莫得粗涩。<a id="a-3g"></a>迦葉比丘。<a id="a-3h"></a>作如是念。<a id="a-3i"></a>至檀越家。<a id="a-3j"></a>虽不得施。<a id="a-3k"></a>都无惭耻。<a id="a-3l"></a>心不损减。<a id="a-3m"></a>是故比丘。<a id="a-3n"></a>应作是心。<a id="a-3o"></a>至于他家。<a id="a-3p"></a>不应生念。<a id="a-3q"></a>速施于我。<a id="a-3r"></a>乃至精细。<a id="a-3s"></a>是故汝等。<a id="a-3t"></a>当作是学。<a id="a-3u"></a>如迦葉比丘往檀越家。<a id="a-3v"></a>时诸比丘。<a id="a-3w"></a>闻佛所说。<a id="a-3x"></a>欢喜奉行。</p>
  <p data-pb></p>
  <h2 id="a3y">（二五八）</h2>
  <p id="a3z">是我闻。<a id="a-40"></a>一时佛在舍卫国祇树给孤独园。<a id="a-41"></a>尔时尊者摩诃迦葉。<a id="a-42"></a>在彼舍卫旧园林中毗舍佉讲堂。<a id="a-43"></a>时尊者摩诃迦葉。<a id="a-44"></a>即于其夜。<a id="a-45"></a>从定而起。<a id="a-46"></a>从定起已。<a id="a-47"></a>往诣佛所。<a id="a-48"></a>顶礼佛足。<a id="a-49"></a>在一面坐。<a id="a-4A"></a>佛告迦葉。<a id="a-4B"></a>汝当教授诸比丘等。<a id="a-4C"></a>指道教照禅定之法。<a id="a-4D"></a>为说法要。<a id="a-4E"></a>何以故。<a id="a-4F"></a>我恒教授是比丘等。<a id="a-4G"></a>汝亦应尔。<a id="a-4H"></a>我常为诸比丘。<a id="a-4I"></a>说于法要。<a id="a-4J"></a>汝亦应尔。<a id="a-4K"></a>迦葉白佛。<a id="a-4L"></a>是诸比丘。<a id="a-4M"></a>不能受语。<a id="a-4N"></a>难可教授。<a id="a-4O"></a>佛告迦葉。<a id="a-4P"></a>汝于今者。<a id="a-4Q"></a>以何因缘。<a id="a-4R"></a>不为说法。<a id="a-4S"></a>迦葉复白佛言。<a id="a-4T"></a>今二比丘。<a id="a-4U"></a>一是阿难共行弟子。<a id="a-4V"></a>名曰难荼。<a id="a-4W"></a>二是目连弟子。<a id="a-4X"></a>名阿毗浮。<a id="a-4Y"></a>是二弟子。<a id="a-4Z"></a>互诤胜负。<a id="a-4a"></a>各自称言。<a id="a-4b"></a>我知见胜。<a id="a-4c"></a>我所说胜。<a id="a-4d"></a>互共相引。<a id="a-4e"></a>欲决知见及以言说。<a id="a-4f"></a>为我说妙。<a id="a-4g"></a>为汝说妙。<a id="a-4h"></a>为我句义具足。<a id="a-4i"></a>为汝句义具足。<a id="a-4j"></a>尔时阿难。<a id="a-4k"></a>侍于世尊。<a id="a-4l"></a>以扇扇佛。<a id="a-4m"></a>尔时阿难。<a id="a-4n"></a>语迦葉言。<a id="a-4o"></a>止止尊者。<a id="a-4p"></a>听我忏悔。<a id="a-4q"></a>如此比丘。<a id="a-4r"></a>新入佛法。<a id="a-4s"></a>愚无智慧。<a id="a-4t"></a>未有所解。<a id="a-4u"></a>尊者迦葉。<a id="a-4v"></a>语阿难言。<a id="a-4w"></a>尔止阿难。<a id="a-4x"></a>汝莫僧中作偏党语。<a id="a-4y"></a>尔时世尊。<a id="a-4z"></a>告一比丘。<a id="a-50"></a>汝可往唤彼二比丘。<a id="a-51"></a>时彼比丘。<a id="a-52"></a>奉教往唤语二比丘言。<a id="a-53"></a>世尊唤汝。<a id="a-54"></a>时二比丘。<a id="a-55"></a>承佛敕命。<a id="a-56"></a>即往佛所。<a id="a-57"></a>顶礼佛足。<a id="a-58"></a>在一面立。<a id="a-59"></a>尔时世尊。<a id="a-5A"></a>告二比丘。<a id="a-5B"></a>汝等二人。<a id="a-5C"></a>实作是语。<a id="a-5D"></a>我读诵多我所知多我所说言句偈不阙。<a id="a-5E"></a>欲决胜负。<a id="a-5F"></a>为有是不。<a id="a-5G"></a>时二比丘白佛言。<a id="a-5H"></a>实尔世尊。<a id="a-5I"></a>佛复告言。<a id="a-5J"></a>汝若解我所说修多罗祇夜授记说偈优他那尼他那伊帝目多伽本生毗佛略未曾有优波提舍本事是十二部。<a id="a-5K"></a>汝若读诵。<a id="a-5L"></a>令通利者。<a id="a-5M"></a>是等经中。<a id="a-5N"></a>为有胜负以不。<a id="a-5O"></a>时二比丘白佛言。<a id="a-5P"></a>世尊。<a id="a-5Q"></a>是十二部。<a id="a-5R"></a>实无是说。<a id="a-5S"></a>佛复告二比丘言。<a id="a-5T"></a>说十二部经。<a id="a-5U"></a>为欲除灭诤讼胜负。<a id="a-5V"></a>汝今云何作如是说。<a id="a-5W"></a>汝等愚人。<a id="a-5X"></a>作如是解。<a id="a-5Y"></a>我岂可有如是说耶。<a id="a-5Z"></a>若生诤讼。<a id="a-5a"></a>此非佛法。<a id="a-5b"></a>又复不应出家之法。<a id="a-5c"></a>我佛法中。<a id="a-5d"></a>终不如是我胜汝负。<a id="a-5e"></a>乃至我所说法句义具足。<a id="a-5f"></a>汝之所说句义不足。<a id="a-5g"></a>如是诤讼。<a id="a-5h"></a>实非我说。<a id="a-5i"></a>汝二比丘。<a id="a-5j"></a>如斯之事。<a id="a-5k"></a>汝应作不。<a id="a-5l"></a>时二比丘。<a id="a-5m"></a>即礼佛足。<a id="a-5n"></a>白佛言。<a id="a-5o"></a>我等闻佛所说。<a id="a-5p"></a>自知有过。<a id="a-5q"></a>实如婴愚。<a id="a-5r"></a>无所知解。<a id="a-5s"></a>作不应作。<a id="a-5t"></a>所作不善。<a id="a-5u"></a>乃共相决种种胜负。<a id="a-5v"></a>实有是过。<a id="a-5w"></a>唯愿世尊。<a id="a-5x"></a>怜愍我故。<a id="a-5y"></a>听许忏悔。<a id="a-5z"></a>佛言。<a id="a-60"></a>知汝诚心殷重忏悔。<a id="a-61"></a>汝实婴愚。<a id="a-62"></a>无所知解。<a id="a-63"></a>所作不善。<a id="a-64"></a>不如佛教。<a id="a-65"></a>非出家法。<a id="a-66"></a>乃诤胜负。<a id="a-67"></a>各云多知。<a id="a-68"></a>乃至我所言说句义具足。<a id="a-69"></a>汝不具足。<a id="a-6A"></a>如是胜负。<a id="a-6B"></a>实不应作。<a id="a-6C"></a>吾今受汝诚心忏悔。<a id="a-6D"></a>使汝善法增长无有退失。<a id="a-6E"></a>何以故。<a id="a-6F"></a>若能至心。<a id="a-6G"></a>实知有罪然后忏悔。<a id="a-6H"></a>后莫复作。<a id="a-6I"></a>如是忏者。<a id="a-6J"></a>善法增长。<a id="a-6K"></a>无有退失。<a id="a-6L"></a>诸比丘闻佛所说。<a id="a-6M"></a>欢喜顶礼而去。</p>
  <p data-pb></p>
  <h2 id="a6N">（二五九）</h2>
  <p id="a6O">是我闻。<a id="a-6P"></a>一时佛在舍卫国祇树给孤独园。<a id="a-6Q"></a>尔时尊者摩诃迦葉。<a id="a-6R"></a>住旧园林毗舍佉讲堂中。<a id="a-6S"></a>时尊者迦葉。<a id="a-6T"></a>于日没时。<a id="a-6U"></a>从禅定起。<a id="a-6V"></a>往至佛所。<a id="a-6W"></a>礼佛足已。<a id="a-6X"></a>在一面坐。<a id="a-6Y"></a>佛告迦葉。<a id="a-6Z"></a>汝可教授诸比丘等。<a id="a-6a"></a>当为说法。<a id="a-6b"></a>所以者何。<a id="a-6c"></a>我恒教授。<a id="a-6d"></a>汝亦应尔。<a id="a-6e"></a>我常为诸比丘说法。<a id="a-6f"></a>汝亦应尔。<a id="a-6g"></a>迦葉白佛。<a id="a-6h"></a>是诸比丘。<a id="a-6i"></a>难可教授。<a id="a-6j"></a>不能受语。<a id="a-6k"></a>佛告迦葉。<a id="a-6l"></a>汝于今者。<a id="a-6m"></a>见何因缘。<a id="a-6n"></a>而不为说。<a id="a-6o"></a>迦葉对曰。<a id="a-6p"></a>若不信者。<a id="a-6q"></a>退失善法。<a id="a-6r"></a>便生懈怠。<a id="a-6s"></a>无有惭愧。<a id="a-6t"></a>愚痴无智。<a id="a-6u"></a>贪着他物。<a id="a-6v"></a>有恚害心。<a id="a-6w"></a>睡盖所覆。<a id="a-6x"></a>掉动不停。<a id="a-6y"></a>于法疑惑。<a id="a-6z"></a>深着我见。<a id="a-70"></a>具于烦恼垢污之心。<a id="a-71"></a>喜嗔失念。<a id="a-72"></a>无暂定。<a id="a-73"></a>有如是等种种不善恶法。<a id="a-74"></a>决定具有。<a id="a-75"></a>如斯等人。<a id="a-76"></a>尚无少善。<a id="a-77"></a>况复增进善法。<a id="a-78"></a>无有退失。<a id="a-79"></a>若复有人。<a id="a-7A"></a>具于信心。<a id="a-7B"></a>不退善法。<a id="a-7C"></a>精进不倦。<a id="a-7D"></a>能修惭愧。<a id="a-7E"></a>有智之人。<a id="a-7F"></a>具行善法。<a id="a-7G"></a>无有贪想。<a id="a-7H"></a>远离嗔嫌。<a id="a-7I"></a>除睡眠盖。<a id="a-7J"></a>心不掉动。<a id="a-7K"></a>无有疑惑。<a id="a-7L"></a>不着身见。<a id="a-7M"></a>心净无染。<a id="a-7N"></a>不喜嗔恚。<a id="a-7O"></a>能住心念。<a id="a-7P"></a>具于禅定。<a id="a-7Q"></a>善法不退。<a id="a-7R"></a>若有具上种种善法。<a id="a-7S"></a>我尚不说彼人善法停住。<a id="a-7T"></a>况不增长。<a id="a-7U"></a>如斯等人。<a id="a-7V"></a>于日夜中。<a id="a-7W"></a>善法增长。<a id="a-7X"></a>佛告迦葉。<a id="a-7Y"></a>如是如是。<a id="a-7Z"></a>如汝所说。<a id="a-7a"></a>若不信者。<a id="a-7b"></a>退失善法。<a id="a-7c"></a>乃至如斯等人。<a id="a-7d"></a>尚无少善。<a id="a-7e"></a>况复增长。<a id="a-7f"></a>若复有人。<a id="a-7g"></a>具信心者。<a id="a-7h"></a>不退善法。<a id="a-7i"></a>乃至我尚不说彼人善法停住。<a id="a-7j"></a>况不增长。<a id="a-7k"></a>时诸比丘。<a id="a-7l"></a>闻佛所说。<a id="a-7m"></a>欢喜奉行。</p>
  <h2 id="a7n">（二六○）</h2>
  <p id="a7o">如是我闻。<a id="a-7p"></a>一时佛在舍卫国祇树给孤独园。<a id="a-7q"></a>尔时尊者摩诃迦葉。<a id="a-7r"></a>住旧园林毗舍佉讲堂。<a id="a-7s"></a>时尊者迦葉。<a id="a-7t"></a>于日没时。<a id="a-7u"></a>从禅定起。<a id="a-7v"></a>往诣佛所。<a id="a-7w"></a>顶礼佛足。<a id="a-7x"></a>在一面坐。<a id="a-7y"></a>佛告迦葉。<a id="a-7z"></a>汝可教授诸比丘等。<a id="a-80"></a>为其说法。<a id="a-81"></a>所以者何。<a id="a-82"></a>我常教授。<a id="a-83"></a>汝亦应尔。<a id="a-84"></a>我常为彼而说法要。<a id="a-85"></a>汝亦应尔。<a id="a-86"></a>迦葉白佛言。<a id="a-87"></a>世尊是诸比丘。<a id="a-88"></a>不能受语。<a id="a-89"></a>难可教授。<a id="a-8A"></a>佛告迦葉。<a id="a-8B"></a>汝何以故。<a id="a-8C"></a>而不教授为其说法。<a id="a-8D"></a>迦葉对曰。<a id="a-8E"></a>世尊是法根本。<a id="a-8F"></a>是法之导。<a id="a-8G"></a>法所依凭。<a id="a-8H"></a>善哉世尊。<a id="a-8I"></a>愿为敷演。<a id="a-8J"></a>我闻语已。<a id="a-8K"></a>至心受持。<a id="a-8L"></a>佛告迦葉。<a id="a-8M"></a>汝今善听。<a id="a-8N"></a>受持忆念。<a id="a-8O"></a>吾当为汝分别解说。<a id="a-8P"></a>迦葉白佛。<a id="a-8Q"></a>唯然世尊。<a id="a-8R"></a>愿乐欲闻。<a id="a-8S"></a>佛告迦葉。<a id="a-8T"></a>昔有比丘。<a id="a-8U"></a>自修阿练若行。<a id="a-8V"></a>赞叹修阿练若行者。<a id="a-8W"></a>自行乞食。<a id="a-8X"></a>着粪扫衣。<a id="a-8Y"></a>赞叹乞食着粪扫衣者。<a id="a-8Z"></a>少欲知足。<a id="a-8a"></a>常乐空闲寂静之处。<a id="a-8b"></a>勤修精进。<a id="a-8c"></a>心不驰散。<a id="a-8d"></a>恒乐禅定。<a id="a-8e"></a>自尽诸漏。<a id="a-8f"></a>赞尽漏者。<a id="a-8g"></a>以是之故。<a id="a-8h"></a>一切比丘。<a id="a-8i"></a>咸来亲近。<a id="a-8j"></a>而问讯之。<a id="a-8k"></a>而此比丘。<a id="a-8l"></a>语诸来者。<a id="a-8m"></a>善来比丘。<a id="a-8n"></a>可就此座。<a id="a-8o"></a>汝名为何。<a id="a-8p"></a>是谁弟子。<a id="a-8q"></a>履行贤良。<a id="a-8r"></a>应沙门法。<a id="a-8s"></a>夫出家者。<a id="a-8t"></a>宜应如汝作于沙门。<a id="a-8u"></a>若见汝者。<a id="a-8v"></a>学汝所为。<a id="a-8w"></a>不久必当获于己利。<a id="a-8x"></a>新学比丘。<a id="a-8y"></a>睹斯事已。<a id="a-8z"></a>而作是念。<a id="a-90"></a>彼有比丘。<a id="a-91"></a>共相恭敬。<a id="a-92"></a>我今亦当习学其行。<a id="a-93"></a>自修阿练若行。<a id="a-94"></a>赞叹修阿练若行者。<a id="a-95"></a>自行乞食。<a id="a-96"></a>着粪扫衣。<a id="a-97"></a>赞叹乞食着粪扫衣者。<a id="a-98"></a>少欲知足。<a id="a-99"></a>常乐空闲寂静之处。<a id="a-9A"></a>勤修精进。<a id="a-9B"></a>心不驰散。<a id="a-9C"></a>恒乐禅定。<a id="a-9D"></a>自尽诸漏。<a id="a-9E"></a>赞尽漏者。<a id="a-9F"></a>以是之故。<a id="a-9G"></a>一切比丘。<a id="a-9H"></a>咸来亲近。<a id="a-9I"></a>安慰问讯。<a id="a-9J"></a>而此比丘。<a id="a-9K"></a>语诸来者。<a id="a-9L"></a>善来比丘。<a id="a-9M"></a>可就此坐。<a id="a-9N"></a>汝名为何。<a id="a-9O"></a>是谁弟子。<a id="a-9P"></a>履行贤良。<a id="a-9Q"></a>应沙门法。<a id="a-9R"></a>出家之人。<a id="a-9S"></a>宜应如汝。<a id="a-9T"></a>作于沙门。<a id="a-9U"></a>若见汝者。<a id="a-9V"></a>学汝所为。<a id="a-9W"></a>不久必当获己义利。<a id="a-9X"></a>诸新学者。<a id="a-9Y"></a>若生是念。<a id="a-9Z"></a>长夜利益。<a id="a-9a"></a>得义得乐。<a id="a-9b"></a>名自济拔。<a id="a-9c"></a>能令正法得久住世。<a id="a-9d"></a>是人进趣。<a id="a-9e"></a>终不退没。<a id="a-9f"></a>佛告迦葉。<a id="a-9g"></a>若有比丘。<a id="a-9h"></a>生则有福。<a id="a-9i"></a>初始出家。<a id="a-9j"></a>多得利养。<a id="a-9k"></a>衣服汤药。<a id="a-9l"></a>床敷敷卧具。<a id="a-9m"></a>四事丰饶。<a id="a-9n"></a>复有比丘。<a id="a-9o"></a>见是比丘。<a id="a-9p"></a>亲近谈语。<a id="a-9q"></a>安慰问讯。<a id="a-9r"></a>时此比丘。<a id="a-9s"></a>语彼比丘。<a id="a-9t"></a>汝名何等。<a id="a-9u"></a>是谁弟子。<a id="a-9v"></a>生则有福。<a id="a-9w"></a>多得利养。<a id="a-9x"></a>衣服汤药。<a id="a-9y"></a>床敷卧具。<a id="a-9z"></a>四事丰饶。<a id="a-A0"></a>若有比丘。<a id="a-A1"></a>亲近汝者。<a id="a-A2"></a>四事不乏。<a id="a-A3"></a>若有新学比丘。<a id="a-A4"></a>睹斯事已。<a id="a-A5"></a>应作是念。<a id="a-A6"></a>彼有生福比丘。<a id="a-A7"></a>共相恭敬。<a id="a-A8"></a>我今亦当修如是行。<a id="a-A9"></a>衣服卧具。<a id="a-AA"></a>饮食汤药。<a id="a-AB"></a>四事供养。<a id="a-AC"></a>亦常丰饶。<a id="a-AD"></a>若新学比丘。<a id="a-AE"></a>作如是意。<a id="a-AF"></a>学如是事已是名长夜衰耗。<a id="a-AG"></a>都无利益及以利乐。<a id="a-AH"></a>非沙门法。<a id="a-AI"></a>受诸苦恼。<a id="a-AJ"></a>名自轻毁。<a id="a-AK"></a>梵行不立。<a id="a-AL"></a>没于淤泥。<a id="a-AM"></a>为恶所欺。<a id="a-AN"></a>具于结使。<a id="a-AO"></a>数受诸有。<a id="a-AP"></a>名生热恼。<a id="a-AQ"></a>获得苦报。<a id="a-AR"></a>必当受于生老病死。<a id="a-AS"></a>时大迦葉。<a id="a-AT"></a>及诸比丘。<a id="a-AU"></a>闻佛所说。<a id="a-AV"></a>欢喜奉行。</p>
  <h2 id="aAW">（二六一）</h2>
  <p id="aAX">如是我闻。<a id="a-AY"></a>一时佛在舍卫国祇树给孤独园。<a id="a-AZ"></a>尔时尊者摩诃迦葉。<a id="a-Aa"></a>住旧园林毗舍佉讲堂。<a id="a-Ab"></a>时大迦葉。<a id="a-Ac"></a>于日没时。<a id="a-Ad"></a>从禅定起。<a id="a-Ae"></a>往至佛所。<a id="a-Af"></a>顶礼佛足。<a id="a-Ag"></a>却坐一面。<a id="a-Ah"></a>尔时世尊。<a id="a-Ai"></a>告迦葉言。<a id="a-Aj"></a>汝今朽老。<a id="a-Ak"></a>年既衰迈。<a id="a-Al"></a>着此商那粪扫纳衣。<a id="a-Am"></a>垢腻厚重。<a id="a-An"></a>汝今还可诣于僧中。<a id="a-Ao"></a>食于僧食。<a id="a-Ap"></a>檀越施衣。<a id="a-Aq"></a>裁割坏色。<a id="a-Ar"></a>而以着之。<a id="a-As"></a>迦葉白佛言世尊。<a id="a-At"></a>而此纳衣是我久服。<a id="a-Au"></a>我亦赞叹着纳衣者。<a id="a-Av"></a>云何可舍。<a id="a-Aw"></a>佛告迦葉。<a id="a-Ax"></a>汝见着纳衣者。<a id="a-Ay"></a>有何义利。<a id="a-Az"></a>长夜服玩。<a id="a-B0"></a>自行阿练若行。<a id="a-B1"></a>赞叹阿练若行者。<a id="a-B2"></a>自行乞食。<a id="a-B3"></a>赞叹乞食者。<a id="a-B4"></a>迦葉白佛言。<a id="a-B5"></a>世尊。<a id="a-B6"></a>我见纳衣者。<a id="a-B7"></a>有二种利。<a id="a-B8"></a>于现在世。<a id="a-B9"></a>安乐而住。<a id="a-BA"></a>未来之世。<a id="a-BB"></a>为诸比丘。<a id="a-BC"></a>作照明法。<a id="a-BD"></a>为后世人之所习学。<a id="a-BE"></a>后世人辈。<a id="a-BF"></a>当发是意。<a id="a-BG"></a>昔佛在世。<a id="a-BH"></a>大德比丘。<a id="a-BI"></a>久修梵行。<a id="a-BJ"></a>善乐佛法。<a id="a-BK"></a>深达法式。<a id="a-BL"></a>少欲知足。<a id="a-BM"></a>自行阿练若行。<a id="a-BN"></a>赞叹阿练若行者。<a id="a-BO"></a>着粪扫衣。<a id="a-BP"></a>赞叹着彼粪扫衣者。<a id="a-BQ"></a>次行乞食。<a id="a-BR"></a>赞叹乞食者。<a id="a-BS"></a>未来世人。<a id="a-BT"></a>多生此心。<a id="a-BU"></a>欣慕斯法。<a id="a-BV"></a>为作救拔。<a id="a-BW"></a>义利安乐。<a id="a-BX"></a>佛赞迦葉。<a id="a-BY"></a>善哉善哉。<a id="a-BZ"></a>汝若如是。<a id="a-Ba"></a>于长夜中。<a id="a-Bb"></a>怜愍世间。<a id="a-Bc"></a>利益弘多。<a id="a-Bd"></a>为作救济。<a id="a-Be"></a>义利安乐。<a id="a-Bf"></a>若有沙门及婆罗门。<a id="a-Bg"></a>毁头陀者。<a id="a-Bh"></a>是等即为毁呰于我。<a id="a-Bi"></a>若有赞叹头陀功德。<a id="a-Bj"></a>是等即为赞叹于我。<a id="a-Bk"></a>所以者何。<a id="a-Bl"></a>我以种种因缘无数方便。<a id="a-Bm"></a>赞叹头陀所得功德。<a id="a-Bn"></a>安立头陀。<a id="a-Bo"></a>赞叹头陀。<a id="a-Bp"></a>诸行中胜。<a id="a-Bq"></a>汝从今日已后。<a id="a-Br"></a>常应自行阿练若行。<a id="a-Bs"></a>赞叹能行阿练若行者。<a id="a-Bt"></a>时大迦葉。<a id="a-Bu"></a>及诸比丘。<a id="a-Bv"></a>闻佛所说。<a id="a-Bw"></a>欢喜奉行。</p>
  <h2 id="aBx">（二六二）</h2>
  <p id="aBy">如是我闻。<a id="a-Bz"></a>一时佛在舍卫国祇树给孤独园。<a id="a-C0"></a>尔时尊者摩诃迦葉。<a id="a-C1"></a>在于边远。<a id="a-C2"></a>草敷而住。<a id="a-C3"></a>衣被弊坏。<a id="a-C4"></a>染色变脱。<a id="a-C5"></a>须发亦长。<a id="a-C6"></a>来诣佛所。<a id="a-C7"></a>尔时世尊。<a id="a-C8"></a>大众围绕。<a id="a-C9"></a>而为说法。<a id="a-CA"></a>时诸比丘。<a id="a-CB"></a>见迦葉已。<a id="a-CC"></a>皆生是念。<a id="a-CD"></a>彼尊者。<a id="a-CE"></a>不知出家所有威仪。<a id="a-CF"></a>衣色变秽。<a id="a-CG"></a>须发亦长。<a id="a-CH"></a>威仪不具。<a id="a-CI"></a>尔时世尊。<a id="a-CJ"></a>知诸比丘心之所念。<a id="a-CK"></a>为欲令彼生钦尚故。<a id="a-CL"></a>遥见迦葉。<a id="a-CM"></a>即语之言。<a id="a-CN"></a>善来迦葉。<a id="a-CO"></a>寻分半座。<a id="a-CP"></a>命令共坐。<a id="a-CQ"></a>我当思惟。<a id="a-CR"></a>汝先出家。<a id="a-CS"></a>我后出家。<a id="a-CT"></a>是故命汝。<a id="a-CU"></a>与尔分座摩诃迦葉。<a id="a-CV"></a>闻斯教已。<a id="a-CW"></a>即怀惶悚。<a id="a-CX"></a>便起合掌。<a id="a-CY"></a>顶礼佛足。<a id="a-CZ"></a>白佛言。<a id="a-Ca"></a>世尊。<a id="a-Cb"></a>是我大师。<a id="a-Cc"></a>我是弟子。<a id="a-Cd"></a>云何与师同共同坐。<a id="a-Ce"></a>第二第三。<a id="a-Cf"></a>亦作是言。<a id="a-Cg"></a>佛告迦葉。<a id="a-Ch"></a>实如汝言。<a id="a-Ci"></a>我是汝师。<a id="a-Cj"></a>汝是弟子。<a id="a-Ck"></a>即命迦葉。<a id="a-Cl"></a>汝可于彼所应坐处。<a id="a-Cm"></a>于中而坐。<a id="a-Cn"></a>时尊者迦葉。<a id="a-Co"></a>即奉佛教。<a id="a-Cp"></a>敷座而坐。<a id="a-Cq"></a>尔时世尊。<a id="a-Cr"></a>为欲令彼诸比丘等。<a id="a-Cs"></a>益增厌恶。<a id="a-Ct"></a>自呵责故。<a id="a-Cu"></a>为欲赞叹摩诃迦葉功德尊重与佛齐故。<a id="a-Cv"></a>告诸比丘。<a id="a-Cw"></a>我修离欲之定。<a id="a-Cx"></a>入于初禅。<a id="a-Cy"></a>作意思惟。<a id="a-Cz"></a>迦葉比丘。<a id="a-D0"></a>亦欲离恶不善。<a id="a-D1"></a>有觉有观。<a id="a-D2"></a>入于初禅。<a id="a-D3"></a>亦复昼夜。<a id="a-D4"></a>欲入初禅二禅三禅。<a id="a-D5"></a>及第四禅。<a id="a-D6"></a>亦复如是。<a id="a-D7"></a>我若发心欲入慈心。<a id="a-D8"></a>无嫌怨心。<a id="a-D9"></a>无恼心。<a id="a-DA"></a>遍广心。<a id="a-DB"></a>善修无量。<a id="a-DC"></a>于其东方。<a id="a-DD"></a>作如是心。<a id="a-DE"></a>南西北方。<a id="a-DF"></a>四维上下。<a id="a-DG"></a>亦作是心。<a id="a-DH"></a>我于昼夜。<a id="a-DI"></a>欲修是心。<a id="a-DJ"></a>摩诃迦葉。<a id="a-DK"></a>亦复如是。<a id="a-DL"></a>欲入慈心。<a id="a-DM"></a>无嫌怨心。<a id="a-DN"></a>无恼心。<a id="a-DO"></a>遍广心。<a id="a-DP"></a>善修无量。<a id="a-DQ"></a>于其东方。<a id="a-DR"></a>作如是心。<a id="a-DS"></a>南西北方。<a id="a-DT"></a>四维上下。<a id="a-DU"></a>亦作是心。<a id="a-DV"></a>我若修于悲喜舍心。<a id="a-DW"></a>我于昼夜。<a id="a-DX"></a>常入此心。<a id="a-DY"></a>摩诃迦葉。<a id="a-DZ"></a>亦复如是。<a id="a-Da"></a>于昼夜中。<a id="a-Db"></a>常入此心。<a id="a-Dc"></a>我欲灭除恼坏。<a id="a-Dd"></a>却于色想。<a id="a-De"></a>除若干想。<a id="a-Df"></a>入无边虚空。<a id="a-Dg"></a>亦欲昼夜常入此定。<a id="a-Dh"></a>识处不用处。<a id="a-Di"></a>非想非非想处。<a id="a-Dj"></a>亦复如是。<a id="a-Dk"></a>我亦欲入神通等定。<a id="a-Dl"></a>能以一身。<a id="a-Dm"></a>作无量身。<a id="a-Dn"></a>以无量身。<a id="a-Do"></a>还作一身。<a id="a-Dp"></a>我欲观察诸方上下。<a id="a-Dq"></a>入于石壁。<a id="a-Dr"></a>无有障碍。<a id="a-Ds"></a>犹如虚空。<a id="a-Dt"></a>坐卧空中。<a id="a-Du"></a>如彼雁王。<a id="a-Dv"></a>履地如水。<a id="a-Dw"></a>履水如地。<a id="a-Dx"></a>身至梵天。<a id="a-Dy"></a>手扪日月。<a id="a-Dz"></a>若我昼夜欲修是定。<a id="a-E0"></a>迦葉比丘。<a id="a-E1"></a>亦复如是。<a id="a-E2"></a>欲入于彼神通等定。<a id="a-E3"></a>能以一身。<a id="a-E4"></a>作无量身。<a id="a-E5"></a>以无量身。<a id="a-E6"></a>还为一身。<a id="a-E7"></a>观察四方四维上下。<a id="a-E8"></a>能以此身。<a id="a-E9"></a>入于石壁。<a id="a-EA"></a>无有障阂犹如虚空。<a id="a-EB"></a>坐卧空中。<a id="a-EC"></a>如彼雁王。<a id="a-ED"></a>履地如水。<a id="a-EE"></a>履水如地。<a id="a-EF"></a>身至梵天。<a id="a-EG"></a>手扪日月。<a id="a-EH"></a>亦欲昼夜常入此定。<a id="a-EI"></a>天眼天耳。<a id="a-EJ"></a>及他心智。<a id="a-EK"></a>宿命漏尽。<a id="a-EL"></a>亦复如是。<a id="a-EM"></a>尔时世尊。<a id="a-EN"></a>我彼无量大众之中。<a id="a-EO"></a>称赞迦葉功德。<a id="a-EP"></a>尊重如是。<a id="a-EQ"></a>种种与己齐等。<a id="a-ER"></a>时诸比丘闻佛所说。<a id="a-ES"></a>欢喜奉行。</p>
 </body>
</html>