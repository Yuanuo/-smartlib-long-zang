<!doctype html>
<html id="z3IBUIOZl" data-ver="751">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘阿含部">
  <meta period="秦">
 </head>
 <body>
  <h1 id="a1">别译杂阿含经卷第十四</h1>
  <h2 id="a2">（二六三）</h2>
  <p id="a3">如是我闻。<a id="a-4"></a>一时佛在王舍城。<a id="a-5"></a>耆阇崛山迦兰陀竹林。<a id="a-6"></a>尔时尊者摩诃迦葉。<a id="a-7"></a>尊者阿难。<a id="a-8"></a>在耆阇崛山中。<a id="a-9"></a>于时阿难食时已到。<a id="a-A"></a>语尊者摩诃迦葉言。<a id="a-B"></a>大德食时已到可共乞食。<a id="a-C"></a>于是摩诃迦葉。<a id="a-D"></a>着衣持钵。<a id="a-E"></a>与阿难出耆阇崛山。<a id="a-F"></a>入王舍城乞食。<a id="a-G"></a>阿难语摩诃迦葉言。<a id="a-H"></a>日时犹早。<a id="a-I"></a>我欲至彼比丘尼精舍。<a id="a-J"></a>观诸比丘尼等所行法式。<a id="a-K"></a>迦葉答言可尔。<a id="a-L"></a>即时共诣比丘尼精舍。<a id="a-M"></a>尔时诸比丘尼。<a id="a-N"></a>遥见二尊者来。<a id="a-O"></a>即敷床座。<a id="a-P"></a>既敷座已。<a id="a-Q"></a>白二尊者。<a id="a-R"></a>可就此坐。<a id="a-S"></a>时二尊者。<a id="a-T"></a>即就其坐。<a id="a-U"></a>诸比丘尼。<a id="a-V"></a>既见坐已。<a id="a-W"></a>稽首礼足。<a id="a-X"></a>在一面立。<a id="a-Y"></a>尔时摩诃迦葉。<a id="a-Z"></a>为比丘尼。<a id="a-a"></a>种种说法。<a id="a-b"></a>示教利喜。<a id="a-c"></a>于彼众中。<a id="a-d"></a>有比丘尼。<a id="a-e"></a>名偷罗难陀。<a id="a-f"></a>闻说法要。<a id="a-g"></a>心不甘乐。<a id="a-h"></a>即出恶言。<a id="a-i"></a>今者云何长老迦葉。<a id="a-j"></a>在阿难前。<a id="a-k"></a>为比丘尼。<a id="a-l"></a>而说法要。<a id="a-m"></a>如卖针人。<a id="a-n"></a>至针师门。<a id="a-o"></a>求欲卖针。<a id="a-p"></a>终不可售。<a id="a-q"></a>今者迦葉。<a id="a-r"></a>亦复如是。<a id="a-s"></a>云何乃在阿难前。<a id="a-t"></a>而说于法。<a id="a-u"></a>作是语已。<a id="a-v"></a>嘿然而住。<a id="a-w"></a>时摩诃迦葉。<a id="a-x"></a>以净天耳。<a id="a-y"></a>闻其所言。<a id="a-z"></a>语长老阿难。<a id="a-10"></a>汝见是偷罗难陀比丘尼。<a id="a-11"></a>心不喜乐悦心出粗言不。<a id="a-12"></a>是时阿难语迦葉言。<a id="a-13"></a>彼说何事。<a id="a-14"></a>迦葉答言。<a id="a-15"></a>彼作是说。<a id="a-16"></a>云何迦葉。<a id="a-17"></a>在阿难比提醯子牟尼之前。<a id="a-18"></a>而说法要。<a id="a-19"></a>以汝同彼针师之子。<a id="a-1A"></a>以我名为卖针之人。<a id="a-1B"></a>尊者阿难。<a id="a-1C"></a>语迦葉言。<a id="a-1D"></a>止止尊者。<a id="a-1E"></a>婴愚少智。<a id="a-1F"></a>不足具责。<a id="a-1G"></a>唯愿大德。<a id="a-1H"></a>听其忏悔。<a id="a-1I"></a>迦葉即语长老阿难言。<a id="a-1J"></a>如来世尊多陀阿伽度阿罗呵三藐三佛陀为教导故。<a id="a-1K"></a>引彼月喻。<a id="a-1L"></a>日渐增长。<a id="a-1M"></a>能具惭愧。<a id="a-1N"></a>离于无惭。<a id="a-1O"></a>忍于骂辱。<a id="a-1P"></a>禁制身心。<a id="a-1Q"></a>往返人间。<a id="a-1R"></a>为导于我。<a id="a-1S"></a>为说于汝。<a id="a-1T"></a>同彼月耶。<a id="a-1U"></a>阿难答言。<a id="a-1V"></a>如来世雄。<a id="a-1W"></a>实不说我同于彼月。<a id="a-1X"></a>迦葉复言。<a id="a-1Y"></a>唯佛世尊多陀阿伽度阿罗呵三藐三佛陀等正觉知者。<a id="a-1Z"></a>说我同彼月初生时。<a id="a-1a"></a>日渐增长。<a id="a-1b"></a>能具惭愧。<a id="a-1c"></a>离于无惭。<a id="a-1d"></a>忍于骂辱。<a id="a-1e"></a>禁制身心。<a id="a-1f"></a>往返诸家。<a id="a-1g"></a>阿难白言实尔。<a id="a-1h"></a>尊者迦葉语阿难言。<a id="a-1i"></a>如来世尊。<a id="a-1j"></a>于无量百千大众之前。<a id="a-1k"></a>称我名字言。<a id="a-1l"></a>是大德有惭愧人。<a id="a-1m"></a>智慧深远。<a id="a-1n"></a>喻似于己。<a id="a-1o"></a>佛告比丘。<a id="a-1p"></a>我今离于欲恶不善。<a id="a-1q"></a>有觉有观。<a id="a-1r"></a>喜乐一心。<a id="a-1s"></a>入于初禅。<a id="a-1t"></a>昼夜常在如是定中。<a id="a-1u"></a>迦葉比丘。<a id="a-1v"></a>亦常离于欲恶不善。<a id="a-1w"></a>有觉有观。<a id="a-1x"></a>喜乐一心。<a id="a-1y"></a>入于初禅。<a id="a-1z"></a>昼夜恒在如是定中。<a id="a-20"></a>阿难答言。<a id="a-21"></a>实尔迦葉。<a id="a-22"></a>二三四禅。<a id="a-23"></a>慈悲喜舍。<a id="a-24"></a>及四禅定。<a id="a-25"></a>三明六通。<a id="a-26"></a>亦复如是。<a id="a-27"></a>尔时尊者摩诃迦葉。<a id="a-28"></a>于比丘尼大众之前。<a id="a-29"></a>作师子吼已。<a id="a-2A"></a>从坐而起。<a id="a-2B"></a>即还所止。</p>
  <p data-pb></p>
  <h2 id="a2C">（二六四）</h2>
  <p id="a2D">尔时如来将欲涅槃。<a id="a-2E"></a>尊者阿难摩诃迦葉。<a id="a-2F"></a>在耆阇崛山。<a id="a-2G"></a>时世饥俭。<a id="a-2H"></a>乞食难得。<a id="a-2I"></a>于是尊者阿难。<a id="a-2J"></a>将诸新学比丘。<a id="a-2K"></a>向于南山聚落。<a id="a-2L"></a>新学比丘之中。<a id="a-2M"></a>有诸年少。<a id="a-2N"></a>乐着嬉戏。<a id="a-2O"></a>耽嗜饮食。<a id="a-2P"></a>不摄诸根。<a id="a-2Q"></a>无有威仪。<a id="a-2R"></a>初夜后夜。<a id="a-2S"></a>不勤行道读诵经典。<a id="a-2T"></a>左胁着地。<a id="a-2U"></a>自恣睡眠。<a id="a-2V"></a>既达彼已。<a id="a-2W"></a>诸比丘中。<a id="a-2X"></a>三十余人。<a id="a-2Y"></a>罢道还俗。<a id="a-2Z"></a>以是之故。<a id="a-2a"></a>徒众减少。<a id="a-2b"></a>游行己竟。<a id="a-2c"></a>还至于彼王舍大城耆阇崛山。<a id="a-2d"></a>收摄衣钵。<a id="a-2e"></a>洗手足已。<a id="a-2f"></a>往诣尊者大迦葉所。<a id="a-2g"></a>礼尊者足。<a id="a-2h"></a>在一面坐。<a id="a-2i"></a>时大迦葉告阿难曰。<a id="a-2j"></a>汝从何来。<a id="a-2k"></a>徒众减少。<a id="a-2l"></a>阿难答言。<a id="a-2m"></a>我往至彼南山聚落。<a id="a-2n"></a>弟子之中。<a id="a-2o"></a>三十余人。<a id="a-2p"></a>昔日尽是童真出家。<a id="a-2q"></a>罢道还俗。<a id="a-2r"></a>以是事故。<a id="a-2s"></a>徒众减少。<a id="a-2t"></a>摩诃迦葉语阿难言。<a id="a-2u"></a>如来何故制别众食。<a id="a-2v"></a>而听三人共一处食。<a id="a-2w"></a>如是之意。<a id="a-2x"></a>为欲拥护于诸人故。<a id="a-2y"></a>使不损减。<a id="a-2z"></a>复为制伏恶欲比丘。<a id="a-30"></a>断除于人多眷属故。<a id="a-31"></a>称僧名字。<a id="a-32"></a>多有所求。<a id="a-33"></a>减损诸家。<a id="a-34"></a>破坏众僧。<a id="a-35"></a>使作二部故。<a id="a-36"></a>令如法比丘。<a id="a-37"></a>不得供养衣服饮食。<a id="a-38"></a>非法比丘。<a id="a-39"></a>多获利养。<a id="a-3A"></a>恶欲比丘。<a id="a-3B"></a>既得供养。<a id="a-3C"></a>与净行者。<a id="a-3D"></a>而共诤讼。<a id="a-3E"></a>汝以何故。<a id="a-3F"></a>于饥馑世。<a id="a-3G"></a>将彼新学年少比丘。<a id="a-3H"></a>以为徒众。<a id="a-3I"></a>而此比丘。<a id="a-3J"></a>乐着嬉戏。<a id="a-3K"></a>贪嗜饮食。<a id="a-3L"></a>诸根驰散。<a id="a-3M"></a>无有威仪。<a id="a-3N"></a>贪嗜睡眠。<a id="a-3O"></a>无有厌足。<a id="a-3P"></a>初夜后夜。<a id="a-3Q"></a>不勤行道读诵经典云何而此如是徒众游行。<a id="a-3R"></a>至彼南山聚落。<a id="a-3S"></a>既达彼已。<a id="a-3T"></a>三十余人。<a id="a-3U"></a>昔日尽是童子出家。<a id="a-3V"></a>罢道还俗。<a id="a-3W"></a>汝于今者。<a id="a-3X"></a>徒众破坏。<a id="a-3Y"></a>汝今无智。<a id="a-3Z"></a>犹如小儿。<a id="a-3a"></a>阿难答言。<a id="a-3b"></a>我已年迈。<a id="a-3c"></a>云何而言。<a id="a-3d"></a>犹如小儿。<a id="a-3e"></a>迦葉复言。<a id="a-3f"></a>我非无故称汝名字以为小儿。<a id="a-3g"></a>今世饥馑。<a id="a-3h"></a>乞丐难得。<a id="a-3i"></a>而汝云何多将人众。<a id="a-3j"></a>游行至彼南山聚落。<a id="a-3k"></a>汝弟子中。<a id="a-3l"></a>有诸年少。<a id="a-3m"></a>乐着嬉戏。<a id="a-3n"></a>贪嗜饮食。<a id="a-3o"></a>诸根驰散。<a id="a-3p"></a>无有威仪。<a id="a-3q"></a>贪好睡眠。<a id="a-3r"></a>无有厌足。<a id="a-3s"></a>初夜后夜。<a id="a-3t"></a>不勤行道读诵经典。<a id="a-3u"></a>使三十余人。<a id="a-3v"></a>休道还俗。<a id="a-3w"></a>如是所作。<a id="a-3x"></a>岂非同彼小儿者乎。</p>
  <p id="a3y">尔时帝舍难陀比丘尼。<a id="a-3z"></a>闻大迦葉呵责尊者阿难比丘作小儿行。<a id="a-40"></a>心中不悦。<a id="a-41"></a>生大忧恼。<a id="a-42"></a>即出粗言。<a id="a-43"></a>此大迦葉。<a id="a-44"></a>本是外道。<a id="a-45"></a>而今云何毁呰阿难比提醯牟尼作小儿行。<a id="a-46"></a>是时迦葉。<a id="a-47"></a>以净天耳。<a id="a-48"></a>闻比丘尼出斯粗言毁骂己已。<a id="a-49"></a>于是迦葉。<a id="a-4A"></a>告阿难曰。<a id="a-4B"></a>帝舍难陀比丘尼。<a id="a-4C"></a>身心中不悦。<a id="a-4D"></a>生大苦恼。<a id="a-4E"></a>发是恶言。<a id="a-4F"></a>斯大迦葉。<a id="a-4G"></a>本外道师。<a id="a-4H"></a>云何毁呰尊者阿难比提醯牟尼作小儿行。<a id="a-4I"></a>即时阿难。<a id="a-4J"></a>语迦葉曰。<a id="a-4K"></a>此比丘尼。<a id="a-4L"></a>稚小儿智。<a id="a-4M"></a>犹如婴孩。<a id="a-4N"></a>唯愿大德。<a id="a-4O"></a>听其忏悔。<a id="a-4P"></a>摩诃迦葉语阿难言。<a id="a-4Q"></a>我出家时。<a id="a-4R"></a>作是要誓。<a id="a-4S"></a>世间若有阿罗汉者。<a id="a-4T"></a>我当归依自出家来。<a id="a-4U"></a>未有异趣。<a id="a-4V"></a>唯依如来无上至真等正觉。<a id="a-4W"></a>我先在俗。<a id="a-4X"></a>未出家时。<a id="a-4Y"></a>观诸世间生老病死忧悲愁恼众苦聚集。<a id="a-4Z"></a>如是之事。<a id="a-4a"></a>竞来逼切。<a id="a-4b"></a>我于尔时。<a id="a-4c"></a>厌家迫迮。<a id="a-4d"></a>无有可处。<a id="a-4e"></a>乐出家法。<a id="a-4f"></a>能离尘垢。<a id="a-4g"></a>观于在家。<a id="a-4h"></a>众事愦闹。<a id="a-4i"></a>犹如入于钩棘之林。<a id="a-4j"></a>钩剀刺牵。<a id="a-4k"></a>伤毁形服。<a id="a-4l"></a>难可得出。<a id="a-4m"></a>在家亦尔。<a id="a-4n"></a>缘务缠缚。<a id="a-4o"></a>没于欲泥。<a id="a-4p"></a>不得修于清净梵行。<a id="a-4q"></a>昼夜思惟。<a id="a-4r"></a>不见一法。<a id="a-4s"></a>能胜于彼。<a id="a-4t"></a>剃除须发。<a id="a-4u"></a>被服法衣。<a id="a-4v"></a>弃舍家业。<a id="a-4w"></a>信心出家。<a id="a-4x"></a>欲出家时。<a id="a-4y"></a>选择家中。<a id="a-4z"></a>最下衣裳。<a id="a-50"></a>得一弊衣。<a id="a-51"></a>其价犹直十万两金。<a id="a-52"></a>即便取之。<a id="a-53"></a>为僧伽梨。<a id="a-54"></a>先所居业。<a id="a-55"></a>一切悉舍。<a id="a-56"></a>眷属亲戚。<a id="a-57"></a>亦悉舍离。<a id="a-58"></a>复作是念。<a id="a-59"></a>世间若有阿罗汉者。<a id="a-5A"></a>我当归依。<a id="a-5B"></a>随其出家。<a id="a-5C"></a>时彼王舍大城中间。<a id="a-5D"></a>有罗罗健陀。<a id="a-5E"></a>罗罗健陀中间。<a id="a-5F"></a>有多子塔。<a id="a-5G"></a>我端严殊妙。<a id="a-5H"></a>诸根寂定。<a id="a-5I"></a>心意惔怕。<a id="a-5J"></a>得于无上调伏之心。<a id="a-5K"></a>相好光饰如真金楼。<a id="a-5L"></a>我既见已。<a id="a-5M"></a>心中踊跃。<a id="a-5N"></a>即作是念。<a id="a-5O"></a>我昔推求出世之师。<a id="a-5P"></a>今所见者。<a id="a-5Q"></a>真是我之婆伽婆阿罗呵三藐三佛陀也。<a id="a-5R"></a>作是念已。<a id="a-5S"></a>心不散乱。<a id="a-5T"></a>专念观佛。<a id="a-5U"></a>更正衣服。<a id="a-5V"></a>右绕三匝。<a id="a-5W"></a>胡跪合掌。<a id="a-5X"></a>白佛言。<a id="a-5Y"></a>佛是我世尊。<a id="a-5Z"></a>我是佛弟子。<a id="a-5a"></a>如是三说。<a id="a-5b"></a>佛亦复言。<a id="a-5c"></a>如是迦葉。<a id="a-5d"></a>我是汝世尊。<a id="a-5e"></a>汝是我弟子。<a id="a-5f"></a>亦复三说。<a id="a-5g"></a>佛告迦葉。<a id="a-5h"></a>世间若有声闻弟子。<a id="a-5i"></a>都无至心。<a id="a-5j"></a>实非世尊。<a id="a-5k"></a>而言世尊。<a id="a-5l"></a>实非罗汉。<a id="a-5m"></a>而言罗汉。<a id="a-5n"></a>非一切智。<a id="a-5o"></a>言一切智。<a id="a-5p"></a>如是之人。<a id="a-5q"></a>头当破坏作于七分。<a id="a-5r"></a>我于今日。<a id="a-5s"></a>实是知者。<a id="a-5t"></a>实是见者。<a id="a-5u"></a>实是罗汉。<a id="a-5v"></a>而言罗汉。<a id="a-5w"></a>实等正觉。<a id="a-5x"></a>言等正觉。<a id="a-5y"></a>我所敷演。<a id="a-5z"></a>实有因缘。<a id="a-60"></a>非无因缘。<a id="a-61"></a>而说法要。<a id="a-62"></a>实有乘出。<a id="a-63"></a>非无乘出。<a id="a-64"></a>实有对治。<a id="a-65"></a>非无对治。<a id="a-66"></a>实有精进。<a id="a-67"></a>非不精进。<a id="a-68"></a>能断结漏。<a id="a-69"></a>非不能断。<a id="a-6A"></a>迦葉。<a id="a-6B"></a>汝今应作是学。<a id="a-6C"></a>诸有所听。<a id="a-6D"></a>是善法仪应当至心受持莫忘。<a id="a-6E"></a>尊重忆念。<a id="a-6F"></a>舍于乱心。<a id="a-6G"></a>宜应专意观五受阴增长损减。<a id="a-6H"></a>常应观彼六入生灭安心。<a id="a-6I"></a>住于四念处中。<a id="a-6J"></a>修七觉意。<a id="a-6K"></a>转令增广。<a id="a-6L"></a>证八解脱。<a id="a-6M"></a>系念随身。<a id="a-6N"></a>未曾放舍增长惭愧。<a id="a-6O"></a>尔时如来。<a id="a-6P"></a>为我种种分别法要。<a id="a-6Q"></a>示教利喜。<a id="a-6R"></a>我于尔时。<a id="a-6S"></a>寻随佛后。<a id="a-6T"></a>未曾舍离。<a id="a-6U"></a>每作是念。<a id="a-6V"></a>佛若坐者。<a id="a-6W"></a>我当以此僧伽梨价直十万两金者。<a id="a-6X"></a>与如来敷之。<a id="a-6Y"></a>佛知我心之所念故。<a id="a-6Z"></a>出道而住。<a id="a-6a"></a>我疾牒衣。<a id="a-6b"></a>以敷坐处。<a id="a-6c"></a>白佛言。<a id="a-6d"></a>世尊愿就此坐。<a id="a-6e"></a>佛即坐上。<a id="a-6f"></a>既坐上已。<a id="a-6g"></a>语迦葉言。<a id="a-6h"></a>此衣轻软。<a id="a-6i"></a>迦葉白佛。<a id="a-6j"></a>实尔世尊。<a id="a-6k"></a>唯愿世尊。<a id="a-6l"></a>怜愍我故。<a id="a-6m"></a>当受此衣。<a id="a-6n"></a>佛告迦葉。<a id="a-6o"></a>汝能受我[仁-二+商]那纳衣不。<a id="a-6p"></a>迦葉答言。<a id="a-6q"></a>我能受之。<a id="a-6r"></a>尔时如来。<a id="a-6s"></a>即受迦葉所著大衣。<a id="a-6t"></a>我于是时。<a id="a-6u"></a>自从佛手受是[仁-二+商]那粪扫之衣。<a id="a-6v"></a>佛授我已即便起去。<a id="a-6w"></a>我随佛后。<a id="a-6x"></a>绕佛三匝。<a id="a-6y"></a>为佛作礼。<a id="a-6z"></a>即还所止。<a id="a-70"></a>我于八日。<a id="a-71"></a>学得三果。<a id="a-72"></a>至第九日。<a id="a-73"></a>尽诸有漏。<a id="a-74"></a>得阿罗汉。<a id="a-75"></a>阿难当知。<a id="a-76"></a>若有人能正实说者。<a id="a-77"></a>应当言。<a id="a-78"></a>我是佛长子。<a id="a-79"></a>从佛口生。<a id="a-7A"></a>从法化生。<a id="a-7B"></a>持佛法家。<a id="a-7C"></a>禅定解脱诸三昧门中。<a id="a-7D"></a>出入无碍。<a id="a-7E"></a>譬如转轮圣王。<a id="a-7F"></a>所有长子。<a id="a-7G"></a>未受王位。<a id="a-7H"></a>五欲自恣。<a id="a-7I"></a>我于今者。<a id="a-7J"></a>亦复如是。<a id="a-7K"></a>是佛长子。<a id="a-7L"></a>从佛口生。<a id="a-7M"></a>从法化生。<a id="a-7N"></a>持佛法家。<a id="a-7O"></a>禅定解脱诸三昧门。<a id="a-7P"></a>出入无碍。<a id="a-7Q"></a>如转轮王所有象宝。<a id="a-7R"></a>甚为高大。<a id="a-7S"></a>持一多罗树叶。<a id="a-7T"></a>覆其身体。<a id="a-7U"></a>欲令不现。<a id="a-7V"></a>可得尔耶。<a id="a-7W"></a>阿难即言。<a id="a-7X"></a>如是树叶。<a id="a-7Y"></a>终不能覆彼大象身。<a id="a-7Z"></a>尊者迦葉语阿难言。<a id="a-7a"></a>彼犹易覆。<a id="a-7b"></a>无有人能障覆于我六通之者。<a id="a-7c"></a>若有人于如意通中生疑惑者。<a id="a-7d"></a>我悉能为演说其义。<a id="a-7e"></a>令得明了。<a id="a-7f"></a>天耳通知他心通宿命通生死智通漏尽通。<a id="a-7g"></a>若复有人。<a id="a-7h"></a>于此通中。<a id="a-7i"></a>生疑惑者。<a id="a-7j"></a>我亦能为演说其义。<a id="a-7k"></a>使得明了。<a id="a-7l"></a>阿难答曰。<a id="a-7m"></a>我于长夜。<a id="a-7n"></a>每敬尊者。<a id="a-7o"></a>心生净信。<a id="a-7p"></a>时二尊者。<a id="a-7q"></a>作是说已。<a id="a-7r"></a>欢喜而去。</p>
  <p data-pb></p>
  <h2 id="a7s">（二六五）</h2>
  <p id="a7t">是我闻。<a id="a-7u"></a>一时佛在王舍城耆阇崛山迦兰陀竹林。<a id="a-7v"></a>尔时尊者舍利弗。<a id="a-7w"></a>及大迦葉。<a id="a-7x"></a>俱在彼山。<a id="a-7y"></a>时彼国中。<a id="a-7z"></a>有诸异见六师徒党。<a id="a-80"></a>来诣尊者舍利弗所。<a id="a-81"></a>问讯已讫。<a id="a-82"></a>在一面坐。<a id="a-83"></a>而作是言。<a id="a-84"></a>如来世尊。<a id="a-85"></a>颇说于我死此生彼。<a id="a-86"></a>如是说不舍利弗答言。<a id="a-87"></a>如斯之事。<a id="a-88"></a>佛所不说。<a id="a-89"></a>外道六师。<a id="a-8A"></a>复作是言。<a id="a-8B"></a>若如是者。<a id="a-8C"></a>说于我身在此间耶。<a id="a-8D"></a>更不生耶。<a id="a-8E"></a>舍利弗言。<a id="a-8F"></a>如斯之事。<a id="a-8G"></a>佛亦不说。<a id="a-8H"></a>外道复言。<a id="a-8I"></a>我于此死。<a id="a-8J"></a>亦生于彼。<a id="a-8K"></a>亦不生彼。<a id="a-8L"></a>如是说耶。<a id="a-8M"></a>舍利弗言。<a id="a-8N"></a>佛亦不说。<a id="a-8O"></a>外道复言。<a id="a-8P"></a>我死之后。<a id="a-8Q"></a>非生非不生耶。<a id="a-8R"></a>舍利弗言。<a id="a-8S"></a>佛亦不说。<a id="a-8T"></a>外道复言。<a id="a-8U"></a>我先问汝。<a id="a-8V"></a>死此生彼。<a id="a-8W"></a>乃至非生非不生。<a id="a-8X"></a>悉不见答。<a id="a-8Y"></a>汝若名为宿旧出家。<a id="a-8Z"></a>应广解义。<a id="a-8a"></a>为我分别。<a id="a-8b"></a>今者观汝不能答。<a id="a-8c"></a>我便是童蒙。<a id="a-8d"></a>无智愚人。<a id="a-8e"></a>时彼外道。<a id="a-8f"></a>作是语已。<a id="a-8g"></a>即从坐起。<a id="a-8h"></a>还其所止。<a id="a-8i"></a>尔时尊者摩诃迦葉。<a id="a-8j"></a>去舍利弗不远。<a id="a-8k"></a>外道去后。<a id="a-8l"></a>舍利弗即诣于彼大迦葉所。<a id="a-8m"></a>以外道问。<a id="a-8n"></a>向迦葉说。<a id="a-8o"></a>如来何故。<a id="a-8p"></a>如是四问。<a id="a-8q"></a>默然不答。<a id="a-8r"></a>何以故。<a id="a-8s"></a>不引相似比类而答于彼。<a id="a-8t"></a>我昔曾闻。<a id="a-8u"></a>有人问佛。<a id="a-8v"></a>于此死已。<a id="a-8w"></a>受后有不。<a id="a-8x"></a>佛默然不答。<a id="a-8y"></a>又问。<a id="a-8z"></a>死后不受有耶。<a id="a-90"></a>佛亦不答。<a id="a-91"></a>又问。<a id="a-92"></a>我此死已。<a id="a-93"></a>亦受后有。<a id="a-94"></a>亦不受耶。<a id="a-95"></a>佛亦不答。<a id="a-96"></a>又问。<a id="a-97"></a>我死之后。<a id="a-98"></a>非受于有。<a id="a-99"></a>非不受有耶。<a id="a-9A"></a>佛亦不答。<a id="a-9B"></a>尊者迦葉。<a id="a-9C"></a>语舍利弗言。<a id="a-9D"></a>如来宁可说色灭已。<a id="a-9E"></a>生于后有。<a id="a-9F"></a>乃至非生非不生。<a id="a-9G"></a>世尊于彼色所尽处。<a id="a-9H"></a>正智解脱。<a id="a-9I"></a>然都无有死此生彼。<a id="a-9J"></a>死此不生彼。<a id="a-9K"></a>亦生亦不生。<a id="a-9L"></a>非生非不生。<a id="a-9M"></a>是故不答。<a id="a-9N"></a>如斯之义。<a id="a-9O"></a>甚深广大。<a id="a-9P"></a>无量无边。<a id="a-9Q"></a>无有算数。<a id="a-9R"></a>乃至尽灭。<a id="a-9S"></a>受想乃至识。<a id="a-9T"></a>死此生彼。<a id="a-9U"></a>乃至非生非不生。<a id="a-9V"></a>亦复如是。<a id="a-9W"></a>此是动转。<a id="a-9X"></a>此是憍慢。<a id="a-9Y"></a>此是放逸。<a id="a-9Z"></a>此是有为造作之业。<a id="a-9a"></a>此是爱结。<a id="a-9b"></a>此爱生彼爱不生彼爱亦生彼。<a id="a-9c"></a>亦不生彼爱。<a id="a-9d"></a>非生彼非不生彼。<a id="a-9e"></a>如来爱尽得善解脱。<a id="a-9f"></a>爱尽生彼有亦无也。<a id="a-9g"></a>不生彼有亦无也。<a id="a-9h"></a>生彼不生彼亦无也。<a id="a-9i"></a>非不有生彼。<a id="a-9j"></a>非不无生彼亦无也。<a id="a-9k"></a>此义甚深。<a id="a-9l"></a>广大无边。<a id="a-9m"></a>无有算数。<a id="a-9n"></a>至于尽灭。<a id="a-9o"></a>大德舍利弗当知。<a id="a-9p"></a>以是因缘故。<a id="a-9q"></a>如来于问中。<a id="a-9r"></a>而不正答。<a id="a-9s"></a>死此生彼。<a id="a-9t"></a>此死不生彼。<a id="a-9u"></a>亦生彼亦不生彼。<a id="a-9v"></a>非生非不生。<a id="a-9w"></a>此二大人。<a id="a-9x"></a>互相赞美。<a id="a-9y"></a>各还所止。</p>
  <h2 id="a9z">（二六六）</h2>
  <p id="aA0">如是我闻。<a id="a-A1"></a>一时佛在舍卫国祇树给孤独园。<a id="a-A2"></a>尔时尊者摩诃迦葉。<a id="a-A3"></a>住舍卫国西园林中毗舍佉讲堂。<a id="a-A4"></a>彼大迦葉。<a id="a-A5"></a>于日没时。<a id="a-A6"></a>从禅定起。<a id="a-A7"></a>往诣佛所。<a id="a-A8"></a>顶礼佛足。<a id="a-A9"></a>在一面坐。<a id="a-AA"></a>而白佛言。<a id="a-AB"></a>世尊。<a id="a-AC"></a>以何因缘。<a id="a-AD"></a>如来初始制戒之时。<a id="a-AE"></a>极为鲜少。<a id="a-AF"></a>修行者多。<a id="a-AG"></a>今日何故。<a id="a-AH"></a>制戒转增。<a id="a-AI"></a>履行者少。<a id="a-AJ"></a>佛告迦葉。<a id="a-AK"></a>如是如是。<a id="a-AL"></a>众生命浊。<a id="a-AM"></a>结使浊。<a id="a-AN"></a>众生浊。<a id="a-AO"></a>劫浊。<a id="a-AP"></a>见浊。<a id="a-AQ"></a>众生转恶。<a id="a-AR"></a>正法亦末是故如来。<a id="a-AS"></a>为诸弟子。<a id="a-AT"></a>多制禁戒。<a id="a-AU"></a>少有比丘。<a id="a-AV"></a>能顺佛语。<a id="a-AW"></a>受持禁戒。<a id="a-AX"></a>诸众生等。<a id="a-AY"></a>渐渐退没。<a id="a-AZ"></a>譬如金宝渐渐损减。<a id="a-Aa"></a>乃至相似金出。<a id="a-Ab"></a>如来正法。<a id="a-Ac"></a>亦复如是。<a id="a-Ad"></a>渐渐损减。<a id="a-Ae"></a>像法乃出。<a id="a-Af"></a>像法出故。<a id="a-Ag"></a>正法灭没。<a id="a-Ah"></a>迦葉当知。<a id="a-Ai"></a>譬如海中所有船舫。<a id="a-Aj"></a>多载众宝。<a id="a-Ak"></a>船必沉没。<a id="a-Al"></a>如来教法。<a id="a-Am"></a>亦复如是。<a id="a-An"></a>以渐灭没。<a id="a-Ao"></a>如来正法。<a id="a-Ap"></a>不因地没。<a id="a-Aq"></a>亦非水火风之所坏。<a id="a-Ar"></a>若我法中。<a id="a-As"></a>生于恶欲行恶威仪。<a id="a-At"></a>成就众恶。<a id="a-Au"></a>法言非法。<a id="a-Av"></a>非法言法。<a id="a-Aw"></a>非是毗尼说言毗尼。<a id="a-Ax"></a>犯说非犯。<a id="a-Ay"></a>非犯说犯。<a id="a-Az"></a>轻罪说重。<a id="a-B0"></a>重罪说轻。<a id="a-B1"></a>如斯之事。<a id="a-B2"></a>出于世者。<a id="a-B3"></a>皆由像法句味相似。<a id="a-B4"></a>令佛正法。<a id="a-B5"></a>渐渐灭没。<a id="a-B6"></a>迦葉当知。<a id="a-B7"></a>有五因缘。<a id="a-B8"></a>能令法灭。<a id="a-B9"></a>一切咸共。<a id="a-BA"></a>忘失章句。<a id="a-BB"></a>善法退转。<a id="a-BC"></a>何等为五。<a id="a-BD"></a>不恭敬佛。<a id="a-BE"></a>不尊重佛。<a id="a-BF"></a>不供养佛。<a id="a-BG"></a>不能至心归命于佛。<a id="a-BH"></a>然复依止佛法而住。<a id="a-BI"></a>不敬法。<a id="a-BJ"></a>不尊重法。<a id="a-BK"></a>不供养法。<a id="a-BL"></a>于正法中。<a id="a-BM"></a>不能至心。<a id="a-BN"></a>然依法住。<a id="a-BO"></a>不恭敬戒。<a id="a-BP"></a>不尊重戒。<a id="a-BQ"></a>不供养戒。<a id="a-BR"></a>不能至心持所受戒。<a id="a-BS"></a>然依戒住。<a id="a-BT"></a>不恭敬教授。<a id="a-BU"></a>不尊重教授。<a id="a-BV"></a>不供养教授。<a id="a-BW"></a>不能至心向教授者。<a id="a-BX"></a>以不恭敬尊重供养。<a id="a-BY"></a>亦不至心向教授故。<a id="a-BZ"></a>然复依此教授而住。<a id="a-Ba"></a>于同梵行佛所赞者。<a id="a-Bb"></a>不恭敬。<a id="a-Bc"></a>不尊重。<a id="a-Bd"></a>不供养。<a id="a-Be"></a>不能至心礼拜问讯。<a id="a-Bf"></a>然犹依彼而得安住。<a id="a-Bg"></a>迦葉以此上来五因缘故。<a id="a-Bh"></a>能令正法。<a id="a-Bi"></a>渐渐灭没。<a id="a-Bj"></a>衰退忘失。<a id="a-Bk"></a>迦葉复有五因缘故。<a id="a-Bl"></a>能令正法。<a id="a-Bm"></a>久住于世不没不退。<a id="a-Bn"></a>不忘不失。<a id="a-Bo"></a>何等为五。<a id="a-Bp"></a>恭敬世尊。<a id="a-Bq"></a>尊重于佛。<a id="a-Br"></a>供养于佛。<a id="a-Bs"></a>常能至心归依于佛。<a id="a-Bt"></a>于法于戒。<a id="a-Bu"></a>及以教授。<a id="a-Bv"></a>同梵行者。<a id="a-Bw"></a>亦应供养恭敬尊重至心向之。<a id="a-Bx"></a>以此五种善因缘故。<a id="a-By"></a>能使正法久住于世。<a id="a-Bz"></a>不没不退。<a id="a-C0"></a>不忘不失。<a id="a-C1"></a>以是义故。<a id="a-C2"></a>应当恭敬佛法教授同梵行者。<a id="a-C3"></a>诸比丘等。<a id="a-C4"></a>闻佛所说。<a id="a-C5"></a>欢喜奉行。</p>
  <p id="aC6">月喻施与　　角胜无信　　佛为根本　　极老纳衣重　　是时众减少　　外道法损坏</p>
 </body>
</html>