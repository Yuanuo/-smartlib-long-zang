<!doctype html>
<html id="z3IBUIaZq" data-ver="1481">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘阿含部">
  <meta period="秦">
 </head>
 <body>
  <h1 id="a1">别译杂阿含经卷第十九</h1>
  <h2 id="a2">（三二四）</h2>
  <p id="a3">如是我闻。<a id="a-4"></a>一时佛住王舍城。<a id="a-5"></a>时有梵志。<a id="a-6"></a>厥名优陟。<a id="a-7"></a>来诣佛所。<a id="a-8"></a>问讯佛已在一面坐。<a id="a-9"></a>即问佛言。<a id="a-A"></a>瞿昙。<a id="a-B"></a>一切世界为有边耶为无边耶。<a id="a-C"></a>佛告优陟。<a id="a-D"></a>如斯等问。<a id="a-E"></a>吾初不答。<a id="a-F"></a>优陟言。<a id="a-G"></a>瞿昙。<a id="a-H"></a>我问世界有边无边。<a id="a-I"></a>悉不见答。<a id="a-J"></a>若然者汝常说法。<a id="a-K"></a>解释问难。<a id="a-L"></a>为何所答。<a id="a-M"></a>佛言。<a id="a-N"></a>优陟。<a id="a-O"></a>吾于诸法。<a id="a-P"></a>悉善知已。<a id="a-Q"></a>为声闻弟子。<a id="a-R"></a>分别正道。<a id="a-S"></a>蠲除众苦。<a id="a-T"></a>尽其边际。<a id="a-U"></a>优陟言。<a id="a-V"></a>瞿昙。<a id="a-W"></a>汝于诸法。<a id="a-X"></a>悉善知已。<a id="a-Y"></a>为声闻弟子。<a id="a-Z"></a>说于正道。<a id="a-a"></a>蠲除众苦。<a id="a-b"></a>尽其边际。<a id="a-c"></a>若如是者。<a id="a-d"></a>汝所得道。<a id="a-e"></a>为一切人尽行是道。<a id="a-f"></a>为有多少而行斯道。<a id="a-g"></a>尔时如来默然不答。<a id="a-h"></a>第二第三亦如是问。<a id="a-i"></a>如来默然悉不加报。<a id="a-j"></a>尔时阿难执扇侍佛。<a id="a-k"></a>以扇扇佛。<a id="a-l"></a>闻彼优陟所咨已。<a id="a-m"></a>即语之言。<a id="a-n"></a>汝后所问。<a id="a-o"></a>与前无异。<a id="a-p"></a>是以世尊默然不答汝。<a id="a-q"></a>我且为汝说一方喻譬。<a id="a-r"></a>如边守有城。<a id="a-s"></a>墙壁牢实。<a id="a-t"></a>栏楯窗牖。<a id="a-u"></a>悉皆坚固。<a id="a-v"></a>街巷里陌。<a id="a-w"></a>官府市肆。<a id="a-x"></a>周障布置。<a id="a-y"></a>不相干错。<a id="a-z"></a>而此城中。<a id="a-10"></a>唯有一门。<a id="a-11"></a>时守门人。<a id="a-12"></a>聪明智慧。<a id="a-13"></a>有大念力。<a id="a-14"></a>善能分别客旧诸人。<a id="a-15"></a>识者听入。<a id="a-16"></a>不识则遮。<a id="a-17"></a>时城中人。<a id="a-18"></a>欲有出者不知出要。<a id="a-19"></a>周匝遍观更无孔穴。<a id="a-1A"></a>唯此一门乃从求出。<a id="a-1B"></a>而此守门智慧之人。<a id="a-1C"></a>虽不具知城中种类。<a id="a-1D"></a>然知其中将出城者。<a id="a-1E"></a>皆由此门。<a id="a-1F"></a>如是优陟。<a id="a-1G"></a>如来亦尔。<a id="a-1H"></a>虽不具悉思惟分别。<a id="a-1I"></a>然知出入。<a id="a-1J"></a>皆由此门。<a id="a-1K"></a>如来亦然。<a id="a-1L"></a>知过去苦现在未来苦之边际。<a id="a-1M"></a>皆由斯道。<a id="a-1N"></a>得尽于苦。<a id="a-1O"></a>优陟梵志闻佛所说。<a id="a-1P"></a>欢喜而去。</p>
  <p data-pb></p>
  <h2 id="a1Q">（三二五）</h2>
  <p id="a1R">是我闻。<a id="a-1S"></a>一时佛住王舍城迦兰陀竹林。<a id="a-1T"></a>尔时尊者富那在灵鹫山。<a id="a-1U"></a>多诸异学外道梵志。<a id="a-1V"></a>来至其所。<a id="a-1W"></a>问讯尊者富那。<a id="a-1X"></a>在一面坐。<a id="a-1Y"></a>白尊者富那言。<a id="a-1Z"></a>我等皆闻。<a id="a-1a"></a>沙门瞿昙说众生断更不受生。<a id="a-1b"></a>此事云何。<a id="a-1c"></a>尊者答曰。<a id="a-1d"></a>如我解佛所说义者。<a id="a-1e"></a>佛终不说众生死已更不复有死此生彼。<a id="a-1f"></a>佛实不见众生之相。<a id="a-1g"></a>所以者何。<a id="a-1h"></a>凡夫妄想。<a id="a-1i"></a>以有慢故。<a id="a-1j"></a>言有众生。<a id="a-1k"></a>如来断慢。<a id="a-1l"></a>赞叹断慢故。<a id="a-1m"></a>无众生想。<a id="a-1n"></a>时诸外道闻尊者说。<a id="a-1o"></a>不生欢喜。<a id="a-1p"></a>亦不嫌毁。<a id="a-1q"></a>即便还归。<a id="a-1r"></a>其去未久。<a id="a-1s"></a>富那即便往诣佛所。<a id="a-1t"></a>到佛所已。<a id="a-1u"></a>顶礼佛足。<a id="a-1v"></a>在一面立。<a id="a-1w"></a>以诸外道所问。<a id="a-1x"></a>具白世尊。<a id="a-1y"></a>是诸外道皆言。<a id="a-1z"></a>世尊说众生断更不受生。<a id="a-20"></a>此事云何。<a id="a-21"></a>我即答言。<a id="a-22"></a>如我解佛所说义者。<a id="a-23"></a>佛终不说众生死已更不复有死此生彼。<a id="a-24"></a>佛实不见众生之想。<a id="a-25"></a>所以者何。<a id="a-26"></a>凡夫妄想。<a id="a-27"></a>以有慢故。<a id="a-28"></a>起于众生。<a id="a-29"></a>如来断慢。<a id="a-2A"></a>赞叹断慢。<a id="a-2B"></a>是故不起于众生想。<a id="a-2C"></a>富那复言。<a id="a-2D"></a>我为外道作如是说。<a id="a-2E"></a>将不违佛所说教法致于谤毁生增减耶。<a id="a-2F"></a>为同世尊之所宣说。<a id="a-2G"></a>为当异耶。<a id="a-2H"></a>为如法说。<a id="a-2I"></a>为不如法。<a id="a-2J"></a>为似法说。<a id="a-2K"></a>不似法说。<a id="a-2L"></a>不为同佛法者。<a id="a-2M"></a>所讥呵耶。<a id="a-2N"></a>佛告富那。<a id="a-2O"></a>汝说真实。<a id="a-2P"></a>非为毁谤。<a id="a-2Q"></a>不增不减。<a id="a-2R"></a>如我所说。<a id="a-2S"></a>等无差别。<a id="a-2T"></a>是如法说。<a id="a-2U"></a>非非法说。<a id="a-2V"></a>无有同佛法者。<a id="a-2W"></a>能讥呵汝。<a id="a-2X"></a>何以故。<a id="a-2Y"></a>从本已来。<a id="a-2Z"></a>一切皆为我慢所害。<a id="a-2a"></a>众生烦恼。<a id="a-2b"></a>皆因我慢。<a id="a-2c"></a>而得生长。<a id="a-2d"></a>喜乐我慢。<a id="a-2e"></a>不知我慢。<a id="a-2f"></a>以不知故。</p>
  <p data-pb></p>
  <h2 id="a2g">（三二六）</h2>
  <p id="a2h">是我闻。<a id="a-2i"></a>一时佛在王舍城迦兰陀竹林。<a id="a-2j"></a>尔时尊者阿难于是夜中。<a id="a-2k"></a>诣多跋河。<a id="a-2l"></a>脱其衣裳。<a id="a-2m"></a>置于岸上。<a id="a-2n"></a>入河澡浴。<a id="a-2o"></a>着一浴衣。<a id="a-2p"></a>即出于水。<a id="a-2q"></a>待自身干。<a id="a-2r"></a>时有外道。<a id="a-2s"></a>名具迦那提。<a id="a-2t"></a>往至彼河。<a id="a-2u"></a>尊者阿难闻彼行声及[口*磬]咳声。<a id="a-2v"></a>外道亦闻尊者之声。<a id="a-2w"></a>外道问言。<a id="a-2x"></a>汝为是谁。<a id="a-2y"></a>阿难答言。<a id="a-2z"></a>我是沙门。<a id="a-30"></a>沙门甚多。<a id="a-31"></a>汝今为是何等沙门。<a id="a-32"></a>阿难答言。<a id="a-33"></a>我是释子。<a id="a-34"></a>外道言。<a id="a-35"></a>我欲问难。<a id="a-36"></a>汝若闲暇听我所问。<a id="a-37"></a>阿难答言。<a id="a-38"></a>欲问便问。<a id="a-39"></a>听已当知。<a id="a-3A"></a>外道问言。<a id="a-3B"></a>我死此生彼以不。<a id="a-3C"></a>阿难言。<a id="a-3D"></a>如来不说。<a id="a-3E"></a>又问。<a id="a-3F"></a>我死此不生彼。<a id="a-3G"></a>亦生亦不生。<a id="a-3H"></a>非生非非生彼不。<a id="a-3I"></a>阿难又言。<a id="a-3J"></a>如斯等问。<a id="a-3K"></a>佛悉不答。<a id="a-3L"></a>外道言。<a id="a-3M"></a>我今问汝。<a id="a-3N"></a>死此生彼。<a id="a-3O"></a>乃至非生非非生。<a id="a-3P"></a>悉不见答。<a id="a-3Q"></a>汝宁不知如此事乎。<a id="a-3R"></a>阿难言。<a id="a-3S"></a>如是之事。<a id="a-3T"></a>我悉知见。<a id="a-3U"></a>非不知见。<a id="a-3V"></a>外道言。<a id="a-3W"></a>汝所知见。<a id="a-3X"></a>为何谓也。<a id="a-3Y"></a>阿难答言。<a id="a-3Z"></a>我所知见。<a id="a-3a"></a>见彼处所。<a id="a-3b"></a>见众生行。<a id="a-3c"></a>乃至知见彼所从生。<a id="a-3d"></a>知见结业。<a id="a-3e"></a>举动所作。<a id="a-3f"></a>见烦恼结。<a id="a-3g"></a>如墨聚集。<a id="a-3h"></a>无闻凡愚。<a id="a-3i"></a>与见结相应。<a id="a-3j"></a>顺于未来长处生死。<a id="a-3k"></a>我所知见。<a id="a-3l"></a>其事如是。<a id="a-3m"></a>岂可谓为不知见乎。<a id="a-3n"></a>外道俱迦那即问之曰。<a id="a-3o"></a>汝名何等。<a id="a-3p"></a>阿难答言。<a id="a-3q"></a>我名阿难。<a id="a-3r"></a>外道复言。<a id="a-3s"></a>善哉善哉。<a id="a-3t"></a>大师弟子。<a id="a-3u"></a>我今乃至共相谈论。<a id="a-3v"></a>而不知汝乃是阿难。<a id="a-3w"></a>我若知汝。<a id="a-3x"></a>终不能得共相抗对。<a id="a-3y"></a>时彼外道闻阿难所说。<a id="a-3z"></a>欢喜而去。</p>
  <p data-pb></p>
  <h2 id="a40">（三二七）</h2>
  <p id="a41">是我闻。<a id="a-42"></a>一时佛在舍卫国祇树给孤独园。<a id="a-43"></a>尔时长者须达多。<a id="a-44"></a>好欲诣佛亲近供养。<a id="a-45"></a>复作是念。<a id="a-46"></a>我若往彼。<a id="a-47"></a>日时故早。<a id="a-48"></a>如来犹未从禅定起。<a id="a-49"></a>我今应先至彼外道所住之处。<a id="a-4A"></a>即往其所。<a id="a-4B"></a>既至彼已。<a id="a-4C"></a>共相慰问。<a id="a-4D"></a>在一面坐。<a id="a-4E"></a>异学外道问须达言。<a id="a-4F"></a>汝可为我说。<a id="a-4G"></a>彼沙门瞿昙为作何见。<a id="a-4H"></a>须达答言。<a id="a-4I"></a>如来所说。<a id="a-4J"></a>我不能及其所知见。<a id="a-4K"></a>在吾分外。<a id="a-4L"></a>外道言。<a id="a-4M"></a>汝若不知佛之所见。<a id="a-4N"></a>颇复能知比丘见不。<a id="a-4O"></a>须达答言。<a id="a-4P"></a>如斯之事我亦不知。<a id="a-4Q"></a>外道复言。<a id="a-4R"></a>汝若如是竟何所见。<a id="a-4S"></a>若少所见请闻其说。<a id="a-4T"></a>须达复言。<a id="a-4U"></a>汝当先说汝之所见。<a id="a-4V"></a>然后我当自说所见。<a id="a-4W"></a>尔时外道语须达言。<a id="a-4X"></a>我所见者。<a id="a-4Y"></a>众生之类。<a id="a-4Z"></a>是常是实。<a id="a-4a"></a>余皆妄语。<a id="a-4b"></a>复有外道语须达言。<a id="a-4c"></a>我之所见。<a id="a-4d"></a>一切无常。<a id="a-4e"></a>唯此为实。<a id="a-4f"></a>余皆妄语。<a id="a-4g"></a>又复有言。<a id="a-4h"></a>亦常无常。<a id="a-4i"></a>非常非无常。<a id="a-4j"></a>唯此为是。<a id="a-4k"></a>余皆妄语。<a id="a-4l"></a>世界有边。<a id="a-4m"></a>世界无边。<a id="a-4n"></a>亦有边。<a id="a-4o"></a>亦无边。<a id="a-4p"></a>非有边。<a id="a-4q"></a>非无边。<a id="a-4r"></a>身即是命。<a id="a-4s"></a>命即是身。<a id="a-4t"></a>身异命异。<a id="a-4u"></a>众生神我。<a id="a-4v"></a>死此生彼。<a id="a-4w"></a>死此不生彼。<a id="a-4x"></a>死此亦生彼。<a id="a-4y"></a>亦不生彼。<a id="a-4z"></a>如是长者。<a id="a-50"></a>我所见者。<a id="a-51"></a>死此非生彼。<a id="a-52"></a>非不生彼。<a id="a-53"></a>时诸外道各各自说己所见已。<a id="a-54"></a>语须达言。<a id="a-55"></a>仁者当说。<a id="a-56"></a>须达答言。<a id="a-57"></a>如我所见。<a id="a-58"></a>一切众生悉是有为。<a id="a-59"></a>从诸因缘和合而有。<a id="a-5A"></a>言因缘者。<a id="a-5B"></a>即是业也。<a id="a-5C"></a>若假因缘和合有者。<a id="a-5D"></a>即是无常。<a id="a-5E"></a>无常即苦。<a id="a-5F"></a>苦即无我。<a id="a-5G"></a>以是义故。<a id="a-5H"></a>我于诸见。<a id="a-5I"></a>心无存着。<a id="a-5J"></a>汝诸外道。<a id="a-5K"></a>作如是言。<a id="a-5L"></a>一切诸法常。<a id="a-5M"></a>唯此为实。<a id="a-5N"></a>余皆妄语。<a id="a-5O"></a>如此计者。<a id="a-5P"></a>乃是众苦之根本也。<a id="a-5Q"></a>以贪着斯诸邪见者。<a id="a-5R"></a>与苦相应。<a id="a-5S"></a>能忍大苦。<a id="a-5T"></a>于生死中。<a id="a-5U"></a>受无穷苦。<a id="a-5V"></a>皆由计有。<a id="a-5W"></a>世界是常。<a id="a-5X"></a>乃至死后非生于彼。<a id="a-5Y"></a>非不生彼。<a id="a-5Z"></a>如斯诸见。<a id="a-5a"></a>实是有为业集因缘之所和合。<a id="a-5b"></a>以此推之。<a id="a-5c"></a>当知无常。<a id="a-5d"></a>无常即苦。<a id="a-5e"></a>苦即无我。<a id="a-5f"></a>复有外道语须达言。<a id="a-5g"></a>长者。<a id="a-5h"></a>众生若是业集因缘和合而有。<a id="a-5i"></a>悉皆无常。<a id="a-5j"></a>无常即苦。<a id="a-5k"></a>苦即无我。<a id="a-5l"></a>若如是者。<a id="a-5m"></a>汝今亦复作诸苦本。<a id="a-5n"></a>与苦相应。<a id="a-5o"></a>于生死中。<a id="a-5p"></a>受无穷苦。<a id="a-5q"></a>须达答言。<a id="a-5r"></a>我先已说。<a id="a-5s"></a>一切诸见。<a id="a-5t"></a>心无所著。<a id="a-5u"></a>是故我今亦复不着如斯之见。<a id="a-5v"></a>时彼外道。<a id="a-5w"></a>赞须达言。<a id="a-5x"></a>如是长者。<a id="a-5y"></a>汝亦应当作如是说。<a id="a-5z"></a>尔时须达于彼外道异见众中。<a id="a-60"></a>作师子吼。<a id="a-61"></a>令诸外道邪见之心皆悉息已。<a id="a-62"></a>往诣佛所。<a id="a-63"></a>顶礼佛足。<a id="a-64"></a>在一面坐。<a id="a-65"></a>以己所见共外道谈论。<a id="a-66"></a>向如来说。<a id="a-67"></a>佛即赞言善哉。<a id="a-68"></a>应当如是摧诸外道。<a id="a-69"></a>令堕负处。<a id="a-6A"></a>应炽盛正法之论。<a id="a-6B"></a>佛说是已。<a id="a-6C"></a>诸比丘闻佛所说。<a id="a-6D"></a>欢喜奉行。</p>
  <h2 id="a6E">（三二八）</h2>
  <p id="a6F">如是我闻。<a id="a-6G"></a>一时佛在王舍城迦兰陀竹林。<a id="a-6H"></a>尔时长爪梵志往诣佛所。<a id="a-6I"></a>在一面坐而作是言。<a id="a-6J"></a>如我今者。<a id="a-6K"></a>于一切法。<a id="a-6L"></a>悉不忍受。<a id="a-6M"></a>佛告长爪梵志。<a id="a-6N"></a>汝于诸法悉不忍者。<a id="a-6O"></a>见是忍不。<a id="a-6P"></a>长爪复言。<a id="a-6Q"></a>如此之见。<a id="a-6R"></a>我亦不忍。<a id="a-6S"></a>佛告长爪梵志。<a id="a-6T"></a>汝若不忍如是见者。<a id="a-6U"></a>何故而言。<a id="a-6V"></a>我于诸法。<a id="a-6W"></a>悉皆不忍。<a id="a-6X"></a>谁为汝出不忍之语。<a id="a-6Y"></a>佛复告大姓。<a id="a-6Z"></a>汝若知若见。<a id="a-6a"></a>不忍是见。<a id="a-6b"></a>即断是见。<a id="a-6c"></a>已弃是见。<a id="a-6d"></a>譬如有人。<a id="a-6e"></a>既呕吐已。<a id="a-6f"></a>若如是者于余见中。<a id="a-6g"></a>即不次第。<a id="a-6h"></a>便为不取。<a id="a-6i"></a>便是不生。<a id="a-6j"></a>长爪梵志复作是念。<a id="a-6k"></a>汝所言我已断是见。<a id="a-6l"></a>已弃是见。<a id="a-6m"></a>譬如人吐便于诸见。<a id="a-6n"></a>无有次第。<a id="a-6o"></a>不取不生。<a id="a-6p"></a>佛告长爪。<a id="a-6q"></a>若如是者。<a id="a-6r"></a>多有众生。<a id="a-6s"></a>同汝所见。<a id="a-6t"></a>亦复如是论者。<a id="a-6u"></a>诸有异道沙门婆罗门。<a id="a-6v"></a>若舍是见。<a id="a-6w"></a>更不受异见。<a id="a-6x"></a>是名少智。<a id="a-6y"></a>极为鲜薄。<a id="a-6z"></a>亦名愚痴。<a id="a-70"></a>梵志当知。<a id="a-71"></a>世间众生。<a id="a-72"></a>皆依三见。<a id="a-73"></a>初言我忍一切。<a id="a-74"></a>第二言一切不忍。<a id="a-75"></a>第三言我少忍少不忍。<a id="a-76"></a>贤圣弟子。<a id="a-77"></a>观察初见。<a id="a-78"></a>能起贪欲嗔恚愚痴。<a id="a-79"></a>常为如是三毒缠缚。<a id="a-7A"></a>不得远离。<a id="a-7B"></a>能生患害。<a id="a-7C"></a>能生结使。<a id="a-7D"></a>不得解脱。<a id="a-7E"></a>喜乐于欲守护缚着。<a id="a-7F"></a>是名为忍。<a id="a-7G"></a>若不忍者能生贪欲嗔恚愚痴常为如斯三毒所缠。<a id="a-7H"></a>不能远离获得解脱。<a id="a-7I"></a>喜乐于欲。<a id="a-7J"></a>常为爱取守护缚着。<a id="a-7K"></a>是名不忍。<a id="a-7L"></a>若见少忍少不忍。<a id="a-7M"></a>亦复如是忍如上忍中说。<a id="a-7N"></a>不忍如上不忍中说。<a id="a-7O"></a>贤圣弟子。<a id="a-7P"></a>若说言忍。<a id="a-7Q"></a>便为与彼二见共诤。<a id="a-7R"></a>若言不忍。<a id="a-7S"></a>亦复与彼二见共诤。<a id="a-7T"></a>若言少忍少不忍。<a id="a-7U"></a>亦与二见共诤。<a id="a-7V"></a>以己所见违于他故。<a id="a-7W"></a>便起诤论。<a id="a-7X"></a>若起诤论。<a id="a-7Y"></a>必相毁害。<a id="a-7Z"></a>以共诤论生毁害故。<a id="a-7a"></a>以见是过生诸诤论故。<a id="a-7b"></a>便弃是见。<a id="a-7c"></a>不受余见。<a id="a-7d"></a>以是义故。<a id="a-7e"></a>能断是见。<a id="a-7f"></a>弃离是见。<a id="a-7g"></a>犹如人吐。<a id="a-7h"></a>于诸见中。<a id="a-7i"></a>无有次第。<a id="a-7j"></a>不取不生。<a id="a-7k"></a>贤圣弟子。<a id="a-7l"></a>若言忍及以不忍。<a id="a-7m"></a>少忍少不忍亦有是过。<a id="a-7n"></a>如是梵志。<a id="a-7o"></a>此色显现四大所成。<a id="a-7p"></a>贤圣弟子。<a id="a-7q"></a>见是身无常。<a id="a-7r"></a>既见无常。<a id="a-7s"></a>便能离欲。<a id="a-7t"></a>见此身灭。<a id="a-7u"></a>即便舍离。<a id="a-7v"></a>若见身无常。<a id="a-7w"></a>便离身欲。<a id="a-7x"></a>便离身爱。<a id="a-7y"></a>离身窟宅。<a id="a-7z"></a>除身决定想。<a id="a-80"></a>梵志当知。<a id="a-81"></a>受有三种。<a id="a-82"></a>苦受乐受不苦不乐受。<a id="a-83"></a>如此三受。<a id="a-84"></a>以何为因。<a id="a-85"></a>云何为习。<a id="a-86"></a>因何而生从何处出。<a id="a-87"></a>以触为因。<a id="a-88"></a>因触生习。<a id="a-89"></a>习从触生。<a id="a-8A"></a>因触所生。<a id="a-8B"></a>若触灭则受灭。<a id="a-8C"></a>离热得凉。<a id="a-8D"></a>譬如日没。<a id="a-8E"></a>身边命边。<a id="a-8F"></a>受身边时。<a id="a-8G"></a>知是身边。<a id="a-8H"></a>受命边时知是命边。<a id="a-8I"></a>如实而知。<a id="a-8J"></a>无有错谬。<a id="a-8K"></a>贤圣弟子。<a id="a-8L"></a>若受乐受。<a id="a-8M"></a>知身必坏。<a id="a-8N"></a>若受苦受不苦不乐受知身必坏。<a id="a-8O"></a>若受乐受非和合受。<a id="a-8P"></a>苦受不苦不乐受。<a id="a-8Q"></a>亦复如是。<a id="a-8R"></a>云何名为与受不和合。<a id="a-8S"></a>所谓贪欲嗔恚愚痴。<a id="a-8T"></a>不与生老病死而共和合。<a id="a-8U"></a>忧悲苦恼。<a id="a-8V"></a>众苦聚集。<a id="a-8W"></a>尔时尊者舍利弗。<a id="a-8X"></a>出家半月。<a id="a-8Y"></a>侍如来侧。<a id="a-8Z"></a>以扇扇佛。<a id="a-8a"></a>于时如来为说断于离欲之法。<a id="a-8b"></a>时舍利弗如是观察。<a id="a-8c"></a>诸法无常。<a id="a-8d"></a>即便离欲证成。<a id="a-8e"></a>弃舍诸见。<a id="a-8f"></a>无生漏尽。<a id="a-8g"></a>心得解脱。<a id="a-8h"></a>长爪梵志。<a id="a-8i"></a>于诸法中。<a id="a-8j"></a>得法眼净。<a id="a-8k"></a>如上所说。<a id="a-8l"></a>既得信心。<a id="a-8m"></a>即白佛言。<a id="a-8n"></a>唯愿世尊。<a id="a-8o"></a>听我出家。<a id="a-8p"></a>尔时如来即听出家。<a id="a-8q"></a>既出家已。<a id="a-8r"></a>勤修精进。<a id="a-8s"></a>得阿罗汉道。</p>
  <h2 id="a8t">（三二九）</h2>
  <p id="a8u">如是我闻。<a id="a-8v"></a>一时佛在王舍城须摩竭陀池岸。<a id="a-8w"></a>尔时奢罗浮梵志。<a id="a-8x"></a>在大众中。<a id="a-8y"></a>而作是言。<a id="a-8z"></a>我知释子所说教法。<a id="a-90"></a>我所知见。<a id="a-91"></a>胜彼释子。<a id="a-92"></a>当于尔时。<a id="a-93"></a>有众多比丘。<a id="a-94"></a>入城乞食。<a id="a-95"></a>见奢罗浮梵志在彼池岸。<a id="a-96"></a>闻其所说。<a id="a-97"></a>作如是言。<a id="a-98"></a>我知释子所有法教。<a id="a-99"></a>我所知者。<a id="a-9A"></a>出过于彼。<a id="a-9B"></a>时诸比丘。<a id="a-9C"></a>闻此语已。<a id="a-9D"></a>还至僧坊。<a id="a-9E"></a>收摄衣钵。<a id="a-9F"></a>洗手足已。<a id="a-9G"></a>往诣佛所。<a id="a-9H"></a>顶礼佛足。<a id="a-9I"></a>在一面坐。<a id="a-9J"></a>白佛言。<a id="a-9K"></a>世尊。<a id="a-9L"></a>我等今日入城乞食。<a id="a-9M"></a>食讫已还归于其中。<a id="a-9N"></a>路经须摩竭陀池。<a id="a-9O"></a>彼池岸上。<a id="a-9P"></a>有一梵志。<a id="a-9Q"></a>名奢罗浮。<a id="a-9R"></a>在大众中。<a id="a-9S"></a>唱如是言。<a id="a-9T"></a>我知释子所有教法。<a id="a-9U"></a>我所知者。<a id="a-9V"></a>出过于彼。<a id="a-9W"></a>善哉世尊。<a id="a-9X"></a>唯愿当往彼池岸。<a id="a-9Y"></a>尔时如来默然许之。<a id="a-9Z"></a>与诸比丘前后围绕。<a id="a-9a"></a>往诣于彼须摩竭陀池。<a id="a-9b"></a>时奢罗浮遥见佛来。<a id="a-9c"></a>即从坐起。<a id="a-9d"></a>敷置高座。<a id="a-9e"></a>寻白佛言。<a id="a-9f"></a>可就此坐。<a id="a-9g"></a>佛即便就座。<a id="a-9h"></a>坐已而告之曰。<a id="a-9i"></a>汝实作是言。<a id="a-9j"></a>我知释子所有法教。<a id="a-9k"></a>我所知者。<a id="a-9l"></a>出过于彼。<a id="a-9m"></a>如是说不。<a id="a-9n"></a>时彼梵志默然而住。<a id="a-9o"></a>佛复告曰。<a id="a-9p"></a>何故默然而不答我。<a id="a-9q"></a>汝若解者。<a id="a-9r"></a>随汝意说。<a id="a-9s"></a>若不解者。<a id="a-9t"></a>吾当为汝分别宣说。<a id="a-9u"></a>令汝具足。<a id="a-9v"></a>汝今若能具足说者。<a id="a-9w"></a>吾助尔喜。<a id="a-9x"></a>梵志当知。<a id="a-9y"></a>世若有人说言。<a id="a-9z"></a>如来非阿罗呵三藐三佛陀者。<a id="a-A0"></a>如是说者。<a id="a-A1"></a>我称善哉。<a id="a-A2"></a>当问彼言。<a id="a-A3"></a>汝以何事。<a id="a-A4"></a>说言如来非阿罗呵三藐三佛陀。<a id="a-A5"></a>此众生等。<a id="a-A6"></a>于理不决。<a id="a-A7"></a>不能正答。<a id="a-A8"></a>更说世间其余谈论。<a id="a-A9"></a>以诸杂语间错其中。<a id="a-AA"></a>憍慢矜高。<a id="a-AB"></a>生毁害心。<a id="a-AC"></a>以不能答如斯问故。<a id="a-AD"></a>默然而住。<a id="a-AE"></a>惭愧低头。<a id="a-AF"></a>失于机辩。<a id="a-AG"></a>奢罗浮。<a id="a-AH"></a>汝今亦尔。<a id="a-AI"></a>设复有人作如是言。<a id="a-AJ"></a>沙门瞿昙能善显示是有过法。<a id="a-AK"></a>如是说者。<a id="a-AL"></a>我亦称善。<a id="a-AM"></a>当问于彼。<a id="a-AN"></a>以何智知如斯之事。<a id="a-AO"></a>彼不能答。<a id="a-AP"></a>更说其余世间谈论。<a id="a-AQ"></a>错乱其中。<a id="a-AR"></a>辞穷理屈惭愧低头。<a id="a-AS"></a>默然而住。<a id="a-AT"></a>失于机辩。<a id="a-AU"></a>亦如汝今无有异也。<a id="a-AV"></a>若复说言。<a id="a-AW"></a>沙门瞿昙。<a id="a-AX"></a>所有弟子。<a id="a-AY"></a>无善回向。<a id="a-AZ"></a>不具持戒。<a id="a-Aa"></a>我亦称善。<a id="a-Ab"></a>而问于彼。<a id="a-Ac"></a>汝以何法。<a id="a-Ad"></a>验知斯事。<a id="a-Ae"></a>彼不能答。<a id="a-Af"></a>更说世间其余谈论。<a id="a-Ag"></a>错乱其中。<a id="a-Ah"></a>辞穷理屈。<a id="a-Ai"></a>惭愧低头。<a id="a-Aj"></a>默然而住。<a id="a-Ak"></a>失于机辩。<a id="a-Al"></a>汝今亦尔。<a id="a-Am"></a>当于尔时。<a id="a-An"></a>奢罗浮同梵行者。<a id="a-Ao"></a>语奢罗浮。<a id="a-Ap"></a>汝今何故默然不答。<a id="a-Aq"></a>汝昔日时。<a id="a-Ar"></a>恒于大众多人之中而言。<a id="a-As"></a>我所知见。<a id="a-At"></a>出过瞿昙所有教法。<a id="a-Au"></a>汝今宜问沙门瞿昙。<a id="a-Av"></a>云何乃使沙门瞿昙反问于汝。<a id="a-Aw"></a>诘汝使说。<a id="a-Ax"></a>作如是言。<a id="a-Ay"></a>汝所说者。<a id="a-Az"></a>若能具足。<a id="a-B0"></a>吾助尔喜。<a id="a-B1"></a>称庆善哉。<a id="a-B2"></a>如其不具。<a id="a-B3"></a>吾当为汝分别宣示。<a id="a-B4"></a>令得具足。<a id="a-B5"></a>时奢罗浮闻斯语已。<a id="a-B6"></a>亦复默然。<a id="a-B7"></a>无所陈说。<a id="a-B8"></a>尔时世尊在须摩竭陀池岸。<a id="a-B9"></a>作师子吼已。<a id="a-BA"></a>即从坐起还王舍城。<a id="a-BB"></a>佛去不久。<a id="a-BC"></a>彼诸同行。<a id="a-BD"></a>种种呵责。<a id="a-BE"></a>作如是言。<a id="a-BF"></a>汝于今者。<a id="a-BG"></a>如截角牛在屏处吼。<a id="a-BH"></a>汝亦如是。<a id="a-BI"></a>于闲静处。<a id="a-BJ"></a>作师子吼。<a id="a-BK"></a>于沙门瞿昙前。<a id="a-BL"></a>默然无所说。<a id="a-BM"></a>亦如童女。<a id="a-BN"></a>欲作男子声。<a id="a-BO"></a>然不能作。<a id="a-BP"></a>还为女声。<a id="a-BQ"></a>汝亦如是。<a id="a-BR"></a>欲学瞿昙作师子吼。<a id="a-BS"></a>而不能成。<a id="a-BT"></a>亦如雌野干欲作师子吼。<a id="a-BU"></a>然其出声故作野干。<a id="a-BV"></a>终不能成师子之声。<a id="a-BW"></a>诸同行者。<a id="a-BX"></a>如是种种呵责奢罗浮已。<a id="a-BY"></a>各四散而去。</p>
  <h2 id="aBZ">（三三○）</h2>
  <p id="aBa">如是我闻。<a id="a-Bb"></a>一时佛在王舍城迦兰陀竹林。<a id="a-Bc"></a>时有梵志。<a id="a-Bd"></a>名曰重巢。<a id="a-Be"></a>居在于彼须摩竭陀池岸上。<a id="a-Bf"></a>于彼众中作是唱言。<a id="a-Bg"></a>我所说偈。<a id="a-Bh"></a>若有人能具足分别。<a id="a-Bi"></a>显示其义。<a id="a-Bj"></a>我当为其而作弟子。<a id="a-Bk"></a>时诸比丘食时已到。<a id="a-Bl"></a>着衣持钵。<a id="a-Bm"></a>入王舍城次第乞食。<a id="a-Bn"></a>乞食已讫。<a id="a-Bo"></a>即便还归于其中。<a id="a-Bp"></a>路经须摩竭陀池岸。<a id="a-Bq"></a>闻彼梵志作是语已。<a id="a-Br"></a>即还僧坊。<a id="a-Bs"></a>收摄衣钵。<a id="a-Bt"></a>洗手足已。<a id="a-Bu"></a>往诣佛所。<a id="a-Bv"></a>顶礼佛足在一面坐。<a id="a-Bw"></a>白佛言。<a id="a-Bx"></a>世尊。<a id="a-By"></a>须摩竭陀池岸。<a id="a-Bz"></a>有重巢梵志。<a id="a-C0"></a>作如是语。<a id="a-C1"></a>我所说偈。<a id="a-C2"></a>若有人能具足分别。<a id="a-C3"></a>显示其义。<a id="a-C4"></a>我当为彼而作弟子。<a id="a-C5"></a>唯愿世尊。<a id="a-C6"></a>往至彼池。<a id="a-C7"></a>尔时如来默然许之。<a id="a-C8"></a>与诸比丘前后围绕。<a id="a-C9"></a>往诣彼池。<a id="a-CA"></a>尔时重巢梵志。<a id="a-CB"></a>遥见佛来。<a id="a-CC"></a>即从坐起。<a id="a-CD"></a>敷置高座。<a id="a-CE"></a>语佛言。<a id="a-CF"></a>瞿昙。<a id="a-CG"></a>可就此座。<a id="a-CH"></a>于时如来即就其座。<a id="a-CI"></a>而告之曰。<a id="a-CJ"></a>云汝自言。<a id="a-CK"></a>我所作偈。<a id="a-CL"></a>若有人能具足分别。<a id="a-CM"></a>显示其义。<a id="a-CN"></a>我当为彼而作弟子。<a id="a-CO"></a>为有是不。<a id="a-CP"></a>梵志对曰。<a id="a-CQ"></a>实尔瞿昙。<a id="a-CR"></a>佛复告曰。<a id="a-CS"></a>汝所作偈。<a id="a-CT"></a>今当为我诵其章句。<a id="a-CU"></a>吾当为汝分别解说。<a id="a-CV"></a>尔时重巢梵志复敷高床而坐其上。<a id="a-CW"></a>自说偈言。</p>
  <p id="aCX">若是比丘　　释种子者　　应当如法</p>
  <p id="aCY">清净活命　　不宜娆害　　于诸众生</p>
  <p id="aCZ">宜应远离　　不善诸法　　守意清净</p>
  <p id="aCa">护所受戒　　如是调伏　　随顺定智</p>
  <p id="aCb">尔时世尊以偈答曰。</p>
  <p id="aCc">若称如是外　　随顺而履行</p>
  <p id="aCd">于善丈夫中　　汝得为最胜</p>
  <p id="aCe">比丘处闲静　　清净自调顺</p>
  <p id="aCf">不恼害众生　　远离一切恶</p>
  <p id="aCg">如是调伏者　　随顺于定智</p>
  <p id="aCh">柔和善濡心　　身口不造恶</p>
  <p id="aCi">能摄三业者　　亦名顺定智</p>
  <p id="aCj">为世福田故　　持钵诸家乞</p>
  <p id="aCk">捡心修念处　　谦下处卑劣</p>
  <p id="aCl">除欲弃贪求　　故获无所畏</p>
  <p id="aCm">尔时重巢梵志闻斯偈已。<a id="a-Cn"></a>即生念言。<a id="a-Co"></a>沙门瞿昙实知我心。<a id="a-Cp"></a>我今宜应归依三宝。<a id="a-Cq"></a>作是念已。<a id="a-Cr"></a>即白佛言。<a id="a-Cs"></a>唯愿如来。<a id="a-Ct"></a>听我出家。<a id="a-Cu"></a>佛即听许。<a id="a-Cv"></a>出家为道。<a id="a-Cw"></a>受具足戒。<a id="a-Cx"></a>便成沙门。<a id="a-Cy"></a>精勤修习。<a id="a-Cz"></a>断诸烦恼。<a id="a-D0"></a>得阿罗汉。<a id="a-D1"></a>诸比丘闻佛所说。<a id="a-D2"></a>欢喜奉行。</p>
  <p data-pb></p>
  <h2 id="aD3">（三三一）</h2>
  <p id="aD4">如是我闻。<a id="a-D5"></a>一时佛在王舍城迦兰陀竹林中。<a id="a-D6"></a>当于是时。<a id="a-D7"></a>摩竭提国诸外道辈。<a id="a-D8"></a>相与聚集须摩竭陀池上。<a id="a-D9"></a>作斯论言。<a id="a-DA"></a>此是婆罗门谛。<a id="a-DB"></a>此是婆罗门谛。<a id="a-DC"></a>尔时如来在于精舍。<a id="a-DD"></a>以禅净天耳。<a id="a-DE"></a>闻其所说。<a id="a-DF"></a>即从定觉。<a id="a-DG"></a>往诣于彼须摩竭陀池上。<a id="a-DH"></a>诸婆罗门遥见佛来。<a id="a-DI"></a>悉从座起。<a id="a-DJ"></a>为佛敷座。<a id="a-DK"></a>白佛就座。<a id="a-DL"></a>佛即就坐。<a id="a-DM"></a>而告之曰。<a id="a-DN"></a>汝等聚集作何谈论。<a id="a-DO"></a>诸婆罗门各白佛言。<a id="a-DP"></a>瞿昙当知。<a id="a-DQ"></a>我等今日共相聚集。<a id="a-DR"></a>作是说言。<a id="a-DS"></a>此是婆罗门谛。<a id="a-DT"></a>此是婆罗门谛。<a id="a-DU"></a>佛告之曰。<a id="a-DV"></a>如是如是。<a id="a-DW"></a>我昔求道初成正觉。<a id="a-DX"></a>已证知竟。<a id="a-DY"></a>取要言之。<a id="a-DZ"></a>一切世间不过三谛。<a id="a-Da"></a>吾当分别。<a id="a-Db"></a>何等为三。<a id="a-Dc"></a>所谓一切不杀。<a id="a-Dd"></a>此语是实。<a id="a-De"></a>非虚妄说。<a id="a-Df"></a>此事若实。<a id="a-Dg"></a>应勤精进。<a id="a-Dh"></a>于诸众生。<a id="a-Di"></a>恒生慈心。<a id="a-Dj"></a>此是婆罗门初谛。<a id="a-Dk"></a>我知是已广为人说。<a id="a-Dl"></a>复次婆罗门。<a id="a-Dm"></a>一切苦集是生灭法。<a id="a-Dn"></a>如斯之言。<a id="a-Do"></a>真实不虚。<a id="a-Dp"></a>此事若实。<a id="a-Dq"></a>应勤精进。<a id="a-Dr"></a>于其中间常宜修心作生灭相。<a id="a-Ds"></a>应如是住。<a id="a-Dt"></a>是名婆罗门第二谛。<a id="a-Du"></a>我以知此生灭相故。<a id="a-Dv"></a>成等正觉。<a id="a-Dw"></a>常为众生。<a id="a-Dx"></a>说如是法。<a id="a-Dy"></a>复次婆罗门第三谛者。<a id="a-Dz"></a>离我我所。<a id="a-E0"></a>真实无我。<a id="a-E1"></a>若离如是三法相者。<a id="a-E2"></a>便能远离一切诸恶。<a id="a-E3"></a>此事若实。<a id="a-E4"></a>应勤精进。<a id="a-E5"></a>求离众恶。<a id="a-E6"></a>应如是住。<a id="a-E7"></a>佛说是已。<a id="a-E8"></a>众多外道。<a id="a-E9"></a>闻佛所说。<a id="a-EA"></a>默然而坐尔时世尊而作是念。<a id="a-EB"></a>斯愚痴人。<a id="a-EC"></a>常为诸魔之所覆蔽。<a id="a-ED"></a>是大众中乃至无有一人能信斯语。<a id="a-EE"></a>生志学想。<a id="a-EF"></a>修持梵行于时如来作斯念已。<a id="a-EG"></a>从坐起去。<a id="a-EH"></a>佛去不久。<a id="a-EI"></a>尔时须摩竭陀池神。<a id="a-EJ"></a>而说偈言。</p>
  <p id="aEK">譬如画水欲求迹　　下种卤地求苗稼</p>
  <p id="aEL">如以芳香熏臭秽　　水浸注波求濡弱</p>
  <p id="aEM">吹彼铁杵求妙声　　如于盛冬求野马</p>
  <p id="aEN">彼诸外道亦如是　　虽闻妙法不信受</p>
  <p id="aEO">尔时诸婆罗门闻此池神说是偈已。<a id="a-EP"></a>竞随佛后求索出家。<a id="a-EQ"></a>佛即听许。<a id="a-ER"></a>既出家已。<a id="a-ES"></a>精勤修道。<a id="a-ET"></a>得阿罗汉果。<a id="a-EU"></a>佛说是已。<a id="a-EV"></a>诸比丘闻佛所说。<a id="a-EW"></a>欢喜奉行。</p>
  <p data-pb></p>
  <h2 id="aEX">（三三二）</h2>
  <p id="aEY">时尊者阿难。<a id="a-EZ"></a>在拘睒弥国瞿师罗园。<a id="a-Ea"></a>时有梵志。<a id="a-Eb"></a>名曰闻陀。<a id="a-Ec"></a>诣阿难所。<a id="a-Ed"></a>问讯已讫。<a id="a-Ee"></a>在一面坐。<a id="a-Ef"></a>而作是言。<a id="a-Eg"></a>汝以何事。<a id="a-Eh"></a>于彼沙门瞿昙法中。<a id="a-Ei"></a>出家学道。<a id="a-Ej"></a>阿难答言。<a id="a-Ek"></a>我今为欲断恶生善。<a id="a-El"></a>以是义故。<a id="a-Em"></a>于佛法中。<a id="a-En"></a>出家学道。<a id="a-Eo"></a>梵志复言。<a id="a-Ep"></a>断何等恶。<a id="a-Eq"></a>阿难答言。<a id="a-Er"></a>我今欲为断除贪欲嗔恚愚痴。<a id="a-Es"></a>梵志复言。<a id="a-Et"></a>汝等亦知断除贪欲嗔恚痴耶。<a id="a-Eu"></a>阿难答曰。<a id="a-Ev"></a>唯佛法中。<a id="a-Ew"></a>有断如是贪欲嗔恚愚痴之法。<a id="a-Ex"></a>禁制身心。<a id="a-Ey"></a>梵志又言。<a id="a-Ez"></a>如此贪欲嗔恚愚痴。<a id="a-F0"></a>有何过患。<a id="a-F1"></a>汝等法中禁制之耶。<a id="a-F2"></a>阿难对曰。<a id="a-F3"></a>欲爱染着。<a id="a-F4"></a>能生恼乱。<a id="a-F5"></a>于现在世。<a id="a-F6"></a>增长恶法。<a id="a-F7"></a>忧悲苦恼。<a id="a-F8"></a>由之而生。<a id="a-F9"></a>未来世中。<a id="a-FA"></a>亦复如是。<a id="a-FB"></a>嗔恚所著。<a id="a-FC"></a>愚痴所著。<a id="a-FD"></a>能坏己心。<a id="a-FE"></a>亦坏他心。<a id="a-FF"></a>自他俱恼。<a id="a-FG"></a>于现在世。<a id="a-FH"></a>增长诸恶。<a id="a-FI"></a>未来世中。<a id="a-FJ"></a>亦复如是。<a id="a-FK"></a>增长诸恶。<a id="a-FL"></a>复次若有染着此贪欲者。<a id="a-FM"></a>能令众生盲无慧眼。<a id="a-FN"></a>贪欲因缘能令智慧微弱。<a id="a-FO"></a>损减诸善。<a id="a-FP"></a>不趣涅槃。<a id="a-FQ"></a>不得三明及六神通。<a id="a-FR"></a>离菩提道。<a id="a-FS"></a>如贪欲嗔恚愚痴亦复如是。<a id="a-FT"></a>我等见斯贪欲嗔恚愚痴。<a id="a-FU"></a>有如是过患。<a id="a-FV"></a>以是义故。<a id="a-FW"></a>禁断贪欲嗔恚愚痴。<a id="a-FX"></a>梵志又问。<a id="a-FY"></a>颇复有道修集增广。<a id="a-FZ"></a>能断贪欲嗔恚愚痴耶阿难答言。<a id="a-Fa"></a>有八圣道。<a id="a-Fb"></a>所谓正见正语正业正命正方便正定正念正志。<a id="a-Fc"></a>能断贪欲嗔恚愚痴趣向涅槃。<a id="a-Fd"></a>梵志复言。<a id="a-Fe"></a>如斯之道。<a id="a-Ff"></a>极为甚善。<a id="a-Fg"></a>修集增广。<a id="a-Fh"></a>能断贪欲嗔恚愚痴。<a id="a-Fi"></a>阿难当知。<a id="a-Fj"></a>我今缘务极为猥多今欲还归。<a id="a-Fk"></a>阿难告曰。<a id="a-Fl"></a>宜知是时。<a id="a-Fm"></a>梵志闻阿难所说。<a id="a-Fn"></a>欢喜而去。</p>
  <h2 id="aFo">（三三三）</h2>
  <p id="aFp">如是我闻。<a id="a-Fq"></a>一时佛在舍卫国祇树给孤独园。<a id="a-Fr"></a>尔时尊者舍利弗。<a id="a-Fs"></a>往诣佛所。<a id="a-Ft"></a>顶礼佛足。<a id="a-Fu"></a>在一面坐。<a id="a-Fv"></a>于时如来。<a id="a-Fw"></a>为舍利弗。<a id="a-Fx"></a>种种说法。<a id="a-Fy"></a>示教利喜已。<a id="a-Fz"></a>默然而住。<a id="a-G0"></a>时舍利弗。<a id="a-G1"></a>见佛默然。<a id="a-G2"></a>即从坐起。<a id="a-G3"></a>顶礼佛足。<a id="a-G4"></a>还其所止。<a id="a-G5"></a>未到所住处。<a id="a-G6"></a>道逢梵志。<a id="a-G7"></a>名曰优陟。<a id="a-G8"></a>问舍利弗从何处来。<a id="a-G9"></a>舍利弗言。<a id="a-GA"></a>梵志当知。<a id="a-GB"></a>我于今日。<a id="a-GC"></a>诣世尊所。<a id="a-GD"></a>听法来还。<a id="a-GE"></a>优陟复言。<a id="a-GF"></a>汝今故未难于教法。<a id="a-GG"></a>犹如婴儿未离乳耶。<a id="a-GH"></a>舍利弗言。<a id="a-GI"></a>我今听法无有厌足。<a id="a-GJ"></a>不同婴儿。<a id="a-GK"></a>何以故。<a id="a-GL"></a>婴儿转大。<a id="a-GM"></a>则离母乳。</p>
  <p id="aGN">优陟复言。<a id="a-GO"></a>我已久离听法教诫。<a id="a-GP"></a>舍利弗言。<a id="a-GQ"></a>如汝法中。<a id="a-GR"></a>虽复教诫。<a id="a-GS"></a>无有义利。<a id="a-GT"></a>行于非道。<a id="a-GU"></a>不名乘出不至菩提。<a id="a-GV"></a>是坏败法。<a id="a-GW"></a>无有一法可恃怙者。<a id="a-GX"></a>汝之师尊。<a id="a-GY"></a>非是如来阿罗呵三藐三佛陀。<a id="a-GZ"></a>汝今宜应速疾离彼邪师教法。<a id="a-Ga"></a>譬如弊牛。<a id="a-Gb"></a>志性轻躁。<a id="a-Gc"></a>好为抵突。<a id="a-Gd"></a>加复少乳。<a id="a-Ge"></a>所生犊子。<a id="a-Gf"></a>其形甚小。<a id="a-Gg"></a>数数离母。<a id="a-Gh"></a>随意放逸。<a id="a-Gi"></a>如汝师尊。<a id="a-Gj"></a>无义教法。<a id="a-Gk"></a>亦复如是。<a id="a-Gl"></a>志性轻躁。<a id="a-Gm"></a>所有教法。<a id="a-Gn"></a>无有义利。<a id="a-Go"></a>所有弟子。<a id="a-Gp"></a>稚小无智。<a id="a-Gq"></a>远离其师。<a id="a-Gr"></a>随意放逸。<a id="a-Gs"></a>各自说言。<a id="a-Gt"></a>我已离于教诫之法。<a id="a-Gu"></a>如来法中。<a id="a-Gv"></a>有义教诫。<a id="a-Gw"></a>有义教诫。<a id="a-Gx"></a>有善乘出。<a id="a-Gy"></a>趣向菩提。<a id="a-Gz"></a>不为邪见之所破坏。<a id="a-H0"></a>有诸善法。<a id="a-H1"></a>而可恃怙。<a id="a-H2"></a>我之世尊。<a id="a-H3"></a>是如来多陀阿伽度阿罗呵三藐三佛陀。<a id="a-H4"></a>诸弟子等。<a id="a-H5"></a>随逐不舍。<a id="a-H6"></a>犹如善牛。<a id="a-H7"></a>志性不轻。<a id="a-H8"></a>不为抵突。<a id="a-H9"></a>加复多乳。<a id="a-HA"></a>其犊身体。<a id="a-HB"></a>日日长大。<a id="a-HC"></a>随逐其母。<a id="a-HD"></a>终不舍离。<a id="a-HE"></a>优陟梵志。<a id="a-HF"></a>赞舍利弗。<a id="a-HG"></a>善哉善哉。<a id="a-HH"></a>汝获善利。<a id="a-HI"></a>所受教诫。<a id="a-HJ"></a>是出世法。<a id="a-HK"></a>趣向菩提。<a id="a-HL"></a>有善乘出。<a id="a-HM"></a>至于涅槃。<a id="a-HN"></a>不可沮坏。<a id="a-HO"></a>有所依凭。<a id="a-HP"></a>汝师世尊。<a id="a-HQ"></a>是如来阿罗呵三藐三佛陀。<a id="a-HR"></a>作是语已。<a id="a-HS"></a>各还所止。</p>
  <p data-pb></p>
  <h2 id="aHT">（三三四）</h2>
  <p id="aHU">是我闻。<a id="a-HV"></a>一时佛在舍卫国祇树给孤独园。<a id="a-HW"></a>时有梵志。<a id="a-HX"></a>名曰优陟。<a id="a-HY"></a>往诣佛所。<a id="a-HZ"></a>问讯已讫。<a id="a-Ha"></a>在一面坐。<a id="a-Hb"></a>而作是言。<a id="a-Hc"></a>瞿昙于昔日时。<a id="a-Hd"></a>诸外道等。<a id="a-He"></a>相与聚集彼大讲堂。<a id="a-Hf"></a>作种种论。<a id="a-Hg"></a>沙门瞿昙。<a id="a-Hh"></a>在于闲静。<a id="a-Hi"></a>修摄其心。<a id="a-Hj"></a>智慧辩才。<a id="a-Hk"></a>我于是时。<a id="a-Hl"></a>亦共论议。<a id="a-Hm"></a>作如是言。<a id="a-Hn"></a>此相应。<a id="a-Ho"></a>此不相应。<a id="a-Hp"></a>譬如老牛。<a id="a-Hq"></a>加复无目。<a id="a-Hr"></a>我等亦尔。<a id="a-Hs"></a>所有教法。<a id="a-Ht"></a>甚为鄙陋。<a id="a-Hu"></a>盲无慧眼。<a id="a-Hv"></a>沙门瞿昙有大智慧。<a id="a-Hw"></a>在于闲静。<a id="a-Hx"></a>修摄其心。<a id="a-Hy"></a>瞿昙。<a id="a-Hz"></a>汝今云何教诸弟子。<a id="a-I0"></a>佛告之曰。<a id="a-I1"></a>我佛法中。<a id="a-I2"></a>童男童女。<a id="a-I3"></a>共相聚会。<a id="a-I4"></a>欢娱燕会。<a id="a-I5"></a>随意舞戏。<a id="a-I6"></a>是名相应。<a id="a-I7"></a>譬如有人。<a id="a-I8"></a>年过八十。<a id="a-I9"></a>头白面皱。<a id="a-IA"></a>牙齿堕落。<a id="a-IB"></a>然犹歌舞。<a id="a-IC"></a>作木牛马。<a id="a-ID"></a>作于琵琶箜篌筝笛。<a id="a-IE"></a>亦作小车及蹋鞠戏。<a id="a-IF"></a>如斯老人。<a id="a-IG"></a>作如是事。<a id="a-IH"></a>名不相应。<a id="a-II"></a>其有见者。<a id="a-IJ"></a>当名此人为作智人。<a id="a-IK"></a>为作痴人。<a id="a-IL"></a>梵志对曰。<a id="a-IM"></a>如是之人。<a id="a-IN"></a>名为婴愚。<a id="a-IO"></a>无</p>
  <p data-pb></p>
  <h2 id="aIP">（三三五）</h2>
  <p id="aIQ">是我闻。<a id="a-IR"></a>一时佛在王舍城迦兰陀竹林。<a id="a-IS"></a>尔时国中。<a id="a-IT"></a>有一梵志。<a id="a-IU"></a>名曰尸卜。<a id="a-IV"></a>往诣佛所。<a id="a-IW"></a>问讯已讫。<a id="a-IX"></a>在一面坐而作是言。<a id="a-IY"></a>瞿昙。<a id="a-IZ"></a>所言学者。<a id="a-Ia"></a>云何名学。<a id="a-Ib"></a>佛告之曰。<a id="a-Ic"></a>学故名学。<a id="a-Id"></a>梵志又问。<a id="a-Ie"></a>云何学故名为学也。<a id="a-If"></a>佛言。<a id="a-Ig"></a>时时修学。<a id="a-Ih"></a>增上戒故。<a id="a-Ii"></a>名之为学。<a id="a-Ij"></a>时时修学。<a id="a-Ik"></a>增上心故。<a id="a-Il"></a>名之为学。<a id="a-Im"></a>时时修学。<a id="a-In"></a>增上智故。<a id="a-Io"></a>名之为学。<a id="a-Ip"></a>梵志复言。<a id="a-Iq"></a>瞿昙。<a id="a-Ir"></a>若有阿罗汉。<a id="a-Is"></a>尽诸有漏。<a id="a-It"></a>所作已办。<a id="a-Iu"></a>舍于重担。<a id="a-Iv"></a>逮得己利。<a id="a-Iw"></a>心得自在。<a id="a-Ix"></a>无复烦恼。<a id="a-Iy"></a>正智得解脱。<a id="a-Iz"></a>时当何所学。<a id="a-J0"></a>佛言。<a id="a-J1"></a>若有罗汉。<a id="a-J2"></a>尽诸烦恼。<a id="a-J3"></a>正见心得解脱。<a id="a-J4"></a>当于尔时。<a id="a-J5"></a>贪欲嗔恚及以愚痴。<a id="a-J6"></a>一切悉断无有遗余。<a id="a-J7"></a>是名无学。<a id="a-J8"></a>若彼罗汉。<a id="a-J9"></a>尽于贪欲嗔恚愚痴。<a id="a-JA"></a>更不造作身口意恶。<a id="a-JB"></a>无所进求。<a id="a-JC"></a>以是义故。<a id="a-JD"></a>名为无学。<a id="a-JE"></a>尔时尸卜梵志。<a id="a-JF"></a>闻佛所说。<a id="a-JG"></a>欢喜而去。</p>
  <h2 id="aJH">（三三六）</h2>
  <p id="aJI">如是我闻。<a id="a-JJ"></a>一时佛在王舍城迦兰陀竹林。<a id="a-JK"></a>尔时尸卜梵志。<a id="a-JL"></a>往诣佛所。<a id="a-JM"></a>问讯已讫。<a id="a-JN"></a>在一面坐。<a id="a-JO"></a>而作是言。<a id="a-JP"></a>瞿昙。<a id="a-JQ"></a>若有婆罗门。<a id="a-JR"></a>作是说。<a id="a-JS"></a>随所作业。<a id="a-JT"></a>悉是过去。<a id="a-JU"></a>本所作因。<a id="a-JV"></a>于现在世。<a id="a-JW"></a>所作诸业。<a id="a-JX"></a>能增过去不善之因。<a id="a-JY"></a>现在之世。<a id="a-JZ"></a>若不造业。<a id="a-Ja"></a>则能破坏生死之桥。<a id="a-Jb"></a>四流永绝。<a id="a-Jc"></a>更不流转。<a id="a-Jd"></a>以业尽故。<a id="a-Je"></a>苦亦得尽。<a id="a-Jf"></a>苦尽则苦边际尽。<a id="a-Jg"></a>瞿昙。<a id="a-Jh"></a>此事云何。<a id="a-Ji"></a>佛告尸卜。<a id="a-Jj"></a>如汝所言。<a id="a-Jk"></a>彼诸沙门婆罗门等。<a id="a-Jl"></a>作如是说。<a id="a-Jm"></a>随所造业。<a id="a-Jn"></a>悉是过去本业因缘。<a id="a-Jo"></a>乃至尽苦边际。<a id="a-Jp"></a>若如是者。<a id="a-Jq"></a>以何因缘。<a id="a-Jr"></a>于现在世。<a id="a-Js"></a>而有种种风冷病等。<a id="a-Jt"></a>四大增损。<a id="a-Ju"></a>若如是者。<a id="a-Jv"></a>为自所作。<a id="a-Jw"></a>为他所作。<a id="a-Jx"></a>尸卜白佛。<a id="a-Jy"></a>他之所作。<a id="a-Jz"></a>佛告尸卜。<a id="a-K0"></a>云何自己所作。<a id="a-K1"></a>常拔须发。<a id="a-K2"></a>或举手立。<a id="a-K3"></a>不在床坐。<a id="a-K4"></a>或复蹲坐。<a id="a-K5"></a>以之为业。<a id="a-K6"></a>或复坐卧于棘刺之上。<a id="a-K7"></a>或边椽坐卧。<a id="a-K8"></a>或坐卧灰土。<a id="a-K9"></a>或牛屎涂地。<a id="a-KA"></a>于其中坐卧。<a id="a-KB"></a>或翘一足。<a id="a-KC"></a>随日而转。<a id="a-KD"></a>盛夏之月。<a id="a-KE"></a>五热炙身。<a id="a-KF"></a>或食菜。<a id="a-KG"></a>或食稗子。<a id="a-KH"></a>或食舍楼伽。<a id="a-KI"></a>或食糟。<a id="a-KJ"></a>或食油滓。<a id="a-KK"></a>或食牛粪。<a id="a-KL"></a>或日三事火。<a id="a-KM"></a>或于冬节。<a id="a-KN"></a>冻冰衬体。<a id="a-KO"></a>有如是等无量苦身法。<a id="a-KP"></a>是名自己所作。<a id="a-KQ"></a>云何名为从他作苦。<a id="a-KR"></a>为他手足及以力杖瓦石打掷。<a id="a-KS"></a>如是等苦。<a id="a-KT"></a>是则名为从他得苦。<a id="a-KU"></a>一切世人。<a id="a-KV"></a>四大增损。<a id="a-KW"></a>或为风冷。<a id="a-KX"></a>而起是患。<a id="a-KY"></a>如是等患。<a id="a-KZ"></a>现所见事。<a id="a-Ka"></a>云何彼诸婆罗门等。<a id="a-Kb"></a>若作是见。<a id="a-Kc"></a>言以此故。<a id="a-Kd"></a>能尽苦际。<a id="a-Ke"></a>即是自作过咎。<a id="a-Kf"></a>如是等咎。<a id="a-Kg"></a>一切世人。<a id="a-Kh"></a>皆共知之。<a id="a-Ki"></a>彼自虚说。<a id="a-Kj"></a>以五因缘故。<a id="a-Kk"></a>能令身心受诸苦恼。<a id="a-Kl"></a>何等为五。<a id="a-Km"></a>所谓贪欲嗔恚掉悔疑。<a id="a-Kn"></a>如斯五法。<a id="a-Ko"></a>能令众生现在之世身心苦恼。<a id="a-Kp"></a>复有五因缘故。<a id="a-Kq"></a>于现在世。<a id="a-Kr"></a>能令身心常得快乐不受苦恼。<a id="a-Ks"></a>何等为五。<a id="a-Kt"></a>所谓能断贪欲之心。<a id="a-Ku"></a>则于现在。<a id="a-Kv"></a>能令身心受法快乐。<a id="a-Kw"></a>何以故。<a id="a-Kx"></a>以有贪欲嗔恚掉悔故。<a id="a-Ky"></a>能令众生受诸苦恼。<a id="a-Kz"></a>若能断除。<a id="a-L0"></a>则受快乐。<a id="a-L1"></a>无有忧患。<a id="a-L2"></a>是故应当断除如是贪欲嗔恚掉悔。<a id="a-L3"></a>若断除者。<a id="a-L4"></a>无热无恼。<a id="a-L5"></a>不待时节。<a id="a-L6"></a>当得解脱。<a id="a-L7"></a>必趣涅槃。<a id="a-L8"></a>尸卜是名现在所得法。<a id="a-L9"></a>复有现前所得法。<a id="a-LA"></a>所谓正见正语正业正命正方便正志正念正定。<a id="a-LB"></a>说是法时。<a id="a-LC"></a>尸卜梵志。<a id="a-LD"></a>远离尘垢。<a id="a-LE"></a>于诸法中。<a id="a-LF"></a>得法眼净。<a id="a-LG"></a>既得道已。<a id="a-LH"></a>即整衣服。<a id="a-LI"></a>合掌向佛。<a id="a-LJ"></a>而白佛言。<a id="a-LK"></a>世尊。<a id="a-LL"></a>唯愿如来慈哀怜愍。<a id="a-LM"></a>听我出家。<a id="a-LN"></a>如来即听出家。<a id="a-LO"></a>既出家已。<a id="a-LP"></a>于空静处。<a id="a-LQ"></a>殷勤精进。<a id="a-LR"></a>得阿罗汉。</p>
  <h2 id="aLS">（三三七）</h2>
  <p id="aLT">如是我闻。<a id="a-LU"></a>一时佛在那罗健陀置叠聚落庵婆罗林。<a id="a-LV"></a>时聚落中有一梵志。<a id="a-LW"></a>名那利婆力。<a id="a-LX"></a>在彼村住。<a id="a-LY"></a>其年衰迈。<a id="a-LZ"></a>已百二十彼聚落中。<a id="a-La"></a>所住人民。<a id="a-Lb"></a>咸谓是人真阿罗汉。<a id="a-Lc"></a>悉共恭敬。<a id="a-Ld"></a>而供养之。<a id="a-Le"></a>然斯梵志。<a id="a-Lf"></a>有一亲友福尽命终。<a id="a-Lg"></a>得生天上。<a id="a-Lh"></a>尔时此天。<a id="a-Li"></a>作是思惟。<a id="a-Lj"></a>我今若劝是那利婆力。<a id="a-Lk"></a>诣佛所者。<a id="a-Ll"></a>必不信受。<a id="a-Lm"></a>我今当教脱能信我。<a id="a-Ln"></a>作是念已。<a id="a-Lo"></a>即往于彼老梵志所。<a id="a-Lp"></a>威光炎炽。<a id="a-Lq"></a>遍照其人。<a id="a-Lr"></a>所住之处。<a id="a-Ls"></a>即至彼已。<a id="a-Lt"></a>语梵志言。<a id="a-Lu"></a>云何于己实是怨家。<a id="a-Lv"></a>诈现亲相。<a id="a-Lw"></a>云何于自善亲友所。<a id="a-Lx"></a>视之如己。<a id="a-Ly"></a>云何说断。<a id="a-Lz"></a>云何无热恼。<a id="a-M0"></a>汝今应当心中默念。<a id="a-M1"></a>不应发言。<a id="a-M2"></a>若有能解如斯义者。<a id="a-M3"></a>当往其所而求出家。<a id="a-M4"></a>净修梵行。<a id="a-M5"></a>尔时此天。<a id="a-M6"></a>作是语已。<a id="a-M7"></a>即没不现。<a id="a-M8"></a>于是那利婆力梵志。<a id="a-M9"></a>闻斯语已。<a id="a-MA"></a>即往于彼富兰那迦葉所。<a id="a-MB"></a>心中默念。<a id="a-MC"></a>如斯问难。<a id="a-MD"></a>云何于己实是怨家。<a id="a-ME"></a>诈现亲相。<a id="a-MF"></a>云何于自善亲友所。<a id="a-MG"></a>视之如己。<a id="a-MH"></a>云何说断。<a id="a-MI"></a>云何无热恼。<a id="a-MJ"></a>然富兰那迦葉。<a id="a-MK"></a>尚不能知彼心所念。<a id="a-ML"></a>况能答之。<a id="a-MM"></a>复至删阇耶毗罗胝子所。<a id="a-MN"></a>亦作如是心中所问。<a id="a-MO"></a>乃至尼揵陀若提子所。<a id="a-MP"></a>亦复如是。<a id="a-MQ"></a>作心中难。<a id="a-MR"></a>彼若提子。<a id="a-MS"></a>尚不能知是念。<a id="a-MT"></a>况复能答。<a id="a-MU"></a>时那利婆力梵志。<a id="a-MV"></a>遍至六师。<a id="a-MW"></a>悉不能知如斯之难。<a id="a-MX"></a>若不能答。<a id="a-MY"></a>我今何为于其法中出家修道。<a id="a-MZ"></a>不如还俗受五欲乐。<a id="a-Ma"></a>我今家业甚为丰饶。<a id="a-Mb"></a>宁在家居。<a id="a-Mc"></a>布施作福。<a id="a-Md"></a>复作是念。<a id="a-Me"></a>我当往诣沙门瞿昙所。<a id="a-Mf"></a>作是念已。<a id="a-Mg"></a>即往佛所。<a id="a-Mh"></a>于其中路。<a id="a-Mi"></a>复作是念。<a id="a-Mj"></a>沙门瞿昙。<a id="a-Mk"></a>年少出家。<a id="a-Ml"></a>而富兰那六师之徒。<a id="a-Mm"></a>悉是耆旧宿德之人。<a id="a-Mn"></a>尚不能知。<a id="a-Mo"></a>况彼沙门瞿昙。<a id="a-Mp"></a>既是年少。<a id="a-Mq"></a>出家未久。<a id="a-Mr"></a>学日又浅。<a id="a-Ms"></a>而当能解如斯之义。<a id="a-Mt"></a>作是念时。<a id="a-Mu"></a>于其中路。<a id="a-Mv"></a>回车欲还。<a id="a-Mw"></a>复更思惟。<a id="a-Mx"></a>我昔曾从耆旧宿德老梵志所。<a id="a-My"></a>闻如是说。<a id="a-Mz"></a>出家之人。<a id="a-N0"></a>年虽幼稚。<a id="a-N1"></a>不应轻蔑。<a id="a-N2"></a>何以故。<a id="a-N3"></a>年虽幼稚。<a id="a-N4"></a>有大神通及大智慧。<a id="a-N5"></a>作是念已。<a id="a-N6"></a>即往佛所。<a id="a-N7"></a>至佛所已。<a id="a-N8"></a>恭敬问讯。<a id="a-N9"></a>在一面坐。<a id="a-NA"></a>心中默念如是四难。<a id="a-NB"></a>云何于己实是怨家。<a id="a-NC"></a>诈现亲相。<a id="a-ND"></a>云何于自善亲友所。<a id="a-NE"></a>视之如己。<a id="a-NF"></a>云何说断。<a id="a-NG"></a>云何无热恼。<a id="a-NH"></a>尔时世尊。<a id="a-NI"></a>知彼梵志心之所念。<a id="a-NJ"></a>即说偈言。</p>
  <p id="aNK">屏处极毁骂　　百千种诽谤</p>
  <p id="aNL">面前而赞叹　　言是善好人</p>
  <p id="aNM">实能辨诸事　　诈伪而不实</p>
  <p id="aNN">智者应当知　　此是怨诈亲</p>
  <p id="aNO">出言诈亲善　　所作无利益</p>
  <p id="aNP">智者应当知　　此是怨诈亲</p>
  <p id="aNQ">云何于亲友　　爱重如己身</p>
  <p id="aNR">不应于亲友　　伺觅其过失</p>
  <p id="aNS">亲友心愿同　　相念常不忘</p>
  <p id="aNT">如是之亲友　　不为他沮坏</p>
  <p id="aNU">应当恒敬念　　爱重如己身</p>
  <p id="aNV">何故说于断　　断能生喜乐</p>
  <p id="aNW">亦能得胜利　　至于寂灭所</p>
  <p id="aNX">能修于胜果　　丈夫向正道</p>
  <p id="aNY">以是义故断　　云何得无热</p>
  <p id="aNZ">得于寂静味　　获得大智慧</p>
  <p id="aNa">尔时得无热　　远离于诸恶</p>
  <p id="aNb">入法欢喜味　　是名为无热</p>
  <p id="aNc">尔时梵志。<a id="a-Nd"></a>闻是偈已。<a id="a-Ne"></a>即整衣服。<a id="a-Nf"></a>而白佛言。<a id="a-Ng"></a>唯愿世尊。<a id="a-Nh"></a>听我出家。<a id="a-Ni"></a>于时如来。<a id="a-Nj"></a>即听出家。<a id="a-Nk"></a>既出家已。<a id="a-Nl"></a>精勤修道。<a id="a-Nm"></a>得阿罗汉。</p>
  <p data-pb></p>
  <h2 id="aNn">（三三八）</h2>
  <p id="aNo">须跋陀罗者。<a id="a-Np"></a>如集偈颂中说。</p>
  <p id="aNq">优陟分匿俱迦那　　须达长爪奢罗浮</p>
  <p id="aNr">重床三谛及闻陀　　二不留得尸卜根</p>
  <p id="aNs">尸卜那罗婆力迦　　须跋陀罗第十五</p>
 </body>
</html>