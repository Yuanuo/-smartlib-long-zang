<!doctype html>
<html id="z3IBUIVZo" data-ver="633">
 <head>
  <meta charset="utf-8">
  <meta author="unknown">
  <meta library="龙藏">
  <meta catalog="小乘阿含部">
  <meta period="秦">
 </head>
 <body>
  <h1 id="a1">别译杂阿含经卷第十七</h1>
  <h2 id="a2">（二九五）</h2>
  <p id="a3">尔时世尊。<a id="a-4"></a>在毗舍离猕猴陂岸大讲堂中。<a id="a-5"></a>时有四十波利蛇迦比丘。<a id="a-6"></a>皆阿练若。<a id="a-7"></a>着粪扫衣。<a id="a-8"></a>尽行乞食。<a id="a-9"></a>悉在学地未离欲法。<a id="a-A"></a>咸至佛所顶礼佛足在一面坐。<a id="a-B"></a>尔时世尊作是念。<a id="a-C"></a>此诸比丘皆阿练若。<a id="a-D"></a>着粪扫衣。<a id="a-E"></a>尽行乞食。<a id="a-F"></a>悉是学人。<a id="a-G"></a>未断诸结。<a id="a-H"></a>吾当为彼如应说法。<a id="a-I"></a>令诸比丘不起于坐心得解悟尽诸结漏。<a id="a-J"></a>佛告之曰。<a id="a-K"></a>比丘当知。<a id="a-L"></a>生死长远无有边际。<a id="a-M"></a>无有能知其根源者。<a id="a-N"></a>一切众生皆为无明之所覆盖。<a id="a-O"></a>爱结所使缠系其颈。<a id="a-P"></a>生死长途流转无穷。<a id="a-Q"></a>过去亿苦无能知者。<a id="a-R"></a>譬如恒河流入四海。<a id="a-S"></a>我今问汝。<a id="a-T"></a>汝处生死所出血多为恒河多。<a id="a-U"></a>时诸比丘白佛言。<a id="a-V"></a>世尊。<a id="a-W"></a>如我解佛所说义者。<a id="a-X"></a>我处生死身所出血。<a id="a-Y"></a>多彼恒河四大海水。<a id="a-Z"></a>佛告诸比丘。<a id="a-a"></a>善哉善哉。<a id="a-b"></a>汝从往世所受象身。<a id="a-c"></a>为他截鼻截耳。<a id="a-d"></a>或时截足铁钩[邱-丘+(卯/亞)]头及以斩项。<a id="a-e"></a>所出之血无量无边又受牛马骡驴骆驼猪鸡犬豕种种禽兽。<a id="a-f"></a>如受鸡形。<a id="a-g"></a>截其羽翼及其项足身所出血。<a id="a-h"></a>是诸禽兽各被割截。<a id="a-i"></a>所出之血不可计量。<a id="a-j"></a>复告诸比丘。<a id="a-k"></a>色为是常是无常乎。<a id="a-l"></a>诸比丘白佛言。<a id="a-m"></a>世尊。<a id="a-n"></a>色是无常。<a id="a-o"></a>佛复问言。<a id="a-p"></a>色若无常。<a id="a-q"></a>为当是苦。<a id="a-r"></a>为非苦乎。<a id="a-s"></a>比丘对曰。<a id="a-t"></a>无常故苦。<a id="a-u"></a>佛复告言。<a id="a-v"></a>若无常苦是败坏法。<a id="a-w"></a>于此法中。<a id="a-x"></a>贤圣弟子计有我及我所不。<a id="a-y"></a>比丘对曰。<a id="a-z"></a>不也世尊。<a id="a-10"></a>佛复告曰。<a id="a-11"></a>受想行识为是常耶为无常乎。<a id="a-12"></a>比丘对曰。<a id="a-13"></a>斯皆无常。<a id="a-14"></a>佛复问言。<a id="a-15"></a>若是无常为是苦耶为非苦耶。<a id="a-16"></a>比丘对曰。<a id="a-17"></a>无常故苦。<a id="a-18"></a>佛又问言。<a id="a-19"></a>若无常苦是败坏法。<a id="a-1A"></a>贤圣弟子宁计是中我我所不。<a id="a-1B"></a>比丘对曰。<a id="a-1C"></a>不也世尊。<a id="a-1D"></a>佛告比丘。<a id="a-1E"></a>善哉善哉。<a id="a-1F"></a>色是无常。<a id="a-1G"></a>无常故即无我。<a id="a-1H"></a>若无有我则无我所。<a id="a-1I"></a>如是知实正慧观察。<a id="a-1J"></a>受想行识亦复如是。<a id="a-1K"></a>是故比丘。<a id="a-1L"></a>若有是色乃至少时。<a id="a-1M"></a>过去未来现在。<a id="a-1N"></a>若内若外若近若远。<a id="a-1O"></a>此尽无我及以我所。<a id="a-1P"></a>如是称实正见所见。<a id="a-1Q"></a>若受想若行若识。<a id="a-1R"></a>若多若少若内若外若近若远。<a id="a-1S"></a>过去未来现在。<a id="a-1T"></a>都无有我亦无我所。<a id="a-1U"></a>如实知见。<a id="a-1V"></a>贤圣弟子见是事已。<a id="a-1W"></a>即名多闻。<a id="a-1X"></a>于色厌恶。<a id="a-1Y"></a>受想行识亦生厌恶。<a id="a-1Z"></a>以厌恶故得离欲。<a id="a-1a"></a>得离欲故则解脱。<a id="a-1b"></a>得解脱故则解脱知见。<a id="a-1c"></a>若得解脱知见。<a id="a-1d"></a>即知我生已尽梵行已立。<a id="a-1e"></a>所作已办更不受有。<a id="a-1f"></a>佛说是时。<a id="a-1g"></a>四十波利蛇迦比丘。<a id="a-1h"></a>不受后有心得解脱。<a id="a-1i"></a>时诸比丘闻佛所说。<a id="a-1j"></a>欢喜奉行。</p>
  <p data-pb></p>
  <h2 id="a1k">（二九六）</h2>
  <p id="a1l">是我闻。<a id="a-1m"></a>一时佛住舍卫国祇树给孤独园。<a id="a-1n"></a>尔时佛告诸比丘。<a id="a-1o"></a>汝等当知。<a id="a-1p"></a>生死长远无有边际。<a id="a-1q"></a>无有能知其根源者。<a id="a-1r"></a>一切众生皆为无明之所覆盖。<a id="a-1s"></a>受结缠缚。<a id="a-1t"></a>流转生死无有穷已。<a id="a-1u"></a>过去亿若无能知者。<a id="a-1v"></a>譬如恒河流注四海复告比丘。<a id="a-1w"></a>生死长远于昔过去受形已来。<a id="a-1x"></a>忧悲哭泣所出目泪为多。<a id="a-1y"></a>为恒河多。<a id="a-1z"></a>时诸比丘白佛言。<a id="a-20"></a>世尊。<a id="a-21"></a>如我解佛所说义者。<a id="a-22"></a>生死长远。<a id="a-23"></a>目所出泪踰彼恒河亦多四海。<a id="a-24"></a>佛告比丘。<a id="a-25"></a>善哉善哉。<a id="a-26"></a>所集目泪实多四海。<a id="a-27"></a>诚如汝言。<a id="a-28"></a>过去来世父母弃背。<a id="a-29"></a>伯叔兄弟姊妹儿子宗亲眷属悉皆死丧。<a id="a-2A"></a>及失钱财象马牛羊。<a id="a-2B"></a>或受鞭杖或被伤刖侵毁形体</p>
  <p data-pb></p>
  <h2 id="a2C">（二九七）</h2>
  <p id="a2D">是我闻。<a id="a-2E"></a>一时佛在舍卫国祇树给孤独园。<a id="a-2F"></a>尔时佛告诸比丘言。<a id="a-2G"></a>生死长远无有边际。<a id="a-2H"></a>无有能知其根源者。<a id="a-2I"></a>一切众生皆为无明之所覆盖。<a id="a-2J"></a>爱结缠缚。<a id="a-2K"></a>流转生死无有穷已。<a id="a-2L"></a>过去亿苦无能知者。<a id="a-2M"></a>复告比丘。<a id="a-2N"></a>譬如恒河流注四海。<a id="a-2O"></a>于昔过去生死旷远。<a id="a-2P"></a>饮于母乳比恒河水何者为多。<a id="a-2Q"></a>比丘白佛。<a id="a-2R"></a>如我解佛所说义者。<a id="a-2S"></a>过去久远所饮母乳。<a id="a-2T"></a>多彼恒河及四海水。<a id="a-2U"></a>受形已来无量无边。<a id="a-2V"></a>或受象马驼驴牛羊鹿等种种畜兽。<a id="a-2W"></a>所饮母乳不可称计。<a id="a-2X"></a>譬如瀑流漂诸草木。<a id="a-2Y"></a>合成聚集妨塞</p>
  <p data-pb></p>
  <h2 id="a2Z">（二九八）</h2>
  <p id="a2a">是我闻。<a id="a-2b"></a>一时佛在舍卫国祇树给孤独园。<a id="a-2c"></a>尔时佛告诸比丘。<a id="a-2d"></a>生死长远无有边际。<a id="a-2e"></a>无有能知其根源者。<a id="a-2f"></a>一切众生皆为无明之所覆盖。<a id="a-2g"></a>爱所缠缚。<a id="a-2h"></a>流转生死无有穷已。<a id="a-2i"></a>过去亿苦无能知者。<a id="a-2j"></a>假设有人斩截天下大地草木悉以为筹。<a id="a-2k"></a>尽此诸筹欲数过去无量世来所生之母。<a id="a-2l"></a>亦不能尽其边际。<a id="a-2m"></a>假设斩于大地草木。<a id="a-2n"></a>悉皆以为四指之</p>
  <p data-pb></p>
  <h2 id="a2o">（二九九）</h2>
  <p id="a2p">是我闻。<a id="a-2q"></a>一时佛在舍卫国祇树给孤独园。<a id="a-2r"></a>尔时佛告诸比丘。<a id="a-2s"></a>生死长远无有边际。<a id="a-2t"></a>无有能知其根源者。<a id="a-2u"></a>一切众生皆为无明之所覆盖。<a id="a-2v"></a>爱所缠缚。<a id="a-2w"></a>流转生死无有穷已。<a id="a-2x"></a>过去亿劫恒受众苦。<a id="a-2y"></a>一切无有能得知者。<a id="a-2z"></a>复告比丘。<a id="a-30"></a>假设有人丸大地土犹如豆粒。<a id="a-31"></a>以此豆粒欲数过去所受生母。<a id="a-32"></a>尽此地土。<a id="a-33"></a>亦不能得尽其边际。<a id="a-34"></a>余如上说。<a id="a-35"></a>是故汝等。<a id="a-36"></a>应作是学学断后有。<a id="a-37"></a>勤求</p>
  <p data-pb></p>
  <h2 id="a38">（三○○）</h2>
  <p id="a39">是我闻。<a id="a-3A"></a>一时佛在舍卫国祇树给孤独园。<a id="a-3B"></a>尔时佛告诸比丘。<a id="a-3C"></a>生死长远无有边际。<a id="a-3D"></a>无有能知其根源者。<a id="a-3E"></a>一切众生皆为无明之所覆盖。<a id="a-3F"></a>爱所缠缚。<a id="a-3G"></a>流转生死无有穷已。<a id="a-3H"></a>过去亿数所受众苦。<a id="a-3I"></a>一切无有能得知者。<a id="a-3J"></a>佛告比丘。<a id="a-3K"></a>汝观世间喜乐之众受上乐者。<a id="a-3L"></a>汝等决定应作是念。<a id="a-3M"></a>我从过去以来受如此乐。<a id="a-3N"></a>数受斯乐亦皆败失。<a id="a-3O"></a>如是生死长远余如上说。<a id="a-3P"></a>汝等今者当作是学。<a id="a-3Q"></a>勤修方便断于后有。<a id="a-3R"></a>诸比丘闻佛所说。<a id="a-3S"></a>欢喜奉行。</p>
  <h2 id="a3T">（三○一）</h2>
  <p id="a3U">如是我闻。<a id="a-3V"></a>一时佛在舍卫国祇树给孤独园。<a id="a-3W"></a>尔时佛告诸比丘。<a id="a-3X"></a>生死长远。<a id="a-3Y"></a>余如上说。<a id="a-3Z"></a>若见众生受极苦毒忧愁懊恼。<a id="a-3a"></a>当作是念。<a id="a-3b"></a>我从昔来无量劫中。<a id="a-3c"></a>亦受如是无量苦恼。<a id="a-3d"></a>生死长远。<a id="a-3e"></a>余如上说。<a id="a-3f"></a>汝等比丘。<a id="a-3g"></a>当作是学。<a id="a-3h"></a>应勤方便断于后有。<a id="a-3i"></a>莫作起有因缘。<a id="a-3j"></a>诸比丘闻佛所说。<a id="a-3k"></a>欢喜奉行。</p>
  <h2 id="a3l">（三○二）</h2>
  <p id="a3m">如是我闻。<a id="a-3n"></a>一时佛在舍卫国祇树给孤独园。<a id="a-3o"></a>尔时佛告诸比丘。<a id="a-3p"></a>生死长远。<a id="a-3q"></a>余如上说。<a id="a-3r"></a>汝等比丘。<a id="a-3s"></a>若见有人心生惊怖身毛为竖。<a id="a-3t"></a>当知前身曾作怨害。<a id="a-3u"></a>是故生死长远。<a id="a-3v"></a>余如上说。<a id="a-3w"></a>汝等比丘。<a id="a-3x"></a>应作是学。<a id="a-3y"></a>当勤方便断于后有。<a id="a-3z"></a>诸比丘闻佛所说。<a id="a-40"></a>欢喜奉行。</p>
  <h2 id="a41">（三○三）</h2>
  <p id="a42">如是我闻。<a id="a-43"></a>一时佛在舍卫国祇树给孤独园。<a id="a-44"></a>尔时佛告诸比丘。<a id="a-45"></a>生死长远。<a id="a-46"></a>余如上说。<a id="a-47"></a>若见众生自然爱乐。<a id="a-48"></a>起于欲心心极亲爱。<a id="a-49"></a>汝等当知。<a id="a-4A"></a>先身之时必为父母兄弟妻子。<a id="a-4B"></a>或作和上阿阇梨师长所尊。<a id="a-4C"></a>是故当知。<a id="a-4D"></a>生死长远。<a id="a-4E"></a>余如上说。<a id="a-4F"></a>汝等比丘。<a id="a-4G"></a>应作是学。<a id="a-4H"></a>勤修方便断于后有。<a id="a-4I"></a>莫作生有因缘。<a id="a-4J"></a>诸比丘闻佛所说。<a id="a-4K"></a>欢喜奉行。</p>
  <h2 id="a4L">（三○四）</h2>
  <p id="a4M">如是我闻。<a id="a-4N"></a>一时佛在舍卫国祇树给孤独园。<a id="a-4O"></a>时有一婆罗门。<a id="a-4P"></a>往诣佛所问讯世尊。<a id="a-4Q"></a>在一面坐。<a id="a-4R"></a>白佛言。<a id="a-4S"></a>世尊。<a id="a-4T"></a>未来当有几佛出世。<a id="a-4U"></a>佛答之言。<a id="a-4V"></a>未来当有恒河沙诸佛出现于世。<a id="a-4W"></a>时婆罗门闻佛所说。<a id="a-4X"></a>作是念。<a id="a-4Y"></a>我当于未来佛所修梵行。<a id="a-4Z"></a>回还不远。<a id="a-4a"></a>复作是念。<a id="a-4b"></a>我竟不问过去之世几佛出世。<a id="a-4c"></a>作是念已。<a id="a-4d"></a>还至佛所白佛言。<a id="a-4e"></a>世尊。<a id="a-4f"></a>过去之世几佛出世。<a id="a-4g"></a>佛答之曰。<a id="a-4h"></a>过去有无量恒河沙诸佛已出于世。<a id="a-4i"></a>时婆罗门复作是念。<a id="a-4j"></a>过去未来诸佛出世我不值遇。<a id="a-4k"></a>今得值佛云何空过。<a id="a-4l"></a>我当于佛法中出家学道。<a id="a-4m"></a>即起合掌白佛言。<a id="a-4n"></a>世尊。<a id="a-4o"></a>唯愿慈愍听我出家。<a id="a-4p"></a>于佛法中修行梵行。<a id="a-4q"></a>佛即听许寻得出家。<a id="a-4r"></a>既出家已。<a id="a-4s"></a>独处闲静精勤修习断于生死得阿罗汉。<a id="a-4t"></a>佛说是已。<a id="a-4u"></a>诸比丘闻佛所说。<a id="a-4v"></a>欢喜奉行。</p>
  <h2 id="a4w">（三○五）</h2>
  <p id="a4x">如是我闻。<a id="a-4y"></a>一时佛住王舍城毗富罗山足。<a id="a-4z"></a>佛告诸比丘。<a id="a-50"></a>若有一人于一劫中流转受生。<a id="a-51"></a>收其白骨若不毁坏积以为聚。<a id="a-52"></a>如毗富罗山。<a id="a-53"></a>贤圣弟子随时闻如实知苦圣谛。<a id="a-54"></a>如实知苦集。<a id="a-55"></a>知苦灭。<a id="a-56"></a>知趣苦灭道。<a id="a-57"></a>如是知见已断于三结。<a id="a-58"></a>所谓身见戒取疑。<a id="a-59"></a>名须陀洹。<a id="a-5A"></a>不堕恶趣。<a id="a-5B"></a>决定菩提趣于涅槃。<a id="a-5C"></a>极至七生七死。<a id="a-5D"></a>得尽苦际。<a id="a-5E"></a>说是事已。<a id="a-5F"></a>复说偈言。</p>
  <p id="a5G">一人一劫中　　流转受生死</p>
  <p id="a5H">积骨以为聚　　集之在一处</p>
  <p id="a5I">使不毁败坏　　犹如毗富罗</p>
  <p id="a5J">若观四真谛　　正智所鉴察</p>
  <p id="a5K">说苦因从生　　苦灭八圣道</p>
  <p id="a5L">安隐趣涅槃　　流转生死轮</p>
  <p id="a5M">任运过七生　　得尽于苦际</p>
  <p id="a5N">时诸比丘闻佛所说。<a id="a-5O"></a>欢喜奉行。<a id="a-5P"></a>顶礼而去。</p>
  <p id="a5Q">血泪及母乳　　土丸如豆粒</p>
  <p id="a5R">恐怖及彼爱　　恒沙及骨聚</p>
  <p data-pb></p>
  <h2 id="a5S">（三○五）</h2>
  <p id="a5T">是我闻。<a id="a-5U"></a>一时佛在舍卫国祇树给孤独园。<a id="a-5V"></a>尔时世尊告诸比丘。<a id="a-5W"></a>生死长远。<a id="a-5X"></a>亦如上说。<a id="a-5Y"></a>尔时众中有一比丘。<a id="a-5Z"></a>从坐而起整衣服。<a id="a-5a"></a>合掌向佛白佛言。<a id="a-5b"></a>世尊。<a id="a-5c"></a>劫为久近。<a id="a-5d"></a>佛告比丘。<a id="a-5e"></a>吾可为汝。<a id="a-5f"></a>敷演而说。<a id="a-5g"></a>恐汝不解。<a id="a-5h"></a>比丘白佛。<a id="a-5i"></a>颇可方喻说不。<a id="a-5j"></a>佛言。<a id="a-5k"></a>可作方喻以铁为城纵横正等高一由旬。<a id="a-5l"></a>设盛芥子满中流溢。<a id="a-5m"></a>假设有人百年之中取一芥子。<a id="a-5n"></a>城中芥子可得都尽。<a id="a-5o"></a>劫之边际不可得知。<a id="a-5p"></a>复告比丘。<a id="a-5q"></a>劫之长远其喻如是。<a id="a-5r"></a>如斯长劫百千亿万。<a id="a-5s"></a>乃至百亿万。<a id="a-5t"></a>苦恼无量无边。<a id="a-5u"></a>粗恶痛苦意所不喜。<a id="a-5v"></a>犹如聚沫。<a id="a-5w"></a>血渧受身。<a id="a-5x"></a>数受地狱饿鬼畜生恶趣之中人中恶趣。<a id="a-5y"></a>是故应断后有。<a id="a-5z"></a>宜勤方便远离诸有。<a id="a-60"></a>汝等比丘。<a id="a-61"></a>当作是学。<a id="a-62"></a>诸比丘闻佛所说。<a id="a-63"></a>欢喜奉行。</p>
  <p data-pb></p>
  <h2 id="a64">（三○六）</h2>
  <p id="a65">是我闻。<a id="a-66"></a>一时佛在舍卫国祇树给孤独园。<a id="a-67"></a>尔时佛告诸比丘。<a id="a-68"></a>生死长远。<a id="a-69"></a>余如上说。<a id="a-6A"></a>于彼众中有一比丘。<a id="a-6B"></a>即从坐起偏袒右肩胡跪合掌白佛言。<a id="a-6C"></a>世尊。<a id="a-6D"></a>劫为久近。<a id="a-6E"></a>佛告比丘。<a id="a-6F"></a>可为汝说汝不能解。<a id="a-6G"></a>比丘白佛。<a id="a-6H"></a>为可作方喻以不。<a id="a-6I"></a>佛言。<a id="a-6J"></a>可作方喻。<a id="a-6K"></a>佛告比丘。<a id="a-6L"></a>如有硬石无有孔穴共同一体。<a id="a-6M"></a>纵广</p>
  <p data-pb></p>
  <h2 id="a6N">（三○七）</h2>
  <p id="a6O">是我闻。<a id="a-6P"></a>一时佛在舍卫国祇树给孤独园。<a id="a-6Q"></a>尔时众中有一比丘。<a id="a-6R"></a>从坐而起整衣服。<a id="a-6S"></a>长跪合掌白佛言。<a id="a-6T"></a>世尊。<a id="a-6U"></a>从昔已来多少劫过。<a id="a-6V"></a>佛告比丘。<a id="a-6W"></a>吾可说之汝不能解。<a id="a-6X"></a>比丘白佛言。<a id="a-6Y"></a>可作方喻说不。<a id="a-6Z"></a>佛言。<a id="a-6a"></a>可作方喻。<a id="a-6b"></a>假设有人年满百岁。<a id="a-6c"></a>于一日中晨起日中及日暮。<a id="a-6d"></a>三时各忆百千劫事。<a id="a-6e"></a>如</p>
  <p data-pb></p>
  <h2 id="a6f">（三○八）</h2>
  <p id="a6g">是我闻。<a id="a-6h"></a>一时佛在舍卫国祇树给孤独园。<a id="a-6i"></a>尔时佛告诸比丘。<a id="a-6j"></a>生死长远。<a id="a-6k"></a>余如上说。<a id="a-6l"></a>乃至过去亿数之劫不可得知。<a id="a-6m"></a>于此大地无有不是汝等故身生处死处。<a id="a-6n"></a>复告比丘。<a id="a-6o"></a>生死长远边际难知。<a id="a-6p"></a>汝等比丘。<a id="a-6q"></a>应勤方便断离诸有。<a id="a-6r"></a>诸比丘闻佛所说。<a id="a-6s"></a>欢喜奉行。</p>
  <p data-pb></p>
  <h2 id="a6t">（三○九）</h2>
  <p id="a6u">是我闻。<a id="a-6v"></a>一时佛在舍卫国祇树给孤独园。<a id="a-6w"></a>尔时佛告诸比丘。<a id="a-6x"></a>生死长远。<a id="a-6y"></a>乃至如上所说。<a id="a-6z"></a>复告比丘。<a id="a-70"></a>此世间中无有一人不作汝父母兄弟姊妹妻子眷属及以和上阿阇梨所尊之者。<a id="a-71"></a>此世间中无一众生不杀害汝为汝怨亦复无有一众生等不食于汝身肉之者。<a id="a-72"></a>如是无始生死。<a id="a-73"></a>余如上说。<a id="a-74"></a>是故比丘。<a id="a-75"></a>应勤方便断离诸有。<a id="a-76"></a>当作斯学。<a id="a-77"></a>佛说是已。<a id="a-78"></a>诸比丘闻佛所说。<a id="a-79"></a>欢喜奉行。</p>
  <h2 id="a7A">（三一○）</h2>
  <p id="a7B">如是我闻。<a id="a-7C"></a>一时佛在舍卫国祇树给孤独园。<a id="a-7D"></a>尔时佛告诸比丘。<a id="a-7E"></a>譬如天雨既至于地。<a id="a-7F"></a>即便生泡速生速灭。<a id="a-7G"></a>生死之法速生速灭。<a id="a-7H"></a>亦复如是。<a id="a-7I"></a>无始生死长远若斯。<a id="a-7J"></a>是故比丘。<a id="a-7K"></a>应勤方便断离诸有。<a id="a-7L"></a>当作是学。<a id="a-7M"></a>佛说是已。<a id="a-7N"></a>诸比丘闻佛所说。<a id="a-7O"></a>欢喜奉行。</p>
  <h2 id="a7P">（三一一）</h2>
  <p id="a7Q">如是我闻。<a id="a-7R"></a>一时佛在舍卫国祇树给孤独园。<a id="a-7S"></a>尔时佛告诸比丘。<a id="a-7T"></a>死生长远。<a id="a-7U"></a>如上所说。<a id="a-7V"></a>复告比丘。<a id="a-7W"></a>天雨密致如缚扫彗。<a id="a-7X"></a>东西南北及以四维间无空处。<a id="a-7Y"></a>东方无量世界众生炽盛安乐。<a id="a-7Z"></a>无量世界悉皆碎坏。<a id="a-7a"></a>无量世界众生满中。<a id="a-7b"></a>无量世界悉皆空虚。<a id="a-7c"></a>无有众生在中居止。<a id="a-7d"></a>南西北方四维上下亦复如是。<a id="a-7e"></a>生死无始。<a id="a-7f"></a>余如上说。<a id="a-7g"></a>是故比丘。<a id="a-7h"></a>当勤方便断离诸有。<a id="a-7i"></a>应作是学。<a id="a-7j"></a>诸比丘闻佛所说。<a id="a-7k"></a>欢喜奉行。</p>
  <h2 id="a7l">（三一二）</h2>
  <p id="a7m">如是我闻。<a id="a-7n"></a>一时佛在舍卫国祇树给孤独园。<a id="a-7o"></a>尔时佛告诸比丘。<a id="a-7p"></a>生死长远。<a id="a-7q"></a>如上所说。<a id="a-7r"></a>乃至无始生死。<a id="a-7s"></a>亦如上说。<a id="a-7t"></a>复告比丘。<a id="a-7u"></a>譬如掷杖。<a id="a-7v"></a>或根着地或头着地。<a id="a-7w"></a>或堕不净秽恶之处。<a id="a-7x"></a>或复堕于清净之处。<a id="a-7y"></a>一切众生亦复如是。<a id="a-7z"></a>为无明所覆。<a id="a-80"></a>或生天上及在人中。<a id="a-81"></a>或堕地狱。<a id="a-82"></a>饿鬼畜生。<a id="a-83"></a>或复堕于阿修罗有。<a id="a-84"></a>以是义故生死长远。<a id="a-85"></a>广说如上。<a id="a-86"></a>是故比丘。<a id="a-87"></a>当断诸有。<a id="a-88"></a>应如是学。<a id="a-89"></a>诸比丘闻佛所说。<a id="a-8A"></a>欢喜奉行。</p>
  <h2 id="a8B">（三一三）</h2>
  <p id="a8C">如是我闻。<a id="a-8D"></a>一时佛在舍卫国祇树给孤独园。<a id="a-8E"></a>尔时佛告诸比丘。<a id="a-8F"></a>譬如五辐车轮其有力者旋转速疾。<a id="a-8G"></a>一切众生。<a id="a-8H"></a>亦复如是。<a id="a-8I"></a>为无明覆。<a id="a-8J"></a>轮转五道。<a id="a-8K"></a>所谓人天地狱饿鬼及以畜生。<a id="a-8L"></a>如是无始生死。<a id="a-8M"></a>是故比丘。<a id="a-8N"></a>当断诸有。<a id="a-8O"></a>应作善法。<a id="a-8P"></a>诸比丘闻佛所说。<a id="a-8Q"></a>欢喜奉行。</p>
  <h2 id="a8R">（三一四）</h2>
  <p id="a8S">如是我闻。<a id="a-8T"></a>一时佛在王舍城毗富罗山下。<a id="a-8U"></a>尔时世尊告诸比丘。<a id="a-8V"></a>诸行无常是生灭法。<a id="a-8W"></a>无有住时不可保信。<a id="a-8X"></a>是怀败法。<a id="a-8Y"></a>以是义故。<a id="a-8Z"></a>汝诸比丘。<a id="a-8a"></a>于诸行所应知止足生厌恶想。<a id="a-8b"></a>离于爱欲而求解脱。<a id="a-8c"></a>复告比丘。<a id="a-8d"></a>此毗富罗山。<a id="a-8e"></a>往昔之时名曰婆耆半阇。<a id="a-8f"></a>尔时此城名帝弥罗。<a id="a-8g"></a>彼时人民寿四万岁。<a id="a-8h"></a>诸人民等欲上此山。<a id="a-8i"></a>经于四日然后乃能至彼山顶。<a id="a-8j"></a>时世有佛。<a id="a-8k"></a>号迦孙如来应供正遍知明行足善逝世间解无上士调御丈夫天人师佛世尊。<a id="a-8l"></a>为诸弟子而说法要。<a id="a-8m"></a>初中后善其义深远。<a id="a-8n"></a>其语巧妙纯一无杂。<a id="a-8o"></a>具足清白梵行之相。<a id="a-8p"></a>比丘当知。<a id="a-8q"></a>尔时婆耆半阇山相。<a id="a-8r"></a>于今已灭人民尽死。<a id="a-8s"></a>是佛世尊入涅槃后人寿转减。<a id="a-8t"></a>以是义故。<a id="a-8u"></a>诸行无常是生灭法。<a id="a-8v"></a>无有住时不可保信。<a id="a-8w"></a>是坏败法。<a id="a-8x"></a>是故比丘。<a id="a-8y"></a>于诸行所应知止足生厌恶想。<a id="a-8z"></a>离于爱欲而求解脱。<a id="a-90"></a>复告比丘。<a id="a-91"></a>乃往昔时此山名曰朋迦。<a id="a-92"></a>于时此城名阿毗迦。<a id="a-93"></a>时彼世人寿三万岁。<a id="a-94"></a>此诸众生若欲上山。<a id="a-95"></a>经于三日便得往还。<a id="a-96"></a>时世有佛世尊。<a id="a-97"></a>号迦那含牟尼如来应供正遍知明行足善逝世间解无上士调御丈夫天人师佛世尊。<a id="a-98"></a>尔时如来普为大众演说法要。<a id="a-99"></a>所演说者初中后善。<a id="a-9A"></a>其义深远其语巧妙。<a id="a-9B"></a>具足清净显发梵行之相。<a id="a-9C"></a>比丘当知。<a id="a-9D"></a>彼佛世尊入涅槃后人民转减。<a id="a-9E"></a>于时山相于今已灭人民死尽。<a id="a-9F"></a>是故比丘。<a id="a-9G"></a>诸行无常是变易法。<a id="a-9H"></a>不可恃怙会归磨灭。<a id="a-9I"></a>汝等应当于诸行所宜知止足生厌恶想。<a id="a-9J"></a>离于爱欲而求解脱。<a id="a-9K"></a>佛复告诸比丘。<a id="a-9L"></a>乃往古昔此山名曰善边。<a id="a-9M"></a>尔时国土名曰赤马。<a id="a-9N"></a>于时人民寿二万岁。<a id="a-9O"></a>当尔之时有佛出世。<a id="a-9P"></a>号曰迦葉如来应供正遍知明行足善逝世间解无上士调御丈夫天人师佛世尊。<a id="a-9Q"></a>广为大众敷演分别诸法秘奥。<a id="a-9R"></a>其所说者初中后善。<a id="a-9S"></a>其义深远其语巧妙纯一无杂。<a id="a-9T"></a>具足清白梵行之相。<a id="a-9U"></a>比丘当知。<a id="a-9V"></a>善边山名于今已灭人皆终没。<a id="a-9W"></a>彼佛世尊入般涅槃人命转减。<a id="a-9X"></a>以是义故。<a id="a-9Y"></a>诸行无常是变易法。<a id="a-9Z"></a>无有住时。<a id="a-9a"></a>不可恃怙。<a id="a-9b"></a>会归磨灭。<a id="a-9c"></a>是故宜应于诸行所生于止足厌恶之想。<a id="a-9d"></a>离于爱欲而求解脱。<a id="a-9e"></a>此山今复名毗富罗。<a id="a-9f"></a>而斯国土名摩竭提。<a id="a-9g"></a>是中众生寿命百年或增或减。<a id="a-9h"></a>此诸众生若欲上山。<a id="a-9i"></a>须臾之顷即便往还。<a id="a-9j"></a>我释迦文出现于世十号具足。<a id="a-9k"></a>为众演说无量经典。<a id="a-9l"></a>其所说者初中后善。<a id="a-9m"></a>其义深远其语巧妙纯一无杂。<a id="a-9n"></a>具足清白梵行之相。<a id="a-9o"></a>复告比丘。<a id="a-9p"></a>此山名字并及国人。<a id="a-9q"></a>不久亦当悉皆灭尽。<a id="a-9r"></a>我亦不久当入涅槃。<a id="a-9s"></a>以是义故。<a id="a-9t"></a>诸行无常。<a id="a-9u"></a>是变易法。<a id="a-9v"></a>无有住时不可恃怙。<a id="a-9w"></a>会归磨灭。<a id="a-9x"></a>是故比丘。<a id="a-9y"></a>宜应至心于诸行所生止足想厌恶之心。<a id="a-9z"></a>离于爱欲而求解脱。<a id="a-A0"></a>尔时世尊。<a id="a-A1"></a>即说偈言。</p>
  <p id="aA2">婆耆半阇帝弥罗　　阿毗迦罗朋伽迦</p>
  <p id="aA3">善边之山赤马国　　毗富罗山摩竭提</p>
  <p id="aA4">诸山悉灭人亦终　　佛入涅槃寿命灭</p>
  <p id="aA5">以是义故。<a id="a-A6"></a>诸行无常。<a id="a-A7"></a>是生灭法。<a id="a-A8"></a>生灭灭已。<a id="a-A9"></a>寂灭为乐。<a id="a-AA"></a>时诸比丘闻佛所说。<a id="a-AB"></a>欢喜奉行。</p>
  <p id="aAC">城山过去　　无地方所　　众生无不是　　粗雨渧雨　　如缚扫彗　　掷杖还转轮　　毗富罗</p>
 </body>
</html>