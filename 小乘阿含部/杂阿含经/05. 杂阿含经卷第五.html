<!doctype html>
<html id="z3IBUC8YR" data-ver="2569">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第五</h1>
  <p id="a2">如是我闻：<a id="a-3"></a>一时，<a id="a-4"></a>有众多上座比丘住拘舍弥国瞿师罗园。</p>
  <p id="a5">时，<a id="a-6"></a>有差摩比丘住拘舍弥国跋陀梨园，<a id="a-7"></a>身得重病。</p>
  <p id="a8">时，<a id="a-9"></a>有陀娑比丘为瞻病者。<a id="a-A"></a>时，<a id="a-B"></a>陀娑比丘诣诸上座比丘，<a id="a-C"></a>礼诸上座比丘足，<a id="a-D"></a>于一面住。</p>
  <p id="aE">诸上座比丘告陀娑比丘言：<a id="a-F"></a>“汝往诣差摩比丘所，<a id="a-G"></a>语言：<a id="a-H"></a>‘诸上座问汝，<a id="a-I"></a>身小差安隐，<a id="a-J"></a>苦患不增剧耶？<a id="a-K"></a>’”</p>
  <p id="aL">时，<a id="a-M"></a>陀娑比丘受诸上座比丘教，<a id="a-N"></a>至差摩比丘所，<a id="a-O"></a>语差摩比丘言：<a id="a-P"></a>“诸上座比丘问讯汝，<a id="a-Q"></a>苦患渐差不？<a id="a-R"></a>众苦不至增耶？<a id="a-S"></a>”</p>
  <p id="aT">差摩比丘语陀娑比丘言：<a id="a-U"></a>“我病不差，<a id="a-V"></a>不安隐身，<a id="a-W"></a>诸苦转增无救。<a id="a-X"></a>譬如多力士夫，<a id="a-Y"></a>取羸劣人，<a id="a-Z"></a>以绳缚头，<a id="a-a"></a>两手急绞，<a id="a-b"></a>极大苦痛，<a id="a-c"></a>我今苦痛有过于彼。<a id="a-d"></a>譬如屠牛，<a id="a-e"></a>以利刀生割其腹，<a id="a-f"></a>取其内藏，<a id="a-g"></a>其牛腹痛当何可堪！<a id="a-h"></a>我今腹痛甚于彼牛。<a id="a-i"></a>如二力士捉一劣夫，<a id="a-j"></a>悬著火上，<a id="a-k"></a>烧其两足，<a id="a-l"></a>我今两足热过于彼。<a id="a-m"></a>”</p>
  <p id="an">时，<a id="a-o"></a>陀娑比丘还至诸上座所，<a id="a-p"></a>以差摩比丘所说病状，<a id="a-q"></a>具白诸上座。</p>
  <p id="ar">时，<a id="a-s"></a>诸上座还遣陀娑比丘至差摩比丘所，<a id="a-t"></a>语差摩比丘言：<a id="a-u"></a>“世尊所说，<a id="a-v"></a>有五受阴。<a id="a-w"></a>何等为五？<a id="a-x"></a>色受阴，<a id="a-y"></a>受、<a id="a-z"></a>想、<a id="a-10"></a>行、<a id="a-11"></a>识受阴，<a id="a-12"></a>汝差摩能少观察此五受阴非我、<a id="a-13"></a>非我所耶？<a id="a-14"></a>”</p>
  <p id="a15">时，<a id="a-16"></a>陀娑比丘受诸上座比丘教已，<a id="a-17"></a>往语差摩比丘言：<a id="a-18"></a>“诸上座语汝，<a id="a-19"></a>世尊说五受阴，<a id="a-1A"></a>汝少能观察非我、<a id="a-1B"></a>非我所耶？<a id="a-1C"></a>”</p>
  <p id="a1D">差摩比丘语陀娑言：<a id="a-1E"></a>“我于彼五受阴能观察非我、<a id="a-1F"></a>非我所。<a id="a-1G"></a>”</p>
  <p id="a1H">陀娑比丘还白诸上座：<a id="a-1I"></a>“差摩比丘言：<a id="a-1J"></a>‘我于五受阴能观察非我、<a id="a-1K"></a>非我所。<a id="a-1L"></a>’”</p>
  <p id="a1M">诸上座比丘复遣陀娑比丘语差摩比丘言：<a id="a-1N"></a>“汝能于五受阴观察非我、<a id="a-1O"></a>非我所，<a id="a-1P"></a>如漏尽阿罗汉耶？<a id="a-1Q"></a>”</p>
  <p id="a1R">时，<a id="a-1S"></a>陀娑比丘受诸上座比丘教，<a id="a-1T"></a>往诣差摩比丘所，<a id="a-1U"></a>语差摩言：<a id="a-1V"></a>“比丘能如是观五受阴者，<a id="a-1W"></a>如漏尽阿罗汉耶？<a id="a-1X"></a>”</p>
  <p id="a1Y">差摩比丘语陀娑比丘言：<a id="a-1Z"></a>“我观五受阴非我、<a id="a-1a"></a>非我所，<a id="a-1b"></a>非漏尽阿罗汉也。<a id="a-1c"></a>”</p>
  <p id="a1d">时，<a id="a-1e"></a>陀娑比丘还至诸上座所，<a id="a-1f"></a>白诸上座：<a id="a-1g"></a>“差摩比丘言：<a id="a-1h"></a>‘我观五受阴非我、<a id="a-1i"></a>非我所，<a id="a-1j"></a>而非漏尽阿罗汉也。<a id="a-1k"></a>’”</p>
  <p id="a1l">时，<a id="a-1m"></a>诸上座语陀娑比丘：<a id="a-1n"></a>“汝复还语差摩比丘：<a id="a-1o"></a>‘汝言我观五受阴非我、<a id="a-1p"></a>非我所，<a id="a-1q"></a>而非漏尽阿罗汉，<a id="a-1r"></a>前后相违。<a id="a-1s"></a>’”</p>
  <p id="a1t">陀娑比丘受诸上座比丘教，<a id="a-1u"></a>往语差摩比丘：<a id="a-1v"></a>“汝言我观五受阴非我、<a id="a-1w"></a>非我所，<a id="a-1x"></a>而非漏尽阿罗汉，<a id="a-1y"></a>前后相违。<a id="a-1z"></a>”</p>
  <p id="a20">差摩比丘语陀娑比丘言：<a id="a-21"></a>“我于五受阴观察非我、<a id="a-22"></a>非我所，<a id="a-23"></a>而非阿罗汉者，<a id="a-24"></a>我于我慢、<a id="a-25"></a>我欲、<a id="a-26"></a>我使，<a id="a-27"></a>未断、<a id="a-28"></a>未知、<a id="a-29"></a>未离、<a id="a-2A"></a>未吐。<a id="a-2B"></a>”</p>
  <p id="a2C">陀娑比丘还至诸上座所，<a id="a-2D"></a>白诸上座：<a id="a-2E"></a>“差摩比丘言：<a id="a-2F"></a>‘我于五受阴观察非我、<a id="a-2G"></a>非我所，<a id="a-2H"></a>而非漏尽阿罗汉者，<a id="a-2I"></a>于五受阴我慢、<a id="a-2J"></a>我欲、<a id="a-2K"></a>我使，<a id="a-2L"></a>未断、<a id="a-2M"></a>未知、<a id="a-2N"></a>未离、<a id="a-2O"></a>未吐。<a id="a-2P"></a>’”</p>
  <p id="a2Q">诸上座复遣陀娑比丘语差摩比丘言：<a id="a-2R"></a>“汝言有我，<a id="a-2S"></a>于何所有我？<a id="a-2T"></a>为色是我？<a id="a-2U"></a>为我异色？<a id="a-2V"></a>受、<a id="a-2W"></a>想、<a id="a-2X"></a>行、<a id="a-2Y"></a>识是我？<a id="a-2Z"></a>为我异识耶？<a id="a-2a"></a>”</p>
  <p id="a2b">差摩比丘语陀娑比丘言：<a id="a-2c"></a>“我不言色是我，<a id="a-2d"></a>我异色；<a id="a-2e"></a>受、<a id="a-2f"></a>想、<a id="a-2g"></a>行、<a id="a-2h"></a>识是我，<a id="a-2i"></a>我异识。<a id="a-2j"></a>然于五受阴我慢、<a id="a-2k"></a>我欲、<a id="a-2l"></a>我使，<a id="a-2m"></a>未断、<a id="a-2n"></a>未知、<a id="a-2o"></a>未离、<a id="a-2p"></a>未吐。<a id="a-2q"></a>”</p>
  <p id="a2r">差摩比丘语陀娑比丘言：<a id="a-2s"></a>“何烦令汝驱驰往反？<a id="a-2t"></a>汝取杖来，<a id="a-2u"></a>我自扶杖，<a id="a-2v"></a>诣彼上座，<a id="a-2w"></a>愿授以杖。<a id="a-2x"></a>”差摩比丘即自扶杖，<a id="a-2y"></a>诣诸上座。</p>
  <p id="a2z">时，<a id="a-30"></a>诸上座遥见差摩比丘扶杖而来，<a id="a-31"></a>自为敷座，<a id="a-32"></a>安停脚机，<a id="a-33"></a>自往迎接，<a id="a-34"></a>为持衣钵，<a id="a-35"></a>命令就座，<a id="a-36"></a>共相慰劳；<a id="a-37"></a>慰劳已，<a id="a-38"></a>语差摩比丘言：<a id="a-39"></a>“汝言我慢，<a id="a-3A"></a>何所见我？<a id="a-3B"></a>色是我耶？<a id="a-3C"></a>我异色耶？<a id="a-3D"></a>受、<a id="a-3E"></a>想、<a id="a-3F"></a>行、<a id="a-3G"></a>识是我耶？<a id="a-3H"></a>我异识耶？<a id="a-3I"></a>”</p>
  <p id="a3J">差摩比丘白言：<a id="a-3K"></a>“非色是我，<a id="a-3L"></a>非我异色；<a id="a-3M"></a>非受、<a id="a-3N"></a>想、<a id="a-3O"></a>行、<a id="a-3P"></a>识是我，<a id="a-3Q"></a>非我异识。<a id="a-3R"></a>能于五受阴我慢、<a id="a-3S"></a>我欲、<a id="a-3T"></a>我使，<a id="a-3U"></a>未断、<a id="a-3V"></a>未知、<a id="a-3W"></a>未离、<a id="a-3X"></a>未吐。<a id="a-3Y"></a>譬如优钵罗、<a id="a-3Z"></a>钵昙摩、<a id="a-3a"></a>拘牟头、<a id="a-3b"></a>分陀利华香，<a id="a-3c"></a>为即根香耶？<a id="a-3d"></a>为香异根耶？<a id="a-3e"></a>为茎叶须精、<a id="a-3f"></a>粗香耶？<a id="a-3g"></a>为香异精、<a id="a-3h"></a>粗耶？<a id="a-3i"></a>为等说不？<a id="a-3j"></a>”</p>
  <p id="a3k">诸上座答言：<a id="a-3l"></a>“不也，<a id="a-3m"></a>差摩比丘，<a id="a-3n"></a>非优钵罗、<a id="a-3o"></a>钵昙摩、<a id="a-3p"></a>拘牟头、<a id="a-3q"></a>分陀利根即是香、<a id="a-3r"></a>非香异根，<a id="a-3s"></a>亦非茎叶须须精、<a id="a-3t"></a>粗是香，<a id="a-3u"></a>亦非香异精、<a id="a-3v"></a>粗也。<a id="a-3w"></a>”</p>
  <p id="a3x">差摩比丘复问：<a id="a-3y"></a>“彼何等香？<a id="a-3z"></a>”</p>
  <p id="a40">上座答言：<a id="a-41"></a>“是华香。<a id="a-42"></a>”</p>
  <p id="a43">差摩比丘复言：<a id="a-44"></a>“我亦如是。<a id="a-45"></a>非色即我，<a id="a-46"></a>我不离色；<a id="a-47"></a>非受、<a id="a-48"></a>想、<a id="a-49"></a>行、<a id="a-4A"></a>识即我，<a id="a-4B"></a>我不离识。<a id="a-4C"></a>然我于五受阴见非我、<a id="a-4D"></a>非我所，<a id="a-4E"></a>而于我慢、<a id="a-4F"></a>我欲、<a id="a-4G"></a>我使，<a id="a-4H"></a>未断、<a id="a-4I"></a>未知、<a id="a-4J"></a>未离、<a id="a-4K"></a>未吐。<a id="a-4L"></a>诸上座听我说譬，<a id="a-4M"></a>凡智者，<a id="a-4N"></a>因譬类得解。<a id="a-4O"></a>譬如乳母衣，<a id="a-4P"></a>付浣衣者，<a id="a-4Q"></a>以种种灰汤，<a id="a-4R"></a>浣濯尘垢，<a id="a-4S"></a>犹有余气，<a id="a-4T"></a>要以种种杂香，<a id="a-4U"></a>薰令消灭。<a id="a-4V"></a>如是，<a id="a-4W"></a>多闻圣弟子离于五受阴，<a id="a-4X"></a>正观非我、<a id="a-4Y"></a>非我所，<a id="a-4Z"></a>能于五受阴我慢、<a id="a-4a"></a>我欲、<a id="a-4b"></a>我使，<a id="a-4c"></a>未断、<a id="a-4d"></a>未知、<a id="a-4e"></a>未离、<a id="a-4f"></a>未吐，<a id="a-4g"></a>然后于五受阴增进思惟，<a id="a-4h"></a>观察生灭，<a id="a-4i"></a>此色、<a id="a-4j"></a>此色集、<a id="a-4k"></a>此色灭，<a id="a-4l"></a>此受、<a id="a-4m"></a>想、<a id="a-4n"></a>行、<a id="a-4o"></a>识，<a id="a-4p"></a>此识集、<a id="a-4q"></a>此识灭。<a id="a-4r"></a>于五受阴如是观生灭已，<a id="a-4s"></a>我慢、<a id="a-4t"></a>我欲、<a id="a-4u"></a>我使，<a id="a-4v"></a>一切悉除，<a id="a-4w"></a>是名真实正观。<a id="a-4x"></a>”</p>
  <p id="a4y">差摩比丘说此法时，<a id="a-4z"></a>彼诸上座远尘离垢，<a id="a-50"></a>得法眼净。<a id="a-51"></a>差摩比丘不起诸漏，<a id="a-52"></a>心得解脱，<a id="a-53"></a>法喜利故，<a id="a-54"></a>身病悉除。</p>
  <p id="a55">时，<a id="a-56"></a>诸上座比丘语差摩比丘言：<a id="a-57"></a>“我闻仁者初所说，<a id="a-58"></a>已解已乐，<a id="a-59"></a>况复重闻！<a id="a-5A"></a>所以问者欲发仁者微妙辩才，<a id="a-5B"></a>非为娆乱汝，<a id="a-5C"></a>便堪能广说如来、<a id="a-5D"></a>应、<a id="a-5E"></a>等正觉法。<a id="a-5F"></a>”</p>
  <p id="a5G">时，<a id="a-5H"></a>诸上座闻差摩比丘所说，<a id="a-5I"></a>欢喜奉行。</p>
  <p id="a5J">如是我闻：<a id="a-5K"></a>一时，<a id="a-5L"></a>佛住舍卫国祇树给孤独园。</p>
  <p id="a5M">尔时，<a id="a-5N"></a>有比丘名焰摩迦，<a id="a-5O"></a>起恶邪见，<a id="a-5P"></a>作如是言：<a id="a-5Q"></a>“如我解佛所说法，<a id="a-5R"></a>漏尽阿罗汉身坏命终更无所有。<a id="a-5S"></a>”</p>
  <p id="a5T">时，<a id="a-5U"></a>有众多比丘闻彼所说，<a id="a-5V"></a>往诣其所，<a id="a-5W"></a>语焰摩迦比丘言：<a id="a-5X"></a>“汝实作是说：<a id="a-5Y"></a>‘如我解佛所说法，<a id="a-5Z"></a>漏尽阿罗汉身坏命终更无所有’耶？<a id="a-5a"></a>”</p>
  <p id="a5b">答言：<a id="a-5c"></a>“实尔，<a id="a-5d"></a>诸尊。<a id="a-5e"></a>”</p>
  <p id="a5f">时，<a id="a-5g"></a>诸比丘语焰摩迦：<a id="a-5h"></a>“勿谤世尊，<a id="a-5i"></a>谤世尊者不善，<a id="a-5j"></a>世尊不作是说，<a id="a-5k"></a>汝当尽舍此恶邪见。<a id="a-5l"></a>”</p>
  <p id="a5m">诸比丘说此语时，<a id="a-5n"></a>焰摩迦比丘犹执恶邪见，<a id="a-5o"></a>作如是言：<a id="a-5p"></a>“诸尊，<a id="a-5q"></a>唯此真实，<a id="a-5r"></a>异则虚妄。<a id="a-5s"></a>”如是三说。</p>
  <p id="a5t">时，<a id="a-5u"></a>诸比丘不能调伏焰摩迦比丘，<a id="a-5v"></a>即便舍去，<a id="a-5w"></a>往诣尊者舍利弗所，<a id="a-5x"></a>语尊者舍利弗言：<a id="a-5y"></a>“尊者，<a id="a-5z"></a>当知彼焰摩迦比丘起如是恶邪见言：<a id="a-60"></a>‘我解知佛所说法，<a id="a-61"></a>漏尽阿罗汉身坏命终更无所有。<a id="a-62"></a>’我等闻彼所说已，<a id="a-63"></a>故往问焰摩迦比丘：<a id="a-64"></a>‘汝实作如是知见耶？<a id="a-65"></a>’彼答我言：<a id="a-66"></a>‘诸尊，<a id="a-67"></a>实尔，<a id="a-68"></a>异则愚说。<a id="a-69"></a>’我即语言：<a id="a-6A"></a>‘汝勿谤世尊，<a id="a-6B"></a>世尊不作此语，<a id="a-6C"></a>汝当舍此恶邪见。<a id="a-6D"></a>’再三谏彼，<a id="a-6E"></a>犹不舍恶邪见，<a id="a-6F"></a>是故我今诣尊者所，<a id="a-6G"></a>惟愿尊者，<a id="a-6H"></a>当令焰摩迦比丘息恶邪见，<a id="a-6I"></a>怜愍彼故！<a id="a-6J"></a>”</p>
  <p id="a6K">舍利弗言：<a id="a-6L"></a>“如是，<a id="a-6M"></a>我当令彼息恶邪见。<a id="a-6N"></a>”</p>
  <p id="a6O">时，<a id="a-6P"></a>众多比丘闻舍利弗语，<a id="a-6Q"></a>欢喜随喜，<a id="a-6R"></a>而还本处。</p>
  <p id="a6S">尔时，<a id="a-6T"></a>尊者舍利弗晨朝著衣持钵，<a id="a-6U"></a>入舍卫城乞食；<a id="a-6V"></a>食已，<a id="a-6W"></a>出城，<a id="a-6X"></a>还精舍举衣钵已，<a id="a-6Y"></a>往诣焰摩迦比丘所。<a id="a-6Z"></a>时，<a id="a-6a"></a>焰摩迦比丘遥见尊者舍利弗来，<a id="a-6b"></a>即为敷座洗足，<a id="a-6c"></a>安停脚机奉迎，<a id="a-6d"></a>为执衣钵，<a id="a-6e"></a>请令就座。</p>
  <p id="a6f">尊者舍利弗就座、<a id="a-6g"></a>洗足已，<a id="a-6h"></a>语焰摩迦比丘：<a id="a-6i"></a>“汝实作如是语：<a id="a-6j"></a>‘我解知世尊所说法，<a id="a-6k"></a>漏尽阿罗汉身坏命终无所有’耶？<a id="a-6l"></a>”</p>
  <p id="a6m">焰摩迦比丘白舍利弗言：<a id="a-6n"></a>“实尔，<a id="a-6o"></a>尊者舍利弗。<a id="a-6p"></a>”</p>
  <p id="a6q">舍利弗言：<a id="a-6r"></a>“我今问汝，<a id="a-6s"></a>随意答我。<a id="a-6t"></a>云何，<a id="a-6u"></a>焰摩迦，<a id="a-6v"></a>色为常耶？<a id="a-6w"></a>为非常耶？<a id="a-6x"></a>”</p>
  <p id="a6y">答言：<a id="a-6z"></a>“尊者舍利弗，<a id="a-70"></a>无常。<a id="a-71"></a>”</p>
  <p id="a72">复问：<a id="a-73"></a>“若无常者，<a id="a-74"></a>是苦不？<a id="a-75"></a>”</p>
  <p id="a76">答言：<a id="a-77"></a>“是苦。<a id="a-78"></a>”</p>
  <p id="a79">复问：<a id="a-7A"></a>“若无常、<a id="a-7B"></a>苦是变易法，<a id="a-7C"></a>多闻圣弟子宁于中见我、<a id="a-7D"></a>异我、<a id="a-7E"></a>相在不？<a id="a-7F"></a>”</p>
  <p id="a7G">答言：<a id="a-7H"></a>“不也，<a id="a-7I"></a>尊者舍利弗。<a id="a-7J"></a>”</p>
  <p id="a7K">“受、<a id="a-7L"></a>想、<a id="a-7M"></a>行、<a id="a-7N"></a>识亦复如是。<a id="a-7O"></a>”复问：<a id="a-7P"></a>“云何，<a id="a-7Q"></a>焰摩迦，<a id="a-7R"></a>色是如来耶？<a id="a-7S"></a>”</p>
  <p id="a7T">答言：<a id="a-7U"></a>“不也，<a id="a-7V"></a>尊者舍利弗。<a id="a-7W"></a>”</p>
  <p id="a7X">“受、<a id="a-7Y"></a>想、<a id="a-7Z"></a>行、<a id="a-7a"></a>识是如来耶？<a id="a-7b"></a>”</p>
  <p id="a7c">答言：<a id="a-7d"></a>“不也，<a id="a-7e"></a>尊者舍利弗。<a id="a-7f"></a>”</p>
  <p id="a7g">复问：<a id="a-7h"></a>“云何，<a id="a-7i"></a>焰摩迦，<a id="a-7j"></a>异色有如来耶？<a id="a-7k"></a>异受、<a id="a-7l"></a>想、<a id="a-7m"></a>行、<a id="a-7n"></a>识有如来耶？<a id="a-7o"></a>”</p>
  <p id="a7p">答言：<a id="a-7q"></a>“不也，<a id="a-7r"></a>尊者舍利弗。<a id="a-7s"></a>”</p>
  <p id="a7t">复问：<a id="a-7u"></a>“色中有如来耶？<a id="a-7v"></a>受、<a id="a-7w"></a>想、<a id="a-7x"></a>行、<a id="a-7y"></a>识中有如来耶？<a id="a-7z"></a>”</p>
  <p id="a80">答言：<a id="a-81"></a>“不也，<a id="a-82"></a>尊者舍利弗。<a id="a-83"></a>”</p>
  <p id="a84">复问：<a id="a-85"></a>“如来中有色耶？<a id="a-86"></a>如来中有受、<a id="a-87"></a>想、<a id="a-88"></a>行、<a id="a-89"></a>识耶？<a id="a-8A"></a>”</p>
  <p id="a8B">答言：<a id="a-8C"></a>“不也，<a id="a-8D"></a>尊者舍利弗。<a id="a-8E"></a>”</p>
  <p id="a8F">复问：<a id="a-8G"></a>“非色、<a id="a-8H"></a>受、<a id="a-8I"></a>想、<a id="a-8J"></a>行、<a id="a-8K"></a>识有如来耶？<a id="a-8L"></a>”</p>
  <p id="a8M">答言：<a id="a-8N"></a>“不也，<a id="a-8O"></a>尊者舍利弗。<a id="a-8P"></a>”</p>
  <p id="a8Q">“如是，<a id="a-8R"></a>焰摩迦，<a id="a-8S"></a>如来见法真实，<a id="a-8T"></a>如住无所得，<a id="a-8U"></a>无所施设，<a id="a-8V"></a>汝云何言我解知世尊所说，<a id="a-8W"></a>漏尽阿罗汉身坏命终无所有，<a id="a-8X"></a>为时说耶？<a id="a-8Y"></a>”</p>
  <p id="a8Z">答言：<a id="a-8a"></a>“不也，<a id="a-8b"></a>尊者舍利弗。<a id="a-8c"></a>”</p>
  <p id="a8d">复问：<a id="a-8e"></a>“焰摩迦，<a id="a-8f"></a>先言我解知世尊所说，<a id="a-8g"></a>漏尽阿罗汉身坏命终无所有，<a id="a-8h"></a>云何今复言非耶？<a id="a-8i"></a>”</p>
  <p id="a8j">焰摩迦比丘言：<a id="a-8k"></a>“尊者舍利弗，<a id="a-8l"></a>我先不解、<a id="a-8m"></a>无明故，<a id="a-8n"></a>作如是恶邪见说，<a id="a-8o"></a>闻尊者舍利弗说已，<a id="a-8p"></a>不解、<a id="a-8q"></a>无明，<a id="a-8r"></a>一切悉断。<a id="a-8s"></a>”</p>
  <p id="a8t">复问：<a id="a-8u"></a>“焰摩迦，<a id="a-8v"></a>若复问：<a id="a-8w"></a>‘比丘，<a id="a-8x"></a>如先恶邪见所说，<a id="a-8y"></a>今何所知见一切悉得远离？<a id="a-8z"></a>’汝当云何答？<a id="a-90"></a>”</p>
  <p id="a91">焰摩迦答言：<a id="a-92"></a>“尊者舍利弗，<a id="a-93"></a>若有来问者，<a id="a-94"></a>我当如是答：<a id="a-95"></a>‘漏尽阿罗汉色无常，<a id="a-96"></a>无常者是苦，<a id="a-97"></a>苦者寂静、<a id="a-98"></a>清凉、<a id="a-99"></a>永没；<a id="a-9A"></a>受、<a id="a-9B"></a>想、<a id="a-9C"></a>行、<a id="a-9D"></a>识亦复如是。<a id="a-9E"></a>’有来问者，<a id="a-9F"></a>作如是答。<a id="a-9G"></a>”</p>
  <p id="a9H">舍利弗言：<a id="a-9I"></a>“善哉！<a id="a-9J"></a>善哉！<a id="a-9K"></a>焰摩迦比丘，<a id="a-9L"></a>汝应如是答。<a id="a-9M"></a>所以者何？<a id="a-9N"></a>漏尽阿罗汉色无常，<a id="a-9O"></a>无常者是苦，<a id="a-9P"></a>若无常、<a id="a-9Q"></a>苦者，<a id="a-9R"></a>是生灭法；<a id="a-9S"></a>受、<a id="a-9T"></a>想、<a id="a-9U"></a>行、<a id="a-9V"></a>识亦复如是。<a id="a-9W"></a>”</p>
  <p id="a9X">尊者舍利弗说是法时，<a id="a-9Y"></a>焰摩迦比丘远尘离垢，<a id="a-9Z"></a>得法眼净。</p>
  <p id="a9a">尊者舍利弗语焰摩迦比丘：<a id="a-9b"></a>“今当说譬，<a id="a-9c"></a>夫智者以譬得解。<a id="a-9d"></a>如长者子，<a id="a-9e"></a>长者子大富多财，<a id="a-9f"></a>广求仆从，<a id="a-9g"></a>善守护财物。<a id="a-9h"></a>时，<a id="a-9i"></a>有怨家恶人，<a id="a-9j"></a>诈来亲附，<a id="a-9k"></a>为作仆从，<a id="a-9l"></a>常伺其便，<a id="a-9m"></a>晚眠早起，<a id="a-9n"></a>侍息左右，<a id="a-9o"></a>谨敬其事，<a id="a-9p"></a>逊其言辞，<a id="a-9q"></a>令主意悦，<a id="a-9r"></a>作亲友想、<a id="a-9s"></a>子想，<a id="a-9t"></a>极信不疑，<a id="a-9u"></a>不自防护，<a id="a-9v"></a>然后手执利刀，<a id="a-9w"></a>以断其命。<a id="a-9x"></a>焰摩迦比丘，<a id="a-9y"></a>于意云何？<a id="a-9z"></a>彼恶怨家，<a id="a-A0"></a>为长者亲友，<a id="a-A1"></a>非为初始方便，<a id="a-A2"></a>害心常伺其便，<a id="a-A3"></a>至其终耶？<a id="a-A4"></a>而彼长者，<a id="a-A5"></a>不能觉知，<a id="a-A6"></a>至今受害。<a id="a-A7"></a>”</p>
  <p id="aA8">答言：<a id="a-A9"></a>“实尔，<a id="a-AA"></a>尊者。<a id="a-AB"></a>”</p>
  <p id="aAC">舍利弗语焰摩迦比丘：<a id="a-AD"></a>“于意云何？<a id="a-AE"></a>彼长者本知彼人诈亲欲害，<a id="a-AF"></a>善自防护，<a id="a-AG"></a>不受害耶？<a id="a-AH"></a>”</p>
  <p id="aAI">答言：<a id="a-AJ"></a>“如是，<a id="a-AK"></a>尊者舍利弗。<a id="a-AL"></a>”</p>
  <p id="aAM">“如是，<a id="a-AN"></a>焰摩迦比丘，<a id="a-AO"></a>愚痴无闻凡夫于五受阴作常想、<a id="a-AP"></a>安隐想、<a id="a-AQ"></a>不病想、<a id="a-AR"></a>我想、<a id="a-AS"></a>我所想，<a id="a-AT"></a>于此五受阴保持护惜，<a id="a-AU"></a>终为此五受阴怨家所害。<a id="a-AV"></a>如彼长者，<a id="a-AW"></a>为诈亲怨家所害而不觉知。<a id="a-AX"></a>焰摩迦，<a id="a-AY"></a>多闻圣弟子于此五受阴，<a id="a-AZ"></a>观察如病、<a id="a-Aa"></a>如痈、<a id="a-Ab"></a>如刺、<a id="a-Ac"></a>如杀，<a id="a-Ad"></a>无常、<a id="a-Ae"></a>苦、<a id="a-Af"></a>空，<a id="a-Ag"></a>非我、<a id="a-Ah"></a>非我所，<a id="a-Ai"></a>于此五受阴不著、<a id="a-Aj"></a>不受，<a id="a-Ak"></a>不受故不著，<a id="a-Al"></a>不著故自觉涅槃：<a id="a-Am"></a>我生已尽，<a id="a-An"></a>梵行已立，<a id="a-Ao"></a>所作已作，<a id="a-Ap"></a>自知不受后有。<a id="a-Aq"></a>”</p>
  <p id="aAr">尊者舍利弗说是法时，<a id="a-As"></a>焰摩迦比丘不起诸漏，<a id="a-At"></a>心得解脱，<a id="a-Au"></a>尊者舍利弗为焰摩迦比丘说法，<a id="a-Av"></a>示教照喜已，<a id="a-Aw"></a>从座起去。</p>
  <p id="aAx">如是我闻：<a id="a-Ay"></a>一时，<a id="a-Az"></a>佛住王舍城迦兰陀竹园。</p>
  <p id="aB0">尔时，<a id="a-B1"></a>有外道出家名仙尼，<a id="a-B2"></a>来诣佛所，<a id="a-B3"></a>恭敬问讯，<a id="a-B4"></a>于一面坐，<a id="a-B5"></a>白佛言：<a id="a-B6"></a>“世尊，<a id="a-B7"></a>先一日时，<a id="a-B8"></a>若沙门、<a id="a-B9"></a>若婆罗门、<a id="a-BA"></a>若遮罗迦、<a id="a-BB"></a>若出家，<a id="a-BC"></a>集于希有讲堂，<a id="a-BD"></a>如是义称：<a id="a-BE"></a>富兰那迦葉为大众主，<a id="a-BF"></a>五百弟子前后围绕；<a id="a-BG"></a>其中有极聪慧者、<a id="a-BH"></a>有钝根者，<a id="a-BI"></a>及其命终，<a id="a-BJ"></a>悉不记说其所往生处。<a id="a-BK"></a>复有末迦梨瞿舍利子为大众主，<a id="a-BL"></a>五百弟子前后围绕；<a id="a-BM"></a>其诸弟子有聪慧者、<a id="a-BN"></a>有钝根者，<a id="a-BO"></a>及其命终，<a id="a-BP"></a>悉不记说所往生处。<a id="a-BQ"></a>如是先阇那毗罗胝子、<a id="a-BR"></a>阿耆多翅舍钦婆罗、<a id="a-BS"></a>迦罗拘陀迦旃延、<a id="a-BT"></a>尼揵陀若提子等，<a id="a-BU"></a>各与五百弟子前后围绕，<a id="a-BV"></a>亦如前者。<a id="a-BW"></a>沙门瞿昙尔时亦在彼论中言：<a id="a-BX"></a>沙门瞿昙为大众主，<a id="a-BY"></a>其诸弟子，<a id="a-BZ"></a>有命终者，<a id="a-Ba"></a>即记说言：<a id="a-Bb"></a>‘某生彼处、<a id="a-Bc"></a>某生此处。<a id="a-Bd"></a>’我先生疑，<a id="a-Be"></a>云何沙门瞿昙得如此法？<a id="a-Bf"></a>”</p>
  <p id="aBg">佛告仙尼：<a id="a-Bh"></a>“汝莫生疑！<a id="a-Bi"></a>以有惑故，<a id="a-Bj"></a>彼则生疑。<a id="a-Bk"></a>仙尼当知，<a id="a-Bl"></a>有三种师。<a id="a-Bm"></a>何等为三？<a id="a-Bn"></a>有一师，<a id="a-Bo"></a>见现在世真实是我，<a id="a-Bp"></a>如所知说，<a id="a-Bq"></a>而无能知命终后事，<a id="a-Br"></a>是名第一师出于世间。<a id="a-Bs"></a>复次，<a id="a-Bt"></a>仙尼，<a id="a-Bu"></a>有一师，<a id="a-Bv"></a>见现在世真实是我，<a id="a-Bw"></a>命终之后亦见是我，<a id="a-Bx"></a>如所知说。<a id="a-By"></a>复次，<a id="a-Bz"></a>仙尼，<a id="a-C0"></a>有一师，<a id="a-C1"></a>不见现在世真实是我，<a id="a-C2"></a>亦复不见命终之后真实是我。<a id="a-C3"></a>仙尼，<a id="a-C4"></a>其第一师见现在世真实是我，<a id="a-C5"></a>如所知说者，<a id="a-C6"></a>名曰断见；<a id="a-C7"></a>彼第二师，<a id="a-C8"></a>见今世后世真实是我，<a id="a-C9"></a>如所知说者，<a id="a-CA"></a>则是常见；<a id="a-CB"></a>彼第三师不见现在世真实是我，<a id="a-CC"></a>命终之后，<a id="a-CD"></a>亦不见我，<a id="a-CE"></a>是则如来、<a id="a-CF"></a>应、<a id="a-CG"></a>等正觉说，<a id="a-CH"></a>现法爱断、<a id="a-CI"></a>离欲、<a id="a-CJ"></a>灭尽、<a id="a-CK"></a>涅槃。<a id="a-CL"></a>”</p>
  <p id="aCM">仙尼白佛言：<a id="a-CN"></a>“世尊，<a id="a-CO"></a>我闻世尊所说，<a id="a-CP"></a>遂更增疑。<a id="a-CQ"></a>”</p>
  <p id="aCR">佛告仙尼：<a id="a-CS"></a>“正应增疑。<a id="a-CT"></a>所以者何？<a id="a-CU"></a>此甚深处，<a id="a-CV"></a>难见难知，<a id="a-CW"></a>应须甚深照微妙至到，<a id="a-CX"></a>聪慧所了。<a id="a-CY"></a>凡众生类，<a id="a-CZ"></a>未能辩知。<a id="a-Ca"></a>所以者何？<a id="a-Cb"></a>众生长夜异见、<a id="a-Cc"></a>异忍、<a id="a-Cd"></a>异求、<a id="a-Ce"></a>异欲故。<a id="a-Cf"></a>”</p>
  <p id="aCg">仙尼白佛言：<a id="a-Ch"></a>“世尊，<a id="a-Ci"></a>我于世尊所，<a id="a-Cj"></a>心得净信。<a id="a-Ck"></a>惟愿世尊为我说法，<a id="a-Cl"></a>令我即于此座，<a id="a-Cm"></a>慧眼清净！<a id="a-Cn"></a>”</p>
  <p id="aCo">佛告仙尼：<a id="a-Cp"></a>“今当为汝随所乐说。<a id="a-Cq"></a>”</p>
  <p id="aCr">佛告仙尼：<a id="a-Cs"></a>“色是常耶？<a id="a-Ct"></a>为无常耶？<a id="a-Cu"></a>”</p>
  <p id="aCv">答言：<a id="a-Cw"></a>“无常。<a id="a-Cx"></a>”</p>
  <p id="aCy">世尊复问：<a id="a-Cz"></a>“仙尼，<a id="a-D0"></a>若无常者，<a id="a-D1"></a>是苦耶？<a id="a-D2"></a>”</p>
  <p id="aD3">答言：<a id="a-D4"></a>“是苦。<a id="a-D5"></a>”</p>
  <p id="aD6">世尊复问仙尼：<a id="a-D7"></a>“若无常、<a id="a-D8"></a>苦是变易法，<a id="a-D9"></a>多闻圣弟子宁于中见我、<a id="a-DA"></a>异我、<a id="a-DB"></a>相在不？<a id="a-DC"></a>”</p>
  <p id="aDD">答言：<a id="a-DE"></a>“不也，<a id="a-DF"></a>世尊。<a id="a-DG"></a>”</p>
  <p id="aDH">“受、<a id="a-DI"></a>想、<a id="a-DJ"></a>行、<a id="a-DK"></a>识亦复如是。<a id="a-DL"></a>”复问：<a id="a-DM"></a>“云何，<a id="a-DN"></a>仙尼，<a id="a-DO"></a>色是如来耶？<a id="a-DP"></a>”</p>
  <p id="aDQ">答言：<a id="a-DR"></a>“不也，<a id="a-DS"></a>世尊。<a id="a-DT"></a>”</p>
  <p id="aDU">“受、<a id="a-DV"></a>想、<a id="a-DW"></a>行、<a id="a-DX"></a>识是如来耶？<a id="a-DY"></a>”</p>
  <p id="aDZ">答言：<a id="a-Da"></a>“不也，<a id="a-Db"></a>世尊。<a id="a-Dc"></a>”</p>
  <p id="aDd">复问：<a id="a-De"></a>“仙尼，<a id="a-Df"></a>异色有如来耶？<a id="a-Dg"></a>异受、<a id="a-Dh"></a>想、<a id="a-Di"></a>行、<a id="a-Dj"></a>识有如来耶？<a id="a-Dk"></a>”</p>
  <p id="aDl">答言：<a id="a-Dm"></a>“不也，<a id="a-Dn"></a>世尊。<a id="a-Do"></a>”</p>
  <p id="aDp">复问：<a id="a-Dq"></a>“仙尼，<a id="a-Dr"></a>色中有如来耶？<a id="a-Ds"></a>受、<a id="a-Dt"></a>想、<a id="a-Du"></a>行、<a id="a-Dv"></a>识中有如来耶？<a id="a-Dw"></a>”</p>
  <p id="aDx">答言：<a id="a-Dy"></a>“不也，<a id="a-Dz"></a>世尊。<a id="a-E0"></a>”</p>
  <p id="aE1">复问：<a id="a-E2"></a>“仙尼，<a id="a-E3"></a>如来中有色耶？<a id="a-E4"></a>如来中有受、<a id="a-E5"></a>想、<a id="a-E6"></a>行、<a id="a-E7"></a>识耶？<a id="a-E8"></a>”</p>
  <p id="aE9">答言：<a id="a-EA"></a>“不也，<a id="a-EB"></a>世尊。<a id="a-EC"></a>”</p>
  <p id="aED">复问：<a id="a-EE"></a>“仙尼，<a id="a-EF"></a>非色，<a id="a-EG"></a>非受、<a id="a-EH"></a>想、<a id="a-EI"></a>行、<a id="a-EJ"></a>识有如来耶？<a id="a-EK"></a>”</p>
  <p id="aEL">答言：<a id="a-EM"></a>“不也，<a id="a-EN"></a>世尊。<a id="a-EO"></a>”</p>
  <p id="aEP">佛告仙尼：<a id="a-EQ"></a>“我诸弟子闻我所说，<a id="a-ER"></a>不悉解义而起慢无间等；<a id="a-ES"></a>非无间等故，<a id="a-ET"></a>慢则不断；<a id="a-EU"></a>慢不断故，<a id="a-EV"></a>舍此阴已，<a id="a-EW"></a>与阴相续生。<a id="a-EX"></a>是故，<a id="a-EY"></a>仙尼，<a id="a-EZ"></a>我则记说，<a id="a-Ea"></a>是诸弟子身坏命终，<a id="a-Eb"></a>生彼彼处。<a id="a-Ec"></a>所以者何？<a id="a-Ed"></a>以彼有余慢故。<a id="a-Ee"></a>仙尼，<a id="a-Ef"></a>我诸弟子于我所说，<a id="a-Eg"></a>能解义者，<a id="a-Eh"></a>彼于诸慢得无间等；<a id="a-Ei"></a>得无间等故，<a id="a-Ej"></a>诸慢则断；<a id="a-Ek"></a>诸慢断故，<a id="a-El"></a>身坏命终，<a id="a-Em"></a>更不相续。<a id="a-En"></a>仙尼，<a id="a-Eo"></a>如是弟子我不说彼舍此阴已，<a id="a-Ep"></a>生彼彼处。<a id="a-Eq"></a>所以者何？<a id="a-Er"></a>无因缘可记说故。<a id="a-Es"></a>欲令我记说者，<a id="a-Et"></a>当记说：<a id="a-Eu"></a>‘彼断诸爱欲，<a id="a-Ev"></a>永离有结，<a id="a-Ew"></a>正意解脱，<a id="a-Ex"></a>究竟苦边。<a id="a-Ey"></a>’我从昔来及今现在常说慢过、<a id="a-Ez"></a>慢集、<a id="a-F0"></a>慢生、<a id="a-F1"></a>慢起，<a id="a-F2"></a>若于慢无间等观，<a id="a-F3"></a>众苦不生。<a id="a-F4"></a>”</p>
  <p id="aF5">佛说此法时，<a id="a-F6"></a>仙尼出家远尘离垢，<a id="a-F7"></a>得法眼净。</p>
  <p id="aF8">尔时，<a id="a-F9"></a>仙尼出家见法、<a id="a-FA"></a>得法，<a id="a-FB"></a>断诸疑惑，<a id="a-FC"></a>不由他知，<a id="a-FD"></a>不由他度，<a id="a-FE"></a>于正法中，<a id="a-FF"></a>心得无畏；<a id="a-FG"></a>从座起，<a id="a-FH"></a>合掌白佛言：<a id="a-FI"></a>“世尊，<a id="a-FJ"></a>我得于正法中出家修梵行不？<a id="a-FK"></a>”</p>
  <p id="aFL">佛告仙尼：<a id="a-FM"></a>“汝于正法得出家、<a id="a-FN"></a>受具足戒、<a id="a-FO"></a>得比丘分。<a id="a-FP"></a>”</p>
  <p id="aFQ">尔时，<a id="a-FR"></a>仙尼得出家已，<a id="a-FS"></a>独一静处修不放逸，<a id="a-FT"></a>作如是思惟，<a id="a-FU"></a>所以族姓子剃除须发，<a id="a-FV"></a>正信、<a id="a-FW"></a>非家、<a id="a-FX"></a>出家学道，<a id="a-FY"></a>修行梵行，<a id="a-FZ"></a>见法自知得证：<a id="a-Fa"></a>我生已尽，<a id="a-Fb"></a>梵行已立，<a id="a-Fc"></a>所作已作，<a id="a-Fd"></a>自知不受后有，<a id="a-Fe"></a>得阿罗汉。</p>
  <p id="aFf">闻佛所说，<a id="a-Fg"></a>欢喜奉行。</p>
  <p id="aFh">如是我闻：<a id="a-Fi"></a>一时，<a id="a-Fj"></a>佛住王舍城迦兰陀竹园。<a id="a-Fk"></a>尔时，<a id="a-Fl"></a>有比丘名阿[少/兔]罗度，<a id="a-Fm"></a>住耆阇崛山。</p>
  <p id="aFn">时，<a id="a-Fo"></a>有众多外道出家往诣阿[少/兔]罗度所，<a id="a-Fp"></a>共相问讯；<a id="a-Fq"></a>共相问讯已，<a id="a-Fr"></a>于一面住，<a id="a-Fs"></a>白阿[少/兔]罗度言：<a id="a-Ft"></a>“欲有所问，<a id="a-Fu"></a>宁有闲暇为解释不？<a id="a-Fv"></a>”</p>
  <p id="aFw">阿[少/兔]罗度语诸外道言：<a id="a-Fx"></a>“随所欲问，<a id="a-Fy"></a>知者当答。<a id="a-Fz"></a>”</p>
  <p id="aG0">诸外道复问：<a id="a-G1"></a>“云何，<a id="a-G2"></a>尊者，<a id="a-G3"></a>如来死后为有耶？<a id="a-G4"></a>”</p>
  <p id="aG5">阿[少/兔]罗度言：<a id="a-G6"></a>“如世尊说，<a id="a-G7"></a>此是无记。<a id="a-G8"></a>”</p>
  <p id="aG9">又问：<a id="a-GA"></a>“如来死后为无耶？<a id="a-GB"></a>”</p>
  <p id="aGC">阿[少/兔]罗度言：<a id="a-GD"></a>“如世尊说，<a id="a-GE"></a>此亦无记。<a id="a-GF"></a>”</p>
  <p id="aGG">又问：<a id="a-GH"></a>“如来死后有无耶？<a id="a-GI"></a>非有非无耶？<a id="a-GJ"></a>”</p>
  <p id="aGK">阿[少/兔]罗度言：<a id="a-GL"></a>“如世尊说，<a id="a-GM"></a>此亦无记。<a id="a-GN"></a>”</p>
  <p id="aGO">复问阿[少/兔]罗度言：<a id="a-GP"></a>“云何，<a id="a-GQ"></a>尊者，<a id="a-GR"></a>如来死后有耶？<a id="a-GS"></a>说言无记。<a id="a-GT"></a>死后无耶？<a id="a-GU"></a>说言无记。<a id="a-GV"></a>死后有无耶？<a id="a-GW"></a>非有非无耶？<a id="a-GX"></a>说言无记。<a id="a-GY"></a>云何，<a id="a-GZ"></a>尊者，<a id="a-Ga"></a>沙门瞿昙为不知、<a id="a-Gb"></a>不见耶？<a id="a-Gc"></a>”</p>
  <p id="aGd">阿[少/兔]罗度言：<a id="a-Ge"></a>“世尊非不知、<a id="a-Gf"></a>非不见。<a id="a-Gg"></a>”</p>
  <p id="aGh">时，<a id="a-Gi"></a>诸外道于阿[少/兔]罗度所说，<a id="a-Gj"></a>心不喜悦，<a id="a-Gk"></a>呵骂已，<a id="a-Gl"></a>从座起去。</p>
  <p id="aGm">时，<a id="a-Gn"></a>阿[少/兔]罗度知诸外道去已，<a id="a-Go"></a>往诣佛所，<a id="a-Gp"></a>稽首佛足，<a id="a-Gq"></a>于一面住，<a id="a-Gr"></a>以诸外道所问，<a id="a-Gs"></a>向佛广说，<a id="a-Gt"></a>白佛言：<a id="a-Gu"></a>“世尊，<a id="a-Gv"></a>彼如是问，<a id="a-Gw"></a>我如是答，<a id="a-Gx"></a>为顺诸法说耶？<a id="a-Gy"></a>得无谤世尊耶？<a id="a-Gz"></a>为顺法耶？<a id="a-H0"></a>为违法耶？<a id="a-H1"></a>无令他来难诘，<a id="a-H2"></a>堕呵责处耶？<a id="a-H3"></a>”</p>
  <p id="aH4">佛告阿[少/兔]罗度言：<a id="a-H5"></a>“我今问汝，<a id="a-H6"></a>随所问答。<a id="a-H7"></a>阿[少/兔]罗度，<a id="a-H8"></a>色为常耶？<a id="a-H9"></a>为无常耶？<a id="a-HA"></a>”</p>
  <p id="aHB">答言：<a id="a-HC"></a>“无常。<a id="a-HD"></a>”</p>
  <p id="aHE">“受、<a id="a-HF"></a>想、<a id="a-HG"></a>行、<a id="a-HH"></a>识，<a id="a-HI"></a>为常、<a id="a-HJ"></a>无常耶？<a id="a-HK"></a>”</p>
  <p id="aHL">答言：<a id="a-HM"></a>“无常，<a id="a-HN"></a>世尊。<a id="a-HO"></a>”</p>
  <p id="aHP">“如焰摩迦契经广说，<a id="a-HQ"></a>乃至识是如来耶？<a id="a-HR"></a>”</p>
  <p id="aHS">答曰：<a id="a-HT"></a>“不也。<a id="a-HU"></a>”</p>
  <p id="aHV">佛告阿[少/兔]罗度：<a id="a-HW"></a>“作如是说者，<a id="a-HX"></a>随顺诸说，<a id="a-HY"></a>不谤如来，<a id="a-HZ"></a>非为越次；<a id="a-Ha"></a>如如来说，<a id="a-Hb"></a>诸次法说，<a id="a-Hc"></a>无有能来难诘诃责者。<a id="a-Hd"></a>所以者何？<a id="a-He"></a>我于色如实知，<a id="a-Hf"></a>色集、<a id="a-Hg"></a>色灭、<a id="a-Hh"></a>色灭道迹如实知。<a id="a-Hi"></a>阿[少/兔]罗度，<a id="a-Hj"></a>若舍如来所作，<a id="a-Hk"></a>无知无见说者，<a id="a-Hl"></a>此非等说。<a id="a-Hm"></a>”</p>
  <p id="aHn">佛说此经已，<a id="a-Ho"></a>阿[少/兔]罗度闻佛所说，<a id="a-Hp"></a>欢喜奉行。</p>
  <p id="aHq">如是我闻：<a id="a-Hr"></a>一时，<a id="a-Hs"></a>佛住婆祇国设首婆罗山鹿野深林中。</p>
  <p id="aHt">尔时，<a id="a-Hu"></a>有那拘罗长者，<a id="a-Hv"></a>百二十岁，<a id="a-Hw"></a>年耆根熟，<a id="a-Hx"></a>羸劣苦病，<a id="a-Hy"></a>而欲觐见世尊及先所宗重知识比丘；<a id="a-Hz"></a>来诣佛所，<a id="a-I0"></a>稽首佛足，<a id="a-I1"></a>退坐一面，<a id="a-I2"></a>白佛言：<a id="a-I3"></a>“世尊，<a id="a-I4"></a>我年衰老，<a id="a-I5"></a>羸劣苦病，<a id="a-I6"></a>自力勉励，<a id="a-I7"></a>觐见世尊及先所宗重知识比丘。<a id="a-I8"></a>惟愿世尊为我说法，<a id="a-I9"></a>令我长夜安乐！<a id="a-IA"></a>”</p>
  <p id="aIB">尔时，<a id="a-IC"></a>世尊告那拘罗长者：<a id="a-ID"></a>“善哉！<a id="a-IE"></a>长者，<a id="a-IF"></a>汝实年老根熟，<a id="a-IG"></a>羸劣苦患，<a id="a-IH"></a>而能自力觐见如来并余宗重知识比丘。<a id="a-II"></a>长者当知：<a id="a-IJ"></a>于苦患身，<a id="a-IK"></a>常当修学不苦患身。<a id="a-IL"></a>”</p>
  <p id="aIM">尔时，<a id="a-IN"></a>世尊为那拘罗长者示教照喜，<a id="a-IO"></a>默然而住。</p>
  <p id="aIP">那拘罗长者闻佛所说，<a id="a-IQ"></a>欢喜随喜，<a id="a-IR"></a>礼佛而去。</p>
  <p id="aIS">时，<a id="a-IT"></a>尊者舍利弗去世尊不远，<a id="a-IU"></a>坐一树下。<a id="a-IV"></a>那拘罗长者往诣尊者舍利弗所，<a id="a-IW"></a>稽首礼足，<a id="a-IX"></a>退坐一面。<a id="a-IY"></a>时，<a id="a-IZ"></a>尊者舍利弗问长者言：<a id="a-Ia"></a>“汝今诸根和悦，<a id="a-Ib"></a>貌色鲜明，<a id="a-Ic"></a>于世尊所得闻深法耶？<a id="a-Id"></a>”</p>
  <p id="aIe">那拘罗长者白舍利弗：<a id="a-If"></a>“今日世尊为我说法，<a id="a-Ig"></a>示教照喜，<a id="a-Ih"></a>以甘露法，<a id="a-Ii"></a>灌我身心，<a id="a-Ij"></a>是故我今诸根和悦，<a id="a-Ik"></a>颜貌鲜明。<a id="a-Il"></a>”</p>
  <p id="aIm">尊者舍利弗问长者言：<a id="a-In"></a>“世尊为汝说何等法，<a id="a-Io"></a>示教照喜，<a id="a-Ip"></a>甘露润泽？<a id="a-Iq"></a>”</p>
  <p id="aIr">那拘罗长者白舍利弗：<a id="a-Is"></a>“我向诣世尊所，<a id="a-It"></a>白世尊言：<a id="a-Iu"></a>‘我年衰老，<a id="a-Iv"></a>赢劣苦患，<a id="a-Iw"></a>自力而来，<a id="a-Ix"></a>觐见世尊及所宗重知识比丘。<a id="a-Iy"></a>’佛告我言：<a id="a-Iz"></a>‘善哉！<a id="a-J0"></a>长者，<a id="a-J1"></a>汝实衰老，<a id="a-J2"></a>羸劣苦患，<a id="a-J3"></a>而能自力诣我及见先所宗重比丘。<a id="a-J4"></a>汝今于此苦患之身，<a id="a-J5"></a>常当修学不苦患身。<a id="a-J6"></a>’世尊为我说如是法，<a id="a-J7"></a>示教照喜，<a id="a-J8"></a>甘露润泽。<a id="a-J9"></a>”</p>
  <p id="aJA">尊者舍利弗问长者言：<a id="a-JB"></a>“汝向何不重问世尊：<a id="a-JC"></a>云何苦患身、<a id="a-JD"></a>苦患心？<a id="a-JE"></a>云何苦患身、<a id="a-JF"></a>不苦患心？<a id="a-JG"></a>”</p>
  <p id="aJH">长者答言：<a id="a-JI"></a>“我以是义故，<a id="a-JJ"></a>来诣尊者，<a id="a-JK"></a>惟愿为我略说法要。<a id="a-JL"></a>”</p>
  <p id="aJM">尊者舍利弗语长者言：<a id="a-JN"></a>“善哉！<a id="a-JO"></a>长者，<a id="a-JP"></a>汝今谛听！<a id="a-JQ"></a>当为汝说。<a id="a-JR"></a>愚痴无闻凡夫于色集、<a id="a-JS"></a>色灭、<a id="a-JT"></a>色患、<a id="a-JU"></a>色味、<a id="a-JV"></a>色离不如实知；<a id="a-JW"></a>不如实知故，<a id="a-JX"></a>爱乐于色，<a id="a-JY"></a>言色是我、<a id="a-JZ"></a>是我所，<a id="a-Ja"></a>而取摄受。<a id="a-Jb"></a>彼色若坏、<a id="a-Jc"></a>若异，<a id="a-Jd"></a>心识随转，<a id="a-Je"></a>恼苦生；<a id="a-Jf"></a>恼苦生已，<a id="a-Jg"></a>恐怖、<a id="a-Jh"></a>障礙、<a id="a-Ji"></a>顾念、<a id="a-Jj"></a>忧苦、<a id="a-Jk"></a>结恋。<a id="a-Jl"></a>于受、<a id="a-Jm"></a>想、<a id="a-Jn"></a>行、<a id="a-Jo"></a>识亦复如是，<a id="a-Jp"></a>是名身心苦患。</p>
  <p id="aJq">“云何身苦患、<a id="a-Jr"></a>心不苦患？<a id="a-Js"></a>多闻圣弟子于色集、<a id="a-Jt"></a>色灭、<a id="a-Ju"></a>色味、<a id="a-Jv"></a>色患、<a id="a-Jw"></a>色离如实知；<a id="a-Jx"></a>如实知已，<a id="a-Jy"></a>不生爱乐见色是我、<a id="a-Jz"></a>是我所；<a id="a-K0"></a>彼色若变、<a id="a-K1"></a>若异，<a id="a-K2"></a>心不随转恼苦生；<a id="a-K3"></a>心不随转恼苦生已，<a id="a-K4"></a>得不恐怖、<a id="a-K5"></a>障碍、<a id="a-K6"></a>顾念、<a id="a-K7"></a>结恋。<a id="a-K8"></a>受、<a id="a-K9"></a>想、<a id="a-KA"></a>行、<a id="a-KB"></a>识亦复如是，<a id="a-KC"></a>是名身苦患、<a id="a-KD"></a>心不苦患。<a id="a-KE"></a>”</p>
  <p id="aKF">尊者舍利弗说是法时，<a id="a-KG"></a>那拘罗长者得法眼净。<a id="a-KH"></a>尔时，<a id="a-KI"></a>那拘罗长者见法、<a id="a-KJ"></a>得法、<a id="a-KK"></a>知法、<a id="a-KL"></a>入法，<a id="a-KM"></a>度诸狐疑，<a id="a-KN"></a>不由于他，<a id="a-KO"></a>于正法中，<a id="a-KP"></a>心得无畏；<a id="a-KQ"></a>从座起，<a id="a-KR"></a>整衣服，<a id="a-KS"></a>恭敬合掌，<a id="a-KT"></a>白尊者舍利弗：<a id="a-KU"></a>“我已超、<a id="a-KV"></a>已度，<a id="a-KW"></a>我今归依佛、<a id="a-KX"></a>法、<a id="a-KY"></a>僧宝，<a id="a-KZ"></a>为优婆塞，<a id="a-Ka"></a>证知我，<a id="a-Kb"></a>我今尽寿归依三宝。<a id="a-Kc"></a>”</p>
  <p id="aKd">尔时，<a id="a-Ke"></a>那拘罗长者闻尊者舍利弗所说，<a id="a-Kf"></a>欢喜随喜，<a id="a-Kg"></a>作礼而去。</p>
  <p id="aKh">如是我闻：<a id="a-Ki"></a>一时，<a id="a-Kj"></a>佛住释氏天现聚落。</p>
  <p id="aKk">尔时，<a id="a-Kl"></a>有西方众多比丘欲还西方安居，<a id="a-Km"></a>诣世尊所，<a id="a-Kn"></a>稽首佛足，<a id="a-Ko"></a>退坐一面。</p>
  <p id="aKp">尔时，<a id="a-Kq"></a>世尊为其说法，<a id="a-Kr"></a>示教照喜。<a id="a-Ks"></a>种种示教照喜已，<a id="a-Kt"></a>时西方众多比丘从座起，<a id="a-Ku"></a>合掌白佛言：<a id="a-Kv"></a>“世尊，<a id="a-Kw"></a>我西方众多比丘欲还西方安居，<a id="a-Kx"></a>今请奉辞。<a id="a-Ky"></a>”</p>
  <p id="aKz">佛告西方诸比丘：<a id="a-L0"></a>“汝辞舍利弗未？<a id="a-L1"></a>”</p>
  <p id="aL2">答言：<a id="a-L3"></a>“未辞。<a id="a-L4"></a>”</p>
  <p id="aL5">佛告西方诸比丘：<a id="a-L6"></a>“舍利弗淳修梵行，<a id="a-L7"></a>汝当奉辞，<a id="a-L8"></a>能令汝等以义饶益，<a id="a-L9"></a>长夜安乐！<a id="a-LA"></a>”</p>
  <p id="aLB">时，<a id="a-LC"></a>西方诸比丘辞退欲去。<a id="a-LD"></a>时，<a id="a-LE"></a>尊者舍利弗去佛不远，<a id="a-LF"></a>坐一坚固树下，<a id="a-LG"></a>西方诸比丘往诣尊者舍利弗所，<a id="a-LH"></a>稽首礼足，<a id="a-LI"></a>退坐一面，<a id="a-LJ"></a>白尊者舍利弗言：<a id="a-LK"></a>“我等欲还西方安居，<a id="a-LL"></a>故来奉辞。<a id="a-LM"></a>”</p>
  <p id="aLN">舍利弗言：<a id="a-LO"></a>“汝等辞世尊未？<a id="a-LP"></a>”</p>
  <p id="aLQ">答言：<a id="a-LR"></a>“已辞。<a id="a-LS"></a>”</p>
  <p id="aLT">舍利弗言：<a id="a-LU"></a>“汝等还西方，<a id="a-LV"></a>处处异国，<a id="a-LW"></a>种种异众，<a id="a-LX"></a>必当问汝。<a id="a-LY"></a>汝等今于世尊所，<a id="a-LZ"></a>闻善说法，<a id="a-La"></a>当善受、<a id="a-Lb"></a>善持、<a id="a-Lc"></a>善观、<a id="a-Ld"></a>善入，<a id="a-Le"></a>足能为彼具足宣说，<a id="a-Lf"></a>不毁佛耶？<a id="a-Lg"></a>不令彼众难问、<a id="a-Lh"></a>诘责、<a id="a-Li"></a>堕负处耶？<a id="a-Lj"></a>”</p>
  <p id="aLk">彼诸比丘白舍利弗：<a id="a-Ll"></a>“我等为闻法故，<a id="a-Lm"></a>来诣尊者，<a id="a-Ln"></a>惟愿尊者具为我说，<a id="a-Lo"></a>哀愍故！<a id="a-Lp"></a>”</p>
  <p id="aLq">尊者舍利弗告诸比丘：<a id="a-Lr"></a>“阎浮提人聪明利根，<a id="a-Ls"></a>若刹利、<a id="a-Lt"></a>若婆罗门、<a id="a-Lu"></a>若长者、<a id="a-Lv"></a>若沙门，<a id="a-Lw"></a>必当问汝：<a id="a-Lx"></a>‘汝彼大师云何说法？<a id="a-Ly"></a>以何教授汝？<a id="a-Lz"></a>’当答言：<a id="a-M0"></a>‘大师唯说调伏欲贪，<a id="a-M1"></a>以此教授。<a id="a-M2"></a>’当复问汝：<a id="a-M3"></a>‘于何法中调伏欲贪？<a id="a-M4"></a>’当复答言：<a id="a-M5"></a>‘大师唯说于彼色阴调伏欲贪，<a id="a-M6"></a>于受、<a id="a-M7"></a>想、<a id="a-M8"></a>行、<a id="a-M9"></a>识阴调伏欲贪，<a id="a-MA"></a>我大师如是说法。<a id="a-MB"></a>’彼当复问：<a id="a-MC"></a>‘欲贪有何过患故，<a id="a-MD"></a>大师说于色调伏欲贪，<a id="a-ME"></a>受、<a id="a-MF"></a>想、<a id="a-MG"></a>行、<a id="a-MH"></a>识调伏欲贪？<a id="a-MI"></a>’汝复应答言：<a id="a-MJ"></a>‘若于色欲不断、<a id="a-MK"></a>贪不断、<a id="a-ML"></a>爱不断、<a id="a-MM"></a>念不断、<a id="a-MN"></a>渴不断者，<a id="a-MO"></a>彼色若变、<a id="a-MP"></a>若异，<a id="a-MQ"></a>则生忧、<a id="a-MR"></a>悲、<a id="a-MS"></a>恼苦；<a id="a-MT"></a>受、<a id="a-MU"></a>想、<a id="a-MV"></a>行、<a id="a-MW"></a>识亦复如是。<a id="a-MX"></a>见欲贪有如是过故，<a id="a-MY"></a>于色调伏欲贪，<a id="a-MZ"></a>于受、<a id="a-Ma"></a>想、<a id="a-Mb"></a>行、<a id="a-Mc"></a>识调伏欲贪。<a id="a-Md"></a>’彼复当问：<a id="a-Me"></a>‘见断欲贪、<a id="a-Mf"></a>有何福利故，<a id="a-Mg"></a>大师说于色调伏欲贪，<a id="a-Mh"></a>于受、<a id="a-Mi"></a>想、<a id="a-Mj"></a>行、<a id="a-Mk"></a>识调伏欲贪？<a id="a-Ml"></a>’当复答言：<a id="a-Mm"></a>‘若于色断欲、<a id="a-Mn"></a>断贪、<a id="a-Mo"></a>断念、<a id="a-Mp"></a>断爱、<a id="a-Mq"></a>断渴，<a id="a-Mr"></a>彼色若变、<a id="a-Ms"></a>若异，<a id="a-Mt"></a>不起忧、<a id="a-Mu"></a>悲、<a id="a-Mv"></a>恼苦；<a id="a-Mw"></a>受、<a id="a-Mx"></a>想、<a id="a-My"></a>行、<a id="a-Mz"></a>识亦复如是。<a id="a-N0"></a>’</p>
  <p id="aN1">“诸尊，<a id="a-N2"></a>若受诸不善法因缘故，<a id="a-N3"></a>今得现法乐住，<a id="a-N4"></a>不苦、<a id="a-N5"></a>不碍、<a id="a-N6"></a>不恼、<a id="a-N7"></a>不热，<a id="a-N8"></a>身坏命终生于善处者，<a id="a-N9"></a>世尊终不说言‘当断诸不善法’，<a id="a-NA"></a>亦不教人于佛法中修诸梵行，<a id="a-NB"></a>得尽苦边。<a id="a-NC"></a>以受诸不善法因缘故，<a id="a-ND"></a>今现法苦住，<a id="a-NE"></a>障碍热恼，<a id="a-NF"></a>身坏命终，<a id="a-NG"></a>堕恶道中，<a id="a-NH"></a>是故世尊说言‘当断不善法’，<a id="a-NI"></a>于佛法中修诸梵行，<a id="a-NJ"></a>平等尽苦，<a id="a-NK"></a>究竟苦边。<a id="a-NL"></a>若受诸善法因缘，<a id="a-NM"></a>现法苦住，<a id="a-NN"></a>障碍热恼，<a id="a-NO"></a>身坏命终堕恶道中者，<a id="a-NP"></a>世尊终不说受持善法，<a id="a-NQ"></a>于佛法中，<a id="a-NR"></a>修诸梵行，<a id="a-NS"></a>平等尽苦，<a id="a-NT"></a>究竟苦边。<a id="a-NU"></a>受持善法，<a id="a-NV"></a>现法乐住，<a id="a-NW"></a>不苦、<a id="a-NX"></a>不碍、<a id="a-NY"></a>不恼、<a id="a-NZ"></a>不热，<a id="a-Na"></a>身坏命终，<a id="a-Nb"></a>生于善处，<a id="a-Nc"></a>是故世尊赞叹、<a id="a-Nd"></a>教人受诸善法，<a id="a-Ne"></a>于佛法中，<a id="a-Nf"></a>修诸梵行，<a id="a-Ng"></a>平等尽苦，<a id="a-Nh"></a>究竟苦边。<a id="a-Ni"></a>”</p>
  <p id="aNj">尊者舍利弗说是法时，<a id="a-Nk"></a>西方诸比丘不起诸漏，<a id="a-Nl"></a>心得解脱。<a id="a-Nm"></a>尊者舍利弗说是法时，<a id="a-Nn"></a>诸比丘欢喜随喜，<a id="a-No"></a>作礼而去。</p>
  <p id="aNp">如是我闻：<a id="a-Nq"></a>一时，<a id="a-Nr"></a>佛住舍卫国祇树给孤独园。</p>
  <p id="aNs">尔时，<a id="a-Nt"></a>世尊告诸比丘：<a id="a-Nu"></a>“譬如池水方五十由旬，<a id="a-Nv"></a>深亦如是，<a id="a-Nw"></a>其水盈满。<a id="a-Nx"></a>复有士夫，<a id="a-Ny"></a>以毛、<a id="a-Nz"></a>以草，<a id="a-O0"></a>或以指爪，<a id="a-O1"></a>以渧彼水。<a id="a-O2"></a>诸比丘，<a id="a-O3"></a>于意云何？<a id="a-O4"></a>彼士夫水渧为多，<a id="a-O5"></a>池水为多？<a id="a-O6"></a>”</p>
  <p id="aO7">比丘白佛：<a id="a-O8"></a>“彼士夫以毛、<a id="a-O9"></a>以草，<a id="a-OA"></a>或以指爪，<a id="a-OB"></a>所渧之水少，<a id="a-OC"></a>少不足言；<a id="a-OD"></a>池水甚多，<a id="a-OE"></a>百千万倍，<a id="a-OF"></a>不可为比。<a id="a-OG"></a>”</p>
  <p id="aOH">“如是，<a id="a-OI"></a>诸比丘，<a id="a-OJ"></a>见谛者所断众苦，<a id="a-OK"></a>如彼池水，<a id="a-OL"></a>于未来世永不复生。<a id="a-OM"></a>”</p>
  <p id="aON">尔时，<a id="a-OO"></a>世尊说是法已，<a id="a-OP"></a>入室坐禅。<a id="a-OQ"></a>时，<a id="a-OR"></a>尊者舍利弗于众中坐。<a id="a-OS"></a>世尊入室去后，<a id="a-OT"></a>告诸比丘：<a id="a-OU"></a>“未曾所闻！<a id="a-OV"></a>世尊今日善说池譬。<a id="a-OW"></a>所以者何？<a id="a-OX"></a>圣弟子具足见谛，<a id="a-OY"></a>得无间等果。<a id="a-OZ"></a>若凡俗邪见、<a id="a-Oa"></a>身见、<a id="a-Ob"></a>根本身见、<a id="a-Oc"></a>集身见、<a id="a-Od"></a>生身见起，<a id="a-Oe"></a>谓忧戚隐覆，<a id="a-Of"></a>庆吉保惜、<a id="a-Og"></a>说我、<a id="a-Oh"></a>说众生、<a id="a-Oi"></a>说奇特矜举，<a id="a-Oj"></a>如是众邪悉皆除灭，<a id="a-Ok"></a>断除根本；<a id="a-Ol"></a>如折多罗树，<a id="a-Om"></a>于未来世更不复生。</p>
  <p id="aOn">“诸比丘，<a id="a-Oo"></a>何等为见谛圣弟子断上众邪，<a id="a-Op"></a>于未来世永不复起？<a id="a-Oq"></a>愚痴无闻凡夫见色是我、<a id="a-Or"></a>异我、<a id="a-Os"></a>我在色、<a id="a-Ot"></a>色在我；<a id="a-Ou"></a>见受、<a id="a-Ov"></a>想、<a id="a-Ow"></a>行、<a id="a-Ox"></a>识，<a id="a-Oy"></a>是我、<a id="a-Oz"></a>异我、<a id="a-P0"></a>我在识、<a id="a-P1"></a>识在我。</p>
  <p id="aP2">“云何见色是我？<a id="a-P3"></a>得地一切入处正受，<a id="a-P4"></a>观已，<a id="a-P5"></a>作是念：<a id="a-P6"></a>‘地即是我，<a id="a-P7"></a>我即是地，<a id="a-P8"></a>我及地唯一无二，<a id="a-P9"></a>不异不别。<a id="a-PA"></a>’如是水、<a id="a-PB"></a>火、<a id="a-PC"></a>风、<a id="a-PD"></a>青、<a id="a-PE"></a>黄、<a id="a-PF"></a>赤、<a id="a-PG"></a>白一切入处正受，<a id="a-PH"></a>观已，<a id="a-PI"></a>作是念：<a id="a-PJ"></a>‘行即是我，<a id="a-PK"></a>我即是行，<a id="a-PL"></a>唯一无二，<a id="a-PM"></a>不异不别。<a id="a-PN"></a>’如是于一切入处，<a id="a-PO"></a>一一计我，<a id="a-PP"></a>是名色即是我。<a id="a-PQ"></a>云何见色异我？<a id="a-PR"></a>若彼见受是我，<a id="a-PS"></a>见受是我已，<a id="a-PT"></a>见色是我所，<a id="a-PU"></a>或见想、<a id="a-PV"></a>行、<a id="a-PW"></a>识即是我，<a id="a-PX"></a>见色是我所。<a id="a-PY"></a>云何见我中色？<a id="a-PZ"></a>谓见受是我，<a id="a-Pa"></a>色在我中；<a id="a-Pb"></a>又见想、<a id="a-Pc"></a>行、<a id="a-Pd"></a>识即是我，<a id="a-Pe"></a>色在我中。<a id="a-Pf"></a>云何见色中我？<a id="a-Pg"></a>谓见受即是我，<a id="a-Ph"></a>于色中住，<a id="a-Pi"></a>入于色，<a id="a-Pj"></a>周遍其四体；<a id="a-Pk"></a>见想、<a id="a-Pl"></a>行、<a id="a-Pm"></a>识是我，<a id="a-Pn"></a>于色中住，<a id="a-Po"></a>周遍其四体，<a id="a-Pp"></a>是名色中我。</p>
  <p id="aPq">“云何见受即是我？<a id="a-Pr"></a>谓六受身：<a id="a-Ps"></a>眼触生受，<a id="a-Pt"></a>耳、<a id="a-Pu"></a>鼻、<a id="a-Pv"></a>舌、<a id="a-Pw"></a>身、<a id="a-Px"></a>意触生受。<a id="a-Py"></a>此六受身一一见是我，<a id="a-Pz"></a>我是受，<a id="a-Q0"></a>是名受即是我。<a id="a-Q1"></a>云何见受异我？<a id="a-Q2"></a>谓见色是我，<a id="a-Q3"></a>受是我所；<a id="a-Q4"></a>谓想、<a id="a-Q5"></a>行、<a id="a-Q6"></a>识是我，<a id="a-Q7"></a>受是我所，<a id="a-Q8"></a>是名受异我。<a id="a-Q9"></a>云何见我中受？<a id="a-QA"></a>谓色是我，<a id="a-QB"></a>受在其中；<a id="a-QC"></a>想、<a id="a-QD"></a>行、<a id="a-QE"></a>识是我，<a id="a-QF"></a>受在其中，<a id="a-QG"></a>是谓我中受。<a id="a-QH"></a>云何见受中我？<a id="a-QI"></a>谓色是我，<a id="a-QJ"></a>于受中住，<a id="a-QK"></a>周遍其四体；<a id="a-QL"></a>想、<a id="a-QM"></a>行、<a id="a-QN"></a>识是我，<a id="a-QO"></a>于受中住，<a id="a-QP"></a>周遍其四体，<a id="a-QQ"></a>是名受中我。</p>
  <p id="aQR">“云何见想即是我？<a id="a-QS"></a>谓六想身：<a id="a-QT"></a>眼触生想，<a id="a-QU"></a>耳、<a id="a-QV"></a>鼻、<a id="a-QW"></a>舌、<a id="a-QX"></a>身、<a id="a-QY"></a>意触生想。<a id="a-QZ"></a>此六想身一一见是我，<a id="a-Qa"></a>是名想即是我。<a id="a-Qb"></a>云何见想异我？<a id="a-Qc"></a>谓见色是我，<a id="a-Qd"></a>想是我所；<a id="a-Qe"></a>受、<a id="a-Qf"></a>行、<a id="a-Qg"></a>识是我，<a id="a-Qh"></a>想是我所，<a id="a-Qi"></a>是名想异我。<a id="a-Qj"></a>云何见我中想？<a id="a-Qk"></a>谓色是我，<a id="a-Ql"></a>想在中住；<a id="a-Qm"></a>受、<a id="a-Qn"></a>行、<a id="a-Qo"></a>识是我，<a id="a-Qp"></a>想在中住。<a id="a-Qq"></a>云何见想中我？<a id="a-Qr"></a>谓色是我，<a id="a-Qs"></a>于想中住，<a id="a-Qt"></a>周遍其四体；<a id="a-Qu"></a>受、<a id="a-Qv"></a>行、<a id="a-Qw"></a>识是我，<a id="a-Qx"></a>于想中住，<a id="a-Qy"></a>周遍其四体，<a id="a-Qz"></a>是名想中我。</p>
  <p id="aR0">“云何见行是我？<a id="a-R1"></a>谓六思身：<a id="a-R2"></a>眼触生思，<a id="a-R3"></a>耳、<a id="a-R4"></a>鼻、<a id="a-R5"></a>舌、<a id="a-R6"></a>身意触生思。<a id="a-R7"></a>于此六思身一一见是我，<a id="a-R8"></a>是名行即是我。<a id="a-R9"></a>云何见行异我？<a id="a-RA"></a>谓色是我，<a id="a-RB"></a>行是我所；<a id="a-RC"></a>受、<a id="a-RD"></a>想、<a id="a-RE"></a>识是我，<a id="a-RF"></a>行是我所，<a id="a-RG"></a>是名行异我。<a id="a-RH"></a>云何见我中行？<a id="a-RI"></a>谓色是我，<a id="a-RJ"></a>行在中住；<a id="a-RK"></a>受、<a id="a-RL"></a>想、<a id="a-RM"></a>行、<a id="a-RN"></a>识是我，<a id="a-RO"></a>行在中住，<a id="a-RP"></a>是谓我中行。<a id="a-RQ"></a>云何见行中我？<a id="a-RR"></a>谓色是我，<a id="a-RS"></a>于行中住，<a id="a-RT"></a>周遍其四体；<a id="a-RU"></a>谓受、<a id="a-RV"></a>想、<a id="a-RW"></a>识是我，<a id="a-RX"></a>于行中住，<a id="a-RY"></a>周遍其四体，<a id="a-RZ"></a>是名行中我。</p>
  <p id="aRa">“云何见识即是我？<a id="a-Rb"></a>谓六识身：<a id="a-Rc"></a>眼识、<a id="a-Rd"></a>耳、<a id="a-Re"></a>鼻、<a id="a-Rf"></a>舌、<a id="a-Rg"></a>身、<a id="a-Rh"></a>意识身。<a id="a-Ri"></a>于此六识身一一见是我，<a id="a-Rj"></a>是名识即是我。<a id="a-Rk"></a>云何见识异我？<a id="a-Rl"></a>见色是我，<a id="a-Rm"></a>识是我所；<a id="a-Rn"></a>见受、<a id="a-Ro"></a>想、<a id="a-Rp"></a>行是我，<a id="a-Rq"></a>识是我所，<a id="a-Rr"></a>是名识异我。<a id="a-Rs"></a>云何见我中识？<a id="a-Rt"></a>谓色是我，<a id="a-Ru"></a>识在中住；<a id="a-Rv"></a>受、<a id="a-Rw"></a>想、<a id="a-Rx"></a>行是我，<a id="a-Ry"></a>识在中住，<a id="a-Rz"></a>是名我中识。<a id="a-S0"></a>云何识中我？<a id="a-S1"></a>谓色是我，<a id="a-S2"></a>于识中住，<a id="a-S3"></a>周遍其四体；<a id="a-S4"></a>受、<a id="a-S5"></a>想、<a id="a-S6"></a>行是我，<a id="a-S7"></a>于识中住，<a id="a-S8"></a>周遍其四体，<a id="a-S9"></a>是名识中我。</p>
  <p id="aSA">“如是圣弟子见四真谛，<a id="a-SB"></a>得无间等果，<a id="a-SC"></a>断诸邪见，<a id="a-SD"></a>于未来世永不复起。<a id="a-SE"></a>所有诸色，<a id="a-SF"></a>若过去若未来若现在、<a id="a-SG"></a>若内若外、<a id="a-SH"></a>若粗若细、<a id="a-SI"></a>若好若丑、<a id="a-SJ"></a>若远若近，<a id="a-SK"></a>一向积聚，<a id="a-SL"></a>作如是观：<a id="a-SM"></a>一切无常、<a id="a-SN"></a>一切苦、<a id="a-SO"></a>一切空、<a id="a-SP"></a>一切非我，<a id="a-SQ"></a>不应爱乐、<a id="a-SR"></a>摄受、<a id="a-SS"></a>保持；<a id="a-ST"></a>受、<a id="a-SU"></a>想、<a id="a-SV"></a>行、<a id="a-SW"></a>识亦复如是，<a id="a-SX"></a>不应爱乐、<a id="a-SY"></a>摄受、<a id="a-SZ"></a>保持，<a id="a-Sa"></a>如是观。<a id="a-Sb"></a>善系心住，<a id="a-Sc"></a>不愚于法，<a id="a-Sd"></a>复观精进，<a id="a-Se"></a>离诸懈怠，<a id="a-Sf"></a>心得喜乐，<a id="a-Sg"></a>身心猗息，<a id="a-Sh"></a>寂静舍住。<a id="a-Si"></a>具诸道品，<a id="a-Sj"></a>修行满足，<a id="a-Sk"></a>永离诸恶，<a id="a-Sl"></a>非不消炀、<a id="a-Sm"></a>非不寂灭，<a id="a-Sn"></a>灭而不起、<a id="a-So"></a>减而不增、<a id="a-Sp"></a>断而不生，<a id="a-Sq"></a>不生、<a id="a-Sr"></a>不取、<a id="a-Ss"></a>不著，<a id="a-St"></a>自觉涅槃：<a id="a-Su"></a>我生已尽，<a id="a-Sv"></a>梵行已立，<a id="a-Sw"></a>所作已作，<a id="a-Sx"></a>自知不受后有。<a id="a-Sy"></a>”</p>
  <p id="aSz">舍利弗说是法时，<a id="a-T0"></a>六十比丘不受诸漏，<a id="a-T1"></a>心得解脱。<a id="a-T2"></a>佛说此经已，<a id="a-T3"></a>诸比丘闻佛所说，<a id="a-T4"></a>欢喜奉行。</p>
  <p id="aT5">如是我闻：<a id="a-T6"></a>一时，<a id="a-T7"></a>佛住毗舍离猕猴池侧。</p>
  <p id="aT8">毗舍离国有尼揵子，<a id="a-T9"></a>聪慧明哲，<a id="a-TA"></a>善解诸论，<a id="a-TB"></a>有聪明慢；<a id="a-TC"></a>所广集诸论，<a id="a-TD"></a>妙智入微，<a id="a-TE"></a>为众说法，<a id="a-TF"></a>超诸论师，<a id="a-TG"></a>每作是念：<a id="a-TH"></a>“诸沙门、<a id="a-TI"></a>婆罗门无敌我者，<a id="a-TJ"></a>乃至如来亦能共论。<a id="a-TK"></a>诸论师辈，<a id="a-TL"></a>闻我名者，<a id="a-TM"></a>头额津腋下汗，<a id="a-TN"></a>毛孔流水。<a id="a-TO"></a>我论议风，<a id="a-TP"></a>能偃草折树，<a id="a-TQ"></a>摧破金石，<a id="a-TR"></a>伏诸龙象，<a id="a-TS"></a>何况人间诸论师辈，<a id="a-TT"></a>能当我者？<a id="a-TU"></a>”</p>
  <p id="aTV">时，<a id="a-TW"></a>有比丘名阿湿波誓，<a id="a-TX"></a>晨朝著衣持钵，<a id="a-TY"></a>威仪详序，<a id="a-TZ"></a>端视平涉，<a id="a-Ta"></a>入城乞食。<a id="a-Tb"></a>尔时，<a id="a-Tc"></a>萨遮尼揵子，<a id="a-Td"></a>有少缘事，<a id="a-Te"></a>诣诸聚落，<a id="a-Tf"></a>从城门出，<a id="a-Tg"></a>遥见比丘阿湿波誓，<a id="a-Th"></a>即诣其所，<a id="a-Ti"></a>问言：<a id="a-Tj"></a>“沙门瞿昙为诸弟子云何说法？<a id="a-Tk"></a>以何等法教诸弟子，<a id="a-Tl"></a>令其修习？<a id="a-Tm"></a>”</p>
  <p id="aTn">阿湿波誓言：<a id="a-To"></a>“火种居士，<a id="a-Tp"></a>世尊如是说法教诸弟子，<a id="a-Tq"></a>令随修学，<a id="a-Tr"></a>言：<a id="a-Ts"></a>‘诸比丘，<a id="a-Tt"></a>于色当观无我，<a id="a-Tu"></a>受、<a id="a-Tv"></a>想、<a id="a-Tw"></a>行、<a id="a-Tx"></a>识当观无我。<a id="a-Ty"></a>此五受阴勤方便观，<a id="a-Tz"></a>如病、<a id="a-U0"></a>如痈、<a id="a-U1"></a>如刺、<a id="a-U2"></a>如杀，<a id="a-U3"></a>无常、<a id="a-U4"></a>苦、<a id="a-U5"></a>空、<a id="a-U6"></a>非我。<a id="a-U7"></a>’”</p>
  <p id="aU8">萨遮尼揵子闻此语心不喜，<a id="a-U9"></a>作是言：<a id="a-UA"></a>“阿湿波誓，<a id="a-UB"></a>汝必误听，<a id="a-UC"></a>沙门瞿昙终不作是说。<a id="a-UD"></a>若沙门瞿昙作是说者，<a id="a-UE"></a>则是邪见，<a id="a-UF"></a>我当诣彼难诘令止。<a id="a-UG"></a>”</p>
  <p id="aUH">尔时，<a id="a-UI"></a>萨遮尼揵子往诣聚落——诸离车等集会之处，<a id="a-UJ"></a>语诸离车言：<a id="a-UK"></a>“我今日见沙门瞿昙第一弟子，<a id="a-UL"></a>名阿湿波誓，<a id="a-UM"></a>薄共论议，<a id="a-UN"></a>若如其所说者，<a id="a-UO"></a>我当诣彼沙门瞿昙，<a id="a-UP"></a>与共论议，<a id="a-UQ"></a>进却回转，<a id="a-UR"></a>必随我意。<a id="a-US"></a>譬如士夫刈拔茇草，<a id="a-UT"></a>手执其茎，<a id="a-UU"></a>空中抖擞，<a id="a-UV"></a>除诸乱秽；<a id="a-UW"></a>我亦如是，<a id="a-UX"></a>与沙门瞿昙论议难诘，<a id="a-UY"></a>执其要领，<a id="a-UZ"></a>进却回转，<a id="a-Ua"></a>随其所欲，<a id="a-Ub"></a>去其邪说。<a id="a-Uc"></a>如沽酒家执其酒囊，<a id="a-Ud"></a>压取清醇，<a id="a-Ue"></a>去其糟滓；<a id="a-Uf"></a>我亦如是，<a id="a-Ug"></a>诣法门瞿昙论议难诘，<a id="a-Uh"></a>进却回转，<a id="a-Ui"></a>取其清真，<a id="a-Uj"></a>去诸邪说。<a id="a-Uk"></a>如织席师，<a id="a-Ul"></a>以席盛诸秽物，<a id="a-Um"></a>欲市卖时，<a id="a-Un"></a>以水洗泽，<a id="a-Uo"></a>去诸臭秽；<a id="a-Up"></a>我亦如是，<a id="a-Uq"></a>诣沙门瞿昙所，<a id="a-Ur"></a>与共论议，<a id="a-Us"></a>进却回转，<a id="a-Ut"></a>执其纲领，<a id="a-Uu"></a>去诸秽说。<a id="a-Uv"></a>譬如王家调象之师，<a id="a-Uw"></a>牵大醉象，<a id="a-Ux"></a>入深水中，<a id="a-Uy"></a>洗其身体、<a id="a-Uz"></a>四支、<a id="a-V0"></a>耳、<a id="a-V1"></a>鼻，<a id="a-V2"></a>周遍沐浴，<a id="a-V3"></a>去诸粗秽；<a id="a-V4"></a>我亦如是，<a id="a-V5"></a>诣沙门瞿昙所，<a id="a-V6"></a>论议难诘，<a id="a-V7"></a>进却回转，<a id="a-V8"></a>随意自在，<a id="a-V9"></a>执其要领，<a id="a-VA"></a>去诸秽说。<a id="a-VB"></a>如诸离车，<a id="a-VC"></a>亦应共往观其得失。<a id="a-VD"></a>”</p>
  <p id="aVE">中有离车作如是言：<a id="a-VF"></a>“若萨遮尼揵子能与沙门瞿昙共论议者，<a id="a-VG"></a>无有是处！<a id="a-VH"></a>”复有说言：<a id="a-VI"></a>“萨遮尼揵子聪慧利根，<a id="a-VJ"></a>能共论议。<a id="a-VK"></a>”时，<a id="a-VL"></a>有五百离车与萨遮尼揵子共诣佛所，<a id="a-VM"></a>为论议故。</p>
  <p id="aVN">尔时，<a id="a-VO"></a>世尊于大林中，<a id="a-VP"></a>坐一树下，<a id="a-VQ"></a>住于天住。<a id="a-VR"></a>时，<a id="a-VS"></a>有众多比丘出房外林中经行，<a id="a-VT"></a>遥见萨遮尼揵子来，<a id="a-VU"></a>渐渐诣诸比丘所，<a id="a-VV"></a>问诸比丘言：<a id="a-VW"></a>“沙门瞿昙住在何所？<a id="a-VX"></a>”</p>
  <p id="aVY">比丘答言：<a id="a-VZ"></a>“在大林中，<a id="a-Va"></a>依一树下，<a id="a-Vb"></a>住于天住。<a id="a-Vc"></a>”</p>
  <p id="aVd">萨遮尼揵子即诣佛所，<a id="a-Ve"></a>恭敬问讯，<a id="a-Vf"></a>于一面坐。<a id="a-Vg"></a>诸离车长者亦诣佛所，<a id="a-Vh"></a>有恭敬者，<a id="a-Vi"></a>有合掌问讯者，<a id="a-Vj"></a>问讯已，<a id="a-Vk"></a>于一面住。</p>
  <p id="aVl">时，<a id="a-Vm"></a>萨遮尼揵子白佛言：<a id="a-Vn"></a>“我闻瞿昙作如是说法，<a id="a-Vo"></a>作如是教授诸弟子：<a id="a-Vp"></a>教诸弟子于色观察无我，<a id="a-Vq"></a>受、<a id="a-Vr"></a>想、<a id="a-Vs"></a>行、<a id="a-Vt"></a>识观察无我。<a id="a-Vu"></a>此五受阴勤方便观察，<a id="a-Vv"></a>如病、<a id="a-Vw"></a>如痈、<a id="a-Vx"></a>如刺、<a id="a-Vy"></a>如杀，<a id="a-Vz"></a>无常、<a id="a-W0"></a>苦、<a id="a-W1"></a>空、<a id="a-W2"></a>非我。<a id="a-W3"></a>为是瞿昙有如是教，<a id="a-W4"></a>为是传者毁瞿昙耶？<a id="a-W5"></a>如说说耶？<a id="a-W6"></a>不如说说耶？<a id="a-W7"></a>如法说耶？<a id="a-W8"></a>法次法说耶？<a id="a-W9"></a>无有异忍来相难诘，<a id="a-WA"></a>令堕负处耶？<a id="a-WB"></a>”</p>
  <p id="aWC">佛告萨遮尼揵子：<a id="a-WD"></a>“如汝所闻，<a id="a-WE"></a>彼如说说、<a id="a-WF"></a>如法说、<a id="a-WG"></a>法次法说，<a id="a-WH"></a>非为谤毁，<a id="a-WI"></a>亦无难问令堕负处。<a id="a-WJ"></a>所以者何？<a id="a-WK"></a>我实为诸弟子如是说法。<a id="a-WL"></a>我实常教诸弟子，<a id="a-WM"></a>令随顺法教，<a id="a-WN"></a>令观色无我，<a id="a-WO"></a>受、<a id="a-WP"></a>想、<a id="a-WQ"></a>行、<a id="a-WR"></a>识无我，<a id="a-WS"></a>观此五受阴如病、<a id="a-WT"></a>如痈、<a id="a-WU"></a>如刺、<a id="a-WV"></a>如杀，<a id="a-WW"></a>无常、<a id="a-WX"></a>苦、<a id="a-WY"></a>空、<a id="a-WZ"></a>非我。<a id="a-Wa"></a>”</p>
  <p id="aWb">萨遮尼揵子白佛言：<a id="a-Wc"></a>“瞿昙，<a id="a-Wd"></a>我今当说譬。<a id="a-We"></a>”</p>
  <p id="aWf">佛告萨遮尼揵子：<a id="a-Wg"></a>“宜知是时。<a id="a-Wh"></a>”</p>
  <p id="aWi">“譬如世间一切所作皆依于地，<a id="a-Wj"></a>如是色是我人，<a id="a-Wk"></a>善恶从生；<a id="a-Wl"></a>受、<a id="a-Wm"></a>想、<a id="a-Wn"></a>行、<a id="a-Wo"></a>识是我人，<a id="a-Wp"></a>善恶从生。<a id="a-Wq"></a>又复譬如人界、<a id="a-Wr"></a>神界、<a id="a-Ws"></a>药草、<a id="a-Wt"></a>树木，<a id="a-Wu"></a>皆依于地而得生长；<a id="a-Wv"></a>如是色是我人，<a id="a-Ww"></a>受、<a id="a-Wx"></a>想、<a id="a-Wy"></a>行、<a id="a-Wz"></a>识是我人。<a id="a-X0"></a>”</p>
  <p id="aX1">佛告火种居士：<a id="a-X2"></a>“汝言色是我人，<a id="a-X3"></a>受、<a id="a-X4"></a>想、<a id="a-X5"></a>行、<a id="a-X6"></a>识是我人耶？<a id="a-X7"></a>”</p>
  <p id="aX8">答言：<a id="a-X9"></a>“如是，<a id="a-XA"></a>瞿昙，<a id="a-XB"></a>色是我人，<a id="a-XC"></a>受、<a id="a-XD"></a>想、<a id="a-XE"></a>行、<a id="a-XF"></a>识是我人，<a id="a-XG"></a>此等诸众悉作是说。<a id="a-XH"></a>”</p>
  <p id="aXI">佛告火种居士：<a id="a-XJ"></a>“且立汝论，<a id="a-XK"></a>本用引众人为？<a id="a-XL"></a>”</p>
  <p id="aXM">萨遮尼揵子白佛言：<a id="a-XN"></a>“色实是我人。<a id="a-XO"></a>”</p>
  <p id="aXP">佛告火种居士：<a id="a-XQ"></a>“我今问汝，<a id="a-XR"></a>随意答我。<a id="a-XS"></a>譬如国王，<a id="a-XT"></a>于自国土有罪过者，<a id="a-XU"></a>若杀、<a id="a-XV"></a>若缚、<a id="a-XW"></a>苦摈、<a id="a-XX"></a>若鞭，<a id="a-XY"></a>断绝手足；<a id="a-XZ"></a>若有功者，<a id="a-Xa"></a>赐其象马、<a id="a-Xb"></a>车乘、<a id="a-Xc"></a>城邑、<a id="a-Xd"></a>财宝，<a id="a-Xe"></a>悉能尔不？<a id="a-Xf"></a>”</p>
  <p id="aXg">答言：<a id="a-Xh"></a>“能尔，<a id="a-Xi"></a>瞿昙。<a id="a-Xj"></a>”</p>
  <p id="aXk">佛告火种居士：<a id="a-Xl"></a>“凡是主者，<a id="a-Xm"></a>悉得自在不？<a id="a-Xn"></a>”</p>
  <p id="aXo">答言：<a id="a-Xp"></a>“如是，<a id="a-Xq"></a>瞿昙。<a id="a-Xr"></a>”</p>
  <p id="aXs">佛告火种居士：<a id="a-Xt"></a>“汝言色是我，<a id="a-Xu"></a>受、<a id="a-Xv"></a>想、<a id="a-Xw"></a>行、<a id="a-Xx"></a>识即是我，<a id="a-Xy"></a>得随意自在，<a id="a-Xz"></a>令彼如是，<a id="a-Y0"></a>不令如是耶？<a id="a-Y1"></a>”</p>
  <p id="aY2">时，<a id="a-Y3"></a>萨遮尼揵子默然而住。</p>
  <p id="aY4">佛告火种居士：<a id="a-Y5"></a>“速说！<a id="a-Y6"></a>速说！<a id="a-Y7"></a>何故默然？<a id="a-Y8"></a>”</p>
  <p id="aY9">如是再三，<a id="a-YA"></a>萨遮尼揵子犹故默然。</p>
  <p id="aYB">时，<a id="a-YC"></a>有金刚力士鬼神持金刚杵，<a id="a-YD"></a>猛火炽然，<a id="a-YE"></a>在虚空中临萨遮尼揵子头上，<a id="a-YF"></a>作是言：<a id="a-YG"></a>“世尊再三问，<a id="a-YH"></a>汝何故不答？<a id="a-YI"></a>我当以金刚杵碎破汝头，<a id="a-YJ"></a>令作七分。<a id="a-YK"></a>”</p>
  <p id="aYL">佛神力故，<a id="a-YM"></a>唯令萨遮尼揵子见金刚神，<a id="a-YN"></a>余众不见。<a id="a-YO"></a>萨遮尼揵子得大恐怖，<a id="a-YP"></a>白佛言：<a id="a-YQ"></a>“不尔，<a id="a-YR"></a>瞿昙。<a id="a-YS"></a>”</p>
  <p id="aYT">佛告萨遮尼揵子：<a id="a-YU"></a>“徐徐思惟，<a id="a-YV"></a>然后解说。<a id="a-YW"></a>汝先于众中说色是我，<a id="a-YX"></a>受、<a id="a-YY"></a>想、<a id="a-YZ"></a>行、<a id="a-Ya"></a>识是我，<a id="a-Yb"></a>而今言不，<a id="a-Yc"></a>前后相违。<a id="a-Yd"></a>汝先常说言：<a id="a-Ye"></a>‘色是我，<a id="a-Yf"></a>受、<a id="a-Yg"></a>想、<a id="a-Yh"></a>行、<a id="a-Yi"></a>识是我。<a id="a-Yj"></a>’火种居士，<a id="a-Yk"></a>我今问汝，<a id="a-Yl"></a>色为常耶？<a id="a-Ym"></a>为无常耶？<a id="a-Yn"></a>”</p>
  <p id="aYo">答言：<a id="a-Yp"></a>“无常，<a id="a-Yq"></a>瞿昙。<a id="a-Yr"></a>”</p>
  <p id="aYs">复问：<a id="a-Yt"></a>“无常者，<a id="a-Yu"></a>是苦耶？<a id="a-Yv"></a>”</p>
  <p id="aYw">答言：<a id="a-Yx"></a>“是苦，<a id="a-Yy"></a>瞿昙。<a id="a-Yz"></a>”</p>
  <p id="aZ0">复问：<a id="a-Z1"></a>“无常、<a id="a-Z2"></a>苦者是变易法，<a id="a-Z3"></a>多闻圣弟子宁于中见我、<a id="a-Z4"></a>异我、<a id="a-Z5"></a>相在不？<a id="a-Z6"></a>”</p>
  <p id="aZ7">答曰：<a id="a-Z8"></a>“不也，<a id="a-Z9"></a>瞿昙。<a id="a-ZA"></a>”</p>
  <p id="aZB">“受、<a id="a-ZC"></a>想、<a id="a-ZD"></a>行、<a id="a-ZE"></a>识亦如是说。<a id="a-ZF"></a>”佛告火种居士：<a id="a-ZG"></a>“汝好思而后说。<a id="a-ZH"></a>”</p>
  <p id="aZI">复问火种居士：<a id="a-ZJ"></a>“若于色未离贪、<a id="a-ZK"></a>未离欲、<a id="a-ZL"></a>未离念、<a id="a-ZM"></a>未离爱、<a id="a-ZN"></a>未离渴，<a id="a-ZO"></a>彼色若变、<a id="a-ZP"></a>若异，<a id="a-ZQ"></a>当生忧、<a id="a-ZR"></a>悲、<a id="a-ZS"></a>恼苦不？<a id="a-ZT"></a>”</p>
  <p id="aZU">答曰：<a id="a-ZV"></a>“如是，<a id="a-ZW"></a>瞿昙。<a id="a-ZX"></a>”</p>
  <p id="aZY">“受、<a id="a-ZZ"></a>想、<a id="a-Za"></a>行、<a id="a-Zb"></a>识亦如是说。<a id="a-Zc"></a>”复问：<a id="a-Zd"></a>“火种居士，<a id="a-Ze"></a>于色离贪、<a id="a-Zf"></a>离欲、<a id="a-Zg"></a>离念、<a id="a-Zh"></a>离爱、<a id="a-Zi"></a>离渴，<a id="a-Zj"></a>彼色若变、<a id="a-Zk"></a>若异，<a id="a-Zl"></a>则不生忧、<a id="a-Zm"></a>悲、<a id="a-Zn"></a>恼苦耶？<a id="a-Zo"></a>”</p>
  <p id="aZp">答曰：<a id="a-Zq"></a>“如是，<a id="a-Zr"></a>瞿昙，<a id="a-Zs"></a>如实无异。<a id="a-Zt"></a>”</p>
  <p id="aZu">“受、<a id="a-Zv"></a>想、<a id="a-Zw"></a>行、<a id="a-Zx"></a>识亦如是说。<a id="a-Zy"></a>火种居士，<a id="a-Zz"></a>譬如士夫身婴众苦，<a id="a-a0"></a>常与苦俱，<a id="a-a1"></a>彼苦不断不舍，<a id="a-a2"></a>当得乐不？<a id="a-a3"></a>”</p>
  <p id="aa4">答言：<a id="a-a5"></a>“不也，<a id="a-a6"></a>瞿昙。<a id="a-a7"></a>”</p>
  <p id="aa8">“如是，<a id="a-a9"></a>火种居士，<a id="a-aA"></a>身婴众苦，<a id="a-aB"></a>常与苦俱，<a id="a-aC"></a>彼苦不断、<a id="a-aD"></a>不舍，<a id="a-aE"></a>不得乐也。<a id="a-aF"></a>火种居士，<a id="a-aG"></a>譬如士夫持斧入山，<a id="a-aH"></a>求坚实材，<a id="a-aI"></a>见芭蕉树洪大臃直，<a id="a-aJ"></a>即断其根叶，<a id="a-aK"></a>剽剥其皮，<a id="a-aL"></a>乃至穷尽，<a id="a-aM"></a>都无坚实。<a id="a-aN"></a>火种居士，<a id="a-aO"></a>汝亦如是，<a id="a-aP"></a>自立论端，<a id="a-aQ"></a>我今善求真实之义，<a id="a-aR"></a>都无坚实，<a id="a-aS"></a>如芭蕉树也。<a id="a-aT"></a>而于此众中敢有所说：<a id="a-aU"></a>‘我不见沙门、<a id="a-aV"></a>婆罗门中，<a id="a-aW"></a>所知、<a id="a-aX"></a>所见能与如来、<a id="a-aY"></a>应、<a id="a-aZ"></a>等正觉所知、<a id="a-aa"></a>所见共论议，<a id="a-ab"></a>不摧伏者。<a id="a-ac"></a>’而便自说：<a id="a-ad"></a>‘我论议风，<a id="a-ae"></a>偃草折树，<a id="a-af"></a>能破金石，<a id="a-ag"></a>调伏龙象，<a id="a-ah"></a>要能令彼额津腋汗，<a id="a-ai"></a>毛孔水流。<a id="a-aj"></a>’汝今自论己义而不自立，<a id="a-ak"></a>先所夸说能伏彼相，<a id="a-al"></a>今尽自取，<a id="a-am"></a>而不能动如来一毛。<a id="a-an"></a>”</p>
  <p id="aao">尔时，<a id="a-ap"></a>世尊于大众中，<a id="a-aq"></a>被郁多罗僧，<a id="a-ar"></a>现胸而示：<a id="a-as"></a>“汝等试看，<a id="a-at"></a>能动如来一毛以不？<a id="a-au"></a>”</p>
  <p id="aav">尔时，<a id="a-aw"></a>萨遮尼揵子默然低头，<a id="a-ax"></a>惭愧失色。<a id="a-ay"></a>尔时，<a id="a-az"></a>众中有一离车，<a id="a-b0"></a>名突目佉，<a id="a-b1"></a>从座起，<a id="a-b2"></a>整衣服，<a id="a-b3"></a>合掌白佛言：<a id="a-b4"></a>“世尊，<a id="a-b5"></a>听我说譬。<a id="a-b6"></a>”</p>
  <p id="ab7">佛告突目佉：<a id="a-b8"></a>“宜知是时。<a id="a-b9"></a>”</p>
  <p id="abA">突目佉白佛言：<a id="a-bB"></a>“世尊，<a id="a-bC"></a>譬如有人执持斗斛，<a id="a-bD"></a>于大聚谷中，<a id="a-bE"></a>取二三斛，<a id="a-bF"></a>今此萨遮尼揵子亦复如是。<a id="a-bG"></a>世尊，<a id="a-bH"></a>譬如长者巨富多财，<a id="a-bI"></a>忽有罪过，<a id="a-bJ"></a>一切财物悉入王家；<a id="a-bK"></a>萨遮尼揵遮子亦复如是，<a id="a-bL"></a>所有才辩悉为如来之所摄受。<a id="a-bM"></a>譬如城邑聚落边有大水，<a id="a-bN"></a>男女大小悉入水戏，<a id="a-bO"></a>取水中蟹，<a id="a-bP"></a>截断其足，<a id="a-bQ"></a>置于陆地，<a id="a-bR"></a>以无足故，<a id="a-bS"></a>不能还复入于大水；<a id="a-bT"></a>萨遮尼揵子亦复如是，<a id="a-bU"></a>诸有才辩悉为如来之所断截，<a id="a-bV"></a>终不复敢重诣如来命敌论议。<a id="a-bW"></a>”</p>
  <p id="abX">尔时，<a id="a-bY"></a>萨遮尼揵子忿怒炽盛，<a id="a-bZ"></a>骂唾突目佉离车言：<a id="a-ba"></a>“汝粗疏物！<a id="a-bb"></a>不审谛何为其鸣？<a id="a-bc"></a>吾自与沙门瞿昙论，<a id="a-bd"></a>何豫汝事？<a id="a-be"></a>”</p>
  <p id="abf">萨遮尼揵子呵骂突目佉已，<a id="a-bg"></a>复白佛言：<a id="a-bh"></a>“置彼凡辈鄙贱之说，<a id="a-bi"></a>我今别有所问。<a id="a-bj"></a>”</p>
  <p id="abk">佛告萨遮尼揵子：<a id="a-bl"></a>“恣汝所问，<a id="a-bm"></a>当随问答。<a id="a-bn"></a>”</p>
  <p id="abo">“云何，<a id="a-bp"></a>瞿昙，<a id="a-bq"></a>为弟子说法，<a id="a-br"></a>令离疑惑？<a id="a-bs"></a>”</p>
  <p id="abt">佛告火种居士：<a id="a-bu"></a>“我为诸弟子说诸所有色，<a id="a-bv"></a>若过去若未来若现在、<a id="a-bw"></a>若内若外、<a id="a-bx"></a>若粗若细、<a id="a-by"></a>若好若丑、<a id="a-bz"></a>若远若近，<a id="a-c0"></a>彼一切如实观察非我、<a id="a-c1"></a>非异我、<a id="a-c2"></a>不相在；<a id="a-c3"></a>受、<a id="a-c4"></a>想、<a id="a-c5"></a>行、<a id="a-c6"></a>识亦复如是。<a id="a-c7"></a>彼学必见迹不断坏，<a id="a-c8"></a>堪任成就，<a id="a-c9"></a>厌离知见，<a id="a-cA"></a>守甘露门，<a id="a-cB"></a>虽非一切悉得究竟，<a id="a-cC"></a>具向涅槃。<a id="a-cD"></a>如是弟子从我教法，<a id="a-cE"></a>得离疑惑。<a id="a-cF"></a>”</p>
  <p id="acG">复问瞿昙：<a id="a-cH"></a>“复云何教诸弟子，<a id="a-cI"></a>于佛法得尽诸漏、<a id="a-cJ"></a>无漏，<a id="a-cK"></a>心解脱、<a id="a-cL"></a>慧解脱，<a id="a-cM"></a>现法自知作证：<a id="a-cN"></a>我生已尽，<a id="a-cO"></a>梵行已立，<a id="a-cP"></a>所作已作，<a id="a-cQ"></a>自知不受后有？<a id="a-cR"></a>”</p>
  <p id="acS">佛告火种居士：<a id="a-cT"></a>“正以此法，<a id="a-cU"></a>诸所有色，<a id="a-cV"></a>若过去若未来若现在、<a id="a-cW"></a>若内若外、<a id="a-cX"></a>若粗若细、<a id="a-cY"></a>若好若丑、<a id="a-cZ"></a>若远若近，<a id="a-ca"></a>彼一切如实知非我、<a id="a-cb"></a>非异我、<a id="a-cc"></a>不相在；<a id="a-cd"></a>受、<a id="a-ce"></a>想、<a id="a-cf"></a>行、<a id="a-cg"></a>识亦复如是。<a id="a-ch"></a>彼于尔时成就三种无上：<a id="a-ci"></a>智无上、<a id="a-cj"></a>解脱无上、<a id="a-ck"></a>解脱知见无上。<a id="a-cl"></a>成就三种无上已，<a id="a-cm"></a>于大师所恭敬、<a id="a-cn"></a>尊重、<a id="a-co"></a>供养如佛。<a id="a-cp"></a>世尊觉一切法，<a id="a-cq"></a>即以此法调伏弟子，<a id="a-cr"></a>令得安隐、<a id="a-cs"></a>令得无畏、<a id="a-ct"></a>调伏寂静、<a id="a-cu"></a>究竟涅槃。<a id="a-cv"></a>世尊为涅槃故，<a id="a-cw"></a>为弟子说法。<a id="a-cx"></a>火种居士，<a id="a-cy"></a>我诸弟子于此法中，<a id="a-cz"></a>得尽诸漏，<a id="a-d0"></a>得心解脱，<a id="a-d1"></a>得慧解脱，<a id="a-d2"></a>于现法中自知作证：<a id="a-d3"></a>我生已尽，<a id="a-d4"></a>梵行已立，<a id="a-d5"></a>所作已作，<a id="a-d6"></a>自知不受后有。<a id="a-d7"></a>”</p>
  <p id="ad8">萨遮尼揵子白佛言：<a id="a-d9"></a>“瞿昙，<a id="a-dA"></a>犹如壮夫，<a id="a-dB"></a>锋刃乱下，<a id="a-dC"></a>犹可得免；<a id="a-dD"></a>瞿昙论手，<a id="a-dE"></a>难可得脱。<a id="a-dF"></a>如盛毒蛇，<a id="a-dG"></a>犹可得避；<a id="a-dH"></a>旷泽猛火，<a id="a-dI"></a>犹可得避；<a id="a-dJ"></a>凶恶醉象，<a id="a-dK"></a>亦可得免；<a id="a-dL"></a>狂饿师子，<a id="a-dM"></a>悉可得免；<a id="a-dN"></a>沙门瞿昙论议手中，<a id="a-dO"></a>难可得脱。<a id="a-dP"></a>非我凡品，<a id="a-dQ"></a>轻躁鄙夫，<a id="a-dR"></a>论具不备，<a id="a-dS"></a>以论议故，<a id="a-dT"></a>来诣瞿昙。<a id="a-dU"></a>沙门瞿昙，<a id="a-dV"></a>此毗舍离丰乐国土，<a id="a-dW"></a>有遮波梨支提、<a id="a-dX"></a>漆庵罗树支提、<a id="a-dY"></a>多子支提、<a id="a-dZ"></a>瞿昙在拘楼陀支提、<a id="a-da"></a>婆罗受持支提、<a id="a-db"></a>舍重担支提、<a id="a-dc"></a>力士宝冠支提。<a id="a-dd"></a>世尊，<a id="a-de"></a>当安乐于此毗舍离国，<a id="a-df"></a>诸天、<a id="a-dg"></a>魔、<a id="a-dh"></a>梵、<a id="a-di"></a>沙门、<a id="a-dj"></a>婆罗门，<a id="a-dk"></a>及诸世间，<a id="a-dl"></a>于世尊所，<a id="a-dm"></a>常得恭敬、<a id="a-dn"></a>奉事、<a id="a-do"></a>供养，<a id="a-dp"></a>令此诸天、<a id="a-dq"></a>魔、<a id="a-dr"></a>梵、<a id="a-ds"></a>沙门、<a id="a-dt"></a>婆罗门，<a id="a-du"></a>长夜安乐！<a id="a-dv"></a>惟愿止此，<a id="a-dw"></a>明朝与诸大众，<a id="a-dx"></a>受我薄食。<a id="a-dy"></a>”</p>
  <p id="adz">尔时，<a id="a-e0"></a>世尊默然而许。<a id="a-e1"></a>时，<a id="a-e2"></a>萨遮尼揵子知佛世尊默然受请已，<a id="a-e3"></a>欢喜随喜，<a id="a-e4"></a>从座起去。</p>
  <p id="ae5">尔时，<a id="a-e6"></a>萨遮尼揵子于彼道中，<a id="a-e7"></a>语诸离车：<a id="a-e8"></a>“我已请沙门瞿昙及诸大众，<a id="a-e9"></a>供设饭食。<a id="a-eA"></a>汝等人各办一釜食，<a id="a-eB"></a>送至我所。<a id="a-eC"></a>”</p>
  <p id="aeD">诸离车各还其家，<a id="a-eE"></a>星夜供办，<a id="a-eF"></a>晨朝送至萨遮尼揵子所。<a id="a-eG"></a>萨遮尼揵子晨朝洒扫敷座，<a id="a-eH"></a>供办净水，<a id="a-eI"></a>遗使诣佛，<a id="a-eJ"></a>白言：<a id="a-eK"></a>“时到。<a id="a-eL"></a>”</p>
  <p id="aeM">尔时，<a id="a-eN"></a>世尊与诸大众，<a id="a-eO"></a>著衣持钵，<a id="a-eP"></a>往萨遮尼揵子所，<a id="a-eQ"></a>大众前坐。<a id="a-eR"></a>萨遮尼揵子自手奉施清净饮食，<a id="a-eS"></a>充足大众；<a id="a-eT"></a>食已，<a id="a-eU"></a>洗钵竟。<a id="a-eV"></a>萨遮尼揵子知佛食竟，<a id="a-eW"></a>洗钵已，<a id="a-eX"></a>取一卑床于佛前坐。<a id="a-eY"></a>尔时，<a id="a-eZ"></a>世尊为萨遮尼揵子说随喜偈言：</p>
  <p id="aea">“于诸大会中，<a id="a-eb"></a>奉火为其最；</p>
  <p id="aec">闱陀经典中，<a id="a-ed"></a>婆毗谛为最；</p>
  <p id="aee">人中王为最，<a id="a-ef"></a>诸河海为最；</p>
  <p id="aeg">诸星月为最，<a id="a-eh"></a>诸明日为最；</p>
  <p id="aei">十方天人中，<a id="a-ej"></a>等正觉为最！<a id="a-ek"></a>”</p>
  <p id="ael">尔时，<a id="a-em"></a>世尊为萨遮尼揵子种种说法，<a id="a-en"></a>示教照喜已，<a id="a-eo"></a>还归本处。</p>
  <p id="aep">时，<a id="a-eq"></a>诸比丘于彼道中众共论议：<a id="a-er"></a>“五百离车各为萨遮尼揵子供办饮食，<a id="a-es"></a>彼诸离车于何得福？<a id="a-et"></a>萨遮尼揵子于何得福？<a id="a-eu"></a>”</p>
  <p id="aev">尔时，<a id="a-ew"></a>诸比丘还自住处，<a id="a-ex"></a>举衣钵，<a id="a-ey"></a>洗足已，<a id="a-ez"></a>至世尊所，<a id="a-f0"></a>头面礼足，<a id="a-f1"></a>退坐一面，<a id="a-f2"></a>白佛言：<a id="a-f3"></a>“世尊，<a id="a-f4"></a>我等向于路中自共论议：<a id="a-f5"></a>‘五百离车为萨遮尼揵子供办饮食，<a id="a-f6"></a>供养世尊、<a id="a-f7"></a>诸大众。<a id="a-f8"></a>彼诸离车于何得福？<a id="a-f9"></a>萨遮尼揵子于何得福？<a id="a-fA"></a>’”</p>
  <p id="afB">佛告诸比丘：<a id="a-fC"></a>“彼诸离车供办饮食，<a id="a-fD"></a>为萨遮尼揵子，<a id="a-fE"></a>于萨遮尼揵子所因缘得福；<a id="a-fF"></a>萨遮尼揵子得福佛功德。<a id="a-fG"></a>彼诸离车得施有贪、<a id="a-fH"></a>恚、<a id="a-fI"></a>痴因缘果报，<a id="a-fJ"></a>萨遮尼揵子得施无贪、<a id="a-fK"></a>恚、<a id="a-fL"></a>痴因缘果报。<a id="a-fM"></a>”</p>
  <p id="afN">彼多罗十问，<a id="a-fO"></a>差摩焰仙尼，</p>
  <p id="afP">阿[少/兔]罗长者，<a id="a-fQ"></a>西毛端萨遮。</p>
 </body>
</html>