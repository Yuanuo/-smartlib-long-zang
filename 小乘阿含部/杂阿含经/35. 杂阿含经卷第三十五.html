<!doctype html>
<html id="z3IBUDBYv" data-ver="2374">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第三十五</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城迦兰陀竹园。</p>
  <p id="a5">时，<a id="a-6"></a>王舍城有外道出家名舍罗步，<a id="a-7"></a>住须摩竭陀池侧，<a id="a-8"></a>于自众中作如是唱言：<a id="a-9"></a>“沙门释子法我悉知，<a id="a-A"></a>我先已知彼法、<a id="a-B"></a>律而悉弃舍。<a id="a-C"></a>”</p>
  <p id="aD">时，<a id="a-E"></a>有众多比丘晨朝著衣持钵，<a id="a-F"></a>入王舍城乞食，<a id="a-G"></a>闻有外道名舍罗步，<a id="a-H"></a>住王舍城须摩竭陀池侧，<a id="a-I"></a>于自众中作如是唱言：<a id="a-J"></a>“沙门释子所有法、<a id="a-K"></a>律我悉已知，<a id="a-L"></a>先已知彼法、<a id="a-M"></a>律，<a id="a-N"></a>然后弃舍。<a id="a-O"></a>”闻是语已，<a id="a-P"></a>乞食毕，<a id="a-Q"></a>还精舍，<a id="a-R"></a>举衣钵，<a id="a-S"></a>洗足已，<a id="a-T"></a>往诣佛所，<a id="a-U"></a>稽首礼足，<a id="a-V"></a>退坐一面，<a id="a-W"></a>白佛言：<a id="a-X"></a>“世尊，<a id="a-Y"></a>我等晨朝著衣持钵，<a id="a-Z"></a>入王舍城乞食，<a id="a-a"></a>闻有外道出家名舍罗步，<a id="a-b"></a>住王舍城须摩竭陀池侧，<a id="a-c"></a>于自众中作是唱言：<a id="a-d"></a>‘沙门释子法我已悉知，<a id="a-e"></a>知彼法、<a id="a-f"></a>律已，<a id="a-g"></a>然后弃舍。<a id="a-h"></a>’善哉！<a id="a-i"></a>世尊，<a id="a-j"></a>可自往彼须摩竭陀池侧，<a id="a-k"></a>忴愍彼故！<a id="a-l"></a>”</p>
  <p id="am">尔时，<a id="a-n"></a>世尊默然而许，<a id="a-o"></a>于日晡时从禅觉，<a id="a-p"></a>往到须摩竭陀池侧外道舍罗步所。<a id="a-q"></a>时，<a id="a-r"></a>舍罗步外道出家遥见世尊来，<a id="a-s"></a>即敷床座，<a id="a-t"></a>请佛令坐。<a id="a-u"></a>佛即就坐，<a id="a-v"></a>告舍罗步言：<a id="a-w"></a>“汝实作是语：<a id="a-x"></a>‘沙门释子所有法、<a id="a-y"></a>律我悉已知，<a id="a-z"></a>知彼法、<a id="a-10"></a>律已，<a id="a-11"></a>然后弃舍’耶？<a id="a-12"></a>”时，<a id="a-13"></a>舍罗步默而不答。</p>
  <p id="a14">佛告舍罗步：<a id="a-15"></a>“汝今应说，<a id="a-16"></a>何故默然？<a id="a-17"></a>汝所知满足者，<a id="a-18"></a>我则随喜；<a id="a-19"></a>不满足者，<a id="a-1A"></a>我当令汝满足。<a id="a-1B"></a>”</p>
  <p id="a1C">时，<a id="a-1D"></a>舍罗步犹故默然。<a id="a-1E"></a>如是第二、<a id="a-1F"></a>第三说，<a id="a-1G"></a>彼再三默然住。</p>
  <p id="a1H">时，<a id="a-1I"></a>舍罗步有一梵行弟子白舍罗步言：<a id="a-1J"></a>“师应往诣沙门瞿昙说所知见，<a id="a-1K"></a>今沙门瞿昙自来诣此，<a id="a-1L"></a>何故不说？<a id="a-1M"></a>沙门瞿昙又告师言：<a id="a-1N"></a>‘若满足者，<a id="a-1O"></a>我则随喜；<a id="a-1P"></a>不满足者，<a id="a-1Q"></a>当令满足。<a id="a-1R"></a>’何故默然而不记说？<a id="a-1S"></a>”彼舍罗步梵行弟子劝时，<a id="a-1T"></a>亦复默然。</p>
  <p id="a1U">尔时，<a id="a-1V"></a>世尊告舍罗步：<a id="a-1W"></a>“若复有言：<a id="a-1X"></a>‘沙门瞿昙非如来、<a id="a-1Y"></a>应、<a id="a-1Z"></a>等正觉。<a id="a-1a"></a>’我若善谏善问，<a id="a-1b"></a>善谏善问时，<a id="a-1c"></a>彼则辽落说诸外事；<a id="a-1d"></a>或忿恚慢覆，<a id="a-1e"></a>对礙不忍，<a id="a-1f"></a>无由能现；<a id="a-1g"></a>或默然抱愧低头，<a id="a-1h"></a>密自思省，<a id="a-1i"></a>如今舍罗步。<a id="a-1j"></a>若复作如是言非沙门瞿昙无正法、<a id="a-1k"></a>律者，<a id="a-1l"></a>我若善谏善问，<a id="a-1m"></a>彼亦如汝今日默然而住。<a id="a-1n"></a>若复有言非沙门瞿昙声闻善向者，<a id="a-1o"></a>我若善谏善问，<a id="a-1p"></a>彼亦乃至如汝今日默然而住。<a id="a-1q"></a>”尔时，<a id="a-1r"></a>世尊于须摩竭陀池侧师子吼已，<a id="a-1s"></a>从座起而去。</p>
  <p id="a1t">尔时，<a id="a-1u"></a>舍罗步梵行弟子语舍罗步言：<a id="a-1v"></a>“譬如有牛，<a id="a-1w"></a>截其两角，<a id="a-1x"></a>入空牛栏中，<a id="a-1y"></a>跪地大吼；<a id="a-1z"></a>师亦如是，<a id="a-20"></a>于无沙门瞿昙弟子众中作师子吼。<a id="a-21"></a>譬如女人欲作丈夫声，<a id="a-22"></a>发声即作女声；<a id="a-23"></a>师亦如是，<a id="a-24"></a>于非沙门瞿昙弟子众中作师子吼。<a id="a-25"></a>譬如野干欲作狐声，<a id="a-26"></a>发声还作野干声；<a id="a-27"></a>师亦如是，<a id="a-28"></a>于非沙门瞿昙弟子众中欲作师子吼。<a id="a-29"></a>”</p>
  <p id="a2A">时，<a id="a-2B"></a>舍罗步梵行弟子于舍罗步面前呵责毁訾已，<a id="a-2C"></a>从座起去。</p>
  <p id="a2D">如是我闻：<a id="a-2E"></a>一时，<a id="a-2F"></a>佛住王舍城迦兰陀竹园。</p>
  <p id="a2G">尔时，<a id="a-2H"></a>王舍城须摩竭陀池侧有外道出家名上座，<a id="a-2I"></a>住彼池侧，<a id="a-2J"></a>于自众中作如是语：<a id="a-2K"></a>“我说一偈，<a id="a-2L"></a>若能报者，<a id="a-2M"></a>我当于彼修行梵行。<a id="a-2N"></a>”</p>
  <p id="a2O">时，<a id="a-2P"></a>有众多比丘晨朝著衣持钵，<a id="a-2Q"></a>入王舍城乞食，<a id="a-2R"></a>闻有外道出家名曰上座，<a id="a-2S"></a>住须摩竭陀池侧，<a id="a-2T"></a>于自众中作如是说：<a id="a-2U"></a>“我说一偈，<a id="a-2V"></a>有能报者，<a id="a-2W"></a>我当于彼所修行梵行。<a id="a-2X"></a>”乞食毕，<a id="a-2Y"></a>还精舍，<a id="a-2Z"></a>举衣钵，<a id="a-2a"></a>洗足已，<a id="a-2b"></a>诣佛所，<a id="a-2c"></a>稽首佛足，<a id="a-2d"></a>退坐一面，<a id="a-2e"></a>白佛言：<a id="a-2f"></a>“世尊，<a id="a-2g"></a>我今晨朝与众多比丘入城乞食，<a id="a-2h"></a>闻有外道出家名曰上座，<a id="a-2i"></a>住须摩竭陀池侧，<a id="a-2j"></a>于自众中作如是说：<a id="a-2k"></a>‘我说一偈，<a id="a-2l"></a>有能报者，<a id="a-2m"></a>我当于彼修行梵行。<a id="a-2n"></a>’惟愿世尊应自往彼，<a id="a-2o"></a>哀愍故！<a id="a-2p"></a>”</p>
  <p id="a2q">尔时，<a id="a-2r"></a>世尊默然而许，<a id="a-2s"></a>即日晡时从禅觉，<a id="a-2t"></a>往至须摩竭陀池侧。<a id="a-2u"></a>时，<a id="a-2v"></a>上座外道出家遥见世尊，<a id="a-2w"></a>即敷床座，<a id="a-2x"></a>请佛令坐。<a id="a-2y"></a>世尊坐已，<a id="a-2z"></a>告上座外道出家言：<a id="a-30"></a>“汝实作是语：<a id="a-31"></a>‘我说一偈，<a id="a-32"></a>若能报者，<a id="a-33"></a>我当于彼修行梵行’耶？<a id="a-34"></a>汝今便可说偈，<a id="a-35"></a>我能报答。<a id="a-36"></a>”</p>
  <p id="a37">时，<a id="a-38"></a>彼外道即累绳床以为高座，<a id="a-39"></a>自升其上，<a id="a-3A"></a>即说偈言：</p>
  <p id="a3B">“比丘以法活，<a id="a-3C"></a>不恐怖众生，</p>
  <p id="a3D">意寂行舍离，<a id="a-3E"></a>持戒顺息止。<a id="a-3F"></a>”</p>
  <p id="a3G">尔时，<a id="a-3H"></a>世尊知彼上座外道心，<a id="a-3I"></a>即说偈言：</p>
  <p id="a3J">“汝于所说偈，<a id="a-3K"></a>能自随转者，</p>
  <p id="a3L">我当于汝所，<a id="a-3M"></a>作善士夫观。</p>
  <p id="a3N">观汝今所说，<a id="a-3O"></a>言行不相应！</p>
  <p id="a3P">寂止自调伏，<a id="a-3Q"></a>莫恐怖众生，</p>
  <p id="a3R">行意寂远离，<a id="a-3S"></a>受持净戒者。</p>
  <p id="a3T">顺调伏寂止，<a id="a-3U"></a>身口心离恶，</p>
  <p id="a3V">善摄于住处，<a id="a-3W"></a>不令放逸者。</p>
  <p id="a3X">是则名随顺，<a id="a-3Y"></a>调伏及寂止。<a id="a-3Z"></a>”</p>
  <p id="a3a">尔时，<a id="a-3b"></a>上座外道出家作是念：<a id="a-3c"></a>“沙门瞿昙已知我心。<a id="a-3d"></a>”即从床而下，<a id="a-3e"></a>合掌白佛言：<a id="a-3f"></a>“今我可得于正法、<a id="a-3g"></a>律出家、<a id="a-3h"></a>受具足，<a id="a-3i"></a>成比丘法不？<a id="a-3j"></a>”</p>
  <p id="a3k">佛告上座外道出家：<a id="a-3l"></a>“今汝可得于正法、<a id="a-3m"></a>律出家、<a id="a-3n"></a>受具足，<a id="a-3o"></a>成比丘分。<a id="a-3p"></a>”</p>
  <p id="a3q">如是上座外道出家得出家，<a id="a-3r"></a>作比丘已，<a id="a-3s"></a>思惟所以善男子剃除须发，<a id="a-3t"></a>著袈裟衣，<a id="a-3u"></a>正信、<a id="a-3v"></a>非家、<a id="a-3w"></a>出家学道，<a id="a-3x"></a>乃至心善解脱，<a id="a-3y"></a>得阿罗汉。</p>
  <p id="a3z">如是我闻：<a id="a-40"></a>一时，<a id="a-41"></a>佛住王舍城迦兰陀竹园。</p>
  <p id="a42">时，<a id="a-43"></a>有众多婆罗门出家住须摩竭陀池侧，<a id="a-44"></a>集聚一处，<a id="a-45"></a>作如是论：<a id="a-46"></a>“如是婆罗门真谛，<a id="a-47"></a>如是婆罗门真谛。<a id="a-48"></a>”</p>
  <p id="a49">尔时，<a id="a-4A"></a>世尊知彼众多婆罗门出家心念，<a id="a-4B"></a>往到须摩竭陀池侧。<a id="a-4C"></a>时，<a id="a-4D"></a>众多婆罗门出家遥见佛来，<a id="a-4E"></a>即为佛敷床座，<a id="a-4F"></a>请佛就坐。<a id="a-4G"></a>佛即就坐，<a id="a-4H"></a>告诸婆罗门出家：<a id="a-4I"></a>“汝等于此须摩竭陀池侧，<a id="a-4J"></a>众共集聚，<a id="a-4K"></a>何所论说？<a id="a-4L"></a>”</p>
  <p id="a4M">婆罗门出家白佛言：<a id="a-4N"></a>“瞿昙，<a id="a-4O"></a>我等众多婆罗门出家集于此坐，<a id="a-4P"></a>作如是论：<a id="a-4Q"></a>如是婆罗门真谛，<a id="a-4R"></a>如是婆罗门真谛。<a id="a-4S"></a>”</p>
  <p id="a4T">佛告婆罗门出家：<a id="a-4U"></a>“有三种婆罗门真谛，<a id="a-4V"></a>我自觉悟成等正觉而复为人演说。<a id="a-4W"></a>汝婆罗门出家作如是说：<a id="a-4X"></a>‘不害一切众生，<a id="a-4Y"></a>是婆罗门真谛，<a id="a-4Z"></a>非为虚妄。<a id="a-4a"></a>’彼于彼言我胜、<a id="a-4b"></a>言相似、<a id="a-4c"></a>言我卑，<a id="a-4d"></a>若于彼真谛不系著，<a id="a-4e"></a>于一切世间作慈心色像，<a id="a-4f"></a>是名第一婆罗门真谛，<a id="a-4g"></a>我自觉悟成等正觉，<a id="a-4h"></a>为人演说。<a id="a-4i"></a>复次，<a id="a-4j"></a>婆罗门作如是说：<a id="a-4k"></a>‘所有集法皆是灭法，<a id="a-4l"></a>此是真谛，<a id="a-4m"></a>非为虚妄。<a id="a-4n"></a>’乃至于彼真谛不计著，<a id="a-4o"></a>于一切世间观察生灭，<a id="a-4p"></a>是名第二婆罗门真谛。<a id="a-4q"></a>复次，<a id="a-4r"></a>婆罗门作如是说：<a id="a-4s"></a>‘无我处所及事都无所有，<a id="a-4t"></a>无我处所及事都无所有，<a id="a-4u"></a>此则真谛，<a id="a-4v"></a>非为虚妄。<a id="a-4w"></a>’如前说，<a id="a-4x"></a>乃至于彼无所系著，<a id="a-4y"></a>一切世间无我像类，<a id="a-4z"></a>是名第三婆罗门真谛，<a id="a-50"></a>我自觉悟成等正觉而为人说。<a id="a-51"></a>”</p>
  <p id="a52">尔时，<a id="a-53"></a>众多婆罗门出家默然住。<a id="a-54"></a>时，<a id="a-55"></a>世尊作是念：<a id="a-56"></a>“今映彼愚痴，<a id="a-57"></a>杀彼恶者。<a id="a-58"></a>今此众中无一能自思量欲造因缘，<a id="a-59"></a>于沙门瞿昙法中修行梵行。<a id="a-5A"></a>”如是知已，<a id="a-5B"></a>从座起而去。</p>
  <p id="a5C">如是我闻：<a id="a-5D"></a>一时，<a id="a-5E"></a>佛住拘睒弥国瞿师罗园，<a id="a-5F"></a>尊者阿难亦住于彼。</p>
  <p id="a5G">时，<a id="a-5H"></a>有外道出家名曰栴陀，<a id="a-5I"></a>诣尊者阿难所，<a id="a-5J"></a>与尊者阿难共相问讯慰劳已，<a id="a-5K"></a>退坐一面，<a id="a-5L"></a>问尊者阿难言：<a id="a-5M"></a>“何故于沙门瞿昙所出家修梵行？<a id="a-5N"></a>”</p>
  <p id="a5O">阿难答言：<a id="a-5P"></a>“为断贪欲、<a id="a-5Q"></a>瞋恚、<a id="a-5R"></a>愚痴故，<a id="a-5S"></a>于彼出家修梵行。<a id="a-5T"></a>”</p>
  <p id="a5U">栴陀复问：<a id="a-5V"></a>“彼能说断贪欲、<a id="a-5W"></a>瞋恚、<a id="a-5X"></a>愚痴耶？<a id="a-5Y"></a>”</p>
  <p id="a5Z">阿难答言：<a id="a-5a"></a>“我亦能说断贪欲、<a id="a-5b"></a>瞋恚、<a id="a-5c"></a>愚痴。<a id="a-5d"></a>”</p>
  <p id="a5e">栴陀复问：<a id="a-5f"></a>“汝见贪欲、<a id="a-5g"></a>瞋恚、<a id="a-5h"></a>愚痴有何过患，<a id="a-5i"></a>说断贪欲、<a id="a-5j"></a>瞋恚、<a id="a-5k"></a>愚痴耶？<a id="a-5l"></a>”</p>
  <p id="a5m">阿难答言：<a id="a-5n"></a>“染著贪欲映障心故，<a id="a-5o"></a>或自害，<a id="a-5p"></a>或复害他，<a id="a-5q"></a>或复俱害，<a id="a-5r"></a>现法得罪、<a id="a-5s"></a>后世得罪、<a id="a-5t"></a>现法后世二俱得罪，<a id="a-5u"></a>彼心常怀忧、<a id="a-5v"></a>苦受觉。<a id="a-5w"></a>若瞋恚映障、<a id="a-5x"></a>愚痴映障，<a id="a-5y"></a>自害、<a id="a-5z"></a>害他、<a id="a-60"></a>自他俱害，<a id="a-61"></a>乃至常怀忧、<a id="a-62"></a>苦受觉。<a id="a-63"></a>又复，<a id="a-64"></a>贪欲为盲、<a id="a-65"></a>为无目、<a id="a-66"></a>为无智、<a id="a-67"></a>为慧力羸、<a id="a-68"></a>为障礙，<a id="a-69"></a>非明、<a id="a-6A"></a>非等觉，<a id="a-6B"></a>不转向涅槃。<a id="a-6C"></a>瞋恚、<a id="a-6D"></a>愚痴亦复如是。<a id="a-6E"></a>我见贪欲、<a id="a-6F"></a>瞋恚、<a id="a-6G"></a>愚痴有如是过患，<a id="a-6H"></a>故说断贪欲、<a id="a-6I"></a>瞋恚、<a id="a-6J"></a>愚痴。<a id="a-6K"></a>”</p>
  <p id="a6L">栴陀复问：<a id="a-6M"></a>“汝见断贪欲、<a id="a-6N"></a>瞋恚、<a id="a-6O"></a>愚痴有何福利，<a id="a-6P"></a>而说断贪欲、<a id="a-6Q"></a>瞋恚、<a id="a-6R"></a>愚痴？<a id="a-6S"></a>”</p>
  <p id="a6T">阿难答言：<a id="a-6U"></a>“断贪欲已，<a id="a-6V"></a>不自害，<a id="a-6W"></a>又不害他，<a id="a-6X"></a>亦不俱害；<a id="a-6Y"></a>又复不现法得罪、<a id="a-6Z"></a>后世得罪、<a id="a-6a"></a>现法后世得罪，<a id="a-6b"></a>心法常怀喜乐、<a id="a-6c"></a>受觉。<a id="a-6d"></a>瞋恚、<a id="a-6e"></a>愚痴亦复如是。<a id="a-6f"></a>于现法中常离炽然，<a id="a-6g"></a>不待时节，<a id="a-6h"></a>有得余现法缘自觉知见。<a id="a-6i"></a>有如是功德利益故，<a id="a-6j"></a>说断贪欲、<a id="a-6k"></a>瞋恚、<a id="a-6l"></a>愚痴。<a id="a-6m"></a>”</p>
  <p id="a6n">栴陀复问：<a id="a-6o"></a>“尊者阿难，<a id="a-6p"></a>有道有迹，<a id="a-6q"></a>修习多修习，<a id="a-6r"></a>能断贪欲、<a id="a-6s"></a>瞋恚、<a id="a-6t"></a>愚痴不？<a id="a-6u"></a>”</p>
  <p id="a6v">阿难答言：<a id="a-6w"></a>“有，<a id="a-6x"></a>谓八正道，<a id="a-6y"></a>正见乃至正定。<a id="a-6z"></a>”</p>
  <p id="a70">栴陀外道白尊者阿难：<a id="a-71"></a>“此是贤哉之道、<a id="a-72"></a>贤哉之迹，<a id="a-73"></a>修习多修习，<a id="a-74"></a>能断贪欲、<a id="a-75"></a>瞋恚、<a id="a-76"></a>愚痴。<a id="a-77"></a>”</p>
  <p id="a78">时，<a id="a-79"></a>栴陀外道闻尊者阿难所说，<a id="a-7A"></a>欢喜随喜，<a id="a-7B"></a>从座起而去。</p>
  <p id="a7C">如是我闻：<a id="a-7D"></a>一时，<a id="a-7E"></a>佛住舍卫国祇树给孤独园。<a id="a-7F"></a>尔时，<a id="a-7G"></a>尊者舍利弗诣佛所，<a id="a-7H"></a>稽首佛足，<a id="a-7I"></a>退坐一面。</p>
  <p id="a7J">尔时，<a id="a-7K"></a>世尊为尊者舍利弗种种说法，<a id="a-7L"></a>示教照喜，<a id="a-7M"></a>示教照喜已，<a id="a-7N"></a>默然住。<a id="a-7O"></a>时，<a id="a-7P"></a>尊者舍利弗闻佛所说，<a id="a-7Q"></a>欢喜随喜已，<a id="a-7R"></a>稽首礼足而去。</p>
  <p id="a7S">时，<a id="a-7T"></a>有外道出家补缕低迦随路而来，<a id="a-7U"></a>问尊者舍利弗：<a id="a-7V"></a>“从何所来？<a id="a-7W"></a>”</p>
  <p id="a7X">舍利弗答言：<a id="a-7Y"></a>“火种，<a id="a-7Z"></a>我从世尊所，<a id="a-7a"></a>听大师说教授法来。<a id="a-7b"></a>”</p>
  <p id="a7c">补缕低迦问尊者舍利弗：<a id="a-7d"></a>“今犹不离乳，<a id="a-7e"></a>从师闻说教授法耶？<a id="a-7f"></a>”</p>
  <p id="a7g">舍利弗答言：<a id="a-7h"></a>“火种，<a id="a-7i"></a>我不离乳，<a id="a-7j"></a>于大师所，<a id="a-7k"></a>闻说教授法。<a id="a-7l"></a>”</p>
  <p id="a7m">补缕低迦语尊者舍利弗言：<a id="a-7n"></a>“我久已离乳，<a id="a-7o"></a>舍师所说教授法。<a id="a-7p"></a>”</p>
  <p id="a7q">舍利弗言：<a id="a-7r"></a>“汝法是恶说法、<a id="a-7s"></a>律，<a id="a-7t"></a>恶觉，<a id="a-7u"></a>非为出离、<a id="a-7v"></a>非正觉道，<a id="a-7w"></a>坏法、<a id="a-7x"></a>非可赞叹法、<a id="a-7y"></a>非可依止法。<a id="a-7z"></a>又彼师者，<a id="a-80"></a>非等正觉，<a id="a-81"></a>是故汝等疾疾舍乳，<a id="a-82"></a>离师教法。<a id="a-83"></a>譬如乳牛，<a id="a-84"></a>粗恶狂骚，<a id="a-85"></a>又少乳汁，<a id="a-86"></a>彼犊饮乳，<a id="a-87"></a>疾疾舍去；<a id="a-88"></a>如是恶说法、<a id="a-89"></a>律，<a id="a-8A"></a>恶觉，<a id="a-8B"></a>非出离、<a id="a-8C"></a>非正觉道，<a id="a-8D"></a>坏法、<a id="a-8E"></a>非可赞叹法、<a id="a-8F"></a>非可依止法。<a id="a-8G"></a>又彼师者，<a id="a-8H"></a>非等正觉，<a id="a-8I"></a>是故速舍师教授法。</p>
  <p id="a8J">“我所有法是正法、<a id="a-8K"></a>律，<a id="a-8L"></a>是善觉，<a id="a-8M"></a>是出离正觉道，<a id="a-8N"></a>不坏、<a id="a-8O"></a>可赞叹、<a id="a-8P"></a>可依止。<a id="a-8Q"></a>又彼大师是等正觉，<a id="a-8R"></a>是故久饮其乳，<a id="a-8S"></a>听受大师说教授法。<a id="a-8T"></a>譬如乳牛，<a id="a-8U"></a>不粗狂骚，<a id="a-8V"></a>又多乳汁，<a id="a-8W"></a>彼犊饮时，<a id="a-8X"></a>久而不厌。<a id="a-8Y"></a>我法如是，<a id="a-8Z"></a>是正法、<a id="a-8a"></a>律，<a id="a-8b"></a>乃至久听说教授法。<a id="a-8c"></a>”</p>
  <p id="a8d">时，<a id="a-8e"></a>补缕低迦语舍利弗：<a id="a-8f"></a>“汝等快得善利，<a id="a-8g"></a>于正法、<a id="a-8h"></a>律，<a id="a-8i"></a>乃至久听说教授法。<a id="a-8j"></a>”</p>
  <p id="a8k">时，<a id="a-8l"></a>补缕低迦外道出家闻舍利弗所说，<a id="a-8m"></a>欢喜随喜，<a id="a-8n"></a>从道而去。</p>
  <p id="a8o">如是我闻：<a id="a-8p"></a>一时，<a id="a-8q"></a>佛住舍卫国祇树给孤独园。</p>
  <p id="a8r">尔时，<a id="a-8s"></a>补缕低迦外道出家来诣佛所，<a id="a-8t"></a>与世尊面相问讯慰劳已，<a id="a-8u"></a>退坐一面，<a id="a-8v"></a>白佛言：<a id="a-8w"></a>“瞿昙，<a id="a-8x"></a>先日众多种种异道出家沙门、<a id="a-8y"></a>婆罗门集于未曾有讲堂，<a id="a-8z"></a>作如是论议：<a id="a-90"></a>‘沙门瞿昙智慧犹如空舍，<a id="a-91"></a>不能于大众中建立论议：<a id="a-92"></a>此应此不应，<a id="a-93"></a>此合此不合。<a id="a-94"></a>譬如盲牛，<a id="a-95"></a>偏行边畔，<a id="a-96"></a>不入中田；<a id="a-97"></a>沙门瞿昙亦复如是：<a id="a-98"></a>无应不应，<a id="a-99"></a>无合不合。<a id="a-9A"></a>’”</p>
  <p id="a9B">佛告补缕低迦：<a id="a-9C"></a>“此诸外道论议，<a id="a-9D"></a>说应不应，<a id="a-9E"></a>合不合，<a id="a-9F"></a>于圣法、<a id="a-9G"></a>律，<a id="a-9H"></a>如小儿戏。<a id="a-9I"></a>譬如士夫，<a id="a-9J"></a>年八九十，<a id="a-9K"></a>发白齿落，<a id="a-9L"></a>作小儿戏，<a id="a-9M"></a>团治泥土，<a id="a-9N"></a>作象作马，<a id="a-9O"></a>种种形类，<a id="a-9P"></a>众人皆言：<a id="a-9Q"></a>‘此老小儿。<a id="a-9R"></a>’如是，<a id="a-9S"></a>火种，<a id="a-9T"></a>种种诸论，<a id="a-9U"></a>谓应不应，<a id="a-9V"></a>合不合，<a id="a-9W"></a>于圣法、<a id="a-9X"></a>律，<a id="a-9Y"></a>如小儿戏，<a id="a-9Z"></a>然于彼中，<a id="a-9a"></a>无有比丘方便所应。<a id="a-9b"></a>”</p>
  <p id="a9c">补缕低迦白佛：<a id="a-9d"></a>“瞿昙，<a id="a-9e"></a>于何处有比丘方便所应？<a id="a-9f"></a>”</p>
  <p id="a9g">佛告外道：<a id="a-9h"></a>“不清净者令其清净，<a id="a-9i"></a>是名比丘方便所应。<a id="a-9j"></a>不调令调，<a id="a-9k"></a>是名比丘方便所应。<a id="a-9l"></a>诸不定者令得正受，<a id="a-9m"></a>是名比丘方便所应。<a id="a-9n"></a>不解脱者令得解脱，<a id="a-9o"></a>是名比丘方便所应。<a id="a-9p"></a>不断令断、<a id="a-9q"></a>不知令知、<a id="a-9r"></a>不修令修、<a id="a-9s"></a>不得令得，<a id="a-9t"></a>是名比丘方便所应。</p>
  <p id="a9u">“云何不净令净？<a id="a-9v"></a>谓戒不净者，<a id="a-9w"></a>令其清净。</p>
  <p id="a9x">“云何不调伏令其调伏？<a id="a-9y"></a>谓眼根，<a id="a-9z"></a>耳、<a id="a-A0"></a>鼻、<a id="a-A1"></a>舌、<a id="a-A2"></a>身、<a id="a-A3"></a>意根不调伏，<a id="a-A4"></a>令其调伏，<a id="a-A5"></a>是名不调伏者令其调伏。</p>
  <p id="aA6">“云何不定令其正受？<a id="a-A7"></a>谓心不正定，<a id="a-A8"></a>令得正受。</p>
  <p id="aA9">“云何不解脱者令得解脱？<a id="a-AA"></a>谓心不解脱贪欲、<a id="a-AB"></a>恚、<a id="a-AC"></a>痴，<a id="a-AD"></a>令得解脱。</p>
  <p id="aAE">“云何不断令断？<a id="a-AF"></a>谓无明、<a id="a-AG"></a>有、<a id="a-AH"></a>爱，<a id="a-AI"></a>不断令断。</p>
  <p id="aAJ">“云何不知令知？<a id="a-AK"></a>谓其名色，<a id="a-AL"></a>不知令知。</p>
  <p id="aAM">“云何不修令修？<a id="a-AN"></a>谓止观，<a id="a-AO"></a>不修令修。</p>
  <p id="aAP">“云何不得令得？<a id="a-AQ"></a>谓般涅槃，<a id="a-AR"></a>不得令得。<a id="a-AS"></a>是名比丘方便所应。<a id="a-AT"></a>”</p>
  <p id="aAU">补缕低迦白佛言：<a id="a-AV"></a>“瞿昙，<a id="a-AW"></a>是义比丘方便所应，<a id="a-AX"></a>是坚固比丘方便所应，<a id="a-AY"></a>所谓尽诸有漏。<a id="a-AZ"></a>”</p>
  <p id="aAa">时，<a id="a-Ab"></a>补缕低迦外道出家闻佛所说，<a id="a-Ac"></a>欢喜随喜，<a id="a-Ad"></a>从座起而去。</p>
  <p id="aAe">如是我闻：<a id="a-Af"></a>一时，<a id="a-Ag"></a>佛住王舍城迦兰陀竹园。</p>
  <p id="aAh">时，<a id="a-Ai"></a>有外道出家名曰尸婆，<a id="a-Aj"></a>来诣佛所，<a id="a-Ak"></a>与世尊面相问讯慰劳已，<a id="a-Al"></a>退坐一面，<a id="a-Am"></a>白佛言：<a id="a-An"></a>“瞿昙，<a id="a-Ao"></a>云何为学？<a id="a-Ap"></a>所谓学者，<a id="a-Aq"></a>云何学？<a id="a-Ar"></a>”</p>
  <p id="aAs">佛告尸婆：<a id="a-At"></a>“学其所学，<a id="a-Au"></a>故名为学。<a id="a-Av"></a>”</p>
  <p id="aAw">尸婆白佛：<a id="a-Ax"></a>“何所学？<a id="a-Ay"></a>”</p>
  <p id="aAz">佛告尸婆：<a id="a-B0"></a>“随时学增上戒，<a id="a-B1"></a>学增上意，<a id="a-B2"></a>学增上慧。<a id="a-B3"></a>”</p>
  <p id="aB4">尸婆白佛：<a id="a-B5"></a>“若阿罗汉比丘诸漏已尽，<a id="a-B6"></a>所作已作，<a id="a-B7"></a>舍诸重担，<a id="a-B8"></a>逮得己利，<a id="a-B9"></a>尽诸有结，<a id="a-BA"></a>正智善解脱，<a id="a-BB"></a>当于尔时，<a id="a-BC"></a>复何所学？<a id="a-BD"></a>”</p>
  <p id="aBE">佛告尸婆：<a id="a-BF"></a>“若阿罗汉比丘诸漏已尽，<a id="a-BG"></a>乃至正智善解脱，<a id="a-BH"></a>当于尔时，<a id="a-BI"></a>觉知贪欲永尽无余；<a id="a-BJ"></a>觉知瞋恚、<a id="a-BK"></a>愚痴永尽无余，<a id="a-BL"></a>故不复更造诸恶，<a id="a-BM"></a>常行诸善。<a id="a-BN"></a>尸婆，<a id="a-BO"></a>是名为学其所学。<a id="a-BP"></a>”</p>
  <p id="aBQ">时，<a id="a-BR"></a>尸婆外道出家闻佛所说，<a id="a-BS"></a>欢喜随喜，<a id="a-BT"></a>从座起去。</p>
  <p id="aBU">如是我闻：<a id="a-BV"></a>一时，<a id="a-BW"></a>佛住王舍城迦兰陀竹园。</p>
  <p id="aBX">尔时，<a id="a-BY"></a>尸婆外道出家来诣佛所，<a id="a-BZ"></a>与世尊面相问讯慰劳已，<a id="a-Ba"></a>退坐一面，<a id="a-Bb"></a>白佛言：<a id="a-Bc"></a>“瞿昙，<a id="a-Bd"></a>有一沙门婆罗门作如是见、<a id="a-Be"></a>如是说：<a id="a-Bf"></a>‘若人有所知觉，<a id="a-Bg"></a>彼一切本所作因，<a id="a-Bh"></a>修诸苦行，<a id="a-Bi"></a>令过去业尽，<a id="a-Bj"></a>更不造新业，<a id="a-Bk"></a>断于因缘，<a id="a-Bl"></a>于未来世无复诸漏。<a id="a-Bm"></a>诸漏尽故业尽，<a id="a-Bn"></a>业尽故苦尽，<a id="a-Bo"></a>苦尽者究竟苦边。<a id="a-Bp"></a>’今瞿昙所说云何？<a id="a-Bq"></a>”</p>
  <p id="aBr">佛告尸婆：<a id="a-Bs"></a>“彼沙门婆罗门实尔洛漠说耳，<a id="a-Bt"></a>不审不数，<a id="a-Bu"></a>愚痴不善不辩。<a id="a-Bv"></a>所以者何？<a id="a-Bw"></a>或从风起苦，<a id="a-Bx"></a>众生觉知，<a id="a-By"></a>或从痰起，<a id="a-Bz"></a>或从涎唾起，<a id="a-C0"></a>或等分起，<a id="a-C1"></a>或自害，<a id="a-C2"></a>或他害，<a id="a-C3"></a>或因节气。<a id="a-C4"></a>彼自害者，<a id="a-C5"></a>或拔发，<a id="a-C6"></a>或拔须，<a id="a-C7"></a>或常立举手，<a id="a-C8"></a>或蹲地，<a id="a-C9"></a>或卧灰土中，<a id="a-CA"></a>或卧棘刺上，<a id="a-CB"></a>或卧杵上、<a id="a-CC"></a>或板上，<a id="a-CD"></a>或牛屎涂地而卧其上，<a id="a-CE"></a>或卧水中，<a id="a-CF"></a>或日三洗浴，<a id="a-CG"></a>或一足而立，<a id="a-CH"></a>身随日转，<a id="a-CI"></a>如是众苦精勤有行。<a id="a-CJ"></a>尸婆，<a id="a-CK"></a>是名自害。<a id="a-CL"></a>他害者，<a id="a-CM"></a>或为他手石、<a id="a-CN"></a>刀、<a id="a-CO"></a>杖等，<a id="a-CP"></a>种种害身，<a id="a-CQ"></a>是名他害。<a id="a-CR"></a>尸婆，<a id="a-CS"></a>若复时节所害，<a id="a-CT"></a>冬则大寒，<a id="a-CU"></a>春则大热，<a id="a-CV"></a>夏寒暑俱，<a id="a-CW"></a>是名节气所害。<a id="a-CX"></a>世间真实，<a id="a-CY"></a>非为虚妄。<a id="a-CZ"></a>尸婆，<a id="a-Ca"></a>世间有此真实，<a id="a-Cb"></a>为风所害，<a id="a-Cc"></a>乃至节气所害，<a id="a-Cd"></a>彼众生如实觉知。<a id="a-Ce"></a>汝亦自有此患，<a id="a-Cf"></a>风痰涎唾，<a id="a-Cg"></a>乃至节气所害觉，<a id="a-Ch"></a>如是如实觉知。<a id="a-Ci"></a>尸婆，<a id="a-Cj"></a>若彼沙门婆罗门言一切人所知觉者皆是本所造因，<a id="a-Ck"></a>舍世间真实事而随自见，<a id="a-Cl"></a>作虚妄说。</p>
  <p id="aCm">“尸婆，<a id="a-Cn"></a>有五因五缘生心法忧苦。<a id="a-Co"></a>何等为五？<a id="a-Cp"></a>谓因贪欲缠，<a id="a-Cq"></a>缘贪欲缠，<a id="a-Cr"></a>生心法忧苦；<a id="a-Cs"></a>因瞋恚、<a id="a-Ct"></a>睡眠、<a id="a-Cu"></a>掉悔、<a id="a-Cv"></a>疑缠，<a id="a-Cw"></a>缘瞋恚、<a id="a-Cx"></a>睡眠、<a id="a-Cy"></a>掉悔、<a id="a-Cz"></a>疑缠，<a id="a-D0"></a>生彼心法忧苦。<a id="a-D1"></a>尸婆，<a id="a-D2"></a>是名五因五缘生心法忧苦。</p>
  <p id="aD3">“尸婆，<a id="a-D4"></a>有五因五缘不生心法忧苦，<a id="a-D5"></a>何等为五？<a id="a-D6"></a>谓因贪欲缠，<a id="a-D7"></a>缘贪欲缠，<a id="a-D8"></a>生彼心法忧苦者，<a id="a-D9"></a>离彼贪欲缠，<a id="a-DA"></a>不起心法忧苦；<a id="a-DB"></a>因瞋恚、<a id="a-DC"></a>睡眠、<a id="a-DD"></a>掉悔、<a id="a-DE"></a>疑缠，<a id="a-DF"></a>缘瞋恚、<a id="a-DG"></a>睡眠、<a id="a-DH"></a>掉悔、<a id="a-DI"></a>疑缠，<a id="a-DJ"></a>生彼心法忧苦者，<a id="a-DK"></a>离彼瞋恚、<a id="a-DL"></a>睡眠、<a id="a-DM"></a>掉悔、<a id="a-DN"></a>疑缠，<a id="a-DO"></a>不起心法忧苦。<a id="a-DP"></a>尸婆，<a id="a-DQ"></a>是名五因五缘不起心法忧苦，<a id="a-DR"></a>现法得离炽然，<a id="a-DS"></a>不待时节，<a id="a-DT"></a>通达现见，<a id="a-DU"></a>缘自觉知。</p>
  <p id="aDV">“尸婆，<a id="a-DW"></a>复有现法离炽然，<a id="a-DX"></a>不待时节，<a id="a-DY"></a>通达现见，<a id="a-DZ"></a>缘自觉知，<a id="a-Da"></a>谓八正道，<a id="a-Db"></a>正见乃至正定。<a id="a-Dc"></a>”</p>
  <p id="aDd">说是法时，<a id="a-De"></a>尸婆外道出家远尘离垢，<a id="a-Df"></a>得法眼净。<a id="a-Dg"></a>时，<a id="a-Dh"></a>尸婆外道出家见法、<a id="a-Di"></a>得法、<a id="a-Dj"></a>知法、<a id="a-Dk"></a>入法，<a id="a-Dl"></a>离诸狐疑，<a id="a-Dm"></a>不由于他，<a id="a-Dn"></a>入正法、<a id="a-Do"></a>律，<a id="a-Dp"></a>得无所畏；<a id="a-Dq"></a>即从座起，<a id="a-Dr"></a>整衣服，<a id="a-Ds"></a>合掌白佛：<a id="a-Dt"></a>“世尊，<a id="a-Du"></a>我今可得于正法、<a id="a-Dv"></a>律出家、<a id="a-Dw"></a>受具足，<a id="a-Dx"></a>得比丘分耶？<a id="a-Dy"></a>”</p>
  <p id="aDz">佛告尸婆：<a id="a-E0"></a>“汝今得出家。<a id="a-E1"></a>”</p>
  <p id="aE2">如上说，<a id="a-E3"></a>乃至心善解脱，<a id="a-E4"></a>得阿罗汉。</p>
  <p id="aE5">如是我闻：<a id="a-E6"></a>一时，<a id="a-E7"></a>佛住那罗聚落好衣庵罗园中。</p>
  <p id="aE8">尔时，<a id="a-E9"></a>那罗聚落有商主外道出家，<a id="a-EA"></a>百二十岁，<a id="a-EB"></a>年耆根熟，<a id="a-EC"></a>为那罗聚落诸沙门、<a id="a-ED"></a>婆罗门、<a id="a-EE"></a>长者、<a id="a-EF"></a>居士尊重供养，<a id="a-EG"></a>如阿罗汉。</p>
  <p id="aEH">彼商主外道出家先有宗亲一人，<a id="a-EI"></a>命终生天，<a id="a-EJ"></a>于彼天上见商主外道出家已，<a id="a-EK"></a>作是念：<a id="a-EL"></a>“我欲往教彼商主外道出家诣世尊所，<a id="a-EM"></a>修行梵行。<a id="a-EN"></a>恐其不随我语，<a id="a-EO"></a>我今当往彼，<a id="a-EP"></a>以意论令问。<a id="a-EQ"></a>”即下那罗聚落，<a id="a-ER"></a>诣彼商主外道出家所，<a id="a-ES"></a>说偈而问：</p>
  <p id="aET">“云何恶知识，<a id="a-EU"></a>现善知识相？</p>
  <p id="aEV">云何善知识，<a id="a-EW"></a>如己同一体？</p>
  <p id="aEX">何故求于断？<a id="a-EY"></a>云何离炽然？</p>
  <p id="aEZ">“若汝仙人持此意论而问于彼，<a id="a-Ea"></a>有能分别解说其义而答汝者，<a id="a-Eb"></a>便可从彼出家，<a id="a-Ec"></a>修行梵行。<a id="a-Ed"></a>”</p>
  <p id="aEe">时，<a id="a-Ef"></a>商主外道出家受天所教，<a id="a-Eg"></a>持诣富兰那迦葉所，<a id="a-Eh"></a>以此意论偈问富兰那迦葉。<a id="a-Ei"></a>彼富兰那迦葉尚自不解，<a id="a-Ej"></a>况复能答？<a id="a-Ek"></a>彼时，<a id="a-El"></a>商主外道出家复至末迦梨瞿舍利子所、<a id="a-Em"></a>删阇耶毗罗坻子所、<a id="a-En"></a>阿耆多枳舍钦婆罗所、<a id="a-Eo"></a>迦罗拘陀迦旃延所、<a id="a-Ep"></a>尼乾陀若提子所，<a id="a-Eq"></a>皆以此意论偈而问，<a id="a-Er"></a>悉不能答。</p>
  <p id="aEs">时，<a id="a-Et"></a>商主外道出家作是念：<a id="a-Eu"></a>“我以此意论问诸出家师，<a id="a-Ev"></a>悉不能答，<a id="a-Ew"></a>我今复欲求出家；<a id="a-Ex"></a>为我今自有财宝，<a id="a-Ey"></a>不如还家，<a id="a-Ez"></a>服习五欲。<a id="a-F0"></a>”复作是念：<a id="a-F1"></a>“我今可往诣沙门瞿昙，<a id="a-F2"></a>然彼耆旧、<a id="a-F3"></a>诸师、<a id="a-F4"></a>沙门、<a id="a-F5"></a>婆罗门、<a id="a-F6"></a>富兰那迦葉等，<a id="a-F7"></a>悉不能答，<a id="a-F8"></a>而沙门瞿昙年少出家，<a id="a-F9"></a>讵复能了？<a id="a-FA"></a>然我闻先宿所说莫轻新学年少出家，<a id="a-FB"></a>或有沙门年少出家，<a id="a-FC"></a>有大德力，<a id="a-FD"></a>今且当诣沙门瞿昙。<a id="a-FE"></a>”诣已，<a id="a-FF"></a>以彼意论心念而问，<a id="a-FG"></a>如偈所说。</p>
  <p id="aFH">尔时，<a id="a-FI"></a>世尊知彼商主心之所念，<a id="a-FJ"></a>即说偈言：</p>
  <p id="aFK">“云何恶知识，<a id="a-FL"></a>现善友相者？</p>
  <p id="aFM">内心实耻厌，<a id="a-FN"></a>口说我同心，</p>
  <p id="aFO">造事不乐同，<a id="a-FP"></a>故知非善友。</p>
  <p id="aFQ">口说恩爱语，<a id="a-FR"></a>心不实相应，</p>
  <p id="aFS">所作而不同，<a id="a-FT"></a>慧者应觉知，</p>
  <p id="aFU">是名恶知识，<a id="a-FV"></a>现善知识相。</p>
  <p id="aFW">与己同一体，<a id="a-FX"></a>云何善知识？</p>
  <p id="aFY">与己同体者，<a id="a-FZ"></a>非彼善知识。</p>
  <p id="aFa">放逸而不制，<a id="a-Fb"></a>沮坏怀疑惑，</p>
  <p id="aFc">伺求其端绪，<a id="a-Fd"></a>安于善知识？</p>
  <p id="aFe">如子卧父怀，<a id="a-Ff"></a>不为傍人间，</p>
  <p id="aFg">当知善知识。<a id="a-Fh"></a>何故求于断？</p>
  <p id="aFi">生欢喜之处，<a id="a-Fj"></a>清凉称赞叹，</p>
  <p id="aFk">修习福利果，<a id="a-Fl"></a>清凉永息灭。</p>
  <p id="aFm">是故求于断。<a id="a-Fn"></a>云何离炽然？</p>
  <p id="aFo">寂静止息味，<a id="a-Fp"></a>知彼远离味，</p>
  <p id="aFq">远离炽然恶，<a id="a-Fr"></a>饮以法喜味，</p>
  <p id="aFs">寂灭离欲火，<a id="a-Ft"></a>是名离炽然。<a id="a-Fu"></a>”</p>
  <p id="aFv">尔时，<a id="a-Fw"></a>商主外道出家作是念：<a id="a-Fx"></a>“沙门瞿昙知我心念。<a id="a-Fy"></a>”而白佛言：<a id="a-Fz"></a>“我今得入沙门瞿昙正法、<a id="a-G0"></a>律中修行梵行，<a id="a-G1"></a>出家、<a id="a-G2"></a>受具足，<a id="a-G3"></a>成比丘分不？<a id="a-G4"></a>”</p>
  <p id="aG5">佛告商主外道出家：<a id="a-G6"></a>“汝今可得于正法、<a id="a-G7"></a>律修行梵行，<a id="a-G8"></a>出家、<a id="a-G9"></a>受具足，<a id="a-GA"></a>成比丘分。<a id="a-GB"></a>”</p>
  <p id="aGC">如是出家已，<a id="a-GD"></a>思惟乃至心善解脱，<a id="a-GE"></a>得阿罗汉。</p>
  <p id="aGF">如是我闻：<a id="a-GG"></a>一时，<a id="a-GH"></a>佛住俱夷那竭国力士生处坚固双树林中。</p>
  <p id="aGI">尔时，<a id="a-GJ"></a>世尊涅槃时至，<a id="a-GK"></a>告尊者阿难：<a id="a-GL"></a>“汝为世尊于双树间敷绳床，<a id="a-GM"></a>北首，<a id="a-GN"></a>如来今日中夜于无余涅槃而般涅槃。<a id="a-GO"></a>”</p>
  <p id="aGP">尔时，<a id="a-GQ"></a>尊者阿难奉教，<a id="a-GR"></a>于双树间敷绳床，<a id="a-GS"></a>北首，<a id="a-GT"></a>讫，<a id="a-GU"></a>来诣佛所，<a id="a-GV"></a>稽首佛足，<a id="a-GW"></a>退住一面，<a id="a-GX"></a>白佛言：<a id="a-GY"></a>“世尊，<a id="a-GZ"></a>已于双树间敷绳床，<a id="a-Ga"></a>北首。<a id="a-Gb"></a>”</p>
  <p id="aGc">尔时，<a id="a-Gd"></a>世尊诣双树间，<a id="a-Ge"></a>于绳床上北首右胁而卧，<a id="a-Gf"></a>足足相累，<a id="a-Gg"></a>系念明想，<a id="a-Gh"></a>正念正智。</p>
  <p id="aGi">时，<a id="a-Gj"></a>俱夷那竭国有须跋陀罗外道出家，<a id="a-Gk"></a>百二十岁，<a id="a-Gl"></a>年耆根熟，<a id="a-Gm"></a>为俱夷那竭国人恭敬供养，<a id="a-Gn"></a>如阿罗汉。<a id="a-Go"></a>彼须跋陀罗出家闻世尊今日中夜当于无余涅槃而般涅槃：<a id="a-Gp"></a>“然我有所疑，<a id="a-Gq"></a>希望而住，<a id="a-Gr"></a>沙门瞿昙有力，<a id="a-Gs"></a>能开觉我。<a id="a-Gt"></a>我今当诣沙门瞿昙，<a id="a-Gu"></a>问其所疑。<a id="a-Gv"></a>”即出俱夷那竭，<a id="a-Gw"></a>诣世尊所。</p>
  <p id="aGx">尔时，<a id="a-Gy"></a>尊者阿难于园门外经行。<a id="a-Gz"></a>时，<a id="a-H0"></a>须跋陀罗语阿难言：<a id="a-H1"></a>“我闻沙门瞿昙今日中夜于无余涅槃而般涅槃，<a id="a-H2"></a>我有所疑，<a id="a-H3"></a>希望而住，<a id="a-H4"></a>沙门瞿昙有力，<a id="a-H5"></a>能开觉我。<a id="a-H6"></a>若阿难不惮劳者，<a id="a-H7"></a>为我往白瞿昙，<a id="a-H8"></a>少有闲暇，<a id="a-H9"></a>答我所问？<a id="a-HA"></a>”</p>
  <p id="aHB">阿难答言：<a id="a-HC"></a>“莫逼世尊，<a id="a-HD"></a>世尊疲极。<a id="a-HE"></a>”</p>
  <p id="aHF">如是须跋陀罗再三请尊者阿难，<a id="a-HG"></a>尊者阿难亦再三不许。</p>
  <p id="aHH">须跋陀罗言：<a id="a-HI"></a>“我闻古昔出家耆年大师所说，<a id="a-HJ"></a>久久乃有如来、<a id="a-HK"></a>应、<a id="a-HL"></a>等正觉出于世间，<a id="a-HM"></a>如优昙钵华。<a id="a-HN"></a>而今如来中夜当于无余涅槃界而般涅槃，<a id="a-HO"></a>我今于法疑，<a id="a-HP"></a>信心而住，<a id="a-HQ"></a>沙门瞿昙有力，<a id="a-HR"></a>能开觉我，<a id="a-HS"></a>若阿难不惮劳者，<a id="a-HT"></a>为我白沙门瞿昙。<a id="a-HU"></a>”</p>
  <p id="aHV">阿难复答言：<a id="a-HW"></a>“须跋陀罗，<a id="a-HX"></a>莫逼世尊，<a id="a-HY"></a>世尊今日疲极。<a id="a-HZ"></a>”</p>
  <p id="aHa">尔时，<a id="a-Hb"></a>世尊以天耳闻阿难与须跋陀罗共语来往，<a id="a-Hc"></a>而告尊者阿难：<a id="a-Hd"></a>“莫遮外道出家须跋陀罗，<a id="a-He"></a>令入问其所疑。<a id="a-Hf"></a>所以者何？<a id="a-Hg"></a>此是最后与外道出家论议，<a id="a-Hh"></a>此是最后得证声闻。<a id="a-Hi"></a>善来比丘，<a id="a-Hj"></a>所谓须跋陀罗。<a id="a-Hk"></a>”</p>
  <p id="aHl">尔时，<a id="a-Hm"></a>须跋陀罗闻世尊为开善根，<a id="a-Hn"></a>欢喜增上，<a id="a-Ho"></a>诣世尊所，<a id="a-Hp"></a>与世尊面相问讯慰劳已，<a id="a-Hq"></a>退坐一面，<a id="a-Hr"></a>白佛言：<a id="a-Hs"></a>“瞿昙，<a id="a-Ht"></a>凡世间入处，<a id="a-Hu"></a>谓富兰那迦葉等六师，<a id="a-Hv"></a>各作如是宗：<a id="a-Hw"></a>‘此是沙门，<a id="a-Hx"></a>此是沙门。<a id="a-Hy"></a>’云何，<a id="a-Hz"></a>瞿昙，<a id="a-I0"></a>为实各各有是宗不？<a id="a-I1"></a>”</p>
  <p id="aI2">尔时，<a id="a-I3"></a>世尊即为说偈言：</p>
  <p id="aI4">“始年二十九，<a id="a-I5"></a>出家修善道，</p>
  <p id="aI6">成道至于今，<a id="a-I7"></a>经五十余年。</p>
  <p id="aI8">三昧明行具，<a id="a-I9"></a>常修于净戒，</p>
  <p id="aIA">离斯少道分，<a id="a-IB"></a>此外无沙门。<a id="a-IC"></a>”</p>
  <p id="aID">佛告须跋陀罗：<a id="a-IE"></a>“于正法、<a id="a-IF"></a>律不得八正道者，<a id="a-IG"></a>亦不得初沙门，<a id="a-IH"></a>亦不得第二、<a id="a-II"></a>第三、<a id="a-IJ"></a>第四沙门。<a id="a-IK"></a>须跋陀罗，<a id="a-IL"></a>于此法、<a id="a-IM"></a>律得八正道者，<a id="a-IN"></a>得初沙门，<a id="a-IO"></a>得第二、<a id="a-IP"></a>第三、<a id="a-IQ"></a>第四沙门。<a id="a-IR"></a>除此已，<a id="a-IS"></a>于外道无沙门，<a id="a-IT"></a>斯则异道之师，<a id="a-IU"></a>空沙门、<a id="a-IV"></a>婆罗门耳！<a id="a-IW"></a>是故，<a id="a-IX"></a>我今于众中作师子吼。<a id="a-IY"></a>”</p>
  <p id="aIZ">说是法时，<a id="a-Ia"></a>须跋陀罗外道出家远尘离垢，<a id="a-Ib"></a>得法眼净。<a id="a-Ic"></a>尔时，<a id="a-Id"></a>须跋陀罗见法、<a id="a-Ie"></a>得法、<a id="a-If"></a>知法、<a id="a-Ig"></a>入法，<a id="a-Ih"></a>度诸狐疑，<a id="a-Ii"></a>不由他信，<a id="a-Ij"></a>不由他度，<a id="a-Ik"></a>于正法、<a id="a-Il"></a>律得无所畏；<a id="a-Im"></a>从座起，<a id="a-In"></a>整衣服，<a id="a-Io"></a>右膝著地，<a id="a-Ip"></a>白尊者阿难：<a id="a-Iq"></a>“汝得善利，<a id="a-Ir"></a>汝得大师，<a id="a-Is"></a>为大师弟子，<a id="a-It"></a>为大师法雨，<a id="a-Iu"></a>雨灌其顶。<a id="a-Iv"></a>我今若得于正法、<a id="a-Iw"></a>律出家、<a id="a-Ix"></a>受具足，<a id="a-Iy"></a>得比丘分者，<a id="a-Iz"></a>亦当得斯善利！<a id="a-J0"></a>”</p>
  <p id="aJ1">时，<a id="a-J2"></a>尊者阿难白佛言：<a id="a-J3"></a>“世尊，<a id="a-J4"></a>是须跋陀罗外道出家，<a id="a-J5"></a>今求于正法、<a id="a-J6"></a>律出家、<a id="a-J7"></a>受具足，<a id="a-J8"></a>得比丘分。<a id="a-J9"></a>”</p>
  <p id="aJA">尔时，<a id="a-JB"></a>世尊告须跋陀罗：<a id="a-JC"></a>“此比丘来修行梵行。<a id="a-JD"></a>”</p>
  <p id="aJE">彼尊者须跋陀罗即于尔时出家，<a id="a-JF"></a>即是受具足，<a id="a-JG"></a>成比丘分；<a id="a-JH"></a>如是思惟，<a id="a-JI"></a>乃至心善解脱，<a id="a-JJ"></a>得阿罗汉。<a id="a-JK"></a>时，<a id="a-JL"></a>尊者须跋陀罗得阿罗汉，<a id="a-JM"></a>解脱乐觉知已，<a id="a-JN"></a>作是念：<a id="a-JO"></a>“我不忍见佛般涅槃，<a id="a-JP"></a>我当先般涅槃。<a id="a-JQ"></a>”时，<a id="a-JR"></a>尊者须跋陀罗先般涅槃已，<a id="a-JS"></a>然后世尊般涅槃。</p>
  <p id="aJT">如是我闻：<a id="a-JU"></a>一时，<a id="a-JV"></a>佛在跋耆人间游行，<a id="a-JW"></a>至毗舍离国，<a id="a-JX"></a>住猕猴池侧重阁讲堂。</p>
  <p id="aJY">时，<a id="a-JZ"></a>毗舍离国有众多贾客，<a id="a-Ja"></a>欲向怛刹尸罗国方便庄严。<a id="a-Jb"></a>是众多贾客闻世尊于跋耆人间游行，<a id="a-Jc"></a>至毗舍离国，<a id="a-Jd"></a>住猕猴池侧重阁讲堂；<a id="a-Je"></a>闻已，<a id="a-Jf"></a>来诣佛所，<a id="a-Jg"></a>稽首佛足，<a id="a-Jh"></a>退坐一面。<a id="a-Ji"></a>佛为诸贾客种种说法，<a id="a-Jj"></a>示教照喜，<a id="a-Jk"></a>示教照喜已，<a id="a-Jl"></a>默然住。</p>
  <p id="aJm">时，<a id="a-Jn"></a>诸贾客从座起，<a id="a-Jo"></a>整衣服，<a id="a-Jp"></a>为佛作礼，<a id="a-Jq"></a>合掌白佛言：<a id="a-Jr"></a>“世尊，<a id="a-Js"></a>我等诸贾客方便庄严，<a id="a-Jt"></a>欲至怛刹尸罗国，<a id="a-Ju"></a>惟愿世尊与诸大众明旦受我供养。<a id="a-Jv"></a>”</p>
  <p id="aJw">尔时，<a id="a-Jx"></a>世尊默然而许。<a id="a-Jy"></a>时，<a id="a-Jz"></a>诸贾客知世尊受请已，<a id="a-K0"></a>从座起，<a id="a-K1"></a>礼佛足，<a id="a-K2"></a>各还自家，<a id="a-K3"></a>办种种净美饮食，<a id="a-K4"></a>敷床座，<a id="a-K5"></a>安置净水。<a id="a-K6"></a>晨朝遣使，<a id="a-K7"></a>白佛：<a id="a-K8"></a>“时到。<a id="a-K9"></a>”</p>
  <p id="aKA">尔时，<a id="a-KB"></a>世尊与诸大众著衣持钵，<a id="a-KC"></a>诣诸贾客所，<a id="a-KD"></a>就座而坐。<a id="a-KE"></a>时，<a id="a-KF"></a>诸贾客以净美饮食自手供养。<a id="a-KG"></a>食毕洗钵讫，<a id="a-KH"></a>取卑小床，<a id="a-KI"></a>于大众前坐，<a id="a-KJ"></a>听佛说法。</p>
  <p id="aKK">尔时，<a id="a-KL"></a>世尊告诸贾客：<a id="a-KM"></a>“汝等当行于旷野中，<a id="a-KN"></a>有诸恐怖，<a id="a-KO"></a>心惊毛竖。<a id="a-KP"></a>尔时，<a id="a-KQ"></a>当念如来事，<a id="a-KR"></a>谓如来、<a id="a-KS"></a>应、<a id="a-KT"></a>等正觉乃至佛、<a id="a-KU"></a>世尊。<a id="a-KV"></a>如是念者，<a id="a-KW"></a>恐怖则除。<a id="a-KX"></a>又，<a id="a-KY"></a>念法事：<a id="a-KZ"></a>佛正法、<a id="a-Ka"></a>律，<a id="a-Kb"></a>现法能离炽然，<a id="a-Kc"></a>不待时节，<a id="a-Kd"></a>通达亲近，<a id="a-Ke"></a>缘自觉知。<a id="a-Kf"></a>又，<a id="a-Kg"></a>念僧事：<a id="a-Kh"></a>世尊弟子善向、<a id="a-Ki"></a>正向，<a id="a-Kj"></a>乃至世尊福田。<a id="a-Kk"></a>如是念者，<a id="a-Kl"></a>恐怖即除。</p>
  <p id="aKm">“过去世时，<a id="a-Kn"></a>天、<a id="a-Ko"></a>阿须轮共斗。<a id="a-Kp"></a>时，<a id="a-Kq"></a>天帝释告诸天众：<a id="a-Kr"></a>‘汝等与阿须轮共斗战之时，<a id="a-Ks"></a>生恐怖者，<a id="a-Kt"></a>当念我幢，<a id="a-Ku"></a>名摧伏幢；<a id="a-Kv"></a>念彼幢时，<a id="a-Kw"></a>恐怖得除。<a id="a-Kx"></a>若不念我幢者，<a id="a-Ky"></a>当念伊舍那天子幢；<a id="a-Kz"></a>若不念伊舍那天子幢者，<a id="a-L0"></a>当念婆留那天子幢；<a id="a-L1"></a>念彼幢时，<a id="a-L2"></a>恐怖即除。<a id="a-L3"></a>’如是，<a id="a-L4"></a>诸商人，<a id="a-L5"></a>汝等于旷野中，<a id="a-L6"></a>有恐怖者，<a id="a-L7"></a>当念如来事、<a id="a-L8"></a>法事、<a id="a-L9"></a>僧事。<a id="a-LA"></a>”</p>
  <p id="aLB">尔时，<a id="a-LC"></a>世尊为诸毗舍离贾客说供养随喜偈：</p>
  <p id="aLD">“供养比丘僧，<a id="a-LE"></a>饮食随时服，</p>
  <p id="aLF">专念谛思惟，<a id="a-LG"></a>正知而行舍。</p>
  <p id="aLH">净物良福田，<a id="a-LI"></a>汝等悉具足，</p>
  <p id="aLJ">缘斯功德利，<a id="a-LK"></a>长夜获安乐。</p>
  <p id="aLL">发心有所求，<a id="a-LM"></a>众利悉皆应，</p>
  <p id="aLN">两足四足安，<a id="a-LO"></a>道路往来安，</p>
  <p id="aLP">夜安昼亦安，<a id="a-LQ"></a>一切离诸恶。</p>
  <p id="aLR">如沃壤良田，<a id="a-LS"></a>精纯好种子，</p>
  <p id="aLT">灌溉以时泽，<a id="a-LU"></a>收实不可量！</p>
  <p id="aLV">净戒良福田，<a id="a-LW"></a>精肴膳种子，</p>
  <p id="aLX">正行以将顺，<a id="a-LY"></a>终期妙果成。</p>
  <p id="aLZ">是故行施者，<a id="a-La"></a>欲求备众德，</p>
  <p id="aLb">当随智慧行，<a id="a-Lc"></a>众果自然备。</p>
  <p id="aLd">于明行足尊，<a id="a-Le"></a>正心尽恭敬，</p>
  <p id="aLf">种植众善本，<a id="a-Lg"></a>终获大福利。</p>
  <p id="aLh">如实知世间，<a id="a-Li"></a>得具备正见，</p>
  <p id="aLj">具足见正道，<a id="a-Lk"></a>具足而升进。</p>
  <p id="aLl">远离一切垢，<a id="a-Lm"></a>逮得涅槃道，</p>
  <p id="aLn">究竟于苦边，<a id="a-Lo"></a>是名备众德。<a id="a-Lp"></a>”</p>
  <p id="aLq">尔时，<a id="a-Lr"></a>世尊为诸毗舍离贾客说种种法，<a id="a-Ls"></a>示教照喜已，<a id="a-Lt"></a>从座起去。</p>
  <p id="aLu">如是我闻：<a id="a-Lv"></a>一时，<a id="a-Lw"></a>佛住舍卫国祇树给孤独园。</p>
  <p id="aLx">尔时，<a id="a-Ly"></a>世尊告诸比丘：<a id="a-Lz"></a>“若比丘住于空闲、<a id="a-M0"></a>树下、<a id="a-M1"></a>空舍，<a id="a-M2"></a>有时恐怖，<a id="a-M3"></a>心惊毛竖者，<a id="a-M4"></a>当念如来事及法事、<a id="a-M5"></a>僧事，<a id="a-M6"></a>如前广说。<a id="a-M7"></a>念如来事、<a id="a-M8"></a>法事、<a id="a-M9"></a>僧事之时，<a id="a-MA"></a>恐怖即除。</p>
  <p id="aMB">“诸比丘，<a id="a-MC"></a>过去世时，<a id="a-MD"></a>释提桓因与阿修罗共战。<a id="a-ME"></a>尔时，<a id="a-MF"></a>帝释语诸三十三天言：<a id="a-MG"></a>‘诸仁者，<a id="a-MH"></a>诸天与阿修罗共斗战时，<a id="a-MI"></a>若生恐怖，<a id="a-MJ"></a>心惊毛竖者，<a id="a-MK"></a>汝当念我伏敌之幢；<a id="a-ML"></a>念彼幢时，<a id="a-MM"></a>恐怖即除。<a id="a-MN"></a>’如是，<a id="a-MO"></a>比丘，<a id="a-MP"></a>若于空闲、<a id="a-MQ"></a>树下、<a id="a-MR"></a>空舍而生恐怖，<a id="a-MS"></a>心惊毛竖者，<a id="a-MT"></a>当念如来：<a id="a-MU"></a>如来、<a id="a-MV"></a>应、<a id="a-MW"></a>等正觉乃至佛、<a id="a-MX"></a>世尊；<a id="a-MY"></a>彼当念时，<a id="a-MZ"></a>恐怖即除。<a id="a-Ma"></a>所以者何？<a id="a-Mb"></a>彼天帝释怀贪、<a id="a-Mc"></a>恚、<a id="a-Md"></a>痴，<a id="a-Me"></a>于生、<a id="a-Mf"></a>老、<a id="a-Mg"></a>病、<a id="a-Mh"></a>死、<a id="a-Mi"></a>忧、<a id="a-Mj"></a>悲、<a id="a-Mk"></a>恼苦不得解脱，<a id="a-Ml"></a>有恐怖、<a id="a-Mm"></a>畏惧、<a id="a-Mn"></a>逃窜、<a id="a-Mo"></a>避难，<a id="a-Mp"></a>而犹告诸三十三天令念我摧伏敌幢，<a id="a-Mq"></a>况复如来、<a id="a-Mr"></a>应、<a id="a-Ms"></a>等正觉乃至佛、<a id="a-Mt"></a>世尊，<a id="a-Mu"></a>离贪、<a id="a-Mv"></a>恚、<a id="a-Mw"></a>痴，<a id="a-Mx"></a>解脱生、<a id="a-My"></a>老、<a id="a-Mz"></a>病、<a id="a-N0"></a>死、<a id="a-N1"></a>忧、<a id="a-N2"></a>悲、<a id="a-N3"></a>恼苦，<a id="a-N4"></a>无诸恐怖、<a id="a-N5"></a>畏惧、<a id="a-N6"></a>逃避，<a id="a-N7"></a>而不能令其念如来者除诸恐怖？<a id="a-N8"></a>”</p>
  <p id="aN9">佛说是经已，<a id="a-NA"></a>诸比丘闻佛所说，<a id="a-NB"></a>欢喜奉行。</p>
  <p id="aNC">如是我闻：<a id="a-ND"></a>一时，<a id="a-NE"></a>佛住娑枳国安阇那林中。</p>
  <p id="aNF">尔时，<a id="a-NG"></a>世尊告尊者舍利弗：<a id="a-NH"></a>“我能于法略说、<a id="a-NI"></a>广说，<a id="a-NJ"></a>但知者难。<a id="a-NK"></a>”</p>
  <p id="aNL">尊者舍利弗白佛言：<a id="a-NM"></a>“惟愿世尊略说、<a id="a-NN"></a>广说、<a id="a-NO"></a>法说，<a id="a-NP"></a>于法实有解知者。<a id="a-NQ"></a>”</p>
  <p id="aNR">佛告舍利弗：<a id="a-NS"></a>“若有众生于自识身及外境界一切相，<a id="a-NT"></a>无我、<a id="a-NU"></a>我所、<a id="a-NV"></a>我慢系著使，<a id="a-NW"></a>乃至心解脱、<a id="a-NX"></a>慧解脱，<a id="a-NY"></a>现法自知作证具足住者；<a id="a-NZ"></a>于此识身及外境界一切相，<a id="a-Na"></a>无有我、<a id="a-Nb"></a>我所、<a id="a-Nc"></a>我慢使系著，<a id="a-Nd"></a>故我心解脱、<a id="a-Ne"></a>慧解脱，<a id="a-Nf"></a>现法自知作证具足住。<a id="a-Ng"></a>舍利弗，<a id="a-Nh"></a>彼比丘于此识身及外境界一切相，<a id="a-Ni"></a>无有我、<a id="a-Nj"></a>我所见、<a id="a-Nk"></a>我慢系著使，<a id="a-Nl"></a>及心解脱、<a id="a-Nm"></a>慧解脱，<a id="a-Nn"></a>现法自知作证具足住；<a id="a-No"></a>于此识身及外境界一切相，<a id="a-Np"></a>无有我、<a id="a-Nq"></a>我所见、<a id="a-Nr"></a>我慢系著使，<a id="a-Ns"></a>彼心解脱、<a id="a-Nt"></a>慧解脱，<a id="a-Nu"></a>现法自知作证具足住。</p>
  <p id="aNv">“舍利弗，<a id="a-Nw"></a>若复比丘于此识身及外境界一切相，<a id="a-Nx"></a>无有我、<a id="a-Ny"></a>我所见、<a id="a-Nz"></a>我慢系著使，<a id="a-O0"></a>彼心解脱、<a id="a-O1"></a>慧解脱，<a id="a-O2"></a>现法自知作证具足住。<a id="a-O3"></a>舍利弗，<a id="a-O4"></a>若复比丘于此识身及外境界一切相，<a id="a-O5"></a>无我、<a id="a-O6"></a>我所见、<a id="a-O7"></a>我慢系著使，<a id="a-O8"></a>彼心解脱、<a id="a-O9"></a>慧解脱，<a id="a-OA"></a>现法自知作证具足住；<a id="a-OB"></a>于此识身及外境界一切相，<a id="a-OC"></a>无我、<a id="a-OD"></a>我所见、<a id="a-OE"></a>我慢系著使，<a id="a-OF"></a>彼心解脱、<a id="a-OG"></a>慧解脱，<a id="a-OH"></a>现法自知作证具足住。<a id="a-OI"></a>舍利弗，<a id="a-OJ"></a>是名比丘断爱缚结、<a id="a-OK"></a>慢无间等，<a id="a-OL"></a>究竟苦边。</p>
  <p id="aOM">“舍利弗，<a id="a-ON"></a>我于此有余说，<a id="a-OO"></a>答波罗延富邻尼迦所问：</p>
  <p id="aOP">“世间数差别，<a id="a-OQ"></a>安所遇不动，</p>
  <p id="aOR">寂静离诸尘，<a id="a-OS"></a>拔根无希望，</p>
  <p id="aOT">已度三有海，<a id="a-OU"></a>无复老死患。<a id="a-OV"></a>”</p>
  <p id="aOW">佛说是经已，<a id="a-OX"></a>尊者舍利弗闻佛所说，<a id="a-OY"></a>欢喜随喜，<a id="a-OZ"></a>即从座起，<a id="a-Oa"></a>作礼而去。</p>
  <p id="aOb">如是我闻：<a id="a-Oc"></a>一时，<a id="a-Od"></a>佛住舍卫国祇树给孤独园。</p>
  <p id="aOe">尔时，<a id="a-Of"></a>尊者阿难住舍卫国祇树给孤独园，<a id="a-Og"></a>独一静处，<a id="a-Oh"></a>如是思惟：<a id="a-Oi"></a>“或有一人作如是念：<a id="a-Oj"></a>‘我于此识身及外境界一切相，<a id="a-Ok"></a>无有我、<a id="a-Ol"></a>我所见、<a id="a-Om"></a>我慢系著使，<a id="a-On"></a>及心解脱、<a id="a-Oo"></a>慧解脱，<a id="a-Op"></a>现法自知作证具足住。<a id="a-Oq"></a>于此识身及外境界一切相，<a id="a-Or"></a>无有我、<a id="a-Os"></a>我所见、<a id="a-Ot"></a>我慢系著使，<a id="a-Ou"></a>我当于彼心解脱、<a id="a-Ov"></a>慧解脱，<a id="a-Ow"></a>现法自知作证具足住。<a id="a-Ox"></a>’”</p>
  <p id="aOy">尔时，<a id="a-Oz"></a>尊者阿难晡时从禅觉，<a id="a-P0"></a>诣世尊所，<a id="a-P1"></a>稽首礼足，<a id="a-P2"></a>退坐一面，<a id="a-P3"></a>白佛言：<a id="a-P4"></a>“世尊，<a id="a-P5"></a>我独一静处，<a id="a-P6"></a>作是思惟：<a id="a-P7"></a>若有一人作如是言：<a id="a-P8"></a>我此识身及外境界一切相，<a id="a-P9"></a>乃至自知作证具足住。<a id="a-PA"></a>”</p>
  <p id="aPB">佛告阿难：<a id="a-PC"></a>“如是！<a id="a-PD"></a>如是！<a id="a-PE"></a>若有一人作如是念：<a id="a-PF"></a>‘我此识身及外境界一切相，<a id="a-PG"></a>无有我、<a id="a-PH"></a>我所见、<a id="a-PI"></a>我慢系著使，<a id="a-PJ"></a>及心解脱、<a id="a-PK"></a>慧解脱，<a id="a-PL"></a>现法自知作证具足住。<a id="a-PM"></a>’阿难，<a id="a-PN"></a>彼比丘于此识身及外境界一切相，<a id="a-PO"></a>无有我、<a id="a-PP"></a>我所见、<a id="a-PQ"></a>我慢系著使，<a id="a-PR"></a>及心解脱、<a id="a-PS"></a>慧解脱，<a id="a-PT"></a>现法自知作证具足住；<a id="a-PU"></a>于此识身及外境界一切相，<a id="a-PV"></a>无有我、<a id="a-PW"></a>我所见、<a id="a-PX"></a>我慢系著使，<a id="a-PY"></a>及彼心解脱、<a id="a-PZ"></a>慧解脱，<a id="a-Pa"></a>现法自知作证具足住。<a id="a-Pb"></a>阿难，<a id="a-Pc"></a>若复比丘于此识身及外境界一切相，<a id="a-Pd"></a>乃至自知作证具足住，<a id="a-Pe"></a>是名比丘断爱缚结、<a id="a-Pf"></a>慢无间等，<a id="a-Pg"></a>究竟苦边。<a id="a-Ph"></a>阿难，<a id="a-Pi"></a>我于此有余说，<a id="a-Pj"></a>答波罗延忧陀耶所问：</p>
  <p id="aPk">“断于爱欲想，<a id="a-Pl"></a>忧苦亦俱离；</p>
  <p id="aPm">觉悟于睡眠，<a id="a-Pn"></a>灭除掉悔盖；</p>
  <p id="aPo">舍贪恚清净，<a id="a-Pp"></a>现前观察法；</p>
  <p id="aPq">我说智解脱，<a id="a-Pr"></a>灭除无明暗。<a id="a-Ps"></a>”</p>
  <p id="aPt">佛说是经已，<a id="a-Pu"></a>尊者阿难闻佛所说，<a id="a-Pv"></a>欢喜随喜，<a id="a-Pw"></a>礼佛而去。</p>
  <p id="aPx">如是我闻：<a id="a-Py"></a>一时，<a id="a-Pz"></a>佛住舍卫国祇树给孤独园。</p>
  <p id="aQ0">尔时，<a id="a-Q1"></a>世尊告诸比丘：<a id="a-Q2"></a>“我今当说爱为网、<a id="a-Q3"></a>为胶、<a id="a-Q4"></a>为泉、<a id="a-Q5"></a>为藕根。<a id="a-Q6"></a>此等能为众生障、<a id="a-Q7"></a>为盖、<a id="a-Q8"></a>为胶、<a id="a-Q9"></a>为守卫、<a id="a-QA"></a>为覆、<a id="a-QB"></a>为闭、<a id="a-QC"></a>为塞、<a id="a-QD"></a>为暗冥、<a id="a-QE"></a>为狗肠、<a id="a-QF"></a>为乱草、<a id="a-QG"></a>为絮，<a id="a-QH"></a>从此世至他世，<a id="a-QI"></a>从他世至此世，<a id="a-QJ"></a>往来流转，<a id="a-QK"></a>无不转时。<a id="a-QL"></a>诸比丘，<a id="a-QM"></a>何等爱为网、<a id="a-QN"></a>为胶，<a id="a-QO"></a>乃至往来流转，<a id="a-QP"></a>无不转时？<a id="a-QQ"></a>谓有我故有：<a id="a-QR"></a>我、<a id="a-QS"></a>欲我、<a id="a-QT"></a>尔我、<a id="a-QU"></a>有我、<a id="a-QV"></a>无我、<a id="a-QW"></a>异我、<a id="a-QX"></a>当我、<a id="a-QY"></a>不当我、<a id="a-QZ"></a>欲我、<a id="a-Qa"></a>当尔时、<a id="a-Qb"></a>当异异我、<a id="a-Qc"></a>或欲我、<a id="a-Qd"></a>或尔我、<a id="a-Qe"></a>或异、<a id="a-Qf"></a>或然、<a id="a-Qg"></a>或欲然、<a id="a-Qh"></a>或尔然、<a id="a-Qi"></a>或异。<a id="a-Qj"></a>如是十八爱行从内起。<a id="a-Qk"></a>”</p>
  <p id="aQl">比丘言：<a id="a-Qm"></a>“有我，<a id="a-Qn"></a>于诸所有，<a id="a-Qo"></a>言我、<a id="a-Qp"></a>欲我、<a id="a-Qq"></a>尔乃至十八爱行从外起，<a id="a-Qr"></a>如是总说十八爱行。<a id="a-Qs"></a>如是三十六爱行，<a id="a-Qt"></a>或于过去起，<a id="a-Qu"></a>或于未来起，<a id="a-Qv"></a>或于现在起，<a id="a-Qw"></a>如是总说百八爱行，<a id="a-Qx"></a>是名为爱、<a id="a-Qy"></a>为网、<a id="a-Qz"></a>为胶、<a id="a-R0"></a>为泉、<a id="a-R1"></a>为藕根，<a id="a-R2"></a>能为众生障、<a id="a-R3"></a>为盖、<a id="a-R4"></a>为胶、<a id="a-R5"></a>为守卫、<a id="a-R6"></a>为覆、<a id="a-R7"></a>为闭、<a id="a-R8"></a>为塞、<a id="a-R9"></a>为暗冥、<a id="a-RA"></a>为狗肠、<a id="a-RB"></a>为乱草、<a id="a-RC"></a>为絮，<a id="a-RD"></a>从此世至他世，<a id="a-RE"></a>从他世至此世，<a id="a-RF"></a>往来流转，<a id="a-RG"></a>无不转时。<a id="a-RH"></a>”</p>
  <p id="aRI">佛说是经已，<a id="a-RJ"></a>诸比丘闻佛所说，<a id="a-RK"></a>欢喜奉行。</p>
  <p id="aRL">如是我闻：<a id="a-RM"></a>一时，<a id="a-RN"></a>佛住舍卫国祇树给孤独园。</p>
  <p id="aRO">尔时，<a id="a-RP"></a>世尊告诸比丘：<a id="a-RQ"></a>“有从爱生爱，<a id="a-RR"></a>从爱生恚；<a id="a-RS"></a>从恚生爱，<a id="a-RT"></a>从恚生恚。</p>
  <p id="aRU">“云何为从爱生爱？<a id="a-RV"></a>谓有一于众生有喜、<a id="a-RW"></a>有爱、<a id="a-RX"></a>有念、<a id="a-RY"></a>有可意，<a id="a-RZ"></a>他于彼有喜、<a id="a-Ra"></a>有爱、<a id="a-Rb"></a>有念、<a id="a-Rc"></a>有可意随行此，<a id="a-Rd"></a>作是念：<a id="a-Re"></a>‘我于彼众生有喜、<a id="a-Rf"></a>有爱、<a id="a-Rg"></a>有念、<a id="a-Rh"></a>有可意，<a id="a-Ri"></a>他复于彼有喜、<a id="a-Rj"></a>有爱、<a id="a-Rk"></a>有念、<a id="a-Rl"></a>有可意随行故，<a id="a-Rm"></a>我于他人复生于爱。<a id="a-Rn"></a>’是名从爱生爱。</p>
  <p id="aRo">“云何从爱生恚？<a id="a-Rp"></a>谓有一于众生有喜、<a id="a-Rq"></a>有爱、<a id="a-Rr"></a>有念、<a id="a-Rs"></a>有可意，<a id="a-Rt"></a>而他于彼不喜、<a id="a-Ru"></a>不爱、<a id="a-Rv"></a>不念、<a id="a-Rw"></a>不可意随行此，<a id="a-Rx"></a>作是念：<a id="a-Ry"></a>‘我于众生有喜、<a id="a-Rz"></a>有爱、<a id="a-S0"></a>有念、<a id="a-S1"></a>有可意，<a id="a-S2"></a>而他于彼不喜、<a id="a-S3"></a>不爱、<a id="a-S4"></a>不念、<a id="a-S5"></a>不可意随行故，<a id="a-S6"></a>我于他而生瞋恚。<a id="a-S7"></a>’是名从爱生恚。</p>
  <p id="aS8">“云何为从恚生爱？<a id="a-S9"></a>谓有一于众生不喜、<a id="a-SA"></a>不爱、<a id="a-SB"></a>不念、<a id="a-SC"></a>不可意，<a id="a-SD"></a>他复于彼不喜、<a id="a-SE"></a>不爱、<a id="a-SF"></a>不念、<a id="a-SG"></a>不可意随行故，<a id="a-SH"></a>我于他而生爱念，<a id="a-SI"></a>是名从恚生爱。</p>
  <p id="aSJ">“云何从恚生恚？<a id="a-SK"></a>谓有一于众生不喜、<a id="a-SL"></a>不爱、<a id="a-SM"></a>不念、<a id="a-SN"></a>不可意，<a id="a-SO"></a>而他于彼有喜、<a id="a-SP"></a>有爱、<a id="a-SQ"></a>有念、<a id="a-SR"></a>有可意随行此，<a id="a-SS"></a>作是念：<a id="a-ST"></a>‘我于彼众生不喜、<a id="a-SU"></a>不爱、<a id="a-SV"></a>不念、<a id="a-SW"></a>不可意，<a id="a-SX"></a>而他于彼有喜、<a id="a-SY"></a>有爱、<a id="a-SZ"></a>有念、<a id="a-Sa"></a>有可意随行，<a id="a-Sb"></a>我于他所问起瞋恚。<a id="a-Sc"></a>’是名从恚生恚。</p>
  <p id="aSd">“若比丘离欲、<a id="a-Se"></a>恶不善法，<a id="a-Sf"></a>有觉有观，<a id="a-Sg"></a>乃至初禅、<a id="a-Sh"></a>第二、<a id="a-Si"></a>第三、<a id="a-Sj"></a>第四禅具足住者，<a id="a-Sk"></a>从爱生爱、<a id="a-Sl"></a>从恚生恚、<a id="a-Sm"></a>从恚生爱、<a id="a-Sn"></a>从爱生恚已断已知，<a id="a-So"></a>断其根本，<a id="a-Sp"></a>如截多罗树头，<a id="a-Sq"></a>无复生分，<a id="a-Sr"></a>于未来世成不生法。</p>
  <p id="aSs">“若彼比丘尽诸有漏，<a id="a-St"></a>无漏心解脱、<a id="a-Su"></a>慧解脱，<a id="a-Sv"></a>现法自知作证：<a id="a-Sw"></a>我生已尽，<a id="a-Sx"></a>梵行已立，<a id="a-Sy"></a>所作已作，<a id="a-Sz"></a>自知不受后有。<a id="a-T0"></a>当于尔时，<a id="a-T1"></a>不自举，<a id="a-T2"></a>不起尘，<a id="a-T3"></a>不炽然，<a id="a-T4"></a>不嫌彼。</p>
  <p id="aT5">“云何自举？<a id="a-T6"></a>谓见色是我、<a id="a-T7"></a>色异我、<a id="a-T8"></a>我中色、<a id="a-T9"></a>色中我，<a id="a-TA"></a>受、<a id="a-TB"></a>想、<a id="a-TC"></a>行、<a id="a-TD"></a>识亦复如是，<a id="a-TE"></a>是名自举。</p>
  <p id="aTF">“云何不自举？<a id="a-TG"></a>谓不见色是我、<a id="a-TH"></a>色异我、<a id="a-TI"></a>我中色、<a id="a-TJ"></a>色中我，<a id="a-TK"></a>受、<a id="a-TL"></a>想、<a id="a-TM"></a>行、<a id="a-TN"></a>识亦复如是，<a id="a-TO"></a>是名不自举。</p>
  <p id="aTP">“云何还举？<a id="a-TQ"></a>谓于骂者还骂，<a id="a-TR"></a>瞋者还瞋，<a id="a-TS"></a>打者还打，<a id="a-TT"></a>触者还触，<a id="a-TU"></a>是名还举。</p>
  <p id="aTV">“云何不还举？<a id="a-TW"></a>谓骂者不还骂，<a id="a-TX"></a>瞋者不还瞋，<a id="a-TY"></a>打者不还打，<a id="a-TZ"></a>触者不还触，<a id="a-Ta"></a>是名不还举。</p>
  <p id="aTb">“云何起尘？<a id="a-Tc"></a>谓有我、<a id="a-Td"></a>我欲乃至十八种爱，<a id="a-Te"></a>是名起尘。<a id="a-Tf"></a>云何不起尘？<a id="a-Tg"></a>谓无我、<a id="a-Th"></a>无我欲，<a id="a-Ti"></a>乃至十八爱不起，<a id="a-Tj"></a>是名不起尘。</p>
  <p id="aTk">“云何炽然？<a id="a-Tl"></a>谓有我所、<a id="a-Tm"></a>我所欲乃至外十八爱行，<a id="a-Tn"></a>是名炽然。<a id="a-To"></a>云何不炽然？<a id="a-Tp"></a>谓无我所、<a id="a-Tq"></a>无我所欲乃至无外十八爱行，<a id="a-Tr"></a>是名不炽然。</p>
  <p id="aTs">“云何嫌彼？<a id="a-Tt"></a>谓见我真实起，<a id="a-Tu"></a>于我慢、<a id="a-Tv"></a>我欲、<a id="a-Tw"></a>我使不断不知，<a id="a-Tx"></a>是名嫌彼。</p>
  <p id="aTy">“云何不嫌彼？<a id="a-Tz"></a>谓不见我真实，<a id="a-U0"></a>我慢、<a id="a-U1"></a>我欲、<a id="a-U2"></a>我使已断已知，<a id="a-U3"></a>是名不嫌彼。<a id="a-U4"></a>”</p>
  <p id="aU5">佛说此经已，<a id="a-U6"></a>诸比丘闻佛所说，<a id="a-U7"></a>欢喜奉行。</p>
  <p id="aU8">如是我闻：<a id="a-U9"></a>一时，<a id="a-UA"></a>佛住舍卫国祇树给孤独园。</p>
  <p id="aUB">尔时，<a id="a-UC"></a>世尊告诸比丘：<a id="a-UD"></a>“有二事断难持。<a id="a-UE"></a>何等为二？<a id="a-UF"></a>若俗人处非人处，<a id="a-UG"></a>于衣食、<a id="a-UH"></a>床卧、<a id="a-UI"></a>资生众具，<a id="a-UJ"></a>持彼断者，<a id="a-UK"></a>是则难行。<a id="a-UL"></a>又，<a id="a-UM"></a>比丘非家出家，<a id="a-UN"></a>断除贪爱，<a id="a-UO"></a>持彼断者，<a id="a-UP"></a>亦甚难行。<a id="a-UQ"></a>”</p>
  <p id="aUR">尔时，<a id="a-US"></a>世尊即说偈言：</p>
  <p id="aUT">“世间有二事，<a id="a-UU"></a>持断则难行，</p>
  <p id="aUV">是真谛所说，<a id="a-UW"></a>等正觉所知。</p>
  <p id="aUX">在家财入出，<a id="a-UY"></a>衣食等众具，</p>
  <p id="aUZ">世间贪爱乐，<a id="a-Ua"></a>持断者甚难。</p>
  <p id="aUb">比丘已离俗，<a id="a-Uc"></a>信非家出家，</p>
  <p id="aUd">灭除于贪爱，<a id="a-Ue"></a>持断亦难行。<a id="a-Uf"></a>”</p>
  <p id="aUg">佛说此经已，<a id="a-Uh"></a>诸比丘闻佛所说，<a id="a-Ui"></a>欢喜奉行。</p>
  <p id="aUj">如是我闻：<a id="a-Uk"></a>一时，<a id="a-Ul"></a>佛住舍卫国祇树给孤独园。</p>
  <p id="aUm">尔时，<a id="a-Un"></a>世尊告诸比丘：<a id="a-Uo"></a>“我于二法依止多住。<a id="a-Up"></a>云何为二？<a id="a-Uq"></a>于诸善法未曾知足，<a id="a-Ur"></a>于断未曾远离。<a id="a-Us"></a>于善法不知足故，<a id="a-Ut"></a>于诸断法未曾远离故，<a id="a-Uu"></a>乃至肌消肉尽，<a id="a-Uv"></a>筋连骨立，<a id="a-Uw"></a>终不舍离精勤方便，<a id="a-Ux"></a>不舍善法，<a id="a-Uy"></a>不得未得，<a id="a-Uz"></a>终不休息，<a id="a-V0"></a>未曾于劣心生欢喜，<a id="a-V1"></a>常乐增进，<a id="a-V2"></a>升上上道。<a id="a-V3"></a>如是精进住故，<a id="a-V4"></a>疾得阿耨多罗三藐三菩提等。</p>
  <p id="aV5">“比丘，<a id="a-V6"></a>当于二法依止多住，<a id="a-V7"></a>于诸善法不生足想；<a id="a-V8"></a>依于诸断，<a id="a-V9"></a>未曾舍离，<a id="a-VA"></a>乃至肌消肉尽，<a id="a-VB"></a>筋连骨立，<a id="a-VC"></a>精勤方便，<a id="a-VD"></a>堪能修习善法不息。<a id="a-VE"></a>是故，<a id="a-VF"></a>比丘，<a id="a-VG"></a>于诸下劣不生欢喜想，<a id="a-VH"></a>当修上上升进多住。<a id="a-VI"></a>如是修习不久，<a id="a-VJ"></a>当得速尽诸漏，<a id="a-VK"></a>无漏心解脱、<a id="a-VL"></a>慧解脱，<a id="a-VM"></a>现法自知作证：<a id="a-VN"></a>我生已尽，<a id="a-VO"></a>梵行已立，<a id="a-VP"></a>所作已作，<a id="a-VQ"></a>自知不受后有。<a id="a-VR"></a>”</p>
  <p id="aVS">佛说此经已，<a id="a-VT"></a>诸比丘闻佛所说，<a id="a-VU"></a>欢喜奉行。</p>
  <p id="aVV">如是我闻：<a id="a-VW"></a>一时，<a id="a-VX"></a>佛住王舍城迦兰陀竹园。</p>
  <p id="aVY">尔时，<a id="a-VZ"></a>释提桓因形色绝妙，<a id="a-Va"></a>于后夜时来诣佛所，<a id="a-Vb"></a>稽首佛足，<a id="a-Vc"></a>退住一面，<a id="a-Vd"></a>天身威力，<a id="a-Ve"></a>光明遍照迦兰陀竹园。</p>
  <p id="aVf">时，<a id="a-Vg"></a>释提桓因白佛言：<a id="a-Vh"></a>“世尊，<a id="a-Vi"></a>世尊曾于隔界山石窟中说言：<a id="a-Vj"></a>‘若有沙门、<a id="a-Vk"></a>婆罗门无上爱尽解脱、<a id="a-Vl"></a>心善解脱，<a id="a-Vm"></a>彼边际、<a id="a-Vn"></a>究竟边际、<a id="a-Vo"></a>离垢边际、<a id="a-Vp"></a>梵行毕竟。<a id="a-Vq"></a>’云何为比丘边际、<a id="a-Vr"></a>究竟边际、<a id="a-Vs"></a>离垢边际、<a id="a-Vt"></a>梵行毕竟？<a id="a-Vu"></a>”</p>
  <p id="aVv">佛告天帝释：<a id="a-Vw"></a>“谓比丘若所有受觉，<a id="a-Vx"></a>若苦、<a id="a-Vy"></a>若乐、<a id="a-Vz"></a>若不苦不乐，<a id="a-W0"></a>彼诸受集、<a id="a-W1"></a>受灭、<a id="a-W2"></a>受味、<a id="a-W3"></a>受患、<a id="a-W4"></a>受出如实知；<a id="a-W5"></a>如实知已，<a id="a-W6"></a>观察彼受无常，<a id="a-W7"></a>观生灭、<a id="a-W8"></a>观离欲、<a id="a-W9"></a>观灭尽、<a id="a-WA"></a>观舍；<a id="a-WB"></a>如是观察已，<a id="a-WC"></a>则边际，<a id="a-WD"></a>究竟边际、<a id="a-WE"></a>离垢边际、<a id="a-WF"></a>梵行毕竟。<a id="a-WG"></a>拘尸迦，<a id="a-WH"></a>是名比丘于正法、<a id="a-WI"></a>律边际、<a id="a-WJ"></a>究竟边际、<a id="a-WK"></a>离垢边际、<a id="a-WL"></a>梵行毕竟。<a id="a-WM"></a>”</p>
  <p id="aWN">乃至天帝释闻佛所说，<a id="a-WO"></a>欢喜随喜，<a id="a-WP"></a>作礼而去。</p>
  <p id="aWQ">如是我闻：<a id="a-WR"></a>一时，<a id="a-WS"></a>佛住王舍城迦兰陀竹园。</p>
  <p id="aWT">尔时，<a id="a-WU"></a>尊者大目揵连住耆阇崛山，<a id="a-WV"></a>后夜起经行，<a id="a-WW"></a>见有光明遍照迦兰陀竹园；<a id="a-WX"></a>见已，<a id="a-WY"></a>作是念：<a id="a-WZ"></a>“今夜或有大力鬼神诣世尊所，<a id="a-Wa"></a>故有此光明。<a id="a-Wb"></a>”时，<a id="a-Wc"></a>尊者大目揵连晨朝往诣佛所，<a id="a-Wd"></a>稽首佛足，<a id="a-We"></a>退坐一面，<a id="a-Wf"></a>白佛言：<a id="a-Wg"></a>“世尊，<a id="a-Wh"></a>我于昨暮后夜出房经行，<a id="a-Wi"></a>见胜光明普照迦兰陀竹园；<a id="a-Wj"></a>见已，<a id="a-Wk"></a>作是念：<a id="a-Wl"></a>‘有何大力鬼神诣世尊所，<a id="a-Wm"></a>故有此光明？<a id="a-Wn"></a>’”</p>
  <p id="aWo">佛告尊者大目揵连：<a id="a-Wp"></a>“昨暮后夜，<a id="a-Wq"></a>释提桓因来诣我所，<a id="a-Wr"></a>稽首作礼，<a id="a-Ws"></a>退坐一面。<a id="a-Wt"></a>”</p>
  <p id="aWu">如上修多罗广说，<a id="a-Wv"></a>欢喜随喜，<a id="a-Ww"></a>作礼而去。</p>
  <p id="aWx">如是我闻：<a id="a-Wy"></a>一时，<a id="a-Wz"></a>佛住舍卫国祇树给孤独园。</p>
  <p id="aX0">尔时，<a id="a-X1"></a>尊者阿难晨朝著衣持钵，<a id="a-X2"></a>诣舍卫城，<a id="a-X3"></a>次第乞食，<a id="a-X4"></a>至鹿住优婆夷舍。<a id="a-X5"></a>鹿住优婆夷遥见尊者阿难，<a id="a-X6"></a>疾敷床座，<a id="a-X7"></a>白言：<a id="a-X8"></a>“尊者阿难令坐。<a id="a-X9"></a>”</p>
  <p id="aXA">时，<a id="a-XB"></a>鹿住优婆夷稽首礼阿难足，<a id="a-XC"></a>退住一面，<a id="a-XD"></a>白尊者阿难：<a id="a-XE"></a>“云何言世尊知法？<a id="a-XF"></a>我父富兰那先修梵行，<a id="a-XG"></a>离欲清净，<a id="a-XH"></a>不著香华，<a id="a-XI"></a>远诸凡鄙；<a id="a-XJ"></a>叔父梨师达多不修梵行，<a id="a-XK"></a>然其知足。<a id="a-XL"></a>二俱命终，<a id="a-XM"></a>而今世尊俱记二人同生一趣，<a id="a-XN"></a>同一受生，<a id="a-XO"></a>同于后世得斯陀含，<a id="a-XP"></a>生兜率天，<a id="a-XQ"></a>一来世间，<a id="a-XR"></a>究竟苦边。<a id="a-XS"></a>云何，<a id="a-XT"></a>阿难，<a id="a-XU"></a>修梵行、<a id="a-XV"></a>不修梵行，<a id="a-XW"></a>同生一趣、<a id="a-XX"></a>同一受生、<a id="a-XY"></a>同其后世？<a id="a-XZ"></a>”</p>
  <p id="aXa">阿难答言：<a id="a-Xb"></a>“姊妹，<a id="a-Xc"></a>汝今且停。<a id="a-Xd"></a>汝不能知众生世间根之差别，<a id="a-Xe"></a>如来悉知众生世间根之优劣。<a id="a-Xf"></a>”如是说已，<a id="a-Xg"></a>从座起去。</p>
  <p id="aXh">时，<a id="a-Xi"></a>尊者阿难还精舍，<a id="a-Xj"></a>举衣钵，<a id="a-Xk"></a>洗足已，<a id="a-Xl"></a>往诣佛所，<a id="a-Xm"></a>稽首佛足，<a id="a-Xn"></a>退坐一面，<a id="a-Xo"></a>以鹿住优婆夷所说广白世尊。</p>
  <p id="aXp">佛告阿难：<a id="a-Xq"></a>“彼鹿住优婆夷云何能知众生世间根之优劣？<a id="a-Xr"></a>阿难，<a id="a-Xs"></a>如来悉知众生世间根之优劣。<a id="a-Xt"></a>阿难，<a id="a-Xu"></a>或有一犯戒，<a id="a-Xv"></a>彼于心解脱、<a id="a-Xw"></a>慧解脱不如实知，<a id="a-Xx"></a>彼所起犯戒无余灭、<a id="a-Xy"></a>无余没、<a id="a-Xz"></a>无余欲尽。<a id="a-Y0"></a>或有一犯戒，<a id="a-Y1"></a>于心解脱、<a id="a-Y2"></a>慧解脱如实知，<a id="a-Y3"></a>彼所起犯戒无余灭、<a id="a-Y4"></a>无余没、<a id="a-Y5"></a>无余欲尽。<a id="a-Y6"></a>于彼筹量者言：<a id="a-Y7"></a>‘此亦有如是法，<a id="a-Y8"></a>彼亦有是法，<a id="a-Y9"></a>此则应俱同生一趣、<a id="a-YA"></a>同一受生、<a id="a-YB"></a>同一后世。<a id="a-YC"></a>’彼如是筹量者，<a id="a-YD"></a>得长夜非义饶益苦。</p>
  <p id="aYE">“阿难，<a id="a-YF"></a>彼犯戒者，<a id="a-YG"></a>于心解脱、<a id="a-YH"></a>慧解脱不如实知，<a id="a-YI"></a>彼所起犯戒无余灭、<a id="a-YJ"></a>无余没、<a id="a-YK"></a>无余欲尽。<a id="a-YL"></a>当知此人是退，<a id="a-YM"></a>非胜进，<a id="a-YN"></a>我说彼人为退分。<a id="a-YO"></a>阿难，<a id="a-YP"></a>有犯戒，<a id="a-YQ"></a>彼于心解脱、<a id="a-YR"></a>慧解脱如实知，<a id="a-YS"></a>彼于所起犯戒无余灭、<a id="a-YT"></a>无余没、<a id="a-YU"></a>无余欲尽。<a id="a-YV"></a>当知是人胜进不退，<a id="a-YW"></a>我说彼人为胜进分。<a id="a-YX"></a>自非如来，<a id="a-YY"></a>此二有间，<a id="a-YZ"></a>谁能悉知？<a id="a-Ya"></a>是故，<a id="a-Yb"></a>阿难，<a id="a-Yc"></a>莫筹量人人而取，<a id="a-Yd"></a>人善筹量人人而病。<a id="a-Ye"></a>人筹量人人，<a id="a-Yf"></a>自招其患。<a id="a-Yg"></a>唯有如来能知人耳！</p>
  <p id="aYh">“如二犯戒，<a id="a-Yi"></a>二持戒亦如是。<a id="a-Yj"></a>彼于心解脱、<a id="a-Yk"></a>慧解脱不如实知，<a id="a-Yl"></a>彼所起持戒无余灭。<a id="a-Ym"></a>若掉动者，<a id="a-Yn"></a>彼于心解脱、<a id="a-Yo"></a>慧解脱不如实知，<a id="a-Yp"></a>彼所起掉无余灭。<a id="a-Yq"></a>彼若瞋恨者，<a id="a-Yr"></a>彼于心解脱、<a id="a-Ys"></a>慧解脱不如实知，<a id="a-Yt"></a>彼所起瞋恨无余灭。<a id="a-Yu"></a>若苦贪者，<a id="a-Yv"></a>彼于心解脱、<a id="a-Yw"></a>慧解脱如实知，<a id="a-Yx"></a>彼所起苦贪无余灭。<a id="a-Yy"></a>秽污清净如上说，<a id="a-Yz"></a>乃至如来能知人人。</p>
  <p id="aZ0">“阿难，<a id="a-Z1"></a>鹿住优婆夷愚痴少智，<a id="a-Z2"></a>而于如来一向说法心生狐疑。<a id="a-Z3"></a>云何，<a id="a-Z4"></a>阿难，<a id="a-Z5"></a>如来所说，<a id="a-Z6"></a>岂有二耶？<a id="a-Z7"></a>”</p>
  <p id="aZ8">阿难白佛：<a id="a-Z9"></a>“不也，<a id="a-ZA"></a>世尊。<a id="a-ZB"></a>”</p>
  <p id="aZC">佛告阿难：<a id="a-ZD"></a>“善哉！<a id="a-ZE"></a>善哉！<a id="a-ZF"></a>如来说法若有二者，<a id="a-ZG"></a>无有是处！<a id="a-ZH"></a>阿难，<a id="a-ZI"></a>若富兰那持戒，<a id="a-ZJ"></a>梨师达多亦同持戒者，<a id="a-ZK"></a>所生之趣，<a id="a-ZL"></a>富兰那所不能知。<a id="a-ZM"></a>梨师达多为生何趣？<a id="a-ZN"></a>云何受生？<a id="a-ZO"></a>云何后世？<a id="a-ZP"></a>若梨师达多所成就智，<a id="a-ZQ"></a>富兰那亦成就此智者，<a id="a-ZR"></a>梨师达多亦不能知彼富兰那当生何趣？<a id="a-ZS"></a>云何受生？<a id="a-ZT"></a>后世云何？<a id="a-ZU"></a>阿难，<a id="a-ZV"></a>彼富兰那持戒胜，<a id="a-ZW"></a>梨师达多智慧胜；<a id="a-ZX"></a>彼俱命终，<a id="a-ZY"></a>我说二人同生一趣，<a id="a-ZZ"></a>同一受生，<a id="a-Za"></a>后世亦同是斯陀含，<a id="a-Zb"></a>生兜率天，<a id="a-Zc"></a>一来生此究竟苦边。<a id="a-Zd"></a>彼二有间，<a id="a-Ze"></a>自非如来，<a id="a-Zf"></a>谁能得知？<a id="a-Zg"></a>是故，<a id="a-Zh"></a>阿难，<a id="a-Zi"></a>莫量人人！<a id="a-Zj"></a>量人人者，<a id="a-Zk"></a>自生损减。<a id="a-Zl"></a>唯有如来能知人耳！<a id="a-Zm"></a>”</p>
  <p id="aZn">佛说此经已，<a id="a-Zo"></a>尊者阿难闻佛所说，<a id="a-Zp"></a>欢喜奉行。</p>
  <p id="aZq">如是我闻：<a id="a-Zr"></a>一时，<a id="a-Zs"></a>佛住释氏弥城留利邑夏安居。<a id="a-Zt"></a>有余比丘于舍卫国祇树给孤独园夏安居。</p>
  <p id="aZu">时，<a id="a-Zv"></a>彼比丘于晨朝著衣持钵，<a id="a-Zw"></a>入舍卫城乞食，<a id="a-Zx"></a>次第至鹿住优婆夷舍。<a id="a-Zy"></a>鹿住优婆夷遥见比丘来，<a id="a-Zz"></a>疾敷床座，<a id="a-a0"></a>请比丘令坐，<a id="a-a1"></a>如上阿难修多罗说。</p>
  <p id="aa2">时，<a id="a-a3"></a>彼比丘语鹿住优婆夷：<a id="a-a4"></a>“姊妹且停！<a id="a-a5"></a>汝那得知众生根之优劣。<a id="a-a6"></a>姊妹，<a id="a-a7"></a>唯有如来能知众生根之优劣。<a id="a-a8"></a>”如是说已，<a id="a-a9"></a>从座起去。</p>
  <p id="aaA">时，<a id="a-aB"></a>彼比丘三月夏安居讫，<a id="a-aC"></a>作衣竟，<a id="a-aD"></a>持衣钵，<a id="a-aE"></a>往诣弥城留利释氏邑；<a id="a-aF"></a>到已，<a id="a-aG"></a>举衣钵，<a id="a-aH"></a>洗足已，<a id="a-aI"></a>往诣佛所，<a id="a-aJ"></a>稽首佛足，<a id="a-aK"></a>退坐一面，<a id="a-aL"></a>以共鹿住优婆夷所论说事向佛广说。</p>
  <p id="aaM">佛告比丘：<a id="a-aN"></a>“鹿住优婆夷云何能知世间众生诸根优劣？<a id="a-aO"></a>唯有知来能知世间众生诸根优劣耳！<a id="a-aP"></a>不离瞋恨、<a id="a-aQ"></a>骄慢，<a id="a-aR"></a>时起贪法，<a id="a-aS"></a>不听受法，<a id="a-aT"></a>不学多闻，<a id="a-aU"></a>于法不调伏见，<a id="a-aV"></a>不能时时起解脱心法。<a id="a-aW"></a>比丘，<a id="a-aX"></a>若复有一不离瞋慢，<a id="a-aY"></a>时起贪法，<a id="a-aZ"></a>然彼闻法，<a id="a-aa"></a>修学多闻，<a id="a-ab"></a>于善调伏见，<a id="a-ac"></a>时时能起解脱心法。<a id="a-ad"></a>若思量彼，<a id="a-ae"></a>此有是法，<a id="a-af"></a>彼有是法，<a id="a-ag"></a>此则同一趣、<a id="a-ah"></a>同一受生、<a id="a-ai"></a>同一后世；<a id="a-aj"></a>如是思量者，<a id="a-ak"></a>长得非义不饶益苦。</p>
  <p id="aal">“比丘，<a id="a-am"></a>若复彼人不离瞋慢，<a id="a-an"></a>时时起贪法，<a id="a-ao"></a>亦不听法，<a id="a-ap"></a>不习多闻，<a id="a-aq"></a>不调伏见，<a id="a-ar"></a>亦不时时得解脱心法，<a id="a-as"></a>我说此人卑鄙下贱。<a id="a-at"></a>比丘，<a id="a-au"></a>若复彼人不离瞋慢，<a id="a-av"></a>时时起贪法，<a id="a-aw"></a>然彼闻法，<a id="a-ax"></a>乐多闻，<a id="a-ay"></a>调伏诸见，<a id="a-az"></a>时时能得解脱心法，<a id="a-b0"></a>我说是人第一胜妙。<a id="a-b1"></a>彼二有间，<a id="a-b2"></a>自非如来，<a id="a-b3"></a>谁能别知？<a id="a-b4"></a>是故，<a id="a-b5"></a>比丘，<a id="a-b6"></a>莫量人人，<a id="a-b7"></a>乃至如来能知优劣。</p>
  <p id="ab8">“比丘，<a id="a-b9"></a>复次，<a id="a-bA"></a>有一不离瞋慢，<a id="a-bB"></a>时时起口恶行，<a id="a-bC"></a>余如上说。<a id="a-bD"></a>比丘，<a id="a-bE"></a>复次，<a id="a-bF"></a>有一贤善，<a id="a-bG"></a>安乐同止，<a id="a-bH"></a>欣乐明智，<a id="a-bI"></a>修梵行者乐与同止，<a id="a-bJ"></a>而彼不乐闻法，<a id="a-bK"></a>乃至不时时得心法解脱，<a id="a-bL"></a>当知彼人住贤善地，<a id="a-bM"></a>不能转进。<a id="a-bN"></a>贤善地者，<a id="a-bO"></a>谓人、<a id="a-bP"></a>天趣。<a id="a-bQ"></a>复次，<a id="a-bR"></a>有一其性贤善，<a id="a-bS"></a>同止安乐，<a id="a-bT"></a>欣乐梵行，<a id="a-bU"></a>以为伴侣，<a id="a-bV"></a>乐闻正法，<a id="a-bW"></a>学习多闻，<a id="a-bX"></a>善调伏见，<a id="a-bY"></a>时时能得解脱心法，<a id="a-bZ"></a>当知彼人于贤善地能转胜进，<a id="a-ba"></a>当知此人于正法流有所堪能。<a id="a-bb"></a>此二有间，<a id="a-bc"></a>自非如来，<a id="a-bd"></a>谁能别知？<a id="a-be"></a>是故，<a id="a-bf"></a>比丘，<a id="a-bg"></a>莫量人人，<a id="a-bh"></a>量人人者，<a id="a-bi"></a>自招其患。<a id="a-bj"></a>唯有如来能知人耳！</p>
  <p id="abk">“比丘，<a id="a-bl"></a>鹿住优婆夷愚痴少智，<a id="a-bm"></a>如上修多罗广说。<a id="a-bn"></a>”</p>
  <p id="abo">佛说此经已，<a id="a-bp"></a>诸比丘闻佛所说，<a id="a-bq"></a>欢喜奉行。</p>
  <p id="abr">如是我闻：<a id="a-bs"></a>一时，<a id="a-bt"></a>佛住舍卫国祇树给孤独园。</p>
  <p id="abu">尔时，<a id="a-bv"></a>给孤独长者来诣佛所，<a id="a-bw"></a>稽首佛足，<a id="a-bx"></a>退坐一面，<a id="a-by"></a>白佛言：<a id="a-bz"></a>“世尊，<a id="a-c0"></a>世间有几种福田？<a id="a-c1"></a>”</p>
  <p id="ac2">佛告长者：<a id="a-c3"></a>“世间有二种福田。<a id="a-c4"></a>何等为二？<a id="a-c5"></a>学及无学。<a id="a-c6"></a>”</p>
  <p id="ac7">即说偈言：</p>
  <p id="ac8">“世有学无学，<a id="a-c9"></a>大会常延请，</p>
  <p id="acA">正直心真实，<a id="a-cB"></a>身口亦复然，</p>
  <p id="acC">是即良福田，<a id="a-cD"></a>施者获大果！<a id="a-cE"></a>”</p>
  <p id="acF">佛说此经已，<a id="a-cG"></a>给孤独长者闻佛所说，<a id="a-cH"></a>欢喜奉行。</p>
 </body>
</html>