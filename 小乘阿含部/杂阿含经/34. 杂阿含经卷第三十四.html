<!doctype html>
<html id="z3IBUD9Yu" data-ver="2776">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第三十四</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫国祇树给孤独园。</p>
  <p id="a5">尔时，<a id="a-6"></a>世尊告诸比丘：<a id="a-7"></a>“众生无始生死，<a id="a-8"></a>长夜轮转，<a id="a-9"></a>不知苦之本际。<a id="a-A"></a>诸比丘，<a id="a-B"></a>于意云何？<a id="a-C"></a>若此大地一切草本，<a id="a-D"></a>以四指量，<a id="a-E"></a>斩以为筹，<a id="a-F"></a>以数汝等长夜轮转生死所依父母；<a id="a-G"></a>筹数已尽，<a id="a-H"></a>其诸父母数犹不尽。<a id="a-I"></a>诸比丘，<a id="a-J"></a>如是无始生死，<a id="a-K"></a>长夜轮转，<a id="a-L"></a>不知苦之本际。<a id="a-M"></a>是故，<a id="a-N"></a>比丘，<a id="a-O"></a>当如是学：<a id="a-P"></a>当勤精进，<a id="a-Q"></a>断除诸有，<a id="a-R"></a>莫令增长！<a id="a-S"></a>”</p>
  <p id="aT">佛说此经已，<a id="a-U"></a>诸比丘闻佛所说，<a id="a-V"></a>欢喜奉行。</p>
  <p id="aW">如是我闻：<a id="a-X"></a>一时，<a id="a-Y"></a>佛住舍卫国祇树给孤独园。</p>
  <p id="aZ">尔时，<a id="a-a"></a>世尊告诸比丘：<a id="a-b"></a>“众生无始生死，<a id="a-c"></a>长夜轮转，<a id="a-d"></a>不知苦之本际。<a id="a-e"></a>云何，<a id="a-f"></a>比丘，<a id="a-g"></a>此大地土泥悉以为丸，<a id="a-h"></a>如婆罗果，<a id="a-i"></a>以数汝等长夜生死以来所依父母；<a id="a-j"></a>土丸既尽，<a id="a-k"></a>所依父母其数不尽。<a id="a-l"></a>比丘，<a id="a-m"></a>众生无始生死，<a id="a-n"></a>长夜轮转，<a id="a-o"></a>不知苦之本际，<a id="a-p"></a>其数如是。<a id="a-q"></a>是故，<a id="a-r"></a>比丘，<a id="a-s"></a>当勤方便，<a id="a-t"></a>断除诸有，<a id="a-u"></a>莫令增长。<a id="a-v"></a>当如是学！<a id="a-w"></a>”</p>
  <p id="ax">佛说此经已，<a id="a-y"></a>诸比丘闻佛所说，<a id="a-z"></a>欢喜奉行。</p>
  <p id="a10">如是我闻：<a id="a-11"></a>一时，<a id="a-12"></a>佛住舍卫国祇树给孤独园。</p>
  <p id="a13">尔时，<a id="a-14"></a>世尊告诸比丘：<a id="a-15"></a>“众生无始生死，<a id="a-16"></a>长夜轮转，<a id="a-17"></a>不知苦之本际。<a id="a-18"></a>诸比丘，<a id="a-19"></a>汝等见诸众生安隐诸乐，<a id="a-1A"></a>当作是念：<a id="a-1B"></a>‘我等长夜轮转生死，<a id="a-1C"></a>亦曾受斯乐，<a id="a-1D"></a>其趣无量。<a id="a-1E"></a>’是故，<a id="a-1F"></a>比丘，<a id="a-1G"></a>当如是学：<a id="a-1H"></a>无始生死，<a id="a-1I"></a>长夜轮转，<a id="a-1J"></a>不知苦之本际；<a id="a-1K"></a>当勤精进，<a id="a-1L"></a>断除诸有，<a id="a-1M"></a>莫令增长！<a id="a-1N"></a>”</p>
  <p id="a1O">佛说此经已，<a id="a-1P"></a>诸比丘闻佛所说，<a id="a-1Q"></a>欢喜奉行。</p>
  <p id="a1R">如是我闻：<a id="a-1S"></a>一时，<a id="a-1T"></a>佛住舍卫国祇树给孤独园。</p>
  <p id="a1U">尔时，<a id="a-1V"></a>世尊告诸比丘：<a id="a-1W"></a>“众生无始生死，<a id="a-1X"></a>长夜轮转，<a id="a-1Y"></a>不知苦之本际。<a id="a-1Z"></a>诸比丘，<a id="a-1a"></a>若见众生受诸苦恼，<a id="a-1b"></a>当作是念：<a id="a-1c"></a>‘我长夜轮转生死以来，<a id="a-1d"></a>亦曾更受如是之苦，<a id="a-1e"></a>其数无量。<a id="a-1f"></a>’当勤方便，<a id="a-1g"></a>断除诸有，<a id="a-1h"></a>莫令增长！<a id="a-1i"></a>”</p>
  <p id="a1j">佛说此经已，<a id="a-1k"></a>诸比丘闻佛所说，<a id="a-1l"></a>欢喜奉行。</p>
  <p id="a1m">如是我闻：<a id="a-1n"></a>一时，<a id="a-1o"></a>佛住舍卫国祇树给孤独园。</p>
  <p id="a1p">尔时，<a id="a-1q"></a>世尊告诸比丘：<a id="a-1r"></a>“众生无始生死，<a id="a-1s"></a>长夜轮转，<a id="a-1t"></a>不知苦之本际。<a id="a-1u"></a>诸比丘，<a id="a-1v"></a>汝等见诸众生而生恐怖，<a id="a-1w"></a>衣毛为竖，<a id="a-1x"></a>当作是念：<a id="a-1y"></a>‘我等过去必曾杀生，<a id="a-1z"></a>为伤害者，<a id="a-20"></a>为恶知识，<a id="a-21"></a>于无始生死长夜轮转，<a id="a-22"></a>不知苦之本际。<a id="a-23"></a>’诸比丘，<a id="a-24"></a>当作是学：<a id="a-25"></a>断除诸有，<a id="a-26"></a>莫令增长。<a id="a-27"></a>”</p>
  <p id="a28">佛说此经已，<a id="a-29"></a>诸比丘闻佛所说，<a id="a-2A"></a>欢喜奉行。</p>
  <p id="a2B">如是我闻：<a id="a-2C"></a>一时，<a id="a-2D"></a>佛住舍卫国祇树给孤独园。</p>
  <p id="a2E">尔时，<a id="a-2F"></a>世尊告诸比丘：<a id="a-2G"></a>“众生无始生死，<a id="a-2H"></a>长夜轮转，<a id="a-2I"></a>不知苦之本际。<a id="a-2J"></a>诸比丘，<a id="a-2K"></a>若见众生爱念欢喜者，<a id="a-2L"></a>当作是念：<a id="a-2M"></a>‘如是众生过去世时，<a id="a-2N"></a>必为我等父母、<a id="a-2O"></a>兄弟、<a id="a-2P"></a>妻子、<a id="a-2Q"></a>亲属、<a id="a-2R"></a>师友、<a id="a-2S"></a>知识，<a id="a-2T"></a>如是长夜生死轮转，<a id="a-2U"></a>无明所盖，<a id="a-2V"></a>爱系其颈，<a id="a-2W"></a>故长夜轮转，<a id="a-2X"></a>不知苦之本际。<a id="a-2Y"></a>’是故，<a id="a-2Z"></a>诸比丘，<a id="a-2a"></a>当如是学：<a id="a-2b"></a>精勤方便，<a id="a-2c"></a>断除诸有，<a id="a-2d"></a>莫令增长！<a id="a-2e"></a>”</p>
  <p id="a2f">佛说此经已，<a id="a-2g"></a>诸比丘闻佛所说，<a id="a-2h"></a>欢喜奉行。</p>
  <p id="a2i">如是我闻：<a id="a-2j"></a>一时，<a id="a-2k"></a>佛住舍卫国祇树给孤独园。</p>
  <p id="a2l">时，<a id="a-2m"></a>有异婆罗门来诣佛所，<a id="a-2n"></a>恭敬问讯，<a id="a-2o"></a>问讯已，<a id="a-2p"></a>退坐一面，<a id="a-2q"></a>白佛言：<a id="a-2r"></a>“瞿昙，<a id="a-2s"></a>未来世当有几佛？<a id="a-2t"></a>”</p>
  <p id="a2u">佛告婆罗门：<a id="a-2v"></a>“未来佛者，<a id="a-2w"></a>如无量恒河沙。<a id="a-2x"></a>”</p>
  <p id="a2y">尔时，<a id="a-2z"></a>婆罗门作是念：<a id="a-30"></a>“未来当有如无量恒河沙三藐三佛陀，<a id="a-31"></a>我当从彼修诸梵行。<a id="a-32"></a>”尔时，<a id="a-33"></a>婆罗门闻佛所说，<a id="a-34"></a>欢喜随喜，<a id="a-35"></a>从座起去。</p>
  <p id="a36">时，<a id="a-37"></a>婆罗门随路思惟：<a id="a-38"></a>“我今唯问沙门瞿昙未来诸佛，<a id="a-39"></a>不问过去。<a id="a-3A"></a>”即随路还，<a id="a-3B"></a>复问世尊：<a id="a-3C"></a>“云何，<a id="a-3D"></a>瞿昙，<a id="a-3E"></a>过去世时复有几佛？<a id="a-3F"></a>”</p>
  <p id="a3G">佛告婆罗门：<a id="a-3H"></a>“过去世佛亦如无量恒河沙数。<a id="a-3I"></a>”</p>
  <p id="a3J">时，<a id="a-3K"></a>婆罗门即作是念：<a id="a-3L"></a>“过去世中有无量恒河沙等诸佛世尊，<a id="a-3M"></a>我曾不习近；<a id="a-3N"></a>设复未来如无量恒河沙三藐三佛陀，<a id="a-3O"></a>亦当不与习近娱乐；<a id="a-3P"></a>我今当于沙门瞿昙所修行梵行。<a id="a-3Q"></a>”即便合掌白佛言：<a id="a-3R"></a>“惟愿听我于正法、<a id="a-3S"></a>律出家修梵行。<a id="a-3T"></a>”</p>
  <p id="a3U">佛告婆罗门：<a id="a-3V"></a>“听汝于正法、<a id="a-3W"></a>律出家修梵行，<a id="a-3X"></a>得比丘分。<a id="a-3Y"></a>”</p>
  <p id="a3Z">尔时，<a id="a-3a"></a>婆罗门即出家受具足，<a id="a-3b"></a>出家已，<a id="a-3c"></a>独一静处，<a id="a-3d"></a>思惟所以善男子正信、<a id="a-3e"></a>非家、<a id="a-3f"></a>出家学道，<a id="a-3g"></a>乃至得阿罗汉。</p>
  <p id="a3h">如是我闻：<a id="a-3i"></a>一时，<a id="a-3j"></a>佛住王舍城毗富罗山。</p>
  <p id="a3k">尔时，<a id="a-3l"></a>世尊告诸比丘：<a id="a-3m"></a>“有一人于一劫中生死轮转，<a id="a-3n"></a>积累白骨不腐坏者，<a id="a-3o"></a>如毗富罗山。<a id="a-3p"></a>若多闻圣弟子此苦圣谛如实知，<a id="a-3q"></a>此苦集圣谛如实知，<a id="a-3r"></a>此苦灭圣谛如实知，<a id="a-3s"></a>此苦灭道迹圣谛如实知，<a id="a-3t"></a>彼如是知、<a id="a-3u"></a>如是见，<a id="a-3v"></a>断三结，<a id="a-3w"></a>谓身见、<a id="a-3x"></a>戒取、<a id="a-3y"></a>疑，<a id="a-3z"></a>断此三结，<a id="a-40"></a>得须陀洹，<a id="a-41"></a>不堕恶趣法，<a id="a-42"></a>决定正向三菩提，<a id="a-43"></a>七有天人往生，<a id="a-44"></a>究竟苦边。<a id="a-45"></a>”</p>
  <p id="a46">尔时，<a id="a-47"></a>世尊即说偈言：</p>
  <p id="a48">“一人一劫中，<a id="a-49"></a>积聚其身骨，</p>
  <p id="a4A">常积不腐坏，<a id="a-4B"></a>如毗富罗山。</p>
  <p id="a4C">若诸圣弟子，<a id="a-4D"></a>正智见真谛，</p>
  <p id="a4E">此苦及苦因，<a id="a-4F"></a>离苦得寂灭。</p>
  <p id="a4G">修习八道迹，<a id="a-4H"></a>正向般涅槃，</p>
  <p id="a4I">极至于七有，<a id="a-4J"></a>天人来往生，</p>
  <p id="a4K">尽一切诸结，<a id="a-4L"></a>究竟于苦边。<a id="a-4M"></a>”</p>
  <p id="a4N">佛说此经已，<a id="a-4O"></a>诸比丘闻佛所说，<a id="a-4P"></a>欢喜奉行。</p>
  <p id="a4Q">如是我闻：<a id="a-4R"></a>一时，<a id="a-4S"></a>佛住舍卫国祇树给孤独园。</p>
  <p id="a4T">尔时，<a id="a-4U"></a>世尊告诸比丘：<a id="a-4V"></a>“众生于无始生死长夜轮转，<a id="a-4W"></a>不知苦之本际。<a id="a-4X"></a>”</p>
  <p id="a4Y">时，<a id="a-4Z"></a>有异比丘从座起，<a id="a-4a"></a>整衣服，<a id="a-4b"></a>偏袒右肩，<a id="a-4c"></a>为佛作礼，<a id="a-4d"></a>右膝著地，<a id="a-4e"></a>合掌白佛：<a id="a-4f"></a>“世尊，<a id="a-4g"></a>劫长久如？<a id="a-4h"></a>”</p>
  <p id="a4i">佛告比丘：<a id="a-4j"></a>“我能为汝说，<a id="a-4k"></a>而汝难知。<a id="a-4l"></a>”</p>
  <p id="a4m">比丘白佛：<a id="a-4n"></a>“可说譬不？<a id="a-4o"></a>”</p>
  <p id="a4p">佛言：<a id="a-4q"></a>“可说，<a id="a-4r"></a>比丘，<a id="a-4s"></a>譬如铁城，<a id="a-4t"></a>方一由旬，<a id="a-4u"></a>高下亦尔，<a id="a-4v"></a>满中芥子，<a id="a-4w"></a>有人百年取一芥子，<a id="a-4x"></a>尽其芥子，<a id="a-4y"></a>劫犹不竟。<a id="a-4z"></a>如是，<a id="a-50"></a>比丘，<a id="a-51"></a>其劫者，<a id="a-52"></a>如是长久。<a id="a-53"></a>如是长劫，<a id="a-54"></a>百千万亿大苦相续，<a id="a-55"></a>白骨成丘，<a id="a-56"></a>脓血成流，<a id="a-57"></a>地狱、<a id="a-58"></a>畜生、<a id="a-59"></a>饿鬼恶趣，<a id="a-5A"></a>是名，<a id="a-5B"></a>比丘，<a id="a-5C"></a>无始生死，<a id="a-5D"></a>长夜轮转，<a id="a-5E"></a>不知苦之本际。<a id="a-5F"></a>是故，<a id="a-5G"></a>比丘，<a id="a-5H"></a>当如是学：<a id="a-5I"></a>断除诸有，<a id="a-5J"></a>莫令增长！<a id="a-5K"></a>”</p>
  <p id="a5L">佛说此经已，<a id="a-5M"></a>诸比丘闻佛所说，<a id="a-5N"></a>欢喜奉行。</p>
  <p id="a5O">如是我闻：<a id="a-5P"></a>一时，<a id="a-5Q"></a>佛住舍卫国祇树给孤独园。</p>
  <p id="a5R">尔时，<a id="a-5S"></a>世尊告诸比丘：<a id="a-5T"></a>“众生无始生死，<a id="a-5U"></a>长夜轮转，<a id="a-5V"></a>不知苦之本际。<a id="a-5W"></a>”</p>
  <p id="a5X">时，<a id="a-5Y"></a>有异比丘从座起，<a id="a-5Z"></a>整衣服，<a id="a-5a"></a>为佛作礼，<a id="a-5b"></a>右膝著地，<a id="a-5c"></a>合掌白佛：<a id="a-5d"></a>“世尊，<a id="a-5e"></a>劫长久如？<a id="a-5f"></a>”</p>
  <p id="a5g">佛告比丘：<a id="a-5h"></a>“我能为汝说，<a id="a-5i"></a>汝难得知。<a id="a-5j"></a>”</p>
  <p id="a5k">比丘白佛：<a id="a-5l"></a>“可说譬不？<a id="a-5m"></a>”</p>
  <p id="a5n">佛言：<a id="a-5o"></a>“可说，<a id="a-5p"></a>比丘，<a id="a-5q"></a>如大石山，<a id="a-5r"></a>不断不坏，<a id="a-5s"></a>方一由旬。<a id="a-5t"></a>若有士夫以迦尸劫贝百年一拂，<a id="a-5u"></a>拂之不已，<a id="a-5v"></a>石山遂尽，<a id="a-5w"></a>劫犹不竟。<a id="a-5x"></a>比丘，<a id="a-5y"></a>如是长久之劫，<a id="a-5z"></a>百千万亿劫受诸苦恼。<a id="a-60"></a>乃至诸比丘，<a id="a-61"></a>当如是学：<a id="a-62"></a>断除诸有，<a id="a-63"></a>莫令增长！<a id="a-64"></a>”</p>
  <p id="a65">佛说此经已，<a id="a-66"></a>诸比丘闻佛所说，<a id="a-67"></a>欢喜奉行。</p>
  <p id="a68">如是我闻：<a id="a-69"></a>一时，<a id="a-6A"></a>佛住舍卫国祇树给孤独园。</p>
  <p id="a6B">尔时，<a id="a-6C"></a>世尊告诸比丘：<a id="a-6D"></a>“众生无始生死，<a id="a-6E"></a>长夜轮转，<a id="a-6F"></a>不知苦之本际。<a id="a-6G"></a>”</p>
  <p id="a6H">时，<a id="a-6I"></a>有异比丘从座起，<a id="a-6J"></a>整衣服，<a id="a-6K"></a>为佛作礼，<a id="a-6L"></a>右膝著地，<a id="a-6M"></a>合掌白佛：<a id="a-6N"></a>“世尊，<a id="a-6O"></a>过去有几劫？<a id="a-6P"></a>”</p>
  <p id="a6Q">佛告比丘：<a id="a-6R"></a>“我悉能说，<a id="a-6S"></a>汝知甚难。<a id="a-6T"></a>”</p>
  <p id="a6U">比丘白佛：<a id="a-6V"></a>“可说譬不？<a id="a-6W"></a>”</p>
  <p id="a6X">佛言：<a id="a-6Y"></a>“可说，<a id="a-6Z"></a>譬如，<a id="a-6a"></a>比丘，<a id="a-6b"></a>有士夫寿命百岁，<a id="a-6c"></a>晨朝忆念三百千劫，<a id="a-6d"></a>日中忆念三百千劫，<a id="a-6e"></a>日暮忆念三百千劫，<a id="a-6f"></a>如是日日忆念劫数，<a id="a-6g"></a>百年命终，<a id="a-6h"></a>不能忆念劫数边际。<a id="a-6i"></a>比丘当知：<a id="a-6j"></a>过去劫数无量如是，<a id="a-6k"></a>过去无量劫数，<a id="a-6l"></a>长夜受苦，<a id="a-6m"></a>积骨成山，<a id="a-6n"></a>髓血成流，<a id="a-6o"></a>乃至地狱、<a id="a-6p"></a>畜生、<a id="a-6q"></a>饿鬼恶趣。<a id="a-6r"></a>如是，<a id="a-6s"></a>比丘，<a id="a-6t"></a>无始生死，<a id="a-6u"></a>长夜轮转，<a id="a-6v"></a>不知苦之本际。<a id="a-6w"></a>是故，<a id="a-6x"></a>比丘，<a id="a-6y"></a>当如是学：<a id="a-6z"></a>断除诸有，<a id="a-70"></a>莫令增长！<a id="a-71"></a>”</p>
  <p id="a72">佛说此经已，<a id="a-73"></a>诸比丘闻佛所说，<a id="a-74"></a>欢喜奉行。</p>
  <p id="a75">如是我闻：<a id="a-76"></a>一时，<a id="a-77"></a>佛住舍卫国祇树给孤独园。</p>
  <p id="a78">尔时，<a id="a-79"></a>世尊告诸比丘：<a id="a-7A"></a>“众生无始生死，<a id="a-7B"></a>长夜轮转，<a id="a-7C"></a>不知苦之本际，<a id="a-7D"></a>无有一处不生不死者。<a id="a-7E"></a>如是长夜无始生死，<a id="a-7F"></a>不知苦之本际。<a id="a-7G"></a>是故，<a id="a-7H"></a>比丘，<a id="a-7I"></a>当如是学：<a id="a-7J"></a>断除诸有，<a id="a-7K"></a>莫令增长！<a id="a-7L"></a>”</p>
  <p id="a7M">佛说此经已，<a id="a-7N"></a>诸比丘闻佛所说，<a id="a-7O"></a>欢喜奉行。</p>
  <p id="a7P">如是我闻：<a id="a-7Q"></a>一时，<a id="a-7R"></a>佛住舍卫国祇树给孤独园。</p>
  <p id="a7S">尔时，<a id="a-7T"></a>世尊告诸比丘：<a id="a-7U"></a>“众生无始生死，<a id="a-7V"></a>长夜轮转，<a id="a-7W"></a>不知苦之本际，<a id="a-7X"></a>无有一处无父母、<a id="a-7Y"></a>兄弟、<a id="a-7Z"></a>妻子、<a id="a-7a"></a>眷属、<a id="a-7b"></a>宗亲、<a id="a-7c"></a>师长者。<a id="a-7d"></a>如是，<a id="a-7e"></a>比丘，<a id="a-7f"></a>无始生死，<a id="a-7g"></a>长夜轮转，<a id="a-7h"></a>不知苦之本际。<a id="a-7i"></a>是故，<a id="a-7j"></a>比丘，<a id="a-7k"></a>当如是学：<a id="a-7l"></a>断除诸有，<a id="a-7m"></a>莫令增长！<a id="a-7n"></a>”</p>
  <p id="a7o">佛说此经已，<a id="a-7p"></a>诸比丘闻佛所说，<a id="a-7q"></a>欢喜奉行。</p>
  <p id="a7r">如是我闻：<a id="a-7s"></a>一时，<a id="a-7t"></a>佛住舍卫国祇树给孤独园。</p>
  <p id="a7u">尔时，<a id="a-7v"></a>世尊告诸比丘：<a id="a-7w"></a>“众生无始生死，<a id="a-7x"></a>长夜轮转，<a id="a-7y"></a>不知苦之本际。<a id="a-7z"></a>譬如大雨滴泡，<a id="a-80"></a>一生一灭；<a id="a-81"></a>如是众生无明所盖，<a id="a-82"></a>爱系其颈，<a id="a-83"></a>无始生死，<a id="a-84"></a>生者、<a id="a-85"></a>死者长夜轮转，<a id="a-86"></a>不知苦之本际。<a id="a-87"></a>是故，<a id="a-88"></a>比丘，<a id="a-89"></a>当如是学：<a id="a-8A"></a>断除诸有，<a id="a-8B"></a>莫令增长！<a id="a-8C"></a>”</p>
  <p id="a8D">佛说此经已，<a id="a-8E"></a>诸比丘闻佛所说，<a id="a-8F"></a>欢喜奉行。</p>
  <p id="a8G">如是我闻：<a id="a-8H"></a>一时，<a id="a-8I"></a>佛住舍卫国祇树给孤独园。</p>
  <p id="a8J">尔时，<a id="a-8K"></a>世尊告诸比丘：<a id="a-8L"></a>“众生无始生死，<a id="a-8M"></a>长夜轮转，<a id="a-8N"></a>不知苦之本际。<a id="a-8O"></a>譬如普天大雨洪澍，<a id="a-8P"></a>东西南北无断绝处。<a id="a-8Q"></a>如是东方、<a id="a-8R"></a>南方、<a id="a-8S"></a>西方、<a id="a-8T"></a>北方，<a id="a-8U"></a>无量国土劫成劫坏，<a id="a-8V"></a>如天大雨，<a id="a-8W"></a>普雨天下，<a id="a-8X"></a>无断绝处。<a id="a-8Y"></a>如是无始生死，<a id="a-8Z"></a>长夜轮转，<a id="a-8a"></a>不知苦之本际。<a id="a-8b"></a>譬如掷杖空中，<a id="a-8c"></a>或头落地，<a id="a-8d"></a>或尾落地，<a id="a-8e"></a>或中落地；<a id="a-8f"></a>如是无始生死，<a id="a-8g"></a>长夜轮转，<a id="a-8h"></a>或堕地狱，<a id="a-8i"></a>或堕畜生，<a id="a-8j"></a>或堕饿鬼。<a id="a-8k"></a>如是无始生死，<a id="a-8l"></a>长夜轮转。<a id="a-8m"></a>是故，<a id="a-8n"></a>比丘，<a id="a-8o"></a>当如是学：<a id="a-8p"></a>断除诸有，<a id="a-8q"></a>莫令增长！<a id="a-8r"></a>”</p>
  <p id="a8s">佛说此经已，<a id="a-8t"></a>诸比丘闻佛所说，<a id="a-8u"></a>欢喜奉行。</p>
  <p id="a8v">如是我闻：<a id="a-8w"></a>一时，<a id="a-8x"></a>佛住舍卫国祇树给孤独园。</p>
  <p id="a8y">尔时，<a id="a-8z"></a>世尊告诸比丘：<a id="a-90"></a>“众生无始生死，<a id="a-91"></a>长夜轮转，<a id="a-92"></a>不知苦之本际。<a id="a-93"></a>譬如，<a id="a-94"></a>比丘，<a id="a-95"></a>若有士夫转五节轮，<a id="a-96"></a>常转不息；<a id="a-97"></a>如是众生转五趣轮，<a id="a-98"></a>或堕地狱、<a id="a-99"></a>畜生、<a id="a-9A"></a>饿鬼及人、<a id="a-9B"></a>天趣，<a id="a-9C"></a>常转不息。<a id="a-9D"></a>如是无始生死，<a id="a-9E"></a>长夜轮转，<a id="a-9F"></a>不知苦之本际。<a id="a-9G"></a>是故，<a id="a-9H"></a>比丘，<a id="a-9I"></a>当如是学：<a id="a-9J"></a>断除诸有，<a id="a-9K"></a>莫令增长！<a id="a-9L"></a>”</p>
  <p id="a9M">佛说此经已，<a id="a-9N"></a>诸比丘闻佛所说，<a id="a-9O"></a>欢喜奉行。</p>
  <p id="a9P">如是我闻：<a id="a-9Q"></a>一时，<a id="a-9R"></a>佛住王舍城毗富罗山侧。</p>
  <p id="a9S">尔时，<a id="a-9T"></a>世尊告诸比丘：<a id="a-9U"></a>“一切行无常，<a id="a-9V"></a>一切行不恒、<a id="a-9W"></a>不安、<a id="a-9X"></a>变易之法。<a id="a-9Y"></a>诸比丘，<a id="a-9Z"></a>于一切行当生厌离、<a id="a-9a"></a>不乐、<a id="a-9b"></a>解脱。</p>
  <p id="a9c">“诸比丘，<a id="a-9d"></a>过去世时，<a id="a-9e"></a>此毗富罗山名长竹山，<a id="a-9f"></a>有诸人民围绕山居，<a id="a-9g"></a>名低弥罗邑。<a id="a-9h"></a>低弥罗邑人寿四万岁，<a id="a-9i"></a>低弥罗邑人上此山顶，<a id="a-9j"></a>四日乃得往反。<a id="a-9k"></a>时，<a id="a-9l"></a>世有佛，<a id="a-9m"></a>名迦罗迦孙提如来、<a id="a-9n"></a>应、<a id="a-9o"></a>等正觉、<a id="a-9p"></a>明行足、<a id="a-9q"></a>善逝、<a id="a-9r"></a>世间解、<a id="a-9s"></a>无上士、<a id="a-9t"></a>调御丈夫、<a id="a-9u"></a>天人师、<a id="a-9v"></a>佛、<a id="a-9w"></a>世尊出兴于世，<a id="a-9x"></a>说法教化，<a id="a-9y"></a>初、<a id="a-9z"></a>中、<a id="a-A0"></a>后善，<a id="a-A1"></a>善义善味，<a id="a-A2"></a>纯一满净，<a id="a-A3"></a>梵行清白，<a id="a-A4"></a>开发显示。<a id="a-A5"></a>彼长竹山于今名字亦灭，<a id="a-A6"></a>低弥罗聚落人民亦没，<a id="a-A7"></a>彼佛如来已般涅槃。<a id="a-A8"></a>比丘，<a id="a-A9"></a>当知一切诸行皆悉无常、<a id="a-AA"></a>不恒、<a id="a-AB"></a>不安、<a id="a-AC"></a>变易之法，<a id="a-AD"></a>于一切行，<a id="a-AE"></a>当修厌离、<a id="a-AF"></a>离欲、<a id="a-AG"></a>解脱。</p>
  <p id="aAH">“诸比丘，<a id="a-AI"></a>过去世时，<a id="a-AJ"></a>此毗富罗山名曰朋迦。<a id="a-AK"></a>时，<a id="a-AL"></a>有人民绕山而居，<a id="a-AM"></a>名阿毗迦邑。<a id="a-AN"></a>彼时人民寿三万岁，<a id="a-AO"></a>阿毗迦人上此山顶，<a id="a-AP"></a>经三日中乃得往反。<a id="a-AQ"></a>时，<a id="a-AR"></a>世有佛，<a id="a-AS"></a>名拘那含牟尼如来、<a id="a-AT"></a>应、<a id="a-AU"></a>等正觉、<a id="a-AV"></a>明行足、<a id="a-AW"></a>善逝、<a id="a-AX"></a>世间解、<a id="a-AY"></a>无上士、<a id="a-AZ"></a>调御丈夫、<a id="a-Aa"></a>天人师、<a id="a-Ab"></a>佛、<a id="a-Ac"></a>世尊出兴于世，<a id="a-Ad"></a>演说经法，<a id="a-Ae"></a>初、<a id="a-Af"></a>中、<a id="a-Ag"></a>后善，<a id="a-Ah"></a>善义善味，<a id="a-Ai"></a>纯一满净，<a id="a-Aj"></a>梵行清白，<a id="a-Ak"></a>开发显示。<a id="a-Al"></a>诸比丘，<a id="a-Am"></a>彼朋迦山名字久灭，<a id="a-An"></a>阿毗迦邑人亦久亡没，<a id="a-Ao"></a>彼佛世尊亦般涅槃。<a id="a-Ap"></a>如是，<a id="a-Aq"></a>比丘，<a id="a-Ar"></a>一切诸行皆悉无常、<a id="a-As"></a>不恒、<a id="a-At"></a>不安、<a id="a-Au"></a>变易之法，<a id="a-Av"></a>汝等比丘当修厌离、<a id="a-Aw"></a>不乐、<a id="a-Ax"></a>解脱。</p>
  <p id="aAy">“诸比丘，<a id="a-Az"></a>过去世时，<a id="a-B0"></a>此毗富罗山名宿波罗首，<a id="a-B1"></a>有诸人民绕山居止，<a id="a-B2"></a>名赤马邑。<a id="a-B3"></a>人寿二万岁，<a id="a-B4"></a>彼诸人民上此山顶，<a id="a-B5"></a>经二日中乃得往反。<a id="a-B6"></a>尔时，<a id="a-B7"></a>有佛名曰迦葉如来、<a id="a-B8"></a>应供乃至出兴于世，<a id="a-B9"></a>演说经法，<a id="a-BA"></a>初、<a id="a-BB"></a>中、<a id="a-BC"></a>后善，<a id="a-BD"></a>善义善味，<a id="a-BE"></a>纯一满净，<a id="a-BF"></a>梵行清白，<a id="a-BG"></a>开示显现。<a id="a-BH"></a>比丘，<a id="a-BI"></a>当知宿波罗首山名字久灭，<a id="a-BJ"></a>赤马邑人亦久亡没，<a id="a-BK"></a>彼佛世尊亦般涅槃。<a id="a-BL"></a>如是，<a id="a-BM"></a>比丘，<a id="a-BN"></a>一切诸行皆悉无常、<a id="a-BO"></a>不恒、<a id="a-BP"></a>不安、<a id="a-BQ"></a>变易之法，<a id="a-BR"></a>是故，<a id="a-BS"></a>比丘，<a id="a-BT"></a>当修厌离、<a id="a-BU"></a>离欲、<a id="a-BV"></a>解脱。</p>
  <p id="aBW">“诸比丘，<a id="a-BX"></a>今日此山名毗富罗，<a id="a-BY"></a>有诸人民绕山而居，<a id="a-BZ"></a>名摩竭提国。<a id="a-Ba"></a>此诸人民寿命百岁，<a id="a-Bb"></a>善自消息，<a id="a-Bc"></a>得满百岁。<a id="a-Bd"></a>摩竭提人上此山顶，<a id="a-Be"></a>须臾往反。<a id="a-Bf"></a>我今于此得成如来、<a id="a-Bg"></a>应、<a id="a-Bh"></a>等正觉乃至佛、<a id="a-Bi"></a>世尊，<a id="a-Bj"></a>演说正法，<a id="a-Bk"></a>教化令得寂灭涅槃、<a id="a-Bl"></a>正道、<a id="a-Bm"></a>善逝、<a id="a-Bn"></a>觉知。<a id="a-Bo"></a>比丘，<a id="a-Bp"></a>当知此毗富罗出名亦当磨灭，<a id="a-Bq"></a>摩竭提人亦当亡没，<a id="a-Br"></a>如来不久当般涅槃。<a id="a-Bs"></a>如是，<a id="a-Bt"></a>比丘，<a id="a-Bu"></a>一切诸行悉皆无常、<a id="a-Bv"></a>不恒、<a id="a-Bw"></a>不安、<a id="a-Bx"></a>变易之法，<a id="a-By"></a>是故，<a id="a-Bz"></a>比丘，<a id="a-C0"></a>当修厌离、<a id="a-C1"></a>离欲、<a id="a-C2"></a>解脱。<a id="a-C3"></a>”</p>
  <p id="aC4">尔时，<a id="a-C5"></a>世尊即说偈言：</p>
  <p id="aC6">“古昔长竹山，<a id="a-C7"></a>低弥罗村邑；</p>
  <p id="aC8">次名朋迦山，<a id="a-C9"></a>阿毗迦聚落；</p>
  <p id="aCA">宿波罗首山，<a id="a-CB"></a>聚落名赤马；</p>
  <p id="aCC">今毗富罗山，<a id="a-CD"></a>国名摩竭陀。</p>
  <p id="aCE">名山悉磨灭，<a id="a-CF"></a>其人悉没亡，</p>
  <p id="aCG">诸佛般涅槃，<a id="a-CH"></a>有者无不尽！</p>
  <p id="aCI">一切行无常，<a id="a-CJ"></a>悉皆生灭法，</p>
  <p id="aCK">有生无不尽，<a id="a-CL"></a>唯寂灭为乐！<a id="a-CM"></a>”</p>
  <p id="aCN">佛说此经已，<a id="a-CO"></a>诸比丘闻佛所说，<a id="a-CP"></a>欢喜奉行。</p>
  <p id="aCQ">如是我闻：<a id="a-CR"></a>一时，<a id="a-CS"></a>佛住王舍城迦兰陀竹园。</p>
  <p id="aCT">时，<a id="a-CU"></a>有婆蹉种出家来诣佛所，<a id="a-CV"></a>合掌问讯，<a id="a-CW"></a>问讯已，<a id="a-CX"></a>退坐一面，<a id="a-CY"></a>白佛言：<a id="a-CZ"></a>“瞿昙，<a id="a-Ca"></a>欲有所问，<a id="a-Cb"></a>宁有闲暇见答以不？<a id="a-Cc"></a>”</p>
  <p id="aCd">佛告婆蹉种出家：<a id="a-Ce"></a>“随汝所问，<a id="a-Cf"></a>当为汝说。<a id="a-Cg"></a>”</p>
  <p id="aCh">婆蹉种出家白佛言：<a id="a-Ci"></a>“云何，<a id="a-Cj"></a>瞿昙，<a id="a-Ck"></a>命即身耶？<a id="a-Cl"></a>”</p>
  <p id="aCm">佛告婆蹉种出家：<a id="a-Cn"></a>“命即身者，<a id="a-Co"></a>此是无记。<a id="a-Cp"></a>”</p>
  <p id="aCq">“云何，<a id="a-Cr"></a>瞿昙，<a id="a-Cs"></a>为命异身异耶？<a id="a-Ct"></a>”</p>
  <p id="aCu">佛告婆蹉种出家：<a id="a-Cv"></a>“命异身异者，<a id="a-Cw"></a>此亦无记。<a id="a-Cx"></a>”</p>
  <p id="aCy">婆蹉种出家白佛：<a id="a-Cz"></a>“云何，<a id="a-D0"></a>瞿昙，<a id="a-D1"></a>命即身耶？<a id="a-D2"></a>答言无记。<a id="a-D3"></a>命异身异？<a id="a-D4"></a>答言无记。<a id="a-D5"></a>沙门瞿昙有何等法？<a id="a-D6"></a>弟子命终，<a id="a-D7"></a>即记说言：<a id="a-D8"></a>‘某生彼处，<a id="a-D9"></a>某生彼处。<a id="a-DA"></a>’彼诸弟子于此命终舍身，<a id="a-DB"></a>即乘意生身生于余处。<a id="a-DC"></a>当于尔时，<a id="a-DD"></a>非为命异身异也？<a id="a-DE"></a>”</p>
  <p id="aDF">佛告婆蹉：<a id="a-DG"></a>“此说有余，<a id="a-DH"></a>不说无余。<a id="a-DI"></a>”</p>
  <p id="aDJ">婆蹉白佛：<a id="a-DK"></a>“瞿昙，<a id="a-DL"></a>云何说有余，<a id="a-DM"></a>不说无余？<a id="a-DN"></a>”</p>
  <p id="aDO">佛告婆蹉：<a id="a-DP"></a>“譬如火，<a id="a-DQ"></a>有余得燃，<a id="a-DR"></a>非无余。<a id="a-DS"></a>”</p>
  <p id="aDT">婆蹉白佛：<a id="a-DU"></a>“我见火无余亦燃。<a id="a-DV"></a>”</p>
  <p id="aDW">佛告婆蹉：<a id="a-DX"></a>“云何见火无余亦燃？<a id="a-DY"></a>”</p>
  <p id="aDZ">婆蹉白佛：<a id="a-Da"></a>“譬如大聚炽火，<a id="a-Db"></a>疾风来吹，<a id="a-Dc"></a>火飞空中，<a id="a-Dd"></a>岂非无余火耶？<a id="a-De"></a>”</p>
  <p id="aDf">佛告婆蹉：<a id="a-Dg"></a>“风吹飞火，<a id="a-Dh"></a>即是有余，<a id="a-Di"></a>非无余也。<a id="a-Dj"></a>”</p>
  <p id="aDk">婆蹉白佛：<a id="a-Dl"></a>“瞿昙，<a id="a-Dm"></a>空中飞火，<a id="a-Dn"></a>云何名有余？<a id="a-Do"></a>”</p>
  <p id="aDp">佛告婆蹉：<a id="a-Dq"></a>“空中飞火依风故住，<a id="a-Dr"></a>依风故燃；<a id="a-Ds"></a>以依风故，<a id="a-Dt"></a>故说有余。<a id="a-Du"></a>”</p>
  <p id="aDv">婆蹉白佛：<a id="a-Dw"></a>“众生于此命终，<a id="a-Dx"></a>乘意生身往生余处，<a id="a-Dy"></a>云何有余？<a id="a-Dz"></a>”</p>
  <p id="aE0">佛告婆蹉：<a id="a-E1"></a>“众生于此处命终，<a id="a-E2"></a>乘意生身生于余处，<a id="a-E3"></a>当于尔时因爱故取，<a id="a-E4"></a>因爱而住，<a id="a-E5"></a>故说有余。<a id="a-E6"></a>”</p>
  <p id="aE7">婆蹉白佛：<a id="a-E8"></a>“众生以爱乐有余，<a id="a-E9"></a>染著有余；<a id="a-EA"></a>唯有世尊得彼无余，<a id="a-EB"></a>成等正觉。<a id="a-EC"></a>沙门瞿昙，<a id="a-ED"></a>世间多缘，<a id="a-EE"></a>请辞还去。<a id="a-EF"></a>”</p>
  <p id="aEG">佛告婆蹉：<a id="a-EH"></a>“宜知是时！<a id="a-EI"></a>”</p>
  <p id="aEJ">婆蹉出家闻佛所说，<a id="a-EK"></a>欢喜随喜，<a id="a-EL"></a>从座起而去。</p>
  <p id="aEM">如是我闻：<a id="a-EN"></a>一时，<a id="a-EO"></a>佛住王舍城迦兰陀竹园。<a id="a-EP"></a>尔时，<a id="a-EQ"></a>尊者大目揵连亦于彼住。</p>
  <p id="aER">时，<a id="a-ES"></a>有婆蹉种出家诣尊者大目揵连所，<a id="a-ET"></a>与尊者目揵连面相问讯慰劳，<a id="a-EU"></a>慰劳已，<a id="a-EV"></a>退坐一面，<a id="a-EW"></a>语尊者大目揵连：<a id="a-EX"></a>“欲有所问，<a id="a-EY"></a>宁有闲暇见答以不？<a id="a-EZ"></a>”</p>
  <p id="aEa">目连答言：<a id="a-Eb"></a>“婆蹉，<a id="a-Ec"></a>随意所问，<a id="a-Ed"></a>知者当答。<a id="a-Ee"></a>”</p>
  <p id="aEf">时，<a id="a-Eg"></a>婆蹉种出家问尊者目揵连：<a id="a-Eh"></a>“何因何缘余沙门、<a id="a-Ei"></a>婆罗门有人求问：<a id="a-Ej"></a>‘云何如来有后死、<a id="a-Ek"></a>无后死、<a id="a-El"></a>有无后死、<a id="a-Em"></a>非有非无后死？<a id="a-En"></a>’皆悉随答。<a id="a-Eo"></a>而沙门瞿昙有来问言：<a id="a-Ep"></a>‘如来有后死、<a id="a-Eq"></a>无后死、<a id="a-Er"></a>有无后死、<a id="a-Es"></a>非有非无后死？<a id="a-Et"></a>’而不记说？<a id="a-Eu"></a>”</p>
  <p id="aEv">目揵连言：<a id="a-Ew"></a>“婆蹉，<a id="a-Ex"></a>余沙门、<a id="a-Ey"></a>婆罗门于色、<a id="a-Ez"></a>色集、<a id="a-F0"></a>色灭、<a id="a-F1"></a>色味、<a id="a-F2"></a>色患、<a id="a-F3"></a>色出不如实知；<a id="a-F4"></a>不如实知故，<a id="a-F5"></a>于如来有后死则取著，<a id="a-F6"></a>如来无后死、<a id="a-F7"></a>有后死、<a id="a-F8"></a>有无后死、<a id="a-F9"></a>非有后死非无后死则生取著。<a id="a-FA"></a>受、<a id="a-FB"></a>想、<a id="a-FC"></a>行、<a id="a-FD"></a>识、<a id="a-FE"></a>识集、<a id="a-FF"></a>识灭、<a id="a-FG"></a>识味、<a id="a-FH"></a>识患、<a id="a-FI"></a>识出不如实知；<a id="a-FJ"></a>不如实知故，<a id="a-FK"></a>于如来有后死生取著，<a id="a-FL"></a>无后死、<a id="a-FM"></a>有无后死、<a id="a-FN"></a>非有非无后死生取著。</p>
  <p id="aFO">“如来者，<a id="a-FP"></a>于色如实知，<a id="a-FQ"></a>色集、<a id="a-FR"></a>色灭、<a id="a-FS"></a>色味、<a id="a-FT"></a>色患、<a id="a-FU"></a>色出如实知；<a id="a-FV"></a>如实知故，<a id="a-FW"></a>于如来有后死则不著，<a id="a-FX"></a>无后死、<a id="a-FY"></a>有无后死、<a id="a-FZ"></a>非有非无后死则不著。<a id="a-Fa"></a>受、<a id="a-Fb"></a>想、<a id="a-Fc"></a>行、<a id="a-Fd"></a>识如实知，<a id="a-Fe"></a>识集、<a id="a-Ff"></a>识灭、<a id="a-Fg"></a>识味、<a id="a-Fh"></a>识患、<a id="a-Fi"></a>识出如实知；<a id="a-Fj"></a>如实知故，<a id="a-Fk"></a>于如来有后死则不然，<a id="a-Fl"></a>无后死、<a id="a-Fm"></a>有无后死、<a id="a-Fn"></a>非有非无后死则不然，<a id="a-Fo"></a>甚深广大，<a id="a-Fp"></a>无量无数，<a id="a-Fq"></a>皆悉寂灭。</p>
  <p id="aFr">“婆蹉，<a id="a-Fs"></a>如是因、<a id="a-Ft"></a>如是缘，<a id="a-Fu"></a>余沙门、<a id="a-Fv"></a>婆罗门若有来问如来有后死、<a id="a-Fw"></a>无后死、<a id="a-Fx"></a>有无后死、<a id="a-Fy"></a>非有非无后死，<a id="a-Fz"></a>则为记说。<a id="a-G0"></a>如是因、<a id="a-G1"></a>如是缘，<a id="a-G2"></a>如来若有来问如来有后死、<a id="a-G3"></a>无后死、<a id="a-G4"></a>有无后死、<a id="a-G5"></a>非有非无后死，<a id="a-G6"></a>不为记说。<a id="a-G7"></a>”</p>
  <p id="aG8">时，<a id="a-G9"></a>婆蹉种出家闻尊者大目揵连所说，<a id="a-GA"></a>欢喜随喜，<a id="a-GB"></a>从座起而去。</p>
  <p id="aGC">如是我闻：<a id="a-GD"></a>一时，<a id="a-GE"></a>佛住王舍城迦兰陀竹园。</p>
  <p id="aGF">时，<a id="a-GG"></a>有婆蹉种出家来诣佛所，<a id="a-GH"></a>合掌问讯，<a id="a-GI"></a>问讯已，<a id="a-GJ"></a>退坐一面，<a id="a-GK"></a>白佛言：<a id="a-GL"></a>“瞿昙，<a id="a-GM"></a>何因何缘余沙门、<a id="a-GN"></a>婆罗门若有来问……”如上广说。</p>
  <p id="aGO">尔时，<a id="a-GP"></a>婆蹉种出家叹言：<a id="a-GQ"></a>“奇哉！<a id="a-GR"></a>瞿昙，<a id="a-GS"></a>弟子、<a id="a-GT"></a>大师义同义、<a id="a-GU"></a>句同句、<a id="a-GV"></a>味同味，<a id="a-GW"></a>乃至同第一义。<a id="a-GX"></a>瞿昙，<a id="a-GY"></a>我今诣摩诃目揵连，<a id="a-GZ"></a>以如是义、<a id="a-Ga"></a>如是句、<a id="a-Gb"></a>如是味而问于彼，<a id="a-Gc"></a>彼亦以如是义、<a id="a-Gd"></a>如是句、<a id="a-Ge"></a>如是味而答我，<a id="a-Gf"></a>如今瞿昙所说。<a id="a-Gg"></a>是故，<a id="a-Gh"></a>瞿昙，<a id="a-Gi"></a>真为奇特，<a id="a-Gj"></a>大师、<a id="a-Gk"></a>弟子义同义、<a id="a-Gl"></a>句同句、<a id="a-Gm"></a>味同味，<a id="a-Gn"></a>同第一义。<a id="a-Go"></a>”</p>
  <p id="aGp">尔时，<a id="a-Gq"></a>婆蹉种出家有诸因缘至那梨聚落。<a id="a-Gr"></a>营事讫已，<a id="a-Gs"></a>诣尊者诜陀迦旃延所，<a id="a-Gt"></a>共相问讯，<a id="a-Gu"></a>问讯已，<a id="a-Gv"></a>退坐一面，<a id="a-Gw"></a>问诜陀迦旃延：<a id="a-Gx"></a>“何因何缘沙门瞿昙若有来问如来有后死、<a id="a-Gy"></a>无后死、<a id="a-Gz"></a>有无后死、<a id="a-H0"></a>非有非无后死，<a id="a-H1"></a>不为记说？<a id="a-H2"></a>”</p>
  <p id="aH3">诜陀迦旃延语婆蹉种出家：<a id="a-H4"></a>“我今问汝，<a id="a-H5"></a>随意答我。<a id="a-H6"></a>于汝意云何？<a id="a-H7"></a>若因若缘，<a id="a-H8"></a>若种施设诸行，<a id="a-H9"></a>若色、<a id="a-HA"></a>若无色，<a id="a-HB"></a>若想、<a id="a-HC"></a>若非想、<a id="a-HD"></a>若非想非非想，<a id="a-HE"></a>若彼因彼缘、<a id="a-HF"></a>彼行无余行灭。<a id="a-HG"></a>永灭已，<a id="a-HH"></a>如来于彼有所记说，<a id="a-HI"></a>言：<a id="a-HJ"></a>‘有后死、<a id="a-HK"></a>无后死、<a id="a-HL"></a>有无后死、<a id="a-HM"></a>非有非无后死’耶？<a id="a-HN"></a>”</p>
  <p id="aHO">婆蹉种出家语诜陀迦旃延：<a id="a-HP"></a>“若因若缘，<a id="a-HQ"></a>若种施设诸行，<a id="a-HR"></a>若色、<a id="a-HS"></a>若非色，<a id="a-HT"></a>若想、<a id="a-HU"></a>若非想、<a id="a-HV"></a>若非想非非想，<a id="a-HW"></a>彼因彼缘、<a id="a-HX"></a>彼行无余灭。<a id="a-HY"></a>云何瞿昙于彼记说如来有后死、<a id="a-HZ"></a>无后死、<a id="a-Ha"></a>有无后死、<a id="a-Hb"></a>非有非无后死？<a id="a-Hc"></a>”</p>
  <p id="aHd">诜陀迦旃延语婆蹉种出家：<a id="a-He"></a>“是故如来以是因、<a id="a-Hf"></a>以是缘故，<a id="a-Hg"></a>有问如来有后死、<a id="a-Hh"></a>无后死、<a id="a-Hi"></a>有无后死、<a id="a-Hj"></a>非有非无后死，<a id="a-Hk"></a>不为记说。<a id="a-Hl"></a>”</p>
  <p id="aHm">婆蹉种出家问诜陀迦旃延：<a id="a-Hn"></a>“汝于沙门瞿昙弟子，<a id="a-Ho"></a>为日久如？<a id="a-Hp"></a>”</p>
  <p id="aHq">诜陀迦旃延答言：<a id="a-Hr"></a>“少过三年，<a id="a-Hs"></a>于正法、<a id="a-Ht"></a>律出家修梵行。<a id="a-Hu"></a>”</p>
  <p id="aHv">婆蹉种出家言：<a id="a-Hw"></a>“诜陀迦旃延，<a id="a-Hx"></a>快得善利，<a id="a-Hy"></a>少时出家而得如是身律仪、<a id="a-Hz"></a>口律仪，<a id="a-I0"></a>又得如是智慧辩才。<a id="a-I1"></a>”</p>
  <p id="aI2">时，<a id="a-I3"></a>婆蹉种出家闻诜陀迦旃延所说，<a id="a-I4"></a>欢喜随喜，<a id="a-I5"></a>从座起去。</p>
  <p id="aI6">如是我闻：<a id="a-I7"></a>一时，<a id="a-I8"></a>佛住王舍城迦兰陀竹园。</p>
  <p id="aI9">时，<a id="a-IA"></a>有婆蹉种出家来诣佛所，<a id="a-IB"></a>合掌问讯，<a id="a-IC"></a>问讯已，<a id="a-ID"></a>退坐一面，<a id="a-IE"></a>白佛言：<a id="a-IF"></a>“瞿昙，<a id="a-IG"></a>欲有所问，<a id="a-IH"></a>宁有闲暇为解说不？<a id="a-II"></a>”</p>
  <p id="aIJ">佛告婆蹉种出家：<a id="a-IK"></a>“随所欲问，<a id="a-IL"></a>当为汝说。<a id="a-IM"></a>”</p>
  <p id="aIN">婆蹉种出家白佛言：<a id="a-IO"></a>“瞿昙，<a id="a-IP"></a>何因何缘有人来问如来有后死、<a id="a-IQ"></a>无后死、<a id="a-IR"></a>有无后死、<a id="a-IS"></a>非有非无后死，<a id="a-IT"></a>而不为记说耶？<a id="a-IU"></a>”</p>
  <p id="aIV">佛告婆蹉种出家，<a id="a-IW"></a>如上诜陀迦旃延广说，<a id="a-IX"></a>乃至非有非无后死。</p>
  <p id="aIY">婆蹉种出家白佛言：<a id="a-IZ"></a>“奇哉！<a id="a-Ia"></a>瞿昙，<a id="a-Ib"></a>师及弟子义义同，<a id="a-Ic"></a>句句同，<a id="a-Id"></a>味味同，<a id="a-Ie"></a>其理悉合，<a id="a-If"></a>所谓第一句说。<a id="a-Ig"></a>瞿昙，<a id="a-Ih"></a>我为小缘事至那利伽聚落，<a id="a-Ii"></a>营事讫已，<a id="a-Ij"></a>暂过沙门迦旃延，<a id="a-Ik"></a>以如是义、<a id="a-Il"></a>如是句、<a id="a-Im"></a>如是味问沙门迦旃延，<a id="a-In"></a>彼亦以如是义、<a id="a-Io"></a>如是句、<a id="a-Ip"></a>如是味答我所问，<a id="a-Iq"></a>如今沙门瞿昙所说。<a id="a-Ir"></a>是故当知，<a id="a-Is"></a>实为奇特！<a id="a-It"></a>师及弟子义、<a id="a-Iu"></a>句、<a id="a-Iv"></a>味，<a id="a-Iw"></a>义、<a id="a-Ix"></a>句、<a id="a-Iy"></a>味悉同。<a id="a-Iz"></a>”</p>
  <p id="aJ0">时，<a id="a-J1"></a>婆蹉种出家闻佛所说，<a id="a-J2"></a>欢喜随喜，<a id="a-J3"></a>从座起而去。</p>
  <p id="aJ4">如是我闻：<a id="a-J5"></a>一时，<a id="a-J6"></a>佛住王舍城迦兰陀竹园。</p>
  <p id="aJ7">时，<a id="a-J8"></a>有婆蹉种出家来诣佛所，<a id="a-J9"></a>合掌问讯，<a id="a-JA"></a>问讯已，<a id="a-JB"></a>退坐一面，<a id="a-JC"></a>白佛言：<a id="a-JD"></a>“云何，<a id="a-JE"></a>瞿昙，<a id="a-JF"></a>为有我耶？<a id="a-JG"></a>”</p>
  <p id="aJH">尔时，<a id="a-JI"></a>世尊默然不答。<a id="a-JJ"></a>如是再三，<a id="a-JK"></a>尔时，<a id="a-JL"></a>世尊亦再三不答。</p>
  <p id="aJM">尔时，<a id="a-JN"></a>婆蹉种出家作是念：<a id="a-JO"></a>“我已三问沙门瞿昙，<a id="a-JP"></a>而不见答，<a id="a-JQ"></a>但当还去。<a id="a-JR"></a>”</p>
  <p id="aJS">时，<a id="a-JT"></a>尊者阿难住于佛后，<a id="a-JU"></a>执扇扇佛。<a id="a-JV"></a>尔时，<a id="a-JW"></a>阿难白佛言：<a id="a-JX"></a>“世尊，<a id="a-JY"></a>彼婆蹉种出家三问，<a id="a-JZ"></a>世尊何故不答？<a id="a-Ja"></a>岂不增彼婆蹉种出家恶邪见，<a id="a-Jb"></a>言沙门不能答其所问？<a id="a-Jc"></a>”</p>
  <p id="aJd">佛告阿难：<a id="a-Je"></a>“我若答言有我，<a id="a-Jf"></a>则增彼先来邪见；<a id="a-Jg"></a>若答言无我，<a id="a-Jh"></a>彼先痴惑岂不更增痴惑？<a id="a-Ji"></a>言先有我从今断灭，<a id="a-Jj"></a>若先来有我则是常见，<a id="a-Jk"></a>于今断灭则是断见。<a id="a-Jl"></a>如来离于二边，<a id="a-Jm"></a>处中说法，<a id="a-Jn"></a>所谓是事有故是事有，<a id="a-Jo"></a>是事起故是事生，<a id="a-Jp"></a>谓缘无明行，<a id="a-Jq"></a>乃至生、<a id="a-Jr"></a>老、<a id="a-Js"></a>病、<a id="a-Jt"></a>死、<a id="a-Ju"></a>忧、<a id="a-Jv"></a>悲、<a id="a-Jw"></a>恼苦灭。<a id="a-Jx"></a>”</p>
  <p id="aJy">佛说此经已，<a id="a-Jz"></a>尊者阿难闻佛所说，<a id="a-K0"></a>欢喜奉行。</p>
  <p id="aK1">如是我闻：<a id="a-K2"></a>一时，<a id="a-K3"></a>佛住王舍城迦兰陀竹园。</p>
  <p id="aK4">尔时，<a id="a-K5"></a>婆蹉种出家来诣佛所，<a id="a-K6"></a>与世尊面相问讯，<a id="a-K7"></a>问讯已，<a id="a-K8"></a>退坐一面，<a id="a-K9"></a>白佛言：<a id="a-KA"></a>“瞿昙，<a id="a-KB"></a>云何瞿昙作如是见、<a id="a-KC"></a>如是说：<a id="a-KD"></a>‘世间常，<a id="a-KE"></a>此是真实，<a id="a-KF"></a>余则虚妄’耶？<a id="a-KG"></a>”</p>
  <p id="aKH">佛告婆蹉种出家：<a id="a-KI"></a>“我不作如是见、<a id="a-KJ"></a>如是说：<a id="a-KK"></a>‘世间常，<a id="a-KL"></a>是则真实，<a id="a-KM"></a>余则虚妄。<a id="a-KN"></a>’”</p>
  <p id="aKO">“云何瞿昙作如是见、<a id="a-KP"></a>如是说：<a id="a-KQ"></a>‘世间无常、<a id="a-KR"></a>常无常、<a id="a-KS"></a>非常非无常，<a id="a-KT"></a>有边、<a id="a-KU"></a>无边、<a id="a-KV"></a>边无边、<a id="a-KW"></a>非边非无边，<a id="a-KX"></a>命即是身、<a id="a-KY"></a>命异身异，<a id="a-KZ"></a>如来有后死、<a id="a-Ka"></a>无后死、<a id="a-Kb"></a>有无后死、<a id="a-Kc"></a>非有非无后死？<a id="a-Kd"></a>’”</p>
  <p id="aKe">佛告婆蹉种出家：<a id="a-Kf"></a>“我不作如是见、<a id="a-Kg"></a>如是说，<a id="a-Kh"></a>乃至非有非无后死。<a id="a-Ki"></a>”</p>
  <p id="aKj">尔时，<a id="a-Kk"></a>婆蹉种出家白佛言：<a id="a-Kl"></a>“瞿昙，<a id="a-Km"></a>于此见，<a id="a-Kn"></a>见何等过患，<a id="a-Ko"></a>而于此诸见，<a id="a-Kp"></a>一切不说？<a id="a-Kq"></a>”</p>
  <p id="aKr">佛告婆蹉种出家：<a id="a-Ks"></a>“若作是见，<a id="a-Kt"></a>世间常，<a id="a-Ku"></a>此则真实，<a id="a-Kv"></a>余则虚妄者，<a id="a-Kw"></a>此是倒见、<a id="a-Kx"></a>此是观察见、<a id="a-Ky"></a>此是动摇见、<a id="a-Kz"></a>此是垢污见、<a id="a-L0"></a>此是结见，<a id="a-L1"></a>是苦、<a id="a-L2"></a>是礙、<a id="a-L3"></a>是恼、<a id="a-L4"></a>是热，<a id="a-L5"></a>见结所系，<a id="a-L6"></a>愚痴无闻凡夫于未来世，<a id="a-L7"></a>生、<a id="a-L8"></a>老、<a id="a-L9"></a>病、<a id="a-LA"></a>死、<a id="a-LB"></a>忧、<a id="a-LC"></a>悲、<a id="a-LD"></a>恼苦生。<a id="a-LE"></a>婆蹉种出家，<a id="a-LF"></a>若作是见，<a id="a-LG"></a>世间无常、<a id="a-LH"></a>常无常、<a id="a-LI"></a>非常非无常，<a id="a-LJ"></a>有边、<a id="a-LK"></a>无边、<a id="a-LL"></a>边无边、<a id="a-LM"></a>非有边非无边，<a id="a-LN"></a>是命是身、<a id="a-LO"></a>命异身异，<a id="a-LP"></a>如来有后死、<a id="a-LQ"></a>无后死、<a id="a-LR"></a>有无后死、<a id="a-LS"></a>非有非无后死。<a id="a-LT"></a>此是倒见，<a id="a-LU"></a>乃至忧、<a id="a-LV"></a>悲、<a id="a-LW"></a>恼苦生。<a id="a-LX"></a>”</p>
  <p id="aLY">婆蹉种出家白佛：<a id="a-LZ"></a>“瞿昙，<a id="a-La"></a>何所见？<a id="a-Lb"></a>”</p>
  <p id="aLc">佛告婆蹉种出家：<a id="a-Ld"></a>“如来所见已毕。<a id="a-Le"></a>婆蹉种出家，<a id="a-Lf"></a>然如来见，<a id="a-Lg"></a>谓见此苦圣谛、<a id="a-Lh"></a>此苦集圣谛、<a id="a-Li"></a>此苦灭圣谛、<a id="a-Lj"></a>此苦灭道迹圣谛；<a id="a-Lk"></a>作如是知、<a id="a-Ll"></a>如是见已，<a id="a-Lm"></a>于一切见、<a id="a-Ln"></a>一切受、<a id="a-Lo"></a>一切生，<a id="a-Lp"></a>一切我、<a id="a-Lq"></a>我所见、<a id="a-Lr"></a>我慢系著使，<a id="a-Ls"></a>断灭、<a id="a-Lt"></a>寂静、<a id="a-Lu"></a>清凉、<a id="a-Lv"></a>真实，<a id="a-Lw"></a>如是等解脱。<a id="a-Lx"></a>比丘，<a id="a-Ly"></a>生者不然，<a id="a-Lz"></a>不生亦不然。<a id="a-M0"></a>”</p>
  <p id="aM1">婆蹉白佛：<a id="a-M2"></a>“瞿昙，<a id="a-M3"></a>何故说言生者不然？<a id="a-M4"></a>”</p>
  <p id="aM5">佛告婆蹉：<a id="a-M6"></a>“我今问汝，<a id="a-M7"></a>随意答我。<a id="a-M8"></a>婆蹉，<a id="a-M9"></a>犹如有人于汝前燃火，<a id="a-MA"></a>汝见火燃不？<a id="a-MB"></a>即于汝前火灭，<a id="a-MC"></a>汝见火灭不？<a id="a-MD"></a>”</p>
  <p id="aME">婆蹉白佛：<a id="a-MF"></a>“如是，<a id="a-MG"></a>瞿昙。<a id="a-MH"></a>”</p>
  <p id="aMI">佛告婆蹉：<a id="a-MJ"></a>“若有人问汝：<a id="a-MK"></a>‘向者火燃，<a id="a-ML"></a>今在何处？<a id="a-MM"></a>为东方去耶？<a id="a-MN"></a>西方、<a id="a-MO"></a>南方、<a id="a-MP"></a>北方去耶？<a id="a-MQ"></a>’如是问者，<a id="a-MR"></a>汝云何说？<a id="a-MS"></a>”</p>
  <p id="aMT">婆蹉白佛：<a id="a-MU"></a>“瞿昙，<a id="a-MV"></a>若有来作如是问者，<a id="a-MW"></a>我当作如是答：<a id="a-MX"></a>‘若有于我前燃火，<a id="a-MY"></a>薪草因缘故燃；<a id="a-MZ"></a>若不增薪，<a id="a-Ma"></a>火则永灭，<a id="a-Mb"></a>不复更起。<a id="a-Mc"></a>东方、<a id="a-Md"></a>南方、<a id="a-Me"></a>西方、<a id="a-Mf"></a>北方去者，<a id="a-Mg"></a>是则不然。<a id="a-Mh"></a>’”</p>
  <p id="aMi">佛告婆蹉：<a id="a-Mj"></a>“我亦如是说，<a id="a-Mk"></a>色已断已知，<a id="a-Ml"></a>受、<a id="a-Mm"></a>想、<a id="a-Mn"></a>行、<a id="a-Mo"></a>识已断已知，<a id="a-Mp"></a>断其根本，<a id="a-Mq"></a>如截多罗树头，<a id="a-Mr"></a>无复生分，<a id="a-Ms"></a>于未来世永不复起。<a id="a-Mt"></a>若至东方，<a id="a-Mu"></a>南、<a id="a-Mv"></a>西、<a id="a-Mw"></a>北方，<a id="a-Mx"></a>是则不然，<a id="a-My"></a>甚深广大，<a id="a-Mz"></a>无量无数永灭。<a id="a-N0"></a>”</p>
  <p id="aN1">婆蹉白佛：<a id="a-N2"></a>“我当说譬。<a id="a-N3"></a>”</p>
  <p id="aN4">佛告婆蹉：<a id="a-N5"></a>“为知是时。<a id="a-N6"></a>”</p>
  <p id="aN7">婆蹉白佛：<a id="a-N8"></a>“瞿昙，<a id="a-N9"></a>譬如近城邑聚落，<a id="a-NA"></a>有好净地，<a id="a-NB"></a>生坚固林，<a id="a-NC"></a>有一大坚固树，<a id="a-ND"></a>其生以来经数千岁，<a id="a-NE"></a>日夜既久，<a id="a-NF"></a>枝叶零落，<a id="a-NG"></a>皮肤枯朽，<a id="a-NH"></a>唯干独立。<a id="a-NI"></a>如是，<a id="a-NJ"></a>瞿昙，<a id="a-NK"></a>如来法、<a id="a-NL"></a>律离诸枝条柯叶，<a id="a-NM"></a>唯空干坚固独立。<a id="a-NN"></a>”</p>
  <p id="aNO">尔时，<a id="a-NP"></a>婆蹉出家闻佛所说，<a id="a-NQ"></a>欢喜随喜，<a id="a-NR"></a>从座起去。</p>
  <p id="aNS">如是我闻：<a id="a-NT"></a>一时，<a id="a-NU"></a>佛住王舍城迦兰陀竹园。</p>
  <p id="aNV">时，<a id="a-NW"></a>有婆蹉种出家来诣佛所，<a id="a-NX"></a>与世尊面相问讯慰劳已，<a id="a-NY"></a>退坐一面，<a id="a-NZ"></a>白佛言：<a id="a-Na"></a>“瞿昙，<a id="a-Nb"></a>彼云何无知故，<a id="a-Nc"></a>作如是见、<a id="a-Nd"></a>如是说：<a id="a-Ne"></a>‘世间常，<a id="a-Nf"></a>此是真实，<a id="a-Ng"></a>余则虚妄；<a id="a-Nh"></a>世间无常、<a id="a-Ni"></a>世间常无常、<a id="a-Nj"></a>世间非常非无常，<a id="a-Nk"></a>世有边、<a id="a-Nl"></a>世无边、<a id="a-Nm"></a>世有边无边，<a id="a-Nn"></a>世非有边非无边，<a id="a-No"></a>命即是身、<a id="a-Np"></a>命异身异，<a id="a-Nq"></a>如来有后死、<a id="a-Nr"></a>无后死、<a id="a-Ns"></a>有无后死、<a id="a-Nt"></a>非有非无后死？<a id="a-Nu"></a>’”</p>
  <p id="aNv">佛告婆蹉：<a id="a-Nw"></a>“于色无知故，<a id="a-Nx"></a>作如是见、<a id="a-Ny"></a>如是说：<a id="a-Nz"></a>世间常，<a id="a-O0"></a>此是真实，<a id="a-O1"></a>余则虚妄，<a id="a-O2"></a>乃至非有非无后死。<a id="a-O3"></a>于受、<a id="a-O4"></a>想、<a id="a-O5"></a>行、<a id="a-O6"></a>识无知故，<a id="a-O7"></a>作如是见、<a id="a-O8"></a>如是说：<a id="a-O9"></a>世间常，<a id="a-OA"></a>此是真实，<a id="a-OB"></a>余则虚妄，<a id="a-OC"></a>乃至非有非无后死。<a id="a-OD"></a>”</p>
  <p id="aOE">婆蹉白佛：<a id="a-OF"></a>“瞿昙，<a id="a-OG"></a>知作法故，<a id="a-OH"></a>不如是见、<a id="a-OI"></a>如是说：<a id="a-OJ"></a>世间常，<a id="a-OK"></a>此是真实，<a id="a-OL"></a>余则虚妄，<a id="a-OM"></a>乃至非有非无后死。<a id="a-ON"></a>”</p>
  <p id="aOO">佛告婆蹉：<a id="a-OP"></a>“知色故，<a id="a-OQ"></a>不如是见、<a id="a-OR"></a>如是说：<a id="a-OS"></a>世间常，<a id="a-OT"></a>此是真实，<a id="a-OU"></a>余则虚妄，<a id="a-OV"></a>乃至非有非无后死。<a id="a-OW"></a>知受、<a id="a-OX"></a>想、<a id="a-OY"></a>行、<a id="a-OZ"></a>识故，<a id="a-Oa"></a>不作如是见、<a id="a-Ob"></a>如是说：<a id="a-Oc"></a>世间常，<a id="a-Od"></a>此是真实，<a id="a-Oe"></a>余则虚妄，<a id="a-Of"></a>乃至非有非无后死。<a id="a-Og"></a>如是不知、<a id="a-Oh"></a>知，<a id="a-Oi"></a>如是不见、<a id="a-Oj"></a>见，<a id="a-Ok"></a>不识、<a id="a-Ol"></a>识，<a id="a-Om"></a>不断、<a id="a-On"></a>断，<a id="a-Oo"></a>不观、<a id="a-Op"></a>观，<a id="a-Oq"></a>不察、<a id="a-Or"></a>察，<a id="a-Os"></a>不觉、<a id="a-Ot"></a>觉。<a id="a-Ou"></a>”</p>
  <p id="aOv">佛说此经已，<a id="a-Ow"></a>婆蹉种出家闻佛所说，<a id="a-Ox"></a>欢喜随喜，<a id="a-Oy"></a>从座起而去。</p>
  <p id="aOz">如是我闻：<a id="a-P0"></a>一时，<a id="a-P1"></a>佛住王舍城迦兰陀竹园。</p>
  <p id="aP2">时，<a id="a-P3"></a>有婆蹉种出家来诣佛所，<a id="a-P4"></a>与世尊面相慰劳已，<a id="a-P5"></a>退坐一面，<a id="a-P6"></a>白佛言：<a id="a-P7"></a>“瞿昙，<a id="a-P8"></a>欲有所问，<a id="a-P9"></a>宁有闲暇为解说不？<a id="a-PA"></a>”尔时，<a id="a-PB"></a>世尊默然而住。</p>
  <p id="aPC">婆蹉种出家第二、<a id="a-PD"></a>第三问，<a id="a-PE"></a>佛亦第二、<a id="a-PF"></a>第三默然而住。</p>
  <p id="aPG">时，<a id="a-PH"></a>婆蹉种出家白佛言：<a id="a-PI"></a>“我与瞿昙共相随顺，<a id="a-PJ"></a>今有所问，<a id="a-PK"></a>何故默然？<a id="a-PL"></a>”</p>
  <p id="aPM">尔时，<a id="a-PN"></a>世尊作是念：<a id="a-PO"></a>“此婆蹉种出家长夜质直，<a id="a-PP"></a>不谄不伪，<a id="a-PQ"></a>时有所问，<a id="a-PR"></a>皆以不知故，<a id="a-PS"></a>非故恼乱。<a id="a-PT"></a>我今当以阿毗昙律纳受于彼。<a id="a-PU"></a>”作是念已，<a id="a-PV"></a>告婆蹉种出家：<a id="a-PW"></a>“随汝所问，<a id="a-PX"></a>当为解说。<a id="a-PY"></a>”</p>
  <p id="aPZ">婆蹉白佛：<a id="a-Pa"></a>“云何，<a id="a-Pb"></a>瞿昙，<a id="a-Pc"></a>有善不善法耶？<a id="a-Pd"></a>”</p>
  <p id="aPe">佛答言：<a id="a-Pf"></a>“有。<a id="a-Pg"></a>”</p>
  <p id="aPh">婆蹉白佛：<a id="a-Pi"></a>“当为我说善不善法，<a id="a-Pj"></a>令我得解。<a id="a-Pk"></a>”</p>
  <p id="aPl">佛告婆蹉：<a id="a-Pm"></a>“我今当为汝略说善不善法。<a id="a-Pn"></a>谛听！<a id="a-Po"></a>善思！<a id="a-Pp"></a>婆蹉，<a id="a-Pq"></a>贪欲者是不善法，<a id="a-Pr"></a>调伏贪欲是则善法；<a id="a-Ps"></a>瞋恚、<a id="a-Pt"></a>愚痴是不善法，<a id="a-Pu"></a>调伏恚、<a id="a-Pv"></a>痴是则善法。<a id="a-Pw"></a>杀生者是不善法，<a id="a-Px"></a>离杀生者是则善法；<a id="a-Py"></a>偷盗、<a id="a-Pz"></a>邪淫、<a id="a-Q0"></a>妄语、<a id="a-Q1"></a>两舌、<a id="a-Q2"></a>恶口、<a id="a-Q3"></a>绮语、<a id="a-Q4"></a>贪、<a id="a-Q5"></a>恚、<a id="a-Q6"></a>邪见是不善法，<a id="a-Q7"></a>不盗乃至正见是则善法，<a id="a-Q8"></a>是为，<a id="a-Q9"></a>婆蹉，<a id="a-QA"></a>我今已说三种善法三种不善法。<a id="a-QB"></a>如是，<a id="a-QC"></a>圣弟子于三种善法、<a id="a-QD"></a>三种不善法如实知，<a id="a-QE"></a>十种不善法、<a id="a-QF"></a>十种善法如实知者，<a id="a-QG"></a>则于贪欲无余灭尽，<a id="a-QH"></a>瞋恚、<a id="a-QI"></a>愚痴无余灭尽者，<a id="a-QJ"></a>则于一切有漏灭尽，<a id="a-QK"></a>无漏心解脱、<a id="a-QL"></a>慧解脱，<a id="a-QM"></a>现法自知作证：<a id="a-QN"></a>我生已尽，<a id="a-QO"></a>梵行已立，<a id="a-QP"></a>所作已作，<a id="a-QQ"></a>自知不受后有。<a id="a-QR"></a>”</p>
  <p id="aQS">婆蹉白佛：<a id="a-QT"></a>“颇有一比丘于此法、<a id="a-QU"></a>律得尽有漏，<a id="a-QV"></a>无漏心解脱，<a id="a-QW"></a>乃至不受后有耶？<a id="a-QX"></a>”</p>
  <p id="aQY">佛告婆蹉：<a id="a-QZ"></a>“不但若一，<a id="a-Qa"></a>若二、<a id="a-Qb"></a>若三，<a id="a-Qc"></a>乃至五百，<a id="a-Qd"></a>有众多比丘于此法、<a id="a-Qe"></a>律尽诸有漏，<a id="a-Qf"></a>乃至不受后有。<a id="a-Qg"></a>”</p>
  <p id="aQh">婆蹉白佛：<a id="a-Qi"></a>“且置比丘，<a id="a-Qj"></a>有一比丘尼于此法、<a id="a-Qk"></a>律尽诸有漏，<a id="a-Ql"></a>乃至不受后有不？<a id="a-Qm"></a>”</p>
  <p id="aQn">佛告婆蹉：<a id="a-Qo"></a>“不但一、<a id="a-Qp"></a>二、<a id="a-Qq"></a>三比丘尼，<a id="a-Qr"></a>乃至五百，<a id="a-Qs"></a>有众多比丘尼于此法、<a id="a-Qt"></a>律尽诸有漏，<a id="a-Qu"></a>乃至不受后有。<a id="a-Qv"></a>”</p>
  <p id="aQw">婆蹉白佛：<a id="a-Qx"></a>“置比丘尼，<a id="a-Qy"></a>有一优婆塞修诸梵行，<a id="a-Qz"></a>于此法、<a id="a-R0"></a>律度狐疑不？<a id="a-R1"></a>”</p>
  <p id="aR2">佛告婆蹉：<a id="a-R3"></a>“不但一、<a id="a-R4"></a>二、<a id="a-R5"></a>三，<a id="a-R6"></a>乃至五百优婆塞，<a id="a-R7"></a>乃有众多优婆塞修诸梵行，<a id="a-R8"></a>于此法、<a id="a-R9"></a>律断五下分结，<a id="a-RA"></a>得成阿那含，<a id="a-RB"></a>不复还生此。<a id="a-RC"></a>”</p>
  <p id="aRD">婆蹉白佛：<a id="a-RE"></a>“复置优婆塞，<a id="a-RF"></a>颇有一优婆夷于此法、<a id="a-RG"></a>律修持梵行，<a id="a-RH"></a>于此法、<a id="a-RI"></a>律度狐疑不？<a id="a-RJ"></a>”</p>
  <p id="aRK">佛告婆蹉：<a id="a-RL"></a>“不但一、<a id="a-RM"></a>二、<a id="a-RN"></a>三优婆夷，<a id="a-RO"></a>乃至五百，<a id="a-RP"></a>乃有众多优婆夷于此法、<a id="a-RQ"></a>律断五下分结，<a id="a-RR"></a>于彼化生，<a id="a-RS"></a>得阿那含，<a id="a-RT"></a>不复还生此。<a id="a-RU"></a>”</p>
  <p id="aRV">婆蹉白佛：<a id="a-RW"></a>“置比丘、<a id="a-RX"></a>比丘尼、<a id="a-RY"></a>优婆塞、<a id="a-RZ"></a>优婆夷修梵行者，<a id="a-Ra"></a>颇有优婆塞受五欲，<a id="a-Rb"></a>而于此法、<a id="a-Rc"></a>律度狐疑不？<a id="a-Rd"></a>”</p>
  <p id="aRe">佛告婆蹉：<a id="a-Rf"></a>“不但一、<a id="a-Rg"></a>二、<a id="a-Rh"></a>三，<a id="a-Ri"></a>乃至五百，<a id="a-Rj"></a>乃有众多优婆塞居家妻子，<a id="a-Rk"></a>香华严饰，<a id="a-Rl"></a>畜养奴婢，<a id="a-Rm"></a>于此法、<a id="a-Rn"></a>律断三结，<a id="a-Ro"></a>贪、<a id="a-Rp"></a>恚、<a id="a-Rq"></a>痴薄，<a id="a-Rr"></a>得斯陀含，<a id="a-Rs"></a>一往一来，<a id="a-Rt"></a>究竟苦边。<a id="a-Ru"></a>”</p>
  <p id="aRv">婆蹉白佛：<a id="a-Rw"></a>“复置优婆塞，<a id="a-Rx"></a>颇有一优婆夷受习五欲，<a id="a-Ry"></a>于此法、<a id="a-Rz"></a>律得度狐疑不？<a id="a-S0"></a>”</p>
  <p id="aS1">佛告婆蹉：<a id="a-S2"></a>“不但一、<a id="a-S3"></a>二、<a id="a-S4"></a>三，<a id="a-S5"></a>乃至五百，<a id="a-S6"></a>乃有众多优婆夷在于居家，<a id="a-S7"></a>畜养男女，<a id="a-S8"></a>服习五欲，<a id="a-S9"></a>华香严饰，<a id="a-SA"></a>于此法、<a id="a-SB"></a>律三结尽，<a id="a-SC"></a>得须陀洹，<a id="a-SD"></a>不堕恶趣法，<a id="a-SE"></a>决定正向三菩提，<a id="a-SF"></a>七有天人往生，<a id="a-SG"></a>究竟苦边。<a id="a-SH"></a>”</p>
  <p id="aSI">婆蹉白佛言：<a id="a-SJ"></a>“瞿昙，<a id="a-SK"></a>若沙门瞿昙成等正觉，<a id="a-SL"></a>若比丘、<a id="a-SM"></a>比丘尼、<a id="a-SN"></a>优婆塞、<a id="a-SO"></a>优婆夷修梵行者，<a id="a-SP"></a>及优婆塞、<a id="a-SQ"></a>优婆夷服习五欲，<a id="a-SR"></a>不得如是功德者，<a id="a-SS"></a>则不满足；<a id="a-ST"></a>以沙门瞿昙成等正觉，<a id="a-SU"></a>比丘、<a id="a-SV"></a>比丘尼、<a id="a-SW"></a>优婆塞、<a id="a-SX"></a>优婆夷修诸梵行，<a id="a-SY"></a>及优婆塞、<a id="a-SZ"></a>优婆夷服习五欲，<a id="a-Sa"></a>而成就尔所功德故，<a id="a-Sb"></a>则为满足。<a id="a-Sc"></a>瞿昙，<a id="a-Sd"></a>今当说譬。<a id="a-Se"></a>”</p>
  <p id="aSf">佛告婆蹉：<a id="a-Sg"></a>“随意所说。<a id="a-Sh"></a>”</p>
  <p id="aSi">婆蹉白佛：<a id="a-Sj"></a>“如天大雨，<a id="a-Sk"></a>水流随下；<a id="a-Sl"></a>瞿昙法、<a id="a-Sm"></a>律亦复如是，<a id="a-Sn"></a>比丘、<a id="a-So"></a>比丘尼、<a id="a-Sp"></a>优婆塞、<a id="a-Sq"></a>优婆夷，<a id="a-Sr"></a>若男若女，<a id="a-Ss"></a>悉皆随流，<a id="a-St"></a>向于涅槃，<a id="a-Su"></a>浚输涅槃。<a id="a-Sv"></a>甚奇！<a id="a-Sw"></a>佛、<a id="a-Sx"></a>法、<a id="a-Sy"></a>僧平等法、<a id="a-Sz"></a>律。<a id="a-T0"></a>为余异道出家来诣瞿昙所，<a id="a-T1"></a>于正法、<a id="a-T2"></a>律求出家、<a id="a-T3"></a>受具足者，<a id="a-T4"></a>几时便听出家？<a id="a-T5"></a>”</p>
  <p id="aT6">佛告婆蹉：<a id="a-T7"></a>“若余异道出家欲来于正法、<a id="a-T8"></a>律求出家、<a id="a-T9"></a>受具足者，<a id="a-TA"></a>乃至四月于和尚所受依而住，<a id="a-TB"></a>然此是为人粗作齐限耳！<a id="a-TC"></a>”</p>
  <p id="aTD">婆蹉白佛：<a id="a-TE"></a>“若诸异道出家来于正法、<a id="a-TF"></a>律欲求出家、<a id="a-TG"></a>受具足，<a id="a-TH"></a>听于和尚所受依，<a id="a-TI"></a>若满四月听出家者，<a id="a-TJ"></a>我今堪能于四月在和尚所受依。<a id="a-TK"></a>若于正法、<a id="a-TL"></a>律而得出家、<a id="a-TM"></a>受具足，<a id="a-TN"></a>我当于瞿昙法中出家、<a id="a-TO"></a>受具足，<a id="a-TP"></a>修持梵行。<a id="a-TQ"></a>”</p>
  <p id="aTR">佛告婆蹉：<a id="a-TS"></a>“我先不说粗为人作分齐耶？<a id="a-TT"></a>”</p>
  <p id="aTU">婆蹉白佛：<a id="a-TV"></a>“如是，<a id="a-TW"></a>瞿昙。<a id="a-TX"></a>”</p>
  <p id="aTY">尔时，<a id="a-TZ"></a>世尊告诸比丘：<a id="a-Ta"></a>“汝等当度彼婆蹉出家于正法、<a id="a-Tb"></a>律出家，<a id="a-Tc"></a>受具足。<a id="a-Td"></a>”</p>
  <p id="aTe">婆蹉种出家即得于正法、<a id="a-Tf"></a>律出家，<a id="a-Tg"></a>受具足，<a id="a-Th"></a>成比丘分。<a id="a-Ti"></a>乃至半月，<a id="a-Tj"></a>学所应知、<a id="a-Tk"></a>应识、<a id="a-Tl"></a>应见、<a id="a-Tm"></a>应得、<a id="a-Tn"></a>应觉、<a id="a-To"></a>应证，<a id="a-Tp"></a>悉知、<a id="a-Tq"></a>悉识、<a id="a-Tr"></a>悉见、<a id="a-Ts"></a>悉得、<a id="a-Tt"></a>悉觉、<a id="a-Tu"></a>悉证如来正法。</p>
  <p id="aTv">尊者婆蹉作是念：<a id="a-Tw"></a>“我今已学所应知、<a id="a-Tx"></a>应识、<a id="a-Ty"></a>应见、<a id="a-Tz"></a>应得、<a id="a-U0"></a>应觉、<a id="a-U1"></a>应证，<a id="a-U2"></a>彼一切悉知、<a id="a-U3"></a>悉识、<a id="a-U4"></a>悉见、<a id="a-U5"></a>悉得、<a id="a-U6"></a>悉觉、<a id="a-U7"></a>悉证，<a id="a-U8"></a>今当往见世尊。<a id="a-U9"></a>”</p>
  <p id="aUA">是时，<a id="a-UB"></a>婆蹉诣世尊所，<a id="a-UC"></a>稽首礼足，<a id="a-UD"></a>于一面住，<a id="a-UE"></a>白佛言：<a id="a-UF"></a>“世尊，<a id="a-UG"></a>我于学所应知、<a id="a-UH"></a>应识、<a id="a-UI"></a>应见、<a id="a-UJ"></a>应得、<a id="a-UK"></a>应觉、<a id="a-UL"></a>应证，<a id="a-UM"></a>悉知、<a id="a-UN"></a>悉识、<a id="a-UO"></a>悉见、<a id="a-UP"></a>悉得、<a id="a-UQ"></a>悉觉、<a id="a-UR"></a>悉证世尊正法。<a id="a-US"></a>惟愿世尊为我说法！<a id="a-UT"></a>我闻法已，<a id="a-UU"></a>当独一静处，<a id="a-UV"></a>专精思惟，<a id="a-UW"></a>不放逸住，<a id="a-UX"></a>思惟所以善男子剃除须发，<a id="a-UY"></a>著袈裟衣，<a id="a-UZ"></a>正信出家学道，<a id="a-Ua"></a>乃至自知不受后有。<a id="a-Ub"></a>”</p>
  <p id="aUc">佛告婆蹉：<a id="a-Ud"></a>“有二法，<a id="a-Ue"></a>修习多修习，<a id="a-Uf"></a>所谓止观。<a id="a-Ug"></a>此二法修习多修习，<a id="a-Uh"></a>得知界、<a id="a-Ui"></a>果，<a id="a-Uj"></a>觉了于界，<a id="a-Uk"></a>知种种界，<a id="a-Ul"></a>觉种种界。<a id="a-Um"></a>如是，<a id="a-Un"></a>比丘，<a id="a-Uo"></a>欲求离欲、<a id="a-Up"></a>恶不善法，<a id="a-Uq"></a>乃至第四禅具足住，<a id="a-Ur"></a>慈、<a id="a-Us"></a>悲、<a id="a-Ut"></a>喜、<a id="a-Uu"></a>舍，<a id="a-Uv"></a>空入处、<a id="a-Uw"></a>识入处、<a id="a-Ux"></a>无所有入处、<a id="a-Uy"></a>非想非非想入处，<a id="a-Uz"></a>令我三结尽，<a id="a-V0"></a>得须陀洹；<a id="a-V1"></a>三结尽，<a id="a-V2"></a>贪、<a id="a-V3"></a>恚、<a id="a-V4"></a>痴薄，<a id="a-V5"></a>得斯陀含；<a id="a-V6"></a>五下分结尽，<a id="a-V7"></a>得阿那含；<a id="a-V8"></a>种种神通境界，<a id="a-V9"></a>天眼、<a id="a-VA"></a>天耳、<a id="a-VB"></a>他心智、<a id="a-VC"></a>宿命智、<a id="a-VD"></a>生死智、<a id="a-VE"></a>漏尽智皆悉得。<a id="a-VF"></a>是故，<a id="a-VG"></a>比丘，<a id="a-VH"></a>当修二法，<a id="a-VI"></a>修习多修习；<a id="a-VJ"></a>修二法故，<a id="a-VK"></a>知种种界，<a id="a-VL"></a>乃至漏尽。<a id="a-VM"></a>”</p>
  <p id="aVN">尔时，<a id="a-VO"></a>尊者婆蹉闻佛所说，<a id="a-VP"></a>欢喜作礼而去。<a id="a-VQ"></a>尔时，<a id="a-VR"></a>婆蹉独一静处，<a id="a-VS"></a>专精思惟，<a id="a-VT"></a>不放逸住，<a id="a-VU"></a>乃至自知不受后有。</p>
  <p id="aVV">时，<a id="a-VW"></a>有众多比丘庄严方便，<a id="a-VX"></a>欲诣世尊恭敬供养。<a id="a-VY"></a>尔时，<a id="a-VZ"></a>婆蹉问众多比丘：<a id="a-Va"></a>“汝等庄严方便，<a id="a-Vb"></a>欲诣世尊恭敬供养耶？<a id="a-Vc"></a>”</p>
  <p id="aVd">诸比丘答言：<a id="a-Ve"></a>“尔。<a id="a-Vf"></a>”</p>
  <p id="aVg">尔时，<a id="a-Vh"></a>婆蹉语诸比丘：<a id="a-Vi"></a>“尊者，<a id="a-Vj"></a>持我语，<a id="a-Vk"></a>敬礼世尊，<a id="a-Vl"></a>问讯起居轻利，<a id="a-Vm"></a>少病少恼，<a id="a-Vn"></a>安乐住不？<a id="a-Vo"></a>言：<a id="a-Vp"></a>‘婆蹉比丘白世尊言：<a id="a-Vq"></a>我已供养世尊，<a id="a-Vr"></a>具足奉事，<a id="a-Vs"></a>令欢悦，<a id="a-Vt"></a>非不欢悦；<a id="a-Vu"></a>大师弟子所作皆悉已作，<a id="a-Vv"></a>供养大师，<a id="a-Vw"></a>令欢悦，<a id="a-Vx"></a>非不欢悦。<a id="a-Vy"></a>’”</p>
  <p id="aVz">时，<a id="a-W0"></a>众多比丘往诣佛所，<a id="a-W1"></a>稽首礼足，<a id="a-W2"></a>退坐一面，<a id="a-W3"></a>白佛言：<a id="a-W4"></a>“世尊，<a id="a-W5"></a>尊者婆蹉稽首敬礼世尊足，<a id="a-W6"></a>乃至欢悦，<a id="a-W7"></a>非不欢悦。<a id="a-W8"></a>”</p>
  <p id="aW9">佛告诸比丘：<a id="a-WA"></a>“诸天先已语我，<a id="a-WB"></a>汝今复说。<a id="a-WC"></a>如来成就第一知见，<a id="a-WD"></a>亦如婆蹉比丘，<a id="a-WE"></a>有如是德力。<a id="a-WF"></a>”</p>
  <p id="aWG">尔时，<a id="a-WH"></a>世尊为彼婆蹉比丘说第一记。</p>
  <p id="aWI">佛说此经已，<a id="a-WJ"></a>诸比丘闻佛所说，<a id="a-WK"></a>欢喜奉行。</p>
  <p id="aWL">如是我闻：<a id="a-WM"></a>一时，<a id="a-WN"></a>佛住王舍城迦兰陀竹园。</p>
  <p id="aWO">时，<a id="a-WP"></a>有外道出家名曰郁低迦，<a id="a-WQ"></a>来诣佛所，<a id="a-WR"></a>与世尊面相问讯慰劳已，<a id="a-WS"></a>退坐一面，<a id="a-WT"></a>白佛言：<a id="a-WU"></a>“瞿昙，<a id="a-WV"></a>云何，<a id="a-WW"></a>瞿昙，<a id="a-WX"></a>世有边耶？<a id="a-WY"></a>”</p>
  <p id="aWZ">佛告郁低迦：<a id="a-Wa"></a>“此是无记。<a id="a-Wb"></a>”</p>
  <p id="aWc">郁低迦白佛：<a id="a-Wd"></a>“云何，<a id="a-We"></a>瞿昙，<a id="a-Wf"></a>世无边耶？<a id="a-Wg"></a>有边无边耶？<a id="a-Wh"></a>非有边非无边耶？<a id="a-Wi"></a>”</p>
  <p id="aWj">佛告郁低迦：<a id="a-Wk"></a>“此是无记。<a id="a-Wl"></a>”</p>
  <p id="aWm">郁低迦白佛：<a id="a-Wn"></a>“云何，<a id="a-Wo"></a>瞿昙，<a id="a-Wp"></a>世有边耶？<a id="a-Wq"></a>答言无记。<a id="a-Wr"></a>世无边耶？<a id="a-Ws"></a>世有边无边耶？<a id="a-Wt"></a>世非有边非无边耶？<a id="a-Wu"></a>答言无记。<a id="a-Wv"></a>瞿昙，<a id="a-Ww"></a>于何等法而可记说？<a id="a-Wx"></a>”</p>
  <p id="aWy">佛告郁低迦：<a id="a-Wz"></a>“知者，<a id="a-X0"></a>智者，<a id="a-X1"></a>我为诸弟子而记说道，<a id="a-X2"></a>令正尽苦，<a id="a-X3"></a>究竟苦边。<a id="a-X4"></a>”</p>
  <p id="aX5">郁低迦白佛：<a id="a-X6"></a>“云何，<a id="a-X7"></a>瞿昙，<a id="a-X8"></a>为诸弟子说道，<a id="a-X9"></a>令正尽苦，<a id="a-XA"></a>究竟苦边？<a id="a-XB"></a>为一切世间从此道出，<a id="a-XC"></a>为少分耶？<a id="a-XD"></a>”</p>
  <p id="aXE">尔时，<a id="a-XF"></a>世尊默然不答。<a id="a-XG"></a>第二、<a id="a-XH"></a>第三问，<a id="a-XI"></a>佛亦第二、<a id="a-XJ"></a>第三默然不答。</p>
  <p id="aXK">尔时，<a id="a-XL"></a>尊者阿难住于佛后，<a id="a-XM"></a>执扇扇佛。<a id="a-XN"></a>尊者阿难语郁低迦外道出家：<a id="a-XO"></a>“汝初已问此义，<a id="a-XP"></a>今复以异说而问，<a id="a-XQ"></a>是故，<a id="a-XR"></a>世尊不为记说。<a id="a-XS"></a>郁低迦，<a id="a-XT"></a>今当为汝说譬，<a id="a-XU"></a>夫智者因譬得解。<a id="a-XV"></a>譬如国王，<a id="a-XW"></a>有边境城，<a id="a-XX"></a>四周坚固，<a id="a-XY"></a>巷陌平正，<a id="a-XZ"></a>唯有一门。<a id="a-Xa"></a>立守门者聪明黠慧，<a id="a-Xb"></a>善能筹量，<a id="a-Xc"></a>外有人来，<a id="a-Xd"></a>应入者听入，<a id="a-Xe"></a>不应入者不听。<a id="a-Xf"></a>周匝绕城，<a id="a-Xg"></a>求第二门，<a id="a-Xh"></a>都不可得，<a id="a-Xi"></a>都无猫狸出入之处，<a id="a-Xj"></a>况第二门？<a id="a-Xk"></a>彼守门者都不觉悟入者、<a id="a-Xl"></a>出者，<a id="a-Xm"></a>然彼士夫知一切人唯从此门若出若入，<a id="a-Xn"></a>更无余处。<a id="a-Xo"></a>如是，<a id="a-Xp"></a>世尊虽不用心觉悟众生，<a id="a-Xq"></a>一切世间从此道出，<a id="a-Xr"></a>及以少分，<a id="a-Xs"></a>然知众生正尽苦，<a id="a-Xt"></a>究竟苦边者，<a id="a-Xu"></a>一切皆悉从此道出。<a id="a-Xv"></a>”</p>
  <p id="aXw">时，<a id="a-Xx"></a>郁低迦外道出家闻佛所说，<a id="a-Xy"></a>欢喜随喜，<a id="a-Xz"></a>从座起而去。</p>
  <p id="aY0">如是我闻：<a id="a-Y1"></a>一时，<a id="a-Y2"></a>佛住王舍城迦兰陀竹园。<a id="a-Y3"></a>时，<a id="a-Y4"></a>有尊者富邻尼住王舍城耆阇崛山中。</p>
  <p id="aY5">时，<a id="a-Y6"></a>有众多外道出家诣尊者富邻尼，<a id="a-Y7"></a>共相问讯慰劳已，<a id="a-Y8"></a>退坐一面，<a id="a-Y9"></a>问尊者富邻尼：<a id="a-YA"></a>“我闻沙门瞿昙作断灭破坏有教授耶？<a id="a-YB"></a>今问尊者富邻尼，<a id="a-YC"></a>竟为尔不？<a id="a-YD"></a>”</p>
  <p id="aYE">富邻尼语诸外道出家：<a id="a-YF"></a>“我不如是知世尊教语，<a id="a-YG"></a>众生断灭坏有，<a id="a-YH"></a>令无所有者，<a id="a-YI"></a>无有是处！<a id="a-YJ"></a>我作如是解：<a id="a-YK"></a>‘世尊所说有诸众生，<a id="a-YL"></a>计言有我、<a id="a-YM"></a>我慢、<a id="a-YN"></a>邪慢，<a id="a-YO"></a>世尊为说，<a id="a-YP"></a>令其断灭。<a id="a-YQ"></a>’”</p>
  <p id="aYR">时，<a id="a-YS"></a>诸外道出家闻富邻尼所说，<a id="a-YT"></a>心不喜悦，<a id="a-YU"></a>呵责而去。</p>
  <p id="aYV">尔时，<a id="a-YW"></a>尊者富邻尼，<a id="a-YX"></a>诸外道去已，<a id="a-YY"></a>往诣佛所，<a id="a-YZ"></a>稽首礼足，<a id="a-Ya"></a>退坐一面，<a id="a-Yb"></a>以向诸外道出家所说具白世尊：<a id="a-Yc"></a>“世尊，<a id="a-Yd"></a>我向答诸外道说，<a id="a-Ye"></a>得无谤毁世尊耶？<a id="a-Yf"></a>为是法说，<a id="a-Yg"></a>如佛所说，<a id="a-Yh"></a>如法说，<a id="a-Yi"></a>随顺法说，<a id="a-Yj"></a>得不为诸论议者所见嫌责耶？<a id="a-Yk"></a>”</p>
  <p id="aYl">佛告富邻尼：<a id="a-Ym"></a>“如汝所说，<a id="a-Yn"></a>不谤如来，<a id="a-Yo"></a>不失次第。<a id="a-Yp"></a>如我记说，<a id="a-Yq"></a>如法法说，<a id="a-Yr"></a>随顺法说，<a id="a-Ys"></a>不为诸论者之所嫌责。<a id="a-Yt"></a>所以者何？<a id="a-Yu"></a>富邻尼，<a id="a-Yv"></a>先诸众生我慢、<a id="a-Yw"></a>邪慢，<a id="a-Yx"></a>邪慢所迫、<a id="a-Yy"></a>邪慢集、<a id="a-Yz"></a>邪慢不无间等，<a id="a-Z0"></a>乱如狗肠，<a id="a-Z1"></a>如铁钩锁，<a id="a-Z2"></a>亦如乱草，<a id="a-Z3"></a>往反驱驰，<a id="a-Z4"></a>此世他世、<a id="a-Z5"></a>他世此世，<a id="a-Z6"></a>驱驰往反，<a id="a-Z7"></a>不能远离。<a id="a-Z8"></a>富邻尼，<a id="a-Z9"></a>一切众生于诸邪慢无余永灭者，<a id="a-ZA"></a>彼一切众生长夜安隐快乐。<a id="a-ZB"></a>”</p>
  <p id="aZC">佛说此经已，<a id="a-ZD"></a>富邻尼比丘闻佛所说，<a id="a-ZE"></a>欢喜奉行。</p>
  <p id="aZF">如是我闻：<a id="a-ZG"></a>一时，<a id="a-ZH"></a>佛住王舍城迦兰陀竹园。</p>
  <p id="aZI">尔时，<a id="a-ZJ"></a>尊者阿难陀于后夜时，<a id="a-ZK"></a>向榻补河边，<a id="a-ZL"></a>脱衣置岸边，<a id="a-ZM"></a>入水洗手足，<a id="a-ZN"></a>还上岸，<a id="a-ZO"></a>著一衣，<a id="a-ZP"></a>摩拭身体。<a id="a-ZQ"></a>时，<a id="a-ZR"></a>俱迦那外道出家亦至水边。<a id="a-ZS"></a>尊者阿难闻其行声，<a id="a-ZT"></a>闻声已，<a id="a-ZU"></a>即便謦咳作声。<a id="a-ZV"></a>俱迦那外道出家闻有人声，<a id="a-ZW"></a>而问言：<a id="a-ZX"></a>“为何等人？<a id="a-ZY"></a>”</p>
  <p id="aZZ">尊者阿难答言：<a id="a-Za"></a>“沙门。<a id="a-Zb"></a>”</p>
  <p id="aZc">俱迦那外道言：<a id="a-Zd"></a>“何等沙门？<a id="a-Ze"></a>”</p>
  <p id="aZf">尊者阿难答言：<a id="a-Zg"></a>“释种子。<a id="a-Zh"></a>”</p>
  <p id="aZi">俱迦那外道言：<a id="a-Zj"></a>“欲有所问，<a id="a-Zk"></a>宁有闲暇见答以不？<a id="a-Zl"></a>”</p>
  <p id="aZm">尊者阿难答言：<a id="a-Zn"></a>“随意所问，<a id="a-Zo"></a>知者当答。<a id="a-Zp"></a>”</p>
  <p id="aZq">俱迦那言：<a id="a-Zr"></a>“云何，<a id="a-Zs"></a>阿难，<a id="a-Zt"></a>如来死后有耶？<a id="a-Zu"></a>”</p>
  <p id="aZv">阿难答言：<a id="a-Zw"></a>“世尊所说，<a id="a-Zx"></a>此是无记。<a id="a-Zy"></a>”</p>
  <p id="aZz">复问：<a id="a-a0"></a>“如来死后无耶？<a id="a-a1"></a>死后有无耶？<a id="a-a2"></a>非有非无耶？<a id="a-a3"></a>”</p>
  <p id="aa4">阿难言：<a id="a-a5"></a>“世尊所说，<a id="a-a6"></a>此是无记。<a id="a-a7"></a>”</p>
  <p id="aa8">俱迦那外道言：<a id="a-a9"></a>“云何，<a id="a-aA"></a>阿难，<a id="a-aB"></a>如来死后有？<a id="a-aC"></a>答言无记，<a id="a-aD"></a>死后无？<a id="a-aE"></a>死后有无？<a id="a-aF"></a>死后非有非无？<a id="a-aG"></a>答言无记。<a id="a-aH"></a>云何，<a id="a-aI"></a>阿难，<a id="a-aJ"></a>为不知不见耶？<a id="a-aK"></a>”</p>
  <p id="aaL">阿难答言：<a id="a-aM"></a>“非不知、<a id="a-aN"></a>非不见，<a id="a-aO"></a>悉知、<a id="a-aP"></a>悉见。<a id="a-aQ"></a>”</p>
  <p id="aaR">复问阿难：<a id="a-aS"></a>“云何知？<a id="a-aT"></a>云何见？<a id="a-aU"></a>”</p>
  <p id="aaV">阿难答言：<a id="a-aW"></a>“见可见处，<a id="a-aX"></a>见所起处，<a id="a-aY"></a>见缠断处，<a id="a-aZ"></a>此则为知，<a id="a-aa"></a>此则为见。<a id="a-ab"></a>我如是知、<a id="a-ac"></a>如是见，<a id="a-ad"></a>云何说言不知、<a id="a-ae"></a>不见？<a id="a-af"></a>”</p>
  <p id="aag">俱迦那外道复问：<a id="a-ah"></a>“尊者何名？<a id="a-ai"></a>”</p>
  <p id="aaj">阿难陀答言：<a id="a-ak"></a>“我名阿难陀。<a id="a-al"></a>”</p>
  <p id="aam">俱迦那外道言：<a id="a-an"></a>“奇哉！<a id="a-ao"></a>大师弟子，<a id="a-ap"></a>而共论议！<a id="a-aq"></a>我若知是尊者阿难陀者，<a id="a-ar"></a>不敢发问。<a id="a-as"></a>”</p>
  <p id="aat">说是语已，<a id="a-au"></a>即舍而去。</p>
  <p id="aav">如是我闻：<a id="a-aw"></a>一时，<a id="a-ax"></a>佛住舍卫国祇树给孤独园。</p>
  <p id="aay">时，<a id="a-az"></a>给孤独长者日日出见世尊，<a id="a-b0"></a>礼事供养。<a id="a-b1"></a>给孤独长者作是念：<a id="a-b2"></a>“我今出太早，<a id="a-b3"></a>世尊及诸比丘禅思未起，<a id="a-b4"></a>我宁可过诸外道住处。<a id="a-b5"></a>”即入外道精舍，<a id="a-b6"></a>与诸外道共相问讯慰劳已，<a id="a-b7"></a>退坐一面。</p>
  <p id="ab8">时，<a id="a-b9"></a>彼外道问言：<a id="a-bA"></a>“长者，<a id="a-bB"></a>汝见沙门瞿昙，<a id="a-bC"></a>云何见？<a id="a-bD"></a>何所见？<a id="a-bE"></a>”</p>
  <p id="abF">长者答言：<a id="a-bG"></a>“我亦不知云何见世尊，<a id="a-bH"></a>世尊何所见。<a id="a-bI"></a>”</p>
  <p id="abJ">诸外道言：<a id="a-bK"></a>“汝言见众僧，<a id="a-bL"></a>云何见众僧？<a id="a-bM"></a>众僧何所见？<a id="a-bN"></a>”</p>
  <p id="abO">长者答言：<a id="a-bP"></a>“我亦不知云何见僧，<a id="a-bQ"></a>僧何所见。<a id="a-bR"></a>”</p>
  <p id="abS">外道复问：<a id="a-bT"></a>“长者，<a id="a-bU"></a>汝今云何自见？<a id="a-bV"></a>自何所见？<a id="a-bW"></a>”</p>
  <p id="abX">长者答言：<a id="a-bY"></a>“汝等各各自说所见，<a id="a-bZ"></a>然后我说所见，<a id="a-ba"></a>亦不难。<a id="a-bb"></a>”</p>
  <p id="abc">时，<a id="a-bd"></a>有一外道作如是言：<a id="a-be"></a>“长者，<a id="a-bf"></a>我见一切世间常，<a id="a-bg"></a>是则真实，<a id="a-bh"></a>余者虚妄。<a id="a-bi"></a>”</p>
  <p id="abj">复有说言：<a id="a-bk"></a>“长者，<a id="a-bl"></a>我见一切世间无常，<a id="a-bm"></a>此是真实，<a id="a-bn"></a>余则虚妄。<a id="a-bo"></a>”</p>
  <p id="abp">复有说言：<a id="a-bq"></a>“长者，<a id="a-br"></a>世间常无常，<a id="a-bs"></a>此是真实，<a id="a-bt"></a>余则虚妄。<a id="a-bu"></a>”</p>
  <p id="abv">复有说言：<a id="a-bw"></a>“世间非常非无常，<a id="a-bx"></a>此是真实，<a id="a-by"></a>余则虚妄。<a id="a-bz"></a>”</p>
  <p id="ac0">复有说言：<a id="a-c1"></a>“世有边，<a id="a-c2"></a>此是真实，<a id="a-c3"></a>余则虚妄。<a id="a-c4"></a>”</p>
  <p id="ac5">复有说言：<a id="a-c6"></a>“世无边，<a id="a-c7"></a>此是真实，<a id="a-c8"></a>余则虚妄。<a id="a-c9"></a>”</p>
  <p id="acA">复有说言：<a id="a-cB"></a>“世有边无边。<a id="a-cC"></a>”</p>
  <p id="acD">复有说言：<a id="a-cE"></a>“世非有边非无边。<a id="a-cF"></a>”</p>
  <p id="acG">复有说言：<a id="a-cH"></a>“命即是身。<a id="a-cI"></a>”</p>
  <p id="acJ">复有说言：<a id="a-cK"></a>“命异身异。<a id="a-cL"></a>”</p>
  <p id="acM">复有说言：<a id="a-cN"></a>“如来死后有。<a id="a-cO"></a>”</p>
  <p id="acP">复有说言：<a id="a-cQ"></a>“如来死后无。<a id="a-cR"></a>”</p>
  <p id="acS">复有说言：<a id="a-cT"></a>“如来死后有无。<a id="a-cU"></a>”</p>
  <p id="acV">复有说言：<a id="a-cW"></a>“如来死后非有非无，<a id="a-cX"></a>此是真实，<a id="a-cY"></a>余则虚妄。<a id="a-cZ"></a>”</p>
  <p id="aca">诸外道语长者言：<a id="a-cb"></a>“我等各各已说所见，<a id="a-cc"></a>汝复应说汝所见。<a id="a-cd"></a>”</p>
  <p id="ace">长者答言：<a id="a-cf"></a>“我之所见真实、<a id="a-cg"></a>有为、<a id="a-ch"></a>思量、<a id="a-ci"></a>缘起。<a id="a-cj"></a>若复真实、<a id="a-ck"></a>有为、<a id="a-cl"></a>思量、<a id="a-cm"></a>缘起者，<a id="a-cn"></a>彼则无常，<a id="a-co"></a>无常者是苦。<a id="a-cp"></a>如是知已，<a id="a-cq"></a>于一切见都无所得。<a id="a-cr"></a>如汝所见‘世间常，<a id="a-cs"></a>此是真实，<a id="a-ct"></a>余则虚妄’者，<a id="a-cu"></a>此见真实、<a id="a-cv"></a>有为、<a id="a-cw"></a>思量、<a id="a-cx"></a>缘起；<a id="a-cy"></a>若真实、<a id="a-cz"></a>有为、<a id="a-d0"></a>思量、<a id="a-d1"></a>缘起者，<a id="a-d2"></a>是则无常，<a id="a-d3"></a>无常者是苦。<a id="a-d4"></a>是故汝等习近于苦，<a id="a-d5"></a>唯得于苦，<a id="a-d6"></a>坚住于苦，<a id="a-d7"></a>深入于苦。<a id="a-d8"></a>如是汝言世间常，<a id="a-d9"></a>此是真实，<a id="a-dA"></a>余则虚妄。<a id="a-dB"></a>有如是咎。<a id="a-dC"></a>”</p>
  <p id="adD">世间无常、<a id="a-dE"></a>常无常、<a id="a-dF"></a>非常非无常，<a id="a-dG"></a>世有边、<a id="a-dH"></a>世无边、<a id="a-dI"></a>世有边无边、<a id="a-dJ"></a>世非有边非无边，<a id="a-dK"></a>命即是身、<a id="a-dL"></a>命异身异，<a id="a-dM"></a>如来死后有、<a id="a-dN"></a>如来死后无、<a id="a-dO"></a>如来死后有无、<a id="a-dP"></a>如来死后非有非无，<a id="a-dQ"></a>此是真实，<a id="a-dR"></a>余则虚妄，<a id="a-dS"></a>皆如上说。</p>
  <p id="adT">有一外道语给孤独长者言：<a id="a-dU"></a>“如汝所说，<a id="a-dV"></a>若有见彼，<a id="a-dW"></a>则真实、<a id="a-dX"></a>有为、<a id="a-dY"></a>思量、<a id="a-dZ"></a>缘起者，<a id="a-da"></a>是无常法，<a id="a-db"></a>若无常者是苦。<a id="a-dc"></a>是故，<a id="a-dd"></a>长者所见亦习近苦，<a id="a-de"></a>得苦，<a id="a-df"></a>住苦，<a id="a-dg"></a>深入于苦？<a id="a-dh"></a>”</p>
  <p id="adi">长者答言：<a id="a-dj"></a>“我先不言所见者，<a id="a-dk"></a>是真实、<a id="a-dl"></a>有为、<a id="a-dm"></a>思量、<a id="a-dn"></a>缘起法，<a id="a-do"></a>悉皆无常，<a id="a-dp"></a>无常者是苦，<a id="a-dq"></a>知苦已，<a id="a-dr"></a>我于所见无所得耶？<a id="a-ds"></a>”</p>
  <p id="adt">彼外道言：<a id="a-du"></a>“如是，<a id="a-dv"></a>长者。<a id="a-dw"></a>”</p>
  <p id="adx">尔时，<a id="a-dy"></a>给孤独长者于外道精舍伏彼异论，<a id="a-dz"></a>建立正论，<a id="a-e0"></a>于异学众中作师子吼已，<a id="a-e1"></a>往诣佛所，<a id="a-e2"></a>稽首礼足，<a id="a-e3"></a>退坐一面，<a id="a-e4"></a>以向与诸外道共论事向佛广说。<a id="a-e5"></a>佛告给孤独长者：<a id="a-e6"></a>“善哉！<a id="a-e7"></a>善哉！<a id="a-e8"></a>宜应时时摧伏愚痴外道，<a id="a-e9"></a>建立正论。<a id="a-eA"></a>”</p>
  <p id="aeB">佛说是语已，<a id="a-eC"></a>给孤独长者欢喜随喜，<a id="a-eD"></a>作礼而去。</p>
  <p id="aeE">如是我闻：<a id="a-eF"></a>一时，<a id="a-eG"></a>佛住王舍城迦兰陀竹园。</p>
  <p id="aeH">时，<a id="a-eI"></a>有长爪外道出家来诣佛所，<a id="a-eJ"></a>与世尊面相问讯慰劳已，<a id="a-eK"></a>退坐一面，<a id="a-eL"></a>白佛言：<a id="a-eM"></a>“瞿昙，<a id="a-eN"></a>我一切见不忍。<a id="a-eO"></a>”</p>
  <p id="aeP">佛告火种：<a id="a-eQ"></a>“汝言一切见不忍者，<a id="a-eR"></a>此见亦不忍耶？<a id="a-eS"></a>”</p>
  <p id="aeT">长爪外道言：<a id="a-eU"></a>“向言一切见不忍者，<a id="a-eV"></a>此见亦不忍。<a id="a-eW"></a>”</p>
  <p id="aeX">佛告火种：<a id="a-eY"></a>“如是知、<a id="a-eZ"></a>如是见，<a id="a-ea"></a>此见则已断、<a id="a-eb"></a>已舍、<a id="a-ec"></a>已离，<a id="a-ed"></a>余见更不相续、<a id="a-ee"></a>不起、<a id="a-ef"></a>不生。<a id="a-eg"></a>火种，<a id="a-eh"></a>多人与汝所见同，<a id="a-ei"></a>多人作如是见、<a id="a-ej"></a>如是说，<a id="a-ek"></a>汝亦与彼相似。<a id="a-el"></a>火种，<a id="a-em"></a>若诸沙门、<a id="a-en"></a>婆罗门舍斯等见，<a id="a-eo"></a>余见不起，<a id="a-ep"></a>是等沙门、<a id="a-eq"></a>婆罗门世间亦少少耳！</p>
  <p id="aer">“火种，<a id="a-es"></a>依三种见。<a id="a-et"></a>何等为三？<a id="a-eu"></a>有一如是见、<a id="a-ev"></a>如是说：<a id="a-ew"></a>‘我一切忍。<a id="a-ex"></a>’复次，<a id="a-ey"></a>有一如是见、<a id="a-ez"></a>如是说：<a id="a-f0"></a>‘我一切不忍。<a id="a-f1"></a>’复次，<a id="a-f2"></a>有一如是见、<a id="a-f3"></a>如是说：<a id="a-f4"></a>‘我于一忍、<a id="a-f5"></a>一不忍。<a id="a-f6"></a>’火种，<a id="a-f7"></a>若言一切忍者，<a id="a-f8"></a>此见与贪俱生，<a id="a-f9"></a>非不贪；<a id="a-fA"></a>与恚俱生，<a id="a-fB"></a>非不恚；<a id="a-fC"></a>与痴俱生，<a id="a-fD"></a>非不痴；<a id="a-fE"></a>系，<a id="a-fF"></a>不离系；<a id="a-fG"></a>烦恼，<a id="a-fH"></a>非清净；<a id="a-fI"></a>乐取，<a id="a-fJ"></a>染著生。<a id="a-fK"></a>若如是见：<a id="a-fL"></a>‘我一切不忍。<a id="a-fM"></a>’此见非贪俱、<a id="a-fN"></a>非恚俱、<a id="a-fO"></a>非痴俱，<a id="a-fP"></a>清净非烦恼，<a id="a-fQ"></a>离系非系，<a id="a-fR"></a>不乐不取，<a id="a-fS"></a>不著生。<a id="a-fT"></a>火种，<a id="a-fU"></a>若如是见：<a id="a-fV"></a>‘我一忍、<a id="a-fW"></a>一不忍。<a id="a-fX"></a>’彼若忍者，<a id="a-fY"></a>则有贪，<a id="a-fZ"></a>乃至染著生；<a id="a-fa"></a>若如是见不忍者，<a id="a-fb"></a>则离贪，<a id="a-fc"></a>乃至不染著生。</p>
  <p id="afd">“彼多闻圣弟子所学言：<a id="a-fe"></a>我若作如是见、<a id="a-ff"></a>如是说‘我一切忍’，<a id="a-fg"></a>则为二者所责、<a id="a-fh"></a>所诘。<a id="a-fi"></a>何等二种？<a id="a-fj"></a>谓一切不忍，<a id="a-fk"></a>及一忍、<a id="a-fl"></a>一不忍，<a id="a-fm"></a>则为此等所责。<a id="a-fn"></a>责故诘，<a id="a-fo"></a>诘故害。<a id="a-fp"></a>彼见责、<a id="a-fq"></a>见诘、<a id="a-fr"></a>见害故，<a id="a-fs"></a>则舍所见，<a id="a-ft"></a>余见则不复生。<a id="a-fu"></a>如是断见、<a id="a-fv"></a>舍见、<a id="a-fw"></a>离见，<a id="a-fx"></a>余见，<a id="a-fy"></a>不复相续，<a id="a-fz"></a>不起不生。<a id="a-g0"></a>彼多闻圣弟子作如是学：<a id="a-g1"></a>我若如是见、<a id="a-g2"></a>如是说‘我一切不忍’者，<a id="a-g3"></a>则有二责二诘。<a id="a-g4"></a>何等为二？<a id="a-g5"></a>谓我一切忍，<a id="a-g6"></a>及一忍、<a id="a-g7"></a>一不忍。<a id="a-g8"></a>如是二责二诘，<a id="a-g9"></a>乃至不相续，<a id="a-gA"></a>不起不生。<a id="a-gB"></a>彼多闻圣弟子作如是学：<a id="a-gC"></a>我若作如是见、<a id="a-gD"></a>如是说‘一忍、<a id="a-gE"></a>一不忍’，<a id="a-gF"></a>则有二责二诘。<a id="a-gG"></a>何等二？<a id="a-gH"></a>谓如是见、<a id="a-gI"></a>如是说，<a id="a-gJ"></a>我一切忍，<a id="a-gK"></a>及一切不忍，<a id="a-gL"></a>如是二责，<a id="a-gM"></a>乃至不相续，<a id="a-gN"></a>不起不生。</p>
  <p id="agO">“复次，<a id="a-gP"></a>火种，<a id="a-gQ"></a>如是身色粗四大，<a id="a-gR"></a>圣弟子当观无常、<a id="a-gS"></a>观生灭、<a id="a-gT"></a>观离欲、<a id="a-gU"></a>观灭尽、<a id="a-gV"></a>观舍。<a id="a-gW"></a>若圣弟子观无常、<a id="a-gX"></a>观灭、<a id="a-gY"></a>观离欲、<a id="a-gZ"></a>观灭尽、<a id="a-ga"></a>观舍住者，<a id="a-gb"></a>于彼身、<a id="a-gc"></a>身欲、<a id="a-gd"></a>身念、<a id="a-ge"></a>身爱、<a id="a-gf"></a>身染、<a id="a-gg"></a>身著，<a id="a-gh"></a>永灭不住。</p>
  <p id="agi">“火种，<a id="a-gj"></a>有三种受，<a id="a-gk"></a>谓苦受、<a id="a-gl"></a>乐受、<a id="a-gm"></a>不苦不乐受。<a id="a-gn"></a>此三种受，<a id="a-go"></a>何因？<a id="a-gp"></a>何集？<a id="a-gq"></a>何生？<a id="a-gr"></a>何转？<a id="a-gs"></a>谓此三受触因、<a id="a-gt"></a>触集、<a id="a-gu"></a>触生、<a id="a-gv"></a>触转。<a id="a-gw"></a>彼彼触集，<a id="a-gx"></a>则受集；<a id="a-gy"></a>彼彼触灭，<a id="a-gz"></a>则受灭，<a id="a-h0"></a>寂静、<a id="a-h1"></a>清凉、<a id="a-h2"></a>永尽。<a id="a-h3"></a>彼于此三受：<a id="a-h4"></a>觉苦、<a id="a-h5"></a>觉乐、<a id="a-h6"></a>觉不苦不乐。<a id="a-h7"></a>彼彼受若集、<a id="a-h8"></a>若灭、<a id="a-h9"></a>若味、<a id="a-hA"></a>若患、<a id="a-hB"></a>若出如实知；<a id="a-hC"></a>如实知已，<a id="a-hD"></a>即于彼受观察无常、<a id="a-hE"></a>观生灭、<a id="a-hF"></a>观离欲、<a id="a-hG"></a>观灭尽、<a id="a-hH"></a>观舍。<a id="a-hI"></a>彼于身分齐受觉如实知，<a id="a-hJ"></a>于命分齐受觉如实知，<a id="a-hK"></a>若彼身坏命终后，<a id="a-hL"></a>即于尔时一切受永灭、<a id="a-hM"></a>无余永灭。<a id="a-hN"></a>彼作是念：<a id="a-hO"></a>‘乐受觉时，<a id="a-hP"></a>其身亦坏；<a id="a-hQ"></a>苦受觉时，<a id="a-hR"></a>其身亦坏；<a id="a-hS"></a>不苦不乐受觉时，<a id="a-hT"></a>其身亦坏，<a id="a-hU"></a>悉为苦边。<a id="a-hV"></a>’于彼乐觉，<a id="a-hW"></a>离系不系；<a id="a-hX"></a>于彼苦觉，<a id="a-hY"></a>离系不系；<a id="a-hZ"></a>于不苦不乐觉，<a id="a-ha"></a>离系不系。<a id="a-hb"></a>于何离系？<a id="a-hc"></a>离于贪欲、<a id="a-hd"></a>瞋恚、<a id="a-he"></a>愚痴，<a id="a-hf"></a>离于生、<a id="a-hg"></a>老、<a id="a-hh"></a>病、<a id="a-hi"></a>死、<a id="a-hj"></a>忧、<a id="a-hk"></a>悲、<a id="a-hl"></a>恼苦，<a id="a-hm"></a>我说斯等，<a id="a-hn"></a>名为离苦。<a id="a-ho"></a>”</p>
  <p id="ahp">当于尔时，<a id="a-hq"></a>尊者舍利弗受具足始经半月。<a id="a-hr"></a>时，<a id="a-hs"></a>尊者舍利弗住于佛后，<a id="a-ht"></a>执扇扇佛。<a id="a-hu"></a>时，<a id="a-hv"></a>尊者舍利弗作是念：<a id="a-hw"></a>“世尊叹说于彼彼法，<a id="a-hx"></a>断欲、<a id="a-hy"></a>离欲、<a id="a-hz"></a>欲灭尽、<a id="a-i0"></a>欲舍。<a id="a-i1"></a>”尔时，<a id="a-i2"></a>尊者舍利弗即于彼彼法观察无常，<a id="a-i3"></a>观生灭、<a id="a-i4"></a>观离欲、<a id="a-i5"></a>观灭尽、<a id="a-i6"></a>观舍，<a id="a-i7"></a>不起诸漏，<a id="a-i8"></a>心得解脱。</p>
  <p id="ai9">尔时，<a id="a-iA"></a>长爪外道出家远尘离垢，<a id="a-iB"></a>得法眼净。<a id="a-iC"></a>长爪外道出家见法、<a id="a-iD"></a>得法、<a id="a-iE"></a>觉法、<a id="a-iF"></a>入法，<a id="a-iG"></a>度诸疑惑，<a id="a-iH"></a>不由他度，<a id="a-iI"></a>入正法、<a id="a-iJ"></a>律，<a id="a-iK"></a>得无所畏；<a id="a-iL"></a>即从座起，<a id="a-iM"></a>整衣服，<a id="a-iN"></a>为佛作礼，<a id="a-iO"></a>合掌白佛：<a id="a-iP"></a>“愿得于正法、<a id="a-iQ"></a>律出家、<a id="a-iR"></a>受具足，<a id="a-iS"></a>于佛法中修诸梵行。<a id="a-iT"></a>”</p>
  <p id="aiU">佛告长爪外道出家：<a id="a-iV"></a>“汝得于正法、<a id="a-iW"></a>律出家、<a id="a-iX"></a>受具足，<a id="a-iY"></a>成比丘分。<a id="a-iZ"></a>”</p>
  <p id="aia">即得善来比丘出家，<a id="a-ib"></a>彼思惟所以善男子剃除须发，<a id="a-ic"></a>著袈娑衣，<a id="a-id"></a>正信、<a id="a-ie"></a>非家、<a id="a-if"></a>出家学道，<a id="a-ig"></a>乃至心善解脱，<a id="a-ih"></a>得阿罗汉。</p>
  <p id="aii">佛说是经已，<a id="a-ij"></a>尊者舍利弗、<a id="a-ik"></a>尊者长爪闻佛所说，<a id="a-il"></a>欢喜奉行。</p>
 </body>
</html>