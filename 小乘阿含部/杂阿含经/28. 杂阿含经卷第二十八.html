<!doctype html>
<html id="z3IBUCuYo" data-ver="2421">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第二十八</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫囯祇树给孤独园。</p>
  <p id="a5">尔时，<a id="a-6"></a>世尊告诸比丘：<a id="a-7"></a>“如日出前相，<a id="a-8"></a>谓明相初光。<a id="a-9"></a>如是比丘正尽苦边、<a id="a-A"></a>究竟苦边前相者，<a id="a-B"></a>所谓正见。<a id="a-C"></a>彼正见者，<a id="a-D"></a>能起正志、<a id="a-E"></a>正语、<a id="a-F"></a>正业、<a id="a-G"></a>正命、<a id="a-H"></a>正方便、<a id="a-I"></a>正念、<a id="a-J"></a>正定。<a id="a-K"></a>起定正受故，<a id="a-L"></a>圣弟子心正解脱贪欲、<a id="a-M"></a>瞋恚、<a id="a-N"></a>愚痴，<a id="a-O"></a>如是心善解脱。<a id="a-P"></a>圣弟子得正知见：<a id="a-Q"></a>我生已尽，<a id="a-R"></a>梵行已立，<a id="a-S"></a>所作已作，<a id="a-T"></a>自知不受后有。<a id="a-U"></a>”</p>
  <p id="aV">佛说此经已，<a id="a-W"></a>诸比丘闻佛所说，<a id="a-X"></a>欢喜奉行。</p>
  <p id="aY">如是我闻：<a id="a-Z"></a>一时，<a id="a-a"></a>佛住舍卫国祇树给孤独园。</p>
  <p id="ab">尔时，<a id="a-c"></a>世尊告诸比丘：<a id="a-d"></a>“若无明为前相，<a id="a-e"></a>故生诸恶不善法。<a id="a-f"></a>时，<a id="a-g"></a>随生无惭、<a id="a-h"></a>无愧；<a id="a-i"></a>无惭、<a id="a-j"></a>无愧生已，<a id="a-k"></a>随生邪见；<a id="a-l"></a>邪见生已，<a id="a-m"></a>能起邪志、<a id="a-n"></a>邪语、<a id="a-o"></a>邪业、<a id="a-p"></a>邪命、<a id="a-q"></a>邪方便、<a id="a-r"></a>邪念、<a id="a-s"></a>邪定。</p>
  <p id="at">“若起明为前相，<a id="a-u"></a>生诸善法。<a id="a-v"></a>时，<a id="a-w"></a>惭愧随生；<a id="a-x"></a>惭愧生已，<a id="a-y"></a>能生正见；<a id="a-z"></a>正见生已，<a id="a-10"></a>起正志、<a id="a-11"></a>正语、<a id="a-12"></a>正业、<a id="a-13"></a>正命、<a id="a-14"></a>正方便、<a id="a-15"></a>正念、<a id="a-16"></a>正定，<a id="a-17"></a>次第而起。<a id="a-18"></a>正定起已，<a id="a-19"></a>圣弟子得正解脱贪欲、<a id="a-1A"></a>瞋恚、<a id="a-1B"></a>愚痴。<a id="a-1C"></a>如是圣弟子得正解脱已，<a id="a-1D"></a>得正知见：<a id="a-1E"></a>我生已尽，<a id="a-1F"></a>梵行已立，<a id="a-1G"></a>所作已作，<a id="a-1H"></a>自知不受后有。<a id="a-1I"></a>”</p>
  <p id="a1J">佛说此经已，<a id="a-1K"></a>诸比丘闻佛所说，<a id="a-1L"></a>欢喜奉行。</p>
  <p id="a1M">如是我闻：<a id="a-1N"></a>一时，<a id="a-1O"></a>佛住舍卫国祇树给孤独园。</p>
  <p id="a1P">尔时，<a id="a-1Q"></a>世尊告诸比丘：<a id="a-1R"></a>“若比丘，<a id="a-1S"></a>诸恶不善法生，<a id="a-1T"></a>一切皆以无明为根本，<a id="a-1U"></a>无明集、<a id="a-1V"></a>无明生、<a id="a-1W"></a>无明起。<a id="a-1X"></a>所以者何？<a id="a-1Y"></a>无明者无知，<a id="a-1Z"></a>于善、<a id="a-1a"></a>不善法不如实知，<a id="a-1b"></a>有罪、<a id="a-1c"></a>无罪，<a id="a-1d"></a>下法、<a id="a-1e"></a>上法，<a id="a-1f"></a>染污、<a id="a-1g"></a>不染污，<a id="a-1h"></a>分别、<a id="a-1i"></a>不分别，<a id="a-1j"></a>缘起、<a id="a-1k"></a>非缘起不如实知；<a id="a-1l"></a>不如实知故，<a id="a-1m"></a>起于邪见；<a id="a-1n"></a>起于邪见已，<a id="a-1o"></a>能起邪志、<a id="a-1p"></a>邪语、<a id="a-1q"></a>邪业、<a id="a-1r"></a>邪命、<a id="a-1s"></a>邪方便、<a id="a-1t"></a>邪念、<a id="a-1u"></a>邪定。</p>
  <p id="a1v">“若诸善法生，<a id="a-1w"></a>一切皆以明为根本，<a id="a-1x"></a>明集、<a id="a-1y"></a>明生、<a id="a-1z"></a>明起。<a id="a-20"></a>明，<a id="a-21"></a>于善、<a id="a-22"></a>不善法如实知，<a id="a-23"></a>有罪、<a id="a-24"></a>无罪，<a id="a-25"></a>亲近、<a id="a-26"></a>不亲近，<a id="a-27"></a>卑法、<a id="a-28"></a>胜法，<a id="a-29"></a>秽污、<a id="a-2A"></a>白净，<a id="a-2B"></a>有分别、<a id="a-2C"></a>无分别，<a id="a-2D"></a>缘起、<a id="a-2E"></a>非缘起悉如实知；<a id="a-2F"></a>如实知者，<a id="a-2G"></a>是则正见。<a id="a-2H"></a>正见者，<a id="a-2I"></a>能起正志、<a id="a-2J"></a>正语、<a id="a-2K"></a>正业、<a id="a-2L"></a>正命、<a id="a-2M"></a>正方便、<a id="a-2N"></a>正念、<a id="a-2O"></a>正定。<a id="a-2P"></a>正定起已，<a id="a-2Q"></a>圣弟子得正解脱贪、<a id="a-2R"></a>恚、<a id="a-2S"></a>痴。<a id="a-2T"></a>贪、<a id="a-2U"></a>恚、<a id="a-2V"></a>痴解脱已，<a id="a-2W"></a>是圣弟子得正智见：<a id="a-2X"></a>我生已尽，<a id="a-2Y"></a>梵行已立，<a id="a-2Z"></a>所作已作，<a id="a-2a"></a>自知不受后有。<a id="a-2b"></a>”</p>
  <p id="a2c">佛说此经已，<a id="a-2d"></a>诸比丘闻佛所说，<a id="a-2e"></a>欢喜奉行。</p>
  <p id="a2f">如是我闻：<a id="a-2g"></a>一时，<a id="a-2h"></a>佛住舍卫国祇树给孤独园。</p>
  <p id="a2i">尔时，<a id="a-2j"></a>世尊告诸比丘：<a id="a-2k"></a>“若在家、<a id="a-2l"></a>若出家而起邪事者，<a id="a-2m"></a>我所不说。<a id="a-2n"></a>所以者何？<a id="a-2o"></a>若在家、<a id="a-2p"></a>出家而起邪事者，<a id="a-2q"></a>则不乐正法。<a id="a-2r"></a>何等为邪事？<a id="a-2s"></a>谓邪见乃至邪定。</p>
  <p id="a2t">“若在家、<a id="a-2u"></a>出家而起正事，<a id="a-2v"></a>我所赞叹。<a id="a-2w"></a>所以者何？<a id="a-2x"></a>起正事者，<a id="a-2y"></a>则乐正法，<a id="a-2z"></a>善于正法。<a id="a-30"></a>何等为正事？<a id="a-31"></a>谓正见乃至正定。<a id="a-32"></a>”</p>
  <p id="a33">尔时，<a id="a-34"></a>世尊即说偈言：</p>
  <p id="a35">“在家及出家，<a id="a-36"></a>而起邪事者，</p>
  <p id="a37">彼则终不乐，<a id="a-38"></a>无上之正法。</p>
  <p id="a39">在家及出家，<a id="a-3A"></a>而起正事者，</p>
  <p id="a3B">彼则常心乐，<a id="a-3C"></a>无上之正法。<a id="a-3D"></a>”</p>
  <p id="a3E">佛说此经已，<a id="a-3F"></a>诸比丘闻佛所说，<a id="a-3G"></a>欢喜奉行。</p>
  <p id="a3H">如是我闻：<a id="a-3I"></a>一时，<a id="a-3J"></a>佛住舍卫国祇树给孤独园。</p>
  <p id="a3K">尔时，<a id="a-3L"></a>迦摩比丘诣佛所，<a id="a-3M"></a>稽首佛足，<a id="a-3N"></a>退坐一面，<a id="a-3O"></a>白佛言：<a id="a-3P"></a>“世尊，<a id="a-3Q"></a>所谓欲者，<a id="a-3R"></a>云何为欲？<a id="a-3S"></a>”</p>
  <p id="a3T">佛告迦摩：<a id="a-3U"></a>“欲，<a id="a-3V"></a>谓五欲功德。<a id="a-3W"></a>何等为五？<a id="a-3X"></a>谓眼识明色，<a id="a-3Y"></a>可爱、<a id="a-3Z"></a>可意、<a id="a-3a"></a>可念，<a id="a-3b"></a>长养欲乐；<a id="a-3c"></a>如是耳、<a id="a-3d"></a>鼻、<a id="a-3e"></a>舌、<a id="a-3f"></a>身识触，<a id="a-3g"></a>可爱、<a id="a-3h"></a>可意、<a id="a-3i"></a>可念，<a id="a-3j"></a>长养欲乐，<a id="a-3k"></a>是名为欲。<a id="a-3l"></a>然彼非欲，<a id="a-3m"></a>于彼贪著者，<a id="a-3n"></a>是名为欲。<a id="a-3o"></a>”</p>
  <p id="a3p">尔时，<a id="a-3q"></a>世尊即说偈言：</p>
  <p id="a3r">“世间杂五色，<a id="a-3s"></a>彼非为爱欲；</p>
  <p id="a3t">贪欲觉想者，<a id="a-3u"></a>是则士夫欲。</p>
  <p id="a3v">众色常住世，<a id="a-3w"></a>行者断心欲。<a id="a-3x"></a>”</p>
  <p id="a3y">迦摩比丘白佛言：<a id="a-3z"></a>“世尊，<a id="a-40"></a>宁有道有迹，<a id="a-41"></a>断此爱欲不？<a id="a-42"></a>”</p>
  <p id="a43">佛告比丘：<a id="a-44"></a>“有八正道，<a id="a-45"></a>能断爱欲，<a id="a-46"></a>谓正见、<a id="a-47"></a>正志、<a id="a-48"></a>正语、<a id="a-49"></a>正业、<a id="a-4A"></a>正命、<a id="a-4B"></a>正方便、<a id="a-4C"></a>正念、<a id="a-4D"></a>正定。<a id="a-4E"></a>”</p>
  <p id="a4F">佛说此经已，<a id="a-4G"></a>迦摩比丘闻佛所说，<a id="a-4H"></a>欢喜奉行。</p>
  <p id="a4I">如是我闻：<a id="a-4J"></a>一时，<a id="a-4K"></a>佛住舍卫国祇树给孤独园。</p>
  <p id="a4L">时，<a id="a-4M"></a>有比丘名阿梨瑟吒，<a id="a-4N"></a>诣佛所，<a id="a-4O"></a>稽首佛足，<a id="a-4P"></a>退坐一面，<a id="a-4Q"></a>白佛言：<a id="a-4R"></a>“世尊，<a id="a-4S"></a>所谓甘露者，<a id="a-4T"></a>云何名为甘露？<a id="a-4U"></a>”</p>
  <p id="a4V">佛告阿梨瑟吒：<a id="a-4W"></a>“甘露者，<a id="a-4X"></a>界名说，<a id="a-4Y"></a>然我为有漏尽者，<a id="a-4Z"></a>现说此名。<a id="a-4a"></a>”</p>
  <p id="a4b">阿梨瑟吒比丘白佛言：<a id="a-4c"></a>“世尊，<a id="a-4d"></a>有道有迹，<a id="a-4e"></a>修习多修习，<a id="a-4f"></a>得甘露法不？<a id="a-4g"></a>”</p>
  <p id="a4h">佛告比丘：<a id="a-4i"></a>“有，<a id="a-4j"></a>所谓八圣道分，<a id="a-4k"></a>谓正见乃至正定。<a id="a-4l"></a>”</p>
  <p id="a4m">佛说此经已，<a id="a-4n"></a>诸比丘闻佛所说，<a id="a-4o"></a>欢喜奉行。</p>
  <p id="a4p">如是我闻：<a id="a-4q"></a>一时，<a id="a-4r"></a>佛住舍卫国祇树给孤独园。</p>
  <p id="a4s">尔时，<a id="a-4t"></a>尊者舍利弗诣佛所，<a id="a-4u"></a>稽首佛足，<a id="a-4v"></a>退坐一面，<a id="a-4w"></a>白佛言：<a id="a-4x"></a>“世尊，<a id="a-4y"></a>所谓贤圣等三昧根本众具，<a id="a-4z"></a>云何为贤圣等三昧根本众具？<a id="a-50"></a>”</p>
  <p id="a51">佛告舍利弗：<a id="a-52"></a>“谓七正道分为贤圣等三昧，<a id="a-53"></a>为根本，<a id="a-54"></a>为众具。<a id="a-55"></a>何等为七？<a id="a-56"></a>谓正见、<a id="a-57"></a>正志、<a id="a-58"></a>正语、<a id="a-59"></a>正业、<a id="a-5A"></a>正命、<a id="a-5B"></a>正方便、<a id="a-5C"></a>正念。<a id="a-5D"></a>舍利弗，<a id="a-5E"></a>于此七道分为基业已，<a id="a-5F"></a>得一其心，<a id="a-5G"></a>是名贤圣等三昧根本众具。<a id="a-5H"></a>”</p>
  <p id="a5I">佛说此经已，<a id="a-5J"></a>诸比丘闻佛所说，<a id="a-5K"></a>欢喜奉行。</p>
  <p id="a5L">如上三经，<a id="a-5M"></a>如是佛问诸比丘三经亦如是说。</p>
  <p id="a5N">如是我闻：<a id="a-5O"></a>一时，<a id="a-5P"></a>佛住舍卫国祇树给孤独园。</p>
  <p id="a5Q">尔时，<a id="a-5R"></a>世尊告诸比丘：<a id="a-5S"></a>“无母子畏，<a id="a-5T"></a>有母子畏。<a id="a-5U"></a>愚痴无闻凡夫所说，<a id="a-5V"></a>而不能知无母子畏，<a id="a-5W"></a>有母子畏。</p>
  <p id="a5X">“诸比丘，<a id="a-5Y"></a>有三种无母子畏，<a id="a-5Z"></a>愚痴无闻凡夫所说。<a id="a-5a"></a>何等为三？<a id="a-5b"></a>诸比丘，<a id="a-5c"></a>有时兵凶乱起，<a id="a-5d"></a>残害国土，<a id="a-5e"></a>随流波迸，<a id="a-5f"></a>子失其母，<a id="a-5g"></a>母失其子，<a id="a-5h"></a>是名第一无母子畏，<a id="a-5i"></a>愚痴无闻凡夫所说。<a id="a-5j"></a>复次，<a id="a-5k"></a>比丘，<a id="a-5l"></a>有时大火卒起，<a id="a-5m"></a>焚烧城邑聚落，<a id="a-5n"></a>人民驰走，<a id="a-5o"></a>母子相失，<a id="a-5p"></a>是名第二无母子畏，<a id="a-5q"></a>愚痴无闻凡夫所说。<a id="a-5r"></a>复次，<a id="a-5s"></a>比丘，<a id="a-5t"></a>有时山中大雨，<a id="a-5u"></a>洪水流出，<a id="a-5v"></a>漂没聚落，<a id="a-5w"></a>人民驰走，<a id="a-5x"></a>母子相失，<a id="a-5y"></a>是名第三无母子畏，<a id="a-5z"></a>愚痴无闻凡夫所说。</p>
  <p id="a60">“然此等畏，<a id="a-61"></a>是有母子畏，<a id="a-62"></a>愚痴无闻凡夫说名无母子畏。<a id="a-63"></a>彼有时兵凶乱起，<a id="a-64"></a>残害国土，<a id="a-65"></a>随流波迸，<a id="a-66"></a>母子相失，<a id="a-67"></a>或时于彼母子相见，<a id="a-68"></a>是名第一有母子畏，<a id="a-69"></a>愚痴无闻凡夫说名无母子畏。<a id="a-6A"></a>复次，<a id="a-6B"></a>大火卒起，<a id="a-6C"></a>焚烧城邑聚落，<a id="a-6D"></a>人民驰走，<a id="a-6E"></a>母子相失，<a id="a-6F"></a>或复相见，<a id="a-6G"></a>是名第二有母子畏，<a id="a-6H"></a>愚痴无闻凡夫说名无母子畏。<a id="a-6I"></a>复次，<a id="a-6J"></a>山中大雨，<a id="a-6K"></a>洪水流出，<a id="a-6L"></a>漂没聚落，<a id="a-6M"></a>此人驰走，<a id="a-6N"></a>母子相失，<a id="a-6O"></a>或寻相见，<a id="a-6P"></a>是名第三有母子畏，<a id="a-6Q"></a>愚痴无闻凡夫说名无母子畏。</p>
  <p id="a6R">“比丘，<a id="a-6S"></a>有三种无母子畏，<a id="a-6T"></a>是我自觉成三菩提之所记说。<a id="a-6U"></a>何等为三？<a id="a-6V"></a>若比丘，<a id="a-6W"></a>子若老时，<a id="a-6X"></a>无母能语：<a id="a-6Y"></a>‘子！<a id="a-6Z"></a>汝莫老，<a id="a-6a"></a>我当代汝！<a id="a-6b"></a>’其母老时，<a id="a-6c"></a>亦无子语：<a id="a-6d"></a>‘母！<a id="a-6e"></a>令莫老，<a id="a-6f"></a>我代之老！<a id="a-6g"></a>’是名第一无母子畏，<a id="a-6h"></a>我自觉成三菩提之所记说。<a id="a-6i"></a>复次，<a id="a-6j"></a>比丘，<a id="a-6k"></a>有时子病，<a id="a-6l"></a>母不能语：<a id="a-6m"></a>‘子！<a id="a-6n"></a>令莫病，<a id="a-6o"></a>我当代汝！<a id="a-6p"></a>’母病之时，<a id="a-6q"></a>子亦不能语：<a id="a-6r"></a>‘母！<a id="a-6s"></a>莫病，<a id="a-6t"></a>我当代母！<a id="a-6u"></a>’是名第二无母子畏，<a id="a-6v"></a>我自觉成三菩提之所记说。<a id="a-6w"></a>复次，<a id="a-6x"></a>子若死时，<a id="a-6y"></a>无母能语：<a id="a-6z"></a>‘子！<a id="a-70"></a>令莫死，<a id="a-71"></a>我今代汝！<a id="a-72"></a>’母若死时，<a id="a-73"></a>无子能语：<a id="a-74"></a>‘母！<a id="a-75"></a>令莫死，<a id="a-76"></a>我当代母！<a id="a-77"></a>’是名第三无母子畏，<a id="a-78"></a>我自觉成三菩提之所记说。<a id="a-79"></a>”</p>
  <p id="a7A">诸比丘白佛：<a id="a-7B"></a>“有道有迹，<a id="a-7C"></a>修习多修习，<a id="a-7D"></a>断前三种有母子畏，<a id="a-7E"></a>断后三种无母子畏不？<a id="a-7F"></a>”</p>
  <p id="a7G">佛告比丘：<a id="a-7H"></a>“有道有迹，<a id="a-7I"></a>断彼三畏。<a id="a-7J"></a>何等为道，<a id="a-7K"></a>何等为迹，<a id="a-7L"></a>修习多修习，<a id="a-7M"></a>断前三种有母子畏，<a id="a-7N"></a>断后三种无母子畏？<a id="a-7O"></a>谓八圣道分：<a id="a-7P"></a>正见、<a id="a-7Q"></a>正志、<a id="a-7R"></a>正语、<a id="a-7S"></a>正业、<a id="a-7T"></a>正命、<a id="a-7U"></a>正方便、<a id="a-7V"></a>正念、<a id="a-7W"></a>正定。<a id="a-7X"></a>”</p>
  <p id="a7Y">佛说此经已，<a id="a-7Z"></a>诸比丘闻佛所说，<a id="a-7a"></a>欢喜奉行。</p>
  <p id="a7b">如是我闻：<a id="a-7c"></a>一时，<a id="a-7d"></a>佛住舍卫国祇树给孤独园。</p>
  <p id="a7e">尔时，<a id="a-7f"></a>世尊告诸比丘：<a id="a-7g"></a>“有三受，<a id="a-7h"></a>无常、<a id="a-7i"></a>有为心所缘生。<a id="a-7j"></a>何等为三？<a id="a-7k"></a>谓乐受、<a id="a-7l"></a>苦受、<a id="a-7m"></a>不苦不乐受。<a id="a-7n"></a>”</p>
  <p id="a7o">诸比丘白佛：<a id="a-7p"></a>“世尊，<a id="a-7q"></a>有道有迹，<a id="a-7r"></a>修习多修习，<a id="a-7s"></a>断此三受不？<a id="a-7t"></a>”</p>
  <p id="a7u">佛告比丘：<a id="a-7v"></a>“有道有迹，<a id="a-7w"></a>修习多修习，<a id="a-7x"></a>断此三受。<a id="a-7y"></a>何等为道，<a id="a-7z"></a>何等为迹，<a id="a-80"></a>修习多修习，<a id="a-81"></a>断此三受？<a id="a-82"></a>”</p>
  <p id="a83">佛告比丘：<a id="a-84"></a>“谓八圣道：<a id="a-85"></a>正见、<a id="a-86"></a>正志、<a id="a-87"></a>正语、<a id="a-88"></a>正业、<a id="a-89"></a>正命、<a id="a-8A"></a>正方便、<a id="a-8B"></a>正念、<a id="a-8C"></a>正定。<a id="a-8D"></a>”</p>
  <p id="a8E">佛说此经已，<a id="a-8F"></a>诸比丘闻佛所说，<a id="a-8G"></a>欢喜奉行。</p>
  <p id="a8H">如是我闻：<a id="a-8I"></a>一时，<a id="a-8J"></a>佛住舍卫国祇树给孤独园。</p>
  <p id="a8K">尔时，<a id="a-8L"></a>世尊告诸比丘：<a id="a-8M"></a>“世有三法，<a id="a-8N"></a>不可喜、<a id="a-8O"></a>不可爱、<a id="a-8P"></a>不可念。<a id="a-8Q"></a>何等为三？<a id="a-8R"></a>谓老、<a id="a-8S"></a>病、<a id="a-8T"></a>死，<a id="a-8U"></a>此三法不可喜、<a id="a-8V"></a>不可爱、<a id="a-8W"></a>不可念。<a id="a-8X"></a>世间若无此三法不可喜、<a id="a-8Y"></a>不可爱、<a id="a-8Z"></a>不可念者，<a id="a-8a"></a>无有如来、<a id="a-8b"></a>应、<a id="a-8c"></a>等正觉出于世间，<a id="a-8d"></a>世间亦不知有如来说法教诫、<a id="a-8e"></a>教授。<a id="a-8f"></a>以世间有此三法不可喜、<a id="a-8g"></a>不可爱、<a id="a-8h"></a>不可念故，<a id="a-8i"></a>如来、<a id="a-8j"></a>应、<a id="a-8k"></a>等正觉出于世间，<a id="a-8l"></a>世间知有如来说法教诫、<a id="a-8m"></a>教授。<a id="a-8n"></a>”</p>
  <p id="a8o">诸比丘白佛：<a id="a-8p"></a>“有道有迹，<a id="a-8q"></a>断此三法不可喜、<a id="a-8r"></a>不可爱、<a id="a-8s"></a>不可念者不？<a id="a-8t"></a>”</p>
  <p id="a8u">佛告比丘：<a id="a-8v"></a>“有道有迹，<a id="a-8w"></a>修习多修习，<a id="a-8x"></a>断此三法不可喜、<a id="a-8y"></a>不可爱、<a id="a-8z"></a>不可念。<a id="a-90"></a>何等为道，<a id="a-91"></a>何等为迹，<a id="a-92"></a>修习多修习，<a id="a-93"></a>断此三法不可喜、<a id="a-94"></a>不可爱、<a id="a-95"></a>不可念？<a id="a-96"></a>谓八圣道：<a id="a-97"></a>正见、<a id="a-98"></a>正志、<a id="a-99"></a>正语、<a id="a-9A"></a>正业、<a id="a-9B"></a>正命、<a id="a-9C"></a>正方便、<a id="a-9D"></a>正念、<a id="a-9E"></a>正定。<a id="a-9F"></a>”</p>
  <p id="a9G">佛说此经已，<a id="a-9H"></a>诸比丘闻佛所说，<a id="a-9I"></a>欢喜奉行。</p>
  <p id="a9J">如是我闻：<a id="a-9K"></a>一时，<a id="a-9L"></a>佛住舍卫国祇树给孤独园。</p>
  <p id="a9M">尔时，<a id="a-9N"></a>世尊告诸比丘：<a id="a-9O"></a>“我当说学及无学。<a id="a-9P"></a>谛听！<a id="a-9Q"></a>善思念之！</p>
  <p id="a9R">“何等为学？<a id="a-9S"></a>谓学正见成就，<a id="a-9T"></a>学正志、<a id="a-9U"></a>正语、<a id="a-9V"></a>正业、<a id="a-9W"></a>正命、<a id="a-9X"></a>正方便、<a id="a-9Y"></a>正念、<a id="a-9Z"></a>正定成就，<a id="a-9a"></a>是名为学。</p>
  <p id="a9b">“何等为无学？<a id="a-9c"></a>谓无学正见成就，<a id="a-9d"></a>无学正志、<a id="a-9e"></a>正语、<a id="a-9f"></a>正业、<a id="a-9g"></a>正命、<a id="a-9h"></a>正方便、<a id="a-9i"></a>正念、<a id="a-9j"></a>正定成就，<a id="a-9k"></a>是名无学。<a id="a-9l"></a>”</p>
  <p id="a9m">佛说此经已，<a id="a-9n"></a>诸比丘闻佛所说，<a id="a-9o"></a>欢喜奉行。</p>
  <p id="a9p">如学、<a id="a-9q"></a>无学，<a id="a-9r"></a>如是正士、<a id="a-9s"></a>如是大士亦如是说。</p>
  <p id="a9t">如是我闻：<a id="a-9u"></a>一时，<a id="a-9v"></a>佛住舍卫国祇树给孤独园。</p>
  <p id="a9w">尔时，<a id="a-9x"></a>世尊告诸比丘：<a id="a-9y"></a>“我当说圣漏尽。<a id="a-9z"></a>云何为圣漏尽？<a id="a-A0"></a>谓无学正见成就，<a id="a-A1"></a>乃至无学正定成就，<a id="a-A2"></a>是名圣漏尽。<a id="a-A3"></a>”</p>
  <p id="aA4">佛说此经已，<a id="a-A5"></a>诸比丘闻佛所说，<a id="a-A6"></a>欢喜奉行。</p>
  <p id="aA7">如是我闻：<a id="a-A8"></a>一时，<a id="a-A9"></a>佛住舍卫国祇树给孤独园。</p>
  <p id="aAA">尔时，<a id="a-AB"></a>世尊告诸比丘：<a id="a-AC"></a>“我今当说八圣道分。<a id="a-AD"></a>何等为八？<a id="a-AE"></a>谓正见、<a id="a-AF"></a>正志、<a id="a-AG"></a>正语、<a id="a-AH"></a>正业、<a id="a-AI"></a>正命、<a id="a-AJ"></a>正方便、<a id="a-AK"></a>正念、<a id="a-AL"></a>正定。<a id="a-AM"></a>”</p>
  <p id="aAN">佛说此经已，<a id="a-AO"></a>诸比丘闻佛所说，<a id="a-AP"></a>欢喜奉行。</p>
  <p id="aAQ">如是我闻：<a id="a-AR"></a>一时，<a id="a-AS"></a>佛住舍卫国祇树给孤独园。</p>
  <p id="aAT">尔时，<a id="a-AU"></a>世尊告诸比丘：<a id="a-AV"></a>“我今当说修八圣道。<a id="a-AW"></a>谛听！<a id="a-AX"></a>善思！<a id="a-AY"></a>何等为修八圣道？<a id="a-AZ"></a>是比丘修正见，<a id="a-Aa"></a>依远离、<a id="a-Ab"></a>依无欲、<a id="a-Ac"></a>依灭、<a id="a-Ad"></a>向于舍；<a id="a-Ae"></a>修正志、<a id="a-Af"></a>正语、<a id="a-Ag"></a>正业、<a id="a-Ah"></a>正命、<a id="a-Ai"></a>正方便、<a id="a-Aj"></a>正念、<a id="a-Ak"></a>正定，<a id="a-Al"></a>依远离、<a id="a-Am"></a>依无欲、<a id="a-An"></a>依灭、<a id="a-Ao"></a>向于舍，<a id="a-Ap"></a>是名修八圣道。<a id="a-Aq"></a>”</p>
  <p id="aAr">佛说此经已，<a id="a-As"></a>诸比丘闻佛所说，<a id="a-At"></a>欢喜奉行。</p>
  <p id="aAu">如是我闻：<a id="a-Av"></a>一时，<a id="a-Aw"></a>佛住舍卫国祇树给孤独园。</p>
  <p id="aAx">尔时，<a id="a-Ay"></a>世尊告诸比丘：<a id="a-Az"></a>“我今当说比丘过去已修八圣道，<a id="a-B0"></a>未来当修八圣道。<a id="a-B1"></a>……乃至……。<a id="a-B2"></a>”</p>
  <p id="aB3">诸比丘闻佛所说，<a id="a-B4"></a>欢喜奉行。</p>
  <p id="aB5">如是我闻：<a id="a-B6"></a>一时，<a id="a-B7"></a>佛住舍卫国祇树给孤独园。</p>
  <p id="aB8">尔时，<a id="a-B9"></a>世尊告诸比丘：<a id="a-BA"></a>“若比丘正见清净鲜白，<a id="a-BB"></a>无诸过患，<a id="a-BC"></a>离诸烦恼，<a id="a-BD"></a>未起不起，<a id="a-BE"></a>唯除佛所调伏，<a id="a-BF"></a>乃至正定亦如是说。<a id="a-BG"></a>若正见清净鲜白，<a id="a-BH"></a>无诸过患，<a id="a-BI"></a>离诸烦恼，<a id="a-BJ"></a>未起能起，<a id="a-BK"></a>乃至正定亦如是说。<a id="a-BL"></a>”</p>
  <p id="aBM">佛说此经已，<a id="a-BN"></a>诸比丘闻佛所说，<a id="a-BO"></a>欢喜奉行。</p>
  <p id="aBP">如除佛所调，<a id="a-BQ"></a>除善逝所调，<a id="a-BR"></a>亦如上说。</p>
  <p id="aBS">如是我闻：<a id="a-BT"></a>一时，<a id="a-BU"></a>佛住舍卫国祇树给孤独园。</p>
  <p id="aBV">尔时，<a id="a-BW"></a>世尊告诸比丘：<a id="a-BX"></a>“说不善聚者，<a id="a-BY"></a>谓五盖，<a id="a-BZ"></a>是为正说。<a id="a-Ba"></a>所以者何？<a id="a-Bb"></a>纯一不善聚者，<a id="a-Bc"></a>所谓五盖。<a id="a-Bd"></a>何等为五？<a id="a-Be"></a>谓贪欲盖，<a id="a-Bf"></a>瞋恚、<a id="a-Bg"></a>睡眠、<a id="a-Bh"></a>掉悔、<a id="a-Bi"></a>疑盖。<a id="a-Bj"></a>说善法聚者，<a id="a-Bk"></a>所谓八圣道，<a id="a-Bl"></a>是名正说。<a id="a-Bm"></a>所以者何？<a id="a-Bn"></a>纯一满净善聚者，<a id="a-Bo"></a>谓八圣道。<a id="a-Bp"></a>何等为八？<a id="a-Bq"></a>谓正见、<a id="a-Br"></a>正志、<a id="a-Bs"></a>正语、<a id="a-Bt"></a>正业、<a id="a-Bu"></a>正命、<a id="a-Bv"></a>正方便、<a id="a-Bw"></a>正念、<a id="a-Bx"></a>正定。<a id="a-By"></a>”</p>
  <p id="aBz">佛说此经已，<a id="a-C0"></a>诸比丘闻佛所说，<a id="a-C1"></a>欢喜奉行。</p>
  <p id="aC2">如是我闻：<a id="a-C3"></a>一时，<a id="a-C4"></a>佛住王舍城山谷精舍。</p>
  <p id="aC5">时，<a id="a-C6"></a>尊者阿难独一静处，<a id="a-C7"></a>作如是念：<a id="a-C8"></a>“半梵行者，<a id="a-C9"></a>谓善知识、<a id="a-CA"></a>善伴党、<a id="a-CB"></a>善随从。<a id="a-CC"></a>”乃至佛告阿难：<a id="a-CD"></a>“纯一满净具梵行者，<a id="a-CE"></a>谓善知识。<a id="a-CF"></a>所以者何？<a id="a-CG"></a>我为善知识故，<a id="a-CH"></a>令诸众生修习正见，<a id="a-CI"></a>依远离、<a id="a-CJ"></a>依无欲、<a id="a-CK"></a>依灭、<a id="a-CL"></a>向于舍，<a id="a-CM"></a>乃至修正定，<a id="a-CN"></a>依远离、<a id="a-CO"></a>依无欲、<a id="a-CP"></a>依灭、<a id="a-CQ"></a>向于舍。<a id="a-CR"></a>”</p>
  <p id="aCS">佛说此经已，<a id="a-CT"></a>尊者阿难闻佛所说，<a id="a-CU"></a>欢喜奉行。</p>
  <p id="aCV">如是我闻：<a id="a-CW"></a>一时，<a id="a-CX"></a>佛住舍卫国祇树给孤独园。</p>
  <p id="aCY">尔时，<a id="a-CZ"></a>尊者阿难晨朝著衣持钵，<a id="a-Ca"></a>入舍卫城乞食。</p>
  <p id="aCb">时，<a id="a-Cc"></a>有生闻婆罗门乘白马车，<a id="a-Cd"></a>众多年少翼从，<a id="a-Ce"></a>白马、<a id="a-Cf"></a>白车、<a id="a-Cg"></a>白鞚、<a id="a-Ch"></a>白鞭，<a id="a-Ci"></a>头著白帽、<a id="a-Cj"></a>白伞盖，<a id="a-Ck"></a>手执白拂，<a id="a-Cl"></a>著白衣服、<a id="a-Cm"></a>白璎珞，<a id="a-Cn"></a>白香涂身，<a id="a-Co"></a>翼从皆白，<a id="a-Cp"></a>出舍卫城，<a id="a-Cq"></a>欲至林中教授读诵，<a id="a-Cr"></a>众人见之咸言：<a id="a-Cs"></a>“善乘！<a id="a-Ct"></a>善乘！<a id="a-Cu"></a>谓婆罗门乘。<a id="a-Cv"></a>”</p>
  <p id="aCw">时，<a id="a-Cx"></a>尊者阿难见婆罗门眷属、<a id="a-Cy"></a>众具一切皆白，<a id="a-Cz"></a>见已，<a id="a-D0"></a>入城乞食。<a id="a-D1"></a>还精舍，<a id="a-D2"></a>举衣钵，<a id="a-D3"></a>洗足已，<a id="a-D4"></a>往诣佛所，<a id="a-D5"></a>稽首礼足，<a id="a-D6"></a>退坐一面，<a id="a-D7"></a>白佛言：<a id="a-D8"></a>“世尊，<a id="a-D9"></a>今日晨朝著衣持钵，<a id="a-DA"></a>入舍卫城乞食，<a id="a-DB"></a>见生闻婆罗门乘白马车，<a id="a-DC"></a>眷属、<a id="a-DD"></a>众具一切皆白，<a id="a-DE"></a>众人唱言：<a id="a-DF"></a>‘善乘！<a id="a-DG"></a>善乘！<a id="a-DH"></a>谓婆罗门乘。<a id="a-DI"></a>’云何，<a id="a-DJ"></a>世尊，<a id="a-DK"></a>于正法、<a id="a-DL"></a>律，<a id="a-DM"></a>为是世人乘？<a id="a-DN"></a>为是婆罗门乘？<a id="a-DO"></a>”</p>
  <p id="aDP">佛告阿难：<a id="a-DQ"></a>“是世人乘，<a id="a-DR"></a>非我法、<a id="a-DS"></a>律婆罗门乘也。<a id="a-DT"></a>阿难，<a id="a-DU"></a>我正法、<a id="a-DV"></a>律乘、<a id="a-DW"></a>天乘、<a id="a-DX"></a>婆罗门乘、<a id="a-DY"></a>大乘，<a id="a-DZ"></a>能调伏烦恼军者。<a id="a-Da"></a>谛听！<a id="a-Db"></a>善思！<a id="a-Dc"></a>当为汝说。<a id="a-Dd"></a>阿难，<a id="a-De"></a>何等为正法律乘、<a id="a-Df"></a>天乘、<a id="a-Dg"></a>婆罗门乘、<a id="a-Dh"></a>大乘，<a id="a-Di"></a>能调伏烦恼军者？<a id="a-Dj"></a>谓八正道，<a id="a-Dk"></a>正见乃至正定。<a id="a-Dl"></a>阿难，<a id="a-Dm"></a>是名正法律乘、<a id="a-Dn"></a>天乘、<a id="a-Do"></a>梵乘、<a id="a-Dp"></a>大乘，<a id="a-Dq"></a>能调伏烦恼军者。<a id="a-Dr"></a>”</p>
  <p id="aDs">尔时，<a id="a-Dt"></a>世尊即说偈言：</p>
  <p id="aDu">“信戒为法轭，<a id="a-Dv"></a>惭愧为长縻，</p>
  <p id="aDw">正念善护持，<a id="a-Dx"></a>以为善御者。</p>
  <p id="aDy">舍三昧为辕，<a id="a-Dz"></a>智慧精进轮，</p>
  <p id="aE0">无著忍辱铠，<a id="a-E1"></a>安隐如法行。</p>
  <p id="aE2">直进不退还，<a id="a-E3"></a>永之无忧处，</p>
  <p id="aE4">智士乘战车，<a id="a-E5"></a>摧伏无智怨。<a id="a-E6"></a>”</p>
  <p id="aE7">如是我闻：<a id="a-E8"></a>一时，<a id="a-E9"></a>佛住舍卫国祇树给孤独园。</p>
  <p id="aEA">尔时，<a id="a-EB"></a>世尊告诸比丘：<a id="a-EC"></a>“应离邪见，<a id="a-ED"></a>应断邪见。<a id="a-EE"></a>若邪见不可断者，<a id="a-EF"></a>我终不说应离、<a id="a-EG"></a>断邪见；<a id="a-EH"></a>以邪见可断故，<a id="a-EI"></a>我说比丘当离邪见。<a id="a-EJ"></a>若不离邪见者，<a id="a-EK"></a>邪见当作非义不饶益苦，<a id="a-EL"></a>是故我说当离邪见。<a id="a-EM"></a>如是邪志、<a id="a-EN"></a>邪语、<a id="a-EO"></a>邪业、<a id="a-EP"></a>邪命、<a id="a-EQ"></a>邪方便、<a id="a-ER"></a>邪念、<a id="a-ES"></a>邪定亦如是说。</p>
  <p id="aET">“诸比丘，<a id="a-EU"></a>离邪见已，<a id="a-EV"></a>当修正见。<a id="a-EW"></a>若不得修正见者，<a id="a-EX"></a>我终不说修习正见；<a id="a-EY"></a>以得修正见故，<a id="a-EZ"></a>我说比丘应修正见。<a id="a-Ea"></a>若不修正见者，<a id="a-Eb"></a>当作非义不饶益苦；<a id="a-Ec"></a>以不修正见，<a id="a-Ed"></a>作非义不饶益苦故，<a id="a-Ee"></a>是故我说当修正见，<a id="a-Ef"></a>以义饶益，<a id="a-Eg"></a>常得安乐。<a id="a-Eh"></a>是故，<a id="a-Ei"></a>比丘，<a id="a-Ej"></a>当修正见。<a id="a-Ek"></a>如是正志、<a id="a-El"></a>正语、<a id="a-Em"></a>正业、<a id="a-En"></a>正命、<a id="a-Eo"></a>正方便、<a id="a-Ep"></a>正念、<a id="a-Eq"></a>正定亦如是说。<a id="a-Er"></a>”</p>
  <p id="aEs">佛说此经已，<a id="a-Et"></a>诸比丘闻佛所说，<a id="a-Eu"></a>欢喜奉行。</p>
  <p id="aEv">如是我闻：<a id="a-Ew"></a>一时，<a id="a-Ex"></a>佛住舍卫国祇树给孤独园。</p>
  <p id="aEy">时，<a id="a-Ez"></a>有生闻婆罗门来诣佛所，<a id="a-F0"></a>与世尊面相问讯慰劳，<a id="a-F1"></a>问讯慰劳已，<a id="a-F2"></a>退坐一面，<a id="a-F3"></a>白佛言：<a id="a-F4"></a>“瞿昙，<a id="a-F5"></a>谓非彼岸及彼岸。<a id="a-F6"></a>瞿昙，<a id="a-F7"></a>云何非彼岸？<a id="a-F8"></a>云何彼岸？<a id="a-F9"></a>”</p>
  <p id="aFA">佛告婆罗门：<a id="a-FB"></a>“邪见者，<a id="a-FC"></a>非彼岸；<a id="a-FD"></a>正见者，<a id="a-FE"></a>是彼岸。<a id="a-FF"></a>邪志、<a id="a-FG"></a>邪语、<a id="a-FH"></a>邪业、<a id="a-FI"></a>邪命、<a id="a-FJ"></a>邪方便、<a id="a-FK"></a>邪念、<a id="a-FL"></a>邪定非彼岸；<a id="a-FM"></a>正见是彼岸，<a id="a-FN"></a>正志、<a id="a-FO"></a>正语、<a id="a-FP"></a>正业、<a id="a-FQ"></a>正命、<a id="a-FR"></a>正方便、<a id="a-FS"></a>正念、<a id="a-FT"></a>正定是彼岸。<a id="a-FU"></a>”</p>
  <p id="aFV">尔时，<a id="a-FW"></a>世尊即说偈言：</p>
  <p id="aFX">“希有诸人民，<a id="a-FY"></a>能度于彼岸；</p>
  <p id="aFZ">一切诸世间，<a id="a-Fa"></a>徘徊游此岸。</p>
  <p id="aFb">于此正法律，<a id="a-Fc"></a>能善随顺者，</p>
  <p id="aFd">斯等能度彼，<a id="a-Fe"></a>生死难度岸。<a id="a-Ff"></a>”</p>
  <p id="aFg">时，<a id="a-Fh"></a>生闻婆罗门闻佛所说，<a id="a-Fi"></a>欢喜随喜，<a id="a-Fj"></a>从座起去。</p>
  <p id="aFk">如是，<a id="a-Fl"></a>异比丘问尊者阿难、<a id="a-Fm"></a>问佛、<a id="a-Fn"></a>问诸比丘，<a id="a-Fo"></a>此三经亦如上说。</p>
  <p id="aFp">如是我闻：<a id="a-Fq"></a>一时，<a id="a-Fr"></a>佛住舍卫国祇树给孤独园。</p>
  <p id="aFs">尔时，<a id="a-Ft"></a>世尊告诸比丘：<a id="a-Fu"></a>“于内法中，<a id="a-Fv"></a>我不见一法能令未生恶不善法生，<a id="a-Fw"></a>已生者重生令增广，<a id="a-Fx"></a>如说不正思惟者。<a id="a-Fy"></a>诸比丘，<a id="a-Fz"></a>不正思惟者，<a id="a-G0"></a>未起邪见令起，<a id="a-G1"></a>已起重生令增广。<a id="a-G2"></a>如是邪志、<a id="a-G3"></a>邪语、<a id="a-G4"></a>邪业、<a id="a-G5"></a>邪命、<a id="a-G6"></a>邪方便、<a id="a-G7"></a>邪念、<a id="a-G8"></a>邪定亦如是说。</p>
  <p id="aG9">“诸比丘，<a id="a-GA"></a>于内法中，<a id="a-GB"></a>我不见一法令未生恶不善法不生，<a id="a-GC"></a>已生恶不善法令灭，<a id="a-GD"></a>如说正思惟者。<a id="a-GE"></a>诸比丘，<a id="a-GF"></a>正思惟者，<a id="a-GG"></a>未生邪见令不生，<a id="a-GH"></a>已生者令灭。<a id="a-GI"></a>如邪见，<a id="a-GJ"></a>邪志、<a id="a-GK"></a>邪语、<a id="a-GL"></a>邪业、<a id="a-GM"></a>邪命、<a id="a-GN"></a>邪方便、<a id="a-GO"></a>邪念、<a id="a-GP"></a>邪定亦如是说。<a id="a-GQ"></a>”</p>
  <p id="aGR">佛说此经已，<a id="a-GS"></a>诸比丘闻佛所说，<a id="a-GT"></a>欢喜奉行。</p>
  <p id="aGU">如是我闻：<a id="a-GV"></a>一时，<a id="a-GW"></a>佛住舍卫国祇树给孤独园。</p>
  <p id="aGX">尔时，<a id="a-GY"></a>世尊告诸比丘：<a id="a-GZ"></a>“于内法中，<a id="a-Ga"></a>我不见一法令未生善法不生，<a id="a-Gb"></a>已生善法令退，<a id="a-Gc"></a>如说不正思惟者。<a id="a-Gd"></a>诸比丘，<a id="a-Ge"></a>不正思惟者，<a id="a-Gf"></a>未生正见令不生，<a id="a-Gg"></a>已生正见令退。<a id="a-Gh"></a>如是未生正志、<a id="a-Gi"></a>正语、<a id="a-Gj"></a>正业、<a id="a-Gk"></a>正命、<a id="a-Gl"></a>正方便、<a id="a-Gm"></a>正念、<a id="a-Gn"></a>正定令不生，<a id="a-Go"></a>已生者令退。</p>
  <p id="aGp">“诸比丘，<a id="a-Gq"></a>于内法中，<a id="a-Gr"></a>我不见一法令未生善法令生，<a id="a-Gs"></a>已生善法重生令增广，<a id="a-Gt"></a>如说正思惟者。<a id="a-Gu"></a>诸比丘，<a id="a-Gv"></a>正思惟者，<a id="a-Gw"></a>未生正见令生，<a id="a-Gx"></a>已生正见重生令增广。<a id="a-Gy"></a>如是未生正志、<a id="a-Gz"></a>正语、<a id="a-H0"></a>正业、<a id="a-H1"></a>正命、<a id="a-H2"></a>正方便、<a id="a-H3"></a>正念、<a id="a-H4"></a>正定令生，<a id="a-H5"></a>已生者重生令增广。<a id="a-H6"></a>”</p>
  <p id="aH7">佛说此经已，<a id="a-H8"></a>诸比丘闻佛所说，<a id="a-H9"></a>欢喜奉行。</p>
  <p id="aHA">如是我闻：<a id="a-HB"></a>一时，<a id="a-HC"></a>佛住舍卫国祇树给孤独园。</p>
  <p id="aHD">尔时，<a id="a-HE"></a>世尊告诸比丘：<a id="a-HF"></a>“于内法中，<a id="a-HG"></a>我不见一法令未生恶不善法生，<a id="a-HH"></a>已生恶不善法重生令增广，<a id="a-HI"></a>未生善法不生，<a id="a-HJ"></a>已生者令退，<a id="a-HK"></a>所谓不正思惟。<a id="a-HL"></a>诸比丘，<a id="a-HM"></a>不正思惟者，<a id="a-HN"></a>未生邪见令生，<a id="a-HO"></a>已生者重生令增广，<a id="a-HP"></a>未生正见令不生，<a id="a-HQ"></a>已生者令退。<a id="a-HR"></a>如是未生邪志、<a id="a-HS"></a>邪语、<a id="a-HT"></a>邪业、<a id="a-HU"></a>邪命、<a id="a-HV"></a>邪方便、<a id="a-HW"></a>邪念、<a id="a-HX"></a>邪定令生，<a id="a-HY"></a>已生者重生令增广；<a id="a-HZ"></a>未生正志、<a id="a-Ha"></a>正语、<a id="a-Hb"></a>正业、<a id="a-Hc"></a>正命、<a id="a-Hd"></a>正方便、<a id="a-He"></a>正念、<a id="a-Hf"></a>正定不生，<a id="a-Hg"></a>已生者令退。</p>
  <p id="aHh">“诸比丘，<a id="a-Hi"></a>我于内法中，<a id="a-Hj"></a>不见一法令未生恶不善法令不生，<a id="a-Hk"></a>已生恶不善法令灭，<a id="a-Hl"></a>未生善法令生，<a id="a-Hm"></a>已生善法重生令增广，<a id="a-Hn"></a>如说正思惟。<a id="a-Ho"></a>诸比丘，<a id="a-Hp"></a>正思惟者，<a id="a-Hq"></a>令未生邪见不生，<a id="a-Hr"></a>已生邪见令灭，<a id="a-Hs"></a>未生正见令生，<a id="a-Ht"></a>已生正见重生令增广。<a id="a-Hu"></a>如是未生邪志、<a id="a-Hv"></a>邪语、<a id="a-Hw"></a>邪业、<a id="a-Hx"></a>邪命、<a id="a-Hy"></a>邪方便、<a id="a-Hz"></a>邪念、<a id="a-I0"></a>邪定令不生，<a id="a-I1"></a>已生者令灭；<a id="a-I2"></a>未生正志、<a id="a-I3"></a>正语、<a id="a-I4"></a>正业、<a id="a-I5"></a>正命、<a id="a-I6"></a>正方便、<a id="a-I7"></a>正念、<a id="a-I8"></a>正定令生，<a id="a-I9"></a>已生者重生令增广。<a id="a-IA"></a>”</p>
  <p id="aIB">佛说此经已，<a id="a-IC"></a>诸比丘闻佛所说，<a id="a-ID"></a>欢喜奉行。</p>
  <p id="aIE">如是我闻：<a id="a-IF"></a>一时，<a id="a-IG"></a>佛住舍卫国祇树给孤独园。</p>
  <p id="aIH">尔时，<a id="a-II"></a>世尊告诸比丘：<a id="a-IJ"></a>“于外法中，<a id="a-IK"></a>我不见一法令未生恶不善法生，<a id="a-IL"></a>已生恶不善法重生令增广，<a id="a-IM"></a>如说恶知识、<a id="a-IN"></a>恶伴党、<a id="a-IO"></a>恶随从。<a id="a-IP"></a>诸比丘，<a id="a-IQ"></a>恶知识、<a id="a-IR"></a>恶伴党、<a id="a-IS"></a>恶随从者，<a id="a-IT"></a>能令未生邪见令生，<a id="a-IU"></a>已生邪见重生令增广。<a id="a-IV"></a>如是未生邪志、<a id="a-IW"></a>邪语、<a id="a-IX"></a>邪业、<a id="a-IY"></a>邪命、<a id="a-IZ"></a>邪方便、<a id="a-Ia"></a>邪念、<a id="a-Ib"></a>邪定令生，<a id="a-Ic"></a>已生者重生令增广。</p>
  <p id="aId">“诸比丘，<a id="a-Ie"></a>外法中，<a id="a-If"></a>我不见一法令未生恶不善法不生，<a id="a-Ig"></a>已生恶不善法令灭，<a id="a-Ih"></a>如说善知识、<a id="a-Ii"></a>善伴党、<a id="a-Ij"></a>善随从。<a id="a-Ik"></a>诸比丘，<a id="a-Il"></a>善知识、<a id="a-Im"></a>善伴党、<a id="a-In"></a>善随从者，<a id="a-Io"></a>能令未生邪见不生，<a id="a-Ip"></a>已生邪见令灭；<a id="a-Iq"></a>未生邪志、<a id="a-Ir"></a>邪语、<a id="a-Is"></a>邪业、<a id="a-It"></a>邪命、<a id="a-Iu"></a>邪方便、<a id="a-Iv"></a>邪念、<a id="a-Iw"></a>邪定不生，<a id="a-Ix"></a>已生者令灭。<a id="a-Iy"></a>”</p>
  <p id="aIz">佛说此经已，<a id="a-J0"></a>诸比丘闻佛所说，<a id="a-J1"></a>欢喜奉行。</p>
  <p id="aJ2">如是我闻：<a id="a-J3"></a>一时，<a id="a-J4"></a>佛住舍卫国祇树给孤独园。</p>
  <p id="aJ5">尔时，<a id="a-J6"></a>世尊告诸比丘：<a id="a-J7"></a>“于外法中，<a id="a-J8"></a>我不见一法能令未生善法生，<a id="a-J9"></a>已生善法重生令增广，<a id="a-JA"></a>如说善知识、<a id="a-JB"></a>善伴党、<a id="a-JC"></a>善随从。<a id="a-JD"></a>诸比丘，<a id="a-JE"></a>善知识、<a id="a-JF"></a>善伴党、<a id="a-JG"></a>善随从者，<a id="a-JH"></a>能令未生正见生，<a id="a-JI"></a>已生正见重生令增广。<a id="a-JJ"></a>如是未生正志、<a id="a-JK"></a>正语、<a id="a-JL"></a>正业、<a id="a-JM"></a>正命、<a id="a-JN"></a>正方便、<a id="a-JO"></a>正念、<a id="a-JP"></a>正定令生，<a id="a-JQ"></a>已生者重生令增广。<a id="a-JR"></a>”</p>
  <p id="aJS">佛说此经已，<a id="a-JT"></a>诸比丘闻佛所说，<a id="a-JU"></a>欢喜奉行。</p>
  <p id="aJV">如是我闻：<a id="a-JW"></a>一时，<a id="a-JX"></a>佛住舍卫国祇树给孤独园。</p>
  <p id="aJY">尔时，<a id="a-JZ"></a>世尊告诸比丘：<a id="a-Ja"></a>“于外法中，<a id="a-Jb"></a>我不见一法能令未生恶不善法生，<a id="a-Jc"></a>已生恶不善法重生令增广，<a id="a-Jd"></a>未生善法不生，<a id="a-Je"></a>已生善法令灭，<a id="a-Jf"></a>如说恶知识、<a id="a-Jg"></a>恶伴党、<a id="a-Jh"></a>恶随从。<a id="a-Ji"></a>诸比丘，<a id="a-Jj"></a>恶知识、<a id="a-Jk"></a>恶伴党、<a id="a-Jl"></a>恶随从者，<a id="a-Jm"></a>能令未生邪见令生，<a id="a-Jn"></a>已生邪见者重生令增增，<a id="a-Jo"></a>未生正见不生，<a id="a-Jp"></a>已生正见令退。<a id="a-Jq"></a>如是未生邪志、<a id="a-Jr"></a>邪语、<a id="a-Js"></a>邪业、<a id="a-Jt"></a>邪命、<a id="a-Ju"></a>邪方便、<a id="a-Jv"></a>邪念、<a id="a-Jw"></a>邪定令生，<a id="a-Jx"></a>已生者重生令增广；<a id="a-Jy"></a>未生正志、<a id="a-Jz"></a>正语、<a id="a-K0"></a>正业、<a id="a-K1"></a>正命、<a id="a-K2"></a>正方便、<a id="a-K3"></a>正念、<a id="a-K4"></a>正定令不生，<a id="a-K5"></a>已生者令退。</p>
  <p id="aK6">“诸比丘，<a id="a-K7"></a>于外法中，<a id="a-K8"></a>我不见一法能令未生恶不善法不生，<a id="a-K9"></a>已生恶不善法令灭，<a id="a-KA"></a>未生善法令生，<a id="a-KB"></a>已生善法重生令增广，<a id="a-KC"></a>如说善知识、<a id="a-KD"></a>善伴党、<a id="a-KE"></a>善随从。<a id="a-KF"></a>诸比丘，<a id="a-KG"></a>善知识、<a id="a-KH"></a>善伴党、<a id="a-KI"></a>善随从者，<a id="a-KJ"></a>能令未生邪见不生，<a id="a-KK"></a>已生邪见令灭，<a id="a-KL"></a>未生正见令生，<a id="a-KM"></a>已生正见重生令增广。<a id="a-KN"></a>如是未生邪志、<a id="a-KO"></a>邪语、<a id="a-KP"></a>邪业、<a id="a-KQ"></a>邪命、<a id="a-KR"></a>邪方便、<a id="a-KS"></a>邪念、<a id="a-KT"></a>邪定令不生，<a id="a-KU"></a>已生者令灭；<a id="a-KV"></a>未生正志、<a id="a-KW"></a>正语、<a id="a-KX"></a>正业、<a id="a-KY"></a>正命、<a id="a-KZ"></a>正方便、<a id="a-Ka"></a>正念、<a id="a-Kb"></a>正定令生，<a id="a-Kc"></a>已生者重生令增广。<a id="a-Kd"></a>”</p>
  <p id="aKe">佛说此经已，<a id="a-Kf"></a>诸比丘闻佛所说，<a id="a-Kg"></a>欢喜奉行。</p>
  <p id="aKh">如是我闻：<a id="a-Ki"></a>一时，<a id="a-Kj"></a>佛住舍卫国祇树给孤独园。</p>
  <p id="aKk">尔时，<a id="a-Kl"></a>世尊告诸比丘：<a id="a-Km"></a>“于内法中，<a id="a-Kn"></a>我不见一法能令未生恶不善法生，<a id="a-Ko"></a>已生者重生令增广，<a id="a-Kp"></a>未生善法不生，<a id="a-Kq"></a>已生者令退，<a id="a-Kr"></a>如说不正思惟。<a id="a-Ks"></a>诸比丘，<a id="a-Kt"></a>不正思惟者，<a id="a-Ku"></a>能令未生邪见生，<a id="a-Kv"></a>已生邪见令重生增广，<a id="a-Kw"></a>未生正见不生，<a id="a-Kx"></a>已生正见令退。</p>
  <p id="aKy">“诸比丘，<a id="a-Kz"></a>于内法中，<a id="a-L0"></a>我不见一法能令未生恶不善法不生，<a id="a-L1"></a>已生恶不善法令灭，<a id="a-L2"></a>未生善法令生，<a id="a-L3"></a>已生善法重生令增广，<a id="a-L4"></a>如说正思惟。<a id="a-L5"></a>诸比丘，<a id="a-L6"></a>正思惟者，<a id="a-L7"></a>能令未生邪见不生，<a id="a-L8"></a>已生者令灭，<a id="a-L9"></a>未生正见令生，<a id="a-LA"></a>已生者重生令增广。<a id="a-LB"></a>”</p>
  <p id="aLC">佛说此经已，<a id="a-LD"></a>诸比丘闻佛所说，<a id="a-LE"></a>欢喜奉行。</p>
  <p id="aLF">如说邪见、<a id="a-LG"></a>正见，<a id="a-LH"></a>如是邪志、<a id="a-LI"></a>正志，<a id="a-LJ"></a>邪语、<a id="a-LK"></a>正语，<a id="a-LL"></a>邪业、<a id="a-LM"></a>正业，<a id="a-LN"></a>邪命、<a id="a-LO"></a>正命，<a id="a-LP"></a>邪方便、<a id="a-LQ"></a>正方便，<a id="a-LR"></a>邪念、<a id="a-LS"></a>正念，<a id="a-LT"></a>邪定、<a id="a-LU"></a>正定，<a id="a-LV"></a>七经如上说。</p>
  <p id="aLW">如内法八经，<a id="a-LX"></a>如是外法八经亦如是说。</p>
  <p id="aLY">如是我闻：<a id="a-LZ"></a>一时，<a id="a-La"></a>佛住舍卫国祇树给孤独园。</p>
  <p id="aLb">尔时，<a id="a-Lc"></a>世尊告诸比丘：<a id="a-Ld"></a>“有非法、<a id="a-Le"></a>是法。<a id="a-Lf"></a>谛听！<a id="a-Lg"></a>善思！<a id="a-Lh"></a>当为汝说。<a id="a-Li"></a>何等为非法、<a id="a-Lj"></a>是法？<a id="a-Lk"></a>谓邪见非法、<a id="a-Ll"></a>正见是法，<a id="a-Lm"></a>乃至邪定非法、<a id="a-Ln"></a>正定是法。<a id="a-Lo"></a>”</p>
  <p id="aLp">佛说此经已，<a id="a-Lq"></a>诸比丘闻佛所说，<a id="a-Lr"></a>欢喜奉行。</p>
  <p id="aLs">如非法、<a id="a-Lt"></a>是法，<a id="a-Lu"></a>如是非律、<a id="a-Lv"></a>正律，<a id="a-Lw"></a>非圣、<a id="a-Lx"></a>是圣，<a id="a-Ly"></a>不善法、<a id="a-Lz"></a>善法，<a id="a-M0"></a>非习法、<a id="a-M1"></a>习法，<a id="a-M2"></a>非善哉法、<a id="a-M3"></a>善哉法，<a id="a-M4"></a>黑法、<a id="a-M5"></a>白法，<a id="a-M6"></a>非义、<a id="a-M7"></a>正义，<a id="a-M8"></a>卑法、<a id="a-M9"></a>胜法，<a id="a-MA"></a>有罪法、<a id="a-MB"></a>无罪法，<a id="a-MC"></a>应去法、<a id="a-MD"></a>不去法，<a id="a-ME"></a>一一经皆如上说。</p>
  <p id="aMF">如是我闻：<a id="a-MG"></a>一时，<a id="a-MH"></a>佛住拘睒弥国瞿师罗园。</p>
  <p id="aMI">尔时，<a id="a-MJ"></a>尊者阿难亦在彼住。<a id="a-MK"></a>有异婆罗门来诣尊者阿难所，<a id="a-ML"></a>与尊者阿难共相问讯慰劳，<a id="a-MM"></a>问讯慰劳已，<a id="a-MN"></a>退坐一面，<a id="a-MO"></a>白尊者阿难：<a id="a-MP"></a>“欲有所问，<a id="a-MQ"></a>宁有闲暇为记说不？<a id="a-MR"></a>”</p>
  <p id="aMS">阿难答言：<a id="a-MT"></a>“随汝所问，<a id="a-MU"></a>知者当答。<a id="a-MV"></a>”</p>
  <p id="aMW">婆罗门问：<a id="a-MX"></a>“尊者阿难，<a id="a-MY"></a>何故于沙门瞿昙所出家修梵行？<a id="a-MZ"></a>”</p>
  <p id="aMa">阿难答言：<a id="a-Mb"></a>“婆罗门，<a id="a-Mc"></a>为断故。<a id="a-Md"></a>”</p>
  <p id="aMe">复问：<a id="a-Mf"></a>“断何等？<a id="a-Mg"></a>”</p>
  <p id="aMh">答言：<a id="a-Mi"></a>“贪欲断，<a id="a-Mj"></a>瞋恚、<a id="a-Mk"></a>愚痴断。<a id="a-Ml"></a>”</p>
  <p id="aMm">又问：<a id="a-Mn"></a>“阿难，<a id="a-Mo"></a>有道有迹，<a id="a-Mp"></a>能断贪欲、<a id="a-Mq"></a>瞋恚、<a id="a-Mr"></a>愚痴耶？<a id="a-Ms"></a>”</p>
  <p id="aMt">阿难答言：<a id="a-Mu"></a>“有，<a id="a-Mv"></a>谓八圣道：<a id="a-Mw"></a>正见、<a id="a-Mx"></a>正志、<a id="a-My"></a>正语、<a id="a-Mz"></a>正业、<a id="a-N0"></a>正命、<a id="a-N1"></a>正方便、<a id="a-N2"></a>正念、<a id="a-N3"></a>正定。<a id="a-N4"></a>”</p>
  <p id="aN5">婆罗门言：<a id="a-N6"></a>“阿难，<a id="a-N7"></a>贤哉之道！<a id="a-N8"></a>贤哉之迹！<a id="a-N9"></a>修习多修习，<a id="a-NA"></a>能断斯等贪欲、<a id="a-NB"></a>恚、<a id="a-NC"></a>痴。<a id="a-ND"></a>”</p>
  <p id="aNE">尊者阿难说是法时，<a id="a-NF"></a>彼婆罗门闻其所说，<a id="a-NG"></a>欢喜随喜，<a id="a-NH"></a>从座起去。</p>
  <p id="aNI">如断贪、<a id="a-NJ"></a>恚、<a id="a-NK"></a>痴，<a id="a-NL"></a>如是调伏贪、<a id="a-NM"></a>恚、<a id="a-NN"></a>痴，<a id="a-NO"></a>及得涅槃，<a id="a-NP"></a>及厌离，<a id="a-NQ"></a>及不趣涅槃，<a id="a-NR"></a>及沙门义，<a id="a-NS"></a>及婆罗门义，<a id="a-NT"></a>及解脱，<a id="a-NU"></a>及苦断，<a id="a-NV"></a>及究竟苦边，<a id="a-NW"></a>及正尽苦，<a id="a-NX"></a>一一经皆如上说。</p>
  <p id="aNY">如是我闻：<a id="a-NZ"></a>一时，<a id="a-Na"></a>佛住舍卫国祇树给孤独园。</p>
  <p id="aNb">尔时，<a id="a-Nc"></a>世尊告诸比丘：<a id="a-Nd"></a>“有邪、<a id="a-Ne"></a>有正。<a id="a-Nf"></a>谛听！<a id="a-Ng"></a>善思！<a id="a-Nh"></a>当为汝说。<a id="a-Ni"></a>何等为邪？<a id="a-Nj"></a>谓邪见乃至邪定。<a id="a-Nk"></a>何等为正？<a id="a-Nl"></a>谓正见乃至正定。</p>
  <p id="aNm">“何等为正见？<a id="a-Nn"></a>谓说有施、<a id="a-No"></a>有说、<a id="a-Np"></a>有斋，<a id="a-Nq"></a>有善行、<a id="a-Nr"></a>有恶行，<a id="a-Ns"></a>有善恶行果报，<a id="a-Nt"></a>有此世、<a id="a-Nu"></a>有他世，<a id="a-Nv"></a>有父母、<a id="a-Nw"></a>有众生生，<a id="a-Nx"></a>有阿罗汉善到、<a id="a-Ny"></a>善向，<a id="a-Nz"></a>有此世、<a id="a-O0"></a>他世自知作证具足住：<a id="a-O1"></a>我生已尽，<a id="a-O2"></a>梵行已立，<a id="a-O3"></a>所作已作，<a id="a-O4"></a>自知不受后有。</p>
  <p id="aO5">“何等为正志？<a id="a-O6"></a>谓出要志、<a id="a-O7"></a>无恚志、<a id="a-O8"></a>不害志。</p>
  <p id="aO9">“何等为正语？<a id="a-OA"></a>谓离妄语、<a id="a-OB"></a>离两舌、<a id="a-OC"></a>离恶口、<a id="a-OD"></a>离绮语。</p>
  <p id="aOE">“何等为正业？<a id="a-OF"></a>谓离杀、<a id="a-OG"></a>盗、<a id="a-OH"></a>淫。</p>
  <p id="aOI">“何等为正命？<a id="a-OJ"></a>谓如法求衣服、<a id="a-OK"></a>饮食、<a id="a-OL"></a>卧具、<a id="a-OM"></a>汤药，<a id="a-ON"></a>非不如法。</p>
  <p id="aOO">“何等为正方便？<a id="a-OP"></a>谓欲、<a id="a-OQ"></a>精进、<a id="a-OR"></a>方便、<a id="a-OS"></a>出离、<a id="a-OT"></a>勤竞、<a id="a-OU"></a>堪能常行不退。</p>
  <p id="aOV">“何等为正念？<a id="a-OW"></a>谓念随顺，<a id="a-OX"></a>念不妄、<a id="a-OY"></a>不虚。</p>
  <p id="aOZ">“何等为正定？<a id="a-Oa"></a>谓住心不乱、<a id="a-Ob"></a>坚固、<a id="a-Oc"></a>摄持、<a id="a-Od"></a>寂止、<a id="a-Oe"></a>三昧、<a id="a-Of"></a>一心。<a id="a-Og"></a>”</p>
  <p id="aOh">佛说此经已，<a id="a-Oi"></a>诸比丘闻佛所说，<a id="a-Oj"></a>欢喜奉行。</p>
  <p id="aOk">如是我闻：<a id="a-Ol"></a>一时，<a id="a-Om"></a>佛住舍卫国祇树给孤独园。</p>
  <p id="aOn">尔时，<a id="a-Oo"></a>世尊告诸比丘，<a id="a-Op"></a>如上说，<a id="a-Oq"></a>差别者：<a id="a-Or"></a>“何等为正见？<a id="a-Os"></a>谓正见有二种。<a id="a-Ot"></a>有正见，<a id="a-Ou"></a>是世、<a id="a-Ov"></a>俗，<a id="a-Ow"></a>有漏、<a id="a-Ox"></a>有取，<a id="a-Oy"></a>转向善趣；<a id="a-Oz"></a>有正见，<a id="a-P0"></a>是圣、<a id="a-P1"></a>出世间，<a id="a-P2"></a>无漏、<a id="a-P3"></a>无取，<a id="a-P4"></a>正尽苦，<a id="a-P5"></a>转向苦边。<a id="a-P6"></a>何等为正见有漏、<a id="a-P7"></a>有取，<a id="a-P8"></a>向于善趣？<a id="a-P9"></a>若彼见有施、<a id="a-PA"></a>有说乃至知世间有阿罗汉，<a id="a-PB"></a>不受后有，<a id="a-PC"></a>是名世间正见，<a id="a-PD"></a>世、<a id="a-PE"></a>俗，<a id="a-PF"></a>有漏、<a id="a-PG"></a>有取，<a id="a-PH"></a>向于善趣。<a id="a-PI"></a>何等为正见是圣、<a id="a-PJ"></a>出世间，<a id="a-PK"></a>无漏、<a id="a-PL"></a>不取，<a id="a-PM"></a>正尽苦，<a id="a-PN"></a>转向苦边？<a id="a-PO"></a>谓圣弟子苦苦思惟，<a id="a-PP"></a>集、<a id="a-PQ"></a>灭、<a id="a-PR"></a>道道思惟，<a id="a-PS"></a>无漏思惟相应，<a id="a-PT"></a>于法选择，<a id="a-PU"></a>分别推求，<a id="a-PV"></a>觉知黠慧，<a id="a-PW"></a>开觉观察，<a id="a-PX"></a>是名正见是圣、<a id="a-PY"></a>出世间，<a id="a-PZ"></a>无漏、<a id="a-Pa"></a>不取，<a id="a-Pb"></a>正尽苦，<a id="a-Pc"></a>转向苦边。</p>
  <p id="aPd">“何等为正志？<a id="a-Pe"></a>谓正志有二种。<a id="a-Pf"></a>有正志，<a id="a-Pg"></a>世、<a id="a-Ph"></a>俗，<a id="a-Pi"></a>有漏、<a id="a-Pj"></a>有取，<a id="a-Pk"></a>向于善趣；<a id="a-Pl"></a>有正志，<a id="a-Pm"></a>是圣、<a id="a-Pn"></a>出世间，<a id="a-Po"></a>无漏、<a id="a-Pp"></a>不取，<a id="a-Pq"></a>正尽苦，<a id="a-Pr"></a>转向苦边。<a id="a-Ps"></a>何等为正志有世、<a id="a-Pt"></a>俗，<a id="a-Pu"></a>有漏、<a id="a-Pv"></a>有取，<a id="a-Pw"></a>向于善趣？<a id="a-Px"></a>谓正志出要觉、<a id="a-Py"></a>无恚觉、<a id="a-Pz"></a>不害觉，<a id="a-Q0"></a>是名正志世、<a id="a-Q1"></a>俗，<a id="a-Q2"></a>有漏、<a id="a-Q3"></a>有取，<a id="a-Q4"></a>向于善趣。<a id="a-Q5"></a>何等为正志是圣、<a id="a-Q6"></a>出世间，<a id="a-Q7"></a>无漏、<a id="a-Q8"></a>不取，<a id="a-Q9"></a>正尽苦，<a id="a-QA"></a>转向苦边？<a id="a-QB"></a>谓圣弟子苦苦思惟，<a id="a-QC"></a>集、<a id="a-QD"></a>灭、<a id="a-QE"></a>道道思惟，<a id="a-QF"></a>无漏思惟相应心法，<a id="a-QG"></a>分别自决意解，<a id="a-QH"></a>计数立意，<a id="a-QI"></a>是名正志是圣、<a id="a-QJ"></a>出世间，<a id="a-QK"></a>无漏、<a id="a-QL"></a>不取，<a id="a-QM"></a>正尽苦，<a id="a-QN"></a>转向苦边。</p>
  <p id="aQO">“何等为正语？<a id="a-QP"></a>正语有二种。<a id="a-QQ"></a>有正语，<a id="a-QR"></a>世、<a id="a-QS"></a>俗，<a id="a-QT"></a>有漏、<a id="a-QU"></a>有取，<a id="a-QV"></a>向于善趣；<a id="a-QW"></a>有正语，<a id="a-QX"></a>是圣、<a id="a-QY"></a>出世间，<a id="a-QZ"></a>无漏、<a id="a-Qa"></a>不取，<a id="a-Qb"></a>正尽苦，<a id="a-Qc"></a>转向苦边。<a id="a-Qd"></a>何等为正语世、<a id="a-Qe"></a>俗，<a id="a-Qf"></a>有漏、<a id="a-Qg"></a>有取，<a id="a-Qh"></a>向于善趣？<a id="a-Qi"></a>谓正语离妄语、<a id="a-Qj"></a>两舌、<a id="a-Qk"></a>恶口、<a id="a-Ql"></a>绮语，<a id="a-Qm"></a>是名正语世、<a id="a-Qn"></a>俗，<a id="a-Qo"></a>有漏、<a id="a-Qp"></a>有取，<a id="a-Qq"></a>向于善趣。<a id="a-Qr"></a>何等正语是圣、<a id="a-Qs"></a>出世间，<a id="a-Qt"></a>无漏、<a id="a-Qu"></a>不取，<a id="a-Qv"></a>正尽苦，<a id="a-Qw"></a>转向苦边？<a id="a-Qx"></a>谓圣弟子苦苦思惟，<a id="a-Qy"></a>集、<a id="a-Qz"></a>灭、<a id="a-R0"></a>道道思惟，<a id="a-R1"></a>除邪命，<a id="a-R2"></a>念口四恶行、<a id="a-R3"></a>诸余口恶行，<a id="a-R4"></a>离于彼，<a id="a-R5"></a>无漏、<a id="a-R6"></a>远离、<a id="a-R7"></a>不著，<a id="a-R8"></a>固守、<a id="a-R9"></a>摄持不犯，<a id="a-RA"></a>不度时节，<a id="a-RB"></a>不越限防，<a id="a-RC"></a>是名正语是圣、<a id="a-RD"></a>出世间，<a id="a-RE"></a>无漏、<a id="a-RF"></a>不取，<a id="a-RG"></a>正尽苦，<a id="a-RH"></a>转向苦边。</p>
  <p id="aRI">“何等为正业？<a id="a-RJ"></a>正业有二种。<a id="a-RK"></a>有正业，<a id="a-RL"></a>世、<a id="a-RM"></a>俗，<a id="a-RN"></a>有漏、<a id="a-RO"></a>有取，<a id="a-RP"></a>向于善趣；<a id="a-RQ"></a>有正业，<a id="a-RR"></a>是圣、<a id="a-RS"></a>出世间，<a id="a-RT"></a>无漏、<a id="a-RU"></a>不取，<a id="a-RV"></a>正尽苦，<a id="a-RW"></a>转向苦边。<a id="a-RX"></a>何等为正业世、<a id="a-RY"></a>俗，<a id="a-RZ"></a>有漏、<a id="a-Ra"></a>有取，<a id="a-Rb"></a>转向善趣？<a id="a-Rc"></a>谓离杀、<a id="a-Rd"></a>盗、<a id="a-Re"></a>淫，<a id="a-Rf"></a>是名正业世、<a id="a-Rg"></a>俗，<a id="a-Rh"></a>有漏、<a id="a-Ri"></a>有取，<a id="a-Rj"></a>转向善趣。<a id="a-Rk"></a>何等为正业是圣、<a id="a-Rl"></a>出世间，<a id="a-Rm"></a>无漏、<a id="a-Rn"></a>不取，<a id="a-Ro"></a>正尽苦，<a id="a-Rp"></a>转向苦边？<a id="a-Rq"></a>谓圣弟子苦苦思惟，<a id="a-Rr"></a>集、<a id="a-Rs"></a>灭、<a id="a-Rt"></a>道道思惟，<a id="a-Ru"></a>除邪命，<a id="a-Rv"></a>念身三恶行、<a id="a-Rw"></a>诸余身恶行数，<a id="a-Rx"></a>无漏、<a id="a-Ry"></a>心不乐著，<a id="a-Rz"></a>固守、<a id="a-S0"></a>执持不犯，<a id="a-S1"></a>不度时节，<a id="a-S2"></a>不越限防，<a id="a-S3"></a>是名正业是圣、<a id="a-S4"></a>出世间，<a id="a-S5"></a>无漏、<a id="a-S6"></a>不取，<a id="a-S7"></a>正尽苦，<a id="a-S8"></a>转向苦边。</p>
  <p id="aS9">“何等为正命？<a id="a-SA"></a>正命有二种。<a id="a-SB"></a>有正命，<a id="a-SC"></a>是世、<a id="a-SD"></a>俗，<a id="a-SE"></a>有漏、<a id="a-SF"></a>有取，<a id="a-SG"></a>转向善趣；<a id="a-SH"></a>有正命，<a id="a-SI"></a>是圣、<a id="a-SJ"></a>出世间，<a id="a-SK"></a>无漏、<a id="a-SL"></a>不取，<a id="a-SM"></a>正尽苦，<a id="a-SN"></a>转向苦边。<a id="a-SO"></a>何等为正命世、<a id="a-SP"></a>俗，<a id="a-SQ"></a>有漏、<a id="a-SR"></a>有取，<a id="a-SS"></a>转向善趣？<a id="a-ST"></a>谓如法求衣食、<a id="a-SU"></a>卧具、<a id="a-SV"></a>随病汤药，<a id="a-SW"></a>非不如法，<a id="a-SX"></a>是名正命世、<a id="a-SY"></a>俗，<a id="a-SZ"></a>有漏、<a id="a-Sa"></a>有取，<a id="a-Sb"></a>转向善趣。<a id="a-Sc"></a>何等为正命是圣、<a id="a-Sd"></a>出世间，<a id="a-Se"></a>无漏、<a id="a-Sf"></a>不取，<a id="a-Sg"></a>正尽苦，<a id="a-Sh"></a>转向苦边？<a id="a-Si"></a>谓圣弟子苦苦思惟，<a id="a-Sj"></a>集、<a id="a-Sk"></a>灭、<a id="a-Sl"></a>道道思惟，<a id="a-Sm"></a>于诸邪命无漏、<a id="a-Sn"></a>不乐著，<a id="a-So"></a>固守、<a id="a-Sp"></a>执持不犯，<a id="a-Sq"></a>不越时节，<a id="a-Sr"></a>不度限防，<a id="a-Ss"></a>是名正命是圣、<a id="a-St"></a>出世间，<a id="a-Su"></a>无漏、<a id="a-Sv"></a>不取，<a id="a-Sw"></a>正尽苦，<a id="a-Sx"></a>转向苦边。</p>
  <p id="aSy">“何等为正方便？<a id="a-Sz"></a>正方便有二种。<a id="a-T0"></a>有正方便，<a id="a-T1"></a>世、<a id="a-T2"></a>俗，<a id="a-T3"></a>有漏、<a id="a-T4"></a>有取，<a id="a-T5"></a>转向善趣；<a id="a-T6"></a>有正方便，<a id="a-T7"></a>是圣、<a id="a-T8"></a>出世间，<a id="a-T9"></a>无漏、<a id="a-TA"></a>不取，<a id="a-TB"></a>正尽苦，<a id="a-TC"></a>转向苦边。<a id="a-TD"></a>何等为正方便世、<a id="a-TE"></a>俗，<a id="a-TF"></a>有漏、<a id="a-TG"></a>有取，<a id="a-TH"></a>转向善趣？<a id="a-TI"></a>谓欲、<a id="a-TJ"></a>精进、<a id="a-TK"></a>方便超出、<a id="a-TL"></a>坚固建立，<a id="a-TM"></a>堪能造作精进、<a id="a-TN"></a>心法摄受、<a id="a-TO"></a>常不休息，<a id="a-TP"></a>是名正方便世、<a id="a-TQ"></a>俗，<a id="a-TR"></a>有漏、<a id="a-TS"></a>有取，<a id="a-TT"></a>转向善趣。<a id="a-TU"></a>何等为正方便是圣、<a id="a-TV"></a>出世间，<a id="a-TW"></a>无漏、<a id="a-TX"></a>不取，<a id="a-TY"></a>正尽苦，<a id="a-TZ"></a>转向苦边？<a id="a-Ta"></a>谓圣弟子苦苦思惟，<a id="a-Tb"></a>集、<a id="a-Tc"></a>灭、<a id="a-Td"></a>道道思惟，<a id="a-Te"></a>无漏忆念相应心法，<a id="a-Tf"></a>欲、<a id="a-Tg"></a>精进、<a id="a-Th"></a>方便、<a id="a-Ti"></a>勤踊超出、<a id="a-Tj"></a>建立坚固、<a id="a-Tk"></a>堪能造作精进，<a id="a-Tl"></a>心法摄受，<a id="a-Tm"></a>常不休息，<a id="a-Tn"></a>是名正方便是圣、<a id="a-To"></a>出世间，<a id="a-Tp"></a>无漏、<a id="a-Tq"></a>不取，<a id="a-Tr"></a>正尽苦，<a id="a-Ts"></a>转向苦边。</p>
  <p id="aTt">“何等为正念？<a id="a-Tu"></a>正念有二种。<a id="a-Tv"></a>有正念，<a id="a-Tw"></a>世、<a id="a-Tx"></a>俗，<a id="a-Ty"></a>有漏、<a id="a-Tz"></a>有取，<a id="a-U0"></a>转向善趣；<a id="a-U1"></a>有正念，<a id="a-U2"></a>是圣、<a id="a-U3"></a>出世间，<a id="a-U4"></a>无漏、<a id="a-U5"></a>不取，<a id="a-U6"></a>正尽苦，<a id="a-U7"></a>转向苦边。<a id="a-U8"></a>何等为正念世、<a id="a-U9"></a>俗，<a id="a-UA"></a>有漏、<a id="a-UB"></a>有取，<a id="a-UC"></a>转向善趣？<a id="a-UD"></a>若念、<a id="a-UE"></a>随念、<a id="a-UF"></a>重念、<a id="a-UG"></a>忆念，<a id="a-UH"></a>不妄、<a id="a-UI"></a>不虚，<a id="a-UJ"></a>是名正念世、<a id="a-UK"></a>俗，<a id="a-UL"></a>有漏、<a id="a-UM"></a>有取，<a id="a-UN"></a>正向善趣。<a id="a-UO"></a>何等为正念是圣、<a id="a-UP"></a>出世间，<a id="a-UQ"></a>无漏、<a id="a-UR"></a>不取，<a id="a-US"></a>正尽苦，<a id="a-UT"></a>转向苦边？<a id="a-UU"></a>谓圣弟子苦苦思惟，<a id="a-UV"></a>集、<a id="a-UW"></a>灭、<a id="a-UX"></a>道道思惟，<a id="a-UY"></a>无漏思惟相应，<a id="a-UZ"></a>若念、<a id="a-Ua"></a>随念、<a id="a-Ub"></a>重念、<a id="a-Uc"></a>忆念，<a id="a-Ud"></a>不妄、<a id="a-Ue"></a>不虚，<a id="a-Uf"></a>是名正念是圣、<a id="a-Ug"></a>出世间，<a id="a-Uh"></a>无漏、<a id="a-Ui"></a>不取，<a id="a-Uj"></a>正尽苦，<a id="a-Uk"></a>转向苦边。</p>
  <p id="aUl">“何等为正定？<a id="a-Um"></a>正定有二种。<a id="a-Un"></a>有正定，<a id="a-Uo"></a>世、<a id="a-Up"></a>俗，<a id="a-Uq"></a>有漏、<a id="a-Ur"></a>有取，<a id="a-Us"></a>转向善趣；<a id="a-Ut"></a>有正定，<a id="a-Uu"></a>是圣、<a id="a-Uv"></a>出世间，<a id="a-Uw"></a>无漏、<a id="a-Ux"></a>不取，<a id="a-Uy"></a>正尽苦，<a id="a-Uz"></a>转向苦边。<a id="a-V0"></a>何等为正定世、<a id="a-V1"></a>俗，<a id="a-V2"></a>有漏、<a id="a-V3"></a>有取，<a id="a-V4"></a>转向善趣？<a id="a-V5"></a>若心住不乱、<a id="a-V6"></a>不动、<a id="a-V7"></a>摄受、<a id="a-V8"></a>寂止、<a id="a-V9"></a>三昧、<a id="a-VA"></a>一心，<a id="a-VB"></a>是名正定世、<a id="a-VC"></a>俗，<a id="a-VD"></a>有漏、<a id="a-VE"></a>有取，<a id="a-VF"></a>转向善趣。<a id="a-VG"></a>何等为正定是圣、<a id="a-VH"></a>出世间，<a id="a-VI"></a>无漏、<a id="a-VJ"></a>不取，<a id="a-VK"></a>正尽苦，<a id="a-VL"></a>转向苦边？<a id="a-VM"></a>谓圣弟子苦苦思惟，<a id="a-VN"></a>集、<a id="a-VO"></a>灭、<a id="a-VP"></a>道道思惟，<a id="a-VQ"></a>无漏思惟相应心法住，<a id="a-VR"></a>不乱、<a id="a-VS"></a>不散、<a id="a-VT"></a>摄受、<a id="a-VU"></a>寂止、<a id="a-VV"></a>三昧、<a id="a-VW"></a>一心，<a id="a-VX"></a>是名正定是圣、<a id="a-VY"></a>出世间，<a id="a-VZ"></a>无漏、<a id="a-Va"></a>不取，<a id="a-Vb"></a>正尽苦，<a id="a-Vc"></a>转向苦边。<a id="a-Vd"></a>”</p>
  <p id="aVe">佛说此经已，<a id="a-Vf"></a>诸比丘闻佛所说，<a id="a-Vg"></a>欢喜奉行。</p>
  <p id="aVh">如是我闻：<a id="a-Vi"></a>一时，<a id="a-Vj"></a>佛住舍卫国祇树给孤独园。</p>
  <p id="aVk">尔时，<a id="a-Vl"></a>世尊告诸比丘：<a id="a-Vm"></a>“若比丘心向邪者，<a id="a-Vn"></a>违背于法，<a id="a-Vo"></a>不乐于法；<a id="a-Vp"></a>若向正者，<a id="a-Vq"></a>心乐于法，<a id="a-Vr"></a>不违于法。<a id="a-Vs"></a>何等为邪？<a id="a-Vt"></a>谓邪见乃至邪定。<a id="a-Vu"></a>何等为正？<a id="a-Vv"></a>谓正见乃至正定。<a id="a-Vw"></a>”</p>
  <p id="aVx">佛说此经已，<a id="a-Vy"></a>诸比丘闻佛所说，<a id="a-Vz"></a>欢喜奉行。</p>
  <p id="aW0">如是我闻：<a id="a-W1"></a>一时，<a id="a-W2"></a>佛住舍卫国祇树给孤独园。</p>
  <p id="aW3">尔时，<a id="a-W4"></a>世尊告诸比丘：<a id="a-W5"></a>“向邪者违于法，<a id="a-W6"></a>不乐于法；<a id="a-W7"></a>向正者乐于法，<a id="a-W8"></a>不违于法。</p>
  <p id="aW9">“何等为向邪者违于法，<a id="a-WA"></a>不乐于法？<a id="a-WB"></a>谓邪见人身业如所见，<a id="a-WC"></a>口业如所见，<a id="a-WD"></a>若思、<a id="a-WE"></a>若欲、<a id="a-WF"></a>若愿、<a id="a-WG"></a>若为，<a id="a-WH"></a>彼皆随顺，<a id="a-WI"></a>一切得不爱果，<a id="a-WJ"></a>不念、<a id="a-WK"></a>不可意果。<a id="a-WL"></a>所以者何？<a id="a-WM"></a>以见恶故，<a id="a-WN"></a>谓邪见。<a id="a-WO"></a>邪见者，<a id="a-WP"></a>起邪志、<a id="a-WQ"></a>邪语、<a id="a-WR"></a>邪业、<a id="a-WS"></a>邪命、<a id="a-WT"></a>邪方便、<a id="a-WU"></a>邪念、<a id="a-WV"></a>邪定，<a id="a-WW"></a>是向邪者违于法，<a id="a-WX"></a>不乐于法。</p>
  <p id="aWY">“何等为向正者乐于法，<a id="a-WZ"></a>不违于法？<a id="a-Wa"></a>谓正见人若身业随所见，<a id="a-Wb"></a>若口业、<a id="a-Wc"></a>若思、<a id="a-Wd"></a>若欲、<a id="a-We"></a>若愿、<a id="a-Wf"></a>若为，<a id="a-Wg"></a>悉皆随顺，<a id="a-Wh"></a>得可爱、<a id="a-Wi"></a>可念、<a id="a-Wj"></a>可意果。<a id="a-Wk"></a>所以者何？<a id="a-Wl"></a>以见正故，<a id="a-Wm"></a>谓正见。<a id="a-Wn"></a>正见者，<a id="a-Wo"></a>能起正志、<a id="a-Wp"></a>正语、<a id="a-Wq"></a>正业、<a id="a-Wr"></a>正命、<a id="a-Ws"></a>正方便、<a id="a-Wt"></a>正念、<a id="a-Wu"></a>正定，<a id="a-Wv"></a>是名向正者乐于法，<a id="a-Ww"></a>不违于法。<a id="a-Wx"></a>”</p>
  <p id="aWy">佛说是经已，<a id="a-Wz"></a>诸比丘闻佛所说，<a id="a-X0"></a>欢喜奉行。</p>
  <p id="aX1">如是我闻：<a id="a-X2"></a>一时，<a id="a-X3"></a>佛住舍卫国祇树给孤独园。</p>
  <p id="aX4">尔时，<a id="a-X5"></a>世尊告诸比丘：<a id="a-X6"></a>“向邪者违于法，<a id="a-X7"></a>不乐于法；<a id="a-X8"></a>向正者乐于法，<a id="a-X9"></a>不违于法。<a id="a-XA"></a>何等为向邪者违于法，<a id="a-XB"></a>不乐于法？<a id="a-XC"></a>若邪见人身业如所见，<a id="a-XD"></a>口业如所见，<a id="a-XE"></a>若思、<a id="a-XF"></a>若欲、<a id="a-XG"></a>若愿、<a id="a-XH"></a>若为，<a id="a-XI"></a>彼皆随顺，<a id="a-XJ"></a>一切得不爱果，<a id="a-XK"></a>不念、<a id="a-XL"></a>不可意果。<a id="a-XM"></a>所以者何？<a id="a-XN"></a>恶见，<a id="a-XO"></a>谓邪见。<a id="a-XP"></a>邪见者，<a id="a-XQ"></a>起邪志、<a id="a-XR"></a>邪语、<a id="a-XS"></a>邪业、<a id="a-XT"></a>邪命、<a id="a-XU"></a>邪方便、<a id="a-XV"></a>邪念、<a id="a-XW"></a>邪定。<a id="a-XX"></a>譬如苦果，<a id="a-XY"></a>种著地中，<a id="a-XZ"></a>随时溉灌，<a id="a-Xa"></a>彼得地味、<a id="a-Xb"></a>水味、<a id="a-Xc"></a>火味、<a id="a-Xd"></a>风味，<a id="a-Xe"></a>一切悉苦。<a id="a-Xf"></a>所以者何？<a id="a-Xg"></a>以种苦故。<a id="a-Xh"></a>如是邪见人，<a id="a-Xi"></a>身业如所见，<a id="a-Xj"></a>口业如所见，<a id="a-Xk"></a>若思、<a id="a-Xl"></a>若欲、<a id="a-Xm"></a>若愿、<a id="a-Xn"></a>若为，<a id="a-Xo"></a>悉皆随顺，<a id="a-Xp"></a>彼一切得不爱、<a id="a-Xq"></a>不念、<a id="a-Xr"></a>不可意果。<a id="a-Xs"></a>所以者何？<a id="a-Xt"></a>恶见者，<a id="a-Xu"></a>谓邪见。<a id="a-Xv"></a>邪见者，<a id="a-Xw"></a>能起邪志乃至邪定，<a id="a-Xx"></a>是名向邪者违于法，<a id="a-Xy"></a>不乐于法。<a id="a-Xz"></a>何等为向正者乐于法，<a id="a-Y0"></a>不违于法？<a id="a-Y1"></a>若正见人身业如所见，<a id="a-Y2"></a>口业如所见，<a id="a-Y3"></a>若思、<a id="a-Y4"></a>若欲、<a id="a-Y5"></a>若愿、<a id="a-Y6"></a>若为，<a id="a-Y7"></a>悉皆随顺，<a id="a-Y8"></a>彼一切得可爱、<a id="a-Y9"></a>可念、<a id="a-YA"></a>可意果。<a id="a-YB"></a>所以者何？<a id="a-YC"></a>善见谓正见，<a id="a-YD"></a>正见者能起正志乃至正定。<a id="a-YE"></a>譬如甘蔗、<a id="a-YF"></a>稻、<a id="a-YG"></a>麦、<a id="a-YH"></a>蒲桃种著地中，<a id="a-YI"></a>随时溉灌，<a id="a-YJ"></a>彼得地味、<a id="a-YK"></a>水味、<a id="a-YL"></a>火味、<a id="a-YM"></a>风味，<a id="a-YN"></a>彼一切味悉甜美。<a id="a-YO"></a>所以者何？<a id="a-YP"></a>以种子甜故。<a id="a-YQ"></a>如是正见人，<a id="a-YR"></a>身业如所见，<a id="a-YS"></a>口业如所见，<a id="a-YT"></a>若思、<a id="a-YU"></a>若欲、<a id="a-YV"></a>若愿、<a id="a-YW"></a>若为，<a id="a-YX"></a>悉皆随顺，<a id="a-YY"></a>彼一切得可爱、<a id="a-YZ"></a>可念、<a id="a-Ya"></a>可意果。<a id="a-Yb"></a>所以者何？<a id="a-Yc"></a>善见者，<a id="a-Yd"></a>谓正见。<a id="a-Ye"></a>正见者，<a id="a-Yf"></a>能起正志乃至正定，<a id="a-Yg"></a>是名向正者乐于法，<a id="a-Yh"></a>不违于法。<a id="a-Yi"></a>”</p>
  <p id="aYj">佛说此经已，<a id="a-Yk"></a>诸比丘闻佛所说，<a id="a-Yl"></a>欢喜奉行。</p>
  <p id="aYm">世间、<a id="a-Yn"></a>出世间亦如是说，<a id="a-Yo"></a>如上三经，<a id="a-Yp"></a>亦皆说偈言：</p>
  <p id="aYq">“鄙法不应近，<a id="a-Yr"></a>放逸不应行，</p>
  <p id="aYs">不应习邪见，<a id="a-Yt"></a>增长于世间。</p>
  <p id="aYu">假使有世间，<a id="a-Yv"></a>正见增上者，</p>
  <p id="aYw">虽复百千生，<a id="a-Yx"></a>终不堕恶趣。<a id="a-Yy"></a>”</p>
  <p id="aYz">佛说此经已，<a id="a-Z0"></a>诸比丘闻佛所说，<a id="a-Z1"></a>欢喜奉行。</p>
  <p id="aZ2">如是我闻：<a id="a-Z3"></a>一时，<a id="a-Z4"></a>佛住舍卫国祇树给孤独园。</p>
  <p id="aZ5">时，<a id="a-Z6"></a>有生闻婆罗门来诣佛所，<a id="a-Z7"></a>稽首佛足，<a id="a-Z8"></a>与世尊面相问讯慰劳已，<a id="a-Z9"></a>退坐一面，<a id="a-ZA"></a>白佛言：<a id="a-ZB"></a>“瞿昙，<a id="a-ZC"></a>所谓正见者，<a id="a-ZD"></a>何等为正见？<a id="a-ZE"></a>”</p>
  <p id="aZF">佛告婆罗门：<a id="a-ZG"></a>“正见有二种：<a id="a-ZH"></a>有正见，<a id="a-ZI"></a>世、<a id="a-ZJ"></a>俗，<a id="a-ZK"></a>有漏、<a id="a-ZL"></a>有取，<a id="a-ZM"></a>转向善趣；<a id="a-ZN"></a>有正见，<a id="a-ZO"></a>是圣、<a id="a-ZP"></a>出世间，<a id="a-ZQ"></a>无漏、<a id="a-ZR"></a>不取，<a id="a-ZS"></a>正尽苦，<a id="a-ZT"></a>转向苦边。</p>
  <p id="aZU">“何等为正见世、<a id="a-ZV"></a>俗，<a id="a-ZW"></a>有漏、<a id="a-ZX"></a>有取，<a id="a-ZY"></a>转向善趣？<a id="a-ZZ"></a>谓正见有施、<a id="a-Za"></a>有说、<a id="a-Zb"></a>有斋，<a id="a-Zc"></a>乃至自知不受后有。<a id="a-Zd"></a>婆罗门，<a id="a-Ze"></a>是名正见世、<a id="a-Zf"></a>俗，<a id="a-Zg"></a>有漏、<a id="a-Zh"></a>有取，<a id="a-Zi"></a>向于善趣。</p>
  <p id="aZj">“婆罗门，<a id="a-Zk"></a>何等为正见是圣、<a id="a-Zl"></a>出世间，<a id="a-Zm"></a>无漏、<a id="a-Zn"></a>不取，<a id="a-Zo"></a>正尽苦，<a id="a-Zp"></a>转向苦边？<a id="a-Zq"></a>谓圣弟子苦苦思惟，<a id="a-Zr"></a>集、<a id="a-Zs"></a>灭、<a id="a-Zt"></a>道道思惟，<a id="a-Zu"></a>无漏思惟相应，<a id="a-Zv"></a>于法选择，<a id="a-Zw"></a>分别求觉，<a id="a-Zx"></a>巧便黠慧观察，<a id="a-Zy"></a>是名正见是圣、<a id="a-Zz"></a>出世间，<a id="a-a0"></a>无漏、<a id="a-a1"></a>不取，<a id="a-a2"></a>正尽苦，<a id="a-a3"></a>转向苦边。<a id="a-a4"></a>”</p>
  <p id="aa5">佛说此经已，<a id="a-a6"></a>生闻婆罗门闻佛所说，<a id="a-a7"></a>欢喜随喜，<a id="a-a8"></a>从座起去。</p>
  <p id="aa9">如正见，<a id="a-aA"></a>如是正志、<a id="a-aB"></a>正语、<a id="a-aC"></a>正业、<a id="a-aD"></a>正命、<a id="a-aE"></a>正方便、<a id="a-aF"></a>正念、<a id="a-aG"></a>正定，<a id="a-aH"></a>一一经如上说，</p>
  <p id="aaI">如是我闻：<a id="a-aJ"></a>一时，<a id="a-aK"></a>佛住舍卫国祇树给孤独园。</p>
  <p id="aaL">尔时，<a id="a-aM"></a>世尊告诸比丘：<a id="a-aN"></a>“有邪及邪道，<a id="a-aO"></a>有正及正道。<a id="a-aP"></a>谛听！<a id="a-aQ"></a>善思！<a id="a-aR"></a>当为汝说。</p>
  <p id="aaS">“何等为邪？<a id="a-aT"></a>谓地狱、<a id="a-aU"></a>畜生、<a id="a-aV"></a>饿鬼。<a id="a-aW"></a>何等为邪道？<a id="a-aX"></a>谓邪见乃至邪定。</p>
  <p id="aaY">“何等为正？<a id="a-aZ"></a>谓人、<a id="a-aa"></a>天、<a id="a-ab"></a>涅槃。<a id="a-ac"></a>何等为正道？<a id="a-ad"></a>谓正见乃至正定。<a id="a-ae"></a>”</p>
  <p id="aaf">佛说此经已，<a id="a-ag"></a>诸比丘闻佛所说，<a id="a-ah"></a>欢喜奉行。</p>
  <p id="aai">如是我闻：<a id="a-aj"></a>一时，<a id="a-ak"></a>佛住舍卫国祇树给孤独园。</p>
  <p id="aal">尔时，<a id="a-am"></a>世尊告诸比丘：<a id="a-an"></a>“有邪、<a id="a-ao"></a>有邪道，<a id="a-ap"></a>有正、<a id="a-aq"></a>有正道。<a id="a-ar"></a>谛听！<a id="a-as"></a>善思！<a id="a-at"></a>当为汝说。</p>
  <p id="aau">“何等为邪？<a id="a-av"></a>谓地狱、<a id="a-aw"></a>畜生、<a id="a-ax"></a>饿鬼。<a id="a-ay"></a>何等为邪道？<a id="a-az"></a>谓杀、<a id="a-b0"></a>盗、<a id="a-b1"></a>邪淫、<a id="a-b2"></a>妄语、<a id="a-b3"></a>两舌、<a id="a-b4"></a>恶口、<a id="a-b5"></a>绮语、<a id="a-b6"></a>贪、<a id="a-b7"></a>恚、<a id="a-b8"></a>邪见。</p>
  <p id="ab9">“何等为正？<a id="a-bA"></a>谓人、<a id="a-bB"></a>天、<a id="a-bC"></a>涅槃。<a id="a-bD"></a>何等为正道？<a id="a-bE"></a>谓不杀、<a id="a-bF"></a>不盗、<a id="a-bG"></a>不邪淫、<a id="a-bH"></a>不妄语、<a id="a-bI"></a>不两舌、<a id="a-bJ"></a>不恶口、<a id="a-bK"></a>不绮语、<a id="a-bL"></a>无贪、<a id="a-bM"></a>无恚、<a id="a-bN"></a>正见。<a id="a-bO"></a>”</p>
  <p id="abP">佛说此经已，<a id="a-bQ"></a>诸比丘闻佛所说，<a id="a-bR"></a>欢喜奉行。</p>
  <p id="abS">如是我闻：<a id="a-bT"></a>一时，<a id="a-bU"></a>佛住舍卫国祇树给孤独园。</p>
  <p id="abV">尔时，<a id="a-bW"></a>世尊告诸比丘，<a id="a-bX"></a>如上说，<a id="a-bY"></a>差别者：<a id="a-bZ"></a>“何等为恶趣道？<a id="a-ba"></a>谓杀父、<a id="a-bb"></a>杀母、<a id="a-bc"></a>杀阿罗汉、<a id="a-bd"></a>破僧、<a id="a-be"></a>恶心出佛身血，<a id="a-bf"></a>余如上说。<a id="a-bg"></a>”</p>
  <p id="abh">佛说此经已，<a id="a-bi"></a>诸比丘闻佛所说，<a id="a-bj"></a>欢喜奉行。</p>
  <p id="abk">如是我闻：<a id="a-bl"></a>一时，<a id="a-bm"></a>佛住舍卫国祇树给孤独园。</p>
  <p id="abn">尔时，<a id="a-bo"></a>世尊告诸比丘：<a id="a-bp"></a>“有顺流道，<a id="a-bq"></a>有逆流道。<a id="a-br"></a>谛听！<a id="a-bs"></a>善思！<a id="a-bt"></a>当为汝说。<a id="a-bu"></a>何等为顺流道？<a id="a-bv"></a>谓邪见乃至邪定。<a id="a-bw"></a>何等为逆流道？<a id="a-bx"></a>谓正见乃至正定。<a id="a-by"></a>”</p>
  <p id="abz">佛说此经已，<a id="a-c0"></a>诸比丘闻佛所说，<a id="a-c1"></a>欢喜奉行。</p>
  <p id="ac2">如顺流、<a id="a-c3"></a>逆流，<a id="a-c4"></a>如是退道、<a id="a-c5"></a>胜道，<a id="a-c6"></a>下道、<a id="a-c7"></a>上道及三经道迹亦如上说。</p>
  <p id="ac8">如是我闻：<a id="a-c9"></a>一时，<a id="a-cA"></a>佛住舍卫国祇树给孤独园。</p>
  <p id="acB">尔时，<a id="a-cC"></a>世尊告诸比丘：<a id="a-cD"></a>“有沙门及沙门法。<a id="a-cE"></a>谛听！<a id="a-cF"></a>善思！<a id="a-cG"></a>当为汝说。<a id="a-cH"></a>何等为沙门法？<a id="a-cI"></a>谓八圣道正见乃至正定。<a id="a-cJ"></a>何等为沙门？<a id="a-cK"></a>若成就此法者，<a id="a-cL"></a>是名沙门。<a id="a-cM"></a>”</p>
  <p id="acN">佛说此经已，<a id="a-cO"></a>诸比丘闻佛所说，<a id="a-cP"></a>欢喜奉行。</p>
  <p id="acQ">如是我闻：<a id="a-cR"></a>一时，<a id="a-cS"></a>佛住舍卫国祇树给孤独园。</p>
  <p id="acT">尔时，<a id="a-cU"></a>世尊告诸比丘：<a id="a-cV"></a>“有沙门法、<a id="a-cW"></a>沙门义。<a id="a-cX"></a>何等为沙门法？<a id="a-cY"></a>谓八圣道正见乃至正定。<a id="a-cZ"></a>何等为沙门义？<a id="a-ca"></a>谓贪欲永尽，<a id="a-cb"></a>瞋恚、<a id="a-cc"></a>愚痴永尽，<a id="a-cd"></a>一切烦恼永尽，<a id="a-ce"></a>是名沙门义。<a id="a-cf"></a>”</p>
  <p id="acg">佛说此经已，<a id="a-ch"></a>诸比丘闻佛所说，<a id="a-ci"></a>欢喜奉行。</p>
  <p id="acj">如是我闻：<a id="a-ck"></a>一时，<a id="a-cl"></a>佛住舍卫国祇树给孤独园。</p>
  <p id="acm">尔时，<a id="a-cn"></a>世尊告诸比丘：<a id="a-co"></a>“有沙门法及沙门果。<a id="a-cp"></a>谛听！<a id="a-cq"></a>善思！<a id="a-cr"></a>当为汝说。<a id="a-cs"></a>何等为沙门法？<a id="a-ct"></a>谓八圣道正见乃至正定。<a id="a-cu"></a>何等为沙门果？<a id="a-cv"></a>谓须陀洹果、<a id="a-cw"></a>斯陀含果、<a id="a-cx"></a>阿那含果、<a id="a-cy"></a>阿罗汉果。<a id="a-cz"></a>”</p>
  <p id="ad0">佛说此经已，<a id="a-d1"></a>诸比丘闻佛所说，<a id="a-d2"></a>欢喜奉行。</p>
 </body>
</html>