<!doctype html>
<html id="z3IBUCUYd" data-ver="2476">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第十七</h1>
  <h2 id="a2">杂因诵第三品之五</h2>
  <p id="a3">如是我闻：<a id="a-4"></a>一时，<a id="a-5"></a>佛住舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“缘界种种故生种种触，<a id="a-9"></a>缘种种触生种种想，<a id="a-A"></a>缘种种想生种种欲，<a id="a-B"></a>缘种种欲生种种觉，<a id="a-C"></a>缘种种觉生种种热，<a id="a-D"></a>缘种种热生种种求。</p>
  <p id="aE">“云何种种界？<a id="a-F"></a>谓十八界，<a id="a-G"></a>眼界乃至法界。</p>
  <p id="aH">“云何缘种种界生种种触？<a id="a-I"></a>云何……乃至缘种种热生种种求？<a id="a-J"></a>谓缘眼界生眼触，<a id="a-K"></a>非缘眼触生眼界，<a id="a-L"></a>但缘眼界生眼触；<a id="a-M"></a>缘眼触生眼想，<a id="a-N"></a>非缘眼想生眼触，<a id="a-O"></a>但缘眼触生眼想；<a id="a-P"></a>缘眼想生眼欲，<a id="a-Q"></a>非缘眼欲生眼想，<a id="a-R"></a>但缘眼想生眼欲；<a id="a-S"></a>缘眼欲生眼觉，<a id="a-T"></a>非缘眼觉生眼欲，<a id="a-U"></a>但缘眼欲生眼觉；<a id="a-V"></a>缘眼觉生眼热，<a id="a-W"></a>非缘眼热生眼觉，<a id="a-X"></a>但缘眼觉生眼热；<a id="a-Y"></a>缘眼热生眼求，<a id="a-Z"></a>非缘眼求生眼热，<a id="a-a"></a>但缘眼热生眼求。<a id="a-b"></a>如是耳、<a id="a-c"></a>鼻、<a id="a-d"></a>舌、<a id="a-e"></a>身、<a id="a-f"></a>意界缘生意触，<a id="a-g"></a>乃至缘意热生意求，<a id="a-h"></a>亦如是广说。<a id="a-i"></a>是名比丘缘种种界生种种触，<a id="a-j"></a>乃至缘种种热生种种求。</p>
  <p id="ak">“非缘种种求生种种热，<a id="a-l"></a>乃至非缘种种触生种种界；<a id="a-m"></a>但缘种种界生种种触，<a id="a-n"></a>乃至缘种种热生种种求。<a id="a-o"></a>”</p>
  <p id="ap">佛说是经已，<a id="a-q"></a>诸比丘闻佛所说，<a id="a-r"></a>欢喜奉行。</p>
  <p id="as">如内六入处、<a id="a-t"></a>外六入处亦如是说。</p>
  <p id="au">如是我闻：<a id="a-v"></a>一时，<a id="a-w"></a>佛住舍卫国祇树给孤独园。</p>
  <p id="ax">尔时，<a id="a-y"></a>世尊告诸比丘：<a id="a-z"></a>“有光界、<a id="a-10"></a>净界、<a id="a-11"></a>无量空入处界、<a id="a-12"></a>无量识入处界、<a id="a-13"></a>无所有入处界、<a id="a-14"></a>非想非非想入处界，<a id="a-15"></a>有灭界。<a id="a-16"></a>”</p>
  <p id="a17">时，<a id="a-18"></a>有异比丘从座起，<a id="a-19"></a>整衣服，<a id="a-1A"></a>稽首礼足，<a id="a-1B"></a>合掌白佛言：<a id="a-1C"></a>“世尊，<a id="a-1D"></a>彼光界、<a id="a-1E"></a>净界、<a id="a-1F"></a>无量空入处界、<a id="a-1G"></a>无量识入处界、<a id="a-1H"></a>无所有入处界、<a id="a-1I"></a>非想非非想入处界、<a id="a-1J"></a>灭界。<a id="a-1K"></a>如此诸界，<a id="a-1L"></a>何因缘可知？<a id="a-1M"></a>”</p>
  <p id="a1N">佛告比丘：<a id="a-1O"></a>“彼光界者，<a id="a-1P"></a>缘暗故可知；<a id="a-1Q"></a>净界，<a id="a-1R"></a>缘不净故可知；<a id="a-1S"></a>无量空入处界者，<a id="a-1T"></a>缘色故可知；<a id="a-1U"></a>无量识入处界者，<a id="a-1V"></a>缘内故可知；<a id="a-1W"></a>无所有入处界者，<a id="a-1X"></a>缘所有可知；<a id="a-1Y"></a>非想非非想入处界者，<a id="a-1Z"></a>缘有第一故可知；<a id="a-1a"></a>灭界者，<a id="a-1b"></a>无有身可知。<a id="a-1c"></a>”</p>
  <p id="a1d">诸比丘白佛言：<a id="a-1e"></a>“世尊，<a id="a-1f"></a>彼光界乃至灭界，<a id="a-1g"></a>以何正受而得？<a id="a-1h"></a>”</p>
  <p id="a1i">佛告比丘：<a id="a-1j"></a>“彼光界、<a id="a-1k"></a>净界、<a id="a-1l"></a>无量空入处界、<a id="a-1m"></a>无量识入处界、<a id="a-1n"></a>无所有入处界，<a id="a-1o"></a>此诸界于自行正受而得；<a id="a-1p"></a>非想非非想入处界，<a id="a-1q"></a>于第一有正受而得；<a id="a-1r"></a>灭界者，<a id="a-1s"></a>于有身灭正受而得。<a id="a-1t"></a>”</p>
  <p id="a1u">佛说此经已，<a id="a-1v"></a>诸比丘闻佛所说，<a id="a-1w"></a>欢喜奉行。</p>
  <p id="a1x">如是我闻：<a id="a-1y"></a>一时，<a id="a-1z"></a>佛住舍卫国东园鹿子母讲堂。</p>
  <p id="a20">尔时，<a id="a-21"></a>世尊晡时从禅觉，<a id="a-22"></a>于讲堂阴中敷座，<a id="a-23"></a>于大众前坐，<a id="a-24"></a>说优檀那句，<a id="a-25"></a>告诸比丘：<a id="a-26"></a>“缘界故生说，<a id="a-27"></a>非不界；<a id="a-28"></a>缘界故生见，<a id="a-29"></a>非不界；<a id="a-2A"></a>缘界故生想，<a id="a-2B"></a>非不界。<a id="a-2C"></a>缘下界，<a id="a-2D"></a>我说生下说、<a id="a-2E"></a>下见、<a id="a-2F"></a>下想、<a id="a-2G"></a>下思、<a id="a-2H"></a>下欲、<a id="a-2I"></a>下愿、<a id="a-2J"></a>下士夫、<a id="a-2K"></a>下所作、<a id="a-2L"></a>下施设、<a id="a-2M"></a>下建立、<a id="a-2N"></a>下部分、<a id="a-2O"></a>下显示、<a id="a-2P"></a>下受生。<a id="a-2Q"></a>如是中，<a id="a-2R"></a>如是胜界，<a id="a-2S"></a>缘胜界，<a id="a-2T"></a>我说彼生胜说、<a id="a-2U"></a>胜见、<a id="a-2V"></a>胜想、<a id="a-2W"></a>胜思、<a id="a-2X"></a>胜愿、<a id="a-2Y"></a>胜士夫、<a id="a-2Z"></a>胜所作、<a id="a-2a"></a>胜施设、<a id="a-2b"></a>胜建立、<a id="a-2c"></a>胜部分、<a id="a-2d"></a>胜显示、<a id="a-2e"></a>胜受生。<a id="a-2f"></a>”</p>
  <p id="a2g">时，<a id="a-2h"></a>有婆迦利比丘在佛后执扇扇佛，<a id="a-2i"></a>白佛言：<a id="a-2j"></a>“世尊，<a id="a-2k"></a>若于三藐三佛陀起非三藐三佛陀见，<a id="a-2l"></a>彼见亦缘界而生耶？<a id="a-2m"></a>”</p>
  <p id="a2n">佛告比丘：<a id="a-2o"></a>“于三藐三佛陀起非三藐三佛陀见，<a id="a-2p"></a>亦缘界而生，<a id="a-2q"></a>非不界。<a id="a-2r"></a>所以者何？<a id="a-2s"></a>凡夫界者，<a id="a-2t"></a>是无明界；<a id="a-2u"></a>如我先说，<a id="a-2v"></a>缘下界生下说、<a id="a-2w"></a>下见乃至下受生；<a id="a-2x"></a>中胜界生胜说、<a id="a-2y"></a>胜见乃至胜受生。<a id="a-2z"></a>”</p>
  <p id="a30">佛说此经已，<a id="a-31"></a>诸比丘闻佛所说，<a id="a-32"></a>欢喜奉行。</p>
  <p id="a33">如是我闻：<a id="a-34"></a>一时，<a id="a-35"></a>佛住舍卫国祇树给孤独园。</p>
  <p id="a36">尔时，<a id="a-37"></a>世尊告诸比丘：<a id="a-38"></a>“有因生欲想，<a id="a-39"></a>非无因；<a id="a-3A"></a>有因生恚想、<a id="a-3B"></a>害想，<a id="a-3C"></a>非无因。</p>
  <p id="a3D">“云何因生欲想？<a id="a-3E"></a>谓缘欲界也，<a id="a-3F"></a>缘欲界故，<a id="a-3G"></a>生欲想、<a id="a-3H"></a>欲欲、<a id="a-3I"></a>欲觉、<a id="a-3J"></a>欲热、<a id="a-3K"></a>欲求。<a id="a-3L"></a>愚痴凡夫起欲求已，<a id="a-3M"></a>此众生起三处邪，<a id="a-3N"></a>谓身、<a id="a-3O"></a>口、<a id="a-3P"></a>心；<a id="a-3Q"></a>如是邪因缘故，<a id="a-3R"></a>现法苦住，<a id="a-3S"></a>有苦、<a id="a-3T"></a>有碍、<a id="a-3U"></a>有恼、<a id="a-3V"></a>有热，<a id="a-3W"></a>身坏命终，<a id="a-3X"></a>生恶趣中，<a id="a-3Y"></a>是名因缘生欲想。</p>
  <p id="a3Z">“云何因缘生恚想、<a id="a-3a"></a>害想？<a id="a-3b"></a>谓害界也。<a id="a-3c"></a>缘害界，<a id="a-3d"></a>生害想、<a id="a-3e"></a>害欲、<a id="a-3f"></a>害觉、<a id="a-3g"></a>害热、<a id="a-3h"></a>害求。<a id="a-3i"></a>愚痴凡夫起害求已，<a id="a-3j"></a>此众生起三处邪，<a id="a-3k"></a>谓身、<a id="a-3l"></a>口、<a id="a-3m"></a>心；<a id="a-3n"></a>起三处邪因缘已，<a id="a-3o"></a>现法苦住，<a id="a-3p"></a>有苦、<a id="a-3q"></a>有碍、<a id="a-3r"></a>有恼、<a id="a-3s"></a>有热，<a id="a-3t"></a>身坏命终，<a id="a-3u"></a>生恶趣中，<a id="a-3v"></a>是名因缘生害想。</p>
  <p id="a3w">“诸比丘，<a id="a-3x"></a>若诸沙门、<a id="a-3y"></a>婆罗门如是安于生，<a id="a-3z"></a>生危险想，<a id="a-40"></a>不求舍离，<a id="a-41"></a>不觉、<a id="a-42"></a>不吐，<a id="a-43"></a>彼则现法苦住，<a id="a-44"></a>有苦、<a id="a-45"></a>有碍、<a id="a-46"></a>有恼、<a id="a-47"></a>有热，<a id="a-48"></a>身坏命终，<a id="a-49"></a>生恶趣中。<a id="a-4A"></a>譬如城邑聚落不远有旷野，<a id="a-4B"></a>大火卒起，<a id="a-4C"></a>彼无有力能灭火者，<a id="a-4D"></a>当知彼诸野中众生悉被火害；<a id="a-4E"></a>如是诸沙门、<a id="a-4F"></a>婆罗门安于生，<a id="a-4G"></a>生危险想，<a id="a-4H"></a>身坏命终，<a id="a-4I"></a>生恶趣中。</p>
  <p id="a4J">“诸比丘，<a id="a-4K"></a>有因生出要想，<a id="a-4L"></a>非无因。</p>
  <p id="a4M">“云何有因生出要想？<a id="a-4N"></a>谓出要界。<a id="a-4O"></a>缘出要界，<a id="a-4P"></a>生出要想、<a id="a-4Q"></a>出要欲、<a id="a-4R"></a>出要觉、<a id="a-4S"></a>出要热、<a id="a-4T"></a>出要求；<a id="a-4U"></a>谓彼慧者出要求时，<a id="a-4V"></a>众生三处生正，<a id="a-4W"></a>谓身、<a id="a-4X"></a>口、<a id="a-4Y"></a>心；<a id="a-4Z"></a>彼如是生正因缘已，<a id="a-4a"></a>现法乐住，<a id="a-4b"></a>不苦、<a id="a-4c"></a>不碍、<a id="a-4d"></a>不恼、<a id="a-4e"></a>不热，<a id="a-4f"></a>身坏命终，<a id="a-4g"></a>生善趣中，<a id="a-4h"></a>是名因缘生出要想。</p>
  <p id="a4i">“云何因缘生不恚、<a id="a-4j"></a>不害想？<a id="a-4k"></a>谓不害界也。<a id="a-4l"></a>不害界因缘生不害想、<a id="a-4m"></a>不害欲、<a id="a-4n"></a>不害觉、<a id="a-4o"></a>不害热、<a id="a-4p"></a>不害求，<a id="a-4q"></a>彼慧者不害求时，<a id="a-4r"></a>众生三处正，<a id="a-4s"></a>谓身、<a id="a-4t"></a>口、<a id="a-4u"></a>心；<a id="a-4v"></a>彼正因缘生已，<a id="a-4w"></a>现法乐住，<a id="a-4x"></a>不苦、<a id="a-4y"></a>不碍、<a id="a-4z"></a>不恼、<a id="a-50"></a>不热，<a id="a-51"></a>身坏命终，<a id="a-52"></a>生善趣中，<a id="a-53"></a>是名因缘生不害想。</p>
  <p id="a54">“若诸沙门、<a id="a-55"></a>婆罗门安于生，<a id="a-56"></a>生不害想，<a id="a-57"></a>不舍离、<a id="a-58"></a>不觉、<a id="a-59"></a>不吐，<a id="a-5A"></a>现法乐住，<a id="a-5B"></a>不苦、<a id="a-5C"></a>不碍、<a id="a-5D"></a>不恼、<a id="a-5E"></a>不热，<a id="a-5F"></a>身坏命终，<a id="a-5G"></a>生善趣中。<a id="a-5H"></a>譬如城邑聚落边有旷野，<a id="a-5I"></a>大火卒起，<a id="a-5J"></a>有人堪能手足灭火，<a id="a-5K"></a>当知彼诸众生依草木者，<a id="a-5L"></a>悉不被害；<a id="a-5M"></a>如是诸沙门、<a id="a-5N"></a>婆罗门安于生，<a id="a-5O"></a>生正想，<a id="a-5P"></a>不舍、<a id="a-5Q"></a>不觉、<a id="a-5R"></a>不吐，<a id="a-5S"></a>现法乐住，<a id="a-5T"></a>不苦、<a id="a-5U"></a>不碍、<a id="a-5V"></a>不恼、<a id="a-5W"></a>不热，<a id="a-5X"></a>身坏命终，<a id="a-5Y"></a>生善趣中。<a id="a-5Z"></a>”</p>
  <p id="a5a">佛说此经已，<a id="a-5b"></a>诸比丘闻佛所说，<a id="a-5c"></a>欢喜奉行。</p>
  <p id="a5d">如是我闻：<a id="a-5e"></a>一时，<a id="a-5f"></a>佛住舍卫国祇树给孤独园。</p>
  <p id="a5g">时，<a id="a-5h"></a>有婆罗门来诣佛所，<a id="a-5i"></a>与世尊面相慰劳已，<a id="a-5j"></a>于一面住，<a id="a-5k"></a>白佛言：<a id="a-5l"></a>“众生非自作、<a id="a-5m"></a>非他作。<a id="a-5n"></a>”</p>
  <p id="a5o">佛告婆罗门：<a id="a-5p"></a>“如是论者，<a id="a-5q"></a>我不与相见。<a id="a-5r"></a>汝今自来，<a id="a-5s"></a>而言我非自作、<a id="a-5t"></a>非他作？<a id="a-5u"></a>”</p>
  <p id="a5v">婆罗门言：<a id="a-5w"></a>“云何，<a id="a-5x"></a>瞿昙，<a id="a-5y"></a>众生为自作、<a id="a-5z"></a>为他作耶？<a id="a-60"></a>”</p>
  <p id="a61">佛告婆罗门：<a id="a-62"></a>“我今问汝，<a id="a-63"></a>随意答我。<a id="a-64"></a>婆罗门，<a id="a-65"></a>于意云何？<a id="a-66"></a>有众生方便界，<a id="a-67"></a>令诸众生知作方便耶？<a id="a-68"></a>”</p>
  <p id="a69">婆罗门言：<a id="a-6A"></a>“瞿昙，<a id="a-6B"></a>有众生方便界，<a id="a-6C"></a>令诸众生知作方便也。<a id="a-6D"></a>”</p>
  <p id="a6E">佛告婆罗门：<a id="a-6F"></a>“若有方便界，<a id="a-6G"></a>令诸众生知有方便者，<a id="a-6H"></a>是则众生自作、<a id="a-6I"></a>是则他作。<a id="a-6J"></a>婆罗门，<a id="a-6K"></a>于意云何？<a id="a-6L"></a>有众生安住界、<a id="a-6M"></a>坚固界、<a id="a-6N"></a>出界、<a id="a-6O"></a>造作界，<a id="a-6P"></a>令彼众生知有造作耶？<a id="a-6Q"></a>”</p>
  <p id="a6R">婆罗门白佛：<a id="a-6S"></a>“有众生安住界、<a id="a-6T"></a>坚固界、<a id="a-6U"></a>出界、<a id="a-6V"></a>造作界，<a id="a-6W"></a>令诸众生知有造作。<a id="a-6X"></a>”</p>
  <p id="a6Y">佛告婆罗门：<a id="a-6Z"></a>“若彼安住界、<a id="a-6a"></a>坚固界、<a id="a-6b"></a>出界、<a id="a-6c"></a>造作界，<a id="a-6d"></a>令诸众生知有造作者，<a id="a-6e"></a>是则众生自作、<a id="a-6f"></a>是则他作。<a id="a-6g"></a>”</p>
  <p id="a6h">婆罗门白佛：<a id="a-6i"></a>“有众生自作、<a id="a-6j"></a>有他作。<a id="a-6k"></a>瞿昙，<a id="a-6l"></a>世间多事，<a id="a-6m"></a>今当请辞。<a id="a-6n"></a>”</p>
  <p id="a6o">佛告婆罗门：<a id="a-6p"></a>“世间多事，<a id="a-6q"></a>宜知是时。<a id="a-6r"></a>”</p>
  <p id="a6s">时，<a id="a-6t"></a>彼婆罗门闻佛所说，<a id="a-6u"></a>欢喜随喜，<a id="a-6v"></a>从座起去。</p>
  <p id="a6w">如是我闻：<a id="a-6x"></a>一时，<a id="a-6y"></a>佛住拘睒弥国瞿师罗园。</p>
  <p id="a6z">尔时，<a id="a-70"></a>瞿师罗长者诣尊者阿难所，<a id="a-71"></a>礼尊者阿难足，<a id="a-72"></a>退坐一面，<a id="a-73"></a>白尊者阿难：<a id="a-74"></a>“所说种种界，<a id="a-75"></a>云何为种种界？<a id="a-76"></a>”</p>
  <p id="a77">时，<a id="a-78"></a>尊者阿难告瞿师罗长者：<a id="a-79"></a>“眼界异、<a id="a-7A"></a>色界异喜处，<a id="a-7B"></a>二因缘生识，<a id="a-7C"></a>三事和合生触，<a id="a-7D"></a>又喜触因缘生乐受；<a id="a-7E"></a>如是耳、<a id="a-7F"></a>鼻、<a id="a-7G"></a>舌、<a id="a-7H"></a>身、<a id="a-7I"></a>意、<a id="a-7J"></a>法，<a id="a-7K"></a>亦如是说。<a id="a-7L"></a>复次，<a id="a-7M"></a>长者，<a id="a-7N"></a>有异眼界、<a id="a-7O"></a>异色界忧处，<a id="a-7P"></a>二因缘生识，<a id="a-7Q"></a>三事和合生苦触，<a id="a-7R"></a>彼苦触因缘生苦受；<a id="a-7S"></a>如是耳、<a id="a-7T"></a>鼻、<a id="a-7U"></a>舌、<a id="a-7V"></a>身、<a id="a-7W"></a>意、<a id="a-7X"></a>法，<a id="a-7Y"></a>亦如是说。<a id="a-7Z"></a>复次，<a id="a-7a"></a>长者，<a id="a-7b"></a>异眼界、<a id="a-7c"></a>异色界舍处，<a id="a-7d"></a>二因缘生识，<a id="a-7e"></a>三事和合生不苦不乐触，<a id="a-7f"></a>不苦不乐触因缘生不苦不乐受；<a id="a-7g"></a>如是耳、<a id="a-7h"></a>鼻、<a id="a-7i"></a>舌、<a id="a-7j"></a>身、<a id="a-7k"></a>意、<a id="a-7l"></a>法，<a id="a-7m"></a>亦如是说。<a id="a-7n"></a>”</p>
  <p id="a7o">尔时，<a id="a-7p"></a>瞿师罗长者闻尊者阿难所说，<a id="a-7q"></a>欢喜随喜，<a id="a-7r"></a>礼足而去。</p>
  <p id="a7s">如是我闻：<a id="a-7t"></a>一时，<a id="a-7u"></a>佛住拘睒弥国瞿师罗园。</p>
  <p id="a7v">尔时，<a id="a-7w"></a>瞿师罗长者诣尊者阿难所，<a id="a-7x"></a>稽首礼足，<a id="a-7y"></a>于一面坐，<a id="a-7z"></a>白尊者阿难：<a id="a-80"></a>“所说种种界，<a id="a-81"></a>云何为种种界？<a id="a-82"></a>”</p>
  <p id="a83">尊者阿难告瞿师罗长者：<a id="a-84"></a>“有三界。<a id="a-85"></a>云何三？<a id="a-86"></a>谓欲界、<a id="a-87"></a>色界、<a id="a-88"></a>无色界。<a id="a-89"></a>”</p>
  <p id="a8A">尔时，<a id="a-8B"></a>尊者阿难即说偈言：</p>
  <p id="a8C">“晓了于欲界，<a id="a-8D"></a>色界亦复然，</p>
  <p id="a8E">舍一切有余，<a id="a-8F"></a>得无余寂灭。</p>
  <p id="a8G">于身和合界，<a id="a-8H"></a>永尽无余证，</p>
  <p id="a8I">三耶三佛说，<a id="a-8J"></a>无忧离垢句。<a id="a-8K"></a>”</p>
  <p id="a8L">尊者阿难说是经已，<a id="a-8M"></a>瞿师罗长者欢喜随喜，<a id="a-8N"></a>作礼而去。</p>
  <p id="a8O">如是我闻：<a id="a-8P"></a>一时，<a id="a-8Q"></a>佛住拘睒弥国瞿师罗园。</p>
  <p id="a8R">尔时，<a id="a-8S"></a>瞿师罗长者诣尊者阿难所，<a id="a-8T"></a>稽首礼足，<a id="a-8U"></a>退坐一面，<a id="a-8V"></a>白尊者阿难：<a id="a-8W"></a>“所说种种界，<a id="a-8X"></a>云何名为种种界？<a id="a-8Y"></a>”</p>
  <p id="a8Z">尊者阿难告瞿师罗长者：<a id="a-8a"></a>“有三界，<a id="a-8b"></a>色界、<a id="a-8c"></a>无色界、<a id="a-8d"></a>灭界，<a id="a-8e"></a>是名三界。<a id="a-8f"></a>”</p>
  <p id="a8g">即说偈言：</p>
  <p id="a8h">“若色界众生，<a id="a-8i"></a>及住无色界，</p>
  <p id="a8j">不识灭界者，<a id="a-8k"></a>还复受诸有。</p>
  <p id="a8l">若断于色界，<a id="a-8m"></a>不住无色界，</p>
  <p id="a8n">灭界心解脱，<a id="a-8o"></a>永离于生死。<a id="a-8p"></a>”</p>
  <p id="a8q">尊者阿难说是经已，<a id="a-8r"></a>瞿师罗长者欢喜随喜，<a id="a-8s"></a>作礼而去。</p>
  <p id="a8t">如是我闻：<a id="a-8u"></a>一时，<a id="a-8v"></a>佛住拘睒弥国瞿师罗园。</p>
  <p id="a8w">尔时，<a id="a-8x"></a>瞿师罗长者诣尊者阿难所，<a id="a-8y"></a>稽首礼足，<a id="a-8z"></a>退坐一面，<a id="a-90"></a>白尊者阿难：<a id="a-91"></a>“所说种种界，<a id="a-92"></a>云何为种种界？<a id="a-93"></a>”</p>
  <p id="a94">尊者阿难答瞿师罗长者：<a id="a-95"></a>“谓三种出界。<a id="a-96"></a>云何三？<a id="a-97"></a>谓从欲界出至色界，<a id="a-98"></a>色界出至无色界、<a id="a-99"></a>一切诸行一切思想灭界，<a id="a-9A"></a>是名三出界。<a id="a-9B"></a>”</p>
  <p id="a9C">即说偈言：</p>
  <p id="a9D">“知从欲界出，<a id="a-9E"></a>超逾于色界，</p>
  <p id="a9F">一切行寂灭，<a id="a-9G"></a>勤修正方便。</p>
  <p id="a9H">断除一切爱，<a id="a-9I"></a>一切行灭尽，</p>
  <p id="a9J">知一切有余，<a id="a-9K"></a>不复转还有。<a id="a-9L"></a>”</p>
  <p id="a9M">尊者阿难说是经已，<a id="a-9N"></a>瞿师罗长者欢喜随喜，<a id="a-9O"></a>作礼而去。</p>
  <p id="a9P">如是我闻：<a id="a-9Q"></a>一时，<a id="a-9R"></a>佛住拘睒弥国瞿师罗园。</p>
  <p id="a9S">尔时，<a id="a-9T"></a>尊者阿难往诣上座（上座名者）所，<a id="a-9U"></a>诣已，<a id="a-9V"></a>恭敬问讯。<a id="a-9W"></a>问讯已，<a id="a-9X"></a>退坐一面，<a id="a-9Y"></a>问上座（上座名者）言：<a id="a-9Z"></a>“若比丘于空处、<a id="a-9a"></a>树下、<a id="a-9b"></a>闲房思惟，<a id="a-9c"></a>当以何法专精思惟？<a id="a-9d"></a>”</p>
  <p id="a9e">上座答言：<a id="a-9f"></a>“尊者阿难，<a id="a-9g"></a>于空处、<a id="a-9h"></a>树下、<a id="a-9i"></a>闲房思惟者，<a id="a-9j"></a>当以二法专精思惟，<a id="a-9k"></a>所谓止观。<a id="a-9l"></a>”</p>
  <p id="a9m">尊者阿难复问上座：<a id="a-9n"></a>“修习于止，<a id="a-9o"></a>多修习已，<a id="a-9p"></a>当何所成？<a id="a-9q"></a>修习于观，<a id="a-9r"></a>多修习已，<a id="a-9s"></a>当何所成？<a id="a-9t"></a>”</p>
  <p id="a9u">上座答言：<a id="a-9v"></a>“尊者阿难，<a id="a-9w"></a>修习于止，<a id="a-9x"></a>终成于观；<a id="a-9y"></a>修习观已，<a id="a-9z"></a>亦成于止。<a id="a-A0"></a>谓圣弟子止观俱修，<a id="a-A1"></a>得诸解脱界。<a id="a-A2"></a>”</p>
  <p id="aA3">阿难复问上座：<a id="a-A4"></a>“云何诸解脱界？<a id="a-A5"></a>”</p>
  <p id="aA6">上座答言：<a id="a-A7"></a>“尊者阿难，<a id="a-A8"></a>若断界、<a id="a-A9"></a>无欲界、<a id="a-AA"></a>灭界，<a id="a-AB"></a>是名诸解脱界。<a id="a-AC"></a>”</p>
  <p id="aAD">尊者阿难复问上座：<a id="a-AE"></a>“云何断界乃至灭界？<a id="a-AF"></a>”</p>
  <p id="aAG">上座答言：<a id="a-AH"></a>“尊者阿难，<a id="a-AI"></a>断一切行，<a id="a-AJ"></a>是名断界；<a id="a-AK"></a>断除爱欲，<a id="a-AL"></a>是无欲界；<a id="a-AM"></a>一切行灭，<a id="a-AN"></a>是名灭界。<a id="a-AO"></a>”</p>
  <p id="aAP">时，<a id="a-AQ"></a>尊者阿难闻上座所说，<a id="a-AR"></a>欢喜随喜，<a id="a-AS"></a>往诣五百比丘所，<a id="a-AT"></a>恭敬问讯，<a id="a-AU"></a>退坐一面，<a id="a-AV"></a>白五百比丘言：<a id="a-AW"></a>“若比丘于空处、<a id="a-AX"></a>树下、<a id="a-AY"></a>闲房思惟时，<a id="a-AZ"></a>当以何法专精思惟？<a id="a-Aa"></a>”</p>
  <p id="aAb">时，<a id="a-Ac"></a>五百比丘答尊者阿难：<a id="a-Ad"></a>“当以二法专精思惟，<a id="a-Ae"></a>乃至灭界。<a id="a-Af"></a>”如上座所说。</p>
  <p id="aAg">时，<a id="a-Ah"></a>尊者阿难闻五百比丘所说，<a id="a-Ai"></a>欢喜随喜，<a id="a-Aj"></a>往诣佛所，<a id="a-Ak"></a>稽首佛足，<a id="a-Al"></a>退坐一面，<a id="a-Am"></a>白佛言：<a id="a-An"></a>“世尊，<a id="a-Ao"></a>若比丘空处、<a id="a-Ap"></a>树下、<a id="a-Aq"></a>闲房思惟，<a id="a-Ar"></a>当以何法专精思惟？<a id="a-As"></a>”</p>
  <p id="aAt">佛告阿难：<a id="a-Au"></a>“若比丘空处、<a id="a-Av"></a>树下、<a id="a-Aw"></a>闲房思惟，<a id="a-Ax"></a>当以二法专精思惟，<a id="a-Ay"></a>乃至灭界。<a id="a-Az"></a>”如五百比丘所说。</p>
  <p id="aB0">时，<a id="a-B1"></a>尊者阿难白佛言：<a id="a-B2"></a>“奇哉！<a id="a-B3"></a>世尊，<a id="a-B4"></a>大师及诸弟子皆悉同法、<a id="a-B5"></a>同句、<a id="a-B6"></a>同义、<a id="a-B7"></a>同味，<a id="a-B8"></a>我今诣上座（名上座者），<a id="a-B9"></a>问如此义，<a id="a-BA"></a>亦以此义、<a id="a-BB"></a>此句、<a id="a-BC"></a>此味答我，<a id="a-BD"></a>如今世尊所说。<a id="a-BE"></a>我复诣五百比丘所，<a id="a-BF"></a>亦以此义、<a id="a-BG"></a>此句、<a id="a-BH"></a>此味而问，<a id="a-BI"></a>彼五百比丘亦以此义、<a id="a-BJ"></a>此句、<a id="a-BK"></a>此味答，<a id="a-BL"></a>如今世尊所说。<a id="a-BM"></a>是故当知：<a id="a-BN"></a>师及弟子一切同法、<a id="a-BO"></a>同义、<a id="a-BP"></a>同句、<a id="a-BQ"></a>同味。<a id="a-BR"></a>”</p>
  <p id="aBS">佛告阿难：<a id="a-BT"></a>“汝知彼上座为何如比丘？<a id="a-BU"></a>”</p>
  <p id="aBV">阿难白佛：<a id="a-BW"></a>“不知，<a id="a-BX"></a>世尊。<a id="a-BY"></a>”</p>
  <p id="aBZ">佛告阿难：<a id="a-Ba"></a>“上座者是阿罗汉，<a id="a-Bb"></a>诸漏已尽，<a id="a-Bc"></a>已舍重担，<a id="a-Bd"></a>正智心善解脱，<a id="a-Be"></a>彼五百比丘亦皆如是。<a id="a-Bf"></a>”</p>
  <p id="aBg">佛说此经已，<a id="a-Bh"></a>尊者阿难闻佛所说，<a id="a-Bi"></a>欢喜奉行。</p>
  <p id="aBj">如是我闻：<a id="a-Bk"></a>一时，<a id="a-Bl"></a>佛住王舍城迦兰陀竹园。</p>
  <p id="aBm">尔时，<a id="a-Bn"></a>尊者罗睺罗诣世尊所，<a id="a-Bo"></a>稽首礼足，<a id="a-Bp"></a>退坐一面，<a id="a-Bq"></a>白佛言：<a id="a-Br"></a>“世尊，<a id="a-Bs"></a>云何知、<a id="a-Bt"></a>云何见我此识身及外境界一切相，<a id="a-Bu"></a>得无有我、<a id="a-Bv"></a>我所见、<a id="a-Bw"></a>我慢系著使？<a id="a-Bx"></a>”</p>
  <p id="aBy">佛告罗睺罗：<a id="a-Bz"></a>“谛听！<a id="a-C0"></a>善思！<a id="a-C1"></a>当为汝说。<a id="a-C2"></a>罗睺罗，<a id="a-C3"></a>若比丘于所有地界，<a id="a-C4"></a>若过去若未来若现在、<a id="a-C5"></a>若内若外、<a id="a-C6"></a>若粗若细、<a id="a-C7"></a>若好若丑、<a id="a-C8"></a>若远若近，<a id="a-C9"></a>彼一切非我、<a id="a-CA"></a>不异我、<a id="a-CB"></a>不相在如实知，<a id="a-CC"></a>水界、<a id="a-CD"></a>火界、<a id="a-CE"></a>风界、<a id="a-CF"></a>空界、<a id="a-CG"></a>识界亦复如是。</p>
  <p id="aCH">“罗睺罗，<a id="a-CI"></a>比丘如是知、<a id="a-CJ"></a>如是见，<a id="a-CK"></a>于我此识身及外境界一切相，<a id="a-CL"></a>无有我、<a id="a-CM"></a>我所见、<a id="a-CN"></a>我慢系著使。<a id="a-CO"></a>罗睺罗，<a id="a-CP"></a>若比丘于此识身及外境界一切相，<a id="a-CQ"></a>无有我、<a id="a-CR"></a>我所见、<a id="a-CS"></a>我慢系著使，<a id="a-CT"></a>是名断爱缚诸结、<a id="a-CU"></a>断诸爱、<a id="a-CV"></a>止慢无间等、<a id="a-CW"></a>究竟苦边。<a id="a-CX"></a>”</p>
  <p id="aCY">佛说此经已，<a id="a-CZ"></a>尊者罗睺罗闻佛所说，<a id="a-Ca"></a>欢喜奉行。</p>
  <p id="aCb">如是我闻：<a id="a-Cc"></a>一时，<a id="a-Cd"></a>佛住王舍城迦兰陀竹园。</p>
  <p id="aCe">尔时，<a id="a-Cf"></a>尊者罗睺罗往诣佛所，<a id="a-Cg"></a>稽首礼足，<a id="a-Ch"></a>退坐一面，<a id="a-Ci"></a>白佛言：<a id="a-Cj"></a>“世尊，<a id="a-Ck"></a>云何知、<a id="a-Cl"></a>云何见我此识身及外境界一切相，<a id="a-Cm"></a>得无有我、<a id="a-Cn"></a>我所见、<a id="a-Co"></a>我慢系著使？<a id="a-Cp"></a>”</p>
  <p id="aCq">佛告罗睺罗：<a id="a-Cr"></a>“有三受：<a id="a-Cs"></a>苦受、<a id="a-Ct"></a>乐受、<a id="a-Cu"></a>不苦不乐受。<a id="a-Cv"></a>此三受何因、<a id="a-Cw"></a>何集、<a id="a-Cx"></a>何生、<a id="a-Cy"></a>何转？<a id="a-Cz"></a>谓此三受，<a id="a-D0"></a>触因、<a id="a-D1"></a>触集、<a id="a-D2"></a>触生、<a id="a-D3"></a>触转；<a id="a-D4"></a>彼彼触因，<a id="a-D5"></a>彼彼受生；<a id="a-D6"></a>若彼彼触灭，<a id="a-D7"></a>彼彼受亦灭、<a id="a-D8"></a>止、<a id="a-D9"></a>清凉、<a id="a-DA"></a>没。<a id="a-DB"></a>如是知、<a id="a-DC"></a>如是见我此识及外境界一切相，<a id="a-DD"></a>得无有我、<a id="a-DE"></a>我所见、<a id="a-DF"></a>我慢系著使。<a id="a-DG"></a>”</p>
  <p id="aDH">佛说此经已，<a id="a-DI"></a>尊者罗睺罗闻佛所说，<a id="a-DJ"></a>欢喜奉行。</p>
  <p id="aDK">如是我闻：<a id="a-DL"></a>一时，<a id="a-DM"></a>佛住王舍城迦兰陀竹园。</p>
  <p id="aDN">尔时，<a id="a-DO"></a>尊者罗睺罗往诣佛所，<a id="a-DP"></a>稽首礼足，<a id="a-DQ"></a>退往一面，<a id="a-DR"></a>白佛言：<a id="a-DS"></a>“世尊，<a id="a-DT"></a>云何知、<a id="a-DU"></a>云何见我此识身及外境界一切相，<a id="a-DV"></a>得无有我、<a id="a-DW"></a>我所见、<a id="a-DX"></a>我慢系著使？<a id="a-DY"></a>”</p>
  <p id="aDZ">佛告罗睺罗：<a id="a-Da"></a>“有三受：<a id="a-Db"></a>苦受、<a id="a-Dc"></a>乐受、<a id="a-Dd"></a>不苦不乐受。<a id="a-De"></a>观于乐受而作苦想，<a id="a-Df"></a>观于苦受作剑刺想，<a id="a-Dg"></a>观不苦不乐受作无常想。<a id="a-Dh"></a>若彼比丘观于乐受而作苦想，<a id="a-Di"></a>观于苦受作剑刺想，<a id="a-Dj"></a>观不苦不乐受作无常、<a id="a-Dk"></a>灭想者，<a id="a-Dl"></a>是名正见。<a id="a-Dm"></a>”</p>
  <p id="aDn">尔时，<a id="a-Do"></a>世尊即说偈言：</p>
  <p id="aDp">“观乐作苦想，<a id="a-Dq"></a>苦受同剑刺，</p>
  <p id="aDr">于不苦不乐，<a id="a-Ds"></a>修无常灭想，</p>
  <p id="aDt">是则为比丘，<a id="a-Du"></a>正见成就者，</p>
  <p id="aDv">寂灭安乐道，<a id="a-Dw"></a>住于最后边，</p>
  <p id="aDx">永离诸烦恼，<a id="a-Dy"></a>摧伏众魔军。<a id="a-Dz"></a>”</p>
  <p id="aE0">佛说此经已，<a id="a-E1"></a>尊者罗睺罗闻佛所说，<a id="a-E2"></a>欢喜奉行。</p>
  <p id="aE3">如是我闻：<a id="a-E4"></a>一时，<a id="a-E5"></a>佛住王舍城迦兰陀竹园。</p>
  <p id="aE6">尔时，<a id="a-E7"></a>尊者罗睺罗往诣佛所，<a id="a-E8"></a>稽首佛足，<a id="a-E9"></a>退坐一面，<a id="a-EA"></a>白佛言：<a id="a-EB"></a>“世尊，<a id="a-EC"></a>云何知、<a id="a-ED"></a>云何见我此识身及外境界一切相，<a id="a-EE"></a>得无有我、<a id="a-EF"></a>我所见、<a id="a-EG"></a>我慢系著使？<a id="a-EH"></a>”</p>
  <p id="aEI">佛告罗睺罗：<a id="a-EJ"></a>“有三受：<a id="a-EK"></a>苦受、<a id="a-EL"></a>乐受、<a id="a-EM"></a>不苦不乐受。<a id="a-EN"></a>观于乐受，<a id="a-EO"></a>为断乐受贪使故，<a id="a-EP"></a>于我所修梵行；<a id="a-EQ"></a>断苦受瞋恚使故，<a id="a-ER"></a>于我所修梵行；<a id="a-ES"></a>断不苦不乐受痴使故，<a id="a-ET"></a>于我所修梵行。</p>
  <p id="aEU">“罗睺罗，<a id="a-EV"></a>若比丘乐受贪使已断、<a id="a-EW"></a>已知，<a id="a-EX"></a>苦受恚使已断、<a id="a-EY"></a>已知，<a id="a-EZ"></a>不苦不乐受痴使已断、<a id="a-Ea"></a>已知者，<a id="a-Eb"></a>是名比丘断除爱欲缚、<a id="a-Ec"></a>去诸结、<a id="a-Ed"></a>慢无间等、<a id="a-Ee"></a>究竟苦边。<a id="a-Ef"></a>”</p>
  <p id="aEg">尔时，<a id="a-Eh"></a>世尊即说偈言：</p>
  <p id="aEi">“乐受所受时，<a id="a-Ej"></a>则不知乐受，</p>
  <p id="aEk">贪使之所使，<a id="a-El"></a>不见出要道。</p>
  <p id="aEm">苦受所受时，<a id="a-En"></a>则不知苦受，</p>
  <p id="aEo">瞋恚使所使，<a id="a-Ep"></a>不见出要道。</p>
  <p id="aEq">不苦不乐受，<a id="a-Er"></a>正觉之所说，</p>
  <p id="aEs">不善观察者，<a id="a-Et"></a>终不度彼岸。</p>
  <p id="aEu">比丘勤精进，<a id="a-Ev"></a>正知不动转，</p>
  <p id="aEw">如此一切受，<a id="a-Ex"></a>慧者能觉知，</p>
  <p id="aEy">觉知诸受者，<a id="a-Ez"></a>现法尽诸漏。</p>
  <p id="aF0">明智者命终，<a id="a-F1"></a>不堕于众数，</p>
  <p id="aF2">众数既已断，<a id="a-F3"></a>永处般涅槃。<a id="a-F4"></a>”</p>
  <p id="aF5">佛说此经已，<a id="a-F6"></a>尊者罗睺罗闻佛所说，<a id="a-F7"></a>欢喜奉行。</p>
  <p id="aF8">如是我闻：<a id="a-F9"></a>一时，<a id="a-FA"></a>佛住王舍城迦兰陀竹园。</p>
  <p id="aFB">尔时，<a id="a-FC"></a>世尊告诸比丘：<a id="a-FD"></a>“大海深险者，<a id="a-FE"></a>此世间愚夫所说深险，<a id="a-FF"></a>非贤圣法、<a id="a-FG"></a>律所说深险。<a id="a-FH"></a>世间所说者，<a id="a-FI"></a>是大水积聚数耳！<a id="a-FJ"></a>若从身生诸受，<a id="a-FK"></a>众苦逼迫，<a id="a-FL"></a>或恼、<a id="a-FM"></a>或死，<a id="a-FN"></a>是名大海极深险处。<a id="a-FO"></a>愚痴无闻凡夫于此身生诸受，<a id="a-FP"></a>苦痛逼迫，<a id="a-FQ"></a>或恼、<a id="a-FR"></a>或死，<a id="a-FS"></a>忧悲称怨，<a id="a-FT"></a>啼哭号呼，<a id="a-FU"></a>心乱发狂，<a id="a-FV"></a>长沦没溺，<a id="a-FW"></a>无止息处。<a id="a-FX"></a>多闻圣弟子于身生诸受，<a id="a-FY"></a>苦痛逼迫，<a id="a-FZ"></a>或恼、<a id="a-Fa"></a>或死，<a id="a-Fb"></a>不生忧悲、<a id="a-Fc"></a>啼哭号呼、<a id="a-Fd"></a>心生狂乱，<a id="a-Fe"></a>不沦生死，<a id="a-Ff"></a>得止息处。<a id="a-Fg"></a>”</p>
  <p id="aFh">尔时，<a id="a-Fi"></a>世尊即说偈言：</p>
  <p id="aFj">“身生诸苦受，<a id="a-Fk"></a>逼迫乃至死，</p>
  <p id="aFl">忧悲不息忍，<a id="a-Fm"></a>号呼发狂乱。</p>
  <p id="aFn">心自生障碍，<a id="a-Fo"></a>招集众苦增，</p>
  <p id="aFp">永沦生死海，<a id="a-Fq"></a>莫知休息处。</p>
  <p id="aFr">能舍身诸受，<a id="a-Fs"></a>身所生苦恼，</p>
  <p id="aFt">切迫乃至死，<a id="a-Fu"></a>不起忧悲想，</p>
  <p id="aFv">不啼哭号呼，<a id="a-Fw"></a>能自忍众苦。</p>
  <p id="aFx">心不生障碍，<a id="a-Fy"></a>招集众苦增，</p>
  <p id="aFz">不沦没生死，<a id="a-G0"></a>永得安隐处。<a id="a-G1"></a>”</p>
  <p id="aG2">佛说此经已，<a id="a-G3"></a>诸比丘闻佛所说，<a id="a-G4"></a>欢喜奉行。</p>
  <p id="aG5">如是我闻：<a id="a-G6"></a>一时，<a id="a-G7"></a>佛住王舍城迦兰陀竹园。</p>
  <p id="aG8">尔时，<a id="a-G9"></a>世尊告诸比丘：<a id="a-GA"></a>“愚痴无闻凡夫生苦受、<a id="a-GB"></a>乐受、<a id="a-GC"></a>不苦不乐受，<a id="a-GD"></a>多闻圣弟子亦生苦受、<a id="a-GE"></a>乐受、<a id="a-GF"></a>不苦不乐受。<a id="a-GG"></a>诸比丘，<a id="a-GH"></a>凡夫、<a id="a-GI"></a>圣人有何差别？<a id="a-GJ"></a>”</p>
  <p id="aGK">诸比丘白佛：<a id="a-GL"></a>“世尊是法根、<a id="a-GM"></a>法眼、<a id="a-GN"></a>法依。<a id="a-GO"></a>善哉！<a id="a-GP"></a>世尊，<a id="a-GQ"></a>惟愿广说，<a id="a-GR"></a>诸比丘闻已，<a id="a-GS"></a>当受奉行！<a id="a-GT"></a>”</p>
  <p id="aGU">佛告诸比丘：<a id="a-GV"></a>“愚痴无闻凡夫身触生诸受，<a id="a-GW"></a>苦痛逼迫，<a id="a-GX"></a>乃至夺命，<a id="a-GY"></a>忧愁啼哭，<a id="a-GZ"></a>称怨号呼。<a id="a-Ga"></a>”</p>
  <p id="aGb">佛告诸比丘：<a id="a-Gc"></a>“谛听！<a id="a-Gd"></a>善思！<a id="a-Ge"></a>当为汝说。<a id="a-Gf"></a>诸比丘，<a id="a-Gg"></a>愚痴无闻凡夫身触生诸受，<a id="a-Gh"></a>增诸苦痛，<a id="a-Gi"></a>乃至夺命，<a id="a-Gj"></a>愁忧称怨，<a id="a-Gk"></a>啼哭号呼，<a id="a-Gl"></a>心生狂乱；<a id="a-Gm"></a>当于尔时，<a id="a-Gn"></a>增长二受，<a id="a-Go"></a>若身受、<a id="a-Gp"></a>若心受。<a id="a-Gq"></a>譬如士夫身被双毒箭，<a id="a-Gr"></a>极生苦痛。<a id="a-Gs"></a>愚痴无闻凡夫亦复如是，<a id="a-Gt"></a>增长二受，<a id="a-Gu"></a>身受、<a id="a-Gv"></a>心受，<a id="a-Gw"></a>极生苦痛。<a id="a-Gx"></a>所以者何？<a id="a-Gy"></a>以彼愚痴无闻凡夫不了知故，<a id="a-Gz"></a>于诸五欲生乐受触，<a id="a-H0"></a>受五欲乐；<a id="a-H1"></a>受五欲乐故，<a id="a-H2"></a>为贪使所使。<a id="a-H3"></a>苦受触故，<a id="a-H4"></a>则生瞋恚；<a id="a-H5"></a>生瞋恚故，<a id="a-H6"></a>为恚使所使。<a id="a-H7"></a>于此二受，<a id="a-H8"></a>若集、<a id="a-H9"></a>若灭、<a id="a-HA"></a>若味、<a id="a-HB"></a>若患、<a id="a-HC"></a>若离不如实知；<a id="a-HD"></a>不如实知故，<a id="a-HE"></a>生不苦不乐受，<a id="a-HF"></a>为痴使所使。<a id="a-HG"></a>为乐受所系终不离，<a id="a-HH"></a>苦受所系终不离，<a id="a-HI"></a>不苦不乐受所系终不离。<a id="a-HJ"></a>云何系？<a id="a-HK"></a>谓为贪、<a id="a-HL"></a>恚、<a id="a-HM"></a>痴所系，<a id="a-HN"></a>为生、<a id="a-HO"></a>老、<a id="a-HP"></a>病、<a id="a-HQ"></a>死、<a id="a-HR"></a>忧、<a id="a-HS"></a>悲、<a id="a-HT"></a>恼苦所系。</p>
  <p id="aHU">“多闻圣弟子身触生苦受，<a id="a-HV"></a>大苦逼迫，<a id="a-HW"></a>乃至夺命，<a id="a-HX"></a>不起忧悲称怨、<a id="a-HY"></a>啼哭号呼、<a id="a-HZ"></a>心乱发狂；<a id="a-Ha"></a>当于尔时，<a id="a-Hb"></a>唯生一受，<a id="a-Hc"></a>所谓身受，<a id="a-Hd"></a>不生心受。<a id="a-He"></a>譬如士夫被一毒箭，<a id="a-Hf"></a>不被第二毒箭，<a id="a-Hg"></a>当于尔时，<a id="a-Hh"></a>唯生一受，<a id="a-Hi"></a>所谓身受，<a id="a-Hj"></a>不生心受。<a id="a-Hk"></a>为乐受触，<a id="a-Hl"></a>不染欲乐；<a id="a-Hm"></a>不染欲乐故，<a id="a-Hn"></a>于彼乐受，<a id="a-Ho"></a>贪使不使。<a id="a-Hp"></a>于苦触受不生瞋恚，<a id="a-Hq"></a>不生瞋恚故，<a id="a-Hr"></a>恚使不使。<a id="a-Hs"></a>于彼二使，<a id="a-Ht"></a>集、<a id="a-Hu"></a>灭、<a id="a-Hv"></a>味、<a id="a-Hw"></a>患、<a id="a-Hx"></a>离如实知；<a id="a-Hy"></a>如实知故，<a id="a-Hz"></a>不苦不乐受痴使不使。<a id="a-I0"></a>于彼乐受解脱不系，<a id="a-I1"></a>苦受、<a id="a-I2"></a>不苦不乐受解脱不系。<a id="a-I3"></a>于何不系？<a id="a-I4"></a>谓贪、<a id="a-I5"></a>恚、<a id="a-I6"></a>痴不系，<a id="a-I7"></a>生、<a id="a-I8"></a>老、<a id="a-I9"></a>病、<a id="a-IA"></a>死、<a id="a-IB"></a>忧、<a id="a-IC"></a>悲、<a id="a-ID"></a>恼苦不系。<a id="a-IE"></a>”</p>
  <p id="aIF">尔时，<a id="a-IG"></a>世尊即说偈言：</p>
  <p id="aIH">“多闻于苦乐，<a id="a-II"></a>非不受觉知，</p>
  <p id="aIJ">彼于凡夫人，<a id="a-IK"></a>其实大有闻。</p>
  <p id="aIL">乐受不放逸，<a id="a-IM"></a>苦触不增忧，</p>
  <p id="aIN">苦乐二俱舍，<a id="a-IO"></a>不顺亦不违。</p>
  <p id="aIP">比丘勤方便，<a id="a-IQ"></a>正智不倾动，</p>
  <p id="aIR">于此一切受，<a id="a-IS"></a>黠慧能了知。</p>
  <p id="aIT">了知诸受故，<a id="a-IU"></a>现法尽诸漏，</p>
  <p id="aIV">身死不堕数，<a id="a-IW"></a>永处般涅槃。<a id="a-IX"></a>”</p>
  <p id="aIY">佛说此经已，<a id="a-IZ"></a>诸比丘闻佛所说，<a id="a-Ia"></a>欢喜奉行。</p>
  <p id="aIb">如是我闻：<a id="a-Ic"></a>一时，<a id="a-Id"></a>佛住王舍城迦兰陀竹园。</p>
  <p id="aIe">尔时，<a id="a-If"></a>世尊告诸比丘：<a id="a-Ig"></a>“譬如空中狂风卒起，<a id="a-Ih"></a>从四方来，<a id="a-Ii"></a>有尘土风、<a id="a-Ij"></a>无尘土风、<a id="a-Ik"></a>毗湿波风、<a id="a-Il"></a>鞞岚婆风、<a id="a-Im"></a>薄风、<a id="a-In"></a>厚风乃至风轮起风。<a id="a-Io"></a>身中受风，<a id="a-Ip"></a>亦复如是，<a id="a-Iq"></a>种种受起：<a id="a-Ir"></a>乐受、<a id="a-Is"></a>苦受、<a id="a-It"></a>不苦不乐受，<a id="a-Iu"></a>乐身受、<a id="a-Iv"></a>苦身受、<a id="a-Iw"></a>不苦不乐身受，<a id="a-Ix"></a>乐心受、<a id="a-Iy"></a>苦心受、<a id="a-Iz"></a>不苦不乐心受，<a id="a-J0"></a>乐食受、<a id="a-J1"></a>苦食受、<a id="a-J2"></a>不苦不乐食受，<a id="a-J3"></a>乐无食受、<a id="a-J4"></a>苦无食受、<a id="a-J5"></a>不苦不乐无食受，<a id="a-J6"></a>乐贪受、<a id="a-J7"></a>苦贪受、<a id="a-J8"></a>不苦不乐贪受，<a id="a-J9"></a>乐出要受、<a id="a-JA"></a>苦出要受、<a id="a-JB"></a>不乐不苦出要受。<a id="a-JC"></a>”</p>
  <p id="aJD">尔时，<a id="a-JE"></a>世尊即说偈言：</p>
  <p id="aJF">“譬如虚空中，<a id="a-JG"></a>种种狂风起，</p>
  <p id="aJH">东西南北风，<a id="a-JI"></a>四维亦如是，</p>
  <p id="aJJ">有尘及无尘，<a id="a-JK"></a>乃至风轮起。</p>
  <p id="aJL">如是此身中，<a id="a-JM"></a>诸受起亦然。</p>
  <p id="aJN">若乐若苦受，<a id="a-JO"></a>及不苦不乐，</p>
  <p id="aJP">有食与无食，<a id="a-JQ"></a>贪著不贪著。</p>
  <p id="aJR">比丘勤方便，<a id="a-JS"></a>正智不倾动，</p>
  <p id="aJT">于此一切受，<a id="a-JU"></a>黠慧能了知。</p>
  <p id="aJV">了知诸受故，<a id="a-JW"></a>现法尽诸漏，</p>
  <p id="aJX">身死不堕数，<a id="a-JY"></a>永处般涅槃。<a id="a-JZ"></a>”</p>
  <p id="aJa">佛说此经已，<a id="a-Jb"></a>诸比丘闻佛所说，<a id="a-Jc"></a>欢喜奉行。</p>
  <p id="aJd">如是我闻：<a id="a-Je"></a>一时，<a id="a-Jf"></a>佛住王舍城迦兰陀竹园。</p>
  <p id="aJg">尔时，<a id="a-Jh"></a>世尊告诸比丘：<a id="a-Ji"></a>“譬如客舍种种人住，<a id="a-Jj"></a>若刹利、<a id="a-Jk"></a>婆罗门、<a id="a-Jl"></a>长者居士、<a id="a-Jm"></a>野人猎师、<a id="a-Jn"></a>持戒犯戒、<a id="a-Jo"></a>在家出家，<a id="a-Jp"></a>悉于中住。<a id="a-Jq"></a>此身亦复如是，<a id="a-Jr"></a>种种受生：<a id="a-Js"></a>苦受、<a id="a-Jt"></a>乐受、<a id="a-Ju"></a>不苦不乐受，<a id="a-Jv"></a>乐身受、<a id="a-Jw"></a>苦身受、<a id="a-Jx"></a>不苦不乐身受，<a id="a-Jy"></a>乐心受、<a id="a-Jz"></a>苦心受、<a id="a-K0"></a>不苦不乐心受，<a id="a-K1"></a>乐食受、<a id="a-K2"></a>苦食受、<a id="a-K3"></a>不苦不乐食受，<a id="a-K4"></a>乐无食受、<a id="a-K5"></a>苦无食受、<a id="a-K6"></a>不苦不乐无食受，<a id="a-K7"></a>乐贪著受、<a id="a-K8"></a>苦贪著受、<a id="a-K9"></a>不苦不乐贪著受，<a id="a-KA"></a>乐出要受、<a id="a-KB"></a>苦出要受、<a id="a-KC"></a>不苦不乐出要受。<a id="a-KD"></a>”</p>
  <p id="aKE">尔时，<a id="a-KF"></a>世尊即说偈言：</p>
  <p id="aKG">“譬如客舍中，<a id="a-KH"></a>种种人住止，</p>
  <p id="aKI">刹利婆罗门，<a id="a-KJ"></a>长者居士等，</p>
  <p id="aKK">旃陀罗野人，<a id="a-KL"></a>持戒犯戒者，</p>
  <p id="aKM">在家出家人，<a id="a-KN"></a>如是等种种。</p>
  <p id="aKO">此身亦如是，<a id="a-KP"></a>种种诸受生，</p>
  <p id="aKQ">若乐若苦受，<a id="a-KR"></a>及不苦不乐，</p>
  <p id="aKS">有食与无食，<a id="a-KT"></a>贪著不贪著。</p>
  <p id="aKU">比丘勤方便，<a id="a-KV"></a>正智不倾动，</p>
  <p id="aKW">于此一切受，<a id="a-KX"></a>黠慧能了知。</p>
  <p id="aKY">了知诸受故，<a id="a-KZ"></a>现法尽诸漏，</p>
  <p id="aKa">身死不堕数，<a id="a-Kb"></a>永处般涅槃。<a id="a-Kc"></a>”</p>
  <p id="aKd">佛说此经已，<a id="a-Ke"></a>诸比丘闻佛所说，<a id="a-Kf"></a>欢喜奉行。</p>
  <p id="aKg">如是我闻：<a id="a-Kh"></a>一时，<a id="a-Ki"></a>佛住王舍城迦兰陀竹园。</p>
  <p id="aKj">时，<a id="a-Kk"></a>有异比丘独一静处禅思，<a id="a-Kl"></a>念言：<a id="a-Km"></a>“世尊说三受，<a id="a-Kn"></a>乐受、<a id="a-Ko"></a>苦受、<a id="a-Kp"></a>不苦不乐受；<a id="a-Kq"></a>又说诸所有受悉皆是苦，<a id="a-Kr"></a>此有何义？<a id="a-Ks"></a>”是比丘作是念已，<a id="a-Kt"></a>从禅起，<a id="a-Ku"></a>往诣佛所，<a id="a-Kv"></a>稽首礼足，<a id="a-Kw"></a>退住一面，<a id="a-Kx"></a>白佛言：<a id="a-Ky"></a>“世尊，<a id="a-Kz"></a>我于静处禅思，<a id="a-L0"></a>念言：<a id="a-L1"></a>‘世尊说三受，<a id="a-L2"></a>乐受、<a id="a-L3"></a>苦受、<a id="a-L4"></a>不苦不乐受；<a id="a-L5"></a>又说诸所有受悉皆是苦，<a id="a-L6"></a>此有何义？<a id="a-L7"></a>’”</p>
  <p id="aL8">佛告比丘：<a id="a-L9"></a>“我以一切行无常故，<a id="a-LA"></a>一切诸行变易法故，<a id="a-LB"></a>说诸所有受悉皆是苦。<a id="a-LC"></a>”</p>
  <p id="aLD">尔时，<a id="a-LE"></a>世尊即说偈言：</p>
  <p id="aLF">“知诸行无常，<a id="a-LG"></a>皆是变易法，</p>
  <p id="aLH">故说受悉苦，<a id="a-LI"></a>正觉之所知。</p>
  <p id="aLJ">比丘勤方便，<a id="a-LK"></a>正智不倾动，</p>
  <p id="aLL">于诸一切受，<a id="a-LM"></a>黠慧能了知。</p>
  <p id="aLN">悉知诸受已，<a id="a-LO"></a>现法尽诸漏，</p>
  <p id="aLP">身死不堕数，<a id="a-LQ"></a>永处般涅槃。<a id="a-LR"></a>”</p>
  <p id="aLS">佛说是经已，<a id="a-LT"></a>诸比丘闻佛所说，<a id="a-LU"></a>欢喜奉行。</p>
  <p id="aLV">如是我闻：<a id="a-LW"></a>一时，<a id="a-LX"></a>佛住王舍城迦兰陀竹园。</p>
  <p id="aLY">尔时，<a id="a-LZ"></a>尊者阿难独一静处禅思，<a id="a-La"></a>念言：<a id="a-Lb"></a>“世尊说三受，<a id="a-Lc"></a>乐受、<a id="a-Ld"></a>苦受、<a id="a-Le"></a>不苦不乐受；<a id="a-Lf"></a>又复说诸所有受悉皆是苦，<a id="a-Lg"></a>此有何义？<a id="a-Lh"></a>”作是念已，<a id="a-Li"></a>从禅起，<a id="a-Lj"></a>诣世尊所，<a id="a-Lk"></a>稽首礼足，<a id="a-Ll"></a>退住一面，<a id="a-Lm"></a>白佛言：<a id="a-Ln"></a>“世尊，<a id="a-Lo"></a>我独一静处禅思，<a id="a-Lp"></a>念言：<a id="a-Lq"></a>‘如世尊说三受，<a id="a-Lr"></a>乐受、<a id="a-Ls"></a>苦受、<a id="a-Lt"></a>不苦不乐受；<a id="a-Lu"></a>又说一切诸受悉皆是苦，<a id="a-Lv"></a>此有何义？<a id="a-Lw"></a>’”</p>
  <p id="aLx">佛告阿难：<a id="a-Ly"></a>“我以一切行无常故，<a id="a-Lz"></a>一切行变易法故，<a id="a-M0"></a>说诸所有受悉皆是苦。<a id="a-M1"></a>又复，<a id="a-M2"></a>阿难，<a id="a-M3"></a>我以诸行渐次寂灭故说，<a id="a-M4"></a>以诸行渐次止息故说，<a id="a-M5"></a>一切诸受悉皆是苦。<a id="a-M6"></a>”</p>
  <p id="aM7">阿难白佛言：<a id="a-M8"></a>“云何，<a id="a-M9"></a>世尊，<a id="a-MA"></a>以诸行渐次寂灭故说？<a id="a-MB"></a>”</p>
  <p id="aMC">佛告阿难：<a id="a-MD"></a>“初禅正受时，<a id="a-ME"></a>言语寂灭；<a id="a-MF"></a>第二禅正受时，<a id="a-MG"></a>觉观寂灭；<a id="a-MH"></a>第三禅正受时，<a id="a-MI"></a>喜心寂灭；<a id="a-MJ"></a>第四禅正受时，<a id="a-MK"></a>出入息寂灭；<a id="a-ML"></a>空入处正受时，<a id="a-MM"></a>色想寂灭；<a id="a-MN"></a>识入处正受时，<a id="a-MO"></a>空入处想寂灭；<a id="a-MP"></a>无所有入处正受时，<a id="a-MQ"></a>识入处想寂灭；<a id="a-MR"></a>非想非非想入处正受时，<a id="a-MS"></a>无所有入处想寂灭；<a id="a-MT"></a>想受灭正受时，<a id="a-MU"></a>想受寂灭，<a id="a-MV"></a>是名渐次诸行寂灭。<a id="a-MW"></a>”</p>
  <p id="aMX">阿难白佛言：<a id="a-MY"></a>“世尊，<a id="a-MZ"></a>云何渐次诸行止息？<a id="a-Ma"></a>”</p>
  <p id="aMb">佛告阿难：<a id="a-Mc"></a>“初禅正受时，<a id="a-Md"></a>言语止息；<a id="a-Me"></a>二禅正受时，<a id="a-Mf"></a>觉观止息；<a id="a-Mg"></a>三禅正受时，<a id="a-Mh"></a>喜心止息；<a id="a-Mi"></a>四禅正受时，<a id="a-Mj"></a>出入息止息；<a id="a-Mk"></a>空入处正受时，<a id="a-Ml"></a>色想止息；<a id="a-Mm"></a>识入处正受时，<a id="a-Mn"></a>空入处想止息；<a id="a-Mo"></a>无所有入处正受时，<a id="a-Mp"></a>识入处想止息；<a id="a-Mq"></a>非想非非想入处正受时，<a id="a-Mr"></a>无所有入处想止息；<a id="a-Ms"></a>想受灭正受时，<a id="a-Mt"></a>想受止息，<a id="a-Mu"></a>是名渐次诸行止息。<a id="a-Mv"></a>”</p>
  <p id="aMw">阿难白佛：<a id="a-Mx"></a>“世尊，<a id="a-My"></a>是名渐次诸行止息。<a id="a-Mz"></a>”</p>
  <p id="aN0">佛告阿难：<a id="a-N1"></a>“复有胜止息、<a id="a-N2"></a>奇特止息、<a id="a-N3"></a>上止息、<a id="a-N4"></a>无上止息，<a id="a-N5"></a>如是止息，<a id="a-N6"></a>于余止息无过上者。<a id="a-N7"></a>”</p>
  <p id="aN8">阿难白佛：<a id="a-N9"></a>“何等为胜止息、<a id="a-NA"></a>奇特止息、<a id="a-NB"></a>上止息、<a id="a-NC"></a>无上止息，<a id="a-ND"></a>诸余止息无过上者？<a id="a-NE"></a>”</p>
  <p id="aNF">佛告阿难：<a id="a-NG"></a>“于贪欲心不乐、<a id="a-NH"></a>解脱，<a id="a-NI"></a>恚、<a id="a-NJ"></a>痴心不乐、<a id="a-NK"></a>解脱，<a id="a-NL"></a>是名胜止息、<a id="a-NM"></a>奇特止息、<a id="a-NN"></a>上止息、<a id="a-NO"></a>无上止息，<a id="a-NP"></a>诸余止息无过上者。<a id="a-NQ"></a>”</p>
  <p id="aNR">佛说此经已，<a id="a-NS"></a>尊者阿难闻佛所说，<a id="a-NT"></a>欢喜奉行。</p>
  <p id="aNU">如是我闻：<a id="a-NV"></a>一时，<a id="a-NW"></a>佛住王舍城迦兰陀竹园。</p>
  <p id="aNX">尔时，<a id="a-NY"></a>世尊告诸比丘：<a id="a-NZ"></a>“毗婆尸如来未成佛时，<a id="a-Na"></a>独一静处，<a id="a-Nb"></a>禅思思惟，<a id="a-Nc"></a>作如是观，<a id="a-Nd"></a>观察诸受：<a id="a-Ne"></a>‘云何为受？<a id="a-Nf"></a>云何受集？<a id="a-Ng"></a>云何受灭？<a id="a-Nh"></a>云何受集道迹？<a id="a-Ni"></a>云何受灭道迹？<a id="a-Nj"></a>云何受味？<a id="a-Nk"></a>云何受患？<a id="a-Nl"></a>云何受离？<a id="a-Nm"></a>’如是观察：<a id="a-Nn"></a>‘有三受：<a id="a-No"></a>乐受、<a id="a-Np"></a>苦受、<a id="a-Nq"></a>不苦不乐受。<a id="a-Nr"></a>触集是受集，<a id="a-Ns"></a>触灭是受灭。<a id="a-Nt"></a>若于受爱乐、<a id="a-Nu"></a>赞叹、<a id="a-Nv"></a>染著、<a id="a-Nw"></a>坚住，<a id="a-Nx"></a>是名受集道迹；<a id="a-Ny"></a>若于受不爱乐、<a id="a-Nz"></a>赞叹、<a id="a-O0"></a>染著、<a id="a-O1"></a>坚住，<a id="a-O2"></a>是名受灭道迹；<a id="a-O3"></a>若受因缘生乐喜，<a id="a-O4"></a>是名受味；<a id="a-O5"></a>若受无常变易法，<a id="a-O6"></a>是名受患；<a id="a-O7"></a>若于受断欲贪、<a id="a-O8"></a>越欲贪，<a id="a-O9"></a>是名受离。<a id="a-OA"></a>’”</p>
  <p id="aOB">佛说此经已，<a id="a-OC"></a>诸比丘闻佛所说，<a id="a-OD"></a>欢喜奉行。</p>
  <p id="aOE">如毗婆尸佛，<a id="a-OF"></a>如是式弃佛、<a id="a-OG"></a>毗湿波浮佛、<a id="a-OH"></a>迦罗迦孙提佛、<a id="a-OI"></a>迦那迦牟尼佛、<a id="a-OJ"></a>迦葉佛，<a id="a-OK"></a>及我释迦文佛，<a id="a-OL"></a>未成佛时思惟观察诸受，<a id="a-OM"></a>亦复如是。</p>
  <p id="aON">如是我闻：<a id="a-OO"></a>一时，<a id="a-OP"></a>佛住王舍城迦兰陀竹园。</p>
  <p id="aOQ">尔时，<a id="a-OR"></a>有异比丘独一静处禅思，<a id="a-OS"></a>如是观察诸受：<a id="a-OT"></a>“云何受？<a id="a-OU"></a>云何受集？<a id="a-OV"></a>云何受灭？<a id="a-OW"></a>云何受集道迹？<a id="a-OX"></a>云何受灭道迹？<a id="a-OY"></a>云何受味？<a id="a-OZ"></a>云何受患？<a id="a-Oa"></a>云何受离？<a id="a-Ob"></a>”</p>
  <p id="aOc">时，<a id="a-Od"></a>彼比丘从禅觉已，<a id="a-Oe"></a>诣世尊所，<a id="a-Of"></a>稽首礼足，<a id="a-Og"></a>退住一面，<a id="a-Oh"></a>白佛言：<a id="a-Oi"></a>“世尊，<a id="a-Oj"></a>我独一静处禅思，<a id="a-Ok"></a>观察诸受，<a id="a-Ol"></a>云何为受？<a id="a-Om"></a>云何受集？<a id="a-On"></a>云何受灭？<a id="a-Oo"></a>云何受集道迹？<a id="a-Op"></a>云何受灭道迹？<a id="a-Oq"></a>云何受味？<a id="a-Or"></a>云何受患？<a id="a-Os"></a>云何受离？<a id="a-Ot"></a>”</p>
  <p id="aOu">佛告比丘：<a id="a-Ov"></a>“有三受：<a id="a-Ow"></a>乐受、<a id="a-Ox"></a>苦受、<a id="a-Oy"></a>不苦不乐受。<a id="a-Oz"></a>触集是受集，<a id="a-P0"></a>触灭是受灭。<a id="a-P1"></a>若于受爱乐、<a id="a-P2"></a>赞叹、<a id="a-P3"></a>染著、<a id="a-P4"></a>坚住，<a id="a-P5"></a>是名受集道迹；<a id="a-P6"></a>若于受不爱乐、<a id="a-P7"></a>赞叹、<a id="a-P8"></a>染著、<a id="a-P9"></a>坚住，<a id="a-PA"></a>是名受灭道迹；<a id="a-PB"></a>若受因缘生乐喜，<a id="a-PC"></a>是名受味；<a id="a-PD"></a>若受无常变易法，<a id="a-PE"></a>是名受患；<a id="a-PF"></a>若于受断欲贪、<a id="a-PG"></a>越欲贪，<a id="a-PH"></a>是名受离。<a id="a-PI"></a>”</p>
  <p id="aPJ">佛说此经已，<a id="a-PK"></a>诸比丘闻佛所说，<a id="a-PL"></a>欢喜奉行。</p>
  <p id="aPM">如异比丘问经，<a id="a-PN"></a>尊者阿难所问经亦如是。</p>
  <p id="aPO">如是我闻：<a id="a-PP"></a>一时，<a id="a-PQ"></a>佛住王舍城迦兰陀竹园。</p>
  <p id="aPR">尔时，<a id="a-PS"></a>世尊告诸比丘：<a id="a-PT"></a>“云何为受？<a id="a-PU"></a>云何受集？<a id="a-PV"></a>云何受灭？<a id="a-PW"></a>云何受集道迹？<a id="a-PX"></a>云何受灭道迹？<a id="a-PY"></a>”</p>
  <p id="aPZ">诸比丘白佛言：<a id="a-Pa"></a>“世尊是法根、<a id="a-Pb"></a>法眼、<a id="a-Pc"></a>法依。<a id="a-Pd"></a>善哉！<a id="a-Pe"></a>世尊，<a id="a-Pf"></a>惟愿广说，<a id="a-Pg"></a>诸比丘闻已，<a id="a-Ph"></a>当受奉行！<a id="a-Pi"></a>”</p>
  <p id="aPj">佛告诸比丘：<a id="a-Pk"></a>“谛听！<a id="a-Pl"></a>善思！<a id="a-Pm"></a>当为汝说。<a id="a-Pn"></a>”</p>
  <p id="aPo">佛告比丘：<a id="a-Pp"></a>“有三受：<a id="a-Pq"></a>乐受、<a id="a-Pr"></a>苦受、<a id="a-Ps"></a>不苦不乐受。<a id="a-Pt"></a>触集是受集，<a id="a-Pu"></a>触灭是受灭。<a id="a-Pv"></a>若于受爱乐、<a id="a-Pw"></a>赞叹、<a id="a-Px"></a>染著、<a id="a-Py"></a>坚住，<a id="a-Pz"></a>是名受集道迹；<a id="a-Q0"></a>若于受不爱乐、<a id="a-Q1"></a>赞叹、<a id="a-Q2"></a>染著、<a id="a-Q3"></a>坚住，<a id="a-Q4"></a>是名受灭道迹；<a id="a-Q5"></a>若受因缘生乐喜，<a id="a-Q6"></a>是名受味；<a id="a-Q7"></a>若受无常变易，<a id="a-Q8"></a>是名受患；<a id="a-Q9"></a>若于受断欲贪、<a id="a-QA"></a>越欲贪，<a id="a-QB"></a>是名受离。<a id="a-QC"></a>”</p>
  <p id="aQD">佛说此经已，<a id="a-QE"></a>诸比丘闻佛所说，<a id="a-QF"></a>欢喜奉行。</p>
  <p id="aQG">如是我闻：<a id="a-QH"></a>一时，<a id="a-QI"></a>佛住王舍城迦兰陀竹园。</p>
  <p id="aQJ">尔时，<a id="a-QK"></a>世尊告诸比丘：<a id="a-QL"></a>“若我于诸受不如实知，<a id="a-QM"></a>受集、<a id="a-QN"></a>受灭、<a id="a-QO"></a>受集道迹、<a id="a-QP"></a>受灭道迹、<a id="a-QQ"></a>受味、<a id="a-QR"></a>受患、<a id="a-QS"></a>受离不如实知，<a id="a-QT"></a>我于诸天世间、<a id="a-QU"></a>魔、<a id="a-QV"></a>梵、<a id="a-QW"></a>沙门、<a id="a-QX"></a>婆罗门、<a id="a-QY"></a>天、<a id="a-QZ"></a>人众中，<a id="a-Qa"></a>不得解脱、<a id="a-Qb"></a>出离、<a id="a-Qc"></a>脱诸颠倒，<a id="a-Qd"></a>不得阿耨多罗三藐三菩提。</p>
  <p id="aQe">“以我于诸受、<a id="a-Qf"></a>受集、<a id="a-Qg"></a>受灭、<a id="a-Qh"></a>受集道迹、<a id="a-Qi"></a>受灭道迹、<a id="a-Qj"></a>受味、<a id="a-Qk"></a>受患、<a id="a-Ql"></a>受离如实知故，<a id="a-Qm"></a>于诸天世间、<a id="a-Qn"></a>魔、<a id="a-Qo"></a>梵、<a id="a-Qp"></a>沙门、<a id="a-Qq"></a>婆罗门、<a id="a-Qr"></a>天、<a id="a-Qs"></a>人众中，<a id="a-Qt"></a>为脱、<a id="a-Qu"></a>为出、<a id="a-Qv"></a>为脱诸颠倒，<a id="a-Qw"></a>得阿耨多罗三藐三菩提。<a id="a-Qx"></a>”</p>
  <p id="aQy">佛说此经已，<a id="a-Qz"></a>诸比丘闻佛所说，<a id="a-R0"></a>欢喜奉行。</p>
  <p id="aR1">如是我闻：<a id="a-R2"></a>一时，<a id="a-R3"></a>佛住王舍城迦兰陀竹园。</p>
  <p id="aR4">尔时，<a id="a-R5"></a>世尊告诸比丘：<a id="a-R6"></a>“若沙门、<a id="a-R7"></a>婆罗门于诸受不如实知，<a id="a-R8"></a>受集、<a id="a-R9"></a>受灭、<a id="a-RA"></a>受集道迹、<a id="a-RB"></a>受灭道迹、<a id="a-RC"></a>受味、<a id="a-RD"></a>受患、<a id="a-RE"></a>受离不如实知者，<a id="a-RF"></a>非沙门、<a id="a-RG"></a>非婆罗门，<a id="a-RH"></a>不同沙门、<a id="a-RI"></a>不同婆罗门，<a id="a-RJ"></a>非沙门义、<a id="a-RK"></a>非婆罗门义，<a id="a-RL"></a>非现法自知作证：<a id="a-RM"></a>我生已尽，<a id="a-RN"></a>梵行已立，<a id="a-RO"></a>所作已作，<a id="a-RP"></a>自知不受后有。</p>
  <p id="aRQ">“若沙门、<a id="a-RR"></a>婆罗门于诸受如实知，<a id="a-RS"></a>受集、<a id="a-RT"></a>受灭、<a id="a-RU"></a>受集道迹、<a id="a-RV"></a>受灭道迹、<a id="a-RW"></a>受味、<a id="a-RX"></a>受患、<a id="a-RY"></a>受离如实知者，<a id="a-RZ"></a>彼是沙门之沙门、<a id="a-Ra"></a>婆罗门之婆罗门，<a id="a-Rb"></a>同沙门、<a id="a-Rc"></a>同婆罗门，<a id="a-Rd"></a>沙门义、<a id="a-Re"></a>婆罗门义，<a id="a-Rf"></a>现法自知作证：<a id="a-Rg"></a>我生已尽，<a id="a-Rh"></a>梵行已立，<a id="a-Ri"></a>所作已作，<a id="a-Rj"></a>自知不受后有。<a id="a-Rk"></a>”</p>
  <p id="aRl">佛说此经已，<a id="a-Rm"></a>诸比丘闻佛所说，<a id="a-Rn"></a>欢喜奉行。</p>
  <p id="aRo">如沙门、<a id="a-Rp"></a>非沙门，<a id="a-Rq"></a>如是沙门数、<a id="a-Rr"></a>非沙门数，<a id="a-Rs"></a>亦如是。</p>
  <p id="aRt">如是我闻：<a id="a-Ru"></a>一时，<a id="a-Rv"></a>佛住壹奢能伽罗国壹奢能伽罗林中。</p>
  <p id="aRw">尔时，<a id="a-Rx"></a>世尊告诸比丘：<a id="a-Ry"></a>“我欲于此中半月坐禅。<a id="a-Rz"></a>诸比丘，<a id="a-S0"></a>勿复游行，<a id="a-S1"></a>唯除乞食及布萨。<a id="a-S2"></a>”即便坐禅，<a id="a-S3"></a>不复游行，<a id="a-S4"></a>唯除乞食及布萨。</p>
  <p id="aS5">尔时，<a id="a-S6"></a>世尊半月过已，<a id="a-S7"></a>敷坐具，<a id="a-S8"></a>于众前坐，<a id="a-S9"></a>告诸比丘：<a id="a-SA"></a>“我以初成佛时所思惟禅法少许禅分，<a id="a-SB"></a>于今半月，<a id="a-SC"></a>思惟作是念：<a id="a-SD"></a>‘诸有众生，<a id="a-SE"></a>生受皆有因缘，<a id="a-SF"></a>非无因缘。<a id="a-SG"></a>云何因缘？<a id="a-SH"></a>欲是因缘、<a id="a-SI"></a>觉是因缘、<a id="a-SJ"></a>触是因缘。<a id="a-SK"></a>’</p>
  <p id="aSL">“诸比丘，<a id="a-SM"></a>于欲不寂灭、<a id="a-SN"></a>觉不寂灭、<a id="a-SO"></a>触不寂灭，<a id="a-SP"></a>彼因缘故，<a id="a-SQ"></a>众生生受；<a id="a-SR"></a>以不寂灭因缘故，<a id="a-SS"></a>众生生受。<a id="a-ST"></a>彼欲寂灭、<a id="a-SU"></a>觉不寂灭、<a id="a-SV"></a>触不寂灭，<a id="a-SW"></a>以彼因缘故，<a id="a-SX"></a>众生生受；<a id="a-SY"></a>以不寂灭因缘故，<a id="a-SZ"></a>众生生受。<a id="a-Sa"></a>彼欲寂灭、<a id="a-Sb"></a>觉寂灭、<a id="a-Sc"></a>触不寂灭，<a id="a-Sd"></a>以彼因缘故，<a id="a-Se"></a>众生生受；<a id="a-Sf"></a>以不寂灭因缘故，<a id="a-Sg"></a>众生生受。<a id="a-Sh"></a>彼欲寂灭、<a id="a-Si"></a>觉寂灭、<a id="a-Sj"></a>触寂灭，<a id="a-Sk"></a>以彼因缘故，<a id="a-Sl"></a>众生生受；<a id="a-Sm"></a>以彼寂灭因缘故，<a id="a-Sn"></a>众生生受。<a id="a-So"></a>邪见因缘故，<a id="a-Sp"></a>众生生受；<a id="a-Sq"></a>邪见不寂灭因缘故，<a id="a-Sr"></a>众生生受。<a id="a-Ss"></a>邪志、<a id="a-St"></a>邪语、<a id="a-Su"></a>邪业、<a id="a-Sv"></a>邪命、<a id="a-Sw"></a>邪方便、<a id="a-Sx"></a>邪念、<a id="a-Sy"></a>邪定、<a id="a-Sz"></a>邪解脱、<a id="a-T0"></a>邪智因缘故，<a id="a-T1"></a>众生生受；<a id="a-T2"></a>邪智不寂灭因缘故，<a id="a-T3"></a>众生生受。<a id="a-T4"></a>正见因缘故，<a id="a-T5"></a>众生生受；<a id="a-T6"></a>正见寂灭因缘故，<a id="a-T7"></a>众生生受。<a id="a-T8"></a>正志、<a id="a-T9"></a>正语、<a id="a-TA"></a>正业、<a id="a-TB"></a>正命、<a id="a-TC"></a>正方便、<a id="a-TD"></a>正念、<a id="a-TE"></a>正定、<a id="a-TF"></a>正解脱、<a id="a-TG"></a>正智因缘故，<a id="a-TH"></a>众生生受；<a id="a-TI"></a>正智寂灭因缘故，<a id="a-TJ"></a>众生生受。<a id="a-TK"></a>若彼欲不得者得、<a id="a-TL"></a>不获者获、<a id="a-TM"></a>不证者证生，<a id="a-TN"></a>以彼因缘故，<a id="a-TO"></a>众生生受；<a id="a-TP"></a>以彼寂灭因缘故，<a id="a-TQ"></a>众生生受。<a id="a-TR"></a>是名不寂灭因缘，<a id="a-TS"></a>众生生受；<a id="a-TT"></a>寂灭因缘，<a id="a-TU"></a>众生生受。</p>
  <p id="aTV">“若沙门、<a id="a-TW"></a>婆罗门如是缘缘、<a id="a-TX"></a>缘缘集、<a id="a-TY"></a>缘缘灭、<a id="a-TZ"></a>缘缘集道迹、<a id="a-Ta"></a>缘缘灭道迹不如实知者，<a id="a-Tb"></a>彼非沙门之沙门、<a id="a-Tc"></a>非婆罗门之婆罗门，<a id="a-Td"></a>不同沙门之沙门、<a id="a-Te"></a>不同婆罗门之婆罗门，<a id="a-Tf"></a>非沙门义、<a id="a-Tg"></a>非婆罗门义，<a id="a-Th"></a>非现法自知作证：<a id="a-Ti"></a>我生已尽，<a id="a-Tj"></a>梵行已立，<a id="a-Tk"></a>所作已作，<a id="a-Tl"></a>自知不受后有。</p>
  <p id="aTm">“若沙门、<a id="a-Tn"></a>婆罗门于此缘缘、<a id="a-To"></a>缘缘集、<a id="a-Tp"></a>缘缘灭、<a id="a-Tq"></a>缘缘集道迹、<a id="a-Tr"></a>缘缘灭道迹如实知者，<a id="a-Ts"></a>当知是沙门之沙门、<a id="a-Tt"></a>婆罗门之婆罗门，<a id="a-Tu"></a>同沙门、<a id="a-Tv"></a>同婆罗门，<a id="a-Tw"></a>以沙门义、<a id="a-Tx"></a>婆罗门义，<a id="a-Ty"></a>现法自知作证：<a id="a-Tz"></a>我生已尽，<a id="a-U0"></a>梵行已立，<a id="a-U1"></a>所作已作，<a id="a-U2"></a>自知不受后有。<a id="a-U3"></a>”</p>
  <p id="aU4">佛说此经已，<a id="a-U5"></a>诸比丘闻佛所说，<a id="a-U6"></a>欢喜奉行。</p>
  <p id="aU7">如是我闻：<a id="a-U8"></a>一时，<a id="a-U9"></a>佛住舍卫国祇树给孤独园，<a id="a-UA"></a>夏安居时。</p>
  <p id="aUB">尔时，<a id="a-UC"></a>给孤独长者来诣佛所，<a id="a-UD"></a>稽首礼足，<a id="a-UE"></a>却坐一面。<a id="a-UF"></a>佛为说法，<a id="a-UG"></a>示教照喜。<a id="a-UH"></a>说种种法，<a id="a-UI"></a>示教照喜已，<a id="a-UJ"></a>从座起，<a id="a-UK"></a>整衣服，<a id="a-UL"></a>为佛作礼，<a id="a-UM"></a>合掌白佛言：<a id="a-UN"></a>“惟愿世尊与诸大众，<a id="a-UO"></a>受我三月请衣被、<a id="a-UP"></a>饮食、<a id="a-UQ"></a>应病汤药。<a id="a-UR"></a>”</p>
  <p id="aUS">尔时，<a id="a-UT"></a>世尊默然而许。</p>
  <p id="aUU">时，<a id="a-UV"></a>给孤独长者知佛默然受请已，<a id="a-UW"></a>从座起去，<a id="a-UX"></a>还归自家。<a id="a-UY"></a>过三月已，<a id="a-UZ"></a>众诣佛所，<a id="a-Ua"></a>稽首礼足，<a id="a-Ub"></a>退坐一面。<a id="a-Uc"></a>佛告给孤独长者：<a id="a-Ud"></a>“善哉！<a id="a-Ue"></a>长者，<a id="a-Uf"></a>三月供养衣被、<a id="a-Ug"></a>饮食、<a id="a-Uh"></a>应病汤乐。<a id="a-Ui"></a>汝以庄严净治上道，<a id="a-Uj"></a>于未来世当获安乐果报；<a id="a-Uk"></a>然汝今莫得默然乐受此法，<a id="a-Ul"></a>汝当精勤，<a id="a-Um"></a>时时学远离喜乐，<a id="a-Un"></a>具足身作证。<a id="a-Uo"></a>”</p>
  <p id="aUp">时，<a id="a-Uq"></a>给孤独长者闻佛所说，<a id="a-Ur"></a>欢喜随喜，<a id="a-Us"></a>从座起而去。</p>
  <p id="aUt">尔时，<a id="a-Uu"></a>尊者舍利弗于众中坐，<a id="a-Uv"></a>知给孤独长者去已，<a id="a-Uw"></a>白佛言：<a id="a-Ux"></a>“奇哉！<a id="a-Uy"></a>世尊，<a id="a-Uz"></a>善为给孤独长者说法，<a id="a-V0"></a>善劝励给孤独长者，<a id="a-V1"></a>言：<a id="a-V2"></a>‘汝已三月具足供养如来大众，<a id="a-V3"></a>净治上道，<a id="a-V4"></a>于未来世，<a id="a-V5"></a>当受乐报；<a id="a-V6"></a>汝莫默然乐著此福，<a id="a-V7"></a>汝当时时学远离喜乐，<a id="a-V8"></a>具足身作证。<a id="a-V9"></a>’世尊，<a id="a-VA"></a>若使圣弟子学远离喜乐，<a id="a-VB"></a>具足身作证，<a id="a-VC"></a>得远离五法，<a id="a-VD"></a>修满五法。<a id="a-VE"></a>云何远离五法？<a id="a-VF"></a>谓断欲所长养喜、<a id="a-VG"></a>断欲所长养忧、<a id="a-VH"></a>断欲所长养舍、<a id="a-VI"></a>断不善所长养喜、<a id="a-VJ"></a>断不善所长养忧，<a id="a-VK"></a>是名五法远离。<a id="a-VL"></a>云何修满五法？<a id="a-VM"></a>谓随喜、<a id="a-VN"></a>欢喜、<a id="a-VO"></a>猗息、<a id="a-VP"></a>乐、<a id="a-VQ"></a>一心。<a id="a-VR"></a>”</p>
  <p id="aVS">佛告舍利弗：<a id="a-VT"></a>“如是！<a id="a-VU"></a>如是！<a id="a-VV"></a>若圣弟子修学远离喜乐，<a id="a-VW"></a>具足身作证，<a id="a-VX"></a>远离五法，<a id="a-VY"></a>修满五法。<a id="a-VZ"></a>”</p>
  <p id="aVa">佛说此经已，<a id="a-Vb"></a>诸比丘闻佛所说，<a id="a-Vc"></a>欢喜奉行。</p>
  <p id="aVd">如是我闻：<a id="a-Ve"></a>一时，<a id="a-Vf"></a>佛住舍卫国祇树给孤独园。</p>
  <p id="aVg">尔时，<a id="a-Vh"></a>世尊告诸比丘：<a id="a-Vi"></a>“有食念者、<a id="a-Vj"></a>有无食念者、<a id="a-Vk"></a>有无食无食念者；<a id="a-Vl"></a>有食乐者、<a id="a-Vm"></a>无食乐者、<a id="a-Vn"></a>有无食无食乐者；<a id="a-Vo"></a>有食舍者、<a id="a-Vp"></a>有无食舍者、<a id="a-Vq"></a>有无食无食舍者；<a id="a-Vr"></a>有食解脱者、<a id="a-Vs"></a>有无食解脱者、<a id="a-Vt"></a>有无食无食解脱者。</p>
  <p id="aVu">“云何食念？<a id="a-Vv"></a>谓五欲因缘生念。<a id="a-Vw"></a>云何无食念？<a id="a-Vx"></a>谓比丘离欲、<a id="a-Vy"></a>离恶不善法，<a id="a-Vz"></a>有觉有观，<a id="a-W0"></a>离生喜乐，<a id="a-W1"></a>初禅具足住，<a id="a-W2"></a>是名无食念。<a id="a-W3"></a>云何无食无食念？<a id="a-W4"></a>谓比丘有觉有观，<a id="a-W5"></a>内净一心，<a id="a-W6"></a>无觉无观，<a id="a-W7"></a>定生喜乐，<a id="a-W8"></a>第二禅具足住，<a id="a-W9"></a>是名无食无食念。</p>
  <p id="aWA">“云何有食乐？<a id="a-WB"></a>谓五欲因缘生乐、<a id="a-WC"></a>生喜，<a id="a-WD"></a>是名有食乐。<a id="a-WE"></a>云何无食乐？<a id="a-WF"></a>谓息有觉有观，<a id="a-WG"></a>内净一心，<a id="a-WH"></a>无觉无观，<a id="a-WI"></a>定生喜乐，<a id="a-WJ"></a>是名无食乐。<a id="a-WK"></a>云何无食无食乐？<a id="a-WL"></a>谓比丘离喜贪，<a id="a-WM"></a>舍心住正念正知，<a id="a-WN"></a>安乐住彼圣说舍，<a id="a-WO"></a>是名无食无食乐。</p>
  <p id="aWP">“云何有食舍？<a id="a-WQ"></a>谓五欲因缘生舍，<a id="a-WR"></a>是名有食舍。<a id="a-WS"></a>云何无食舍？<a id="a-WT"></a>谓彼比丘离喜贪，<a id="a-WU"></a>舍心住正念正知，<a id="a-WV"></a>安乐住彼圣说舍，<a id="a-WW"></a>第三禅具足住，<a id="a-WX"></a>是名无食舍。<a id="a-WY"></a>云何无食无食舍？<a id="a-WZ"></a>谓比丘离苦息乐，<a id="a-Wa"></a>忧喜先已离，<a id="a-Wb"></a>不苦不乐舍，<a id="a-Wc"></a>净念一心，<a id="a-Wd"></a>第四禅具足住，<a id="a-We"></a>是名无食无食舍。</p>
  <p id="aWf">“云何有食解脱？<a id="a-Wg"></a>谓色俱行。<a id="a-Wh"></a>云何无食解脱？<a id="a-Wi"></a>谓无色俱行。<a id="a-Wj"></a>云何无食无食解脱？<a id="a-Wk"></a>谓彼比丘贪欲不染、<a id="a-Wl"></a>解脱，<a id="a-Wm"></a>瞋恚、<a id="a-Wn"></a>愚痴心不染、<a id="a-Wo"></a>解脱，<a id="a-Wp"></a>是名无食无食解脱。<a id="a-Wq"></a>”</p>
  <p id="aWr">佛说此经已，<a id="a-Ws"></a>诸比丘闻佛所说，<a id="a-Wt"></a>欢喜奉行。</p>
  <p id="aWu">如是我闻：<a id="a-Wv"></a>一时，<a id="a-Ww"></a>佛住舍卫国祇树给孤独园。</p>
  <p id="aWx">尔时，<a id="a-Wy"></a>尊者跋陀罗比丘及尊者阿难俱住祇树给孤独园。</p>
  <p id="aWz">尔时，<a id="a-X0"></a>尊者阿难往诣尊者跋陀罗所，<a id="a-X1"></a>共相问讯慰劳已，<a id="a-X2"></a>于一面住。<a id="a-X3"></a>时，<a id="a-X4"></a>尊者阿难问尊者跋陀罗比丘言：<a id="a-X5"></a>“云何名为见第一？<a id="a-X6"></a>云何闻第一？<a id="a-X7"></a>云何乐第一？<a id="a-X8"></a>云何想第一？<a id="a-X9"></a>云何有第一？<a id="a-XA"></a>”</p>
  <p id="aXB">尊者跋陀罗语尊者阿难言：<a id="a-XC"></a>“有梵天自在造作、<a id="a-XD"></a>化如意，<a id="a-XE"></a>为世之父；<a id="a-XF"></a>若见彼梵天者，<a id="a-XG"></a>名曰见第一。</p>
  <p id="aXH">“阿难，<a id="a-XI"></a>有众生离生喜乐，<a id="a-XJ"></a>处处润泽，<a id="a-XK"></a>处处敷悦，<a id="a-XL"></a>举身充满，<a id="a-XM"></a>无不满处；<a id="a-XN"></a>所谓离生喜乐，<a id="a-XO"></a>彼从三昧起，<a id="a-XP"></a>举声唱说，<a id="a-XQ"></a>遍告大众：<a id="a-XR"></a>‘极寂静者，<a id="a-XS"></a>离生喜乐；<a id="a-XT"></a>极乐者，<a id="a-XU"></a>离生喜乐。<a id="a-XV"></a>’诸有闻彼声者，<a id="a-XW"></a>是名闻第一。</p>
  <p id="aXX">“复次，<a id="a-XY"></a>阿难，<a id="a-XZ"></a>有众生于此身离喜之乐润泽，<a id="a-Xa"></a>处处润泽，<a id="a-Xb"></a>敷悦充满，<a id="a-Xc"></a>举身充满，<a id="a-Xd"></a>无不满处，<a id="a-Xe"></a>所谓离喜之乐，<a id="a-Xf"></a>是名乐第一。</p>
  <p id="aXg">“云何想第一？<a id="a-Xh"></a>阿难，<a id="a-Xi"></a>有众生度一切识入处无所有，<a id="a-Xj"></a>无所有入处具足住；<a id="a-Xk"></a>若起彼想者，<a id="a-Xl"></a>是名想第一。</p>
  <p id="aXm">“云何有第一？<a id="a-Xn"></a>复次，<a id="a-Xo"></a>阿难，<a id="a-Xp"></a>有众生度一切无所有入处，<a id="a-Xq"></a>非想非非想入处具足住；<a id="a-Xr"></a>若起彼有者，<a id="a-Xs"></a>是名有第一。<a id="a-Xt"></a>”</p>
  <p id="aXu">尊者阿难语尊者跋陀罗比丘言：<a id="a-Xv"></a>“多有人作如是见、<a id="a-Xw"></a>如是说，<a id="a-Xx"></a>汝亦同彼，<a id="a-Xy"></a>有何差别？<a id="a-Xz"></a>我作方便问汝，<a id="a-Y0"></a>汝当谛听，<a id="a-Y1"></a>当为汝说。<a id="a-Y2"></a>如其所观，<a id="a-Y3"></a>次第尽诸漏，<a id="a-Y4"></a>是为见第一。<a id="a-Y5"></a>如其所闻，<a id="a-Y6"></a>次第尽诸漏，<a id="a-Y7"></a>是名闻第一。<a id="a-Y8"></a>如所生乐，<a id="a-Y9"></a>次第尽诸漏者，<a id="a-YA"></a>是名乐第一。<a id="a-YB"></a>如其所想，<a id="a-YC"></a>次第尽诸漏者，<a id="a-YD"></a>是名想第一。<a id="a-YE"></a>如实观察，<a id="a-YF"></a>次第尽诸漏，<a id="a-YG"></a>是名有第一。<a id="a-YH"></a>”</p>
  <p id="aYI">时，<a id="a-YJ"></a>二正士共论说已，<a id="a-YK"></a>从座起去。</p>
  <p id="aYL">如是我闻：<a id="a-YM"></a>一时，<a id="a-YN"></a>佛住王舍城迦兰陀竹园。</p>
  <p id="aYO">尔时，<a id="a-YP"></a>瓶沙王诣尊者优陀夷所，<a id="a-YQ"></a>稽首作礼，<a id="a-YR"></a>退坐一面。<a id="a-YS"></a>时，<a id="a-YT"></a>瓶沙王白尊者优陀夷言：<a id="a-YU"></a>“云何世尊所说诸受？<a id="a-YV"></a>”</p>
  <p id="aYW">优陀夷言：<a id="a-YX"></a>“大王，<a id="a-YY"></a>世尊说三受：<a id="a-YZ"></a>乐受、<a id="a-Ya"></a>苦受、<a id="a-Yb"></a>不苦不乐受。<a id="a-Yc"></a>”</p>
  <p id="aYd">瓶沙王白尊者优陀夷：<a id="a-Ye"></a>“莫作是言：<a id="a-Yf"></a>‘世尊说三受：<a id="a-Yg"></a>乐受、<a id="a-Yh"></a>苦受、<a id="a-Yi"></a>不苦不乐受。<a id="a-Yj"></a>’正应有二受，<a id="a-Yk"></a>乐受、<a id="a-Yl"></a>苦受；<a id="a-Ym"></a>若不苦不乐受，<a id="a-Yn"></a>是则寂灭。<a id="a-Yo"></a>”如是三说，<a id="a-Yp"></a>优陀夷不能为王立三受，<a id="a-Yq"></a>王亦不能立二受，<a id="a-Yr"></a>俱共诣佛所，<a id="a-Ys"></a>稽首礼足，<a id="a-Yt"></a>退住一面。</p>
  <p id="aYu">时，<a id="a-Yv"></a>尊者优陀夷以先所说，<a id="a-Yw"></a>广白世尊：<a id="a-Yx"></a>“我亦不能立三受，<a id="a-Yy"></a>王亦不能立二受，<a id="a-Yz"></a>今故共来具问世尊如是之义，<a id="a-Z0"></a>定有几受？<a id="a-Z1"></a>”</p>
  <p id="aZ2">佛告优陀夷：<a id="a-Z3"></a>“我有时说一受，<a id="a-Z4"></a>或时说二受，<a id="a-Z5"></a>或说三、<a id="a-Z6"></a>四、<a id="a-Z7"></a>五、<a id="a-Z8"></a>六、<a id="a-Z9"></a>十八、<a id="a-ZA"></a>三十六乃至百八受，<a id="a-ZB"></a>或时说无量受。</p>
  <p id="aZC">“云何我说一受？<a id="a-ZD"></a>如说所有受，<a id="a-ZE"></a>皆悉是苦，<a id="a-ZF"></a>是名我说一受。<a id="a-ZG"></a>云何说二受？<a id="a-ZH"></a>说身受、<a id="a-ZI"></a>心受，<a id="a-ZJ"></a>是名二受。<a id="a-ZK"></a>云何三受？<a id="a-ZL"></a>乐受、<a id="a-ZM"></a>苦受、<a id="a-ZN"></a>不苦不乐受。<a id="a-ZO"></a>云何四受？<a id="a-ZP"></a>谓欲界系受、<a id="a-ZQ"></a>色界系受、<a id="a-ZR"></a>无色界系受，<a id="a-ZS"></a>及不系受。<a id="a-ZT"></a>云何说五受？<a id="a-ZU"></a>谓乐根、<a id="a-ZV"></a>喜根、<a id="a-ZW"></a>苦根、<a id="a-ZX"></a>忧根、<a id="a-ZY"></a>舍根，<a id="a-ZZ"></a>是名说五受。<a id="a-Za"></a>云何说六受？<a id="a-Zb"></a>谓眼触生受，<a id="a-Zc"></a>耳、<a id="a-Zd"></a>鼻、<a id="a-Ze"></a>舌、<a id="a-Zf"></a>身、<a id="a-Zg"></a>意触生受。<a id="a-Zh"></a>云何说十八受？<a id="a-Zi"></a>谓随六喜行、<a id="a-Zj"></a>随六忧行、<a id="a-Zk"></a>随六舍行受，<a id="a-Zl"></a>是名说十八受。<a id="a-Zm"></a>云何三十六受？<a id="a-Zn"></a>依六贪著喜、<a id="a-Zo"></a>依六离贪著喜、<a id="a-Zp"></a>依六贪著忧、<a id="a-Zq"></a>依六离贪著忧、<a id="a-Zr"></a>依六贪者舍、<a id="a-Zs"></a>依六离贪著舍，<a id="a-Zt"></a>是名说三十六受。<a id="a-Zu"></a>云何说百八受？<a id="a-Zv"></a>谓三十六受，<a id="a-Zw"></a>过去三十六、<a id="a-Zx"></a>未来三十六、<a id="a-Zy"></a>现在三十六，<a id="a-Zz"></a>是名说百八受。<a id="a-a0"></a>云何说无量受？<a id="a-a1"></a>如说此受彼受等。<a id="a-a2"></a>比丘，<a id="a-a3"></a>如是无量名说，<a id="a-a4"></a>是名说无量受。</p>
  <p id="aa5">“优陀夷，<a id="a-a6"></a>我如是种种说受如实义，<a id="a-a7"></a>世间不解，<a id="a-a8"></a>故而共诤论，<a id="a-a9"></a>共相违反，<a id="a-aA"></a>终竟不得我法、<a id="a-aB"></a>律中真实之义以自止息。<a id="a-aC"></a>优陀夷，<a id="a-aD"></a>若于我此所说种种受义，<a id="a-aE"></a>如实解知者，<a id="a-aF"></a>不起诤论、<a id="a-aG"></a>共相违反，<a id="a-aH"></a>起、<a id="a-aI"></a>未起诤能以法、<a id="a-aJ"></a>律止令休息。<a id="a-aK"></a>然，<a id="a-aL"></a>优陀夷，<a id="a-aM"></a>有二受：<a id="a-aN"></a>欲受、<a id="a-aO"></a>离欲受。<a id="a-aP"></a>云何欲受？<a id="a-aQ"></a>五欲功德因缘生受，<a id="a-aR"></a>是名欲受。<a id="a-aS"></a>云何离欲受？<a id="a-aT"></a>谓比丘离欲、<a id="a-aU"></a>恶不善法，<a id="a-aV"></a>有觉有观，<a id="a-aW"></a>离生喜乐，<a id="a-aX"></a>初禅具足住，<a id="a-aY"></a>是名离欲受。<a id="a-aZ"></a>若有说言众生依此初禅，<a id="a-aa"></a>唯是为乐非余者，<a id="a-ab"></a>此则不然。<a id="a-ac"></a>所以者何？<a id="a-ad"></a>更有胜乐过于此故。<a id="a-ae"></a>何者是？<a id="a-af"></a>谓比丘离有觉有观，<a id="a-ag"></a>内净，<a id="a-ah"></a>定生喜、<a id="a-ai"></a>乐，<a id="a-aj"></a>第二禅具足住，<a id="a-ak"></a>是名胜乐；<a id="a-al"></a>如是乃至非想非非想入处，<a id="a-am"></a>转转胜说。<a id="a-an"></a>若有说言：<a id="a-ao"></a>‘唯有此处，<a id="a-ap"></a>乃至非想非非想极乐非余。<a id="a-aq"></a>’亦复不然。<a id="a-ar"></a>所以者何？<a id="a-as"></a>更有胜乐过于此故。<a id="a-at"></a>何者是？<a id="a-au"></a>谓比丘度一切非想非非想入处，<a id="a-av"></a>想受灭，<a id="a-aw"></a>身作证具足住，<a id="a-ax"></a>是名胜乐过于彼者。<a id="a-ay"></a>若有异学出家作是说言：<a id="a-az"></a>‘沙门释种子唯说想受灭，<a id="a-b0"></a>名为至乐。<a id="a-b1"></a>’此所不应。<a id="a-b2"></a>所以者何？<a id="a-b3"></a>应当语言：<a id="a-b4"></a>‘此非世尊所说受乐数。<a id="a-b5"></a>’世尊说受乐数者，<a id="a-b6"></a>如说，<a id="a-b7"></a>优陀夷，<a id="a-b8"></a>有四种乐。<a id="a-b9"></a>何等为四？<a id="a-bA"></a>谓离欲乐、<a id="a-bB"></a>远离乐、<a id="a-bC"></a>寂灭乐、<a id="a-bD"></a>菩提乐。<a id="a-bE"></a>”</p>
  <p id="abF">佛说此经已，<a id="a-bG"></a>尊者优陀夷及瓶沙王闻佛所说，<a id="a-bH"></a>欢喜奉行。</p>
  <p id="abI">如是我闻：<a id="a-bJ"></a>一时，<a id="a-bK"></a>佛住王舍城迦兰陀竹园。</p>
  <p id="abL">尔时，<a id="a-bM"></a>世尊告诸比丘：<a id="a-bN"></a>“若于一法，<a id="a-bO"></a>生正厌离、<a id="a-bP"></a>不乐、<a id="a-bQ"></a>背舍，<a id="a-bR"></a>得尽诸漏，<a id="a-bS"></a>所谓一切众生由食而存。<a id="a-bT"></a>复有二法，<a id="a-bU"></a>名及色。<a id="a-bV"></a>复有三法，<a id="a-bW"></a>谓三受。<a id="a-bX"></a>复有四法，<a id="a-bY"></a>谓四食。<a id="a-bZ"></a>复有五法，<a id="a-ba"></a>谓五受阴。<a id="a-bb"></a>复有六法，<a id="a-bc"></a>谓六内外入处。<a id="a-bd"></a>复有七法，<a id="a-be"></a>谓七识住。<a id="a-bf"></a>复有八法，<a id="a-bg"></a>谓世八法。<a id="a-bh"></a>复有九法，<a id="a-bi"></a>谓九众生居。<a id="a-bj"></a>复有十法，<a id="a-bk"></a>谓十业迹。<a id="a-bl"></a>于此十法，<a id="a-bm"></a>生厌、<a id="a-bn"></a>不乐、<a id="a-bo"></a>背舍，<a id="a-bp"></a>得尽诸漏。<a id="a-bq"></a>”</p>
  <p id="abr">佛说此经已，<a id="a-bs"></a>诸比丘闻佛所说，<a id="a-bt"></a>欢喜奉行。</p>
  <p id="abu">如是我闻：<a id="a-bv"></a>一时，<a id="a-bw"></a>佛住王舍城迦兰陀竹园。</p>
  <p id="abx">尔时，<a id="a-by"></a>世尊告诸比丘：<a id="a-bz"></a>“若于一法，<a id="a-c0"></a>生正厌离、<a id="a-c1"></a>不乐、<a id="a-c2"></a>背舍，<a id="a-c3"></a>究竟苦边，<a id="a-c4"></a>解脱于苦，<a id="a-c5"></a>谓一切众生由食而存。<a id="a-c6"></a>复有二法，<a id="a-c7"></a>名及色。<a id="a-c8"></a>复有三法，<a id="a-c9"></a>谓三受。<a id="a-cA"></a>复有四法，<a id="a-cB"></a>谓四食。<a id="a-cC"></a>复有五法，<a id="a-cD"></a>谓五受阴。<a id="a-cE"></a>复有六法，<a id="a-cF"></a>谓六内外入处。<a id="a-cG"></a>复有七法，<a id="a-cH"></a>谓七识住。<a id="a-cI"></a>复有八法，<a id="a-cJ"></a>谓世八法。<a id="a-cK"></a>复有九法，<a id="a-cL"></a>谓九众生居。<a id="a-cM"></a>复有十法，<a id="a-cN"></a>谓十业迹。<a id="a-cO"></a>于此十法，<a id="a-cP"></a>生正厌离、<a id="a-cQ"></a>不乐、<a id="a-cR"></a>背舍，<a id="a-cS"></a>究竟苦边，<a id="a-cT"></a>解脱于苦。<a id="a-cU"></a>”</p>
  <p id="acV">佛说此经已，<a id="a-cW"></a>诸比丘闻佛所说，<a id="a-cX"></a>欢喜奉行。</p>
  <p id="acY">如是我闻：<a id="a-cZ"></a>一时，<a id="a-ca"></a>佛住王舍城迦兰陀竹园。</p>
  <p id="acb">尔时，<a id="a-cc"></a>世尊告诸比丘：<a id="a-cd"></a>“若于一法，<a id="a-ce"></a>观察无常、<a id="a-cf"></a>观察变易、<a id="a-cg"></a>观察离欲、<a id="a-ch"></a>观察灭、<a id="a-ci"></a>观察舍离，<a id="a-cj"></a>得尽诸漏，<a id="a-ck"></a>谓一切众生由食而存。<a id="a-cl"></a>复有二法，<a id="a-cm"></a>名及色。<a id="a-cn"></a>复有三法，<a id="a-co"></a>谓三受。<a id="a-cp"></a>复有四法，<a id="a-cq"></a>谓四食。<a id="a-cr"></a>复有五法，<a id="a-cs"></a>谓五受阴。<a id="a-ct"></a>复有六法，<a id="a-cu"></a>谓六内外入处。<a id="a-cv"></a>复有七法，<a id="a-cw"></a>谓七识住。<a id="a-cx"></a>复有八法，<a id="a-cy"></a>谓世八法。<a id="a-cz"></a>复有九法，<a id="a-d0"></a>谓九众生居。<a id="a-d1"></a>复有十法，<a id="a-d2"></a>谓十业迹。<a id="a-d3"></a>于此十法，<a id="a-d4"></a>正观无常、<a id="a-d5"></a>观察变易、<a id="a-d6"></a>观察离欲、<a id="a-d7"></a>观察灭、<a id="a-d8"></a>观察舍离，<a id="a-d9"></a>得尽诸漏。<a id="a-dA"></a>”</p>
  <p id="adB">佛说此经已，<a id="a-dC"></a>诸比丘闻佛所说，<a id="a-dD"></a>欢喜奉行。</p>
  <p id="adE">如是我闻：<a id="a-dF"></a>一时，<a id="a-dG"></a>佛住王舍城迦兰陀竹园。</p>
  <p id="adH">尔时，<a id="a-dI"></a>世尊告诸比丘：<a id="a-dJ"></a>“若于一法，<a id="a-dK"></a>观察无常、<a id="a-dL"></a>观察变易、<a id="a-dM"></a>观察离欲、<a id="a-dN"></a>观察灭、<a id="a-dO"></a>观察舍离，<a id="a-dP"></a>究竟苦边，<a id="a-dQ"></a>解脱于苦，<a id="a-dR"></a>谓一切众生由食而存。<a id="a-dS"></a>复有二法，<a id="a-dT"></a>名及色。<a id="a-dU"></a>复有三法，<a id="a-dV"></a>谓三受。<a id="a-dW"></a>复有四法，<a id="a-dX"></a>谓四食。<a id="a-dY"></a>复有五法，<a id="a-dZ"></a>谓五受阴。<a id="a-da"></a>复有六法，<a id="a-db"></a>谓六内外入处。<a id="a-dc"></a>复有七法，<a id="a-dd"></a>谓七识住。<a id="a-de"></a>复有八法，<a id="a-df"></a>谓世八法。<a id="a-dg"></a>复有九法，<a id="a-dh"></a>谓九众生居。<a id="a-di"></a>复有十法，<a id="a-dj"></a>谓十业迹。<a id="a-dk"></a>于此十业迹，<a id="a-dl"></a>观察无常、<a id="a-dm"></a>观察变易、<a id="a-dn"></a>观察离欲、<a id="a-do"></a>观察灭、<a id="a-dp"></a>观察舍离，<a id="a-dq"></a>究竟苦边，<a id="a-dr"></a>解脱于苦。<a id="a-ds"></a>”</p>
  <p id="adt">佛说此经已，<a id="a-du"></a>诸比丘闻佛所说，<a id="a-dv"></a>欢喜奉行。</p>
 </body>
</html>