<!doctype html>
<html id="z3IBUD4Ys" data-ver="2187">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第三十二</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城迦兰陀竹园。<a id="a-5"></a>尔时，<a id="a-6"></a>尊者摩诃迦葉、<a id="a-7"></a>尊者舍利弗住耆阇崛山中。</p>
  <p id="a8">时，<a id="a-9"></a>有众多外道出家诣尊者舍利弗，<a id="a-A"></a>与尊者面相问讯慰劳已，<a id="a-B"></a>退坐一面，<a id="a-C"></a>语尊者舍利弗言：<a id="a-D"></a>“云何，<a id="a-E"></a>舍利弗，<a id="a-F"></a>如来有后生死耶？<a id="a-G"></a>”</p>
  <p id="aH">舍利弗言：<a id="a-I"></a>“诸外道，<a id="a-J"></a>世尊说言，<a id="a-K"></a>此是无记。<a id="a-L"></a>”</p>
  <p id="aM">又问：<a id="a-N"></a>“云何，<a id="a-O"></a>舍利弗，<a id="a-P"></a>如来无后生死耶？<a id="a-Q"></a>”</p>
  <p id="aR">舍利弗答言：<a id="a-S"></a>“诸外道，<a id="a-T"></a>世尊说言，<a id="a-U"></a>此是无记。<a id="a-V"></a>”</p>
  <p id="aW">又问：<a id="a-X"></a>“舍利弗，<a id="a-Y"></a>如来有后生死、<a id="a-Z"></a>无后生死耶？<a id="a-a"></a>”</p>
  <p id="ab">舍利弗答言：<a id="a-c"></a>“世尊说言，<a id="a-d"></a>此是无记。<a id="a-e"></a>”</p>
  <p id="af">又问：<a id="a-g"></a>“舍利弗，<a id="a-h"></a>如来非有后生死、<a id="a-i"></a>非无后生死耶？<a id="a-j"></a>”</p>
  <p id="ak">舍利弗答言：<a id="a-l"></a>“诸外道，<a id="a-m"></a>世尊说言，<a id="a-n"></a>此是无记。<a id="a-o"></a>”</p>
  <p id="ap">诸外道出家又问尊者舍利弗：<a id="a-q"></a>“云何所问如来有后生死、<a id="a-r"></a>无后生死、<a id="a-s"></a>有后无后、<a id="a-t"></a>非有后非无后，<a id="a-u"></a>一切答言：<a id="a-v"></a>‘世尊说言，<a id="a-w"></a>此是无记’？<a id="a-x"></a>云何为上座，<a id="a-y"></a>如愚如痴，<a id="a-z"></a>不善不辩，<a id="a-10"></a>如婴儿无自性智？<a id="a-11"></a>”作此语已，<a id="a-12"></a>从座起去。</p>
  <p id="a13">尔时，<a id="a-14"></a>尊者摩诃迦葉、<a id="a-15"></a>尊者舍利弗相去不远，<a id="a-16"></a>各坐树下，<a id="a-17"></a>昼日禅思。<a id="a-18"></a>尊者舍利弗知诸外道出家去已，<a id="a-19"></a>诣尊者摩诃迦葉所，<a id="a-1A"></a>共相问讯慰劳已，<a id="a-1B"></a>退坐一面，<a id="a-1C"></a>以向与诸外道出家所论说事，<a id="a-1D"></a>具白尊者摩诃迦葉：<a id="a-1E"></a>“尊者摩诃迦葉，<a id="a-1F"></a>何因何缘世尊不记说：<a id="a-1G"></a>‘后有生死、<a id="a-1H"></a>后无生死、<a id="a-1I"></a>后有后无、<a id="a-1J"></a>非有非无生死’耶？<a id="a-1K"></a>”</p>
  <p id="a1L">尊者摩诃迦葉语舍利弗言：<a id="a-1M"></a>“若说如来后有生死者，<a id="a-1N"></a>是则为色；<a id="a-1O"></a>若说如来无后生死，<a id="a-1P"></a>是则为色；<a id="a-1Q"></a>若说如来有后生死、<a id="a-1R"></a>无后生死，<a id="a-1S"></a>是则为色；<a id="a-1T"></a>若说如来非有后、<a id="a-1U"></a>非无后生死，<a id="a-1V"></a>是则为色。<a id="a-1W"></a>如来者，<a id="a-1X"></a>色已尽，<a id="a-1Y"></a>心善解脱。<a id="a-1Z"></a>言有后生死者，<a id="a-1a"></a>此则不然；<a id="a-1b"></a>无后生死、<a id="a-1c"></a>有后无后、<a id="a-1d"></a>非有后非无后生死，<a id="a-1e"></a>此亦不然。<a id="a-1f"></a>如来者，<a id="a-1g"></a>色已尽，<a id="a-1h"></a>心善解脱，<a id="a-1i"></a>甚深广大，<a id="a-1j"></a>无量无数，<a id="a-1k"></a>寂灭涅槃。</p>
  <p id="a1l">“舍利弗，<a id="a-1m"></a>若说如来有后生死者，<a id="a-1n"></a>是则为受、<a id="a-1o"></a>为想、<a id="a-1p"></a>为行、<a id="a-1q"></a>为识、<a id="a-1r"></a>为动、<a id="a-1s"></a>为虑、<a id="a-1t"></a>为虚诳、<a id="a-1u"></a>为有为、<a id="a-1v"></a>为爱，<a id="a-1w"></a>乃至非有非无后有亦如是说。<a id="a-1x"></a>如来者，<a id="a-1y"></a>爱已尽，<a id="a-1z"></a>心善解脱，<a id="a-20"></a>是故说后有者不然，<a id="a-21"></a>后无、<a id="a-22"></a>后有无、<a id="a-23"></a>后非有非无者不然。<a id="a-24"></a>如来者，<a id="a-25"></a>爱已尽，<a id="a-26"></a>心善解脱，<a id="a-27"></a>甚深广大，<a id="a-28"></a>无量无数，<a id="a-29"></a>寂灭涅槃。</p>
  <p id="a2A">“舍利弗，<a id="a-2B"></a>如是因、<a id="a-2C"></a>如是缘，<a id="a-2D"></a>故有问世尊：<a id="a-2E"></a>‘如来若有、<a id="a-2F"></a>若无、<a id="a-2G"></a>若有无、<a id="a-2H"></a>若非有非无后生死？<a id="a-2I"></a>’不可记说。<a id="a-2J"></a>”</p>
  <p id="a2K">时，<a id="a-2L"></a>二正士共论议已，<a id="a-2M"></a>各还本处。</p>
  <p id="a2N">如是我闻：<a id="a-2O"></a>一时，<a id="a-2P"></a>佛住舍卫国祇树给孤独园。</p>
  <p id="a2Q">尔时，<a id="a-2R"></a>尊者摩诃迦葉住舍卫国东园鹿子母讲堂，<a id="a-2S"></a>晡时从禅觉，<a id="a-2T"></a>往诣佛所，<a id="a-2U"></a>稽首礼足，<a id="a-2V"></a>退坐一面，<a id="a-2W"></a>白佛言：<a id="a-2X"></a>“世尊，<a id="a-2Y"></a>何因何缘，<a id="a-2Z"></a>世尊先为诸声闻少制戒时，<a id="a-2a"></a>多有比丘心乐习学；<a id="a-2b"></a>今多为声闻制戒，<a id="a-2c"></a>而诸比丘少乐习学？<a id="a-2d"></a>”</p>
  <p id="a2e">佛言：<a id="a-2f"></a>“如是，<a id="a-2g"></a>迦葉，<a id="a-2h"></a>命浊、<a id="a-2i"></a>烦恼浊、<a id="a-2j"></a>劫浊、<a id="a-2k"></a>众生浊、<a id="a-2l"></a>见浊，<a id="a-2m"></a>众生善法退减故，<a id="a-2n"></a>大师为诸声闻多制禁戒，<a id="a-2o"></a>少乐习学。</p>
  <p id="a2p">“迦葉，<a id="a-2q"></a>譬如劫欲坏时，<a id="a-2r"></a>真宝未灭，<a id="a-2s"></a>有诸相似伪宝出于世间；<a id="a-2t"></a>伪宝出已，<a id="a-2u"></a>真宝则没。<a id="a-2v"></a>如是，<a id="a-2w"></a>迦葉，<a id="a-2x"></a>如来正法欲灭之时，<a id="a-2y"></a>有相似像法生；<a id="a-2z"></a>相似像法出世间已，<a id="a-30"></a>正法则灭。<a id="a-31"></a>譬如大海中，<a id="a-32"></a>船载多珍宝，<a id="a-33"></a>则顿沉没；<a id="a-34"></a>如来正法则不如是渐渐消灭。<a id="a-35"></a>如来正法不为地界所坏，<a id="a-36"></a>不为水、<a id="a-37"></a>火、<a id="a-38"></a>风界所坏，<a id="a-39"></a>乃至恶众生出世，<a id="a-3A"></a>乐行诸恶、<a id="a-3B"></a>欲行诸恶、<a id="a-3C"></a>成就诸恶，<a id="a-3D"></a>非法言法、<a id="a-3E"></a>法言非法、<a id="a-3F"></a>非律言律、<a id="a-3G"></a>律言非律，<a id="a-3H"></a>以相似法，<a id="a-3I"></a>句味炽然，<a id="a-3J"></a>如来正法于此则没。</p>
  <p id="a3K">“迦葉，<a id="a-3L"></a>有五因缘能令如来正法沉没。<a id="a-3M"></a>何等为五？<a id="a-3N"></a>若比丘于大师所，<a id="a-3O"></a>不敬不重，<a id="a-3P"></a>不下意供养；<a id="a-3Q"></a>于大师所，<a id="a-3R"></a>不敬不重，<a id="a-3S"></a>不下意供养已，<a id="a-3T"></a>然复依倚而住。<a id="a-3U"></a>若法、<a id="a-3V"></a>若学、<a id="a-3W"></a>若随顺教、<a id="a-3X"></a>若诸梵行大师所称叹者，<a id="a-3Y"></a>不敬不重，<a id="a-3Z"></a>不下意供养，<a id="a-3a"></a>而依止住，<a id="a-3b"></a>是名，<a id="a-3c"></a>迦葉，<a id="a-3d"></a>五因缘故，<a id="a-3e"></a>如来正法于此沉没。</p>
  <p id="a3f">“迦葉，<a id="a-3g"></a>有五因缘令如来法、<a id="a-3h"></a>律不没、<a id="a-3i"></a>不忘、<a id="a-3j"></a>不退。<a id="a-3k"></a>何等为五？<a id="a-3l"></a>若比丘于大师所，<a id="a-3m"></a>恭敬尊重，<a id="a-3n"></a>下意供养，<a id="a-3o"></a>依止而住；<a id="a-3p"></a>若法、<a id="a-3q"></a>若学、<a id="a-3r"></a>若随顺教、<a id="a-3s"></a>若诸梵行大师所称叹者，<a id="a-3t"></a>恭敬尊重，<a id="a-3u"></a>下意供养，<a id="a-3v"></a>依止而住。<a id="a-3w"></a>迦葉，<a id="a-3x"></a>是名五因缘如来法、<a id="a-3y"></a>律不没、<a id="a-3z"></a>不忘、<a id="a-40"></a>不退。</p>
  <p id="a41">“是故，<a id="a-42"></a>迦葉，<a id="a-43"></a>当如是学：<a id="a-44"></a>于大师所，<a id="a-45"></a>当修恭敬尊重，<a id="a-46"></a>下意供养，<a id="a-47"></a>依止而住；<a id="a-48"></a>若法、<a id="a-49"></a>若学、<a id="a-4A"></a>若随顺教、<a id="a-4B"></a>若诸梵行大师所赞叹者，<a id="a-4C"></a>恭敬尊重，<a id="a-4D"></a>下意供养，<a id="a-4E"></a>依止而住。<a id="a-4F"></a>”</p>
  <p id="a4G">佛说是经已，<a id="a-4H"></a>尊者摩诃迦葉欢喜随喜，<a id="a-4I"></a>作礼而去。</p>
  <p id="a4J">如是我闻：<a id="a-4K"></a>一时，<a id="a-4L"></a>佛住王舍城迦兰陀竹园。</p>
  <p id="a4M">时，<a id="a-4N"></a>有遮罗周罗那罗聚落主来诣佛所，<a id="a-4O"></a>面前问讯慰劳，<a id="a-4P"></a>问讯慰劳已，<a id="a-4Q"></a>退坐一面，<a id="a-4R"></a>白佛言：<a id="a-4S"></a>“瞿昙，<a id="a-4T"></a>我闻古昔歌舞戏笑耆年宿士作如是说：<a id="a-4U"></a>‘若伎儿于大众中歌舞戏笑，<a id="a-4V"></a>作种种伎，<a id="a-4W"></a>令彼大众欢乐喜笑；<a id="a-4X"></a>以是业缘，<a id="a-4Y"></a>身坏命终，<a id="a-4Z"></a>生欢喜天。<a id="a-4a"></a>’于此，<a id="a-4b"></a>瞿昙法中所说云何？<a id="a-4c"></a>”</p>
  <p id="a4d">佛告聚落主：<a id="a-4e"></a>“且止！<a id="a-4f"></a>莫问此义。<a id="a-4g"></a>”如是再三，<a id="a-4h"></a>犹请不已。</p>
  <p id="a4i">佛告聚落主：<a id="a-4j"></a>“我今问汝，<a id="a-4k"></a>随汝意答。<a id="a-4l"></a>古昔此聚落众生不离贪欲、<a id="a-4m"></a>贪欲缚所缚，<a id="a-4n"></a>不离瞋恚、<a id="a-4o"></a>瞋恚缚所缚，<a id="a-4p"></a>不离愚痴、<a id="a-4q"></a>愚痴缚所缚。<a id="a-4r"></a>彼诸伎儿于大众座中，<a id="a-4s"></a>种种歌舞伎乐嬉戏，<a id="a-4t"></a>令彼众人欢乐喜笑。<a id="a-4u"></a>聚落主，<a id="a-4v"></a>当其彼人欢乐喜笑者，<a id="a-4w"></a>岂不增长贪、<a id="a-4x"></a>恚、<a id="a-4y"></a>痴缚耶？<a id="a-4z"></a>”</p>
  <p id="a50">聚落主白佛言：<a id="a-51"></a>“如是，<a id="a-52"></a>瞿昙。<a id="a-53"></a>”</p>
  <p id="a54">“聚落主，<a id="a-55"></a>譬如有人以绳反缚，<a id="a-56"></a>有人长夜以恶心欲令此人非义饶益，<a id="a-57"></a>不安不乐，<a id="a-58"></a>数数以水浇所缚绳，<a id="a-59"></a>此人被缚岂不转增急耶？<a id="a-5A"></a>”</p>
  <p id="a5B">聚落主言：<a id="a-5C"></a>“如是，<a id="a-5D"></a>瞿昙。<a id="a-5E"></a>”</p>
  <p id="a5F">佛言：<a id="a-5G"></a>“聚落主，<a id="a-5H"></a>古昔众生亦复如是，<a id="a-5I"></a>不离贪欲、<a id="a-5J"></a>瞋恚、<a id="a-5K"></a>痴缚，<a id="a-5L"></a>缘彼嬉戏欢乐喜笑，<a id="a-5M"></a>更增其缚。<a id="a-5N"></a>”</p>
  <p id="a5O">聚落主言：<a id="a-5P"></a>“实尔，<a id="a-5Q"></a>瞿昙，<a id="a-5R"></a>彼诸伎儿令其众生欢乐喜笑，<a id="a-5S"></a>转增贪欲、<a id="a-5T"></a>瞋恚、<a id="a-5U"></a>痴缚；<a id="a-5V"></a>以是因缘，<a id="a-5W"></a>身坏命终，<a id="a-5X"></a>生善趣者，<a id="a-5Y"></a>无有是处！<a id="a-5Z"></a>”</p>
  <p id="a5a">佛告聚落主：<a id="a-5b"></a>“若言古昔伎儿能令大众欢乐喜笑，<a id="a-5c"></a>以是业缘，<a id="a-5d"></a>生欢喜天者，<a id="a-5e"></a>是则邪见！<a id="a-5f"></a>若邪见者，<a id="a-5g"></a>应生二趣，<a id="a-5h"></a>若地狱趣、<a id="a-5i"></a>若畜生趣。<a id="a-5j"></a>”</p>
  <p id="a5k">说是语时，<a id="a-5l"></a>遮罗周罗那罗聚落主悲泣流泪。</p>
  <p id="a5m">尔时，<a id="a-5n"></a>世尊告聚落主：<a id="a-5o"></a>“是故我先三问不答，<a id="a-5p"></a>言聚落主：<a id="a-5q"></a>‘且止！<a id="a-5r"></a>莫问此义。<a id="a-5s"></a>’”</p>
  <p id="a5t">聚落主白佛言：<a id="a-5u"></a>“瞿昙，<a id="a-5v"></a>我不以瞿昙说故而悲泣也。<a id="a-5w"></a>我自念：<a id="a-5x"></a>‘昔来云何为彼愚痴不辨不善诸伎儿辈所见欺诳，<a id="a-5y"></a>言大众中作诸伎乐，<a id="a-5z"></a>乃至生欢喜天？<a id="a-60"></a>’我今定思：<a id="a-61"></a>‘云何伎儿歌舞嬉戏生欢喜天？<a id="a-62"></a>’瞿昙，<a id="a-63"></a>我从今日，<a id="a-64"></a>舍彼伎儿恶不善业，<a id="a-65"></a>归佛、<a id="a-66"></a>归法、<a id="a-67"></a>归比丘僧。<a id="a-68"></a>”</p>
  <p id="a69">佛言：<a id="a-6A"></a>“善哉！<a id="a-6B"></a>聚落主，<a id="a-6C"></a>此真实要。<a id="a-6D"></a>”</p>
  <p id="a6E">尔时，<a id="a-6F"></a>遮罗周罗那罗聚落主闻佛所说，<a id="a-6G"></a>欢喜随喜，<a id="a-6H"></a>顶礼佛足，<a id="a-6I"></a>欢喜而去。</p>
  <p id="a6J">如是我闻：<a id="a-6K"></a>一时，<a id="a-6L"></a>佛住王舍城迦兰陀竹园。</p>
  <p id="a6M">尔时，<a id="a-6N"></a>战斗活聚落主来诣佛所，<a id="a-6O"></a>恭敬问讯，<a id="a-6P"></a>问讯已，<a id="a-6Q"></a>退坐一面，<a id="a-6R"></a>白佛言：<a id="a-6S"></a>“瞿昙，<a id="a-6T"></a>我闻古昔战斗活耆年宿士作是言：<a id="a-6U"></a>‘若战斗活，<a id="a-6V"></a>身被重铠，<a id="a-6W"></a>手执利器，<a id="a-6X"></a>将士先锋，<a id="a-6Y"></a>堪能方便摧伏怨敌；<a id="a-6Z"></a>缘此业报，<a id="a-6a"></a>生箭降伏天。<a id="a-6b"></a>’于瞿昙法中，<a id="a-6c"></a>其义云何？<a id="a-6d"></a>”</p>
  <p id="a6e">佛告战斗活：<a id="a-6f"></a>“且止！<a id="a-6g"></a>莫问此义。<a id="a-6h"></a>”如是再三问，<a id="a-6i"></a>亦再三止之，<a id="a-6j"></a>犹问不已。</p>
  <p id="a6k">佛告聚落主：<a id="a-6l"></a>“我今问汝，<a id="a-6m"></a>随汝意答。<a id="a-6n"></a>聚落主，<a id="a-6o"></a>于意云何？<a id="a-6p"></a>若战斗活，<a id="a-6q"></a>身被甲胄，<a id="a-6r"></a>为战士先锋，<a id="a-6s"></a>堪能方便摧伏怨敌。<a id="a-6t"></a>此人岂不先起伤害之心，<a id="a-6u"></a>欲摄缚枷锁，<a id="a-6v"></a>斫刺杀害于彼耶？<a id="a-6w"></a>”</p>
  <p id="a6x">聚落主白佛：<a id="a-6y"></a>“如是，<a id="a-6z"></a>世尊。<a id="a-70"></a>”</p>
  <p id="a71">佛告聚落主：<a id="a-72"></a>“为战斗活，<a id="a-73"></a>有三种恶邪，<a id="a-74"></a>若身、<a id="a-75"></a>若口、<a id="a-76"></a>若意；<a id="a-77"></a>以此三种恶邪因缘，<a id="a-78"></a>身坏命终，<a id="a-79"></a>得生善趣箭降伏天者，<a id="a-7A"></a>无有是处！<a id="a-7B"></a>”</p>
  <p id="a7C">佛告聚落主：<a id="a-7D"></a>“若古昔战斗活耆年宿士，<a id="a-7E"></a>作如是见、<a id="a-7F"></a>作如是说：<a id="a-7G"></a>‘若诸战斗活，<a id="a-7H"></a>身被甲胃，<a id="a-7I"></a>手执利器，<a id="a-7J"></a>命敌先登，<a id="a-7K"></a>堪能方便摧伏怨敌；<a id="a-7L"></a>以是因缘，<a id="a-7M"></a>生箭降伏天’者，<a id="a-7N"></a>是则邪见！<a id="a-7O"></a>邪见之人，<a id="a-7P"></a>应生二处，<a id="a-7Q"></a>若地狱趣、<a id="a-7R"></a>若畜生趣。<a id="a-7S"></a>”</p>
  <p id="a7T">说是语时，<a id="a-7U"></a>彼聚落主悲泣流泪！</p>
  <p id="a7V">佛告聚落主：<a id="a-7W"></a>“以是义故，<a id="a-7X"></a>我先再三语汝：<a id="a-7Y"></a>‘且止！<a id="a-7Z"></a>不为汝说。<a id="a-7a"></a>’”</p>
  <p id="a7b">聚落主白佛言：<a id="a-7c"></a>“我不以瞿昙语故悲泣，<a id="a-7d"></a>我念古昔诸斗战活耆年宿士愚痴，<a id="a-7e"></a>不善不辨，<a id="a-7f"></a>长夜欺诳，<a id="a-7g"></a>作如是言：<a id="a-7h"></a>‘若战斗活，<a id="a-7i"></a>身被甲胄，<a id="a-7j"></a>手执利器，<a id="a-7k"></a>命敌先登，<a id="a-7l"></a>乃至得生箭降伏天。<a id="a-7m"></a>’是故悲泣。<a id="a-7n"></a>我今定思：<a id="a-7o"></a>‘诸战斗活，<a id="a-7p"></a>恶业因缘，<a id="a-7q"></a>身坏命终，<a id="a-7r"></a>生箭降伏天者，<a id="a-7s"></a>无有是处！<a id="a-7t"></a>’瞿昙，<a id="a-7u"></a>我从今日舍诸恶业，<a id="a-7v"></a>归佛、<a id="a-7w"></a>归法、<a id="a-7x"></a>归比丘僧。<a id="a-7y"></a>”</p>
  <p id="a7z">佛告聚落主：<a id="a-80"></a>“此真实要！<a id="a-81"></a>”</p>
  <p id="a82">时，<a id="a-83"></a>战斗活聚落主闻佛所说，<a id="a-84"></a>欢喜随喜，<a id="a-85"></a>即从座起，<a id="a-86"></a>作礼而去。</p>
  <p id="a87">如是我闻：<a id="a-88"></a>一时，<a id="a-89"></a>佛住王舍城迦兰陀竹园。</p>
  <p id="a8A">时，<a id="a-8B"></a>有调马聚落主来诣佛所，<a id="a-8C"></a>恭敬问讯，<a id="a-8D"></a>退坐一面。<a id="a-8E"></a>尔时，<a id="a-8F"></a>世尊告调马聚落主：<a id="a-8G"></a>“调伏马者，<a id="a-8H"></a>有几种法？<a id="a-8I"></a>”</p>
  <p id="a8J">聚落主答言：<a id="a-8K"></a>“瞿昙，<a id="a-8L"></a>有三种法。<a id="a-8M"></a>何等为三？<a id="a-8N"></a>谓：<a id="a-8O"></a>一者、<a id="a-8P"></a>柔软，<a id="a-8Q"></a>二者、<a id="a-8R"></a>刚强，<a id="a-8S"></a>三者、<a id="a-8T"></a>柔软刚强。<a id="a-8U"></a>”</p>
  <p id="a8V">佛告聚落主：<a id="a-8W"></a>“若以三种法，<a id="a-8X"></a>马犹不调，<a id="a-8Y"></a>当如之何？<a id="a-8Z"></a>”</p>
  <p id="a8a">聚落主言：<a id="a-8b"></a>“便当杀之！<a id="a-8c"></a>”</p>
  <p id="a8d">聚落主白佛言：<a id="a-8e"></a>“瞿昙，<a id="a-8f"></a>无上调御丈夫者，<a id="a-8g"></a>当以几种法调御丈夫？<a id="a-8h"></a>”</p>
  <p id="a8i">佛告聚落主：<a id="a-8j"></a>“我亦以三法调御丈夫。<a id="a-8k"></a>何等为三？<a id="a-8l"></a>一者、<a id="a-8m"></a>柔软，<a id="a-8n"></a>二者、<a id="a-8o"></a>刚强，<a id="a-8p"></a>三者、<a id="a-8q"></a>柔软刚强。<a id="a-8r"></a>”</p>
  <p id="a8s">聚落主白佛：<a id="a-8t"></a>“瞿昙，<a id="a-8u"></a>若三种调御丈夫，<a id="a-8v"></a>犹不调者，<a id="a-8w"></a>当如之何？<a id="a-8x"></a>”</p>
  <p id="a8y">佛言：<a id="a-8z"></a>“聚落主，<a id="a-90"></a>三事调伏犹不调者，<a id="a-91"></a>便当杀之！<a id="a-92"></a>所以者何？<a id="a-93"></a>莫令我法有所屈辱！<a id="a-94"></a>”</p>
  <p id="a95">调马聚落主白佛言：<a id="a-96"></a>“瞿昙法中，<a id="a-97"></a>杀生者不净。<a id="a-98"></a>瞿昙法中不应杀，<a id="a-99"></a>而今说言：<a id="a-9A"></a>‘不调伏者，<a id="a-9B"></a>亦当杀之！<a id="a-9C"></a>’”</p>
  <p id="a9D">佛告聚落主：<a id="a-9E"></a>“如汝所言：<a id="a-9F"></a>‘如来法中，<a id="a-9G"></a>杀生者不净。<a id="a-9H"></a>如来不应有杀。<a id="a-9I"></a>’聚落主，<a id="a-9J"></a>然我以三种法调御丈夫，<a id="a-9K"></a>彼不调者，<a id="a-9L"></a>不复与语，<a id="a-9M"></a>不复教授，<a id="a-9N"></a>不复教诫。<a id="a-9O"></a>聚落主，<a id="a-9P"></a>若如来调御丈夫，<a id="a-9Q"></a>不复与语，<a id="a-9R"></a>不复教授，<a id="a-9S"></a>不复教诚，<a id="a-9T"></a>岂非杀耶？<a id="a-9U"></a>”</p>
  <p id="a9V">调马聚落主白佛言：<a id="a-9W"></a>“瞿昙，<a id="a-9X"></a>若调御丈夫不复与语，<a id="a-9Y"></a>不复教授，<a id="a-9Z"></a>不复教诫，<a id="a-9a"></a>真为杀也。<a id="a-9b"></a>是故我从今日舍诸恶业，<a id="a-9c"></a>归佛、<a id="a-9d"></a>归法、<a id="a-9e"></a>归比丘僧。<a id="a-9f"></a>”</p>
  <p id="a9g">佛告聚落主：<a id="a-9h"></a>“此真实要！<a id="a-9i"></a>”</p>
  <p id="a9j">佛说此经已，<a id="a-9k"></a>调马聚落主闻佛所说，<a id="a-9l"></a>欢喜随喜，<a id="a-9m"></a>即从座起，<a id="a-9n"></a>作礼而去。</p>
  <p id="a9o">如是我闻：<a id="a-9p"></a>一时，<a id="a-9q"></a>佛住王舍城迦兰陀竹园。</p>
  <p id="a9r">时，<a id="a-9s"></a>有凶恶聚落主来诣佛所，<a id="a-9t"></a>稽首佛足，<a id="a-9u"></a>退坐一面，<a id="a-9v"></a>白佛言：<a id="a-9w"></a>“世尊，<a id="a-9x"></a>不修何等法故，<a id="a-9y"></a>于他生瞋恚；<a id="a-9z"></a>生瞋恚故，<a id="a-A0"></a>口说恶言，<a id="a-A1"></a>他为其作恶性名字？<a id="a-A2"></a>”</p>
  <p id="aA3">佛告聚落主：<a id="a-A4"></a>“不修正见故，<a id="a-A5"></a>于他生瞋；<a id="a-A6"></a>生瞋恚已，<a id="a-A7"></a>口说恶言，<a id="a-A8"></a>他为其作恶性名字。<a id="a-A9"></a>不修正志、<a id="a-AA"></a>正语、<a id="a-AB"></a>正业、<a id="a-AC"></a>正命、<a id="a-AD"></a>正方便、<a id="a-AE"></a>正念、<a id="a-AF"></a>正定故，<a id="a-AG"></a>于他生瞋；<a id="a-AH"></a>生瞋恚故，<a id="a-AI"></a>口说恶言，<a id="a-AJ"></a>他为其作恶性名字。<a id="a-AK"></a>”</p>
  <p id="aAL">复问：<a id="a-AM"></a>“世尊，<a id="a-AN"></a>修习何法，<a id="a-AO"></a>于他不瞋；<a id="a-AP"></a>不瞋恚故，<a id="a-AQ"></a>口说善言，<a id="a-AR"></a>他为其作贤善名字？<a id="a-AS"></a>”</p>
  <p id="aAT">佛告聚落主：<a id="a-AU"></a>“修正见故，<a id="a-AV"></a>于他不瞋；<a id="a-AW"></a>不瞋恚故，<a id="a-AX"></a>口说善言，<a id="a-AY"></a>他为其作贤善名字。<a id="a-AZ"></a>修习正志、<a id="a-Aa"></a>正语、<a id="a-Ab"></a>正业、<a id="a-Ac"></a>正命、<a id="a-Ad"></a>正方便、<a id="a-Ae"></a>正念、<a id="a-Af"></a>正定故，<a id="a-Ag"></a>于他不瞋；<a id="a-Ah"></a>不瞋恚故，<a id="a-Ai"></a>口说善言，<a id="a-Aj"></a>他为其作贤善名字。<a id="a-Ak"></a>”</p>
  <p id="aAl">凶恶聚落主白佛言：<a id="a-Am"></a>“奇哉！<a id="a-An"></a>世尊，<a id="a-Ao"></a>善说此言。<a id="a-Ap"></a>我不修正见故，<a id="a-Aq"></a>于他生瞋；<a id="a-Ar"></a>生瞋恚已，<a id="a-As"></a>口说恶言，<a id="a-At"></a>他为我作恶性名字。<a id="a-Au"></a>我不修正志、<a id="a-Av"></a>正语、<a id="a-Aw"></a>正业、<a id="a-Ax"></a>正命、<a id="a-Ay"></a>正方便、<a id="a-Az"></a>正念、<a id="a-B0"></a>正定故，<a id="a-B1"></a>于他生瞋；<a id="a-B2"></a>生瞋恚故，<a id="a-B3"></a>口说恶言，<a id="a-B4"></a>他为我作恶性名字。<a id="a-B5"></a>是故，<a id="a-B6"></a>我今当舍瞋恚、<a id="a-B7"></a>刚强、<a id="a-B8"></a>粗涩。<a id="a-B9"></a>”</p>
  <p id="aBA">佛告聚落主：<a id="a-BB"></a>“此真实要！<a id="a-BC"></a>”</p>
  <p id="aBD">佛说此经已，<a id="a-BE"></a>凶恶聚落主欢喜随喜，<a id="a-BF"></a>作礼而去。</p>
  <p id="aBG">如是我闻：<a id="a-BH"></a>一时，<a id="a-BI"></a>佛住王舍城迦兰陀竹园。</p>
  <p id="aBJ">时，<a id="a-BK"></a>有摩尼珠髻聚落主来诣佛所，<a id="a-BL"></a>稽首佛足，<a id="a-BM"></a>退坐一面，<a id="a-BN"></a>白佛言：<a id="a-BO"></a>“世尊，<a id="a-BP"></a>先日国王集诸大臣，<a id="a-BQ"></a>共论议言：<a id="a-BR"></a>‘云何沙门释子比丘自为受畜金银宝物？<a id="a-BS"></a>为净耶？<a id="a-BT"></a>为不净耶？<a id="a-BU"></a>’其中有言：<a id="a-BV"></a>‘沙门释子应受畜金银宝物。<a id="a-BW"></a>’又复有言：<a id="a-BX"></a>‘不应自为受畜金银宝物。<a id="a-BY"></a>’世尊，<a id="a-BZ"></a>彼言沙门释子应自为受畜金银宝物者，<a id="a-Ba"></a>为从佛闻？<a id="a-Bb"></a>为自出意说？<a id="a-Bc"></a>作是语者，<a id="a-Bd"></a>为随顺法？<a id="a-Be"></a>为不随顺？<a id="a-Bf"></a>为真实说？<a id="a-Bg"></a>为虚妄说？<a id="a-Bh"></a>如是说者，<a id="a-Bi"></a>得不堕于呵责处耶？<a id="a-Bj"></a>”</p>
  <p id="aBk">佛告聚落主：<a id="a-Bl"></a>“此则妄说，<a id="a-Bm"></a>非真实说、<a id="a-Bn"></a>非是法说、<a id="a-Bo"></a>非随顺说，<a id="a-Bp"></a>堕呵责处。<a id="a-Bq"></a>所以者何？<a id="a-Br"></a>沙门释子自为受畜金银宝物者，<a id="a-Bs"></a>不清净故；<a id="a-Bt"></a>若自为己受畜金银宝物者，<a id="a-Bu"></a>非沙门法、<a id="a-Bv"></a>非释种子法。<a id="a-Bw"></a>”</p>
  <p id="aBx">聚落主白佛言：<a id="a-By"></a>“奇哉！<a id="a-Bz"></a>世尊，<a id="a-C0"></a>沙门释子受畜金银宝物者，<a id="a-C1"></a>非沙门法，<a id="a-C2"></a>非释种子法，<a id="a-C3"></a>此真实说！<a id="a-C4"></a>世尊，<a id="a-C5"></a>作是说者，<a id="a-C6"></a>增长胜妙，<a id="a-C7"></a>我亦作是说：<a id="a-C8"></a>‘沙门释子不应自为受畜金银宝物。<a id="a-C9"></a>’”</p>
  <p id="aCA">佛告聚落主：<a id="a-CB"></a>“若沙门释子自为受畜金银珍宝清净者，<a id="a-CC"></a>五欲功德悉应清净！<a id="a-CD"></a>”</p>
  <p id="aCE">摩尼珠髻聚落主闻佛所说，<a id="a-CF"></a>欢喜作礼而去。</p>
  <p id="aCG">尔时，<a id="a-CH"></a>世尊知摩尼珠髻聚落主去已，<a id="a-CI"></a>告尊者阿难：<a id="a-CJ"></a>“若诸比丘依止迦兰陀竹园住者，<a id="a-CK"></a>悉呼令集于食堂。<a id="a-CL"></a>”</p>
  <p id="aCM">时，<a id="a-CN"></a>尊者阿难即受佛教，<a id="a-CO"></a>周遍宣令依止迦兰陀竹园比丘集于食堂。<a id="a-CP"></a>比丘集已，<a id="a-CQ"></a>往白世尊：<a id="a-CR"></a>“诸比丘已集食堂，<a id="a-CS"></a>惟世尊知时！<a id="a-CT"></a>”</p>
  <p id="aCU">尔时，<a id="a-CV"></a>世尊往诣食堂，<a id="a-CW"></a>大众前坐，<a id="a-CX"></a>坐已，<a id="a-CY"></a>告诸比丘：<a id="a-CZ"></a>“今日有摩尼珠髻聚落主来诣我所，<a id="a-Ca"></a>作如是言：<a id="a-Cb"></a>‘先日国王集诸大臣，<a id="a-Cc"></a>作如是论议：<a id="a-Cd"></a>沙门释子自为受畜金银宝物，<a id="a-Ce"></a>为清净不？<a id="a-Cf"></a>其中有言清净者，<a id="a-Cg"></a>有言不清净者。<a id="a-Ch"></a>今问世尊，<a id="a-Ci"></a>言清净者，<a id="a-Cj"></a>为从佛闻？<a id="a-Ck"></a>为自妄说？<a id="a-Cl"></a>’如上广说。<a id="a-Cm"></a>彼摩尼珠髻聚落主闻我所说，<a id="a-Cn"></a>欢喜随喜，<a id="a-Co"></a>作礼而去。<a id="a-Cp"></a>诸比丘，<a id="a-Cq"></a>国王、<a id="a-Cr"></a>大臣共集论议，<a id="a-Cs"></a>彼摩尼珠髻聚落主于大众前师子吼说：<a id="a-Ct"></a>‘沙门释种子不应自为受畜金银宝物。<a id="a-Cu"></a>’诸比丘，<a id="a-Cv"></a>汝等从今日须木索木、<a id="a-Cw"></a>须草索草、<a id="a-Cx"></a>须车索车、<a id="a-Cy"></a>须作人索作人，<a id="a-Cz"></a>慎勿为己受取金银种种宝物！<a id="a-D0"></a>”</p>
  <p id="aD1">佛说此经已，<a id="a-D2"></a>诸比丘闻佛所说，<a id="a-D3"></a>欢喜奉行。</p>
  <p id="aD4">如是我闻：<a id="a-D5"></a>一时，<a id="a-D6"></a>佛住瞻婆国揭伽池侧。</p>
  <p id="aD7">时，<a id="a-D8"></a>有王顶聚落主来诣佛所，<a id="a-D9"></a>稽首佛足，<a id="a-DA"></a>退坐一面。<a id="a-DB"></a>尔时，<a id="a-DC"></a>世尊告王顶聚落主：<a id="a-DD"></a>“今者众生依于二边。<a id="a-DE"></a>何等为二？<a id="a-DF"></a>一者、<a id="a-DG"></a>乐著卑下、<a id="a-DH"></a>田舍、<a id="a-DI"></a>常人凡夫五欲；<a id="a-DJ"></a>二者、<a id="a-DK"></a>自苦方便，<a id="a-DL"></a>不正、<a id="a-DM"></a>非义饶益。</p>
  <p id="aDN">“聚落主，<a id="a-DO"></a>有三种乐受欲乐，<a id="a-DP"></a>卑下、<a id="a-DQ"></a>田舍、<a id="a-DR"></a>常人凡夫；<a id="a-DS"></a>有三种自苦方便，<a id="a-DT"></a>不正、<a id="a-DU"></a>非义饶益。<a id="a-DV"></a>聚落主，<a id="a-DW"></a>何等为三种卑下、<a id="a-DX"></a>田舍、<a id="a-DY"></a>常人凡夫乐受欲乐？<a id="a-DZ"></a>有受欲者，<a id="a-Da"></a>非法滥取，<a id="a-Db"></a>不以安乐自供，<a id="a-Dc"></a>不供养父母、<a id="a-Dd"></a>给足兄弟、<a id="a-De"></a>妻子、<a id="a-Df"></a>奴婢、<a id="a-Dg"></a>眷属、<a id="a-Dh"></a>朋友、<a id="a-Di"></a>知识，<a id="a-Dj"></a>亦不随时供养沙门、<a id="a-Dk"></a>婆罗门、<a id="a-Dl"></a>仰求胜处安乐果报、<a id="a-Dm"></a>未来生天，<a id="a-Dn"></a>是名世间第一受欲。<a id="a-Do"></a>复次，<a id="a-Dp"></a>聚落主，<a id="a-Dq"></a>受欲乐者，<a id="a-Dr"></a>以法、<a id="a-Ds"></a>非法滥取财物，<a id="a-Dt"></a>以乐自供，<a id="a-Du"></a>供养父母，<a id="a-Dv"></a>给足兄弟、<a id="a-Dw"></a>妻子、<a id="a-Dx"></a>奴婢、<a id="a-Dy"></a>眷属、<a id="a-Dz"></a>朋友、<a id="a-E0"></a>知识，<a id="a-E1"></a>而不随时供养沙门、<a id="a-E2"></a>婆罗门、<a id="a-E3"></a>仰求胜处安乐果报、<a id="a-E4"></a>未来生天，<a id="a-E5"></a>是名第二受欲乐者。<a id="a-E6"></a>复次，<a id="a-E7"></a>聚落主，<a id="a-E8"></a>有受欲乐者，<a id="a-E9"></a>以法求财，<a id="a-EA"></a>不以滥取，<a id="a-EB"></a>以乐自供，<a id="a-EC"></a>供养父母，<a id="a-ED"></a>给足兄弟、<a id="a-EE"></a>妻子、<a id="a-EF"></a>奴婢、<a id="a-EG"></a>眷属、<a id="a-EH"></a>知识，<a id="a-EI"></a>随时供养沙门、<a id="a-EJ"></a>婆罗门，<a id="a-EK"></a>仰求胜处安乐果报，<a id="a-EL"></a>未来生天，<a id="a-EM"></a>是名第三受欲乐者。</p>
  <p id="aEN">“聚落主，<a id="a-EO"></a>我不一向说受欲平等，<a id="a-EP"></a>我说受欲者其人卑下，<a id="a-EQ"></a>我说受欲者是其中人，<a id="a-ER"></a>我说受欲者是其胜人。<a id="a-ES"></a>何等为卑下受欲者？<a id="a-ET"></a>谓非法滥取，<a id="a-EU"></a>乃至不仰求胜处安乐果报、<a id="a-EV"></a>未来生天，<a id="a-EW"></a>是名我说卑下者受欲。<a id="a-EX"></a>何等为中人受欲？<a id="a-EY"></a>谓受欲者以法、<a id="a-EZ"></a>非法而求财物，<a id="a-Ea"></a>乃至不求未来生天，<a id="a-Eb"></a>是名我说第二中人受欲。<a id="a-Ec"></a>何等为我说胜人受欲？<a id="a-Ed"></a>谓彼以法求财，<a id="a-Ee"></a>乃至未来生天，<a id="a-Ef"></a>是名我说第三胜人受欲。</p>
  <p id="aEg">“何等为三种自苦方便？<a id="a-Eh"></a>是苦非法、<a id="a-Ei"></a>不正、<a id="a-Ej"></a>非义饶益？<a id="a-Ek"></a>有一自苦枯槁活，<a id="a-El"></a>初始犯戒、<a id="a-Em"></a>污戒，<a id="a-En"></a>彼修种种苦行，<a id="a-Eo"></a>精勤方便住处住，<a id="a-Ep"></a>彼不能现法得离炽然、<a id="a-Eq"></a>过人法、<a id="a-Er"></a>胜妙知见安乐住。<a id="a-Es"></a>聚落主，<a id="a-Et"></a>是名第一自苦方便枯槁活。<a id="a-Eu"></a>复次，<a id="a-Ev"></a>自苦方便枯槁活，<a id="a-Ew"></a>始不犯戒、<a id="a-Ex"></a>污戒，<a id="a-Ey"></a>而修种种苦行，<a id="a-Ez"></a>亦不由此现法得离炽然、<a id="a-F0"></a>过人法、<a id="a-F1"></a>胜妙知见安乐住，<a id="a-F2"></a>是名第二自苦方便枯槁活。<a id="a-F3"></a>复次，<a id="a-F4"></a>自苦方便枯槁活，<a id="a-F5"></a>不初始犯戒、<a id="a-F6"></a>污戒，<a id="a-F7"></a>然修种种苦行方便，<a id="a-F8"></a>亦不能现法离炽然、<a id="a-F9"></a>得过人法、<a id="a-FA"></a>胜妙知见安乐住，<a id="a-FB"></a>是名第三自苦方便枯槁活。</p>
  <p id="aFC">“聚落主，<a id="a-FD"></a>我不说一切自苦方便枯槁活悉等，<a id="a-FE"></a>我说有自苦方便是卑劣人，<a id="a-FF"></a>有说自苦方便是中人，<a id="a-FG"></a>有说自苦方便是胜人。<a id="a-FH"></a>何等自苦方便卑劣人？<a id="a-FI"></a>若彼自苦方便，<a id="a-FJ"></a>初始犯戒、<a id="a-FK"></a>污戒，<a id="a-FL"></a>乃至不得胜妙知见安乐住，<a id="a-FM"></a>是名我说自苦方便卑劣人。<a id="a-FN"></a>何等为自苦方便中人？<a id="a-FO"></a>若彼自苦方便，<a id="a-FP"></a>不初始犯戒、<a id="a-FQ"></a>污戒，<a id="a-FR"></a>乃至不得胜妙知见安乐住，<a id="a-FS"></a>是名我说自苦方便中间人。<a id="a-FT"></a>何等为自苦方便胜人？<a id="a-FU"></a>若彼自苦方便枯槁活，<a id="a-FV"></a>不初始犯戒、<a id="a-FW"></a>污戒，<a id="a-FX"></a>乃至不得胜妙知见安乐住，<a id="a-FY"></a>是名我说自苦方便胜人。<a id="a-FZ"></a>聚落主，<a id="a-Fa"></a>是名三种自苦方便，<a id="a-Fb"></a>是苦非法、<a id="a-Fc"></a>不正、<a id="a-Fd"></a>非义饶益。</p>
  <p id="aFe">“聚落主，<a id="a-Ff"></a>有道有迹，<a id="a-Fg"></a>不向三种受欲随顺方便，<a id="a-Fh"></a>卑下、<a id="a-Fi"></a>田舍、<a id="a-Fj"></a>常人凡夫；<a id="a-Fk"></a>不向三种自苦方便，<a id="a-Fl"></a>是苦非法、<a id="a-Fm"></a>不正、<a id="a-Fn"></a>非义饶益。<a id="a-Fo"></a>聚落主，<a id="a-Fp"></a>何等为道，<a id="a-Fq"></a>何等为迹，<a id="a-Fr"></a>不向三种受欲、<a id="a-Fs"></a>三种自苦方便？<a id="a-Ft"></a>聚落主，<a id="a-Fu"></a>为欲贪障礙故，<a id="a-Fv"></a>或欲自害，<a id="a-Fw"></a>或欲害他，<a id="a-Fx"></a>或欲俱害，<a id="a-Fy"></a>现法后世得斯罪报，<a id="a-Fz"></a>心法忧苦；<a id="a-G0"></a>瞋恚、<a id="a-G1"></a>痴所障，<a id="a-G2"></a>或欲自害，<a id="a-G3"></a>或欲害他，<a id="a-G4"></a>或欲俱害，<a id="a-G5"></a>现法后世得斯罪报，<a id="a-G6"></a>心法忧苦。<a id="a-G7"></a>若离贪障，<a id="a-G8"></a>不欲方便自害、<a id="a-G9"></a>害他、<a id="a-GA"></a>自他俱害，<a id="a-GB"></a>不现法后世受斯罪报，<a id="a-GC"></a>彼心、<a id="a-GD"></a>心法常受喜乐；<a id="a-GE"></a>如是离瞋恚、<a id="a-GF"></a>愚痴障礙，<a id="a-GG"></a>不欲自害，<a id="a-GH"></a>不欲害他、<a id="a-GI"></a>自他俱害，<a id="a-GJ"></a>不现法后世受斯罪报，<a id="a-GK"></a>彼心、<a id="a-GL"></a>心法常受安乐，<a id="a-GM"></a>于现法中，<a id="a-GN"></a>远离炽然，<a id="a-GO"></a>不待时节，<a id="a-GP"></a>亲近涅槃，<a id="a-GQ"></a>即此身现缘自觉知。<a id="a-GR"></a>聚落主，<a id="a-GS"></a>如此现法永离炽然，<a id="a-GT"></a>不待时节，<a id="a-GU"></a>亲近涅槃，<a id="a-GV"></a>即此现身缘自觉知者，<a id="a-GW"></a>为八圣道正见乃至正定。<a id="a-GX"></a>”</p>
  <p id="aGY">当其世尊说是法时，<a id="a-GZ"></a>王顶聚落主远尘离垢，<a id="a-Ga"></a>得法眼净。<a id="a-Gb"></a>时，<a id="a-Gc"></a>王顶聚落主见法、<a id="a-Gd"></a>得法、<a id="a-Ge"></a>知法、<a id="a-Gf"></a>深入于法，<a id="a-Gg"></a>度疑不由于他，<a id="a-Gh"></a>于正法、<a id="a-Gi"></a>律得无所畏；<a id="a-Gj"></a>即从座起，<a id="a-Gk"></a>整衣服，<a id="a-Gl"></a>合掌白佛：<a id="a-Gm"></a>“我今已度。<a id="a-Gn"></a>世尊，<a id="a-Go"></a>归佛、<a id="a-Gp"></a>归法、<a id="a-Gq"></a>归比丘僧，<a id="a-Gr"></a>从今尽寿，<a id="a-Gs"></a>为优婆塞。<a id="a-Gt"></a>”</p>
  <p id="aGu">时，<a id="a-Gv"></a>闻佛所说，<a id="a-Gw"></a>欢喜随喜，<a id="a-Gx"></a>作礼而去。</p>
  <p id="aGy">如是我闻：<a id="a-Gz"></a>一时，<a id="a-H0"></a>佛在力士人间游行，<a id="a-H1"></a>到郁鞞罗住处鹦鹉阎浮林。</p>
  <p id="aH2">时，<a id="a-H3"></a>有揭昙聚落主闻沙门瞿昙在力士人间游行，<a id="a-H4"></a>至郁鞞罗聚落鹦鹉阎浮林，<a id="a-H5"></a>说现法苦集、<a id="a-H6"></a>苦没。<a id="a-H7"></a>“我当往诣彼沙门瞿昙，<a id="a-H8"></a>若我诣沙门瞿昙者，<a id="a-H9"></a>彼必为我说现法苦集、<a id="a-HA"></a>苦没。<a id="a-HB"></a>”即往彼郁鞞罗聚落，<a id="a-HC"></a>诣世尊所，<a id="a-HD"></a>稽首礼足，<a id="a-HE"></a>退坐一面，<a id="a-HF"></a>白佛言：<a id="a-HG"></a>“世尊，<a id="a-HH"></a>我闻世尊常为人说现法苦集、<a id="a-HI"></a>苦没。<a id="a-HJ"></a>善哉！<a id="a-HK"></a>世尊，<a id="a-HL"></a>为我说现法苦集、<a id="a-HM"></a>苦没。<a id="a-HN"></a>”</p>
  <p id="aHO">佛告聚落主：<a id="a-HP"></a>“我若说过去法苦集、<a id="a-HQ"></a>苦没者，<a id="a-HR"></a>知汝于彼为信、<a id="a-HS"></a>为不信，<a id="a-HT"></a>为欲、<a id="a-HU"></a>不欲，<a id="a-HV"></a>为念、<a id="a-HW"></a>不念，<a id="a-HX"></a>为乐、<a id="a-HY"></a>不乐，<a id="a-HZ"></a>汝今苦不？<a id="a-Ha"></a>我若说未来苦集、<a id="a-Hb"></a>苦没者，<a id="a-Hc"></a>知汝于彼为信、<a id="a-Hd"></a>不信，<a id="a-He"></a>为欲、<a id="a-Hf"></a>不欲，<a id="a-Hg"></a>为念、<a id="a-Hh"></a>不念，<a id="a-Hi"></a>为乐、<a id="a-Hj"></a>不乐，<a id="a-Hk"></a>汝今苦不？<a id="a-Hl"></a>我今于此说现法苦集、<a id="a-Hm"></a>苦没。<a id="a-Hn"></a>聚落主，<a id="a-Ho"></a>若众生所有苦生，<a id="a-Hp"></a>彼一切皆以欲为本，<a id="a-Hq"></a>欲生、<a id="a-Hr"></a>欲集、<a id="a-Hs"></a>欲起、<a id="a-Ht"></a>欲因、<a id="a-Hu"></a>欲缘而苦生。<a id="a-Hv"></a>”</p>
  <p id="aHw">聚落主白佛言：<a id="a-Hx"></a>“世尊，<a id="a-Hy"></a>极略说法，<a id="a-Hz"></a>不广分别，<a id="a-I0"></a>我所不解。<a id="a-I1"></a>善哉！<a id="a-I2"></a>世尊，<a id="a-I3"></a>惟愿广说，<a id="a-I4"></a>令我等解。<a id="a-I5"></a>”</p>
  <p id="aI6">佛告聚落主：<a id="a-I7"></a>“我今问汝，<a id="a-I8"></a>随汝意说。<a id="a-I9"></a>聚落主，<a id="a-IA"></a>于意云何？<a id="a-IB"></a>若众生于此郁鞞罗聚落住者，<a id="a-IC"></a>是若缚、<a id="a-ID"></a>若打、<a id="a-IE"></a>若责、<a id="a-IF"></a>若杀，<a id="a-IG"></a>汝心当起忧、<a id="a-IH"></a>悲、<a id="a-II"></a>恼苦不？<a id="a-IJ"></a>”</p>
  <p id="aIK">聚落主白佛言：<a id="a-IL"></a>“世尊，<a id="a-IM"></a>亦不一向。<a id="a-IN"></a>若诸众生于此郁鞞罗聚落住者，<a id="a-IO"></a>于我有欲、<a id="a-IP"></a>有贪、<a id="a-IQ"></a>有爱、<a id="a-IR"></a>有念、<a id="a-IS"></a>相习近者，<a id="a-IT"></a>彼遭若缚、<a id="a-IU"></a>若打、<a id="a-IV"></a>若责、<a id="a-IW"></a>若杀，<a id="a-IX"></a>我则生忧、<a id="a-IY"></a>悲、<a id="a-IZ"></a>恼苦。<a id="a-Ia"></a>若彼众生所无欲、<a id="a-Ib"></a>贪、<a id="a-Ic"></a>爱、<a id="a-Id"></a>念、<a id="a-Ie"></a>相习近者，<a id="a-If"></a>彼遭缚、<a id="a-Ig"></a>打、<a id="a-Ih"></a>责、<a id="a-Ii"></a>杀，<a id="a-Ij"></a>我何为横生忧、<a id="a-Ik"></a>悲恼苦？<a id="a-Il"></a>”</p>
  <p id="aIm">佛告聚落主：<a id="a-In"></a>“是故当知：<a id="a-Io"></a>众生种种苦生，<a id="a-Ip"></a>彼一切皆以欲为本，<a id="a-Iq"></a>欲生、<a id="a-Ir"></a>欲习、<a id="a-Is"></a>欲起、<a id="a-It"></a>欲因、<a id="a-Iu"></a>欲缘而生众苦。<a id="a-Iv"></a>聚落主，<a id="a-Iw"></a>于意云何？<a id="a-Ix"></a>汝依父母不相见者，<a id="a-Iy"></a>则生欲、<a id="a-Iz"></a>贪、<a id="a-J0"></a>爱、<a id="a-J1"></a>念不？<a id="a-J2"></a>”</p>
  <p id="aJ3">聚落主言：<a id="a-J4"></a>“不也，<a id="a-J5"></a>世尊。<a id="a-J6"></a>”</p>
  <p id="aJ7">“聚落主，<a id="a-J8"></a>于意云何？<a id="a-J9"></a>若见、<a id="a-JA"></a>若闻彼依父母，<a id="a-JB"></a>当起欲、<a id="a-JC"></a>爱、<a id="a-JD"></a>念不？<a id="a-JE"></a>”</p>
  <p id="aJF">聚落主言：<a id="a-JG"></a>“如是，<a id="a-JH"></a>世尊。<a id="a-JI"></a>”</p>
  <p id="aJJ">复问：<a id="a-JK"></a>“聚落主，<a id="a-JL"></a>于意云何？<a id="a-JM"></a>彼依父母，<a id="a-JN"></a>若无常变异者，<a id="a-JO"></a>当起忧、<a id="a-JP"></a>悲、<a id="a-JQ"></a>恼苦不？<a id="a-JR"></a>”</p>
  <p id="aJS">聚落主言：<a id="a-JT"></a>“如是，<a id="a-JU"></a>世尊，<a id="a-JV"></a>若依父母无常变异者，<a id="a-JW"></a>我或邻死，<a id="a-JX"></a>岂唯忧、<a id="a-JY"></a>悲、<a id="a-JZ"></a>恼苦？<a id="a-Ja"></a>”</p>
  <p id="aJb">佛告聚落主：<a id="a-Jc"></a>“是故当知：<a id="a-Jd"></a>若诸众生所有苦生，<a id="a-Je"></a>一切皆以爱欲为本，<a id="a-Jf"></a>欲生、<a id="a-Jg"></a>欲集、<a id="a-Jh"></a>欲起、<a id="a-Ji"></a>欲因、<a id="a-Jj"></a>欲缘而生苦。<a id="a-Jk"></a>”</p>
  <p id="aJl">聚落主言：<a id="a-Jm"></a>“奇哉！<a id="a-Jn"></a>世尊，<a id="a-Jo"></a>善说如此依父母譬。<a id="a-Jp"></a>我有依父母，<a id="a-Jq"></a>居在异处，<a id="a-Jr"></a>我日日遣信问其安否；<a id="a-Js"></a>使未时还，<a id="a-Jt"></a>我以忧苦，<a id="a-Ju"></a>况复无常，<a id="a-Jv"></a>而无忧苦？<a id="a-Jw"></a>”</p>
  <p id="aJx">佛告聚落主：<a id="a-Jy"></a>“是故我说，<a id="a-Jz"></a>其诸众生所有忧苦，<a id="a-K0"></a>一切皆以欲为根本，<a id="a-K1"></a>欲生、<a id="a-K2"></a>欲集、<a id="a-K3"></a>欲起、<a id="a-K4"></a>欲因、<a id="a-K5"></a>欲缘而生忧苦。<a id="a-K6"></a>”</p>
  <p id="aK7">佛告聚落主：<a id="a-K8"></a>“若有四爱念无常变异者，<a id="a-K9"></a>则四忧苦生；<a id="a-KA"></a>若三、<a id="a-KB"></a>二，<a id="a-KC"></a>若一爱念无常变异者，<a id="a-KD"></a>则一忧苦生。<a id="a-KE"></a>聚落主，<a id="a-KF"></a>若都无爱念者，<a id="a-KG"></a>则无忧苦尘劳。<a id="a-KH"></a>”</p>
  <p id="aKI">即说偈言：</p>
  <p id="aKJ">“若无世间爱念者，<a id="a-KK"></a>则无忧苦尘劳患，</p>
  <p id="aKL">一切忧苦消灭尽，<a id="a-KM"></a>犹如莲华不著水。<a id="a-KN"></a>”</p>
  <p id="aKO">当其世尊说是法时，<a id="a-KP"></a>揭昙聚落主远尘离垢，<a id="a-KQ"></a>得法眼净，<a id="a-KR"></a>见法得法，<a id="a-KS"></a>深入于法，<a id="a-KT"></a>度诸狐疑不由于他、<a id="a-KU"></a>不由他度，<a id="a-KV"></a>于正法、<a id="a-KW"></a>律得无所畏；<a id="a-KX"></a>从座起，<a id="a-KY"></a>整衣服，<a id="a-KZ"></a>合掌白佛：<a id="a-Ka"></a>“已度，<a id="a-Kb"></a>世尊，<a id="a-Kc"></a>我以超越。<a id="a-Kd"></a>我从今日归佛、<a id="a-Ke"></a>归法、<a id="a-Kf"></a>归比丘僧，<a id="a-Kg"></a>尽其寿命，<a id="a-Kh"></a>为优婆塞，<a id="a-Ki"></a>唯忆持我！<a id="a-Kj"></a>”</p>
  <p id="aKk">佛说此经已，<a id="a-Kl"></a>揭昙聚落主闻佛所说，<a id="a-Km"></a>欢喜随喜，<a id="a-Kn"></a>作礼而去。</p>
  <p id="aKo">如是我闻：<a id="a-Kp"></a>一时，<a id="a-Kq"></a>佛在摩竭提国人间游行，<a id="a-Kr"></a>与千二百五十比丘、<a id="a-Ks"></a>千优婆塞、<a id="a-Kt"></a>五百乞残食人，<a id="a-Ku"></a>从城至城，<a id="a-Kv"></a>从聚落至聚落，<a id="a-Kw"></a>人间游行，<a id="a-Kx"></a>至那罗聚落好衣庵罗园中。<a id="a-Ky"></a>时，<a id="a-Kz"></a>有刀师氏聚落主是尼揵弟子，<a id="a-L0"></a>诣尼揵所，<a id="a-L1"></a>礼尼揵足，<a id="a-L2"></a>退坐一面。</p>
  <p id="aL3">尔时，<a id="a-L4"></a>尼揵语刀师氏聚落主：<a id="a-L5"></a>“汝能共沙门瞿昙作蒺藜论，<a id="a-L6"></a>令沙门瞿昙不得语、<a id="a-L7"></a>不得不语耶？<a id="a-L8"></a>”</p>
  <p id="aL9">聚落主言：<a id="a-LA"></a>“阿梨，<a id="a-LB"></a>我立何等论为蒺藜论，<a id="a-LC"></a>令沙门瞿昙不得语、<a id="a-LD"></a>不得不语？<a id="a-LE"></a>”</p>
  <p id="aLF">尼揵语聚落主言：<a id="a-LG"></a>“汝往诣沙门瞿昙所，<a id="a-LH"></a>作是问：<a id="a-LI"></a>‘瞿昙，<a id="a-LJ"></a>常愿欲令诸家福利具足增长，<a id="a-LK"></a>作如是愿、<a id="a-LL"></a>如是说不？<a id="a-LM"></a>’若答汝言不者，<a id="a-LN"></a>汝当问言：<a id="a-LO"></a>‘沙门瞿昙，<a id="a-LP"></a>与凡愚夫有何等异？<a id="a-LQ"></a>’若言有愿有说者，<a id="a-LR"></a>当复问言：<a id="a-LS"></a>‘沙门瞿昙，<a id="a-LT"></a>若有如是愿、<a id="a-LU"></a>如是说者，<a id="a-LV"></a>今云何于饥馑世，<a id="a-LW"></a>游行人间？<a id="a-LX"></a>将诸大众千二百五十比丘、<a id="a-LY"></a>千优婆塞、<a id="a-LZ"></a>五百乞残食人，<a id="a-La"></a>从城至城，<a id="a-Lb"></a>从村至村，<a id="a-Lc"></a>捐费世间；<a id="a-Ld"></a>如大雨雹，<a id="a-Le"></a>雨已，<a id="a-Lf"></a>乃是减损，<a id="a-Lg"></a>非增益也。<a id="a-Lh"></a>瞿昙所说，<a id="a-Li"></a>殊不相应，<a id="a-Lj"></a>不类不似，<a id="a-Lk"></a>前后相违。<a id="a-Ll"></a>’如是，<a id="a-Lm"></a>聚落主，<a id="a-Ln"></a>是名蒺藜论，<a id="a-Lo"></a>令彼沙门瞿昙不得语、<a id="a-Lp"></a>不得不语。<a id="a-Lq"></a>”</p>
  <p id="aLr">尔时，<a id="a-Ls"></a>刀师氏聚落主受尼揵劝教已，<a id="a-Lt"></a>诣佛所恭敬问讯，<a id="a-Lu"></a>恭敬问讯已，<a id="a-Lv"></a>退坐一面，<a id="a-Lw"></a>白佛：<a id="a-Lx"></a>“瞿昙，<a id="a-Ly"></a>常欲愿令诸家福利增长不？<a id="a-Lz"></a>”</p>
  <p id="aM0">佛告聚落主：<a id="a-M1"></a>“如来长夜欲令诸家福利增长，<a id="a-M2"></a>亦常作是说。<a id="a-M3"></a>”</p>
  <p id="aM4">聚落主言：<a id="a-M5"></a>“若如是者，<a id="a-M6"></a>云何，<a id="a-M7"></a>瞿昙，<a id="a-M8"></a>于饥馑世人间乞食，<a id="a-M9"></a>将诸大众乃至不似不类，<a id="a-MA"></a>前后相违？<a id="a-MB"></a>”</p>
  <p id="aMC">佛告聚落主：<a id="a-MD"></a>“我忆九十一劫以来，<a id="a-ME"></a>不见一人施一比丘，<a id="a-MF"></a>有尽有减。<a id="a-MG"></a>聚落主，<a id="a-MH"></a>汝观今日有人家大富，<a id="a-MI"></a>多钱财、<a id="a-MJ"></a>多眷属、<a id="a-MK"></a>多仆从，<a id="a-ML"></a>当知其家长夜好施，<a id="a-MM"></a>真实寂止，<a id="a-MN"></a>故致斯福利。<a id="a-MO"></a>聚落主，<a id="a-MP"></a>有八因缘，<a id="a-MQ"></a>令人损减福利不增。<a id="a-MR"></a>何等为八？<a id="a-MS"></a>王所逼、<a id="a-MT"></a>贼所劫、<a id="a-MU"></a>火所焚、<a id="a-MV"></a>水所漂、<a id="a-MW"></a>藏自消减、<a id="a-MX"></a>抵债不还、<a id="a-MY"></a>怨憎残破、<a id="a-MZ"></a>恶子费用。<a id="a-Ma"></a>有是八种为钱财难聚。<a id="a-Mb"></a>聚落主，<a id="a-Mc"></a>我说无常为第九句。<a id="a-Md"></a>如是，<a id="a-Me"></a>聚落主，<a id="a-Mf"></a>汝舍九因九缘，<a id="a-Mg"></a>而言沙门瞿昙破坏他家，<a id="a-Mh"></a>不舍恶言，<a id="a-Mi"></a>不舍恶见，<a id="a-Mj"></a>如铁枪投水，<a id="a-Mk"></a>身坏命终，<a id="a-Ml"></a>生地狱中。<a id="a-Mm"></a>”</p>
  <p id="aMn">时，<a id="a-Mo"></a>刀师氏聚落主心生恐怖，<a id="a-Mp"></a>身毛皆竖，<a id="a-Mq"></a>白佛言：<a id="a-Mr"></a>“世尊，<a id="a-Ms"></a>我今悔过！<a id="a-Mt"></a>如愚如痴，<a id="a-Mu"></a>不善不辩，<a id="a-Mv"></a>于瞿昙所不实欺诳，<a id="a-Mw"></a>虚说妄语。<a id="a-Mx"></a>”</p>
  <p id="aMy">闻佛所说，<a id="a-Mz"></a>欢喜随喜，<a id="a-N0"></a>从座起去。</p>
  <p id="aN1">如是我闻：<a id="a-N2"></a>一时，<a id="a-N3"></a>佛住那罗聚落好衣庵罗园中。</p>
  <p id="aN4">时，<a id="a-N5"></a>有刀师氏聚落主，<a id="a-N6"></a>先是尼揵弟子，<a id="a-N7"></a>诣尼揵所，<a id="a-N8"></a>礼尼揵足，<a id="a-N9"></a>退坐一面。</p>
  <p id="aNA">尔时，<a id="a-NB"></a>尼揵语聚落主：<a id="a-NC"></a>“汝能共沙门瞿昙作蒺藜论，<a id="a-ND"></a>令沙门瞿昙不得语、<a id="a-NE"></a>不得不语？<a id="a-NF"></a>”</p>
  <p id="aNG">聚落主白尼揵：<a id="a-NH"></a>“阿梨，<a id="a-NI"></a>何等为蒺藜论，<a id="a-NJ"></a>令沙门瞿昙不得语、<a id="a-NK"></a>不得不语耶？<a id="a-NL"></a>”</p>
  <p id="aNM">尼揵语聚落主：<a id="a-NN"></a>“汝往沙门瞿昙所，<a id="a-NO"></a>作如是言：<a id="a-NP"></a>‘瞿昙，<a id="a-NQ"></a>不常欲安慰一切众生，<a id="a-NR"></a>赞叹安慰一切众生耶？<a id="a-NS"></a>’若言不者，<a id="a-NT"></a>应语言：<a id="a-NU"></a>‘瞿昙与凡愚夫有何等异？<a id="a-NV"></a>’若言常欲安慰一切众生，<a id="a-NW"></a>赞叹安慰一切众生者，<a id="a-NX"></a>复应问言：<a id="a-NY"></a>‘若欲安慰一切众生者，<a id="a-NZ"></a>以何等故，<a id="a-Na"></a>或为一种人说法？<a id="a-Nb"></a>或不为一种人说法？<a id="a-Nc"></a>’作如是问者，<a id="a-Nd"></a>是名蒺藜论，<a id="a-Ne"></a>令彼沙门瞿昙不得语、<a id="a-Nf"></a>不得不语。<a id="a-Ng"></a>”</p>
  <p id="aNh">尔时，<a id="a-Ni"></a>聚落主受尼揵劝进已，<a id="a-Nj"></a>往诣佛所，<a id="a-Nk"></a>恭敬问讯已，<a id="a-Nl"></a>退坐一面，<a id="a-Nm"></a>白佛言：<a id="a-Nn"></a>“瞿昙，<a id="a-No"></a>岂不欲常安慰一切众生，<a id="a-Np"></a>叹说安慰一切众生？<a id="a-Nq"></a>”</p>
  <p id="aNr">佛告聚落主：<a id="a-Ns"></a>“如来长夜慈愍安慰一切众生，<a id="a-Nt"></a>亦常叹说安慰一切众生。<a id="a-Nu"></a>”</p>
  <p id="aNv">聚落主白佛言：<a id="a-Nw"></a>“若然者，<a id="a-Nx"></a>如来何故为一种人说法？<a id="a-Ny"></a>又复不为一种人说法？<a id="a-Nz"></a>”</p>
  <p id="aO0">佛告聚落主：<a id="a-O1"></a>“我今问汝，<a id="a-O2"></a>随意答我。<a id="a-O3"></a>聚落主，<a id="a-O4"></a>譬如有三种田，<a id="a-O5"></a>有一种田沃壤肥泽，<a id="a-O6"></a>第二田中，<a id="a-O7"></a>第三田塉薄，<a id="a-O8"></a>云何，<a id="a-O9"></a>聚落主，<a id="a-OA"></a>彼田主先于何田耕治下种？<a id="a-OB"></a>”</p>
  <p id="aOC">聚落主言：<a id="a-OD"></a>“瞿昙，<a id="a-OE"></a>于最沃壤肥泽者，<a id="a-OF"></a>先耕下种。<a id="a-OG"></a>”</p>
  <p id="aOH">“聚落主，<a id="a-OI"></a>复于何田次耕下种？<a id="a-OJ"></a>”</p>
  <p id="aOK">聚落主言：<a id="a-OL"></a>“瞿昙，<a id="a-OM"></a>当于中田次耕下种。<a id="a-ON"></a>”</p>
  <p id="aOO">佛告聚落主：<a id="a-OP"></a>“复于何田次耕下种？<a id="a-OQ"></a>”</p>
  <p id="aOR">聚落主言：<a id="a-OS"></a>“当于最下塉薄之田，<a id="a-OT"></a>次耕下种。<a id="a-OU"></a>”</p>
  <p id="aOV">佛告聚落主：<a id="a-OW"></a>“何故如是？<a id="a-OX"></a>”</p>
  <p id="aOY">聚落主言：<a id="a-OZ"></a>“不欲废田存种而已。<a id="a-Oa"></a>”</p>
  <p id="aOb">佛告聚落主：<a id="a-Oc"></a>“我亦如是，<a id="a-Od"></a>如彼沃壤肥泽田者，<a id="a-Oe"></a>我诸比丘、<a id="a-Of"></a>比丘尼亦复如是。<a id="a-Og"></a>我常为彼演说正法，<a id="a-Oh"></a>初、<a id="a-Oi"></a>中、<a id="a-Oj"></a>后善，<a id="a-Ok"></a>善义善味，<a id="a-Ol"></a>纯一满净，<a id="a-Om"></a>梵行清白，<a id="a-On"></a>开示显现。<a id="a-Oo"></a>彼闻法已，<a id="a-Op"></a>依于我舍、<a id="a-Oq"></a>我洲、<a id="a-Or"></a>我覆、<a id="a-Os"></a>我荫、<a id="a-Ot"></a>我趣，<a id="a-Ou"></a>常以净眼，<a id="a-Ov"></a>观我而住，<a id="a-Ow"></a>作如是念：<a id="a-Ox"></a>‘佛所说法，<a id="a-Oy"></a>我悉受持，<a id="a-Oz"></a>令我长夜以义饶益，<a id="a-P0"></a>安隐乐住。<a id="a-P1"></a>’</p>
  <p id="aP2">“聚落主，<a id="a-P3"></a>如彼中田者，<a id="a-P4"></a>我弟子优婆塞、<a id="a-P5"></a>优婆夷亦复如是。<a id="a-P6"></a>我亦为彼演说正法，<a id="a-P7"></a>初、<a id="a-P8"></a>中、<a id="a-P9"></a>后善，<a id="a-PA"></a>善义善味，<a id="a-PB"></a>纯一满净，<a id="a-PC"></a>梵行清白，<a id="a-PD"></a>开发显示。<a id="a-PE"></a>彼闻法已，<a id="a-PF"></a>依于我舍、<a id="a-PG"></a>我洲、<a id="a-PH"></a>我覆、<a id="a-PI"></a>我荫、<a id="a-PJ"></a>我趣，<a id="a-PK"></a>常以净眼，<a id="a-PL"></a>观察我住，<a id="a-PM"></a>作如是念：<a id="a-PN"></a>‘世尊说法，<a id="a-PO"></a>我悉受持，<a id="a-PP"></a>令我长夜以义饶益，<a id="a-PQ"></a>安隐乐住。<a id="a-PR"></a>’</p>
  <p id="aPS">“聚落主，<a id="a-PT"></a>如彼田家最下田者，<a id="a-PU"></a>如是我为诸外道异学尼揵子辈，<a id="a-PV"></a>亦为说法，<a id="a-PW"></a>初、<a id="a-PX"></a>中、<a id="a-PY"></a>后善，<a id="a-PZ"></a>善义善味，<a id="a-Pa"></a>纯一满净，<a id="a-Pb"></a>梵行清白，<a id="a-Pc"></a>开示显现。<a id="a-Pd"></a>然于彼等少闻法者，<a id="a-Pe"></a>亦为其说；<a id="a-Pf"></a>多闻法者，<a id="a-Pg"></a>亦为其说。<a id="a-Ph"></a>然其彼众于我善说法中，<a id="a-Pi"></a>得一句法，<a id="a-Pj"></a>知其义者，<a id="a-Pk"></a>亦复长夜以义饶益，<a id="a-Pl"></a>安隐乐住。<a id="a-Pm"></a>”</p>
  <p id="aPn">时，<a id="a-Po"></a>聚落主白佛：<a id="a-Pp"></a>“甚奇！<a id="a-Pq"></a>世尊，<a id="a-Pr"></a>善说如是三种田譬。<a id="a-Ps"></a>”</p>
  <p id="aPt">佛告聚落主：<a id="a-Pu"></a>“汝听我更说譬类。<a id="a-Pv"></a>譬如士夫有三水器：<a id="a-Pw"></a>第一器不穿不坏，<a id="a-Px"></a>亦不津漏；<a id="a-Py"></a>第二器不穿不坏，<a id="a-Pz"></a>而有津漏；<a id="a-Q0"></a>第三器者，<a id="a-Q1"></a>穿坏津漏。<a id="a-Q2"></a>云何，<a id="a-Q3"></a>聚落主，<a id="a-Q4"></a>彼士夫三种器中，<a id="a-Q5"></a>常持净水著何等器中？<a id="a-Q6"></a>”</p>
  <p id="aQ7">聚落主言：<a id="a-Q8"></a>“瞿昙，<a id="a-Q9"></a>当以不穿不坏、<a id="a-QA"></a>不漏津者，<a id="a-QB"></a>先以盛水。<a id="a-QC"></a>”</p>
  <p id="aQD">佛告聚落主：<a id="a-QE"></a>“次复应以何器盛水？<a id="a-QF"></a>”</p>
  <p id="aQG">聚落主言：<a id="a-QH"></a>“瞿昙，<a id="a-QI"></a>当持彼器不穿不坏而津漏者，<a id="a-QJ"></a>次以盛水。<a id="a-QK"></a>”</p>
  <p id="aQL">佛告聚落主：<a id="a-QM"></a>“彼器满已，<a id="a-QN"></a>复以何器为后盛水？<a id="a-QO"></a>”</p>
  <p id="aQP">聚落主言：<a id="a-QQ"></a>“以穿坏津漏之器最后盛水。<a id="a-QR"></a>所以者何？<a id="a-QS"></a>须臾之间，<a id="a-QT"></a>供小用故。<a id="a-QU"></a>”</p>
  <p id="aQV">佛告聚落主：<a id="a-QW"></a>“如彼士夫不穿不坏、<a id="a-QX"></a>不津漏器，<a id="a-QY"></a>诸弟子比丘、<a id="a-QZ"></a>比丘尼亦复如是。<a id="a-Qa"></a>我常为彼演说正法，<a id="a-Qb"></a>乃至长夜以义饶益，<a id="a-Qc"></a>安隐乐住。<a id="a-Qd"></a>如第二器不穿不坏而津漏者，<a id="a-Qe"></a>我诸弟子优婆塞、<a id="a-Qf"></a>优婆夷亦复如是。<a id="a-Qg"></a>我常为彼演说正法，<a id="a-Qh"></a>乃至长夜以义饶益，<a id="a-Qi"></a>安隐乐住。<a id="a-Qj"></a>如第三器穿坏津漏者，<a id="a-Qk"></a>外道异学诸尼揵辈亦复如是。<a id="a-Ql"></a>我亦为彼演说正法，<a id="a-Qm"></a>初、<a id="a-Qn"></a>中、<a id="a-Qo"></a>后善，<a id="a-Qp"></a>善义善味，<a id="a-Qq"></a>纯一满净，<a id="a-Qr"></a>梵行清白，<a id="a-Qs"></a>开示显现。<a id="a-Qt"></a>多亦为说，<a id="a-Qu"></a>少亦为说。<a id="a-Qv"></a>彼若于我说一句法，<a id="a-Qw"></a>知其义者，<a id="a-Qx"></a>亦得长夜安隐乐住。<a id="a-Qy"></a>”</p>
  <p id="aQz">时，<a id="a-R0"></a>刀师氏聚落主闻佛所说，<a id="a-R1"></a>心大恐怖，<a id="a-R2"></a>身毛皆竖，<a id="a-R3"></a>前礼佛足悔过：<a id="a-R4"></a>“世尊，<a id="a-R5"></a>如愚如痴，<a id="a-R6"></a>不善不辩，<a id="a-R7"></a>于世尊所不谛真实，<a id="a-R8"></a>虚伪妄说！<a id="a-R9"></a>”</p>
  <p id="aRA">闻佛所说，<a id="a-RB"></a>欢喜随喜，<a id="a-RC"></a>礼足而去。</p>
  <p id="aRD">如是我闻：<a id="a-RE"></a>一时，<a id="a-RF"></a>佛住那罗聚落好衣庵罗园中。</p>
  <p id="aRG">时，<a id="a-RH"></a>有刀师氏聚落主尼揵弟子，<a id="a-RI"></a>来诣佛所，<a id="a-RJ"></a>稽首礼足，<a id="a-RK"></a>退坐一面。</p>
  <p id="aRL">尔时，<a id="a-RM"></a>世尊告聚落主：<a id="a-RN"></a>“欲何所论？<a id="a-RO"></a>尼揵若提子为何所说？<a id="a-RP"></a>”</p>
  <p id="aRQ">聚落主言：<a id="a-RR"></a>“彼尼揵若提子说：<a id="a-RS"></a>‘杀生者，<a id="a-RT"></a>一切皆堕泥犁中，<a id="a-RU"></a>以多行故，<a id="a-RV"></a>则将至彼；<a id="a-RW"></a>如是盗、<a id="a-RX"></a>邪淫、<a id="a-RY"></a>妄语皆堕泥犁中，<a id="a-RZ"></a>以多行故，<a id="a-Ra"></a>则将至彼。<a id="a-Rb"></a>’”</p>
  <p id="aRc">佛告聚落主：<a id="a-Rd"></a>“若如尼揵若提子说杀生者堕泥犁中，<a id="a-Re"></a>以多行故，<a id="a-Rf"></a>而往生彼者，<a id="a-Rg"></a>则无有众生堕泥犁中。<a id="a-Rh"></a>聚落主，<a id="a-Ri"></a>于意云何？<a id="a-Rj"></a>何等众生于一切时有心杀生？<a id="a-Rk"></a>复于何时有心不杀生？<a id="a-Rl"></a>乃至何时有心妄语？<a id="a-Rm"></a>何时有心不妄语？<a id="a-Rn"></a>”</p>
  <p id="aRo">聚落主白佛言：<a id="a-Rp"></a>“世尊，<a id="a-Rq"></a>人于昼夜，<a id="a-Rr"></a>少时有心杀生，<a id="a-Rs"></a>乃至少时有心妄语；<a id="a-Rt"></a>而多时不有心杀生，<a id="a-Ru"></a>乃至妄语。<a id="a-Rv"></a>”</p>
  <p id="aRw">佛告聚落主：<a id="a-Rx"></a>“若如是者，<a id="a-Ry"></a>岂非无有人堕于泥犁中耶？<a id="a-Rz"></a>如尼揵所说：<a id="a-S0"></a>有人杀生者，<a id="a-S1"></a>一切堕泥犁中，<a id="a-S2"></a>多习行者将往生彼，<a id="a-S3"></a>乃至妄语亦复如是。<a id="a-S4"></a>聚落主，<a id="a-S5"></a>彼大师出兴于世，<a id="a-S6"></a>觉想筹量，<a id="a-S7"></a>入觉想地住。<a id="a-S8"></a>于凡夫地自辩所说，<a id="a-S9"></a>随意筹量，<a id="a-SA"></a>为诸弟子作如是说法，<a id="a-SB"></a>言杀生者，<a id="a-SC"></a>一切皆堕泥犁中，<a id="a-SD"></a>多习行将往生彼，<a id="a-SE"></a>乃至妄语亦复如是。<a id="a-SF"></a>彼诸弟子若信其说，<a id="a-SG"></a>言：<a id="a-SH"></a>‘我大师知其所知，<a id="a-SI"></a>见其所见，<a id="a-SJ"></a>能为弟子作如是说：<a id="a-SK"></a>若杀生者，<a id="a-SL"></a>一切皆堕泥犁中，<a id="a-SM"></a>多习行故，<a id="a-SN"></a>将往生彼。<a id="a-SO"></a>我本有心杀生、<a id="a-SP"></a>偷盗、<a id="a-SQ"></a>邪淫、<a id="a-SR"></a>妄语，<a id="a-SS"></a>当堕泥犁中。<a id="a-ST"></a>’得如是见，<a id="a-SU"></a>乃至不舍此见，<a id="a-SV"></a>不厌彼业，<a id="a-SW"></a>不觉彼悔，<a id="a-SX"></a>于未来世，<a id="a-SY"></a>不舍杀生，<a id="a-SZ"></a>乃至不舍妄语，<a id="a-Sa"></a>彼意解脱不满足，<a id="a-Sb"></a>慧解脱亦不满足。<a id="a-Sc"></a>意解脱不满足、<a id="a-Sd"></a>慧解脱不满足故，<a id="a-Se"></a>则为谤圣邪见；<a id="a-Sf"></a>邪见因缘故，<a id="a-Sg"></a>身坏命终，<a id="a-Sh"></a>生恶趣泥犁中。<a id="a-Si"></a>如是，<a id="a-Sj"></a>聚落主，<a id="a-Sk"></a>有因有缘众生烦恼，<a id="a-Sl"></a>有因有缘众生业烦恼。</p>
  <p id="aSm">“聚落主，<a id="a-Sn"></a>如来、<a id="a-So"></a>应、<a id="a-Sp"></a>等正觉、<a id="a-Sq"></a>明行足、<a id="a-Sr"></a>善逝、<a id="a-Ss"></a>世间解、<a id="a-St"></a>无上士、<a id="a-Su"></a>调御丈夫、<a id="a-Sv"></a>天人师、<a id="a-Sw"></a>佛、<a id="a-Sx"></a>世尊出兴于世，<a id="a-Sy"></a>常为众生呵责杀生，<a id="a-Sz"></a>赞叹不杀；<a id="a-T0"></a>呵责偷盗、<a id="a-T1"></a>邪淫、<a id="a-T2"></a>妄语，<a id="a-T3"></a>赞叹不盗、<a id="a-T4"></a>不淫、<a id="a-T5"></a>不妄语。<a id="a-T6"></a>常以此法，<a id="a-T7"></a>化诸声闻，<a id="a-T8"></a>令念乐信重，<a id="a-T9"></a>言：<a id="a-TA"></a>‘我大师知其所知，<a id="a-TB"></a>见其所见，<a id="a-TC"></a>呵责杀生，<a id="a-TD"></a>赞叹不杀，<a id="a-TE"></a>乃至呵责妄语，<a id="a-TF"></a>赞叹不妄语。<a id="a-TG"></a>我从昔来，<a id="a-TH"></a>以愚痴无慧，<a id="a-TI"></a>有心杀生。<a id="a-TJ"></a>我缘是故，<a id="a-TK"></a>今自悔责。<a id="a-TL"></a>虽不能令彼业不为，<a id="a-TM"></a>且因此悔责故，<a id="a-TN"></a>于未来世，<a id="a-TO"></a>得离杀生，<a id="a-TP"></a>乃至得离盗、<a id="a-TQ"></a>淫、<a id="a-TR"></a>妄语，<a id="a-TS"></a>亦得满足正意解脱，<a id="a-TT"></a>满足慧解脱。<a id="a-TU"></a>意解脱、<a id="a-TV"></a>慧解脱满足已，<a id="a-TW"></a>得不谤贤圣，<a id="a-TX"></a>正见成就；<a id="a-TY"></a>正见因缘故，<a id="a-TZ"></a>得生善趣天上。<a id="a-Ta"></a>’如是，<a id="a-Tb"></a>聚落主，<a id="a-Tc"></a>有因有缘众生业烦恼清净。</p>
  <p id="aTd">“聚落主，<a id="a-Te"></a>彼多闻圣弟子作如是学：<a id="a-Tf"></a>随时昼夜观察所起少有心杀生，<a id="a-Tg"></a>多有心不杀生。<a id="a-Th"></a>若于有心杀生，<a id="a-Ti"></a>当自悔责，<a id="a-Tj"></a>不是不类。<a id="a-Tk"></a>若不有心杀生，<a id="a-Tl"></a>无怨无憎，<a id="a-Tm"></a>心生随喜；<a id="a-Tn"></a>随喜已，<a id="a-To"></a>欢喜生；<a id="a-Tp"></a>欢喜已，<a id="a-Tq"></a>心猗息；<a id="a-Tr"></a>心猗息已，<a id="a-Ts"></a>心受乐；<a id="a-Tt"></a>受乐已，<a id="a-Tu"></a>则心定；<a id="a-Tv"></a>心定已，<a id="a-Tw"></a>圣弟子心与慈俱，<a id="a-Tx"></a>无怨无嫉，<a id="a-Ty"></a>无有瞋恚，<a id="a-Tz"></a>广大无量，<a id="a-U0"></a>满于一方，<a id="a-U1"></a>正受住。<a id="a-U2"></a>二方、<a id="a-U3"></a>三方，<a id="a-U4"></a>乃至四方、<a id="a-U5"></a>四维、<a id="a-U6"></a>上下、<a id="a-U7"></a>一切世间，<a id="a-U8"></a>心与慈俱，<a id="a-U9"></a>无怨无嫉，<a id="a-UA"></a>无有瞋恚，<a id="a-UB"></a>广大无量，<a id="a-UC"></a>善修习，<a id="a-UD"></a>充满诸方，<a id="a-UE"></a>具足正受住。<a id="a-UF"></a>”</p>
  <p id="aUG">尔时，<a id="a-UH"></a>世尊以爪甲抄少土，<a id="a-UI"></a>语刀师氏聚落主言：<a id="a-UJ"></a>“云何，<a id="a-UK"></a>聚落主，<a id="a-UL"></a>我爪甲土多？<a id="a-UM"></a>大地为多？<a id="a-UN"></a>”</p>
  <p id="aUO">聚落主白佛言：<a id="a-UP"></a>“世尊，<a id="a-UQ"></a>爪甲土少少耳，<a id="a-UR"></a>大地土无量无数。<a id="a-US"></a>”</p>
  <p id="aUT">佛告聚落主：<a id="a-UU"></a>“如甲上之土甚少，<a id="a-UV"></a>大地之土其数无量。<a id="a-UW"></a>如是心与慈俱，<a id="a-UX"></a>修习多修习，<a id="a-UY"></a>诸有量业者，<a id="a-UZ"></a>如甲上土，<a id="a-Ua"></a>不能将去，<a id="a-Ub"></a>不能令住。<a id="a-Uc"></a>如是偷盗对以悲心，<a id="a-Ud"></a>邪淫对以喜心，<a id="a-Ue"></a>妄语对以舍心，<a id="a-Uf"></a>不得为比。<a id="a-Ug"></a>”</p>
  <p id="aUh">说是语时，<a id="a-Ui"></a>刀师氏聚落主远尘离垢，<a id="a-Uj"></a>得法眼净。<a id="a-Uk"></a>聚落主见法、<a id="a-Ul"></a>得法、<a id="a-Um"></a>觉法、<a id="a-Un"></a>知法、<a id="a-Uo"></a>深入于法，<a id="a-Up"></a>离诸狐疑不由于他、<a id="a-Uq"></a>不随于他，<a id="a-Ur"></a>于正法、<a id="a-Us"></a>律得无所畏；<a id="a-Ut"></a>从座起，<a id="a-Uu"></a>整衣服，<a id="a-Uv"></a>右膝著地，<a id="a-Uw"></a>合掌白佛：<a id="a-Ux"></a>“我已度，<a id="a-Uy"></a>世尊。<a id="a-Uz"></a>已越，<a id="a-V0"></a>世尊。<a id="a-V1"></a>我今归佛、<a id="a-V2"></a>归法、<a id="a-V3"></a>归比丘僧，<a id="a-V4"></a>尽其寿命，<a id="a-V5"></a>为优婆塞。<a id="a-V6"></a>世尊，<a id="a-V7"></a>譬如士夫欲求灯明，<a id="a-V8"></a>取其马尾，<a id="a-V9"></a>以为灯炷，<a id="a-VA"></a>欲吹令燃，<a id="a-VB"></a>终不得明，<a id="a-VC"></a>徒自疲劳，<a id="a-VD"></a>灯竟不燃。<a id="a-VE"></a>我亦如是，<a id="a-VF"></a>欲求明智，<a id="a-VG"></a>于诸愚痴尼揵子所，<a id="a-VH"></a>愚痴习近，<a id="a-VI"></a>愚痴和合，<a id="a-VJ"></a>愚痴奉事，<a id="a-VK"></a>徒自劳苦，<a id="a-VL"></a>不得明智。<a id="a-VM"></a>是故我今重归依佛、<a id="a-VN"></a>归法、<a id="a-VO"></a>归僧。<a id="a-VP"></a>从今以去，<a id="a-VQ"></a>于彼尼揵愚痴不善不辩者所，<a id="a-VR"></a>少信、<a id="a-VS"></a>少敬、<a id="a-VT"></a>少爱、<a id="a-VU"></a>少念，<a id="a-VV"></a>于今远离。<a id="a-VW"></a>是故，<a id="a-VX"></a>我今第三归佛、<a id="a-VY"></a>归法、<a id="a-VZ"></a>归僧，<a id="a-Va"></a>乃至尽寿，<a id="a-Vb"></a>为优婆塞，<a id="a-Vc"></a>自净其心。<a id="a-Vd"></a>”</p>
  <p id="aVe">时，<a id="a-Vf"></a>刀师氏聚落主闻佛所说，<a id="a-Vg"></a>欢喜随喜，<a id="a-Vh"></a>作礼而去。</p>
  <p id="aVi">如是我闻：<a id="a-Vj"></a>一时，<a id="a-Vk"></a>佛住舍卫国祇树给孤独园。</p>
  <p id="aVl">尔时，<a id="a-Vm"></a>世尊告诸比丘：<a id="a-Vn"></a>“世间有三种调马。<a id="a-Vo"></a>何等为三种？<a id="a-Vp"></a>有马捷疾具足、<a id="a-Vq"></a>色不具足、<a id="a-Vr"></a>形体不具足，<a id="a-Vs"></a>有马色具足、<a id="a-Vt"></a>捷疾具足、<a id="a-Vu"></a>形体不具足，<a id="a-Vv"></a>有马捷疾具足、<a id="a-Vw"></a>色具足、<a id="a-Vx"></a>形体具足。<a id="a-Vy"></a>如是有三种调士夫相。<a id="a-Vz"></a>何等为三？<a id="a-W0"></a>有士夫捷疾具足、<a id="a-W1"></a>色不具足、<a id="a-W2"></a>形体不具足，<a id="a-W3"></a>有士夫捷疾具足、<a id="a-W4"></a>色具足、<a id="a-W5"></a>形体不具足，<a id="a-W6"></a>有士夫捷疾具足、<a id="a-W7"></a>色具足、<a id="a-W8"></a>形体具足。</p>
  <p id="aW9">“比丘，<a id="a-WA"></a>何等为不调士夫捷疾具足、<a id="a-WB"></a>色不具足、<a id="a-WC"></a>形体不具足？<a id="a-WD"></a>有士夫于此苦如实知，<a id="a-WE"></a>此苦集、<a id="a-WF"></a>此苦灭、<a id="a-WG"></a>此苦灭道迹如实知，<a id="a-WH"></a>如是观者三结断：<a id="a-WI"></a>身见、<a id="a-WJ"></a>戒取、<a id="a-WK"></a>疑。<a id="a-WL"></a>此三结断得须陀洹，<a id="a-WM"></a>不堕恶趣法，<a id="a-WN"></a>决定正趣三菩提，<a id="a-WO"></a>七有天人往生，<a id="a-WP"></a>究竟苦边，<a id="a-WQ"></a>是名捷疾具足。<a id="a-WR"></a>何等为非色具足？<a id="a-WS"></a>若有问阿毗昙、<a id="a-WT"></a>律，<a id="a-WU"></a>不能以具足句味，<a id="a-WV"></a>次第随顺，<a id="a-WW"></a>具足解说，<a id="a-WX"></a>是名色不具足。<a id="a-WY"></a>云何形体不具足？<a id="a-WZ"></a>非大德名闻，<a id="a-Wa"></a>感致衣被、<a id="a-Wb"></a>饮食、<a id="a-Wc"></a>床卧、<a id="a-Wd"></a>汤药、<a id="a-We"></a>众具。<a id="a-Wf"></a>是名士夫捷疾具足、<a id="a-Wg"></a>色不具足、<a id="a-Wh"></a>形体不具足。</p>
  <p id="aWi">“何等为捷疾具足、<a id="a-Wj"></a>色具足、<a id="a-Wk"></a>形体不具足？<a id="a-Wl"></a>谓士夫此苦如实知，<a id="a-Wm"></a>此苦集、<a id="a-Wn"></a>此苦灭、<a id="a-Wo"></a>此苦灭道迹如实知，<a id="a-Wp"></a>乃至究竟苦边，<a id="a-Wq"></a>是捷疾具足。<a id="a-Wr"></a>何等为色具足？<a id="a-Ws"></a>若问阿毗昙、<a id="a-Wt"></a>律，<a id="a-Wu"></a>乃至能为解说，<a id="a-Wv"></a>是名色具足。<a id="a-Ww"></a>何等为形体不具足？<a id="a-Wx"></a>非大德名闻，<a id="a-Wy"></a>不能感致衣被、<a id="a-Wz"></a>饮食、<a id="a-X0"></a>卧具、<a id="a-X1"></a>汤药。<a id="a-X2"></a>是名士夫捷疾具足、<a id="a-X3"></a>色具足、<a id="a-X4"></a>形体不具足。</p>
  <p id="aX5">“何等为士夫捷疾具足、<a id="a-X6"></a>色具足、<a id="a-X7"></a>形体具足？<a id="a-X8"></a>谓士夫此苦如实知，<a id="a-X9"></a>此苦集、<a id="a-XA"></a>此苦灭、<a id="a-XB"></a>此苦灭道迹如实知，<a id="a-XC"></a>乃至究竟苦边，<a id="a-XD"></a>是名捷疾具足。<a id="a-XE"></a>何等为色具足？<a id="a-XF"></a>若问阿毗昙、<a id="a-XG"></a>律，<a id="a-XH"></a>乃至能解说，<a id="a-XI"></a>是名色具足。<a id="a-XJ"></a>何等为形体具足？<a id="a-XK"></a>大德名闻，<a id="a-XL"></a>乃至卧具、<a id="a-XM"></a>汤药，<a id="a-XN"></a>是名形体具足。<a id="a-XO"></a>是名士夫捷疾具足、<a id="a-XP"></a>色具足、<a id="a-XQ"></a>形体具足。<a id="a-XR"></a>”</p>
  <p id="aXS">佛说此经已，<a id="a-XT"></a>诸比丘闻佛所说，<a id="a-XU"></a>欢喜奉行。</p>
  <p id="aXV">如是我闻：<a id="a-XW"></a>一时，<a id="a-XX"></a>佛住王舍城迦兰陀竹园。</p>
  <p id="aXY">尔时，<a id="a-XZ"></a>世尊告诸比丘：<a id="a-Xa"></a>“世间有三种良马。<a id="a-Xb"></a>何等为三？<a id="a-Xc"></a>有马捷疾具足、<a id="a-Xd"></a>非色具足、<a id="a-Xe"></a>非形体具足，<a id="a-Xf"></a>有马捷疾具足、<a id="a-Xg"></a>色具足、<a id="a-Xh"></a>非形体具足，<a id="a-Xi"></a>有马捷疾具足、<a id="a-Xj"></a>色具足、<a id="a-Xk"></a>形体具足。<a id="a-Xl"></a>于正法、<a id="a-Xm"></a>律有三种善男子。<a id="a-Xn"></a>何等为三？<a id="a-Xo"></a>有善男子捷疾具足、<a id="a-Xp"></a>非色具足、<a id="a-Xq"></a>非形体具足，<a id="a-Xr"></a>有善男子捷疾具足、<a id="a-Xs"></a>色具足、<a id="a-Xt"></a>非形体具足，<a id="a-Xu"></a>有善男子捷疾具足、<a id="a-Xv"></a>色具足、<a id="a-Xw"></a>形证具足。</p>
  <p id="aXx">“何等为善男子捷疾具足、<a id="a-Xy"></a>非色具足、<a id="a-Xz"></a>非形体具足？<a id="a-Y0"></a>谓善男子苦圣谛如实知，<a id="a-Y1"></a>苦集圣谛如实知，<a id="a-Y2"></a>苦灭圣谛如实知，<a id="a-Y3"></a>苦灭道迹圣谛如实知。<a id="a-Y4"></a>作如是知、<a id="a-Y5"></a>如是见已，<a id="a-Y6"></a>断五下分结，<a id="a-Y7"></a>谓身见、<a id="a-Y8"></a>戒取、<a id="a-Y9"></a>疑、<a id="a-YA"></a>贪欲、<a id="a-YB"></a>瞋恚；<a id="a-YC"></a>断此五下分结已，<a id="a-YD"></a>得生般涅槃阿那含，<a id="a-YE"></a>不复还生此世，<a id="a-YF"></a>是名善男子捷疾具足。<a id="a-YG"></a>云何色不具足？<a id="a-YH"></a>若问阿毗昙、<a id="a-YI"></a>律，<a id="a-YJ"></a>不能解了句味，<a id="a-YK"></a>次第顺便，<a id="a-YL"></a>决定解说，<a id="a-YM"></a>是名色不具足。<a id="a-YN"></a>云何形体不具足？<a id="a-YO"></a>谓非名闻大德，<a id="a-YP"></a>能感财利供养、<a id="a-YQ"></a>衣被、<a id="a-YR"></a>饮食、<a id="a-YS"></a>随病汤药。<a id="a-YT"></a>是名善男子捷疾具足、<a id="a-YU"></a>非色具足、<a id="a-YV"></a>非形体具足。</p>
  <p id="aYW">“何等为捷疾具足、<a id="a-YX"></a>色具足、<a id="a-YY"></a>非形体具足？<a id="a-YZ"></a>谓善男子此苦圣谛如实知，<a id="a-Ya"></a>乃至得生般涅槃阿那含，<a id="a-Yb"></a>不复还生此世，<a id="a-Yc"></a>是名捷疾具足。<a id="a-Yd"></a>云何色具足？<a id="a-Ye"></a>若有问阿毗昙、<a id="a-Yf"></a>律，<a id="a-Yg"></a>能以次第句味，<a id="a-Yh"></a>随顺决定，<a id="a-Yi"></a>而为解说，<a id="a-Yj"></a>是名色具足。<a id="a-Yk"></a>云何非形体具足？<a id="a-Yl"></a>谓非名闻大德，<a id="a-Ym"></a>能感财利供养、<a id="a-Yn"></a>衣被、<a id="a-Yo"></a>饮食、<a id="a-Yp"></a>随病汤药。<a id="a-Yq"></a>是名善男子捷疾具足、<a id="a-Yr"></a>色具足、<a id="a-Ys"></a>非形体具足。</p>
  <p id="aYt">“何等为善男子捷疾具足、<a id="a-Yu"></a>色具足、<a id="a-Yv"></a>形体具足？<a id="a-Yw"></a>谓善男子此苦圣谛如实知，<a id="a-Yx"></a>乃至得阿那含生般涅槃，<a id="a-Yy"></a>不复还生此世，<a id="a-Yz"></a>是名捷疾具足。<a id="a-Z0"></a>何等为色具足？<a id="a-Z1"></a>若有问阿毗昙、<a id="a-Z2"></a>毗尼，<a id="a-Z3"></a>乃至而为解说，<a id="a-Z4"></a>是名色具足。<a id="a-Z5"></a>何等为形体具足？<a id="a-Z6"></a>谓名闻大德能感财利，<a id="a-Z7"></a>乃至汤药、<a id="a-Z8"></a>众具，<a id="a-Z9"></a>是名形体具足。<a id="a-ZA"></a>是名善男子捷疾具足、<a id="a-ZB"></a>色具足、<a id="a-ZC"></a>形体具足。<a id="a-ZD"></a>”</p>
  <p id="aZE">佛说此经已，<a id="a-ZF"></a>诸比丘闻佛所说，<a id="a-ZG"></a>欢喜奉行。</p>
 </body>
</html>