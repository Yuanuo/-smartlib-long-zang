<!doctype html>
<html id="z3IBUE0Z1" data-ver="1892">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第四十一</h1>
  <p id="a2">如是我闻：<a id="a-3"></a>一时，<a id="a-4"></a>佛住迦毗罗卫国尼拘律园。<a id="a-5"></a>时，<a id="a-6"></a>有众多释氏来诣佛所，<a id="a-7"></a>稽首礼足，<a id="a-8"></a>退坐一面。</p>
  <p id="a9">尔时，<a id="a-A"></a>世尊告诸释氏：<a id="a-B"></a>“汝等诸瞿昙，<a id="a-C"></a>于法斋日及神足月受持斋戒，<a id="a-D"></a>修功德不？<a id="a-E"></a>”</p>
  <p id="aF">诸释氏白佛言：<a id="a-G"></a>“世尊，<a id="a-H"></a>我等于诸斋日有时得受斋戒，<a id="a-I"></a>有时不得；<a id="a-J"></a>于神足月有持斋戒，<a id="a-K"></a>修诸功德，<a id="a-L"></a>有时不得。<a id="a-M"></a>”</p>
  <p id="aN">佛告诸释氏：<a id="a-O"></a>“瞿昙，<a id="a-P"></a>汝等不获善利，<a id="a-Q"></a>汝等是骄慢者、<a id="a-R"></a>烦恼人、<a id="a-S"></a>忧悲人、<a id="a-T"></a>恼苦人。<a id="a-U"></a>何故于诸斋日或得斋戒，<a id="a-V"></a>或不得？<a id="a-W"></a>于神足月或得斋戒，<a id="a-X"></a>作诸功德，<a id="a-Y"></a>或不得？<a id="a-Z"></a>诸瞿昙，<a id="a-a"></a>譬人求利，<a id="a-b"></a>日日增长，<a id="a-c"></a>一日一钱，<a id="a-d"></a>二日两钱，<a id="a-e"></a>三日四钱，<a id="a-f"></a>四日八钱，<a id="a-g"></a>五日十六钱，<a id="a-h"></a>六日三十二钱，<a id="a-i"></a>如是士夫日常增长，<a id="a-j"></a>八日、<a id="a-k"></a>九日乃至一月，<a id="a-l"></a>钱财转增广耶？<a id="a-m"></a>”</p>
  <p id="an">长者白佛：<a id="a-o"></a>“如是，<a id="a-p"></a>世尊。<a id="a-q"></a>”</p>
  <p id="ar">佛告释氏：<a id="a-s"></a>“云何，<a id="a-t"></a>瞿昙，<a id="a-u"></a>如是士夫钱财转增，<a id="a-v"></a>当得自然钱财增广，<a id="a-w"></a>复欲令我于十年中一向喜乐心乐，<a id="a-x"></a>多住禅定，<a id="a-y"></a>宁得以不？<a id="a-z"></a>”</p>
  <p id="a10">释氏答言：<a id="a-11"></a>“不也，<a id="a-12"></a>世尊。<a id="a-13"></a>”</p>
  <p id="a14">佛告释氏：<a id="a-15"></a>“若得九年、<a id="a-16"></a>八年、<a id="a-17"></a>七年、<a id="a-18"></a>六年、<a id="a-19"></a>五年、<a id="a-1A"></a>四年、<a id="a-1B"></a>三年、<a id="a-1C"></a>二年、<a id="a-1D"></a>一年喜乐心乐，<a id="a-1E"></a>多住禅定以不？<a id="a-1F"></a>”</p>
  <p id="a1G">释氏答言：<a id="a-1H"></a>“不也，<a id="a-1I"></a>世尊。<a id="a-1J"></a>”</p>
  <p id="a1K">佛告释氏：<a id="a-1L"></a>“且置年岁，<a id="a-1M"></a>宁得十月、<a id="a-1N"></a>九月、<a id="a-1O"></a>八月乃至一月喜乐心乐，<a id="a-1P"></a>多住禅定以不？<a id="a-1Q"></a>复置一月，<a id="a-1R"></a>宁得十日、<a id="a-1S"></a>九日、<a id="a-1T"></a>八日乃至一日一夜喜乐心乐，<a id="a-1U"></a>禅定多住以不？<a id="a-1V"></a>”</p>
  <p id="a1W">释氏答言：<a id="a-1X"></a>“不也，<a id="a-1Y"></a>世尊。<a id="a-1Z"></a>”</p>
  <p id="a1a">佛告释氏：<a id="a-1b"></a>“我今语汝，<a id="a-1c"></a>我声闻中有直心者，<a id="a-1d"></a>不谄不幻，<a id="a-1e"></a>我于彼人，<a id="a-1f"></a>十年教化；<a id="a-1g"></a>以是因缘，<a id="a-1h"></a>彼人则能百千万岁一向喜乐心乐，<a id="a-1i"></a>多住禅定，<a id="a-1j"></a>斯有是处！<a id="a-1k"></a>复置十年，<a id="a-1l"></a>若九年、<a id="a-1m"></a>八年乃至一年，<a id="a-1n"></a>十月、<a id="a-1o"></a>九月乃至一月，<a id="a-1p"></a>十日、<a id="a-1q"></a>九日乃至一日一夜，<a id="a-1r"></a>我教化，<a id="a-1s"></a>至其明旦，<a id="a-1t"></a>能令胜进，<a id="a-1u"></a>晨朝教化，<a id="a-1v"></a>乃至日暮，<a id="a-1w"></a>能令胜进；<a id="a-1x"></a>以是因缘，<a id="a-1y"></a>得百千万岁一向喜乐心乐，<a id="a-1z"></a>多住禅定，<a id="a-20"></a>成就二果，<a id="a-21"></a>或斯陀含果、<a id="a-22"></a>阿那含果，<a id="a-23"></a>以彼士夫先得须陀洹故。<a id="a-24"></a>”</p>
  <p id="a25">释氏白佛：<a id="a-26"></a>“善哉！<a id="a-27"></a>世尊，<a id="a-28"></a>我从今日，<a id="a-29"></a>于诸斋日当修斋戒，<a id="a-2A"></a>乃至八支，<a id="a-2B"></a>于神足月受持斋戒，<a id="a-2C"></a>随力惠施，<a id="a-2D"></a>修诸功德。<a id="a-2E"></a>”</p>
  <p id="a2F">佛告释氏：<a id="a-2G"></a>“善哉！<a id="a-2H"></a>瞿昙，<a id="a-2I"></a>为真实要！<a id="a-2J"></a>”</p>
  <p id="a2K">佛说此经已，<a id="a-2L"></a>时，<a id="a-2M"></a>诸释种闻佛所说，<a id="a-2N"></a>欢喜随喜，<a id="a-2O"></a>作礼而去。</p>
  <p id="a2P">如是我闻：<a id="a-2Q"></a>一时，<a id="a-2R"></a>佛住迦毗罗卫国尼拘律园中。</p>
  <p id="a2S">时，<a id="a-2T"></a>有众多释氏集论议堂，<a id="a-2U"></a>作如是论议。<a id="a-2V"></a>时，<a id="a-2W"></a>有释氏语释氏难提：<a id="a-2X"></a>“我有时得诣如来，<a id="a-2Y"></a>恭敬供养，<a id="a-2Z"></a>有时不得；<a id="a-2a"></a>有时得亲近供养知识比丘，<a id="a-2b"></a>有时不得。<a id="a-2c"></a>又复不知有诸智慧优婆塞，<a id="a-2d"></a>有余智慧优婆塞、<a id="a-2e"></a>智慧优婆夷疾病困苦，<a id="a-2f"></a>复云何教化、<a id="a-2g"></a>教诫说法？<a id="a-2h"></a>今当共往诣世尊所，<a id="a-2i"></a>问如此义，<a id="a-2j"></a>如世尊教，<a id="a-2k"></a>当受奉行。<a id="a-2l"></a>”</p>
  <p id="a2m">尔时，<a id="a-2n"></a>难提与诸释氏俱诣佛所，<a id="a-2o"></a>稽首礼足，<a id="a-2p"></a>退住一面。<a id="a-2q"></a>白佛言：<a id="a-2r"></a>“世尊，<a id="a-2s"></a>我等诸释氏集论议堂，<a id="a-2t"></a>作如是论议，<a id="a-2u"></a>有诸释氏语我言：<a id="a-2v"></a>‘难提，<a id="a-2w"></a>我等或时见如来，<a id="a-2x"></a>恭敬供养，<a id="a-2y"></a>或时不见；<a id="a-2z"></a>或时往见诸知识比丘，<a id="a-30"></a>亲近供养，<a id="a-31"></a>或时不得。<a id="a-32"></a>’如是广说，<a id="a-33"></a>乃至如佛所教诫，<a id="a-34"></a>当受奉行。<a id="a-35"></a>‘我等今日请问世尊，<a id="a-36"></a>若智慧优婆塞，<a id="a-37"></a>有余智慧优婆塞、<a id="a-38"></a>优婆夷疾病困苦，<a id="a-39"></a>云何教化、<a id="a-3A"></a>教诫说法？<a id="a-3B"></a>’”</p>
  <p id="a3C">佛告难提：<a id="a-3D"></a>“若有智慧优婆塞，<a id="a-3E"></a>当诣余智慧优婆塞、<a id="a-3F"></a>优婆夷疾病困苦者所，<a id="a-3G"></a>以三种苏息处而教授之言：<a id="a-3H"></a>‘仁者，<a id="a-3I"></a>汝当成就于佛不坏净，<a id="a-3J"></a>于法、<a id="a-3K"></a>僧不坏净。<a id="a-3L"></a>’以是三种苏息处而教授已，<a id="a-3M"></a>当复问言：<a id="a-3N"></a>‘汝顾恋父母不？<a id="a-3O"></a>’彼若有顾恋父母者，<a id="a-3P"></a>当教令舍，<a id="a-3Q"></a>当语彼言：<a id="a-3R"></a>‘汝顾恋父母得活者，<a id="a-3S"></a>可顾恋耳！<a id="a-3T"></a>既不由顾恋而得活，<a id="a-3U"></a>用顾恋为？<a id="a-3V"></a>’彼若言不顾恋父母者，<a id="a-3W"></a>当叹善随喜，<a id="a-3X"></a>当复问言：<a id="a-3Y"></a>‘汝于妻子、<a id="a-3Z"></a>奴仆、<a id="a-3a"></a>钱财诸物有顾念不？<a id="a-3b"></a>’若言顾念，<a id="a-3c"></a>当教令舍，<a id="a-3d"></a>如舍顾恋父母法；<a id="a-3e"></a>若言不顾念，<a id="a-3f"></a>叹善随喜，<a id="a-3g"></a>当复问言：<a id="a-3h"></a>‘汝于人间五欲顾念以不？<a id="a-3i"></a>’若言顾念，<a id="a-3j"></a>当为说言：<a id="a-3k"></a>‘人间五欲恶露不净，<a id="a-3l"></a>败坏臭处，<a id="a-3m"></a>不如天上胜妙五欲。<a id="a-3n"></a>’教令舍离人间五欲，<a id="a-3o"></a>教令志愿天上五欲。<a id="a-3p"></a>若复彼言心已远离人间五欲，<a id="a-3q"></a>先已顾念天胜妙欲，<a id="a-3r"></a>叹善随喜，<a id="a-3s"></a>复语彼言：<a id="a-3t"></a>‘天上妙欲无常、<a id="a-3u"></a>苦、<a id="a-3v"></a>空、<a id="a-3w"></a>变坏之法，<a id="a-3x"></a>诸天上有身胜天五欲。<a id="a-3y"></a>’若言已舍顾念天欲，<a id="a-3z"></a>顾念有身胜欲，<a id="a-40"></a>叹善随喜，<a id="a-41"></a>当复教言：<a id="a-42"></a>‘有身之欲，<a id="a-43"></a>亦复无常、<a id="a-44"></a>变坏之法，<a id="a-45"></a>有行灭、<a id="a-46"></a>涅槃、<a id="a-47"></a>出离之乐，<a id="a-48"></a>汝当舍离有身顾念，<a id="a-49"></a>乐于涅槃寂灭之乐为上、<a id="a-4A"></a>为胜。<a id="a-4B"></a>’彼圣弟子已能舍离有身顾念，<a id="a-4C"></a>乐涅槃者，<a id="a-4D"></a>叹善欢喜。<a id="a-4E"></a>如是，<a id="a-4F"></a>难提，<a id="a-4G"></a>彼圣弟子先后次第教诫教授，<a id="a-4H"></a>令得不起、<a id="a-4I"></a>涅槃，<a id="a-4J"></a>犹如比丘百岁寿命，<a id="a-4K"></a>解脱涅槃。<a id="a-4L"></a>”</p>
  <p id="a4M">佛说此经已，<a id="a-4N"></a>释氏难提等闻佛所说，<a id="a-4O"></a>欢喜随喜，<a id="a-4P"></a>作礼而去。</p>
  <p id="a4Q">如是我闻：<a id="a-4R"></a>一时，<a id="a-4S"></a>佛住迦毗罗卫国尼拘律园中。</p>
  <p id="a4T">时，<a id="a-4U"></a>有释氏名曰菩提，<a id="a-4V"></a>来诣佛所，<a id="a-4W"></a>稽首佛足，<a id="a-4X"></a>退坐一面，<a id="a-4Y"></a>白佛言：<a id="a-4Z"></a>“善哉！<a id="a-4a"></a>世尊，<a id="a-4b"></a>我等快得善利，<a id="a-4c"></a>得为世尊亲属。<a id="a-4d"></a>”</p>
  <p id="a4e">佛告菩提：<a id="a-4f"></a>“莫作是语‘我得善利，<a id="a-4g"></a>得与世尊亲属’故然。<a id="a-4h"></a>菩提，<a id="a-4i"></a>所谓善利者，<a id="a-4j"></a>于佛不坏净，<a id="a-4k"></a>于法、<a id="a-4l"></a>僧不坏净，<a id="a-4m"></a>圣戒成就。<a id="a-4n"></a>是故，<a id="a-4o"></a>菩提，<a id="a-4p"></a>当作是学：<a id="a-4q"></a>我当于佛不坏净，<a id="a-4r"></a>于法、<a id="a-4s"></a>僧不坏净，<a id="a-4t"></a>圣戒成就。<a id="a-4u"></a>”</p>
  <p id="a4v">佛说此经已，<a id="a-4w"></a>释氏菩提闻佛所说，<a id="a-4x"></a>欢喜随喜，<a id="a-4y"></a>作礼而去。</p>
  <p id="a4z">如是我闻：<a id="a-50"></a>一时，<a id="a-51"></a>佛住迦毗罗卫国尼拘律园中。</p>
  <p id="a52">尔时，<a id="a-53"></a>世尊告诸比丘：<a id="a-54"></a>“若圣弟子得于佛不坏净成就，<a id="a-55"></a>时，<a id="a-56"></a>若彼诸天先得于佛不坏净戒成就因缘往生者，<a id="a-57"></a>皆大欢喜，<a id="a-58"></a>叹言：<a id="a-59"></a>‘我以得于佛不坏净成就因缘故，<a id="a-5A"></a>来生于此善趣天上。<a id="a-5B"></a>彼圣弟子今得于佛不坏净成就，<a id="a-5C"></a>以是因缘，<a id="a-5D"></a>亦当复来生此善趣天中。<a id="a-5E"></a>’于法、<a id="a-5F"></a>僧不坏净，<a id="a-5G"></a>圣戒成就亦如是说。<a id="a-5H"></a>”</p>
  <p id="a5I">佛说此经已，<a id="a-5J"></a>诸比丘闻佛所说，<a id="a-5K"></a>欢喜奉行。</p>
  <p id="a5L">如是我闻：<a id="a-5M"></a>一时，<a id="a-5N"></a>佛住舍卫国祇树给孤独园。</p>
  <p id="a5O">尔时，<a id="a-5P"></a>世尊告诸比丘：<a id="a-5Q"></a>“有四种须陀洹道分：<a id="a-5R"></a>亲近善男子、<a id="a-5S"></a>听正法、<a id="a-5T"></a>内正思惟、<a id="a-5U"></a>法次法向。<a id="a-5V"></a>”</p>
  <p id="a5W">佛说此经已，<a id="a-5X"></a>诸比丘闻佛所说，<a id="a-5Y"></a>欢喜奉行。</p>
  <p id="a5Z">如是我闻：<a id="a-5a"></a>一时，<a id="a-5b"></a>佛住舍卫国祇树给孤独园。</p>
  <p id="a5c">尔时，<a id="a-5d"></a>世尊告诸比丘：<a id="a-5e"></a>“有四须陀洹分。<a id="a-5f"></a>何等为四？<a id="a-5g"></a>谓于佛不坏净，<a id="a-5h"></a>于法、<a id="a-5i"></a>僧不坏净，<a id="a-5j"></a>圣戒成就，<a id="a-5k"></a>是名须陀洹分。<a id="a-5l"></a>”</p>
  <p id="a5m">佛说此经已，<a id="a-5n"></a>诸比丘闻佛所说，<a id="a-5o"></a>欢喜奉行。</p>
  <p id="a5p">如是我闻：<a id="a-5q"></a>一时，<a id="a-5r"></a>佛住舍卫国祇树给孤独园。</p>
  <p id="a5s">尔时，<a id="a-5t"></a>世尊告诸比丘：<a id="a-5u"></a>“若有成就四法者，<a id="a-5v"></a>当知是须陀洹。<a id="a-5w"></a>何等为四？<a id="a-5x"></a>谓于佛不坏净，<a id="a-5y"></a>于法、<a id="a-5z"></a>僧不坏净，<a id="a-60"></a>圣戒成就，<a id="a-61"></a>是名四法成就者，<a id="a-62"></a>当知是须陀洹。<a id="a-63"></a>”</p>
  <p id="a64">佛说此经已，<a id="a-65"></a>诸比丘闻佛所说，<a id="a-66"></a>欢喜奉行。</p>
  <p id="a67">如不分别说，<a id="a-68"></a>如是分别，<a id="a-69"></a>比丘、<a id="a-6A"></a>比丘尼、<a id="a-6B"></a>式叉摩尼、<a id="a-6C"></a>沙弥、<a id="a-6D"></a>沙弥尼、<a id="a-6E"></a>优婆塞、<a id="a-6F"></a>优婆夷成就四法者，<a id="a-6G"></a>当知是须陀洹，<a id="a-6H"></a>一一经如上说。</p>
  <p id="a6I">如是我闻：<a id="a-6J"></a>一时，<a id="a-6K"></a>佛住舍卫国祇树给孤独园。</p>
  <p id="a6L">尔时，<a id="a-6M"></a>世尊告诸比丘：<a id="a-6N"></a>“有四沙门果。<a id="a-6O"></a>何等为四？<a id="a-6P"></a>谓须陀洹果、<a id="a-6Q"></a>斯陀含果、<a id="a-6R"></a>阿那含果、<a id="a-6S"></a>阿罗汉果。<a id="a-6T"></a>”</p>
  <p id="a6U">佛说此经已，<a id="a-6V"></a>诸比丘闻佛所说，<a id="a-6W"></a>欢喜奉行。</p>
  <p id="a6X">如是我闻：<a id="a-6Y"></a>一时，<a id="a-6Z"></a>佛住舍卫国祇树给孤独园。</p>
  <p id="a6a">尔时，<a id="a-6b"></a>世尊告诸比丘：<a id="a-6c"></a>“有四沙门果。<a id="a-6d"></a>何等为四？<a id="a-6e"></a>谓须陀洹果、<a id="a-6f"></a>斯陀含果、<a id="a-6g"></a>阿那含果、<a id="a-6h"></a>阿罗汉果。</p>
  <p id="a6i">“何等为须陀洹果？<a id="a-6j"></a>谓三结断，<a id="a-6k"></a>是名须陀洹果。</p>
  <p id="a6l">“何等为斯陀含果？<a id="a-6m"></a>谓三结断，<a id="a-6n"></a>贪、<a id="a-6o"></a>恚、<a id="a-6p"></a>痴薄，<a id="a-6q"></a>是名斯陀含果。</p>
  <p id="a6r">“何等为阿那含果？<a id="a-6s"></a>谓五下分结断，<a id="a-6t"></a>是名阿那含果。</p>
  <p id="a6u">“何等为阿罗汉果？<a id="a-6v"></a>若彼贪欲永尽，<a id="a-6w"></a>瞋恚永尽，<a id="a-6x"></a>愚痴永尽，<a id="a-6y"></a>一切烦恼永尽，<a id="a-6z"></a>是名阿罗汉果。<a id="a-70"></a>”</p>
  <p id="a71">佛说此经已，<a id="a-72"></a>诸比丘闻佛所说，<a id="a-73"></a>欢喜奉行。</p>
  <p id="a74">如是我闻：<a id="a-75"></a>一时，<a id="a-76"></a>佛住舍卫国祇树给孤独园。</p>
  <p id="a77">尔时，<a id="a-78"></a>世尊告诸比丘：<a id="a-79"></a>“若于彼处，<a id="a-7A"></a>有比丘经行于彼处，<a id="a-7B"></a>四沙门果中得一一果者，<a id="a-7C"></a>彼比丘尽其形寿，<a id="a-7D"></a>常念彼处。<a id="a-7E"></a>”</p>
  <p id="a7F">佛说此经已，<a id="a-7G"></a>诸比丘闻佛所说，<a id="a-7H"></a>欢喜奉行。</p>
  <p id="a7I">如经行处，<a id="a-7J"></a>如是住处、<a id="a-7K"></a>坐处、<a id="a-7L"></a>卧处亦如是说。<a id="a-7M"></a>如是比丘，<a id="a-7N"></a>如是比丘尼、<a id="a-7O"></a>式叉摩尼、<a id="a-7P"></a>沙弥、<a id="a-7Q"></a>沙弥尼、<a id="a-7R"></a>优婆塞、<a id="a-7S"></a>优婆夷，<a id="a-7T"></a>一一四经如上说。</p>
  <p id="a7U">如是我闻：<a id="a-7V"></a>一时，<a id="a-7W"></a>佛住舍卫国祇树给孤独园。</p>
  <p id="a7X">尔时，<a id="a-7Y"></a>世尊告诸比丘：<a id="a-7Z"></a>“如四食于四大，<a id="a-7a"></a>众生安立，<a id="a-7b"></a>饶益摄受。<a id="a-7c"></a>何等为四？<a id="a-7d"></a>谓抟食、<a id="a-7e"></a>触食、<a id="a-7f"></a>意思食、<a id="a-7g"></a>识食。<a id="a-7h"></a>如是四种，<a id="a-7i"></a>福德润泽、<a id="a-7j"></a>善法润泽、<a id="a-7k"></a>安乐食。<a id="a-7l"></a>何等为四？<a id="a-7m"></a>谓于佛不坏净成就，<a id="a-7n"></a>福德润泽、<a id="a-7o"></a>善法润泽、<a id="a-7p"></a>安乐食；<a id="a-7q"></a>法、<a id="a-7r"></a>僧不坏净，<a id="a-7s"></a>圣戒成就，<a id="a-7t"></a>福德润泽、<a id="a-7u"></a>善法润泽、<a id="a-7v"></a>安乐食。<a id="a-7w"></a>”</p>
  <p id="a7x">佛说此经已，<a id="a-7y"></a>诸比丘闻佛所说，<a id="a-7z"></a>欢喜奉行。</p>
  <p id="a80">如是我闻：<a id="a-81"></a>一时，<a id="a-82"></a>佛住舍卫国祇树给孤独园。</p>
  <p id="a83">尔时，<a id="a-84"></a>世尊告诸比丘，<a id="a-85"></a>如上说，<a id="a-86"></a>差别者：<a id="a-87"></a>“于佛不坏净成就，<a id="a-88"></a>福德润泽、<a id="a-89"></a>善法润泽、<a id="a-8A"></a>安乐食；<a id="a-8B"></a>于法不坏净，<a id="a-8C"></a>于诸闻法可意爱念，<a id="a-8D"></a>圣戒成就，<a id="a-8E"></a>福德润泽、<a id="a-8F"></a>善法润泽、<a id="a-8G"></a>安乐食。<a id="a-8H"></a>”</p>
  <p id="a8I">佛说此经已，<a id="a-8J"></a>诸比丘闻佛所说，<a id="a-8K"></a>欢喜奉行。</p>
  <p id="a8L">如是我闻：<a id="a-8M"></a>一时，<a id="a-8N"></a>佛住舍卫国祇树给孤独园。</p>
  <p id="a8O">尔时，<a id="a-8P"></a>世尊告诸比丘，<a id="a-8Q"></a>如上说，<a id="a-8R"></a>差别者：<a id="a-8S"></a>“于佛不坏净成就者，<a id="a-8T"></a>福德润泽、<a id="a-8U"></a>善法润泽、<a id="a-8V"></a>安乐食；<a id="a-8W"></a>若法、<a id="a-8X"></a>若悭垢缠众生所，<a id="a-8Y"></a>心离悭垢众多住，<a id="a-8Z"></a>行解脱施，<a id="a-8a"></a>常施，<a id="a-8b"></a>乐于舍，<a id="a-8c"></a>等心行施，<a id="a-8d"></a>圣戒成就，<a id="a-8e"></a>福德润泽、<a id="a-8f"></a>善法润泽、<a id="a-8g"></a>安乐食。<a id="a-8h"></a>”</p>
  <p id="a8i">佛说此经已，<a id="a-8j"></a>诸比丘闻佛所说，<a id="a-8k"></a>欢喜奉行。</p>
  <p id="a8l">如是我闻：<a id="a-8m"></a>一时，<a id="a-8n"></a>佛住舍卫国祇树给孤独园。</p>
  <p id="a8o">尔时，<a id="a-8p"></a>世尊告诸比丘，<a id="a-8q"></a>如上说，<a id="a-8r"></a>差别者：<a id="a-8s"></a>“如是四种福德润泽、<a id="a-8t"></a>善法润泽、<a id="a-8u"></a>安乐食，<a id="a-8v"></a>彼圣弟子功德果报不可称量，<a id="a-8w"></a>得尔所福、<a id="a-8x"></a>尔所果报；<a id="a-8y"></a>然彼多福堕大功德积聚数，<a id="a-8z"></a>如前五河譬经说，<a id="a-90"></a>乃至说偈。<a id="a-91"></a>”</p>
  <p id="a92">佛说此经已，<a id="a-93"></a>诸比丘闻佛所说，<a id="a-94"></a>欢喜奉行。</p>
  <p id="a95">如是我闻：<a id="a-96"></a>一时，<a id="a-97"></a>佛住舍卫国祇树给孤独园。</p>
  <p id="a98">尔时，<a id="a-99"></a>有四十天子，<a id="a-9A"></a>极妙之色，<a id="a-9B"></a>夜过晨朝，<a id="a-9C"></a>来诣佛所，<a id="a-9D"></a>稽首礼足，<a id="a-9E"></a>退坐一面。</p>
  <p id="a9F">尔时，<a id="a-9G"></a>世尊告诸天子：<a id="a-9H"></a>“善哉！<a id="a-9I"></a>善哉！<a id="a-9J"></a>诸天子，<a id="a-9K"></a>汝等成就于佛不坏净，<a id="a-9L"></a>于法、<a id="a-9M"></a>僧不坏净，<a id="a-9N"></a>圣戒成就？<a id="a-9O"></a>”</p>
  <p id="a9P">时，<a id="a-9Q"></a>天子从座起，<a id="a-9R"></a>整衣服，<a id="a-9S"></a>稽首佛足，<a id="a-9T"></a>合掌白佛言：<a id="a-9U"></a>“世尊，<a id="a-9V"></a>我成就于佛不坏净，<a id="a-9W"></a>缘此功德，<a id="a-9X"></a>身坏命终，<a id="a-9Y"></a>今生天上。<a id="a-9Z"></a>”</p>
  <p id="a9a">一天子白佛言：<a id="a-9b"></a>“世尊，<a id="a-9c"></a>我于法不坏净成就，<a id="a-9d"></a>缘此功德，<a id="a-9e"></a>身坏命终，<a id="a-9f"></a>今生天上。<a id="a-9g"></a>”</p>
  <p id="a9h">一天子白佛言：<a id="a-9i"></a>“世尊，<a id="a-9j"></a>我于僧不坏净成就，<a id="a-9k"></a>缘此功德，<a id="a-9l"></a>身坏命终，<a id="a-9m"></a>今生天上。<a id="a-9n"></a>”</p>
  <p id="a9o">一天子白佛言：<a id="a-9p"></a>“世尊，<a id="a-9q"></a>我于圣戒成就，<a id="a-9r"></a>缘此功德，<a id="a-9s"></a>身坏命终，<a id="a-9t"></a>今生天上。<a id="a-9u"></a>”</p>
  <p id="a9v">时，<a id="a-9w"></a>四十天子各于佛前自记说须陀洹果已，<a id="a-9x"></a>即没不现。</p>
  <p id="a9y">如四十天子，<a id="a-9z"></a>如是四百天子、<a id="a-A0"></a>八百天子、<a id="a-A1"></a>十千天子、<a id="a-A2"></a>二十千天子、<a id="a-A3"></a>三十千天子、<a id="a-A4"></a>四十千天子、<a id="a-A5"></a>五十千天子、<a id="a-A6"></a>六十千天子、<a id="a-A7"></a>七十千天子、<a id="a-A8"></a>八十千天子，<a id="a-A9"></a>各于佛前自记说须陀洹果己，<a id="a-AA"></a>即没不现。</p>
  <p id="aAB">如是我闻：<a id="a-AC"></a>一时，<a id="a-AD"></a>佛住王舍城迦兰陀竹园。</p>
  <p id="aAE">尔时，<a id="a-AF"></a>世尊告诸比丘：<a id="a-AG"></a>“当如月譬住，<a id="a-AH"></a>如新学，<a id="a-AI"></a>惭愧软下，<a id="a-AJ"></a>摄心敛形而入他家。<a id="a-AK"></a>如明目士夫临深登峰，<a id="a-AL"></a>摄心敛形，<a id="a-AM"></a>难速前进。<a id="a-AN"></a>如是，<a id="a-AO"></a>比丘如月譬住，<a id="a-AP"></a>亦如新学，<a id="a-AQ"></a>惭愧软下，<a id="a-AR"></a>御心敛形而入他家。<a id="a-AS"></a>迦葉比丘如月譬住，<a id="a-AT"></a>亦如新学，<a id="a-AU"></a>惭愧软下诸高慢，<a id="a-AV"></a>御心控形而入他家。<a id="a-AW"></a>如明目士夫临深登峰，<a id="a-AX"></a>御心控形，<a id="a-AY"></a>正观而进。<a id="a-AZ"></a>”</p>
  <p id="aAa">佛告比丘：<a id="a-Ab"></a>“于意云何？<a id="a-Ac"></a>比丘为何等像类应入他家？<a id="a-Ad"></a>”</p>
  <p id="aAe">诸比丘白佛言：<a id="a-Af"></a>“世尊是法根、<a id="a-Ag"></a>法眼、<a id="a-Ah"></a>法依，<a id="a-Ai"></a>惟愿广说！<a id="a-Aj"></a>诸比丘闻已，<a id="a-Ak"></a>当受奉行。<a id="a-Al"></a>”</p>
  <p id="aAm">佛告诸比丘：<a id="a-An"></a>“谛听！<a id="a-Ao"></a>善思！<a id="a-Ap"></a>当为汝说。<a id="a-Aq"></a>若有比丘于他家心不缚著贪乐，<a id="a-Ar"></a>于他得利，<a id="a-As"></a>他作功德，<a id="a-At"></a>欣若在己，<a id="a-Au"></a>不生嫉想，<a id="a-Av"></a>亦不自举，<a id="a-Aw"></a>亦不下人，<a id="a-Ax"></a>如是像类比丘应入他家。<a id="a-Ay"></a>”</p>
  <p id="aAz">尔时，<a id="a-B0"></a>世尊以手扪摸虚空，<a id="a-B1"></a>告诸比丘：<a id="a-B2"></a>“我今此手，<a id="a-B3"></a>宁著空、<a id="a-B4"></a>缚空、<a id="a-B5"></a>染空不？<a id="a-B6"></a>”</p>
  <p id="aB7">比丘白佛：<a id="a-B8"></a>“不也，<a id="a-B9"></a>世尊。<a id="a-BA"></a>”</p>
  <p id="aBB">佛告比丘：<a id="a-BC"></a>“比丘之法常如是：<a id="a-BD"></a>不著、<a id="a-BE"></a>不缚、<a id="a-BF"></a>不染心而入他家。<a id="a-BG"></a>唯迦葉比丘以不著、<a id="a-BH"></a>不缚、<a id="a-BI"></a>不染之心而入他家，<a id="a-BJ"></a>于他得利及作功德，<a id="a-BK"></a>欣若在己，<a id="a-BL"></a>不生嫉想、<a id="a-BM"></a>不自举、<a id="a-BN"></a>不下人，<a id="a-BO"></a>其唯迦葉比丘应入他家。<a id="a-BP"></a>”</p>
  <p id="aBQ">尔时，<a id="a-BR"></a>世尊复以手扪摸虚空，<a id="a-BS"></a>告诸比丘：<a id="a-BT"></a>“于意云何？<a id="a-BU"></a>我今此手，<a id="a-BV"></a>宁著空、<a id="a-BW"></a>缚空、<a id="a-BX"></a>染空以不？<a id="a-BY"></a>”</p>
  <p id="aBZ">诸比丘白佛言：<a id="a-Ba"></a>“不也，<a id="a-Bb"></a>世尊。<a id="a-Bc"></a>”</p>
  <p id="aBd">佛告比丘：<a id="a-Be"></a>“其唯迦葉比丘心常如是，<a id="a-Bf"></a>以不著、<a id="a-Bg"></a>不缚、<a id="a-Bh"></a>不染之心入于他家！<a id="a-Bi"></a>”</p>
  <p id="aBj">尔时，<a id="a-Bk"></a>世尊告诸比丘：<a id="a-Bl"></a>“何等像类比丘应清净说法？<a id="a-Bm"></a>”</p>
  <p id="aBn">诸比丘白佛：<a id="a-Bo"></a>“世尊是法根、<a id="a-Bp"></a>法眼、<a id="a-Bq"></a>法依，<a id="a-Br"></a>惟愿广说！<a id="a-Bs"></a>诸比丘闻已，<a id="a-Bt"></a>当受奉行。<a id="a-Bu"></a>”</p>
  <p id="aBv">佛告比丘：<a id="a-Bw"></a>“谛听！<a id="a-Bx"></a>善思！<a id="a-By"></a>当为汝说。<a id="a-Bz"></a>若有比丘作如是心为人说法：<a id="a-C0"></a>‘何等人于我起净信心，<a id="a-C1"></a>为本已当得供养衣被、<a id="a-C2"></a>饮食、<a id="a-C3"></a>卧具、<a id="a-C4"></a>汤药？<a id="a-C5"></a>’如是说者，<a id="a-C6"></a>名不清净说法。</p>
  <p id="aC7">“若复比丘为人说法，<a id="a-C8"></a>作如是念：<a id="a-C9"></a>‘世尊显现正法、<a id="a-CA"></a>律，<a id="a-CB"></a>离诸炽然，<a id="a-CC"></a>不待时节，<a id="a-CD"></a>即此现身，<a id="a-CE"></a>缘自觉知，<a id="a-CF"></a>正向涅槃。<a id="a-CG"></a>而诸众生沉溺老、<a id="a-CH"></a>病、<a id="a-CI"></a>死、<a id="a-CJ"></a>忧、<a id="a-CK"></a>悲、<a id="a-CL"></a>恼苦，<a id="a-CM"></a>如此众生闻正法者，<a id="a-CN"></a>以义饶益，<a id="a-CO"></a>长夜安乐。<a id="a-CP"></a>’以是正法因缘，<a id="a-CQ"></a>以慈心、<a id="a-CR"></a>悲心、<a id="a-CS"></a>哀愍心欲令正法久住心而为人说，<a id="a-CT"></a>是名清净说法。</p>
  <p id="aCU">“唯迦葉比丘有如是清净心为人说法，<a id="a-CV"></a>以如来正法、<a id="a-CW"></a>律，<a id="a-CX"></a>乃至令法久住心而为人说。<a id="a-CY"></a>是故，<a id="a-CZ"></a>诸比丘，<a id="a-Ca"></a>当如是学、<a id="a-Cb"></a>如是说法，<a id="a-Cc"></a>于如来正法、<a id="a-Cd"></a>律，<a id="a-Ce"></a>乃至令法久住心为人说法。<a id="a-Cf"></a>”</p>
  <p id="aCg">佛说此经已，<a id="a-Ch"></a>诸比丘闻佛所说，<a id="a-Ci"></a>欢喜奉行。</p>
  <p id="aCj">如是我闻：<a id="a-Ck"></a>一时，<a id="a-Cl"></a>佛住舍卫国祇树给孤独园。</p>
  <p id="aCm">尔时，<a id="a-Cn"></a>世尊告诸比丘：<a id="a-Co"></a>“若有比丘欲入他家，<a id="a-Cp"></a>作如是念：<a id="a-Cq"></a>‘彼当施我，<a id="a-Cr"></a>莫令不施，<a id="a-Cs"></a>顿施非渐施，<a id="a-Ct"></a>多施非少施，<a id="a-Cu"></a>胜施非陋施，<a id="a-Cv"></a>速施非缓施。<a id="a-Cw"></a>’以如是心而至他家，<a id="a-Cx"></a>若他不施，<a id="a-Cy"></a>乃至缓施，<a id="a-Cz"></a>是比丘心则屈辱。<a id="a-D0"></a>以是因缘，<a id="a-D1"></a>其心退没，<a id="a-D2"></a>自生障礙。</p>
  <p id="aD3">“若复比丘欲入他家，<a id="a-D4"></a>作如是念：<a id="a-D5"></a>‘出家之人卒至他家，<a id="a-D6"></a>何由得施非不施，<a id="a-D7"></a>顿施非渐施，<a id="a-D8"></a>多施非少施，<a id="a-D9"></a>胜施非陋施，<a id="a-DA"></a>速施非缓施？<a id="a-DB"></a>’作如是念而至他家。<a id="a-DC"></a>若彼不施，<a id="a-DD"></a>乃至缓施，<a id="a-DE"></a>是比丘心不屈辱，<a id="a-DF"></a>亦不退没，<a id="a-DG"></a>不生障碍。</p>
  <p id="aDH">“唯迦葉比丘作如是念而入他家。<a id="a-DI"></a>是故，<a id="a-DJ"></a>诸比丘，<a id="a-DK"></a>当如是学，<a id="a-DL"></a>作如是念而入他家：<a id="a-DM"></a>‘出家之人卒至他家，<a id="a-DN"></a>何由得施非不施，<a id="a-DO"></a>乃至速施非缓施？<a id="a-DP"></a>’”</p>
  <p id="aDQ">佛说此经已，<a id="a-DR"></a>诸比丘闻佛所说，<a id="a-DS"></a>欢喜奉行。</p>
  <p id="aDT">如是我闻：<a id="a-DU"></a>一时，<a id="a-DV"></a>佛住舍卫国祇树给孤独园。</p>
  <p id="aDW">尔时，<a id="a-DX"></a>尊者摩诃迦葉住舍卫国东园鹿子母讲堂。<a id="a-DY"></a>时，<a id="a-DZ"></a>尊者摩诃迦葉晡时从禅觉，<a id="a-Da"></a>往诣佛所，<a id="a-Db"></a>稽首礼足，<a id="a-Dc"></a>退坐一面。</p>
  <p id="aDd">尔时，<a id="a-De"></a>世尊告尊者摩诃迦葉：<a id="a-Df"></a>“汝当为诸比丘说法教诫教授。<a id="a-Dg"></a>所以者何？<a id="a-Dh"></a>我常为诸比丘说法教诫教授，<a id="a-Di"></a>汝亦应尔。<a id="a-Dj"></a>”</p>
  <p id="aDk">尊者摩诃迦葉白佛言：<a id="a-Dl"></a>“世尊，<a id="a-Dm"></a>今诸比丘难可教授，<a id="a-Dn"></a>或有比丘不忍闻说。<a id="a-Do"></a>”</p>
  <p id="aDp">佛告摩诃迦葉：<a id="a-Dq"></a>“汝何因缘作如是说？<a id="a-Dr"></a>”</p>
  <p id="aDs">摩诃迦葉白佛言：<a id="a-Dt"></a>“世尊，<a id="a-Du"></a>我见有两比丘，<a id="a-Dv"></a>一名槃稠，<a id="a-Dw"></a>是阿难弟子；<a id="a-Dx"></a>二名阿浮毗，<a id="a-Dy"></a>是摩诃目揵连弟子。<a id="a-Dz"></a>彼二人共诤多闻，<a id="a-E0"></a>各言：<a id="a-E1"></a>‘汝来当共论议，<a id="a-E2"></a>谁所知多？<a id="a-E3"></a>谁所知胜？<a id="a-E4"></a>’”</p>
  <p id="aE5">时，<a id="a-E6"></a>尊者阿难住于佛后，<a id="a-E7"></a>以扇扇佛，<a id="a-E8"></a>语尊者摩诃迦葉言：<a id="a-E9"></a>“且止！<a id="a-EA"></a>尊者摩诃迦葉。<a id="a-EB"></a>且忍！<a id="a-EC"></a>尊者迦葉。<a id="a-ED"></a>此年少比丘少智、<a id="a-EE"></a>恶智。<a id="a-EF"></a>”</p>
  <p id="aEG">尊者摩诃迦葉语尊者阿难言：<a id="a-EH"></a>“汝且默然！<a id="a-EI"></a>莫令我于僧中问汝事。<a id="a-EJ"></a>”</p>
  <p id="aEK">时，<a id="a-EL"></a>尊者阿难即默然住。</p>
  <p id="aEM">尔时，<a id="a-EN"></a>世尊告一比丘：<a id="a-EO"></a>“汝往至彼槃稠比丘、<a id="a-EP"></a>阿浮毗比丘所，<a id="a-EQ"></a>作是言：<a id="a-ER"></a>‘大师语汝。<a id="a-ES"></a>’”</p>
  <p id="aET">时，<a id="a-EU"></a>彼比丘即受教，<a id="a-EV"></a>至槃稠比丘、<a id="a-EW"></a>阿浮毗比丘所，<a id="a-EX"></a>作是言：<a id="a-EY"></a>“大师语汝。<a id="a-EZ"></a>”</p>
  <p id="aEa">时，<a id="a-Eb"></a>槃稠比丘、<a id="a-Ec"></a>阿浮毗比丘答言奉教，<a id="a-Ed"></a>即俱往佛所，<a id="a-Ee"></a>稽首礼足，<a id="a-Ef"></a>退住一面。</p>
  <p id="aEg">尔时，<a id="a-Eh"></a>世尊告二比丘：<a id="a-Ei"></a>“汝等二人，<a id="a-Ej"></a>实共诤论，<a id="a-Ek"></a>各言：<a id="a-El"></a>‘汝来试共论议，<a id="a-Em"></a>谁多谁胜’耶？<a id="a-En"></a>”</p>
  <p id="aEo">二比丘白佛言：<a id="a-Ep"></a>“实尔，<a id="a-Eq"></a>世尊。<a id="a-Er"></a>”</p>
  <p id="aEs">佛告二比丘：<a id="a-Et"></a>“汝等持我所说修多罗、<a id="a-Eu"></a>祇夜、<a id="a-Ev"></a>受记、<a id="a-Ew"></a>伽陀、<a id="a-Ex"></a>优陀那、<a id="a-Ey"></a>尼陀那、<a id="a-Ez"></a>阿波陀那、<a id="a-F0"></a>伊帝目多伽、<a id="a-F1"></a>阇多伽、<a id="a-F2"></a>毗富罗、<a id="a-F3"></a>阿浮多达摩、<a id="a-F4"></a>优波提舍等法，<a id="a-F5"></a>而共诤论，<a id="a-F6"></a>各言：<a id="a-F7"></a>‘汝来试共论议，<a id="a-F8"></a>谁多谁胜’耶？<a id="a-F9"></a>”</p>
  <p id="aFA">二比丘白佛：<a id="a-FB"></a>“不也，<a id="a-FC"></a>世尊。<a id="a-FD"></a>”</p>
  <p id="aFE">佛告二比丘：<a id="a-FF"></a>“汝等不以我所说修多罗乃至优波提舍，<a id="a-FG"></a>而自调伏，<a id="a-FH"></a>自止息，<a id="a-FI"></a>自求涅槃耶？<a id="a-FJ"></a>”</p>
  <p id="aFK">二比丘白佛：<a id="a-FL"></a>“如是，<a id="a-FM"></a>世尊。<a id="a-FN"></a>”</p>
  <p id="aFO">佛告二比丘：<a id="a-FP"></a>“汝知我所说修多罗乃至优波提舍，<a id="a-FQ"></a>汝愚痴人应共诤论，<a id="a-FR"></a>谁多谁胜耶？<a id="a-FS"></a>”</p>
  <p id="aFT">时，<a id="a-FU"></a>二比丘前礼佛足，<a id="a-FV"></a>重白佛言：<a id="a-FW"></a>“悔过！<a id="a-FX"></a>世尊。<a id="a-FY"></a>悔过！<a id="a-FZ"></a>善逝。<a id="a-Fa"></a>我愚我痴，<a id="a-Fb"></a>不善不辩，<a id="a-Fc"></a>而共诤论。<a id="a-Fd"></a>”</p>
  <p id="aFe">佛告二比丘：<a id="a-Ff"></a>“汝实知罪悔过，<a id="a-Fg"></a>愚痴，<a id="a-Fh"></a>不善不辩，<a id="a-Fi"></a>而共诤论。<a id="a-Fj"></a>今已自知罪，<a id="a-Fk"></a>自见罪，<a id="a-Fl"></a>知见悔过，<a id="a-Fm"></a>于未来世律仪戒生。<a id="a-Fn"></a>我今受汝，<a id="a-Fo"></a>怜愍故，<a id="a-Fp"></a>令汝善法增长，<a id="a-Fq"></a>终不退减。<a id="a-Fr"></a>所以者何？<a id="a-Fs"></a>若有自知罪，<a id="a-Ft"></a>自见罪，<a id="a-Fu"></a>知见悔过，<a id="a-Fv"></a>于未来世律仪戒生，<a id="a-Fw"></a>终不退减。<a id="a-Fx"></a>”</p>
  <p id="aFy">时，<a id="a-Fz"></a>二比丘闻佛所说，<a id="a-G0"></a>欢喜随喜，<a id="a-G1"></a>作礼而去。</p>
  <p id="aG2">如是我闻：<a id="a-G3"></a>一时，<a id="a-G4"></a>佛住舍卫国祇树给孤独园。</p>
  <p id="aG5">尔时，<a id="a-G6"></a>尊者摩诃迦葉住舍卫国东园鹿子母讲堂，<a id="a-G7"></a>晡时从禅觉，<a id="a-G8"></a>诣世尊所，<a id="a-G9"></a>稽首礼足，<a id="a-GA"></a>退坐一面。</p>
  <p id="aGB">佛告迦葉：<a id="a-GC"></a>“汝当教授教诫诸比丘，<a id="a-GD"></a>为诸比丘说法教诫教授。<a id="a-GE"></a>所以者何？<a id="a-GF"></a>我常为诸比丘说法教诫教授，<a id="a-GG"></a>汝亦应尔。<a id="a-GH"></a>”</p>
  <p id="aGI">尊者摩诃迦葉白佛言：<a id="a-GJ"></a>“世尊，<a id="a-GK"></a>今诸比丘难可为说法，<a id="a-GL"></a>若说法者，<a id="a-GM"></a>当有比丘不忍、<a id="a-GN"></a>不喜。<a id="a-GO"></a>”</p>
  <p id="aGP">佛告迦葉：<a id="a-GQ"></a>“汝见何等因缘而作是说？<a id="a-GR"></a>”</p>
  <p id="aGS">摩诃迦葉白佛言：<a id="a-GT"></a>“世尊，<a id="a-GU"></a>若有比丘于诸善法无信敬心，<a id="a-GV"></a>若闻说法，<a id="a-GW"></a>彼则退没。<a id="a-GX"></a>若恶智人于诸善法无精进、<a id="a-GY"></a>惭愧、<a id="a-GZ"></a>智慧，<a id="a-Ga"></a>闻说法者，<a id="a-Gb"></a>彼则退没。<a id="a-Gc"></a>若人贪欲、<a id="a-Gd"></a>瞋恚、<a id="a-Ge"></a>睡眠、<a id="a-Gf"></a>掉悔、<a id="a-Gg"></a>疑惑，<a id="a-Gh"></a>身行傲暴，<a id="a-Gi"></a>忿恨失念，<a id="a-Gj"></a>不定无智，<a id="a-Gk"></a>闻说法者，<a id="a-Gl"></a>彼则退没。<a id="a-Gm"></a>世尊，<a id="a-Gn"></a>如是比诸恶人者，<a id="a-Go"></a>尚不能令心住善法，<a id="a-Gp"></a>况复增进？<a id="a-Gq"></a>当知是辈，<a id="a-Gr"></a>随其日夜，<a id="a-Gs"></a>善法退减，<a id="a-Gt"></a>不能增长。</p>
  <p id="aGu">“世尊，<a id="a-Gv"></a>若有士夫于诸善法信心清净，<a id="a-Gw"></a>是则不退；<a id="a-Gx"></a>于诸善法精进、<a id="a-Gy"></a>惭愧、<a id="a-Gz"></a>智慧，<a id="a-H0"></a>是则不退；<a id="a-H1"></a>不贪、<a id="a-H2"></a>不恚、<a id="a-H3"></a>睡眠、<a id="a-H4"></a>悼悔、<a id="a-H5"></a>疑惑，<a id="a-H6"></a>是则不退；<a id="a-H7"></a>身不弊暴，<a id="a-H8"></a>心不染污，<a id="a-H9"></a>不忿、<a id="a-HA"></a>不恨，<a id="a-HB"></a>定心正念智慧，<a id="a-HC"></a>是则不退。<a id="a-HD"></a>如是人者，<a id="a-HE"></a>于诸善法日夜增长，<a id="a-HF"></a>况复心住！<a id="a-HG"></a>此人日夜常求胜进，<a id="a-HH"></a>终不退减。<a id="a-HI"></a>”</p>
  <p id="aHJ">佛告迦葉：<a id="a-HK"></a>“如是！<a id="a-HL"></a>如是！<a id="a-HM"></a>于诸善法无信心者，<a id="a-HN"></a>是则退减，<a id="a-HO"></a>亦如迦葉次第广说。<a id="a-HP"></a>”</p>
  <p id="aHQ">时，<a id="a-HR"></a>尊者摩诃迦葉闻佛所说，<a id="a-HS"></a>欢喜随喜，<a id="a-HT"></a>从座起，<a id="a-HU"></a>作礼而去。</p>
  <p id="aHV">如是我闻：<a id="a-HW"></a>一时，<a id="a-HX"></a>佛住舍卫国祇树给孤独园。</p>
  <p id="aHY">尔时，<a id="a-HZ"></a>尊者摩诃迦葉住舍卫国东园鹿子母讲堂，<a id="a-Ha"></a>晡时从禅觉，<a id="a-Hb"></a>来诣佛所，<a id="a-Hc"></a>稽首佛足，<a id="a-Hd"></a>退坐一面。</p>
  <p id="aHe">尔时，<a id="a-Hf"></a>世尊告摩诃迦葉：<a id="a-Hg"></a>“汝当为诸比丘说法教诫教授。<a id="a-Hh"></a>所以者何？<a id="a-Hi"></a>我常为诸比丘说法教诫教授，<a id="a-Hj"></a>汝亦应尔。<a id="a-Hk"></a>”</p>
  <p id="aHl">尊者摩诃迦葉白佛言：<a id="a-Hm"></a>“世尊，<a id="a-Hn"></a>今诸比丘难可为说法教诫教授，<a id="a-Ho"></a>有诸比丘闻所说法，<a id="a-Hp"></a>不忍、<a id="a-Hq"></a>不喜。<a id="a-Hr"></a>”</p>
  <p id="aHs">佛告摩诃迦葉：<a id="a-Ht"></a>“汝何因缘作如是说？<a id="a-Hu"></a>”</p>
  <p id="aHv">摩诃迦葉白佛言：<a id="a-Hw"></a>“世尊是法根、<a id="a-Hx"></a>法眼、<a id="a-Hy"></a>法依，<a id="a-Hz"></a>惟愿世尊为诸比丘说法！<a id="a-I0"></a>诸比丘闻已，<a id="a-I1"></a>当受奉行。<a id="a-I2"></a>”</p>
  <p id="aI3">佛告迦葉：<a id="a-I4"></a>“谛听！<a id="a-I5"></a>善思！<a id="a-I6"></a>当为汝说。<a id="a-I7"></a>”</p>
  <p id="aI8">佛告迦葉：<a id="a-I9"></a>“昔日，<a id="a-IA"></a>阿练若比丘于阿练若比丘所，<a id="a-IB"></a>叹说阿练若法；<a id="a-IC"></a>于乞食比丘所，<a id="a-ID"></a>叹说乞食功德；<a id="a-IE"></a>于粪扫衣比丘所，<a id="a-IF"></a>叹说粪扫衣功德。<a id="a-IG"></a>若少欲知足，<a id="a-IH"></a>修行远离，<a id="a-II"></a>精勤方便，<a id="a-IJ"></a>正念正定，<a id="a-IK"></a>智慧漏尽，<a id="a-IL"></a>身作证比丘所，<a id="a-IM"></a>随其所行，<a id="a-IN"></a>赞叹称说。<a id="a-IO"></a>迦葉，<a id="a-IP"></a>若于阿练若所，<a id="a-IQ"></a>叹说阿练若法，<a id="a-IR"></a>乃至漏尽比丘所，<a id="a-IS"></a>叹说漏尽身作证。<a id="a-IT"></a>若见其人，<a id="a-IU"></a>悉共语言，<a id="a-IV"></a>随宜慰劳善来者：<a id="a-IW"></a>‘汝名何等？<a id="a-IX"></a>为谁弟子？<a id="a-IY"></a>’让座令坐，<a id="a-IZ"></a>叹其贤善，<a id="a-Ia"></a>如其法像类，<a id="a-Ib"></a>有沙门义，<a id="a-Ic"></a>有沙门欲。<a id="a-Id"></a>如是赞叹时，<a id="a-Ie"></a>若彼同住同游者，<a id="a-If"></a>则便决定随顺彼行，<a id="a-Ig"></a>不久亦当同其所见，<a id="a-Ih"></a>同其所欲。<a id="a-Ii"></a>”</p>
  <p id="aIj">佛告迦葉：<a id="a-Ik"></a>“若是年少比丘见彼阿练若比丘来赞叹阿练若法，<a id="a-Il"></a>乃至漏尽身作证，<a id="a-Im"></a>彼年少比丘应起出迎，<a id="a-In"></a>恭敬礼拜问讯，<a id="a-Io"></a>乃至彼同住者，<a id="a-Ip"></a>不久当得自义饶益，<a id="a-Iq"></a>如是恭敬者，<a id="a-Ir"></a>长夜当得安乐饶益。<a id="a-Is"></a>”</p>
  <p id="aIt">佛告迦葉：<a id="a-Iu"></a>“今日比丘见彼来者，<a id="a-Iv"></a>知见大德，<a id="a-Iw"></a>能感财利、<a id="a-Ix"></a>衣被、<a id="a-Iy"></a>饮食、<a id="a-Iz"></a>床卧、<a id="a-J0"></a>汤药者，<a id="a-J1"></a>与共言语，<a id="a-J2"></a>恭敬问讯，<a id="a-J3"></a>叹言善来：<a id="a-J4"></a>‘何某名字？<a id="a-J5"></a>为谁弟子？<a id="a-J6"></a>’叹其福德，<a id="a-J7"></a>能感大利、<a id="a-J8"></a>衣被、<a id="a-J9"></a>饮食、<a id="a-JA"></a>卧具、<a id="a-JB"></a>汤药。<a id="a-JC"></a>若与尊者相习近者，<a id="a-JD"></a>亦当丰足衣被、<a id="a-JE"></a>饮食、<a id="a-JF"></a>卧具、<a id="a-JG"></a>汤药。<a id="a-JH"></a>若复年少比丘见彼来者，<a id="a-JI"></a>大智大德，<a id="a-JJ"></a>能感财利、<a id="a-JK"></a>衣被、<a id="a-JL"></a>饮食、<a id="a-JM"></a>卧具、<a id="a-JN"></a>汤药者，<a id="a-JO"></a>疾起出迎，<a id="a-JP"></a>恭敬问讯，<a id="a-JQ"></a>叹言善来大智大德，<a id="a-JR"></a>能感大利、<a id="a-JS"></a>衣被、<a id="a-JT"></a>饮食、<a id="a-JU"></a>卧具、<a id="a-JV"></a>汤药。<a id="a-JW"></a>迦葉，<a id="a-JX"></a>如是年少比丘，<a id="a-JY"></a>长夜当得非义不饶益苦。<a id="a-JZ"></a>如是，<a id="a-Ja"></a>迦葉，<a id="a-Jb"></a>斯等比丘为沙门患，<a id="a-Jc"></a>为梵行溺，<a id="a-Jd"></a>为大映障，<a id="a-Je"></a>恶不善法，<a id="a-Jf"></a>烦恼之患，<a id="a-Jg"></a>重受诸有，<a id="a-Jh"></a>炽燃生死，<a id="a-Ji"></a>未来苦报：<a id="a-Jj"></a>生、<a id="a-Jk"></a>老、<a id="a-Jl"></a>病、<a id="a-Jm"></a>死、<a id="a-Jn"></a>忧、<a id="a-Jo"></a>悲、<a id="a-Jp"></a>苦恼。<a id="a-Jq"></a>是故，<a id="a-Jr"></a>迦葉，<a id="a-Js"></a>当如是学：<a id="a-Jt"></a>为阿练若，<a id="a-Ju"></a>于阿练若所，<a id="a-Jv"></a>称誉赞叹粪扫衣、<a id="a-Jw"></a>乞食，<a id="a-Jx"></a>少欲知足，<a id="a-Jy"></a>修行远离，<a id="a-Jz"></a>精勤方便，<a id="a-K0"></a>正念正定，<a id="a-K1"></a>正智漏尽，<a id="a-K2"></a>身作证者，<a id="a-K3"></a>称誉赞叹。<a id="a-K4"></a>当如是学！<a id="a-K5"></a>”</p>
  <p id="aK6">佛说此经已，<a id="a-K7"></a>尊者摩诃迦葉闻佛所说，<a id="a-K8"></a>欢喜随喜，<a id="a-K9"></a>作礼而去。</p>
  <p id="aKA">如是我闻：<a id="a-KB"></a>一时，<a id="a-KC"></a>佛住舍卫国祇树给孤独园。</p>
  <p id="aKD">尔时，<a id="a-KE"></a>尊者摩诃迦葉住舍卫国东园鹿子母讲堂，<a id="a-KF"></a>晡时从禅觉，<a id="a-KG"></a>诣世尊所，<a id="a-KH"></a>稽首礼足，<a id="a-KI"></a>退坐一面。</p>
  <p id="aKJ">尔时，<a id="a-KK"></a>世尊告摩诃迦葉言：<a id="a-KL"></a>“汝今已老，<a id="a-KM"></a>年耆根熟，<a id="a-KN"></a>粪扫衣重，<a id="a-KO"></a>我衣轻好，<a id="a-KP"></a>汝今可住僧中，<a id="a-KQ"></a>著居士坏色轻衣。<a id="a-KR"></a>”</p>
  <p id="aKS">迦葉白佛言：<a id="a-KT"></a>“世尊，<a id="a-KU"></a>我已长夜习阿练若，<a id="a-KV"></a>赞叹阿练若、<a id="a-KW"></a>粪扫衣、<a id="a-KX"></a>乞食。<a id="a-KY"></a>”</p>
  <p id="aKZ">佛告迦葉：<a id="a-Ka"></a>“汝观几种义，<a id="a-Kb"></a>习阿练若，<a id="a-Kc"></a>赞叹阿练若、<a id="a-Kd"></a>粪扫衣、<a id="a-Ke"></a>乞食，<a id="a-Kf"></a>赞叹粪扫衣、<a id="a-Kg"></a>乞食法？<a id="a-Kh"></a>”</p>
  <p id="aKi">迦葉白佛言：<a id="a-Kj"></a>“世尊，<a id="a-Kk"></a>我观二种义，<a id="a-Kl"></a>现法得安乐住义，<a id="a-Km"></a>复为未来众生，<a id="a-Kn"></a>而作大明。<a id="a-Ko"></a>未来世众生当如是念：<a id="a-Kp"></a>‘过去上座六神通，<a id="a-Kq"></a>出家日久，<a id="a-Kr"></a>梵行纯熟，<a id="a-Ks"></a>为世尊所叹，<a id="a-Kt"></a>智慧梵行者之所奉事。<a id="a-Ku"></a>彼于长夜习阿练若，<a id="a-Kv"></a>赞叹阿练若、<a id="a-Kw"></a>粪扫衣、<a id="a-Kx"></a>乞食，<a id="a-Ky"></a>赞叹粪扫衣、<a id="a-Kz"></a>乞食法。<a id="a-L0"></a>诸有闻者，<a id="a-L1"></a>净心随喜，<a id="a-L2"></a>长夜皆得安乐饶益。<a id="a-L3"></a>’”</p>
  <p id="aL4">佛告迦葉：<a id="a-L5"></a>“善哉！<a id="a-L6"></a>善哉！<a id="a-L7"></a>迦葉，<a id="a-L8"></a>汝则长夜多所饶益，<a id="a-L9"></a>安乐众生，<a id="a-LA"></a>哀愍世间，<a id="a-LB"></a>安乐天人。<a id="a-LC"></a>”</p>
  <p id="aLD">佛告迦葉：<a id="a-LE"></a>“若有毁訾头陀法者，<a id="a-LF"></a>则毁于我；<a id="a-LG"></a>若有称叹头陀法者，<a id="a-LH"></a>则称叹我。<a id="a-LI"></a>所以者何？<a id="a-LJ"></a>头陀法者，<a id="a-LK"></a>我所长夜称誉赞叹。<a id="a-LL"></a>是故，<a id="a-LM"></a>迦葉，<a id="a-LN"></a>阿练若者，<a id="a-LO"></a>当称叹阿练若；<a id="a-LP"></a>粪扫衣、<a id="a-LQ"></a>乞食者，<a id="a-LR"></a>当称叹粪扫衣、<a id="a-LS"></a>乞食法。<a id="a-LT"></a>”</p>
  <p id="aLU">佛说此经已，<a id="a-LV"></a>摩诃迦葉闻佛所说，<a id="a-LW"></a>欢喜随喜，<a id="a-LX"></a>作礼而去。</p>
  <p id="aLY">如是我闻：<a id="a-LZ"></a>一时，<a id="a-La"></a>佛住舍卫国祇树给孤独园。</p>
  <p id="aLb">尔时，<a id="a-Lc"></a>尊者摩诃迦葉久住舍卫国阿练若床坐处，<a id="a-Ld"></a>长须发，<a id="a-Le"></a>著弊纳衣，<a id="a-Lf"></a>来诣佛所。<a id="a-Lg"></a>尔时，<a id="a-Lh"></a>世尊无数大众围绕说法。</p>
  <p id="aLi">时，<a id="a-Lj"></a>诸比丘见摩诃迦葉从远而来，<a id="a-Lk"></a>见已，<a id="a-Ll"></a>于尊者摩诃迦葉所起轻慢心，<a id="a-Lm"></a>言：<a id="a-Ln"></a>“此何等比丘？<a id="a-Lo"></a>衣服粗陋，<a id="a-Lp"></a>无有仪容而来，<a id="a-Lq"></a>衣服佯佯而来。<a id="a-Lr"></a>”</p>
  <p id="aLs">尔时，<a id="a-Lt"></a>世尊知诸比丘心之所念，<a id="a-Lu"></a>告摩诃迦葉：<a id="a-Lv"></a>“善来！<a id="a-Lw"></a>迦葉，<a id="a-Lx"></a>于此半座，<a id="a-Ly"></a>我今竟知谁先出家，<a id="a-Lz"></a>汝耶？<a id="a-M0"></a>我耶？<a id="a-M1"></a>”</p>
  <p id="aM2">彼诸比丘心生恐怖，<a id="a-M3"></a>身毛皆竖，<a id="a-M4"></a>并相谓言：<a id="a-M5"></a>“奇哉！<a id="a-M6"></a>尊者，<a id="a-M7"></a>彼尊者摩诃迦葉，<a id="a-M8"></a>大德大力，<a id="a-M9"></a>大师弟子，<a id="a-MA"></a>请以半座。<a id="a-MB"></a>”</p>
  <p id="aMC">尔时，<a id="a-MD"></a>尊者摩诃迦葉合掌白佛言：<a id="a-ME"></a>“世尊，<a id="a-MF"></a>佛是我师，<a id="a-MG"></a>我是弟子。<a id="a-MH"></a>”</p>
  <p id="aMI">佛告迦葉：<a id="a-MJ"></a>“如是！<a id="a-MK"></a>如是！<a id="a-ML"></a>我为大师，<a id="a-MM"></a>汝是弟子。<a id="a-MN"></a>汝今且坐，<a id="a-MO"></a>随其所安。<a id="a-MP"></a>”</p>
  <p id="aMQ">尊者摩诃迦葉稽首佛足，<a id="a-MR"></a>退坐一面。<a id="a-MS"></a>尔时，<a id="a-MT"></a>世尊复欲警悟诸比丘，<a id="a-MU"></a>复以尊者摩诃迦葉同己所得殊胜广大功德为现众故，<a id="a-MV"></a>告诸比丘：<a id="a-MW"></a>“我离欲、<a id="a-MX"></a>恶不善法，<a id="a-MY"></a>有觉有观，<a id="a-MZ"></a>初禅具足住，<a id="a-Ma"></a>若日、<a id="a-Mb"></a>若夜、<a id="a-Mc"></a>若日夜；<a id="a-Md"></a>摩诃迦葉亦复如我，<a id="a-Me"></a>离欲、<a id="a-Mf"></a>恶不善法，<a id="a-Mg"></a>乃至初禅具足住，<a id="a-Mh"></a>若日、<a id="a-Mi"></a>若夜、<a id="a-Mj"></a>若日夜。<a id="a-Mk"></a>我欲第二、<a id="a-Ml"></a>第三、<a id="a-Mm"></a>第四禅具足住，<a id="a-Mn"></a>若日、<a id="a-Mo"></a>若夜、<a id="a-Mp"></a>若日夜；<a id="a-Mq"></a>彼摩诃迦葉亦复如是，<a id="a-Mr"></a>乃至第四禅具足住，<a id="a-Ms"></a>若日、<a id="a-Mt"></a>若夜、<a id="a-Mu"></a>若日夜。<a id="a-Mv"></a>我随所欲，<a id="a-Mw"></a>慈、<a id="a-Mx"></a>悲、<a id="a-My"></a>喜、<a id="a-Mz"></a>舍，<a id="a-N0"></a>空入处、<a id="a-N1"></a>识入处、<a id="a-N2"></a>无所有入处、<a id="a-N3"></a>非想非非想入处，<a id="a-N4"></a>神通境界，<a id="a-N5"></a>天耳、<a id="a-N6"></a>他心智、<a id="a-N7"></a>宿命智、<a id="a-N8"></a>生死智、<a id="a-N9"></a>漏尽智具足住，<a id="a-NA"></a>若日、<a id="a-NB"></a>若夜、<a id="a-NC"></a>若日夜；<a id="a-ND"></a>彼迦葉比丘亦复如是，<a id="a-NE"></a>乃至漏尽智具足住，<a id="a-NF"></a>若日、<a id="a-NG"></a>若夜、<a id="a-NH"></a>若日夜。<a id="a-NI"></a>”</p>
  <p id="aNJ">尔时，<a id="a-NK"></a>世尊于无量大众中称叹摩诃迦葉同己广大胜妙功德已，<a id="a-NL"></a>诸比丘闻佛所说，<a id="a-NM"></a>欢喜奉行。</p>
  <p id="aNN">如是我闻：<a id="a-NO"></a>一时，<a id="a-NP"></a>佛住王舍城迦兰陀竹园。<a id="a-NQ"></a>尊者摩诃迦葉、<a id="a-NR"></a>尊者阿难住耆阇崛山。</p>
  <p id="aNS">时，<a id="a-NT"></a>尊者阿难诣尊者摩诃迦葉所，<a id="a-NU"></a>语尊者摩诃迦葉言：<a id="a-NV"></a>“今可共出耆阇崛山，<a id="a-NW"></a>入王舍城乞食。<a id="a-NX"></a>”</p>
  <p id="aNY">尊者摩诃迦葉默然而许。<a id="a-NZ"></a>时，<a id="a-Na"></a>尊者摩诃迦葉、<a id="a-Nb"></a>尊者阿难著衣持钵，<a id="a-Nc"></a>入王舍城乞食。<a id="a-Nd"></a>尊者阿难语尊者摩诃迦葉：<a id="a-Ne"></a>“日时太早，<a id="a-Nf"></a>可共暂过比丘尼精舍。<a id="a-Ng"></a>”即便往过。</p>
  <p id="aNh">时，<a id="a-Ni"></a>诸比丘尼遥见尊者摩诃迦葉、<a id="a-Nj"></a>尊者阿难从远而来，<a id="a-Nk"></a>疾敷床座，<a id="a-Nl"></a>请令就坐。<a id="a-Nm"></a>时，<a id="a-Nn"></a>诸比丘尼礼尊者摩诃迦葉、<a id="a-No"></a>阿难足已，<a id="a-Np"></a>退坐一面。</p>
  <p id="aNq">尊者摩诃迦葉为诸比丘尼种种说法，<a id="a-Nr"></a>示教照喜。<a id="a-Ns"></a>示教照喜已，<a id="a-Nt"></a>时，<a id="a-Nu"></a>偷罗难陀比丘尼不喜悦，<a id="a-Nv"></a>说如是恶言：<a id="a-Nw"></a>“云何，<a id="a-Nx"></a>阿梨摩诃迦葉于阿梨阿难鞞提诃牟尼前为比丘尼说法？<a id="a-Ny"></a>譬如贩针儿于针师家卖；<a id="a-Nz"></a>阿梨摩诃迦葉亦复如是，<a id="a-O0"></a>于阿梨阿难鞞提诃牟尼前为诸比丘尼说法。<a id="a-O1"></a>”</p>
  <p id="aO2">尊者摩诃迦葉闻偷罗难陀比丘尼心不喜悦，<a id="a-O3"></a>口说恶言，<a id="a-O4"></a>闻已，<a id="a-O5"></a>语尊者阿难：<a id="a-O6"></a>“汝看！<a id="a-O7"></a>是偷罗难陀比丘尼心不喜悦，<a id="a-O8"></a>口说恶言。<a id="a-O9"></a>云何，<a id="a-OA"></a>阿难，<a id="a-OB"></a>我是贩针儿，<a id="a-OC"></a>汝是针师，<a id="a-OD"></a>于汝前卖耶？<a id="a-OE"></a>”</p>
  <p id="aOF">尊者阿难语尊者摩诃迦葉：<a id="a-OG"></a>“且止！<a id="a-OH"></a>当忍！<a id="a-OI"></a>此愚痴老妪，<a id="a-OJ"></a>智慧薄少，<a id="a-OK"></a>不曾修习故。<a id="a-OL"></a>”</p>
  <p id="aOM">“阿难，<a id="a-ON"></a>汝岂不闻世尊、<a id="a-OO"></a>如来、<a id="a-OP"></a>应、<a id="a-OQ"></a>等正觉所知见，<a id="a-OR"></a>于大众中说月譬经，<a id="a-OS"></a>教诫教授：<a id="a-OT"></a>‘比丘，<a id="a-OU"></a>当如月譬住，<a id="a-OV"></a>常如新学。<a id="a-OW"></a>’如是广说为说。<a id="a-OX"></a>阿难，<a id="a-OY"></a>如月譬住，<a id="a-OZ"></a>常如新学耶？<a id="a-Oa"></a>”</p>
  <p id="aOb">阿难答言：<a id="a-Oc"></a>“不也，<a id="a-Od"></a>尊者摩诃迦葉。<a id="a-Oe"></a>”</p>
  <p id="aOf">“阿难，<a id="a-Og"></a>汝闻世尊、<a id="a-Oh"></a>如来、<a id="a-Oi"></a>应、<a id="a-Oj"></a>等正觉所知所见说言：<a id="a-Ok"></a>‘比丘，<a id="a-Ol"></a>当如月譬住，<a id="a-Om"></a>常如新学，<a id="a-On"></a>其唯摩诃迦葉比丘’？<a id="a-Oo"></a>”</p>
  <p id="aOp">阿难答言：<a id="a-Oq"></a>“如是，<a id="a-Or"></a>尊者摩诃迦葉。<a id="a-Os"></a>”</p>
  <p id="aOt">“阿难，<a id="a-Ou"></a>汝曾为世尊、<a id="a-Ov"></a>如来、<a id="a-Ow"></a>应、<a id="a-Ox"></a>等正觉所知所见，<a id="a-Oy"></a>于无量大众中请汝来坐耶？<a id="a-Oz"></a>又复世尊以同己广大之德称叹汝：<a id="a-P0"></a>‘阿难离欲、<a id="a-P1"></a>恶不善法’，<a id="a-P2"></a>乃至漏尽通称叹？<a id="a-P3"></a>”</p>
  <p id="aP4">答言：<a id="a-P5"></a>“不也，<a id="a-P6"></a>尊者摩诃迦葉。<a id="a-P7"></a>”</p>
  <p id="aP8">“如是，<a id="a-P9"></a>阿难，<a id="a-PA"></a>世尊、<a id="a-PB"></a>如来、<a id="a-PC"></a>应、<a id="a-PD"></a>等正觉于无量大众中，<a id="a-PE"></a>口自说言：<a id="a-PF"></a>‘善来摩诃迦葉，<a id="a-PG"></a>请汝半座。<a id="a-PH"></a>’复于大众中以同已广大功德，<a id="a-PI"></a>离欲、<a id="a-PJ"></a>恶不善法，<a id="a-PK"></a>乃至漏尽通，<a id="a-PL"></a>称叹摩诃迦葉耶？<a id="a-PM"></a>”</p>
  <p id="aPN">阿难答言：<a id="a-PO"></a>“如是，<a id="a-PP"></a>尊者摩诃迦葉。<a id="a-PQ"></a>”</p>
  <p id="aPR">时，<a id="a-PS"></a>摩诃迦葉于比丘尼众中师子吼已而去。</p>
  <p id="aPT">如是我闻：<a id="a-PU"></a>一时，<a id="a-PV"></a>尊者摩诃迦葉、<a id="a-PW"></a>尊者阿难住王舍城耆阇崛山中，<a id="a-PX"></a>世尊涅槃未久。<a id="a-PY"></a>时，<a id="a-PZ"></a>世饥馑，<a id="a-Pa"></a>乞食难得。</p>
  <p id="aPb">时，<a id="a-Pc"></a>尊者阿难与众多年少比丘俱，<a id="a-Pd"></a>不能善摄诸根，<a id="a-Pe"></a>食不知量，<a id="a-Pf"></a>不能初夜、<a id="a-Pg"></a>后夜精勤禅思，<a id="a-Ph"></a>乐著睡眠，<a id="a-Pi"></a>常求世利。<a id="a-Pj"></a>人间游行至南天竺，<a id="a-Pk"></a>有三十年少弟子舍戒还俗，<a id="a-Pl"></a>余多童子。<a id="a-Pm"></a>时，<a id="a-Pn"></a>尊者阿难于南山国土游行，<a id="a-Po"></a>以少徒众还王舍城。<a id="a-Pp"></a>时，<a id="a-Pq"></a>尊者阿难举衣钵，<a id="a-Pr"></a>洗足已，<a id="a-Ps"></a>至尊者摩诃迦葉所，<a id="a-Pt"></a>稽首礼足，<a id="a-Pu"></a>退坐一面。</p>
  <p id="aPv">时，<a id="a-Pw"></a>尊者摩诃迦葉问尊者阿难：<a id="a-Px"></a>“汝从何来？<a id="a-Py"></a>徒众鲜少？<a id="a-Pz"></a>”</p>
  <p id="aQ0">阿难答言：<a id="a-Q1"></a>“从南山国土人间游行，<a id="a-Q2"></a>年少比丘三十人舍戒还俗，<a id="a-Q3"></a>徒众损减，<a id="a-Q4"></a>又今在者多是童子。<a id="a-Q5"></a>”</p>
  <p id="aQ6">尊者摩诃迦葉语阿难言：<a id="a-Q7"></a>“有几福利，<a id="a-Q8"></a>如来、<a id="a-Q9"></a>应、<a id="a-QA"></a>等正觉所知所见，<a id="a-QB"></a>听三人以上制群食戒？<a id="a-QC"></a>”</p>
  <p id="aQD">阿难答言：<a id="a-QE"></a>“为二事故。<a id="a-QF"></a>何等为二？<a id="a-QG"></a>一者、<a id="a-QH"></a>为贫小家；<a id="a-QI"></a>二者、<a id="a-QJ"></a>多诸恶人以为伴党，<a id="a-QK"></a>相破坏故，<a id="a-QL"></a>莫令恶人于僧中住而受众名，<a id="a-QM"></a>映障大众，<a id="a-QN"></a>别为二部，<a id="a-QO"></a>互相嫌诤。<a id="a-QP"></a>”</p>
  <p id="aQQ">尊者迦葉语阿难言：<a id="a-QR"></a>“汝知此义，<a id="a-QS"></a>如何于饥馑时，<a id="a-QT"></a>与众多年少弟子南山国土游行，<a id="a-QU"></a>令三十人舍戒还俗，<a id="a-QV"></a>徒众损减，<a id="a-QW"></a>余者多是童子？<a id="a-QX"></a>如阿难，<a id="a-QY"></a>汝徒众消减，<a id="a-QZ"></a>汝是童子，<a id="a-Qa"></a>不知筹量。<a id="a-Qb"></a>”</p>
  <p id="aQc">阿难答言：<a id="a-Qd"></a>“云何，<a id="a-Qe"></a>尊者摩诃迦葉，<a id="a-Qf"></a>我已头发二色，<a id="a-Qg"></a>犹言童子？<a id="a-Qh"></a>”</p>
  <p id="aQi">尊者摩诃迦葉言：<a id="a-Qj"></a>“汝于饥馑世，<a id="a-Qk"></a>与诸年少弟子人间游行，<a id="a-Ql"></a>致令三十弟子舍戒还俗，<a id="a-Qm"></a>其余在者复是童子。<a id="a-Qn"></a>徒众消减，<a id="a-Qo"></a>不知筹量，<a id="a-Qp"></a>而言宿士众坏，<a id="a-Qq"></a>阿难，<a id="a-Qr"></a>众极坏，<a id="a-Qs"></a>阿难，<a id="a-Qt"></a>汝是童子，<a id="a-Qu"></a>不筹量故。<a id="a-Qv"></a>”</p>
  <p id="aQw">时，<a id="a-Qx"></a>低舍比丘尼闻尊者摩诃迦葉以童子责尊者阿难毗提诃牟尼，<a id="a-Qy"></a>闻已不欢喜，<a id="a-Qz"></a>作是恶言：<a id="a-R0"></a>“云何，<a id="a-R1"></a>阿梨摩诃迦葉本外道门，<a id="a-R2"></a>而以童子呵责阿梨阿难毗提诃牟尼，<a id="a-R3"></a>令童子名流行？<a id="a-R4"></a>”</p>
  <p id="aR5">尊者摩诃迦葉以天耳闻低舍比丘尼心不欢喜，<a id="a-R6"></a>口出恶言，<a id="a-R7"></a>闻已，<a id="a-R8"></a>语尊者阿难：<a id="a-R9"></a>“汝看！<a id="a-RA"></a>是低舍比丘尼心不欢喜，<a id="a-RB"></a>口说恶语，<a id="a-RC"></a>言：<a id="a-RD"></a>‘摩诃迦葉本门外道，<a id="a-RE"></a>而责阿梨阿难毗提诃牟尼，<a id="a-RF"></a>令童子名流行。<a id="a-RG"></a>’”</p>
  <p id="aRH">尊者阿难答言：<a id="a-RI"></a>“且止！<a id="a-RJ"></a>尊者摩诃迦葉。<a id="a-RK"></a>忍之！<a id="a-RL"></a>尊者摩诃迦葉。<a id="a-RM"></a>此愚痴老妪无自性智。<a id="a-RN"></a>”</p>
  <p id="aRO">尊者摩诃迦葉语阿难言：<a id="a-RP"></a>“我自出家，<a id="a-RQ"></a>都不知有异师，<a id="a-RR"></a>唯如来、<a id="a-RS"></a>应、<a id="a-RT"></a>等正觉。<a id="a-RU"></a>我未出家时，<a id="a-RV"></a>常念生、<a id="a-RW"></a>老、<a id="a-RX"></a>病、<a id="a-RY"></a>死、<a id="a-RZ"></a>忧、<a id="a-Ra"></a>悲、<a id="a-Rb"></a>恼苦，<a id="a-Rc"></a>知在家荒务，<a id="a-Rd"></a>多诸烦恼，<a id="a-Re"></a>出家空闲，<a id="a-Rf"></a>难可俗人处于非家，<a id="a-Rg"></a>一向鲜洁，<a id="a-Rh"></a>尽其形寿，<a id="a-Ri"></a>纯一满净，<a id="a-Rj"></a>梵行清白。<a id="a-Rk"></a>当剃须发，<a id="a-Rl"></a>著袈裟衣，<a id="a-Rm"></a>正信、<a id="a-Rn"></a>非家、<a id="a-Ro"></a>出家学道，<a id="a-Rp"></a>以百千金贵价之衣，<a id="a-Rq"></a>段段割截为僧伽梨，<a id="a-Rr"></a>若世间阿罗汉者，<a id="a-Rs"></a>闻从出家。</p>
  <p id="aRt">“我出家已，<a id="a-Ru"></a>于王舍城那罗聚落中间多子塔所，<a id="a-Rv"></a>遇值世尊正身端坐，<a id="a-Rw"></a>相好奇特，<a id="a-Rx"></a>诸根寂静，<a id="a-Ry"></a>第一息灭，<a id="a-Rz"></a>犹如金山。<a id="a-S0"></a>我时见已，<a id="a-S1"></a>作是念：<a id="a-S2"></a>‘此是我师！<a id="a-S3"></a>此是世尊！<a id="a-S4"></a>此是罗汉！<a id="a-S5"></a>此是等正觉！<a id="a-S6"></a>’我时一心合掌敬礼，<a id="a-S7"></a>白佛言：<a id="a-S8"></a>‘是我大师！<a id="a-S9"></a>我是弟子。<a id="a-SA"></a>’佛告我言：<a id="a-SB"></a>‘如是，<a id="a-SC"></a>迦葉，<a id="a-SD"></a>我是汝师，<a id="a-SE"></a>汝是弟子。<a id="a-SF"></a>迦葉，<a id="a-SG"></a>汝今成就如是真实净心所恭敬者。<a id="a-SH"></a>不知言知，<a id="a-SI"></a>不见言见，<a id="a-SJ"></a>实非罗汉而言罗汉，<a id="a-SK"></a>非等正觉言等正觉者，<a id="a-SL"></a>应当自然身碎七分。<a id="a-SM"></a>迦葉，<a id="a-SN"></a>我今知故言知，<a id="a-SO"></a>见故言见，<a id="a-SP"></a>真阿罗汉言阿罗汉，<a id="a-SQ"></a>真等正觉言等正觉。<a id="a-SR"></a>迦葉，<a id="a-SS"></a>我今有因缘故，<a id="a-ST"></a>为声闻说法，<a id="a-SU"></a>非无因缘故；<a id="a-SV"></a>依，<a id="a-SW"></a>非无依；<a id="a-SX"></a>有神力，<a id="a-SY"></a>非无神力。<a id="a-SZ"></a>是故，<a id="a-Sa"></a>迦葉，<a id="a-Sb"></a>若欲闻法，<a id="a-Sc"></a>应如是学。<a id="a-Sd"></a>若欲闻法，<a id="a-Se"></a>以义饶益，<a id="a-Sf"></a>当一其心，<a id="a-Sg"></a>恭敬尊重，<a id="a-Sh"></a>专心侧听，<a id="a-Si"></a>而作是念：<a id="a-Sj"></a>“我当正观五阴生灭，<a id="a-Sk"></a>六触入处集起、<a id="a-Sl"></a>灭没，<a id="a-Sm"></a>于四念处正念乐住，<a id="a-Sn"></a>修七觉分、<a id="a-So"></a>八解脱，<a id="a-Sp"></a>身作证，<a id="a-Sq"></a>常念其身，<a id="a-Sr"></a>未尝断绝，<a id="a-Ss"></a>离无惭愧，<a id="a-St"></a>于大师所及大德梵行常住惭愧。<a id="a-Su"></a>”如是应当学！<a id="a-Sv"></a>’</p>
  <p id="aSw">“尔时，<a id="a-Sx"></a>世尊为我说法，<a id="a-Sy"></a>示教照喜；<a id="a-Sz"></a>示教照喜已，<a id="a-T0"></a>从座起去。<a id="a-T1"></a>我亦随去，<a id="a-T2"></a>向于住处。<a id="a-T3"></a>我以百千价值衣割截僧伽梨，<a id="a-T4"></a>四摄为座。<a id="a-T5"></a>尔时，<a id="a-T6"></a>世尊知我至心，<a id="a-T7"></a>处处下道，<a id="a-T8"></a>我即敷衣，<a id="a-T9"></a>以为坐具，<a id="a-TA"></a>请佛令坐。<a id="a-TB"></a>世尊即坐，<a id="a-TC"></a>以手摩衣，<a id="a-TD"></a>叹言：<a id="a-TE"></a>‘迦葉，<a id="a-TF"></a>此衣轻细，<a id="a-TG"></a>此衣柔软。<a id="a-TH"></a>’我时白言：<a id="a-TI"></a>‘如是，<a id="a-TJ"></a>世尊，<a id="a-TK"></a>此衣轻细，<a id="a-TL"></a>此衣柔软，<a id="a-TM"></a>惟愿世尊受我此衣！<a id="a-TN"></a>’佛告迦葉：<a id="a-TO"></a>‘汝当受我粪扫衣，<a id="a-TP"></a>我当受汝僧伽梨。<a id="a-TQ"></a>’佛即自手授我粪扫纳衣，<a id="a-TR"></a>我即奉佛僧伽梨，<a id="a-TS"></a>如是渐渐教授，<a id="a-TT"></a>我八日之中，<a id="a-TU"></a>以学法受于乞食，<a id="a-TV"></a>至第九日，<a id="a-TW"></a>超于无学。</p>
  <p id="aTX">“阿难，<a id="a-TY"></a>若有正问：<a id="a-TZ"></a>‘谁是世尊法子，<a id="a-Ta"></a>从佛口生、<a id="a-Tb"></a>从法化生，<a id="a-Tc"></a>付以法财，<a id="a-Td"></a>诸禅、<a id="a-Te"></a>解脱、<a id="a-Tf"></a>三昧、<a id="a-Tg"></a>正受？<a id="a-Th"></a>’应答我是，<a id="a-Ti"></a>是则正说。<a id="a-Tj"></a>譬如转轮圣王第一长子，<a id="a-Tk"></a>当以灌顶，<a id="a-Tl"></a>住于王位，<a id="a-Tm"></a>受王五欲，<a id="a-Tn"></a>不苦方便自然而得；<a id="a-To"></a>我亦如是，<a id="a-Tp"></a>为佛法子，<a id="a-Tq"></a>从佛口生、<a id="a-Tr"></a>从法化生，<a id="a-Ts"></a>得法余财法，<a id="a-Tt"></a>禅、<a id="a-Tu"></a>解脱、<a id="a-Tv"></a>三昧、<a id="a-Tw"></a>正受，<a id="a-Tx"></a>不苦方便自然而得。<a id="a-Ty"></a>譬如转轮圣王宝象，<a id="a-Tz"></a>高七八肘，<a id="a-U0"></a>一多罗叶能映障者；<a id="a-U1"></a>如是我所成就六神通智，<a id="a-U2"></a>则可映障。<a id="a-U3"></a>若有于神通境界智证有疑惑者，<a id="a-U4"></a>我悉能为分别记说；<a id="a-U5"></a>天耳、<a id="a-U6"></a>他心通、<a id="a-U7"></a>宿命智、<a id="a-U8"></a>生死智，<a id="a-U9"></a>漏尽作证智通有疑惑者，<a id="a-UA"></a>我悉能为分别记说，<a id="a-UB"></a>令得决定。<a id="a-UC"></a>”</p>
  <p id="aUD">尊者阿难语尊者摩诃迦葉：<a id="a-UE"></a>“如是！<a id="a-UF"></a>如是！<a id="a-UG"></a>摩诃迦葉，<a id="a-UH"></a>如转轮圣王宝象，<a id="a-UI"></a>高七八肘，<a id="a-UJ"></a>欲以一多罗叶能映障者；<a id="a-UK"></a>如是，<a id="a-UL"></a>尊者摩诃迦葉六神通智则可映障。<a id="a-UM"></a>若有于神通境界作证智，<a id="a-UN"></a>乃至漏尽作证智有疑惑者，<a id="a-UO"></a>尊者摩诃迦葉能为记说，<a id="a-UP"></a>令其决定。<a id="a-UQ"></a>我于长夜敬信尊重尊者摩诃迦葉，<a id="a-UR"></a>以有如是大德神力故。<a id="a-US"></a>”</p>
  <p id="aUT">尊者摩诃迦葉说是语时，<a id="a-UU"></a>尊者阿难闻其所说，<a id="a-UV"></a>欢喜受持！</p>
 </body>
</html>