<!doctype html>
<html id="z3IBUC9YS" data-ver="1809">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第六</h1>
  <p id="a2">如是我闻：<a id="a-3"></a>一时，<a id="a-4"></a>佛住摩拘罗山。</p>
  <p id="a5">时，<a id="a-6"></a>有侍者比丘名曰罗陀，<a id="a-7"></a>晡时从禅觉，<a id="a-8"></a>往诣佛所，<a id="a-9"></a>礼佛足，<a id="a-A"></a>退坐一面，<a id="a-B"></a>白佛言：<a id="a-C"></a>“如世尊说有流，<a id="a-D"></a>云何名有流？<a id="a-E"></a>云何名有流灭？<a id="a-F"></a>”</p>
  <p id="aG">佛告罗陀：<a id="a-H"></a>“善哉所问！<a id="a-I"></a>当为汝说。<a id="a-J"></a>所谓有流者，<a id="a-K"></a>愚痴无闻凡夫于色集、<a id="a-L"></a>色灭、<a id="a-M"></a>色味、<a id="a-N"></a>色患、<a id="a-O"></a>色离不如实知；<a id="a-P"></a>不如实知故，<a id="a-Q"></a>于色爱乐、<a id="a-R"></a>赞叹、<a id="a-S"></a>摄受、<a id="a-T"></a>染著。<a id="a-U"></a>缘爱乐色故取，<a id="a-V"></a>缘取故有，<a id="a-W"></a>缘有故生，<a id="a-X"></a>缘生故老、<a id="a-Y"></a>病、<a id="a-Z"></a>死、<a id="a-a"></a>忧、<a id="a-b"></a>悲、<a id="a-c"></a>恼苦增，<a id="a-d"></a>如是纯大苦聚斯集起。<a id="a-e"></a>受、<a id="a-f"></a>想、<a id="a-g"></a>行、<a id="a-h"></a>识亦复如是，<a id="a-i"></a>是名有流。</p>
  <p id="aj">“多闻圣弟子于色集、<a id="a-k"></a>色灭、<a id="a-l"></a>色味、<a id="a-m"></a>色患、<a id="a-n"></a>色离如实知；<a id="a-o"></a>如实如故，<a id="a-p"></a>于彼色不起爱乐、<a id="a-q"></a>赞叹、<a id="a-r"></a>摄受、<a id="a-s"></a>染著；<a id="a-t"></a>不爱乐、<a id="a-u"></a>赞叹、<a id="a-v"></a>摄受、<a id="a-w"></a>染著故，<a id="a-x"></a>色爱则灭，<a id="a-y"></a>爱灭则取灭，<a id="a-z"></a>取灭则有灭，<a id="a-10"></a>有灭则生灭，<a id="a-11"></a>生灭则老、<a id="a-12"></a>病、<a id="a-13"></a>死、<a id="a-14"></a>忧、<a id="a-15"></a>悲、<a id="a-16"></a>苦恼灭，<a id="a-17"></a>如是纯大苦聚灭。<a id="a-18"></a>受、<a id="a-19"></a>想、<a id="a-1A"></a>行、<a id="a-1B"></a>识亦复如是，<a id="a-1C"></a>是名如来所说有流、<a id="a-1D"></a>有流灭。<a id="a-1E"></a>”</p>
  <p id="a1F">佛说此经已，<a id="a-1G"></a>罗陀比丘闻佛所说，<a id="a-1H"></a>欢喜奉行。</p>
  <p id="a1I">如是我闻：<a id="a-1J"></a>一时，<a id="a-1K"></a>佛住摩拘罗山。</p>
  <p id="a1L">时，<a id="a-1M"></a>有侍者比丘名罗陀，<a id="a-1N"></a>晡时从禅觉，<a id="a-1O"></a>往诣佛所，<a id="a-1P"></a>礼佛足，<a id="a-1Q"></a>退坐一面，<a id="a-1R"></a>白佛言：<a id="a-1S"></a>“世尊，<a id="a-1T"></a>如世尊说色断知，<a id="a-1U"></a>受、<a id="a-1V"></a>想、<a id="a-1W"></a>行、<a id="a-1X"></a>识断知。<a id="a-1Y"></a>世尊，<a id="a-1Z"></a>云何色断知，<a id="a-1a"></a>受、<a id="a-1b"></a>想、<a id="a-1c"></a>行、<a id="a-1d"></a>识断知？<a id="a-1e"></a>”</p>
  <p id="a1f">佛告罗陀：<a id="a-1g"></a>“善哉所问！<a id="a-1h"></a>当为汝说。<a id="a-1i"></a>于色忧、<a id="a-1j"></a>悲、<a id="a-1k"></a>苦恼尽，<a id="a-1l"></a>离欲、<a id="a-1m"></a>灭、<a id="a-1n"></a>息没，<a id="a-1o"></a>是名色断知；<a id="a-1p"></a>于受、<a id="a-1q"></a>想、<a id="a-1r"></a>行、<a id="a-1s"></a>识，<a id="a-1t"></a>忧、<a id="a-1u"></a>悲、<a id="a-1v"></a>恼苦尽，<a id="a-1w"></a>离欲、<a id="a-1x"></a>灭、<a id="a-1y"></a>息没，<a id="a-1z"></a>是名受、<a id="a-20"></a>想、<a id="a-21"></a>行、<a id="a-22"></a>识断知。<a id="a-23"></a>”</p>
  <p id="a24">佛说此经已，<a id="a-25"></a>罗陀比丘闻佛所说，<a id="a-26"></a>欢喜奉行。</p>
  <p id="a27">如是我闻：<a id="a-28"></a>一时，<a id="a-29"></a>佛住在摩拘罗山。<a id="a-2A"></a>时，<a id="a-2B"></a>有侍者比丘名曰罗陀。</p>
  <p id="a2C">时，<a id="a-2D"></a>有众多外道出家诣尊者罗陀所，<a id="a-2E"></a>共相问讯已，<a id="a-2F"></a>退坐一面，<a id="a-2G"></a>问尊者罗陀言：<a id="a-2H"></a>“汝何故于沙门瞿昙所出家修梵行？<a id="a-2I"></a>”</p>
  <p id="a2J">尊者罗陀答言：<a id="a-2K"></a>“我为断苦故，<a id="a-2L"></a>于世尊所出家修梵行。<a id="a-2M"></a>”</p>
  <p id="a2N">复问：<a id="a-2O"></a>“汝为断何等苦故，<a id="a-2P"></a>于沙门瞿昙所出家修梵行？<a id="a-2Q"></a>”</p>
  <p id="a2R">罗陀答言：<a id="a-2S"></a>“为断色苦故，<a id="a-2T"></a>于世尊所出家修梵行；<a id="a-2U"></a>断受、<a id="a-2V"></a>想、<a id="a-2W"></a>行、<a id="a-2X"></a>识苦故，<a id="a-2Y"></a>于世尊所出家修梵行。<a id="a-2Z"></a>”</p>
  <p id="a2a">时，<a id="a-2b"></a>诸外道出家闻尊者罗陀所说，<a id="a-2c"></a>心不喜，<a id="a-2d"></a>从座起，<a id="a-2e"></a>呵骂而去。</p>
  <p id="a2f">尔时，<a id="a-2g"></a>尊者罗陀知诸外道出家去已，<a id="a-2h"></a>作是念：<a id="a-2i"></a>“我向如是说，<a id="a-2j"></a>将不毁谤世尊耶？<a id="a-2k"></a>如说说耶？<a id="a-2l"></a>如法说、<a id="a-2m"></a>法次法说耶？<a id="a-2n"></a>将不为他难问诘责堕负处耶？<a id="a-2o"></a>”</p>
  <p id="a2p">尔时，<a id="a-2q"></a>尊者罗陀晡时从禅觉，<a id="a-2r"></a>往诣佛所，<a id="a-2s"></a>稽首佛足，<a id="a-2t"></a>却住一面，<a id="a-2u"></a>以其上事具白佛言：<a id="a-2v"></a>“世尊，<a id="a-2w"></a>我向所说，<a id="a-2x"></a>得无过耶？<a id="a-2y"></a>将不毁谤世尊耶？<a id="a-2z"></a>不为他人难问诘责堕负处耶？<a id="a-30"></a>如说说耶？<a id="a-31"></a>如法说、<a id="a-32"></a>法次法说耶？<a id="a-33"></a>”</p>
  <p id="a34">佛告罗陀：<a id="a-35"></a>“汝成实说，<a id="a-36"></a>不毁如来，<a id="a-37"></a>如说说、<a id="a-38"></a>如法说、<a id="a-39"></a>法次法说。<a id="a-3A"></a>所以者何？<a id="a-3B"></a>罗陀，<a id="a-3C"></a>色苦，<a id="a-3D"></a>为断彼苦故，<a id="a-3E"></a>出家修梵行；<a id="a-3F"></a>受、<a id="a-3G"></a>想、<a id="a-3H"></a>行、<a id="a-3I"></a>识苦，<a id="a-3J"></a>为断彼苦故，<a id="a-3K"></a>出家修梵行。<a id="a-3L"></a>”</p>
  <p id="a3M">佛说此经已，<a id="a-3N"></a>罗陀比丘闻佛所说，<a id="a-3O"></a>欢喜奉行。</p>
  <p id="a3P">如是我闻：<a id="a-3Q"></a>一时，<a id="a-3R"></a>佛住摩拘罗山。<a id="a-3S"></a>时，<a id="a-3T"></a>有侍者比丘名曰罗陀。</p>
  <p id="a3U">时，<a id="a-3V"></a>有众多外道出家至尊者罗陀所，<a id="a-3W"></a>共相问讯已，<a id="a-3X"></a>退坐一面，<a id="a-3Y"></a>问罗陀言：<a id="a-3Z"></a>“汝为何等故，<a id="a-3a"></a>于沙门瞿昙所出家修梵行？<a id="a-3b"></a>”</p>
  <p id="a3c">罗陀答言：<a id="a-3d"></a>“我为知苦故，<a id="a-3e"></a>于世尊所出家修梵行。<a id="a-3f"></a>”</p>
  <p id="a3g">时，<a id="a-3h"></a>诸外道闻罗陀所说，<a id="a-3i"></a>心不喜，<a id="a-3j"></a>从座起，<a id="a-3k"></a>呵骂而去。</p>
  <p id="a3l">尔时，<a id="a-3m"></a>罗陀晡时从禅觉，<a id="a-3n"></a>往诣佛所，<a id="a-3o"></a>稽首佛足，<a id="a-3p"></a>退坐一面，<a id="a-3q"></a>以其上事具白佛言：<a id="a-3r"></a>“世尊，<a id="a-3s"></a>我向所说，<a id="a-3t"></a>得无毁谤世尊耶？<a id="a-3u"></a>将不令他难问诘责堕负处耶？<a id="a-3v"></a>不如说说、<a id="a-3w"></a>非如法说、<a id="a-3x"></a>非法次法说耶？<a id="a-3y"></a>”</p>
  <p id="a3z">佛告罗陀：<a id="a-40"></a>“汝真实说，<a id="a-41"></a>不毁如来，<a id="a-42"></a>不令他人难问诘责堕负处也，<a id="a-43"></a>是如说说、<a id="a-44"></a>如法说、<a id="a-45"></a>法次法说。<a id="a-46"></a>所以者何？<a id="a-47"></a>色是苦，<a id="a-48"></a>为知彼苦故，<a id="a-49"></a>于如来所出家修梵行；<a id="a-4A"></a>受、<a id="a-4B"></a>想、<a id="a-4C"></a>行、<a id="a-4D"></a>识是苦，<a id="a-4E"></a>为知彼苦故，<a id="a-4F"></a>于如来所出家修梵行。<a id="a-4G"></a>”</p>
  <p id="a4H">佛说此经已，<a id="a-4I"></a>罗陀比丘闻佛所说，<a id="a-4J"></a>欢喜奉行。</p>
  <p id="a4K">如是我闻：<a id="a-4L"></a>一时，<a id="a-4M"></a>佛住摩拘罗山。<a id="a-4N"></a>时，<a id="a-4O"></a>有侍者比丘名曰罗陀。</p>
  <p id="a4P">时，<a id="a-4Q"></a>有众多外道出家至尊者罗陀所，<a id="a-4R"></a>共相问讯巳，<a id="a-4S"></a>退坐一面，<a id="a-4T"></a>问罗陀言：<a id="a-4U"></a>“汝为何等故，<a id="a-4V"></a>于沙门瞿昙所出家修梵行？<a id="a-4W"></a>”</p>
  <p id="a4X">罗陀答言：<a id="a-4Y"></a>“为于色忧、<a id="a-4Z"></a>悲、<a id="a-4a"></a>恼苦尽、<a id="a-4b"></a>离欲、<a id="a-4c"></a>灭、<a id="a-4d"></a>寂没故，<a id="a-4e"></a>于如来所出家修梵行；<a id="a-4f"></a>为于受、<a id="a-4g"></a>想、<a id="a-4h"></a>行、<a id="a-4i"></a>识，<a id="a-4j"></a>忧、<a id="a-4k"></a>悲、<a id="a-4l"></a>恼苦尽、<a id="a-4m"></a>离欲、<a id="a-4n"></a>灭、<a id="a-4o"></a>寂没故，<a id="a-4p"></a>于如来所出家修梵行。<a id="a-4q"></a>”</p>
  <p id="a4r">尔时，<a id="a-4s"></a>众多外道出家闻是已，<a id="a-4t"></a>心不喜，<a id="a-4u"></a>从座起，<a id="a-4v"></a>呵骂而去。</p>
  <p id="a4w">尔时，<a id="a-4x"></a>罗陀晡时从禅觉，<a id="a-4y"></a>往诣佛所，<a id="a-4z"></a>稽首礼足，<a id="a-50"></a>退坐一面，<a id="a-51"></a>以其上事具白佛言：<a id="a-52"></a>“世尊，<a id="a-53"></a>我得无谤世尊耶？<a id="a-54"></a>不令他人来难问诘责堕负处耶？<a id="a-55"></a>不如说说、<a id="a-56"></a>非如法说、<a id="a-57"></a>非法次法说耶？<a id="a-58"></a>”</p>
  <p id="a59">佛告罗陀：<a id="a-5A"></a>“汝真实说，<a id="a-5B"></a>不谤如来，<a id="a-5C"></a>不令他人难问诘责堕负处也，<a id="a-5D"></a>如说说、<a id="a-5E"></a>如法说、<a id="a-5F"></a>法次法说。<a id="a-5G"></a>所以者何？<a id="a-5H"></a>罗陀，<a id="a-5I"></a>色忧、<a id="a-5J"></a>悲、<a id="a-5K"></a>恼苦，<a id="a-5L"></a>为断彼故，<a id="a-5M"></a>于如来所出家修梵行；<a id="a-5N"></a>受、<a id="a-5O"></a>想、<a id="a-5P"></a>行、<a id="a-5Q"></a>识，<a id="a-5R"></a>忧、<a id="a-5S"></a>悲、<a id="a-5T"></a>恼苦，<a id="a-5U"></a>为断彼故，<a id="a-5V"></a>于如来所出家修梵行。<a id="a-5W"></a>”</p>
  <p id="a5X">佛说此经已，<a id="a-5Y"></a>罗陀比丘闻佛所说，<a id="a-5Z"></a>欢喜奉行。</p>
  <p id="a5a">如是我闻：<a id="a-5b"></a>一时，<a id="a-5c"></a>佛住摩拘罗山。<a id="a-5d"></a>时，<a id="a-5e"></a>有侍者比丘名曰罗陀。</p>
  <p id="a5f">时，<a id="a-5g"></a>有众多外道出家至罗陀所，<a id="a-5h"></a>共相问讯已，<a id="a-5i"></a>退坐一面，<a id="a-5j"></a>问罗陀言：<a id="a-5k"></a>“汝何故于沙门瞿昙所出家修梵行？<a id="a-5l"></a>”</p>
  <p id="a5m">罗陀答言：<a id="a-5n"></a>“于色见我、<a id="a-5o"></a>我所、<a id="a-5p"></a>我慢使系著，<a id="a-5q"></a>彼若尽、<a id="a-5r"></a>离欲、<a id="a-5s"></a>灭、<a id="a-5t"></a>寂没；<a id="a-5u"></a>于受、<a id="a-5v"></a>想、<a id="a-5w"></a>行、<a id="a-5x"></a>识，<a id="a-5y"></a>见我、<a id="a-5z"></a>我所、<a id="a-60"></a>我慢使系著，<a id="a-61"></a>彼若尽、<a id="a-62"></a>离欲、<a id="a-63"></a>灭、<a id="a-64"></a>寂没故，<a id="a-65"></a>于世尊所出家修梵行。<a id="a-66"></a>”</p>
  <p id="a67">诸外道出家闻是语，<a id="a-68"></a>心不喜，<a id="a-69"></a>从座起，<a id="a-6A"></a>呵骂而去。</p>
  <p id="a6B">罗陀比丘晡时从禅觉，<a id="a-6C"></a>往诣佛所，<a id="a-6D"></a>稽首礼足，<a id="a-6E"></a>退坐一面，<a id="a-6F"></a>以其上事具白佛言：<a id="a-6G"></a>“世尊，<a id="a-6H"></a>我之所说，<a id="a-6I"></a>得无毁谤世尊耶？<a id="a-6J"></a>不令他人难问诘责堕负处耶？<a id="a-6K"></a>不如说说、<a id="a-6L"></a>不如法说、<a id="a-6M"></a>非法次法说耶？<a id="a-6N"></a>”</p>
  <p id="a6O">佛告罗陀：<a id="a-6P"></a>“汝真实说，<a id="a-6Q"></a>不谤如来，<a id="a-6R"></a>不令他人难问诘责堕负处也，<a id="a-6S"></a>是如说说、<a id="a-6T"></a>如法说、<a id="a-6U"></a>法次法说。<a id="a-6V"></a>所以者何？<a id="a-6W"></a>于色见我、<a id="a-6X"></a>我所、<a id="a-6Y"></a>我慢使系著，<a id="a-6Z"></a>彼若尽、<a id="a-6a"></a>离欲、<a id="a-6b"></a>灭、<a id="a-6c"></a>寂没故；<a id="a-6d"></a>受、<a id="a-6e"></a>想、<a id="a-6f"></a>行、<a id="a-6g"></a>识，<a id="a-6h"></a>见我、<a id="a-6i"></a>我所、<a id="a-6j"></a>我慢使系著，<a id="a-6k"></a>彼若尽、<a id="a-6l"></a>离欲、<a id="a-6m"></a>灭、<a id="a-6n"></a>寂没故，<a id="a-6o"></a>于如来所出家修梵行。<a id="a-6p"></a>”</p>
  <p id="a6q">佛说此经已，<a id="a-6r"></a>罗陀比丘闻佛所说，<a id="a-6s"></a>欢喜奉行。</p>
  <p id="a6t">如是我闻：<a id="a-6u"></a>一时，<a id="a-6v"></a>佛住摩拘罗山。<a id="a-6w"></a>时，<a id="a-6x"></a>有侍者比丘名曰罗陀。</p>
  <p id="a6y">时，<a id="a-6z"></a>有众多外道出家至罗陀所，<a id="a-70"></a>共相问讯已，<a id="a-71"></a>退坐一面，<a id="a-72"></a>问罗陀言：<a id="a-73"></a>“汝何故于沙门瞿昙所出家修梵行？<a id="a-74"></a>”</p>
  <p id="a75">罗陀答言：<a id="a-76"></a>“于色有漏，<a id="a-77"></a>障礙、<a id="a-78"></a>热恼、<a id="a-79"></a>忧悲，<a id="a-7A"></a>彼若尽、<a id="a-7B"></a>离欲、<a id="a-7C"></a>灭、<a id="a-7D"></a>寂没；<a id="a-7E"></a>受、<a id="a-7F"></a>想、<a id="a-7G"></a>行、<a id="a-7H"></a>识有漏，<a id="a-7I"></a>障礙、<a id="a-7J"></a>热恼、<a id="a-7K"></a>忧悲，<a id="a-7L"></a>彼若尽、<a id="a-7M"></a>离欲、<a id="a-7N"></a>灭、<a id="a-7O"></a>寂没故，<a id="a-7P"></a>于如来所出家修梵行。<a id="a-7Q"></a>”</p>
  <p id="a7R">时，<a id="a-7S"></a>众多外道出家闻是已，<a id="a-7T"></a>心不喜，<a id="a-7U"></a>从座起，<a id="a-7V"></a>呵骂而去。</p>
  <p id="a7W">尔时，<a id="a-7X"></a>罗陀晡时从禅觉，<a id="a-7Y"></a>往诣佛所，<a id="a-7Z"></a>稽首佛足，<a id="a-7a"></a>退坐一面，<a id="a-7b"></a>以其上事具白佛言：<a id="a-7c"></a>“世尊，<a id="a-7d"></a>我之所说，<a id="a-7e"></a>将无谤世尊耶？<a id="a-7f"></a>不令他人难问诘责堕负处耶？<a id="a-7g"></a>不如说说、<a id="a-7h"></a>不如法说、<a id="a-7i"></a>非法次法说耶？<a id="a-7j"></a>”</p>
  <p id="a7k">佛告罗陀：<a id="a-7l"></a>“汝真实说，<a id="a-7m"></a>不谤如来。<a id="a-7n"></a>所以者何？<a id="a-7o"></a>色有漏，<a id="a-7p"></a>有障礙、<a id="a-7q"></a>热恼、<a id="a-7r"></a>忧悲，<a id="a-7s"></a>彼若尽、<a id="a-7t"></a>离欲、<a id="a-7u"></a>灭、<a id="a-7v"></a>寂没；<a id="a-7w"></a>受、<a id="a-7x"></a>想、<a id="a-7y"></a>行、<a id="a-7z"></a>识有漏，<a id="a-80"></a>障礙、<a id="a-81"></a>热恼、<a id="a-82"></a>忧悲，<a id="a-83"></a>彼若尽、<a id="a-84"></a>离欲、<a id="a-85"></a>灭、<a id="a-86"></a>寂没故，<a id="a-87"></a>于如来所出家修梵行。<a id="a-88"></a>”</p>
  <p id="a89">佛说此经已，<a id="a-8A"></a>罗陀比丘闻佛所说，<a id="a-8B"></a>欢喜奉行。</p>
  <p id="a8C">如是我闻：<a id="a-8D"></a>一时，<a id="a-8E"></a>佛住摩拘罗山。<a id="a-8F"></a>时，<a id="a-8G"></a>有侍者比丘名曰罗陀。</p>
  <p id="a8H">时，<a id="a-8I"></a>有外道出家至罗陀所，<a id="a-8J"></a>共相问讯已，<a id="a-8K"></a>退坐一面，<a id="a-8L"></a>问罗陀言：<a id="a-8M"></a>“汝何故于沙门瞿昙所出家修梵行？<a id="a-8N"></a>”</p>
  <p id="a8O">罗陀答言：<a id="a-8P"></a>“于色贪、<a id="a-8Q"></a>恚、<a id="a-8R"></a>痴，<a id="a-8S"></a>彼若尽、<a id="a-8T"></a>离欲、<a id="a-8U"></a>灭、<a id="a-8V"></a>寂没；<a id="a-8W"></a>于受、<a id="a-8X"></a>想、<a id="a-8Y"></a>行、<a id="a-8Z"></a>识，<a id="a-8a"></a>贪、<a id="a-8b"></a>恚、<a id="a-8c"></a>痴，<a id="a-8d"></a>彼若尽、<a id="a-8e"></a>离欲、<a id="a-8f"></a>灭、<a id="a-8g"></a>寂没，<a id="a-8h"></a>于如来所出家修梵行。<a id="a-8i"></a>”</p>
  <p id="a8j">诸外道闻是语已，<a id="a-8k"></a>心不喜，<a id="a-8l"></a>从座起，<a id="a-8m"></a>呵责而去。</p>
  <p id="a8n">罗陀比丘晡时从禅觉，<a id="a-8o"></a>往诣佛所，<a id="a-8p"></a>稽首佛足，<a id="a-8q"></a>退坐一面，<a id="a-8r"></a>以其上事具白佛言：<a id="a-8s"></a>“世尊，<a id="a-8t"></a>我之所说，<a id="a-8u"></a>将无谤世尊耶？<a id="a-8v"></a>不令他人难问诘责堕负处耶？<a id="a-8w"></a>不如说说、<a id="a-8x"></a>不如法说、<a id="a-8y"></a>非法次法说耶？<a id="a-8z"></a>”</p>
  <p id="a90">佛告罗陀：<a id="a-91"></a>“汝真实说，<a id="a-92"></a>不谤如来，<a id="a-93"></a>不令他人难问诘责堕负处也，<a id="a-94"></a>如说说、<a id="a-95"></a>如法说、<a id="a-96"></a>法次法说。<a id="a-97"></a>所以者何？<a id="a-98"></a>于色贪、<a id="a-99"></a>恚、<a id="a-9A"></a>痴，<a id="a-9B"></a>彼若尽、<a id="a-9C"></a>离欲、<a id="a-9D"></a>灭、<a id="a-9E"></a>寂没；<a id="a-9F"></a>于受、<a id="a-9G"></a>想、<a id="a-9H"></a>行、<a id="a-9I"></a>识，<a id="a-9J"></a>贪、<a id="a-9K"></a>恚、<a id="a-9L"></a>痴，<a id="a-9M"></a>彼若尽、<a id="a-9N"></a>离欲、<a id="a-9O"></a>灭、<a id="a-9P"></a>寂没故，<a id="a-9Q"></a>于如来所出家修梵行。<a id="a-9R"></a>”</p>
  <p id="a9S">佛说此经已，<a id="a-9T"></a>罗陀比丘闻佛所说，<a id="a-9U"></a>欢喜奉行。</p>
  <p id="a9V">如是我闻：<a id="a-9W"></a>一时，<a id="a-9X"></a>佛住摩拘罗山。<a id="a-9Y"></a>时，<a id="a-9Z"></a>有侍者比丘名曰罗陀。</p>
  <p id="a9a">时，<a id="a-9b"></a>有众多外道出家至罗陀所，<a id="a-9c"></a>共相问讯已，<a id="a-9d"></a>退坐一面，<a id="a-9e"></a>问罗陀言：<a id="a-9f"></a>“汝何故于沙门瞿昙所出家修梵行？<a id="a-9g"></a>”</p>
  <p id="a9h">罗陀答言：<a id="a-9i"></a>“于色欲、<a id="a-9j"></a>爱、<a id="a-9k"></a>喜，<a id="a-9l"></a>彼若尽、<a id="a-9m"></a>离欲、<a id="a-9n"></a>灭、<a id="a-9o"></a>寂没；<a id="a-9p"></a>于受、<a id="a-9q"></a>想、<a id="a-9r"></a>行、<a id="a-9s"></a>识，<a id="a-9t"></a>欲、<a id="a-9u"></a>爱、<a id="a-9v"></a>喜，<a id="a-9w"></a>彼若尽、<a id="a-9x"></a>离欲、<a id="a-9y"></a>灭、<a id="a-9z"></a>寂没故，<a id="a-A0"></a>于如来所出家修梵行。<a id="a-A1"></a>”</p>
  <p id="aA2">时，<a id="a-A3"></a>诸外道闻是语巳，<a id="a-A4"></a>心不喜，<a id="a-A5"></a>从座起，<a id="a-A6"></a>呵骂而去。</p>
  <p id="aA7">罗陀比丘晡时从禅觉，<a id="a-A8"></a>诣佛所，<a id="a-A9"></a>稽首佛足，<a id="a-AA"></a>退坐一面，<a id="a-AB"></a>以其上说具白佛言：<a id="a-AC"></a>“世尊，<a id="a-AD"></a>我之所说，<a id="a-AE"></a>不谤如来耶？<a id="a-AF"></a>不令他人难问诘责堕负处耶？<a id="a-AG"></a>不如说说、<a id="a-AH"></a>不如法说、<a id="a-AI"></a>非法次法说耶？<a id="a-AJ"></a>”</p>
  <p id="aAK">佛告罗陀：<a id="a-AL"></a>“汝真实说，<a id="a-AM"></a>不谤如来，<a id="a-AN"></a>不令他人难问呵责堕负处也，<a id="a-AO"></a>如说说、<a id="a-AP"></a>如法说、<a id="a-AQ"></a>如法次法说。<a id="a-AR"></a>所以者何？<a id="a-AS"></a>于色欲、<a id="a-AT"></a>爱、<a id="a-AU"></a>喜，<a id="a-AV"></a>彼若尽、<a id="a-AW"></a>离欲、<a id="a-AX"></a>灭、<a id="a-AY"></a>寂没；<a id="a-AZ"></a>于受、<a id="a-Aa"></a>想、<a id="a-Ab"></a>行、<a id="a-Ac"></a>识，<a id="a-Ad"></a>欲、<a id="a-Ae"></a>爱、<a id="a-Af"></a>喜，<a id="a-Ag"></a>彼若尽、<a id="a-Ah"></a>离欲、<a id="a-Ai"></a>灭、<a id="a-Aj"></a>寂没故，<a id="a-Ak"></a>于如来所出家修梵行。<a id="a-Al"></a>”</p>
  <p id="aAm">佛说此经已，<a id="a-An"></a>罗陀比丘闻佛所说，<a id="a-Ao"></a>欢喜奉行。</p>
  <p id="aAp">如是我闻：<a id="a-Aq"></a>一时，<a id="a-Ar"></a>佛住摩拘罗山。<a id="a-As"></a>时，<a id="a-At"></a>有侍者比丘名曰罗陀。</p>
  <p id="aAu">尔时，<a id="a-Av"></a>世尊告罗陀言：<a id="a-Aw"></a>“诸所有色，<a id="a-Ax"></a>若过去若未来若现在、<a id="a-Ay"></a>若内若外、<a id="a-Az"></a>若粗若细、<a id="a-B0"></a>若好若丑、<a id="a-B1"></a>若远若近，<a id="a-B2"></a>彼一切当观皆是魔所作；<a id="a-B3"></a>诸所有受、<a id="a-B4"></a>想、<a id="a-B5"></a>行、<a id="a-B6"></a>识，<a id="a-B7"></a>若过去若未来若现在、<a id="a-B8"></a>若内若外、<a id="a-B9"></a>若粗若细、<a id="a-BA"></a>若好若丑、<a id="a-BB"></a>若远若近，<a id="a-BC"></a>彼一切当观皆是魔所作。<a id="a-BD"></a>”</p>
  <p id="aBE">佛告罗陀：<a id="a-BF"></a>“色为常耶？<a id="a-BG"></a>为无常耶？<a id="a-BH"></a>”</p>
  <p id="aBI">答曰：<a id="a-BJ"></a>“无常，<a id="a-BK"></a>世尊。<a id="a-BL"></a>”</p>
  <p id="aBM">复问：<a id="a-BN"></a>“若无常者，<a id="a-BO"></a>是苦耶？<a id="a-BP"></a>”</p>
  <p id="aBQ">答曰：<a id="a-BR"></a>“是苦，<a id="a-BS"></a>世尊。<a id="a-BT"></a>”</p>
  <p id="aBU">“受、<a id="a-BV"></a>想、<a id="a-BW"></a>行、<a id="a-BX"></a>识亦复如是。<a id="a-BY"></a>”复问：<a id="a-BZ"></a>“罗陀，<a id="a-Ba"></a>若无常、<a id="a-Bb"></a>苦者是变易法，<a id="a-Bc"></a>多闻圣弟子宁于中见色是我、<a id="a-Bd"></a>异我、<a id="a-Be"></a>相在不？<a id="a-Bf"></a>”</p>
  <p id="aBg">答曰：<a id="a-Bh"></a>“不也，<a id="a-Bi"></a>世尊。<a id="a-Bj"></a>”</p>
  <p id="aBk">“受、<a id="a-Bl"></a>想、<a id="a-Bm"></a>行、<a id="a-Bn"></a>识亦复如是。<a id="a-Bo"></a>”佛告罗陀：<a id="a-Bp"></a>“若多闻圣弟子于此五受阴不见是我、<a id="a-Bq"></a>是我所故，<a id="a-Br"></a>于诸世间都无所取，<a id="a-Bs"></a>无所取故无所著，<a id="a-Bt"></a>无所著故自觉涅槃：<a id="a-Bu"></a>我生已尽，<a id="a-Bv"></a>梵行已立，<a id="a-Bw"></a>所作已作，<a id="a-Bx"></a>自知不受后有。<a id="a-By"></a>”</p>
  <p id="aBz">佛说此经已，<a id="a-C0"></a>罗陀比丘闻佛所说，<a id="a-C1"></a>欢喜奉行。</p>
  <p id="aC2">如是我闻：<a id="a-C3"></a>一时，<a id="a-C4"></a>佛住摩拘罗山。<a id="a-C5"></a>时，<a id="a-C6"></a>有侍者比丘名曰罗陀。</p>
  <p id="aC7">尔时，<a id="a-C8"></a>世尊告罗陀比丘言：<a id="a-C9"></a>“诸所有色，<a id="a-CA"></a>若过去若未来若现在、<a id="a-CB"></a>若内若外、<a id="a-CC"></a>若粗若细、<a id="a-CD"></a>若好若丑、<a id="a-CE"></a>若远若近，<a id="a-CF"></a>彼一切皆是死法；<a id="a-CG"></a>所有受、<a id="a-CH"></a>想、<a id="a-CI"></a>行、<a id="a-CJ"></a>识，<a id="a-CK"></a>若过去若未来若现在、<a id="a-CL"></a>若内若外、<a id="a-CM"></a>若粗若细、<a id="a-CN"></a>若好若丑、<a id="a-CO"></a>若远若近，<a id="a-CP"></a>彼一切皆是死法。<a id="a-CQ"></a>”</p>
  <p id="aCR">佛告罗陀：<a id="a-CS"></a>“色为常耶？<a id="a-CT"></a>为无常耶？<a id="a-CU"></a>”</p>
  <p id="aCV">答曰：<a id="a-CW"></a>“无常，<a id="a-CX"></a>世尊。<a id="a-CY"></a>”</p>
  <p id="aCZ">复问：<a id="a-Ca"></a>“若无常者是苦耶？<a id="a-Cb"></a>”</p>
  <p id="aCc">答曰：<a id="a-Cd"></a>“是苦，<a id="a-Ce"></a>世尊。<a id="a-Cf"></a>”</p>
  <p id="aCg">“受、<a id="a-Ch"></a>想、<a id="a-Ci"></a>行、<a id="a-Cj"></a>识，<a id="a-Ck"></a>为常、<a id="a-Cl"></a>为无常耶？<a id="a-Cm"></a>”</p>
  <p id="aCn">答曰：<a id="a-Co"></a>“无常，<a id="a-Cp"></a>世尊。<a id="a-Cq"></a>”</p>
  <p id="aCr">复问：<a id="a-Cs"></a>“若无常者是苦耶？<a id="a-Ct"></a>”</p>
  <p id="aCu">答曰：<a id="a-Cv"></a>“是苦，<a id="a-Cw"></a>世尊。<a id="a-Cx"></a>”</p>
  <p id="aCy">复问：<a id="a-Cz"></a>“若无常、<a id="a-D0"></a>苦者是变易法，<a id="a-D1"></a>多闻圣弟子宁于中见是我、<a id="a-D2"></a>异我、<a id="a-D3"></a>相在不？<a id="a-D4"></a>”</p>
  <p id="aD5">答曰：<a id="a-D6"></a>“不也，<a id="a-D7"></a>世尊。<a id="a-D8"></a>”</p>
  <p id="aD9">佛告罗陀：<a id="a-DA"></a>“若多闻圣弟子于此五受阴如实观察非我、<a id="a-DB"></a>非我所者，<a id="a-DC"></a>于诸世间都无所取，<a id="a-DD"></a>无所取者无所著，<a id="a-DE"></a>无所著故自觉涅槃：<a id="a-DF"></a>我生已尽，<a id="a-DG"></a>梵行已立，<a id="a-DH"></a>所作已作，<a id="a-DI"></a>自知不受后有。<a id="a-DJ"></a>”</p>
  <p id="aDK">佛说此经已，<a id="a-DL"></a>罗陀比丘闻佛所说，<a id="a-DM"></a>欢喜奉行。</p>
  <p id="aDN">如是我闻：<a id="a-DO"></a>一时，<a id="a-DP"></a>佛住摩拘罗山。</p>
  <p id="aDQ">时，<a id="a-DR"></a>有侍者比丘名曰罗陀，<a id="a-DS"></a>白佛言：<a id="a-DT"></a>“世尊，<a id="a-DU"></a>所谓众生者，<a id="a-DV"></a>云何名为众生？<a id="a-DW"></a>”</p>
  <p id="aDX">佛告罗陀：<a id="a-DY"></a>“于色染著缠绵，<a id="a-DZ"></a>名曰众生；<a id="a-Da"></a>于受、<a id="a-Db"></a>想、<a id="a-Dc"></a>行、<a id="a-Dd"></a>识染著缠绵，<a id="a-De"></a>名曰众生。<a id="a-Df"></a>”</p>
  <p id="aDg">佛告罗陀：<a id="a-Dh"></a>“我说于色境界当散坏消灭，<a id="a-Di"></a>于受、<a id="a-Dj"></a>想、<a id="a-Dk"></a>行、<a id="a-Dl"></a>识境界当散坏消灭，<a id="a-Dm"></a>断除爱欲，<a id="a-Dn"></a>爱尽则苦尽，<a id="a-Do"></a>苦尽者我说作苦边。<a id="a-Dp"></a>譬如聚落中诸小男小女嬉戏，<a id="a-Dq"></a>聚土作城郭宅舍，<a id="a-Dr"></a>心爱乐著，<a id="a-Ds"></a>爱未尽、<a id="a-Dt"></a>欲未尽、<a id="a-Du"></a>念未尽、<a id="a-Dv"></a>渴未尽，<a id="a-Dw"></a>心常爱乐、<a id="a-Dx"></a>守护，<a id="a-Dy"></a>言：<a id="a-Dz"></a>‘我城郭，<a id="a-E0"></a>我舍宅。<a id="a-E1"></a>’若于彼土聚爱尽、<a id="a-E2"></a>欲尽、<a id="a-E3"></a>念尽、<a id="a-E4"></a>渴尽，<a id="a-E5"></a>则以手拨足蹴，<a id="a-E6"></a>令其消散。<a id="a-E7"></a>如是，<a id="a-E8"></a>罗陀，<a id="a-E9"></a>于色散坏消灭爱尽，<a id="a-EA"></a>爱尽故苦尽，<a id="a-EB"></a>苦尽故我说作苦边。<a id="a-EC"></a>”</p>
  <p id="aED">佛说此经已，<a id="a-EE"></a>罗陀比丘闻佛所说，<a id="a-EF"></a>欢喜奉行。</p>
  <p id="aEG">如是我闻：<a id="a-EH"></a>一时，<a id="a-EI"></a>佛住摩拘罗山。</p>
  <p id="aEJ">时，<a id="a-EK"></a>有侍者比丘名曰罗陀，<a id="a-EL"></a>往诣佛所，<a id="a-EM"></a>稽首礼足，<a id="a-EN"></a>退坐一面，<a id="a-EO"></a>白佛言：<a id="a-EP"></a>“善哉！<a id="a-EQ"></a>世尊，<a id="a-ER"></a>为我略说法要。<a id="a-ES"></a>我闻法已，<a id="a-ET"></a>我当独一静处，<a id="a-EU"></a>专心思惟，<a id="a-EV"></a>不放逸住，<a id="a-EW"></a>所以族姓子剃除须发，<a id="a-EX"></a>身著染衣，<a id="a-EY"></a>正信、<a id="a-EZ"></a>非家、<a id="a-Ea"></a>出家学道，<a id="a-Eb"></a>增加精进，<a id="a-Ec"></a>修诸梵行，<a id="a-Ed"></a>见法自知作证：<a id="a-Ee"></a>我生已尽，<a id="a-Ef"></a>梵行已立，<a id="a-Eg"></a>所作已作，<a id="a-Eh"></a>自知不受后有。<a id="a-Ei"></a>”</p>
  <p id="aEj">尔时，<a id="a-Ek"></a>世尊告罗陀曰：<a id="a-El"></a>“善哉！<a id="a-Em"></a>罗陀，<a id="a-En"></a>能于佛前问如是义。<a id="a-Eo"></a>谛听！<a id="a-Ep"></a>善思！<a id="a-Eq"></a>当为汝说。<a id="a-Er"></a>罗陀，<a id="a-Es"></a>当知有身、<a id="a-Et"></a>有身集、<a id="a-Eu"></a>有身灭、<a id="a-Ev"></a>有身灭道迹。<a id="a-Ew"></a>何等为有身？<a id="a-Ex"></a>谓五受阴：<a id="a-Ey"></a>色受阴，<a id="a-Ez"></a>受、<a id="a-F0"></a>想、<a id="a-F1"></a>行、<a id="a-F2"></a>识受阴。<a id="a-F3"></a>云何有身集？<a id="a-F4"></a>谓当来有爱、<a id="a-F5"></a>贪、<a id="a-F6"></a>喜俱，<a id="a-F7"></a>于彼彼爱乐，<a id="a-F8"></a>是名有身集。<a id="a-F9"></a>云何有身灭？<a id="a-FA"></a>谓当有爱、<a id="a-FB"></a>喜、<a id="a-FC"></a>贪俱，<a id="a-FD"></a>彼彼爱乐，<a id="a-FE"></a>无余断舍、<a id="a-FF"></a>吐尽、<a id="a-FG"></a>离欲、<a id="a-FH"></a>寂没，<a id="a-FI"></a>是名有身尽。<a id="a-FJ"></a>云何有身灭道迹？<a id="a-FK"></a>谓八正道——正见、<a id="a-FL"></a>正志、<a id="a-FM"></a>正语、<a id="a-FN"></a>正业、<a id="a-FO"></a>正命、<a id="a-FP"></a>正方便、<a id="a-FQ"></a>正念、<a id="a-FR"></a>正定，<a id="a-FS"></a>是名有身灭道迹。<a id="a-FT"></a>有身当知，<a id="a-FU"></a>有身集当断，<a id="a-FV"></a>有身灭当证，<a id="a-FW"></a>有身灭道迹当修。<a id="a-FX"></a>罗陀，<a id="a-FY"></a>若多闻圣弟子于有身若知、<a id="a-FZ"></a>若断，<a id="a-Fa"></a>有身集若知、<a id="a-Fb"></a>若断，<a id="a-Fc"></a>有身灭若知、<a id="a-Fd"></a>若证，<a id="a-Fe"></a>有身灭道迹若知、<a id="a-Ff"></a>若修已，<a id="a-Fg"></a>罗陀，<a id="a-Fh"></a>名断爱、<a id="a-Fi"></a>离爱、<a id="a-Fj"></a>转结、<a id="a-Fk"></a>止慢无间等，<a id="a-Fl"></a>究竟苦边。<a id="a-Fm"></a>”</p>
  <p id="aFn">罗陀比丘闻佛所说，<a id="a-Fo"></a>欢喜奉行，<a id="a-Fp"></a>从座起，<a id="a-Fq"></a>作礼而去。<a id="a-Fr"></a>世尊如是教授已，<a id="a-Fs"></a>罗陀比丘独一静处，<a id="a-Ft"></a>专精思惟，<a id="a-Fu"></a>所以善男子剃除须发，<a id="a-Fv"></a>著染色衣，<a id="a-Fw"></a>正信、<a id="a-Fx"></a>非家、<a id="a-Fy"></a>出家学道，<a id="a-Fz"></a>增益精进，<a id="a-G0"></a>修诸梵行，<a id="a-G1"></a>见法自知作证：<a id="a-G2"></a>我生已尽，<a id="a-G3"></a>梵行已立，<a id="a-G4"></a>所作已作，<a id="a-G5"></a>自知不受后有，<a id="a-G6"></a>成阿罗汉，<a id="a-G7"></a>心善解脱。</p>
  <p id="aG8">佛说此经已，<a id="a-G9"></a>罗陀比丘闻佛所说，<a id="a-GA"></a>欢喜奉行。</p>
  <p id="aGB">如是我闻：<a id="a-GC"></a>一时，<a id="a-GD"></a>佛住摩拘罗山。<a id="a-GE"></a>时，<a id="a-GF"></a>有侍者比丘名曰罗陀。</p>
  <p id="aGG">尔时，<a id="a-GH"></a>世尊告罗陀比丘言：<a id="a-GI"></a>“比丘，<a id="a-GJ"></a>诸有色，<a id="a-GK"></a>若过去若未来若现在、<a id="a-GL"></a>若内若外、<a id="a-GM"></a>若粗若细、<a id="a-GN"></a>若好若丑、<a id="a-GO"></a>若远若近，<a id="a-GP"></a>彼一切当观皆是魔；<a id="a-GQ"></a>受、<a id="a-GR"></a>想、<a id="a-GS"></a>行、<a id="a-GT"></a>识，<a id="a-GU"></a>若过去若未来若现在、<a id="a-GV"></a>若内若外、<a id="a-GW"></a>若粗若细、<a id="a-GX"></a>若好若丑、<a id="a-GY"></a>若远若近，<a id="a-GZ"></a>彼一切当观皆是魔。<a id="a-Ga"></a>罗陀，<a id="a-Gb"></a>于意云何？<a id="a-Gc"></a>色为常耶？<a id="a-Gd"></a>为无常耶？<a id="a-Ge"></a>”</p>
  <p id="aGf">答曰：<a id="a-Gg"></a>“无常，<a id="a-Gh"></a>世尊。<a id="a-Gi"></a>”</p>
  <p id="aGj">“若无常者，<a id="a-Gk"></a>是苦耶？<a id="a-Gl"></a>”</p>
  <p id="aGm">答曰：<a id="a-Gn"></a>“是苦，<a id="a-Go"></a>世尊。<a id="a-Gp"></a>”</p>
  <p id="aGq">“若无常、<a id="a-Gr"></a>苦者是变易法，<a id="a-Gs"></a>多闻圣弟子宁于中见我不？<a id="a-Gt"></a>”</p>
  <p id="aGu">答曰：<a id="a-Gv"></a>“不也，<a id="a-Gw"></a>世尊。<a id="a-Gx"></a>”</p>
  <p id="aGy">“受、<a id="a-Gz"></a>想、<a id="a-H0"></a>行、<a id="a-H1"></a>识亦复如是。<a id="a-H2"></a>是故，<a id="a-H3"></a>罗陀，<a id="a-H4"></a>多闻圣弟子于色生厌，<a id="a-H5"></a>于受、<a id="a-H6"></a>想、<a id="a-H7"></a>行、<a id="a-H8"></a>识生厌，<a id="a-H9"></a>厌故不乐，<a id="a-HA"></a>不乐故解脱，<a id="a-HB"></a>解脱知见：<a id="a-HC"></a>我生已尽，<a id="a-HD"></a>梵行已立，<a id="a-HE"></a>所作已作，<a id="a-HF"></a>自知不受后有。<a id="a-HG"></a>”</p>
  <p id="aHH">佛说此经已，<a id="a-HI"></a>罗陀比丘闻佛所说，<a id="a-HJ"></a>欢喜奉行。</p>
  <p id="aHK">如是我闻：<a id="a-HL"></a>一时，<a id="a-HM"></a>佛住摩拘罗山。<a id="a-HN"></a>时，<a id="a-HO"></a>有侍者比丘名曰罗陀。</p>
  <p id="aHP">尔时，<a id="a-HQ"></a>世尊告罗陀比丘言：<a id="a-HR"></a>“诸所有色，<a id="a-HS"></a>若过去若未来若现在、<a id="a-HT"></a>若内若外、<a id="a-HU"></a>若粗若细、<a id="a-HV"></a>若好若丑、<a id="a-HW"></a>若远若近，<a id="a-HX"></a>彼一切皆是魔所作；<a id="a-HY"></a>受、<a id="a-HZ"></a>想、<a id="a-Ha"></a>行、<a id="a-Hb"></a>识亦复如是。<a id="a-Hc"></a>”</p>
  <p id="aHd">佛告罗陀：<a id="a-He"></a>“于意云何？<a id="a-Hf"></a>色是常耶？<a id="a-Hg"></a>为非常耶？<a id="a-Hh"></a>”</p>
  <p id="aHi">答曰：<a id="a-Hj"></a>“无常，<a id="a-Hk"></a>世尊。<a id="a-Hl"></a>”</p>
  <p id="aHm">复问：<a id="a-Hn"></a>“若无常者，<a id="a-Ho"></a>是苦耶？<a id="a-Hp"></a>”</p>
  <p id="aHq">答曰：<a id="a-Hr"></a>“是苦，<a id="a-Hs"></a>世尊。<a id="a-Ht"></a>”</p>
  <p id="aHu">复问：<a id="a-Hv"></a>“受、<a id="a-Hw"></a>想、<a id="a-Hx"></a>行、<a id="a-Hy"></a>识为是常耶？<a id="a-Hz"></a>为无常耶？<a id="a-I0"></a>”</p>
  <p id="aI1">答曰：<a id="a-I2"></a>“无常，<a id="a-I3"></a>世尊。<a id="a-I4"></a>”</p>
  <p id="aI5">复问：<a id="a-I6"></a>“若无常者，<a id="a-I7"></a>是苦耶？<a id="a-I8"></a>”</p>
  <p id="aI9">答曰：<a id="a-IA"></a>“是苦，<a id="a-IB"></a>世尊。<a id="a-IC"></a>”</p>
  <p id="aID">佛告罗陀：<a id="a-IE"></a>“若无常、<a id="a-IF"></a>苦者是变易法，<a id="a-IG"></a>多闻圣弟子宁于中见我、<a id="a-IH"></a>异我、<a id="a-II"></a>相在不？<a id="a-IJ"></a>”</p>
  <p id="aIK">答曰：<a id="a-IL"></a>“不也，<a id="a-IM"></a>世尊。<a id="a-IN"></a>”</p>
  <p id="aIO">“是故，<a id="a-IP"></a>罗陀，<a id="a-IQ"></a>多闻圣弟子于色生厌，<a id="a-IR"></a>厌故不乐；<a id="a-IS"></a>于受、<a id="a-IT"></a>想、<a id="a-IU"></a>行、<a id="a-IV"></a>识生厌，<a id="a-IW"></a>厌故不乐，<a id="a-IX"></a>不乐故解脱，<a id="a-IY"></a>解脱知见：<a id="a-IZ"></a>我生已尽，<a id="a-Ia"></a>梵行已立，<a id="a-Ib"></a>所作已作，<a id="a-Ic"></a>自知不受后有。<a id="a-Id"></a>”</p>
  <p id="aIe">佛说此经已，<a id="a-If"></a>罗陀比丘闻佛所说，<a id="a-Ig"></a>欢喜奉行。</p>
  <p id="aIh">第三经亦如是。<a id="a-Ii"></a>所异者，<a id="a-Ij"></a>佛告罗陀：<a id="a-Ik"></a>“多闻圣弟子于此五受阴，<a id="a-Il"></a>阴阴观察非我、<a id="a-Im"></a>非我所。<a id="a-In"></a>观察已，<a id="a-Io"></a>于诸世间都无所取，<a id="a-Ip"></a>不取故不著，<a id="a-Iq"></a>不著故自觉涅槃：<a id="a-Ir"></a>我生已尽，<a id="a-Is"></a>梵行已立，<a id="a-It"></a>所作已作，<a id="a-Iu"></a>自知不受后有。<a id="a-Iv"></a>”</p>
  <p id="aIw">佛说此经已，<a id="a-Ix"></a>罗陀比丘闻佛所说，<a id="a-Iy"></a>欢喜奉行。</p>
  <p id="aIz">如是我闻：<a id="a-J0"></a>一时，<a id="a-J1"></a>佛住摩拘罗山。<a id="a-J2"></a>时，<a id="a-J3"></a>有侍者比丘名曰罗陀。</p>
  <p id="aJ4">尔时，<a id="a-J5"></a>世尊告罗陀言：<a id="a-J6"></a>“诸所有色，<a id="a-J7"></a>若过去若未来若现在、<a id="a-J8"></a>若内若外、<a id="a-J9"></a>若粗若细、<a id="a-JA"></a>若好若丑、<a id="a-JB"></a>若远若近，<a id="a-JC"></a>当观彼一切皆是死法；<a id="a-JD"></a>受、<a id="a-JE"></a>想、<a id="a-JF"></a>行、<a id="a-JG"></a>识亦复如是。<a id="a-JH"></a>”</p>
  <p id="aJI">余如前说。</p>
  <p id="aJJ">如是我闻：<a id="a-JK"></a>一时，<a id="a-JL"></a>佛住摩拘罗山。<a id="a-JM"></a>时，<a id="a-JN"></a>有侍者比丘名曰罗陀。</p>
  <p id="aJO">尔时，<a id="a-JP"></a>世尊告罗陀言：<a id="a-JQ"></a>“诸所有色，<a id="a-JR"></a>若过去若未来若现在、<a id="a-JS"></a>若内若外、<a id="a-JT"></a>若粗若细、<a id="a-JU"></a>若好若丑、<a id="a-JV"></a>若远若近，<a id="a-JW"></a>彼一切当观皆是断法；<a id="a-JX"></a>受、<a id="a-JY"></a>想、<a id="a-JZ"></a>行、<a id="a-Ja"></a>识亦复如是。<a id="a-Jb"></a>多闻圣弟子如是观者，<a id="a-Jc"></a>于色生厌，<a id="a-Jd"></a>于受、<a id="a-Je"></a>想、<a id="a-Jf"></a>行、<a id="a-Jg"></a>识生厌，<a id="a-Jh"></a>厌故不乐，<a id="a-Ji"></a>不乐故解脱，<a id="a-Jj"></a>解脱知见，<a id="a-Jk"></a>自知：<a id="a-Jl"></a>我生已尽，<a id="a-Jm"></a>梵行已立，<a id="a-Jn"></a>所作已作，<a id="a-Jo"></a>自知不受后有。<a id="a-Jp"></a>”</p>
  <p id="aJq">佛说此经已，<a id="a-Jr"></a>罗陀比丘闻佛所说，<a id="a-Js"></a>欢喜奉行。</p>
  <p id="aJt">如是我观察断法，<a id="a-Ju"></a>如是观察灭法，<a id="a-Jv"></a>观察弃舍法，<a id="a-Jw"></a>观察无常法，<a id="a-Jx"></a>观察苦法，<a id="a-Jy"></a>观察空法，<a id="a-Jz"></a>观察非我法，<a id="a-K0"></a>观察无常、<a id="a-K1"></a>苦、<a id="a-K2"></a>空、<a id="a-K3"></a>非我法，<a id="a-K4"></a>观察病法，<a id="a-K5"></a>观察痈法，<a id="a-K6"></a>观察刺法，<a id="a-K7"></a>观察杀法，<a id="a-K8"></a>观察杀根本法，<a id="a-K9"></a>观察病、<a id="a-KA"></a>痈、<a id="a-KB"></a>刺、<a id="a-KC"></a>杀、<a id="a-KD"></a>杀根本法，<a id="a-KE"></a>如是诸经，<a id="a-KF"></a>皆如上说。</p>
  <p id="aKG">如是我闻：<a id="a-KH"></a>一时，<a id="a-KI"></a>佛住摩拘罗山。<a id="a-KJ"></a>时，<a id="a-KK"></a>有侍者比丘名曰罗陀。</p>
  <p id="aKL">尔时，<a id="a-KM"></a>世尊告罗陀言：<a id="a-KN"></a>“诸所有色，<a id="a-KO"></a>若过去若未来若现在、<a id="a-KP"></a>若内若外、<a id="a-KQ"></a>若粗若细、<a id="a-KR"></a>若好若丑、<a id="a-KS"></a>若远若近，<a id="a-KT"></a>彼一切当观皆是断法。<a id="a-KU"></a>观察已，<a id="a-KV"></a>于色欲贪断，<a id="a-KW"></a>欲贪断已，<a id="a-KX"></a>我说心善解脱；<a id="a-KY"></a>受、<a id="a-KZ"></a>想、<a id="a-Ka"></a>行、<a id="a-Kb"></a>识亦复如是。<a id="a-Kc"></a>”</p>
  <p id="aKd">佛说此经已，<a id="a-Ke"></a>罗陀比丘闻佛所说，<a id="a-Kf"></a>欢喜奉行。</p>
  <p id="aKg">如是比十四经亦如上说。</p>
  <p id="aKh">如是我闻：<a id="a-Ki"></a>一时，<a id="a-Kj"></a>佛住摩拘罗山。<a id="a-Kk"></a>时，<a id="a-Kl"></a>有侍者比丘名曰罗陀。</p>
  <p id="aKm">尔时，<a id="a-Kn"></a>世尊告罗陀言：<a id="a-Ko"></a>“诸所有色，<a id="a-Kp"></a>若过去若未来若现在、<a id="a-Kq"></a>若内若外、<a id="a-Kr"></a>若粗若细、<a id="a-Ks"></a>若好若丑、<a id="a-Kt"></a>若远若近，<a id="a-Ku"></a>彼一切当观皆是断法。<a id="a-Kv"></a>观察断法已，<a id="a-Kw"></a>于色欲贪断，<a id="a-Kx"></a>欲贪断已，<a id="a-Ky"></a>我说心善解脱；<a id="a-Kz"></a>受、<a id="a-L0"></a>想、<a id="a-L1"></a>行、<a id="a-L2"></a>识亦复如是。<a id="a-L3"></a>”</p>
  <p id="aL4">佛说此经已，<a id="a-L5"></a>罗陀比丘闻佛所说，<a id="a-L6"></a>欢喜奉行。</p>
  <p id="aL7">如是我闻：<a id="a-L8"></a>一时，<a id="a-L9"></a>佛住舍卫国祇树给孤独园。</p>
  <p id="aLA">尔时，<a id="a-LB"></a>世尊告诸比丘：<a id="a-LC"></a>“欲断五受阴者，<a id="a-LD"></a>当求大师。<a id="a-LE"></a>何等为五？<a id="a-LF"></a>谓色受阴，<a id="a-LG"></a>受、<a id="a-LH"></a>想、<a id="a-LI"></a>行、<a id="a-LJ"></a>识受阴。<a id="a-LK"></a>欲断此五受阴，<a id="a-LL"></a>当求大师。<a id="a-LM"></a>”</p>
  <p id="aLN">佛说此经已，<a id="a-LO"></a>诸比丘闻佛所说，<a id="a-LP"></a>欢喜奉行。</p>
  <p id="aLQ">如当断，<a id="a-LR"></a>如是当知、<a id="a-LS"></a>当吐、<a id="a-LT"></a>当息、<a id="a-LU"></a>当舍，<a id="a-LV"></a>亦复如是。<a id="a-LW"></a>如求大师，<a id="a-LX"></a>如是胜师者、<a id="a-LY"></a>顺次师者、<a id="a-LZ"></a>教诫者、<a id="a-La"></a>胜教诫者、<a id="a-Lb"></a>顺次教诫者、<a id="a-Lc"></a>通者、<a id="a-Ld"></a>广通者、<a id="a-Le"></a>圆通者、<a id="a-Lf"></a>导者、<a id="a-Lg"></a>广导者、<a id="a-Lh"></a>究竟导者、<a id="a-Li"></a>说者、<a id="a-Lj"></a>广说者、<a id="a-Lk"></a>顺次说者、<a id="a-Ll"></a>正者、<a id="a-Lm"></a>伴者、<a id="a-Ln"></a>真知识者、<a id="a-Lo"></a>亲者、<a id="a-Lp"></a>愍者、<a id="a-Lq"></a>悲者、<a id="a-Lr"></a>崇义者、<a id="a-Ls"></a>安慰者、<a id="a-Lt"></a>崇乐者、<a id="a-Lu"></a>崇触者、<a id="a-Lv"></a>崇安慰者、<a id="a-Lw"></a>欲者、<a id="a-Lx"></a>精进者、<a id="a-Ly"></a>方便者、<a id="a-Lz"></a>勤者、<a id="a-M0"></a>勇猛者、<a id="a-M1"></a>固者、<a id="a-M2"></a>强者、<a id="a-M3"></a>堪能者、<a id="a-M4"></a>专者、<a id="a-M5"></a>心不退者、<a id="a-M6"></a>坚执持者、<a id="a-M7"></a>常习者、<a id="a-M8"></a>不放逸者、<a id="a-M9"></a>和合者、<a id="a-MA"></a>思量者、<a id="a-MB"></a>忆念者、<a id="a-MC"></a>觉者、<a id="a-MD"></a>知者、<a id="a-ME"></a>明者、<a id="a-MF"></a>慧者、<a id="a-MG"></a>受者、<a id="a-MH"></a>思惟者、<a id="a-MI"></a>梵行者、<a id="a-MJ"></a>念处者、<a id="a-MK"></a>正勤者、<a id="a-ML"></a>如意足者、<a id="a-MM"></a>根者、<a id="a-MN"></a>力者、<a id="a-MO"></a>觉分者、<a id="a-MP"></a>道分者、<a id="a-MQ"></a>止者、<a id="a-MR"></a>观者、<a id="a-MS"></a>念身者、<a id="a-MT"></a>正忆念者，<a id="a-MU"></a>亦复如是。</p>
  <p id="aMV">如是我闻：<a id="a-MW"></a>一时，<a id="a-MX"></a>佛住舍卫国祇树给孤独园。</p>
  <p id="aMY">尔时，<a id="a-MZ"></a>世尊告诸比丘：<a id="a-Ma"></a>“若沙门、<a id="a-Mb"></a>婆罗门习于色者，<a id="a-Mc"></a>随魔自在，<a id="a-Md"></a>入于魔手，<a id="a-Me"></a>随魔所欲，<a id="a-Mf"></a>为魔所缚，<a id="a-Mg"></a>不脱魔系；<a id="a-Mh"></a>受、<a id="a-Mi"></a>想、<a id="a-Mj"></a>行、<a id="a-Mk"></a>识亦复如是。<a id="a-Ml"></a>若沙门、<a id="a-Mm"></a>婆罗门不习色，<a id="a-Mn"></a>如是沙门、<a id="a-Mo"></a>婆罗门不随魔自在，<a id="a-Mp"></a>不入魔手，<a id="a-Mq"></a>不随魔所欲，<a id="a-Mr"></a>解脱魔缚，<a id="a-Ms"></a>解脱魔系；<a id="a-Mt"></a>受、<a id="a-Mu"></a>想、<a id="a-Mv"></a>行、<a id="a-Mw"></a>识亦复如是。<a id="a-Mx"></a>”</p>
  <p id="aMy">佛说是经已，<a id="a-Mz"></a>诸比丘闻佛所说，<a id="a-N0"></a>欢喜奉行。</p>
  <p id="aN1">如是习近者、<a id="a-N2"></a>习著者、<a id="a-N3"></a>味者、<a id="a-N4"></a>决定著者、<a id="a-N5"></a>止者、<a id="a-N6"></a>使者、<a id="a-N7"></a>往者、<a id="a-N8"></a>撰择者、<a id="a-N9"></a>不舍者、<a id="a-NA"></a>不吐者，<a id="a-NB"></a>如是等沙门、<a id="a-NC"></a>婆罗门随魔自在，<a id="a-ND"></a>如上说。</p>
  <p id="aNE">如是我闻：<a id="a-NF"></a>一时，<a id="a-NG"></a>佛住舍卫国祇树给孤独园。</p>
  <p id="aNH">尔时，<a id="a-NI"></a>世尊告诸比丘：<a id="a-NJ"></a>“若沙门、<a id="a-NK"></a>婆罗门于色不习近者，<a id="a-NL"></a>不随魔自在，<a id="a-NM"></a>不入魔手，<a id="a-NN"></a>不随魔所欲，<a id="a-NO"></a>非魔缚所缚，<a id="a-NP"></a>解脱魔系；<a id="a-NQ"></a>不习受、<a id="a-NR"></a>想、<a id="a-NS"></a>行、<a id="a-NT"></a>识亦复如是。<a id="a-NU"></a>”</p>
  <p id="aNV">佛说此经已，<a id="a-NW"></a>诸比丘闻佛所说，<a id="a-NX"></a>欢喜奉行。</p>
  <p id="aNY">乃至吐色亦复如是。</p>
  <p id="aNZ">如是我闻：<a id="a-Na"></a>一时，<a id="a-Nb"></a>佛住舍卫国祇树给孤独园。</p>
  <p id="aNc">尔时，<a id="a-Nd"></a>世尊告诸比丘：<a id="a-Ne"></a>“何所有故，<a id="a-Nf"></a>何所起，<a id="a-Ng"></a>何所系著，<a id="a-Nh"></a>何所见我？<a id="a-Ni"></a>令众生无明所盖，<a id="a-Nj"></a>爱系我首，<a id="a-Nk"></a>长道驱驰，<a id="a-Nl"></a>生死轮回，<a id="a-Nm"></a>生死流转，<a id="a-Nn"></a>不去本际？<a id="a-No"></a>”</p>
  <p id="aNp">诸比丘白佛言：<a id="a-Nq"></a>“世尊是法根、<a id="a-Nr"></a>法眼、<a id="a-Ns"></a>法依。<a id="a-Nt"></a>善哉！<a id="a-Nu"></a>世尊，<a id="a-Nv"></a>惟愿哀愍，<a id="a-Nw"></a>广说其义，<a id="a-Nx"></a>诸比丘闻已，<a id="a-Ny"></a>当受奉行。<a id="a-Nz"></a>”</p>
  <p id="aO0">佛告比丘：<a id="a-O1"></a>“谛听！<a id="a-O2"></a>善思！<a id="a-O3"></a>当为汝说。<a id="a-O4"></a>诸比丘，<a id="a-O5"></a>色有故，<a id="a-O6"></a>色事起，<a id="a-O7"></a>色系著，<a id="a-O8"></a>色见我，<a id="a-O9"></a>令众生无明所盖，<a id="a-OA"></a>爱系其首，<a id="a-OB"></a>长道驱驰，<a id="a-OC"></a>生死轮回，<a id="a-OD"></a>生死流转；<a id="a-OE"></a>受、<a id="a-OF"></a>想、<a id="a-OG"></a>行、<a id="a-OH"></a>识亦复如是。<a id="a-OI"></a>诸比丘，<a id="a-OJ"></a>色为常耶？<a id="a-OK"></a>为非常耶？<a id="a-OL"></a>”</p>
  <p id="aOM">答曰：<a id="a-ON"></a>“无常，<a id="a-OO"></a>世尊。<a id="a-OP"></a>”</p>
  <p id="aOQ">复问：<a id="a-OR"></a>“若无常者，<a id="a-OS"></a>是苦耶？<a id="a-OT"></a>”</p>
  <p id="aOU">答曰：<a id="a-OV"></a>“是苦，<a id="a-OW"></a>世尊。<a id="a-OX"></a>”</p>
  <p id="aOY">“如是，<a id="a-OZ"></a>比丘，<a id="a-Oa"></a>若无常者是苦，<a id="a-Ob"></a>是苦有故，<a id="a-Oc"></a>是事起、<a id="a-Od"></a>系著、<a id="a-Oe"></a>见我，<a id="a-Of"></a>令众生无明所盖，<a id="a-Og"></a>爱系其头，<a id="a-Oh"></a>长道驱驰，<a id="a-Oi"></a>生死轮回，<a id="a-Oj"></a>生死流转；<a id="a-Ok"></a>受、<a id="a-Ol"></a>想、<a id="a-Om"></a>行、<a id="a-On"></a>识亦复如是。<a id="a-Oo"></a>是故，<a id="a-Op"></a>诸比丘，<a id="a-Oq"></a>诸所有色，<a id="a-Or"></a>若过去若未来若现在、<a id="a-Os"></a>若内若外、<a id="a-Ot"></a>若粗若细、<a id="a-Ou"></a>若好若丑、<a id="a-Ov"></a>若远若近，<a id="a-Ow"></a>彼一切非我、<a id="a-Ox"></a>非异我、<a id="a-Oy"></a>不相在，<a id="a-Oz"></a>是名正慧；<a id="a-P0"></a>受、<a id="a-P1"></a>想、<a id="a-P2"></a>行、<a id="a-P3"></a>识亦复如是。</p>
  <p id="aP4">“如是见、<a id="a-P5"></a>闻、<a id="a-P6"></a>觉、<a id="a-P7"></a>识，<a id="a-P8"></a>求得随忆、<a id="a-P9"></a>随觉、<a id="a-PA"></a>随观，<a id="a-PB"></a>彼一切非我、<a id="a-PC"></a>非异我、<a id="a-PD"></a>不相在，<a id="a-PE"></a>是名正慧。<a id="a-PF"></a>若有见言：<a id="a-PG"></a>有我、<a id="a-PH"></a>有世间、<a id="a-PI"></a>有此世、<a id="a-PJ"></a>常、<a id="a-PK"></a>恒、<a id="a-PL"></a>不变易法，<a id="a-PM"></a>彼一切非我、<a id="a-PN"></a>非异我、<a id="a-PO"></a>不相在，<a id="a-PP"></a>是名正慧。<a id="a-PQ"></a>若复有见：<a id="a-PR"></a>非此我、<a id="a-PS"></a>非此我所、<a id="a-PT"></a>非当来我、<a id="a-PU"></a>非当来我所，<a id="a-PV"></a>彼一切非我、<a id="a-PW"></a>非异我、<a id="a-PX"></a>不相在，<a id="a-PY"></a>是名正慧。</p>
  <p id="aPZ">“若多闻圣弟子于此六见处观察非我、<a id="a-Pa"></a>非我所，<a id="a-Pb"></a>如是观者，<a id="a-Pc"></a>于佛所狐疑断，<a id="a-Pd"></a>于法、<a id="a-Pe"></a>于僧狐疑断，<a id="a-Pf"></a>是名比丘。<a id="a-Pg"></a>多闻圣弟子不复堪任作身、<a id="a-Ph"></a>口、<a id="a-Pi"></a>意业，<a id="a-Pj"></a>趣三恶道。<a id="a-Pk"></a>正使放逸，<a id="a-Pl"></a>圣弟子决定向三菩提，<a id="a-Pm"></a>七有天人往来，<a id="a-Pn"></a>作苦边。<a id="a-Po"></a>”</p>
  <p id="aPp">佛说此经已，<a id="a-Pq"></a>诸比丘闻佛所说，<a id="a-Pr"></a>欢喜奉行。</p>
  <p id="aPs">如是我闻：<a id="a-Pt"></a>一时，<a id="a-Pu"></a>佛住舍卫国祇树给孤独园。</p>
  <p id="aPv">尔时，<a id="a-Pw"></a>世尊告诸比丘，<a id="a-Px"></a>如上说，<a id="a-Py"></a>差别者：<a id="a-Pz"></a>“多闻圣弟子于此六见处观察非我、<a id="a-Q0"></a>非我所，<a id="a-Q1"></a>如是观者，<a id="a-Q2"></a>于苦狐疑断，<a id="a-Q3"></a>于集、<a id="a-Q4"></a>灭、<a id="a-Q5"></a>道狐疑断，<a id="a-Q6"></a>是名比丘。<a id="a-Q7"></a>多闻圣弟子不复堪任作身、<a id="a-Q8"></a>口、<a id="a-Q9"></a>意业，<a id="a-QA"></a>趣三恶道。<a id="a-QB"></a>”如是广说，<a id="a-QC"></a>乃至作苦边。</p>
  <p id="aQD">佛说此经已，<a id="a-QE"></a>诸比丘闻佛所说，<a id="a-QF"></a>欢喜奉行。</p>
  <p id="aQG">如是我闻：<a id="a-QH"></a>一时，<a id="a-QI"></a>佛住舍卫国祇树给孤独园。</p>
  <p id="aQJ">尔时，<a id="a-QK"></a>世尊告诸比丘广说如上，<a id="a-QL"></a>差别者：<a id="a-QM"></a>“若多闻圣弟子于此六见处观察非我、<a id="a-QN"></a>非我所，<a id="a-QO"></a>如是观者，<a id="a-QP"></a>于佛狐疑断，<a id="a-QQ"></a>于法、<a id="a-QR"></a>僧、<a id="a-QS"></a>苦、<a id="a-QT"></a>集、<a id="a-QU"></a>灭、<a id="a-QV"></a>道狐疑断。<a id="a-QW"></a>”如是广说，<a id="a-QX"></a>乃至作苦边。</p>
  <p id="aQY">佛说此经已，<a id="a-QZ"></a>诸比丘闻佛所说，<a id="a-Qa"></a>欢喜奉行。</p>
  <p id="aQb">如是我闻：<a id="a-Qc"></a>一时，<a id="a-Qd"></a>佛住舍卫国祇树给孤独园。</p>
  <p id="aQe">尔时，<a id="a-Qf"></a>世尊告诸比丘：<a id="a-Qg"></a>“于何所是事有故，<a id="a-Qh"></a>何所起，<a id="a-Qi"></a>何所系著，<a id="a-Qj"></a>何所见我？<a id="a-Qk"></a>诸比丘，<a id="a-Ql"></a>令彼众生无明所盖，<a id="a-Qm"></a>爱系其首，<a id="a-Qn"></a>长道驱驰，<a id="a-Qo"></a>生死轮回，<a id="a-Qp"></a>生死流转，<a id="a-Qq"></a>不知本际？<a id="a-Qr"></a>”</p>
  <p id="aQs">诸比丘白佛：<a id="a-Qt"></a>“世尊是法根、<a id="a-Qu"></a>法眼、<a id="a-Qv"></a>法依。<a id="a-Qw"></a>善哉！<a id="a-Qx"></a>世尊，<a id="a-Qy"></a>惟愿哀愍，<a id="a-Qz"></a>广说其义，<a id="a-R0"></a>诸比丘闻已，<a id="a-R1"></a>当受奉行。<a id="a-R2"></a>”</p>
  <p id="aR3">佛告诸比丘：<a id="a-R4"></a>“谛听！<a id="a-R5"></a>善思！<a id="a-R6"></a>当为汝说。<a id="a-R7"></a>诸比丘，<a id="a-R8"></a>色有故，<a id="a-R9"></a>是色事起，<a id="a-RA"></a>于色系著，<a id="a-RB"></a>于色见我，<a id="a-RC"></a>令众生无明所盖，<a id="a-RD"></a>爱系其首，<a id="a-RE"></a>长道驱驰，<a id="a-RF"></a>生死轮回，<a id="a-RG"></a>生死流转；<a id="a-RH"></a>受、<a id="a-RI"></a>想、<a id="a-RJ"></a>行、<a id="a-RK"></a>识亦复如是。<a id="a-RL"></a>诸比丘，<a id="a-RM"></a>色是常耶？<a id="a-RN"></a>为非常耶？<a id="a-RO"></a>”</p>
  <p id="aRP">答曰：<a id="a-RQ"></a>“无常，<a id="a-RR"></a>世尊。<a id="a-RS"></a>”</p>
  <p id="aRT">复问：<a id="a-RU"></a>“若无常者，<a id="a-RV"></a>是苦耶？<a id="a-RW"></a>”</p>
  <p id="aRX">答曰：<a id="a-RY"></a>“是苦，<a id="a-RZ"></a>世尊。<a id="a-Ra"></a>”</p>
  <p id="aRb">“如是，<a id="a-Rc"></a>比丘，<a id="a-Rd"></a>若无常者是苦，<a id="a-Re"></a>是苦有故，<a id="a-Rf"></a>是事起、<a id="a-Rg"></a>系著、<a id="a-Rh"></a>见我，<a id="a-Ri"></a>令彼众生无明所盖，<a id="a-Rj"></a>爱系其首，<a id="a-Rk"></a>长道驱驰，<a id="a-Rl"></a>生死轮回，<a id="a-Rm"></a>生死流转；<a id="a-Rn"></a>受、<a id="a-Ro"></a>想、<a id="a-Rp"></a>行、<a id="a-Rq"></a>识亦复如是。<a id="a-Rr"></a>是故，<a id="a-Rs"></a>诸比丘，<a id="a-Rt"></a>诸所有色，<a id="a-Ru"></a>若过去若未来若现在、<a id="a-Rv"></a>若内若外、<a id="a-Rw"></a>若粗若细、<a id="a-Rx"></a>若好若丑、<a id="a-Ry"></a>若远若近，<a id="a-Rz"></a>彼一切非我、<a id="a-S0"></a>非异我、<a id="a-S1"></a>不相在，<a id="a-S2"></a>如是观者，<a id="a-S3"></a>是名正慧；<a id="a-S4"></a>受、<a id="a-S5"></a>想、<a id="a-S6"></a>行、<a id="a-S7"></a>识亦复如是。</p>
  <p id="aS8">“如是见、<a id="a-S9"></a>闻、<a id="a-SA"></a>觉、<a id="a-SB"></a>识，<a id="a-SC"></a>求得随忆、<a id="a-SD"></a>随觉、<a id="a-SE"></a>随观，<a id="a-SF"></a>彼一切非我、<a id="a-SG"></a>非异我、<a id="a-SH"></a>不相在，<a id="a-SI"></a>是名正慧。<a id="a-SJ"></a>若有见言：<a id="a-SK"></a>有我、<a id="a-SL"></a>有此世、<a id="a-SM"></a>有他世、<a id="a-SN"></a>有常、<a id="a-SO"></a>有恒、<a id="a-SP"></a>不变易，<a id="a-SQ"></a>彼一切非我、<a id="a-SR"></a>非异我、<a id="a-SS"></a>不相在，<a id="a-ST"></a>是名正慧。<a id="a-SU"></a>若复有见：<a id="a-SV"></a>非此我、<a id="a-SW"></a>非此我所、<a id="a-SX"></a>非当来我、<a id="a-SY"></a>非当来我所，<a id="a-SZ"></a>彼一切非我、<a id="a-Sa"></a>非异我、<a id="a-Sb"></a>不相在，<a id="a-Sc"></a>是名正慧。</p>
  <p id="aSd">“若多闻圣弟子于此六见处观察非我、<a id="a-Se"></a>非我所，<a id="a-Sf"></a>如是观者，<a id="a-Sg"></a>于佛狐疑断，<a id="a-Sh"></a>于法、<a id="a-Si"></a>僧狐疑断，<a id="a-Sj"></a>是名比丘。<a id="a-Sk"></a>不复堪任作身、<a id="a-Sl"></a>口、<a id="a-Sm"></a>意业，<a id="a-Sn"></a>趣三恶道。<a id="a-So"></a>正使放逸，<a id="a-Sp"></a>诸圣弟子皆悉决定向于三菩提，<a id="a-Sq"></a>七有天人往生，<a id="a-Sr"></a>作苦后边。<a id="a-Ss"></a>”</p>
  <p id="aSt">佛说此经已，<a id="a-Su"></a>诸比丘闻佛所说，<a id="a-Sv"></a>欢喜奉行。</p>
  <p id="aSw">第二经亦如是。<a id="a-Sx"></a>差别者：<a id="a-Sy"></a>于苦、<a id="a-Sz"></a>集、<a id="a-T0"></a>灭、<a id="a-T1"></a>道狐疑断。</p>
  <p id="aT2">第三经亦如是。<a id="a-T3"></a>差别者：<a id="a-T4"></a>于佛、<a id="a-T5"></a>法、<a id="a-T6"></a>僧狐疑断，<a id="a-T7"></a>于苦、<a id="a-T8"></a>集、<a id="a-T9"></a>灭、<a id="a-TA"></a>道狐疑断。</p>
 </body>
</html>