<!doctype html>
<html id="z3IBUKtaE" data-ver="1334">
 <head>
  <meta charset="utf-8">
  <meta author="法立">
  <meta author="法炬">
  <meta library="龙藏">
  <meta catalog="小乘阿含部">
  <meta period="西晋">
 </head>
 <body>
  <h1 id="a1">佛说楼炭经卷第一</h1>
  <h2 id="a2">阎浮利品第一</h2>
  <p id="a3">闻如是。<a id="a-4"></a>一时佛游于舍卫祇树给孤独园。<a id="a-5"></a>与大比丘众千二百五十人俱。<a id="a-6"></a>尔时众比丘饭已后。<a id="a-7"></a>会于讲堂上。<a id="a-8"></a>坐共议言。<a id="a-9"></a>可怪未曾有。<a id="a-A"></a>是天地云何破坏。<a id="a-B"></a>云何成就。<a id="a-C"></a>佛彻听遥闻。<a id="a-D"></a>诸比丘饭已后。<a id="a-E"></a>于讲堂共坐议此事。<a id="a-F"></a>佛即起到讲堂坐。<a id="a-G"></a>问诸比丘。<a id="a-H"></a>向者会议此何等。<a id="a-I"></a>诸比丘白佛言。<a id="a-J"></a>饭已后。<a id="a-K"></a>于讲堂上共议。<a id="a-L"></a>可怪未曾有。<a id="a-M"></a>是天地云何破坏。<a id="a-N"></a>云何成就。<a id="a-O"></a>但共议是事耳。<a id="a-P"></a>佛告诸比丘。<a id="a-Q"></a>欲从如来闻知是天地成败时不。<a id="a-R"></a>诸比丘白佛言。<a id="a-S"></a>唯天中天。<a id="a-T"></a>今正是时。<a id="a-U"></a>应为诸比丘说。<a id="a-V"></a>知天地成败时。<a id="a-W"></a>比丘从佛闻。<a id="a-X"></a>即当持之。<a id="a-Y"></a>佛告诸比丘。<a id="a-Z"></a>谛听善思念之。<a id="a-a"></a>今为汝说。<a id="a-b"></a>诸比丘言。<a id="a-c"></a>唯然世尊。<a id="a-d"></a>愿欲闻知。<a id="a-e"></a>佛言诸比丘如一日月。<a id="a-f"></a>旋照四天下时。<a id="a-g"></a>尔所四千天下世界。<a id="a-h"></a>有千日月。<a id="a-i"></a>有千须弥山王。<a id="a-j"></a>有四千天下。<a id="a-k"></a>四千大海水。<a id="a-l"></a>四千大龙宫。<a id="a-m"></a>四千大金翅鸟。<a id="a-n"></a>四千恶道。<a id="a-o"></a>四千大恶道。<a id="a-p"></a>七千种种大树。<a id="a-q"></a>八千种种大山。<a id="a-r"></a>万种种大泥梨。<a id="a-s"></a>是名为一小千世界。<a id="a-t"></a>如一千小世界。<a id="a-u"></a>尔所小千千世界。<a id="a-v"></a>是名为中千世界。<a id="a-w"></a>如一中千世界。<a id="a-x"></a>尔所中千千世界。<a id="a-y"></a>是名为三千世界。<a id="a-z"></a>悉烧成败。<a id="a-10"></a>是为一佛刹。<a id="a-11"></a>佛言。<a id="a-12"></a>比丘。<a id="a-13"></a>是地深六百八十万由旬。<a id="a-14"></a>其边无限。<a id="a-15"></a>其地立水上。<a id="a-16"></a>其水深四百六十万由旬。<a id="a-17"></a>其边际无有限碍。<a id="a-18"></a>大风持水。<a id="a-19"></a>其风深二百三十万由旬。<a id="a-1A"></a>其边际无限。<a id="a-1B"></a>比丘其大海深八百四十万由旬。<a id="a-1C"></a>其边际无崖底。<a id="a-1D"></a>比丘须弥山王入大海水。<a id="a-1E"></a>深八万四千由旬。<a id="a-1F"></a>高亦八万四千由旬。<a id="a-1G"></a>下狭上稍稍广。<a id="a-1H"></a>上正平。<a id="a-1I"></a>种种合四类在上止。<a id="a-1J"></a>悉满无空缺处。<a id="a-1K"></a>诸大尊神亦在上止。<a id="a-1L"></a>诸尊复尊大神。<a id="a-1M"></a>悉在上居止。<a id="a-1N"></a>忉利天宫。<a id="a-1O"></a>在须弥山上。<a id="a-1P"></a>过忉利天。<a id="a-1Q"></a>上有焰天。<a id="a-1R"></a>过炎天。<a id="a-1S"></a>有兜率天。<a id="a-1T"></a>上过兜率天。<a id="a-1U"></a>有尼摩罗天。<a id="a-1V"></a>过尼摩罗天。<a id="a-1W"></a>上有波罗尼蜜和耶越致天。<a id="a-1X"></a>过是上有梵迦夷天。<a id="a-1Y"></a>过是天上有魔天。<a id="a-1Z"></a>其宫广长二十四万里。<a id="a-1a"></a>宫壁七重。<a id="a-1b"></a>栏楯七重。<a id="a-1c"></a>刀分七重。<a id="a-1d"></a>行树七重。<a id="a-1e"></a>周匝皆以七宝。<a id="a-1f"></a>画妙好。<a id="a-1g"></a>金银水精琉璃马瑙赤真珠车磲。<a id="a-1h"></a>金壁银门。<a id="a-1i"></a>银壁金门。<a id="a-1j"></a>琉璃壁水精门。<a id="a-1k"></a>水精壁琉璃门。<a id="a-1l"></a>赤真珠壁马瑙门。<a id="a-1m"></a>马瑙壁赤真珠门。<a id="a-1n"></a>车磲壁一切众宝门。<a id="a-1o"></a>釆画妙好。<a id="a-1p"></a>皆以七宝作之。<a id="a-1q"></a>金栏楯金柱栿银桄。<a id="a-1r"></a>银栏楯银柱栿金桄。<a id="a-1s"></a>琉璃栏楯琉璃柱栿。<a id="a-1t"></a>水精栏楯水精柱栿琉璃桄。<a id="a-1u"></a>赤真珠栏楯赤真珠柱栿马瑙桄。<a id="a-1v"></a>马瑙栏楯马瑙柱栿赤真珠桄。<a id="a-1w"></a>车磲栏楯车磲柱栿一切妙宝作之。<a id="a-1x"></a>金刀分者银垂。<a id="a-1y"></a>银刀分者金垂。<a id="a-1z"></a>琉璃刀分者水精垂。<a id="a-20"></a>水精刀分者琉璃垂。<a id="a-21"></a>赤真珠刀分者马瑙垂。<a id="a-22"></a>马瑙刀分者赤真珠垂。<a id="a-23"></a>车磲刀分者一切宝垂。<a id="a-24"></a>金树金根金茎。<a id="a-25"></a>银枝叶花实。<a id="a-26"></a>银树银根银茎。<a id="a-27"></a>金枝叶华实。<a id="a-28"></a>琉璃树琉璃根茎。<a id="a-29"></a>水精枝叶华实。<a id="a-2A"></a>水精树水精根茎。<a id="a-2B"></a>琉璃枝叶华实。<a id="a-2C"></a>赤真珠树赤真珠根。<a id="a-2D"></a>马瑙茎枝叶华实。<a id="a-2E"></a>玛瑙树马瑙根茎。<a id="a-2F"></a>赤真珠枝叶华实。<a id="a-2G"></a>车磲树车磲根茎。<a id="a-2H"></a>一切宝枝叶华实。<a id="a-2I"></a>彩画殊好。<a id="a-2J"></a>皆以七宝。<a id="a-2K"></a>金银琉璃水精赤真珠车磲马瑙。<a id="a-2L"></a>其门上有曲箱盖。<a id="a-2M"></a>栏楯上有交露。<a id="a-2N"></a>楼观下有园观舍宅。<a id="a-2O"></a>浴地生华种种树种种叶种种华种种实。<a id="a-2P"></a>出种种香。<a id="a-2Q"></a>种种飞鸟。<a id="a-2R"></a>各各悲鸣。<a id="a-2S"></a>过魔天。<a id="a-2T"></a>上有梵迦夷天。<a id="a-2U"></a>过梵迦夷天。<a id="a-2V"></a>上有阿卫货天。<a id="a-2W"></a>过是上有首皮斤天。<a id="a-2X"></a>过是有比呼破天。<a id="a-2Y"></a>过是已有无人想天。<a id="a-2Z"></a>过是已有阿和天。<a id="a-2a"></a>过是已有答和天。<a id="a-2b"></a>过是已有名须达称天。<a id="a-2c"></a>过是已有须陀尸天。<a id="a-2d"></a>过是已有阿迦尼吒天。<a id="a-2e"></a>过是已有天。<a id="a-2f"></a>名阿竭禅天。<a id="a-2g"></a>过是已有天。<a id="a-2h"></a>名识知。<a id="a-2i"></a>过是已有天。<a id="a-2j"></a>名阿因。<a id="a-2k"></a>过是已有天。<a id="a-2l"></a>名无有思想亦不无想。<a id="a-2m"></a>乃至其上有人。<a id="a-2n"></a>生老病死。<a id="a-2o"></a>往还不复过其上数。<a id="a-2p"></a>佛言。<a id="a-2q"></a>比丘。<a id="a-2r"></a>须弥山王以四宝作城。<a id="a-2s"></a>琉璃水精金银。<a id="a-2t"></a>须弥山王北有天下。<a id="a-2u"></a>名郁单曰。<a id="a-2v"></a>广长各四十万里。<a id="a-2w"></a>正方。<a id="a-2x"></a>须弥山王东有天下。<a id="a-2y"></a>名弗于逮。<a id="a-2z"></a>广长各三十六万里。<a id="a-30"></a>周匝正圆。<a id="a-31"></a>须弥山王西有天下。<a id="a-32"></a>名俱耶尼。<a id="a-33"></a>广长各三十二万里。<a id="a-34"></a>如半月形。<a id="a-35"></a>须弥山王南有天下。<a id="a-36"></a>名阎浮利。<a id="a-37"></a>广长各二十八万里。<a id="a-38"></a>北广南狭。<a id="a-39"></a>须弥山王北胁天金照北方天下。<a id="a-3A"></a>须弥山王东胁天银照东方天下。<a id="a-3B"></a>须弥山王西胁天水精照西方天下。<a id="a-3C"></a>须弥山王南胁天琉璃照南方天下。<a id="a-3D"></a>北方天下有树名银茎。<a id="a-3E"></a>围二百八十里高四千里。<a id="a-3F"></a>枝叶分布二千里。<a id="a-3G"></a>东方天下有大树名条茎。<a id="a-3H"></a>围二百八十里高四千里。<a id="a-3I"></a>枝叶分布二千里。<a id="a-3J"></a>俱耶尼天下有树名斤茎。<a id="a-3K"></a>围二百八十里高四千里。<a id="a-3L"></a>枝叶分布二千里。<a id="a-3M"></a>其树上有石牛。<a id="a-3N"></a>高四十里。<a id="a-3O"></a>阎浮利天下。<a id="a-3P"></a>有大树名阎。<a id="a-3Q"></a>高四千里。<a id="a-3R"></a>茎围二百八十里。<a id="a-3S"></a>枝叶分布二千里。<a id="a-3T"></a>金翅鸟王及龙有树名驹利睒。<a id="a-3U"></a>高四千里。<a id="a-3V"></a>茎围二百八十里。<a id="a-3W"></a>枝叶分布二千里。<a id="a-3X"></a>阿须伦有大树名善昼过度。<a id="a-3Y"></a>高四千里茎围二百八十里。<a id="a-3Z"></a>枝叶分布二千里。<a id="a-3a"></a>忉利天有树名度昼。<a id="a-3b"></a>高四千里茎围二百八十里。<a id="a-3c"></a>枝叶分布二千里。<a id="a-3d"></a>大海北有大树名阎。<a id="a-3e"></a>高四千里茎围二百八十里。<a id="a-3f"></a>枝叶分布二千里。<a id="a-3g"></a>北方地空中有丛树名庵。<a id="a-3h"></a>广长各二千里。<a id="a-3i"></a>复有丛树名阎破。<a id="a-3j"></a>广长各二千里。<a id="a-3k"></a>复有丛树名多。<a id="a-3l"></a>广长各二千里。<a id="a-3m"></a>复有丛树名那多。<a id="a-3n"></a>广长各二千里。<a id="a-3o"></a>复有丛树名男。<a id="a-3p"></a>广长各二千里。<a id="a-3q"></a>复有丛树名女。<a id="a-3r"></a>广长各二千里。<a id="a-3s"></a>复有丛树名小儿。<a id="a-3t"></a>广长各二千里。<a id="a-3u"></a>复有丛树名柏。<a id="a-3v"></a>广长各二千里。<a id="a-3w"></a>复有丛树名栴檀。<a id="a-3x"></a>广长各二千里。<a id="a-3y"></a>复有丛树名佉钵。<a id="a-3z"></a>广长各二千里。<a id="a-40"></a>复有丛树名般奈。<a id="a-41"></a>广长各二千里。<a id="a-42"></a>复有丛树名比罗。<a id="a-43"></a>广长各二千里。<a id="a-44"></a>复有丛树名大利。<a id="a-45"></a>广长各二千里。<a id="a-46"></a>复有丛树名奈。<a id="a-47"></a>广长各二千里。<a id="a-48"></a>复有丛树名安石榴。<a id="a-49"></a>广长各二千里。<a id="a-4A"></a>复有丛树名抄罗。<a id="a-4B"></a>广长各二千里。<a id="a-4C"></a>复有丛树名陂。<a id="a-4D"></a>广长各二千里。<a id="a-4E"></a>复有丛树名陂隆。<a id="a-4F"></a>广长各二千里。<a id="a-4G"></a>复有丛树名阿摩勒。<a id="a-4H"></a>广长各二千里。<a id="a-4I"></a>复有丛树名呵黎勒。<a id="a-4J"></a>广长各二千里。<a id="a-4K"></a>复有丛树名毗醯勒。<a id="a-4L"></a>广长各二千里。<a id="a-4M"></a>复有丛树名苇。<a id="a-4N"></a>广长各二千里。<a id="a-4O"></a>复有丛树名竹。<a id="a-4P"></a>广长各二千里。<a id="a-4Q"></a>复有丛树名拖罗。<a id="a-4R"></a>广长各二千里。<a id="a-4S"></a>复有丛树名合罗。<a id="a-4T"></a>广长各二千里。<a id="a-4U"></a>复有丛树名瓜。<a id="a-4V"></a>广长各二千里。<a id="a-4W"></a>复有丛树名大瓜。<a id="a-4X"></a>广长各二千里。<a id="a-4Y"></a>复有丛树名脱华。<a id="a-4Z"></a>广长各二千里。<a id="a-4a"></a>复有丛树名浴陂。<a id="a-4b"></a>广长各二千里。<a id="a-4c"></a>复有丛树名须女华。<a id="a-4d"></a>广长各二千里。<a id="a-4e"></a>复有丛树名皮罗。<a id="a-4f"></a>广长各二千里。<a id="a-4g"></a>复有丛树名和师。<a id="a-4h"></a>广长各二千里。<a id="a-4i"></a>复有丛树名茄夷。<a id="a-4j"></a>广长各二千里。<a id="a-4k"></a>复有丛树名投鲜。<a id="a-4l"></a>广长各二千里。<a id="a-4m"></a>复有丛树名蒲萄。<a id="a-4n"></a>广长各二千里。<a id="a-4o"></a>过是空地。<a id="a-4p"></a>其空地中。<a id="a-4q"></a>复有优钵华池二千里。<a id="a-4r"></a>红莲华池二千里。<a id="a-4s"></a>白莲华池二千里。<a id="a-4t"></a>黄莲华池二千里。<a id="a-4u"></a>毒蛇池二千里。<a id="a-4v"></a>过是已地空。<a id="a-4w"></a>其空中有海郁禅。<a id="a-4x"></a>从东西流入大海。<a id="a-4y"></a>其郁禅海中。<a id="a-4z"></a>见转轮王亦知天下。<a id="a-50"></a>有转轮王见游行时迹。<a id="a-51"></a>郁禅北有山名郁单茄。<a id="a-52"></a>佛语比丘。<a id="a-53"></a>其山甚乐。<a id="a-54"></a>姝好树木生叶。<a id="a-55"></a>华实甚香。<a id="a-56"></a>畜兽鸟无所不有。<a id="a-57"></a>无与等者也。<a id="a-58"></a>佛言。<a id="a-59"></a>比丘。<a id="a-5A"></a>其郁单茄山甚乐。<a id="a-5B"></a>姝好巍巍。<a id="a-5C"></a>郁单茄山。<a id="a-5D"></a>有山名须桓那。<a id="a-5E"></a>其山有八万窟。<a id="a-5F"></a>中有八万象。<a id="a-5G"></a>皆在中止。<a id="a-5H"></a>其象七日一食。<a id="a-5I"></a>有六牙上广下狭。<a id="a-5J"></a>牙齿间悉金填。<a id="a-5K"></a>过须那钵山。<a id="a-5L"></a>次有山名冬王。<a id="a-5M"></a>甚高过亿。<a id="a-5N"></a>山上高四千里。<a id="a-5O"></a>上有水名阿那达。<a id="a-5P"></a>广长二千里。<a id="a-5Q"></a>其底沙皆金。<a id="a-5R"></a>其水凉冷。<a id="a-5S"></a>软美且清。<a id="a-5T"></a>以七宝金银琉璃水精赤真珠车磲马瑙。<a id="a-5U"></a>作堑垒。<a id="a-5V"></a>其四面起墙。<a id="a-5W"></a>亦布底有七重栏楯。<a id="a-5X"></a>七重行树。<a id="a-5Y"></a>周匝围绕。<a id="a-5Z"></a>七宝交露。<a id="a-5a"></a>彩画姝好。<a id="a-5b"></a>阿耨达龙王水水四面有陛。<a id="a-5c"></a>金陛银桄。<a id="a-5d"></a>银陛金桄。<a id="a-5e"></a>琉璃陛水精桄。<a id="a-5f"></a>水精陛琉璃桄。<a id="a-5g"></a>赤真珠陛马瑙桄。<a id="a-5h"></a>马瑙陛赤真珠桄。<a id="a-5i"></a>车磲陛七宝桄。<a id="a-5j"></a>陛上有曲箱盖。<a id="a-5k"></a>皆有栏楯。<a id="a-5l"></a>有交露楼观。<a id="a-5m"></a>其水中有青莲华。<a id="a-5n"></a>红莲华。<a id="a-5o"></a>白莲华。<a id="a-5p"></a>黄莲华。<a id="a-5q"></a>华亦有火色者。<a id="a-5r"></a>金色者。<a id="a-5s"></a>青色者。<a id="a-5t"></a>红色者。<a id="a-5u"></a>赤色者。<a id="a-5v"></a>白色者周匝。<a id="a-5w"></a>大如车轮。<a id="a-5x"></a>其茎大如车毂。<a id="a-5y"></a>若刺其汁出如乳色。<a id="a-5z"></a>其味如蜜。<a id="a-60"></a>阿耨达龙王宫在其水中。<a id="a-61"></a>宫名般阇兜。<a id="a-62"></a>阿耨达龙王在中止。<a id="a-63"></a>其龙有何等宝。<a id="a-64"></a>何谓为阿耨达龙。<a id="a-65"></a>过阿耨达龙。<a id="a-66"></a>天下余诸龙王。<a id="a-67"></a>以三热见烧。<a id="a-68"></a>阿耨达龙王。<a id="a-69"></a>不以三热见烧。<a id="a-6A"></a>复次天下诸余龙王。<a id="a-6B"></a>过阿耨达龙王。<a id="a-6C"></a>余龙王。<a id="a-6D"></a>热沙雨身上。<a id="a-6E"></a>烧炙燋革。<a id="a-6F"></a>燋革已烧肤。<a id="a-6G"></a>烧肤已烧筋。<a id="a-6H"></a>烧筋已烧骨。<a id="a-6I"></a>烧骨已烧髓。<a id="a-6J"></a>烧炙甚毒痛。<a id="a-6K"></a>过阿耨达龙王。<a id="a-6L"></a>余龙王皆见热。<a id="a-6M"></a>阿耨达龙王独不热。<a id="a-6N"></a>是故名为阿耨达。<a id="a-6O"></a>是为第一事。<a id="a-6P"></a>复次天下。<a id="a-6Q"></a>过阿耨达龙王。<a id="a-6R"></a>余龙王。<a id="a-6S"></a>起媱欲事。<a id="a-6T"></a>相向时。<a id="a-6U"></a>热风来吹其身。<a id="a-6V"></a>燋龙身。<a id="a-6W"></a>即失无颜色得蛇身。<a id="a-6X"></a>便恐不喜。<a id="a-6Y"></a>天下诸所龙王。<a id="a-6Z"></a>过阿耨达。<a id="a-6a"></a>诸龙王得热。<a id="a-6b"></a>阿耨达龙王独无热。<a id="a-6c"></a>是故名为阿耨达。<a id="a-6d"></a>是为二事。<a id="a-6e"></a>复次天下诸龙王。<a id="a-6f"></a>过阿耨达龙王。<a id="a-6g"></a>余龙王。<a id="a-6h"></a>诸金翅鸟王。<a id="a-6i"></a>悉入其宫。<a id="a-6j"></a>悉恐怖取食之。<a id="a-6k"></a>若金翅鸟自念言欲入阿耨达龙王宫。<a id="a-6l"></a>适念是便自无央数灾变及其身。<a id="a-6m"></a>过阿耨达龙王。<a id="a-6n"></a>天下余龙王。<a id="a-6o"></a>皆见是毒热。<a id="a-6p"></a>阿耨达龙王。<a id="a-6q"></a>独不见热。<a id="a-6r"></a>是故名阿耨达。<a id="a-6s"></a>是为三事。<a id="a-6t"></a>以三事故。<a id="a-6u"></a>名为阿耨达龙王。<a id="a-6v"></a>东有大流江。<a id="a-6w"></a>下行一江。<a id="a-6x"></a>有五百部河。<a id="a-6y"></a>绕阿耨达龙王。<a id="a-6z"></a>东流入大海。<a id="a-70"></a>阿耨达龙王南有大江。<a id="a-71"></a>名和叉。<a id="a-72"></a>有五百部河。<a id="a-73"></a>绕阿耨达龙王。<a id="a-74"></a>流入大南海。<a id="a-75"></a>阿耨达龙王西有大江。<a id="a-76"></a>名信陀。<a id="a-77"></a>有五百部河流。<a id="a-78"></a>绕阿耨达龙王。<a id="a-79"></a>入大西海。<a id="a-7A"></a>阿耨达龙王北有大江名斯头。<a id="a-7B"></a>有五百部河流。<a id="a-7C"></a>绕阿耨达龙王。<a id="a-7D"></a>入北海。<a id="a-7E"></a>冬王山南有国。<a id="a-7F"></a>名维耶离。<a id="a-7G"></a>维耶离北有七黑山。<a id="a-7H"></a>黑山北有七仙人婆罗门在中止。<a id="a-7I"></a>一者名机机榆。<a id="a-7J"></a>二者名施泥梨。<a id="a-7K"></a>三者名郁单。<a id="a-7L"></a>四者名禅。<a id="a-7M"></a>五者名迦蛇。<a id="a-7N"></a>六者名优多罗。<a id="a-7O"></a>七者名波被头。<a id="a-7P"></a>有山名和昙摩。<a id="a-7Q"></a>过七仙人婆罗门北。<a id="a-7R"></a>有山名乾陀摩诃术。<a id="a-7S"></a>中有两窟。<a id="a-7T"></a>一者名画。<a id="a-7U"></a>二者名善画。<a id="a-7V"></a>以七宝作之。<a id="a-7W"></a>金银琉璃水精赤真珠车磲马瑙。<a id="a-7X"></a>细软如繻衣。<a id="a-7Y"></a>画善画窟北。<a id="a-7Z"></a>有树王名善住。<a id="a-7a"></a>有八千树王。<a id="a-7b"></a>围绕之。<a id="a-7c"></a>善住王树下。<a id="a-7d"></a>有象王。<a id="a-7e"></a>名善住。<a id="a-7f"></a>在下止。<a id="a-7g"></a>有八千象。<a id="a-7h"></a>周匝围绕之。<a id="a-7i"></a>善住王树北。<a id="a-7j"></a>有浴池名摩那摩。<a id="a-7k"></a>以七宝金银水精琉璃赤真珠车磲马瑙作堑垒之边有八千浴池。<a id="a-7l"></a>周匝围绕。<a id="a-7m"></a>其水皆凉冷。<a id="a-7n"></a>美软且清。<a id="a-7o"></a>其底沙皆金。<a id="a-7p"></a>以七宝金银水精琉璃赤真珠车磲马瑙作七重栏楯。<a id="a-7q"></a>七重交露。<a id="a-7r"></a>七重行树。<a id="a-7s"></a>周匝围绕。<a id="a-7t"></a>其池甚妙好。<a id="a-7u"></a>金栏楯者金柱栿银桄。<a id="a-7v"></a>银栏楯者银柱栿金桄。<a id="a-7w"></a>琉璃栏楯者琉璃柱栿水精桄。<a id="a-7x"></a>水精栏楯者水精柱栿琉璃桄。<a id="a-7y"></a>赤真珠栏楯者赤真珠柱栿马瑙桄。<a id="a-7z"></a>马瑙栏楯者马瑙柱栿赤真珠桄。<a id="a-80"></a>车磲栏楯者车磲柱栿一切宝桄。<a id="a-81"></a>金交露者银垂珞。<a id="a-82"></a>银交露者金垂珞。<a id="a-83"></a>琉璃交露者水精垂珞。<a id="a-84"></a>水精交露者琉璃垂珞。<a id="a-85"></a>赤真珠交露者马瑙垂珞。<a id="a-86"></a>马瑙交露者赤真珠垂珞。<a id="a-87"></a>车磲交露者一切宝垂珞。<a id="a-88"></a>皆以七宝作甚姝好。<a id="a-89"></a>金树者金枝根银茎叶华实。<a id="a-8A"></a>银树者银枝根金茎叶华实。<a id="a-8B"></a>琉璃树者琉璃根枝水精茎叶华实。<a id="a-8C"></a>水精树者水精根枝琉璃茎叶华实。<a id="a-8D"></a>赤真珠树者赤真珠根枝马瑙茎叶华实。<a id="a-8E"></a>马瑙树者马瑙根枝赤真珠茎叶华实。<a id="a-8F"></a>车磲树者车磲根枝一切宝茎叶华实。<a id="a-8G"></a>以七宝作皆姝好。<a id="a-8H"></a>摩那摩池。<a id="a-8I"></a>周匝四面。<a id="a-8J"></a>以七宝金银水精琉璃赤真珠车磲马瑙作金陛银桄。<a id="a-8K"></a>银陛金桄。<a id="a-8L"></a>水精陛琉璃桄。<a id="a-8M"></a>琉璃陛水精桄。<a id="a-8N"></a>赤真珠陛马瑙桄。<a id="a-8O"></a>马瑙陛赤真珠桄。<a id="a-8P"></a>车磲陛一切宝桄。<a id="a-8Q"></a>以七宝作甚姝好。<a id="a-8R"></a>陛上有曲箱盖。<a id="a-8S"></a>栏楯上有交露。<a id="a-8T"></a>楼观下有园观舍宅。<a id="a-8U"></a>有浴池。<a id="a-8V"></a>树生种种华种种实。<a id="a-8W"></a>出种种香。<a id="a-8X"></a>中有种种飞鸟。<a id="a-8Y"></a>相和悲鸣。<a id="a-8Z"></a>摩那摩池中。<a id="a-8a"></a>有青莲华。<a id="a-8b"></a>黄莲华。<a id="a-8c"></a>白莲华。<a id="a-8d"></a>赤莲华。<a id="a-8e"></a>中有红色者。<a id="a-8f"></a>金色者。<a id="a-8g"></a>青色者。<a id="a-8h"></a>黄色者。<a id="a-8i"></a>赤色者。<a id="a-8j"></a>白色者。<a id="a-8k"></a>种种杂色者。<a id="a-8l"></a>其华周匝大如车轮。<a id="a-8m"></a>其茎周匝如车毂。<a id="a-8n"></a>其华断者出其汁如乳。<a id="a-8o"></a>其味如蜜。<a id="a-8p"></a>善住象王。<a id="a-8q"></a>念欲入池中洗浴相娱乐时。<a id="a-8r"></a>即念八千象王。<a id="a-8s"></a>尔时八千象王言。<a id="a-8t"></a>善住象王已念我等。<a id="a-8u"></a>即共往至善住象王所在前住。<a id="a-8v"></a>时善住象王与八千象王。<a id="a-8w"></a>俱往至摩那摩池。<a id="a-8x"></a>诸象中有为王持盖者。<a id="a-8y"></a>中有扇者。<a id="a-8z"></a>周匝围绕时中有含血名机那。<a id="a-90"></a>在前歌舞作伎乐。<a id="a-91"></a>时善住象王。<a id="a-92"></a>至摩那摩池中。<a id="a-93"></a>洗浴作伎乐相娱乐。<a id="a-94"></a>中有象为王洗鼻口者。<a id="a-95"></a>中有洗牙齿者。<a id="a-96"></a>中有洗头者。<a id="a-97"></a>中有洗背者。<a id="a-98"></a>中有洗腹者。<a id="a-99"></a>中有洗[月*坒]者。<a id="a-9A"></a>中有洗膝者。<a id="a-9B"></a>中有洗足者。<a id="a-9C"></a>中有洗尾者。<a id="a-9D"></a>中有拔华根洗之以与王食者。<a id="a-9E"></a>中有以青莲华黄莲华赤莲华白莲华。<a id="a-9F"></a>以鼻历持散象王头上者。<a id="a-9G"></a>尔时善住象王。<a id="a-9H"></a>洗浴相娱乐饮食已。<a id="a-9I"></a>便还至善住树下。<a id="a-9J"></a>其八千象王各各入其池洗浴。<a id="a-9K"></a>作伎乐相娱乐饮食已。<a id="a-9L"></a>便还至善住象王所。<a id="a-9M"></a>尔时善住象王。<a id="a-9N"></a>与八千象王俱前后围绕。<a id="a-9O"></a>还至善住树下。<a id="a-9P"></a>中有为象王持盖者。<a id="a-9Q"></a>中有扇者。<a id="a-9R"></a>在前作妓乐歌舞。<a id="a-9S"></a>至善住树间。<a id="a-9T"></a>象王从意。<a id="a-9U"></a>卧起行步。<a id="a-9V"></a>其余八千象。<a id="a-9W"></a>各各亦随意。<a id="a-9X"></a>在树间卧起行步。<a id="a-9Y"></a>从意所欲。<a id="a-9Z"></a>诸八千象树。<a id="a-9a"></a>中有围四丈九尺。<a id="a-9b"></a>中有树围五丈六尺。<a id="a-9c"></a>中有树围六丈三尺。<a id="a-9d"></a>中有树围七丈七尺。<a id="a-9e"></a>中有树围八丈四尺。<a id="a-9f"></a>中有树围九丈一尺。<a id="a-9g"></a>中有树围九丈五尺。<a id="a-9h"></a>中有树围十丈五尺。<a id="a-9i"></a>中有树围十一丈二尺。<a id="a-9j"></a>善住象王树茎围十丈九尺。<a id="a-9k"></a>是八千树枝叶堕落时。<a id="a-9l"></a>风便吹着外。<a id="a-9m"></a>其八千象王大小便时。<a id="a-9n"></a>诸鬼神皆除着外。<a id="a-9o"></a>佛言。<a id="a-9p"></a>比丘。<a id="a-9q"></a>善住象王威神尊巍巍乃如是。<a id="a-9r"></a>畜生含血之类。<a id="a-9s"></a>乃有此。</p>
  <p data-pb></p>
  <h2 id="a9t">郁单曰品第二</h2>
  <p id="a9u">语比丘。<a id="a-9v"></a>郁单曰天下。<a id="a-9w"></a>周匝广长各四十万里。<a id="a-9x"></a>北方天下有种种山无央数。<a id="a-9y"></a>其河两边。<a id="a-9z"></a>有种种树。<a id="a-A0"></a>河水徐行。<a id="a-A1"></a>有种种华。<a id="a-A2"></a>水中丛流。<a id="a-A3"></a>河两边有船。<a id="a-A4"></a>彩画姝好。<a id="a-A5"></a>以四宝金银琉璃水精作之。<a id="a-A6"></a>北方天下中央有浴池。<a id="a-A7"></a>名郁难陀。<a id="a-A8"></a>广长四千里。<a id="a-A9"></a>其水凉软且清。<a id="a-AA"></a>有七重壁。<a id="a-AB"></a>水底沙皆金。<a id="a-AC"></a>难陀浴池。<a id="a-AD"></a>周匝四面有陛。<a id="a-AE"></a>以四宝金银琉璃水精作之。<a id="a-AF"></a>金陛银桄。<a id="a-AG"></a>银陛金桄。<a id="a-AH"></a>琉璃陛水精桄。<a id="a-AI"></a>水精陛琉璃桄。<a id="a-AJ"></a>难陀池中。<a id="a-AK"></a>有青莲华。<a id="a-AL"></a>黄莲华。<a id="a-AM"></a>白莲华。<a id="a-AN"></a>赤莲华。<a id="a-AO"></a>中有红色者金色者青色者黄色者赤色者白色者周匝根茎若断者出其汁如乳。<a id="a-AP"></a>其味如蜜。<a id="a-AQ"></a>光照四十里。<a id="a-AR"></a>其香亦闻四十里。<a id="a-AS"></a>难陀浴池东。<a id="a-AT"></a>有河名已味。<a id="a-AU"></a>难陀浴池南。<a id="a-AV"></a>有河名修竭。<a id="a-AW"></a>难陀浴池西。<a id="a-AX"></a>有河名大土。<a id="a-AY"></a>难陀浴池北。<a id="a-AZ"></a>有流河名善种。<a id="a-Aa"></a>是诸河水。<a id="a-Ab"></a>皆徐行。<a id="a-Ac"></a>中有丛流行华。<a id="a-Ad"></a>河两边有种种树。<a id="a-Ae"></a>以金银琉璃水精作河两边际。<a id="a-Af"></a>难陀浴池东有园名贤上。<a id="a-Ag"></a>有七重栏楯。<a id="a-Ah"></a>七重交露。<a id="a-Ai"></a>七重行树。<a id="a-Aj"></a>周匝围绕。<a id="a-Ak"></a>以四宝作之。<a id="a-Al"></a>姝好金银水精琉璃。<a id="a-Am"></a>贤上园中有香树生华实。<a id="a-An"></a>劈者出种种香。<a id="a-Ao"></a>有捣香树生华实。<a id="a-Ap"></a>劈者出种种香。<a id="a-Aq"></a>有衣被树。<a id="a-Ar"></a>有璎珞树。<a id="a-As"></a>有不息树。<a id="a-At"></a>有生花实若劈者出种种衣被璎珞。<a id="a-Au"></a>出种种不息。<a id="a-Av"></a>有果树器树音乐树。<a id="a-Aw"></a>生花实。<a id="a-Ax"></a>实劈者出种种器。<a id="a-Ay"></a>种种果。<a id="a-Az"></a>种种音乐。<a id="a-B0"></a>树高七里。<a id="a-B1"></a>有高六里五里四里三里二里。<a id="a-B2"></a>最卑者高一里。<a id="a-B3"></a>难陀浴池南。<a id="a-B4"></a>有园观名与贤。<a id="a-B5"></a>有七重栏楯。<a id="a-B6"></a>七重交露。<a id="a-B7"></a>七重行树。<a id="a-B8"></a>周匝围绕。<a id="a-B9"></a>以四宝作之。<a id="a-BA"></a>中有香树。<a id="a-BB"></a>捣香树。<a id="a-BC"></a>衣被树。<a id="a-BD"></a>璎珞树。<a id="a-BE"></a>不息树。<a id="a-BF"></a>器树。<a id="a-BG"></a>果树。<a id="a-BH"></a>皆有华实。<a id="a-BI"></a>实劈者各各出种种香捣香衣被璎珞不息器果种种音乐。<a id="a-BJ"></a>树最小者高十里二十里四十里。<a id="a-BK"></a>上至七十里。<a id="a-BL"></a>难陀浴池西。<a id="a-BM"></a>有园观名罗越。<a id="a-BN"></a>以四宝作。<a id="a-BO"></a>七重栏楯。<a id="a-BP"></a>七重交露。<a id="a-BQ"></a>七重行树。<a id="a-BR"></a>周匝围绕。<a id="a-BS"></a>诸所出生高卑。<a id="a-BT"></a>亦如东方园观。<a id="a-BU"></a>难陀浴池北。<a id="a-BV"></a>有园观名常有华。<a id="a-BW"></a>亦以四宝金银水精琉璃作。<a id="a-BX"></a>七重栏楯。<a id="a-BY"></a>七重交露。<a id="a-BZ"></a>七重行树。<a id="a-Ba"></a>周匝围绕。<a id="a-Bb"></a>诸树所出。<a id="a-Bc"></a>生高卑。<a id="a-Bd"></a>亦如东面园。<a id="a-Be"></a>北方天下有树。<a id="a-Bf"></a>曲合如交露。<a id="a-Bg"></a>北方天下人。<a id="a-Bh"></a>在下卧起。<a id="a-Bi"></a>男女各异处。<a id="a-Bj"></a>有净洁粳米。<a id="a-Bk"></a>不耕种自然生。<a id="a-Bl"></a>出一切味。<a id="a-Bm"></a>欲食者取净洁粳米炊之。<a id="a-Bn"></a>有珠名焰味。<a id="a-Bo"></a>着釜下光出熟饭。<a id="a-Bp"></a>四方人来。<a id="a-Bq"></a>悉共食之。<a id="a-Br"></a>食未竟亦不尽。<a id="a-Bs"></a>无盗贼恶人。<a id="a-Bt"></a>无言我妻子。<a id="a-Bu"></a>无田作者。<a id="a-Bv"></a>饭已面色润泽有威神。<a id="a-Bw"></a>男子女人。<a id="a-Bx"></a>若淫欲意起。<a id="a-By"></a>相视无所语。<a id="a-Bz"></a>男子便在前。<a id="a-C0"></a>女人随后行。<a id="a-C1"></a>至园观入中。<a id="a-C2"></a>共相娱乐。<a id="a-C3"></a>二日三日若至七日。<a id="a-C4"></a>各自随意罢去不相属也。<a id="a-C5"></a>女人怀妊七日八日。<a id="a-C6"></a>便生若男若女。<a id="a-C7"></a>便持着四徼道中。<a id="a-C8"></a>若有人从东西南北来者。<a id="a-C9"></a>与指嗽之。<a id="a-CA"></a>出乳饮之。<a id="a-CB"></a>七日已后自以福德即长大。<a id="a-CC"></a>譬如阎浮利人年二十若二十五时。<a id="a-CD"></a>北方天下。<a id="a-CE"></a>周匝四方有水。<a id="a-CF"></a>名阿耨达。<a id="a-CG"></a>后夜起云。<a id="a-CH"></a>天雨八味水。<a id="a-CI"></a>如人饭食顷。<a id="a-CJ"></a>洗浴北方天下淹尘。<a id="a-CK"></a>尘不复起。<a id="a-CL"></a>譬如苏麻油涂地尘不起。<a id="a-CM"></a>北方天下亦如是。<a id="a-CN"></a>地尘不起。<a id="a-CO"></a>譬如不息工师。<a id="a-CP"></a>若不息工弟子。<a id="a-CQ"></a>以种种华。<a id="a-CR"></a>结作不息。<a id="a-CS"></a>左手持之。<a id="a-CT"></a>右手以水洗不息无尘。<a id="a-CU"></a>北方天下如是。<a id="a-CV"></a>地不起尘。<a id="a-CW"></a>常有流水生草树。<a id="a-CX"></a>常有叶华实。<a id="a-CY"></a>中有草青。<a id="a-CZ"></a>譬如孔雀翅色。<a id="a-Ca"></a>其香如香香。<a id="a-Cb"></a>足蹈上即陷四寸。<a id="a-Cc"></a>举足还复如故。<a id="a-Cd"></a>北方天下人。<a id="a-Ce"></a>欲至贤上园观中游戏相娱乐。<a id="a-Cf"></a>即时去乘船至岸边。<a id="a-Cg"></a>脱衣沐浴。<a id="a-Ch"></a>相娱乐已。<a id="a-Ci"></a>便弃船度河。<a id="a-Cj"></a>往至香树间。<a id="a-Ck"></a>取香涂身。<a id="a-Cl"></a>至衣被树间。<a id="a-Cm"></a>取衣着。<a id="a-Cn"></a>至不息树间。<a id="a-Co"></a>璎珞树间。<a id="a-Cp"></a>器树间。<a id="a-Cq"></a>果树间。<a id="a-Cr"></a>音乐树间。<a id="a-Cs"></a>取璎珞不息着之。<a id="a-Ct"></a>取器音乐。<a id="a-Cu"></a>便往至贤上园观。<a id="a-Cv"></a>热时乱风吹扫贤上园观地。<a id="a-Cw"></a>伊阑风至吹落华。<a id="a-Cx"></a>堕地至人膝。<a id="a-Cy"></a>时北方天下。<a id="a-Cz"></a>悉入贤上园观中。<a id="a-D0"></a>游戏相娱乐。<a id="a-D1"></a>二日三日至七日已后。<a id="a-D2"></a>各自罢去。<a id="a-D3"></a>随意无所系属。<a id="a-D4"></a>亦复至与贤上园观。<a id="a-D5"></a>罗越常有华园观亦如是。<a id="a-D6"></a>北方天下人。<a id="a-D7"></a>欲食时。<a id="a-D8"></a>取净粳米炊之。<a id="a-D9"></a>以焰味珠光。<a id="a-DA"></a>炊其下熟饭。<a id="a-DB"></a>东方西方南方北方。<a id="a-DC"></a>若有人来至其所者。<a id="a-DD"></a>皆饭食之。<a id="a-DE"></a>其食亦不尽。<a id="a-DF"></a>至人食已。<a id="a-DG"></a>北方天下人。<a id="a-DH"></a>有树名象兜。<a id="a-DI"></a>交曲上合如交露。<a id="a-DJ"></a>人民在上止宿。<a id="a-DK"></a>男女各异处。<a id="a-DL"></a>北方天下人。<a id="a-DM"></a>通齿发绀青色长八尺。<a id="a-DN"></a>人民面色伺等。<a id="a-DO"></a>长短亦等。<a id="a-DP"></a>女人亦如是。<a id="a-DQ"></a>人民行十善事。<a id="a-DR"></a>不复相教作行也。<a id="a-DS"></a>皆寿千岁。<a id="a-DT"></a>无数减者死后有生忉利天上者。<a id="a-DU"></a>有生焰天上者。<a id="a-DV"></a>有生兜率天上者。<a id="a-DW"></a>有生尼摩罗天上者。<a id="a-DX"></a>有生波罗尼蜜天上者。<a id="a-DY"></a>天上寿尽。<a id="a-DZ"></a>下生阎浮利天下人间。<a id="a-Da"></a>即生大豪贵家若婆罗门大长者家。<a id="a-Db"></a>北方天下人。<a id="a-Dc"></a>大小便时。<a id="a-Dd"></a>辟没地中。<a id="a-De"></a>其地清洁无粪聚臭处。<a id="a-Df"></a>北方天下人。<a id="a-Dg"></a>男子女人。<a id="a-Dh"></a>死时好为衣被之庄严不啼哭。<a id="a-Di"></a>取着四徼道中。<a id="a-Dj"></a>有鸟名郁遮。<a id="a-Dk"></a>举取死人着北方天下外。<a id="a-Dl"></a>何以故。<a id="a-Dm"></a>名郁单曰。<a id="a-Dn"></a>郁单曰天下。<a id="a-Do"></a>胜是三天下复最上。<a id="a-Dp"></a>是故名郁单曰。<a id="a-Dq"></a>郁单曰天下人民。<a id="a-Dr"></a>食清净粳米。<a id="a-Ds"></a>无有盗贼。<a id="a-Dt"></a>无有恶者。<a id="a-Du"></a>无言我妇无言我子。<a id="a-Dv"></a>颜色甚好有威神。<a id="a-Dw"></a>无短命者。<a id="a-Dx"></a>死已后生善处。<a id="a-Dy"></a>是故名郁单曰。</p>
  <h2 id="aDz">转轮王品第三</h2>
  <p id="aE0">佛语比丘。<a id="a-E1"></a>世间有转轮王。<a id="a-E2"></a>时自然生七宝有四德。<a id="a-E3"></a>何等为七。<a id="a-E4"></a>一者金轮宝。<a id="a-E5"></a>二者白象宝。<a id="a-E6"></a>三者绀色马宝。<a id="a-E7"></a>四者明月珠宝。<a id="a-E8"></a>五者玉女宝。<a id="a-E9"></a>六者藏圣臣宝。<a id="a-EA"></a>七者导道圣臣宝。<a id="a-EB"></a>转轮王其金轮何类。<a id="a-EC"></a>王以十五日月满时沐浴。<a id="a-ED"></a>便上高观上。<a id="a-EE"></a>与婇女共坐。<a id="a-EF"></a>见东方有自然天金轮来。<a id="a-EG"></a>有千辐皆完具。<a id="a-EH"></a>悉以天金所成。<a id="a-EI"></a>高一丈四尺。<a id="a-EJ"></a>王见已自念言。<a id="a-EK"></a>我从先圣闻。<a id="a-EL"></a>若王十五日月满。<a id="a-EM"></a>沐浴上高观。<a id="a-EN"></a>与婇女俱坐。<a id="a-EO"></a>见东方自然金轮者。<a id="a-EP"></a>即得作转轮王。<a id="a-EQ"></a>王自念。<a id="a-ER"></a>欲试天金轮。<a id="a-ES"></a>尔时转轮王。<a id="a-ET"></a>便试天金轮。<a id="a-EU"></a>即便会四部兵。<a id="a-EV"></a>往至天金轮所。<a id="a-EW"></a>整衣服长跪叉手。<a id="a-EX"></a>持右手。<a id="a-EY"></a>指金轮使东飞。<a id="a-EZ"></a>金轮即东飞。<a id="a-Ea"></a>转轮王即与四部兵。<a id="a-Eb"></a>及家室亲属悉随之飞。<a id="a-Ec"></a>四天王天上诸天。<a id="a-Ed"></a>皆亦在金轮前飞行。<a id="a-Ee"></a>金轮所至止处。<a id="a-Ef"></a>转轮王便与四部兵家室亲属。<a id="a-Eg"></a>皆止宿其中。<a id="a-Eh"></a>尔时东方弗于逮诸王。<a id="a-Ei"></a>以金钵盛满银粟。<a id="a-Ej"></a>银钵盛满金粟。<a id="a-Ek"></a>其往至转轮王所白言。<a id="a-El"></a>天王来大善。<a id="a-Em"></a>东方诸城国界。<a id="a-En"></a>富乐炽盛安隐。<a id="a-Eo"></a>五谷丰熟。<a id="a-Ep"></a>人民众多。<a id="a-Eq"></a>珍宝众多。<a id="a-Er"></a>工巧者饶。<a id="a-Es"></a>明月珠玉琉璃。<a id="a-Et"></a>白象马牛羊奴婢米谷丰饶。<a id="a-Eu"></a>仓库储满。<a id="a-Ev"></a>愿大王止此。<a id="a-Ew"></a>我等承受其教。<a id="a-Ex"></a>转轮王便告诸王言。<a id="a-Ey"></a>诸贤等各自治国以正法。<a id="a-Ez"></a>莫行非法。<a id="a-F0"></a>诸贤等但莫杀生。<a id="a-F1"></a>莫盗窃。<a id="a-F2"></a>莫犯人妇女。<a id="a-F3"></a>莫妄语骂詈恶口两舌。<a id="a-F4"></a>莫念恶。<a id="a-F5"></a>当慈心为政具奉行。<a id="a-F6"></a>如是者。<a id="a-F7"></a>则为受我教。<a id="a-F8"></a>尔时诸小王。<a id="a-F9"></a>持国界奉上转轮王。<a id="a-FA"></a>转轮王即住案行东方诸国。<a id="a-FB"></a>于其中止顿。<a id="a-FC"></a>无央数岁。<a id="a-FD"></a>相娱乐快乐饭食。<a id="a-FE"></a>得东海内悉属已便还。<a id="a-FF"></a>南方阎浮利天下王降伏亦如是。<a id="a-FG"></a>复与家室亲属及四部兵。<a id="a-FH"></a>金轮在前飞行。<a id="a-FI"></a>复至西方俱耶尼亦如是。<a id="a-FJ"></a>复至北方郁单曰天下亦如是。<a id="a-FK"></a>四天王上诸天。<a id="a-FL"></a>皆在金轮前飞。<a id="a-FM"></a>金轮所至到处。<a id="a-FN"></a>转轮王与家室亲属四部兵止顿其中。<a id="a-FO"></a>尔时北方诸小王以金钵盛满银粟。<a id="a-FP"></a>以银钵盛满金粟。<a id="a-FQ"></a>其往至转轮王所白言。<a id="a-FR"></a>天王来大善。<a id="a-FS"></a>北方诸城国界。<a id="a-FT"></a>富乐炽盛安隐。<a id="a-FU"></a>五谷丰熟。<a id="a-FV"></a>人民珍宝众多。<a id="a-FW"></a>工巧者饶。<a id="a-FX"></a>明月珠玉琉璃。<a id="a-FY"></a>白象马牛羊奴婢米谷丰饶。<a id="a-FZ"></a>仓库储满。<a id="a-Fa"></a>愿大王止此。<a id="a-Fb"></a>我等承受其教。<a id="a-Fc"></a>转轮王便告诸小王言。<a id="a-Fd"></a>贤等各自治国以正法。<a id="a-Fe"></a>莫行非法。<a id="a-Ff"></a>贤等莫杀生。<a id="a-Fg"></a>莫盗窃。<a id="a-Fh"></a>莫犯人妇女。<a id="a-Fi"></a>莫妄语骂詈恶口两舌。<a id="a-Fj"></a>莫念人恶。<a id="a-Fk"></a>当念慈心为正见奉行。<a id="a-Fl"></a>如是者即为受我教。<a id="a-Fm"></a>尔时诸小王。<a id="a-Fn"></a>持国界奉上。<a id="a-Fo"></a>转轮王案行北方诸国。<a id="a-Fp"></a>于其中止顿。<a id="a-Fq"></a>无央数岁。<a id="a-Fr"></a>相娱乐快乐饮食。<a id="a-Fs"></a>得北海内悉属已。<a id="a-Ft"></a>便与家室亲属及四部兵。<a id="a-Fu"></a>还阎浮利天下。<a id="a-Fv"></a>阎浮利天下威神更巍巍。<a id="a-Fw"></a>其金轮亦尔时便量度。<a id="a-Fx"></a>东西长四百八十里。<a id="a-Fy"></a>南北广二百八十里。<a id="a-Fz"></a>诸天为转轮王。<a id="a-G0"></a>造起城壁七重。<a id="a-G1"></a>七重栏楯。<a id="a-G2"></a>七重交露。<a id="a-G3"></a>七重行树。<a id="a-G4"></a>周匝围绕。<a id="a-G5"></a>彩画姝好。<a id="a-G6"></a>皆以七宝。<a id="a-G7"></a>金银水精琉璃赤真珠车磲马瑙金壁银门。<a id="a-G8"></a>银壁金门。<a id="a-G9"></a>琉璃壁者水精门。<a id="a-GA"></a>水精壁者琉璃门。<a id="a-GB"></a>赤真珠壁者马瑙门。<a id="a-GC"></a>马瑙壁者赤真珠门。<a id="a-GD"></a>车磲壁者一切宝门。<a id="a-GE"></a>城周匝四方有门。<a id="a-GF"></a>金栏楯者金柱栿银桄。<a id="a-GG"></a>银栏楯者银柱栿金桄。<a id="a-GH"></a>琉璃栏楯者琉璃柱栿水精桄。<a id="a-GI"></a>水精栏楯者水精柱栿琉璃桄。<a id="a-GJ"></a>赤真珠栏楯者赤真珠柱栿马瑙桄。<a id="a-GK"></a>马瑙栏楯者马瑙柱栿赤真珠桄。<a id="a-GL"></a>车磲栏楯者车磲柱栿一切宝桄。<a id="a-GM"></a>金交露者银垂珞。<a id="a-GN"></a>银交露者金垂珞。<a id="a-GO"></a>琉璃交露者。<a id="a-GP"></a>水精垂珞。<a id="a-GQ"></a>水精交露者琉璃垂珞。<a id="a-GR"></a>赤真珠交露者马瑙垂珞。<a id="a-GS"></a>马瑙交露者赤真珠垂珞。<a id="a-GT"></a>车磲交露者一切宝垂珞。<a id="a-GU"></a>复以七宝作树甚姝好。<a id="a-GV"></a>金树者金根。<a id="a-GW"></a>枝银茎叶花实。<a id="a-GX"></a>银树者银根枝金茎叶花实。<a id="a-GY"></a>琉璃树者琉璃根枝水精茎叶花实。<a id="a-GZ"></a>水精树者水精根枝琉璃茎叶花实。<a id="a-Ga"></a>赤真珠树者赤真珠根枝马瑙茎叶花实。<a id="a-Gb"></a>马瑙树者马瑙根枝赤真珠茎叶花实。<a id="a-Gc"></a>车磲树者车磲根枝一切宝茎叶花实。<a id="a-Gd"></a>门上有曲箱盖交露。<a id="a-Ge"></a>有楼观边有园观舍宅。<a id="a-Gf"></a>浴池中有种种树种种叶种种华种种实。<a id="a-Gg"></a>出种种香。<a id="a-Gh"></a>种种飞鸟相和而鸣。<a id="a-Gi"></a>作城已威神巍巍。<a id="a-Gj"></a>金轮便止。<a id="a-Gk"></a>城中度量。<a id="a-Gl"></a>东西八十里。<a id="a-Gm"></a>南北四十里。<a id="a-Gn"></a>尔时诸天为转轮王。<a id="a-Go"></a>以七宝作宫殿壁七重。<a id="a-Gp"></a>栏楯七重。<a id="a-Gq"></a>七宝交露七重。<a id="a-Gr"></a>七宝行树七重。<a id="a-Gs"></a>周匝围绕。<a id="a-Gt"></a>七重门上有曲箱盖交露有楼观。<a id="a-Gu"></a>下有园观浴池。<a id="a-Gv"></a>种种树种种叶种种华实。<a id="a-Gw"></a>种种飞鸟。<a id="a-Gx"></a>相和悲鸣造起转轮王宫殿已。<a id="a-Gy"></a>金轮便立宫门前虚空中。<a id="a-Gz"></a>尔时转轮王甚欢喜踊跃言。<a id="a-H0"></a>已为我自然金轮宝。<a id="a-H1"></a>今我以为作转轮王佛言。<a id="a-H2"></a>转轮王有自然金轮宝。<a id="a-H3"></a>如是转轮王有白象宝何类。<a id="a-H4"></a>转轮王明旦与诸臣共会参议。<a id="a-H5"></a>时即自然有白象在前现。<a id="a-H6"></a>皆白身体完具。<a id="a-H7"></a>能飞行端正头赤有六牙。<a id="a-H8"></a>上粗下细。<a id="a-H9"></a>牙如画间金色。<a id="a-HA"></a>转轮王见已念言。<a id="a-HB"></a>此象若可调者。<a id="a-HC"></a>便当为贤善。<a id="a-HD"></a>则与调象师使调适一反调。<a id="a-HE"></a>便调善最。<a id="a-HF"></a>如调善畜。<a id="a-HG"></a>尔时转轮王欲试白象宝。<a id="a-HH"></a>便使会四部兵。<a id="a-HI"></a>被白象庄严已骑白象。<a id="a-HJ"></a>日出便出宫门。<a id="a-HK"></a>飞行绕四海内。<a id="a-HL"></a>即时还宫坐相娱乐。<a id="a-HM"></a>尔时转轮王甚大欢喜踊跃言。<a id="a-HN"></a>已为我自然白象宝。<a id="a-HO"></a>今我已作转轮王。<a id="a-HP"></a>转轮王白象宝。<a id="a-HQ"></a>如是转轮王有绀色马宝何等类。<a id="a-HR"></a>转轮王明旦与左右共参议。<a id="a-HS"></a>时见有自然绀色马在前。<a id="a-HT"></a>其马身青毛衣滑泽头黑。<a id="a-HU"></a>转轮王自念言。<a id="a-HV"></a>若调此马者。<a id="a-HW"></a>便当即好。<a id="a-HX"></a>与调马师使调。<a id="a-HY"></a>即时调好最。<a id="a-HZ"></a>如贤善马。<a id="a-Ha"></a>尔时转轮王。<a id="a-Hb"></a>欲试绀色马宝。<a id="a-Hc"></a>即使会四部兵被已骑。<a id="a-Hd"></a>马未出宫门。<a id="a-He"></a>即与四部兵。<a id="a-Hf"></a>飞行绕四海内。<a id="a-Hg"></a>即日还宫坐相娱乐。<a id="a-Hh"></a>甚大欢喜踊跃言。<a id="a-Hi"></a>已为我自然绀色马宝。<a id="a-Hj"></a>今我已为。<a id="a-Hk"></a>作转轮王。<a id="a-Hl"></a>有绀色马宝如是。<a id="a-Hm"></a>转轮王有明月珠宝者何等类。<a id="a-Hn"></a>转轮王明旦与诸臣共坐参议时。<a id="a-Ho"></a>见有自然明月珠宝在前。<a id="a-Hp"></a>其珠青琉璃色。<a id="a-Hq"></a>八方滑泽。<a id="a-Hr"></a>好清洁有光明照耀。<a id="a-Hs"></a>转轮王见已自念言。<a id="a-Ht"></a>如此珠照我后宫中者为姝好。<a id="a-Hu"></a>尔时转轮王欲试明月珠宝。<a id="a-Hv"></a>便使会四部兵。<a id="a-Hw"></a>持珠着幢头。<a id="a-Hx"></a>夜从宫门出。<a id="a-Hy"></a>与四部兵。<a id="a-Hz"></a>尔时明月珠宝光照诸长者婆罗门家。<a id="a-I0"></a>起作使奴婢贩卖市井。<a id="a-I1"></a>谓为日出。<a id="a-I2"></a>其珠照四部兵明出宫四十里。<a id="a-I3"></a>飞行绕四海内。<a id="a-I4"></a>即夜还宫坐。<a id="a-I5"></a>甚大欢喜踊跃言。<a id="a-I6"></a>已为我自然明月珠宝今已作转轮王。<a id="a-I7"></a>转轮王有明月珠宝如是。</p>
  <p id="aI8">转轮王有玉女宝者何等类。<a id="a-I9"></a>转轮王明旦与诸大臣共坐参议。<a id="a-IA"></a>时有自然玉女宝在前现。<a id="a-IB"></a>端正姝好面色无比。<a id="a-IC"></a>亦不长不短。<a id="a-ID"></a>不肥不瘦。<a id="a-IE"></a>不白不黑。<a id="a-IF"></a>冬时身则温。<a id="a-IG"></a>夏时身则凉。<a id="a-IH"></a>身体诸毛孔皆栴檀香。<a id="a-II"></a>口出莲华香。<a id="a-IJ"></a>转轮王甚爱重。<a id="a-IK"></a>意不起淫欲向他人。<a id="a-IL"></a>何况当复身行。<a id="a-IM"></a>尔时转轮王甚欢喜踊跃言。<a id="a-IN"></a>已为我自然玉女宝。<a id="a-IO"></a>今我已作转轮王。<a id="a-IP"></a>转轮王有玉女宝如是。<a id="a-IQ"></a>转轮王有主藏圣臣宝何等类。<a id="a-IR"></a>转轮王明旦坐参议。<a id="a-IS"></a>时见主藏圣臣宝在前。<a id="a-IT"></a>解慧晓事至诚。<a id="a-IU"></a>往至转轮王所白言。<a id="a-IV"></a>转轮王所欲求索者。<a id="a-IW"></a>我为天王办之。<a id="a-IX"></a>王但安隐坐。<a id="a-IY"></a>转轮王欲试主藏圣臣宝。<a id="a-IZ"></a>使会四部兵。<a id="a-Ia"></a>乘船入水。<a id="a-Ib"></a>告主藏圣臣。<a id="a-Ic"></a>我欲得金银珍宝。<a id="a-Id"></a>当与我。<a id="a-Ie"></a>主藏圣臣白转轮王言。<a id="a-If"></a>渡水已。<a id="a-Ig"></a>随王欲当与之。<a id="a-Ih"></a>王言。<a id="a-Ii"></a>今当于此用之。<a id="a-Ij"></a>疾与我金银珍宝。<a id="a-Ik"></a>渡水已我不用。<a id="a-Il"></a>主藏圣臣闻受其教。<a id="a-Im"></a>整衣服船上长跪右手挠水。<a id="a-In"></a>以器钞金银珍宝。<a id="a-Io"></a>譬如虫着树。<a id="a-Ip"></a>诸金银珍宝器。<a id="a-Iq"></a>着手如是。<a id="a-Ir"></a>尔时主藏圣臣。<a id="a-Is"></a>持众珍宝着船上。<a id="a-It"></a>白转轮王言。<a id="a-Iu"></a>欲得几许金银珍宝。<a id="a-Iv"></a>今当与王。<a id="a-Iw"></a>转轮王告主藏圣臣言。<a id="a-Ix"></a>我所有金银珍宝甚众多。<a id="a-Iy"></a>但欲试卿耳。<a id="a-Iz"></a>主藏圣臣闻已。<a id="a-J0"></a>便还持金银珍宝着水中。<a id="a-J1"></a>尔时转轮王。<a id="a-J2"></a>甚欢喜踊跃言。<a id="a-J3"></a>已为我自然主藏圣臣宝。<a id="a-J4"></a>我已为转轮王。<a id="a-J5"></a>转轮王有主藏圣臣宝如是。<a id="a-J6"></a>转轮王有兵臣宝何等类。<a id="a-J7"></a>转轮王明旦坐参议。<a id="a-J8"></a>时见有兵臣在前。<a id="a-J9"></a>解慧勇猛晓事。<a id="a-JA"></a>往至转轮王所。<a id="a-JB"></a>白转轮王言。<a id="a-JC"></a>所欲为作我为办。<a id="a-JD"></a>王但自安坐莫忧。<a id="a-JE"></a>尔时转轮王欲试兵臣。<a id="a-JF"></a>使会四部兵。<a id="a-JG"></a>告兵臣宝言。<a id="a-JH"></a>不晓兵法者。<a id="a-JI"></a>教令晓之。<a id="a-JJ"></a>已晓者教令重知。<a id="a-JK"></a>不晓住者。<a id="a-JL"></a>教令知住。<a id="a-JM"></a>不晓骑乘弓马者。<a id="a-JN"></a>教令知。<a id="a-JO"></a>兵臣宝即受教。<a id="a-JP"></a>皆教诸兵。<a id="a-JQ"></a>转轮王甚欢喜踊跃言。<a id="a-JR"></a>已为我自然兵臣宝。<a id="a-JS"></a>我今已为转轮王。<a id="a-JT"></a>转轮王有兵臣宝如是。<a id="a-JU"></a>佛言。<a id="a-JV"></a>转轮王有七宝如是。<a id="a-JW"></a>佛言。<a id="a-JX"></a>转轮王有四德。<a id="a-JY"></a>云何为四德。<a id="a-JZ"></a>一者大富珍宝田宅奴婢珠玉象马工巧者众多。<a id="a-Ja"></a>天下人富无有如转轮王者。<a id="a-Jb"></a>是为转轮王第一德。<a id="a-Jc"></a>二者转轮王最端正姝好颜色无比。<a id="a-Jd"></a>天下人端正姝好。<a id="a-Je"></a>无有如转轮王者。<a id="a-Jf"></a>是为转轮王第二德。<a id="a-Jg"></a>三者转轮王常安隐无疾病。<a id="a-Jh"></a>身常等等。<a id="a-Ji"></a>亦不寒热寒热。<a id="a-Jj"></a>适其意诸所饮食食皆安隐。<a id="a-Jk"></a>天下人无有如转轮王无疾病者。<a id="a-Jl"></a>是为转轮王第三德。<a id="a-Jm"></a>四者转轮王常安隐长寿。<a id="a-Jn"></a>天下人无有常安隐长寿如转轮王者。<a id="a-Jo"></a>是为转轮王四德。<a id="a-Jp"></a>转轮王有七宝及四德如是。<a id="a-Jq"></a>转轮王以正法行为政现。<a id="a-Jr"></a>不转善现。<a id="a-Js"></a>行十善事。<a id="a-Jt"></a>教诸小国王。<a id="a-Ju"></a>傍臣左右人民。<a id="a-Jv"></a>奉行十善事。<a id="a-Jw"></a>转轮王哀念诸郡国人民。<a id="a-Jx"></a>如父哀子。<a id="a-Jy"></a>诸郡国人民。<a id="a-Jz"></a>爱敬转轮王如子爱父。<a id="a-K0"></a>转轮王治天下。<a id="a-K1"></a>阎浮利地平正无有高下。<a id="a-K2"></a>无有棘刺无有毒兽虫蚁。<a id="a-K3"></a>无有山陵溪谷。<a id="a-K4"></a>无有砾石地。<a id="a-K5"></a>但有弃捐金银明月珠玉琉璃琥珀水精车磲马瑙珊瑚。<a id="a-K6"></a>转轮王在天下治国时。<a id="a-K7"></a>富乐安隐炽盛。<a id="a-K8"></a>五谷丰熟人民众多。<a id="a-K9"></a>佛语诸比丘。<a id="a-KA"></a>转轮王治国时。<a id="a-KB"></a>天下有八万郡国聚落居。<a id="a-KC"></a>鸡鸣展转相闻。<a id="a-KD"></a>转轮王治国时。<a id="a-KE"></a>天下常遍有水草木。<a id="a-KF"></a>常青木。<a id="a-KG"></a>常有叶华其地草叶。<a id="a-KH"></a>周匝分布。<a id="a-KI"></a>色如孔雀毛。<a id="a-KJ"></a>其香如华香。<a id="a-KK"></a>足蹈上四寸入地。<a id="a-KL"></a>举足还复如故。<a id="a-KM"></a>地草又无四寸空缺处。<a id="a-KN"></a>有香树常生华实。<a id="a-KO"></a>破其实出种种香。<a id="a-KP"></a>有衣被树。<a id="a-KQ"></a>出华实及种种衣被。<a id="a-KR"></a>有珠宝璎珞树出华实。<a id="a-KS"></a>破中有无央数种种珠宝璎珞。<a id="a-KT"></a>有不息华树出华实。<a id="a-KU"></a>破中有种种不息。<a id="a-KV"></a>有果树。<a id="a-KW"></a>常生华实。<a id="a-KX"></a>破中有种种果。<a id="a-KY"></a>有器树生华实。<a id="a-KZ"></a>破中有种种器。<a id="a-Ka"></a>有妓乐树生华实。<a id="a-Kb"></a>破中有种种音乐。<a id="a-Kc"></a>转轮王治国是时天下阎浮利。<a id="a-Kd"></a>不耕种米谷稻粮。<a id="a-Ke"></a>皆自然生。<a id="a-Kf"></a>清洁无穬。<a id="a-Kg"></a>出其有种种甘。<a id="a-Kh"></a>转轮王临寿终时。<a id="a-Ki"></a>身不甚痛。<a id="a-Kj"></a>譬如习乐人大食。<a id="a-Kk"></a>腹不甚痛。<a id="a-Kl"></a>转轮王临寿终时。<a id="a-Km"></a>身体不痛如是转轮王命过已后。<a id="a-Kn"></a>金轮白象宝。<a id="a-Ko"></a>便灭去。<a id="a-Kp"></a>绀色马明月珠宝亦没去。<a id="a-Kq"></a>玉女宝主藏圣臣宝导道圣臣宝。<a id="a-Kr"></a>便沐浴转轮王身。<a id="a-Ks"></a>以绵缠身。<a id="a-Kt"></a>复以五百张氎缠身。<a id="a-Ku"></a>着铁棺中。<a id="a-Kv"></a>以酥灌其上。<a id="a-Kw"></a>满已盖覆之。<a id="a-Kx"></a>以钉钉之。<a id="a-Ky"></a>出转轮王棺。<a id="a-Kz"></a>众人共作妓乐歌舞。<a id="a-L0"></a>出着城外。<a id="a-L1"></a>积一切香薪。<a id="a-L2"></a>持转轮王棺。<a id="a-L3"></a>着上便放火烧。<a id="a-L4"></a>烧已玉女宝主藏圣臣宝导道圣臣宝。<a id="a-L5"></a>共收骨以置于四徼道中起塔。<a id="a-L6"></a>高四十里。<a id="a-L7"></a>广长四十里。<a id="a-L8"></a>周匝起墙广长二百里。<a id="a-L9"></a>以七宝金银水精琉璃。<a id="a-LA"></a>赤真珠车磲马瑙。<a id="a-LB"></a>七重栏楯。<a id="a-LC"></a>七重交露。<a id="a-LD"></a>七重行树。<a id="a-LE"></a>周匝围绕。<a id="a-LF"></a>甚姝好。<a id="a-LG"></a>其从四方来。<a id="a-LH"></a>礼转轮王。<a id="a-LI"></a>行法起塔。<a id="a-LJ"></a>皆得无数福。<a id="a-LK"></a>尔时玉女宝。<a id="a-LL"></a>主藏圣臣宝。<a id="a-LM"></a>导道圣臣宝。<a id="a-LN"></a>为转轮王起塔已。<a id="a-LO"></a>便布施饥者与饭。<a id="a-LP"></a>渴者与浆。<a id="a-LQ"></a>欲得衣者与衣。<a id="a-LR"></a>欲得香熏华者与香熏华。<a id="a-LS"></a>欲得财物牛羊者与之。<a id="a-LT"></a>其后玉女宝。<a id="a-LU"></a>主藏圣臣宝。<a id="a-LV"></a>导道圣臣宝乃命过。</p>
 </body>
</html>