<!doctype html>
<html id="z3IBULsaH" data-ver="1353">
 <head>
  <meta charset="utf-8">
  <meta author="法立">
  <meta author="法炬">
  <meta library="龙藏">
  <meta catalog="小乘阿含部">
  <meta period="西晋">
 </head>
 <body>
  <h1 id="a1">佛说楼炭经卷第四</h1>
  <h2 id="a2">忉利天品第九</h2>
  <p id="a3">佛语比丘。<a id="a-4"></a>须弥山王顶上。<a id="a-5"></a>有忉利天。<a id="a-6"></a>广长各三百二十万里。<a id="a-7"></a>上有释提桓因城郭。<a id="a-8"></a>名须陀延。<a id="a-9"></a>广长各二百四十万里。<a id="a-A"></a>七重壁。<a id="a-B"></a>七重栏楯。<a id="a-C"></a>七重交露。<a id="a-D"></a>七重行树。<a id="a-E"></a>周匝围绕姝好。<a id="a-F"></a>皆以七宝作之。<a id="a-G"></a>金银琉璃水精赤真珠车磲马瑙。<a id="a-H"></a>金壁者银门。<a id="a-I"></a>银壁者金门。<a id="a-J"></a>琉璃壁水精门。<a id="a-K"></a>水精壁者琉璃门。<a id="a-L"></a>赤真珠壁者马瑙门。<a id="a-M"></a>马瑙壁者赤真珠门。<a id="a-N"></a>车磲壁者一切宝门。<a id="a-O"></a>金栏楯者金柱栿银桄。<a id="a-P"></a>银栏楯者银柱栿金桄。<a id="a-Q"></a>琉璃栏楯者琉璃柱栿水精桄。<a id="a-R"></a>水精栏楯者水精柱栿琉璃桄。<a id="a-S"></a>赤真珠栏楯者赤真珠柱栿马瑙桄。<a id="a-T"></a>马瑙栏楯者马瑙柱栿赤真珠桄。<a id="a-U"></a>车磲栏楯者车磲柱栿一切宝桄。<a id="a-V"></a>金交露者银垂珞。<a id="a-W"></a>银交露者金垂珞。<a id="a-X"></a>琉璃交露者水精垂珞。<a id="a-Y"></a>水精交露者琉璃垂珞。<a id="a-Z"></a>赤真珠交露者马瑙垂珞。<a id="a-a"></a>马瑙交露者赤真珠垂珞。<a id="a-b"></a>车磲交露者一切宝垂珞。<a id="a-c"></a>金树者金根茎。<a id="a-d"></a>银枝叶华实。<a id="a-e"></a>银树者银根茎。<a id="a-f"></a>金枝叶华实。<a id="a-g"></a>琉璃树者琉璃根茎。<a id="a-h"></a>水精枝叶华实。<a id="a-i"></a>水精树者水精根茎。<a id="a-j"></a>琉璃枝叶华实。<a id="a-k"></a>赤真珠树者赤真珠根茎。<a id="a-l"></a>马瑙枝叶华实。<a id="a-m"></a>马瑙树者马瑙根茎。<a id="a-n"></a>赤真珠枝叶华实。<a id="a-o"></a>车磲树者车磲根茎。<a id="a-p"></a>一切宝枝叶华实。<a id="a-q"></a>其壁高二千四百里。<a id="a-r"></a>广千二百里。<a id="a-s"></a>其门高二千四百里。<a id="a-t"></a>广千二百里。<a id="a-u"></a>壁相去二万里。<a id="a-v"></a>有一门各各门常有五百鬼神。<a id="a-w"></a>守忉利天门。<a id="a-x"></a>门上有曲箱盖楼观交露。<a id="a-y"></a>下有园观浴池。<a id="a-z"></a>有种种树。<a id="a-10"></a>树有种种叶华实。<a id="a-11"></a>出种种香。<a id="a-12"></a>种种飞鸟相和而鸣。<a id="a-13"></a>须陀延城中有伊罗蒱龙王宫。<a id="a-14"></a>广长各廿四万里。<a id="a-15"></a>皆以七宝。<a id="a-16"></a>金银水精琉璃赤真珠车磲马瑙作。<a id="a-17"></a>七宝栏楯。<a id="a-18"></a>七重交露。<a id="a-19"></a>七重行树。<a id="a-1A"></a>须陀延城中。<a id="a-1B"></a>有忉利天帝参议殿舍。<a id="a-1C"></a>广长各二万里。<a id="a-1D"></a>高四千里。<a id="a-1E"></a>以七宝作。<a id="a-1F"></a>七重栏楯。<a id="a-1G"></a>七重交露。<a id="a-1H"></a>七重行树。<a id="a-1I"></a>周匝围绕二万里。<a id="a-1J"></a>殿舍上有曲箱盖交露楼观。<a id="a-1K"></a>以水精琉璃为盖。<a id="a-1L"></a>黄金为地。<a id="a-1M"></a>殿舍中柱。<a id="a-1N"></a>围四百八十里。<a id="a-1O"></a>门高四千里。<a id="a-1P"></a>以七宝作之。<a id="a-1Q"></a>中有天帝释座。<a id="a-1R"></a>广长各四十里。<a id="a-1S"></a>皆以七宝作。<a id="a-1T"></a>座甚柔软。<a id="a-1U"></a>两边各十六座。<a id="a-1V"></a>殿舍北有天帝释后宫。<a id="a-1W"></a>广长四万里。<a id="a-1X"></a>皆以七宝作。<a id="a-1Y"></a>七重壁。<a id="a-1Z"></a>七重栏楯。<a id="a-1a"></a>七重交露。<a id="a-1b"></a>七重树木。<a id="a-1c"></a>周匝围绕甚姝妙。<a id="a-1d"></a>殿舍东有释园观。<a id="a-1e"></a>名粗坚。<a id="a-1f"></a>广大各四万里。<a id="a-1g"></a>亦以七宝作。<a id="a-1h"></a>七重壁栏楯交露树木。<a id="a-1i"></a>周匝围绕甚姝好。<a id="a-1j"></a>门高千二百里。<a id="a-1k"></a>广长八百里。<a id="a-1l"></a>门上有曲箱盖交露楼观。<a id="a-1m"></a>下有园观浴池。<a id="a-1n"></a>中有种种树木叶华实。<a id="a-1o"></a>种种飞鸟相和而鸣。<a id="a-1p"></a>粗坚园观中有香树。<a id="a-1q"></a>高七十里。<a id="a-1r"></a>皆生华实。<a id="a-1s"></a>劈者出种种香。<a id="a-1t"></a>有树高二十里三十里至六十里者。<a id="a-1u"></a>最卑者高十三里百二十步。<a id="a-1v"></a>次有璎珞树。<a id="a-1w"></a>高七十里者。<a id="a-1x"></a>有高二十三十至六十里。<a id="a-1y"></a>最卑者高十三里百二十步。<a id="a-1z"></a>皆生华实。<a id="a-20"></a>劈之出种种璎珞。<a id="a-21"></a>次有衣被树。<a id="a-22"></a>次有不息树器树音乐树。<a id="a-23"></a>高七十里有高二十三十至六十里。<a id="a-24"></a>最卑者高十三里百二十步。<a id="a-25"></a>皆生华实。<a id="a-26"></a>劈者出种种衣被璎珞。<a id="a-27"></a>不息器音乐树。<a id="a-28"></a>粗坚园观中有两石。<a id="a-29"></a>一者名贤。<a id="a-2A"></a>二者名贤善。<a id="a-2B"></a>以天金作。<a id="a-2C"></a>石甚姝好。<a id="a-2D"></a>殿舍南有天帝释园观。<a id="a-2E"></a>名乐画。<a id="a-2F"></a>广长各四万里。<a id="a-2G"></a>皆以七宝作七重壁栏楯交露树木。<a id="a-2H"></a>有门高千二百里。<a id="a-2I"></a>门上有曲箱盖交露楼观。<a id="a-2J"></a>下有园观浴池。<a id="a-2K"></a>有种种树叶华实。<a id="a-2L"></a>浴池中有飞鸟。<a id="a-2M"></a>相和而鸣。<a id="a-2N"></a>乐画园观中有两石。<a id="a-2O"></a>一者名昼。<a id="a-2P"></a>二者名善昼。<a id="a-2Q"></a>广长各二千里。<a id="a-2R"></a>石甚柔软。<a id="a-2S"></a>乐画园观中有香树。<a id="a-2T"></a>次有璎珞树。<a id="a-2U"></a>不息树。<a id="a-2V"></a>音乐树。<a id="a-2W"></a>树高七十里者。<a id="a-2X"></a>有高二十三十至六十里。<a id="a-2Y"></a>最卑者高十三里百二十步。<a id="a-2Z"></a>皆生华实。<a id="a-2a"></a>劈出种种香衣被璎珞不息器音乐。<a id="a-2b"></a>忉利殿东有天帝释园观。<a id="a-2c"></a>名愦乱。<a id="a-2d"></a>广长各四万里。<a id="a-2e"></a>皆以七宝作。<a id="a-2f"></a>七重壁栏楯交露树木周匝围绕。<a id="a-2g"></a>门高千二百里。<a id="a-2h"></a>广八百里。<a id="a-2i"></a>上有曲箱盖交露楼观。<a id="a-2j"></a>下有园观浴池。<a id="a-2k"></a>有种种树叶华实。<a id="a-2l"></a>出种种香。<a id="a-2m"></a>种种飞鸟相和而鸣。<a id="a-2n"></a>诸树所出生。<a id="a-2o"></a>亦如南方。<a id="a-2p"></a>愦乱园中有方石。<a id="a-2q"></a>忉利天殿舍西有园观名歌舞。<a id="a-2r"></a>广长各四万里。<a id="a-2s"></a>亦以七宝作。<a id="a-2t"></a>七重壁栏楯交露树木。<a id="a-2u"></a>周匝围绕。<a id="a-2v"></a>门高千二百里。<a id="a-2w"></a>广八百里。<a id="a-2x"></a>上有曲箱盖交露楼观。<a id="a-2y"></a>下有园观浴池。<a id="a-2z"></a>有种种树木叶华实。<a id="a-30"></a>种种飞鸟相和而鸣。<a id="a-31"></a>歌舞园中有两石。<a id="a-32"></a>一者名难陀。<a id="a-33"></a>二者名和难。<a id="a-34"></a>广长各二千里。<a id="a-35"></a>皆以天琉璃作之。<a id="a-36"></a>甚柔软。<a id="a-37"></a>愦乱乐画园观中。<a id="a-38"></a>有浴池名难陀。<a id="a-39"></a>广长各二千里。<a id="a-3A"></a>周匝围绕七重垣。<a id="a-3B"></a>其池水软美且清。<a id="a-3C"></a>有种种树。<a id="a-3D"></a>周匝围绕。<a id="a-3E"></a>水底沙皆金。<a id="a-3F"></a>以七宝作。<a id="a-3G"></a>七重栏楯交露树木。<a id="a-3H"></a>周匝围绕。<a id="a-3I"></a>上有曲箱盖交露楼观。<a id="a-3J"></a>下有园观浴池。<a id="a-3K"></a>中有种种树叶华实。<a id="a-3L"></a>出种种香。<a id="a-3M"></a>种种飞鸟相和而鸣。<a id="a-3N"></a>难陀浴池中。<a id="a-3O"></a>有青莲华红莲华白莲华黄莲华。<a id="a-3P"></a>大如车轮。<a id="a-3Q"></a>其茎如车毂。<a id="a-3R"></a>刺出其汁如乳。<a id="a-3S"></a>其光照三十里。<a id="a-3T"></a>香亦闻四十里。<a id="a-3U"></a>歌舞愦乱园观中。<a id="a-3V"></a>有大树名昼过度。<a id="a-3W"></a>茎围二百八十里。<a id="a-3X"></a>高四千里。<a id="a-3Y"></a>枝叶引布二千万里。<a id="a-3Z"></a>忉利诸天有宫。<a id="a-3a"></a>广长四十万里。<a id="a-3b"></a>皆以七宝作。<a id="a-3c"></a>七重栏楯交露树木周匝围绕。<a id="a-3d"></a>园观浴池。<a id="a-3e"></a>种种飞鸟相和而鸣。<a id="a-3f"></a>种种树叶华实。<a id="a-3g"></a>出种种香。<a id="a-3h"></a>忉利天宫。<a id="a-3i"></a>有广长各三万六千里者。<a id="a-3j"></a>有天宫广长三万二千里者。<a id="a-3k"></a>有天宫广长二万八千里者。<a id="a-3l"></a>有天宫广长三万四千里者。<a id="a-3m"></a>有天宫广长二万四千里者。<a id="a-3n"></a>有天宫广长二万里者。<a id="a-3o"></a>有天宫广长万六千里者。<a id="a-3p"></a>有天宫广长万二千里者。<a id="a-3q"></a>有天宫广长八千里者。<a id="a-3r"></a>最小者广长四千里。<a id="a-3s"></a>中复有天宫。<a id="a-3t"></a>广长三千六百里者。<a id="a-3u"></a>三千二百里者。<a id="a-3v"></a>下至四百八十里。<a id="a-3w"></a>皆以七宝金银水精琉璃赤真珠车磲马瑙作。<a id="a-3x"></a>七重栏楯交露树木。<a id="a-3y"></a>园观浴池。<a id="a-3z"></a>种种飞鸟相和而鸣。<a id="a-40"></a>忉利天殿舍前有两道。<a id="a-41"></a>至天帝释后宫。<a id="a-42"></a>复有两道。<a id="a-43"></a>至粗坚园观。<a id="a-44"></a>复有两道。<a id="a-45"></a>至乐画园观。<a id="a-46"></a>复有两道。<a id="a-47"></a>至愦乱园观。<a id="a-48"></a>复有两道。<a id="a-49"></a>至歌舞园观。<a id="a-4A"></a>复有两道。<a id="a-4B"></a>至难陀浴池。<a id="a-4C"></a>复有两道。<a id="a-4D"></a>至昼过度大树。<a id="a-4E"></a>复有两道。<a id="a-4F"></a>至诸天宫。<a id="a-4G"></a>复有两道。<a id="a-4H"></a>至伊罗满龙王宫。<a id="a-4I"></a>天帝释欲至粗坚园观游戏相娱乐时。<a id="a-4J"></a>念诸天王。<a id="a-4K"></a>尔时诸天王言。<a id="a-4L"></a>天帝释已念我等。<a id="a-4M"></a>便整衣服。<a id="a-4N"></a>着冠帻。<a id="a-4O"></a>庄严乘骑。<a id="a-4P"></a>即共往至天帝释所。<a id="a-4Q"></a>在前住。<a id="a-4R"></a>尔时天帝释。<a id="a-4S"></a>复念忉利天。<a id="a-4T"></a>忉利天人言。<a id="a-4U"></a>天帝释已念我等。<a id="a-4V"></a>便着衣服。<a id="a-4W"></a>庄严种种乘骑。<a id="a-4X"></a>往至天帝释所。<a id="a-4Y"></a>复念伊罗摩龙王。<a id="a-4Z"></a>尔时伊罗摩龙王言。<a id="a-4a"></a>天帝释已念我等。<a id="a-4b"></a>便化作三十六头象。<a id="a-4c"></a>一一头化作六牙。<a id="a-4d"></a>一一牙上化作七浴池。<a id="a-4e"></a>一一浴池中。<a id="a-4f"></a>化作七莲华。<a id="a-4g"></a>一一莲华上。<a id="a-4h"></a>化作七玉女作妓乐。<a id="a-4i"></a>伊罗摩龙王。<a id="a-4j"></a>以是种种作神化。<a id="a-4k"></a>往至天帝释所。<a id="a-4l"></a>在前住。<a id="a-4m"></a>尔时天帝释。<a id="a-4n"></a>整衣服着冠帻。<a id="a-4o"></a>蹈龙王肩上。<a id="a-4p"></a>坐其顶上。<a id="a-4q"></a>两边各有十六小王侍坐。<a id="a-4r"></a>天帝释便往至粗坚园观中。<a id="a-4s"></a>尔时开门风。<a id="a-4t"></a>开粗坚园观门。<a id="a-4u"></a>扫除风。<a id="a-4v"></a>便起吹园观地。<a id="a-4w"></a>伊罗风生。<a id="a-4x"></a>吹园观中。<a id="a-4y"></a>树华堕地。<a id="a-4z"></a>至于人膝。<a id="a-50"></a>时天帝释。<a id="a-51"></a>与诸天俱入园观中。<a id="a-52"></a>便坐贤善石上。<a id="a-53"></a>若贤善石上两边。<a id="a-54"></a>各有十六小天王坐。</p>
  <p id="a55">尔时天帝释。<a id="a-56"></a>欲得璎珞。<a id="a-57"></a>便告遗舍钵天子。<a id="a-58"></a>时天子言。<a id="a-59"></a>天帝释已念我。<a id="a-5A"></a>便化作璎珞。<a id="a-5B"></a>持往奉上天帝释。<a id="a-5C"></a>忉利天人欲得璎珞时。<a id="a-5D"></a>遗舍钵天子。<a id="a-5E"></a>即化作璎珞。<a id="a-5F"></a>持上忉利诸天。<a id="a-5G"></a>有天人不得见粗坚园观。<a id="a-5H"></a>亦不得入中。<a id="a-5I"></a>亦不得以天乐相娱乐。<a id="a-5J"></a>所以者何。<a id="a-5K"></a>前世所作功德少。<a id="a-5L"></a>有忉利天人。<a id="a-5M"></a>但得遥见。<a id="a-5N"></a>亦不得入。<a id="a-5O"></a>亦不得以天乐相娱乐。<a id="a-5P"></a>所以者何。<a id="a-5Q"></a>前世所作功德复少。<a id="a-5R"></a>中复有得入以天乐相娱乐。<a id="a-5S"></a>所以者何。<a id="a-5T"></a>前世作功德具足故。</p>
  <p id="a5U">尔时天帝释。<a id="a-5V"></a>与忉利天人。<a id="a-5W"></a>在粗坚园观中。<a id="a-5X"></a>相娱乐饮食。<a id="a-5Y"></a>一日二日至七日。<a id="a-5Z"></a>便出去至乐画园观中。<a id="a-5a"></a>相娱乐亦如是。<a id="a-5b"></a>复至愦乱歌舞园观中。<a id="a-5c"></a>饮食相娱乐亦如是。<a id="a-5d"></a>何以故言善等。<a id="a-5e"></a>天人入忉利天宫时。<a id="a-5f"></a>念善义安乐。<a id="a-5g"></a>是故言善等。<a id="a-5h"></a>何以故言粗坚。<a id="a-5i"></a>忉利天人。<a id="a-5j"></a>入粗坚园观中时。<a id="a-5k"></a>身便粗坚。<a id="a-5l"></a>是故言粗坚。<a id="a-5m"></a>何以故言乐画。<a id="a-5n"></a>忉利天人。<a id="a-5o"></a>入乐画园观中时。<a id="a-5p"></a>身便自然种种画色。<a id="a-5q"></a>是故言乐画。<a id="a-5r"></a>何以故言愦乱。<a id="a-5s"></a>忉利诸天人。<a id="a-5t"></a>入愦乱园观中时。<a id="a-5u"></a>天帝释。<a id="a-5v"></a>月八日十四日十五。<a id="a-5w"></a>日便自舍婇女。<a id="a-5x"></a>独将阿须夫人游行。<a id="a-5y"></a>尔时诸天子。<a id="a-5z"></a>与婇女相杂错愦乱行。<a id="a-60"></a>是故言愦乱。<a id="a-61"></a>何以故言歌舞。<a id="a-62"></a>忉利诸天人。<a id="a-63"></a>入歌舞园观中时。<a id="a-64"></a>便歌舞相娱乐。<a id="a-65"></a>是故言歌舞。<a id="a-66"></a>何以故言昼过度大树。<a id="a-67"></a>有天名文陀。<a id="a-68"></a>在上居止以天五乐甚相娱乐。<a id="a-69"></a>以是故言昼过度。<a id="a-6A"></a>复次昼过度大树。<a id="a-6B"></a>常有花实。<a id="a-6C"></a>譬如加尼树。<a id="a-6D"></a>是故言昼过度。<a id="a-6E"></a>天帝释边。<a id="a-6F"></a>常有十天子拥护之。<a id="a-6G"></a>一者名根。<a id="a-6H"></a>二者名具戒。<a id="a-6I"></a>三者名比流。<a id="a-6J"></a>四者名比流藏。<a id="a-6K"></a>五者名阿流。<a id="a-6L"></a>六者名波流。<a id="a-6M"></a>七者名利桓。<a id="a-6N"></a>八者名楼汉。<a id="a-6O"></a>九者名拘和难。<a id="a-6P"></a>十者名难。<a id="a-6Q"></a>是十天子常拥护天帝释天下人。<a id="a-6R"></a>水中生好青莲华红莲华黄莲华白莲华。<a id="a-6S"></a>甚香好。<a id="a-6T"></a>陆地华亦甚软好。<a id="a-6U"></a>名阿蹄物名陀波罗须交和师陀奴末。<a id="a-6V"></a>俱耶尼天下人。<a id="a-6W"></a>郁单曰。<a id="a-6X"></a>东方弗于逮天下人。<a id="a-6Y"></a>地亦如是。<a id="a-6Z"></a>龙及金翅鸟。<a id="a-6a"></a>水中生青莲华红莲华黄莲华白莲花。<a id="a-6b"></a>甚柔软香好。<a id="a-6c"></a>及陆地有诸花。<a id="a-6d"></a>阿须伦。<a id="a-6e"></a>水中亦有青红黄白莲华。<a id="a-6f"></a>柔软甚香好。<a id="a-6g"></a>陆地亦有好华。<a id="a-6h"></a>名摸大摸。<a id="a-6i"></a>加加漫陀大漫陀。<a id="a-6j"></a>四天王上中生莲华。<a id="a-6k"></a>青红黄白莲华。<a id="a-6l"></a>甚柔软香好。<a id="a-6m"></a>陆地生花亦好。<a id="a-6n"></a>忉利焰天。<a id="a-6o"></a>兜率天。<a id="a-6p"></a>无贡高天。<a id="a-6q"></a>他化自转天。<a id="a-6r"></a>水中亦有青红黄白莲花。<a id="a-6s"></a>甚柔软香好。<a id="a-6t"></a>陆地花亦好。<a id="a-6u"></a>此间人有七种色。<a id="a-6v"></a>有赤色者。<a id="a-6w"></a>有金色者。<a id="a-6x"></a>有青色者。<a id="a-6y"></a>有黄色者。<a id="a-6z"></a>有紫色者。<a id="a-70"></a>有白色者。<a id="a-71"></a>有黑色者。<a id="a-72"></a>是为七种色。<a id="a-73"></a>人阿须伦亦如是有七色。<a id="a-74"></a>诸天亦尔。<a id="a-75"></a>皆有七色。<a id="a-76"></a>诸天有十事。<a id="a-77"></a>将何等为十。<a id="a-78"></a>一者飞行无极。<a id="a-79"></a>二者坐遂无极。<a id="a-7A"></a>三者诸天无盗贼。<a id="a-7B"></a>四者不自说身善。<a id="a-7C"></a>亦不说他人恶。<a id="a-7D"></a>五者无有相侵。<a id="a-7E"></a>六者诸天齿等而通。<a id="a-7F"></a>七者发绀青色滑泽。<a id="a-7G"></a>长八尺。<a id="a-7H"></a>八者天人青色发者身亦青色。<a id="a-7I"></a>九者欲得白者身即白色。<a id="a-7J"></a>十者欲得黑者身即黑色。<a id="a-7K"></a>是为诸天十法事。<a id="a-7L"></a>此人间萤火之明。<a id="a-7M"></a>不如灯火之明。<a id="a-7N"></a>灯火之明。<a id="a-7O"></a>不如炬火之明。<a id="a-7P"></a>炬火之明不如大火之明。<a id="a-7Q"></a>大火之明。<a id="a-7R"></a>不如星之明。<a id="a-7S"></a>星之明不如月之明。<a id="a-7T"></a>月之明不如日之明。<a id="a-7U"></a>日之明不如四天王宫之明。<a id="a-7V"></a>四天王宫之明。<a id="a-7W"></a>不如忉利天宫之明。<a id="a-7X"></a>忉利天宫之明。<a id="a-7Y"></a>不如天帝释宫之明。<a id="a-7Z"></a>如是展转不相如。<a id="a-7a"></a>上至阿迦尼吒天宫之明。<a id="a-7b"></a>阿迦尼吒天宫之明。<a id="a-7c"></a>不如摩伊破天子之明。<a id="a-7d"></a>摩伊破天子之明。<a id="a-7e"></a>不如苦谛习尽道谛之明。<a id="a-7f"></a>苦谛习尽道谛之明。<a id="a-7g"></a>不如佛之明。<a id="a-7h"></a>阎浮利天下人。<a id="a-7i"></a>身长七尺或至八尺者衣广一丈长六尺。<a id="a-7j"></a>俱耶尼天下人。<a id="a-7k"></a>弗于逮天下人。<a id="a-7l"></a>身长七尺。<a id="a-7m"></a>或至八尺者。<a id="a-7n"></a>衣广一丈长六尺。<a id="a-7o"></a>郁单曰天下人。<a id="a-7p"></a>身长一丈四尺。<a id="a-7q"></a>衣广二丈八尺。<a id="a-7r"></a>长一丈四尺。<a id="a-7s"></a>衣重二两半。<a id="a-7t"></a>龙及金翅鸟。<a id="a-7u"></a>身高四十里。<a id="a-7v"></a>衣广八十里。<a id="a-7w"></a>长四十里。<a id="a-7x"></a>衣重二两半。<a id="a-7y"></a>诸阿须伦。<a id="a-7z"></a>本身高四十里。<a id="a-80"></a>衣广八十里。<a id="a-81"></a>长四十里。<a id="a-82"></a>衣重二两半。<a id="a-83"></a>四天王天上天人。<a id="a-84"></a>本身长二十里。<a id="a-85"></a>衣广四十里。<a id="a-86"></a>长二十里。<a id="a-87"></a>衣重二两半。<a id="a-88"></a>忉利天人。<a id="a-89"></a>本身长四十里。<a id="a-8A"></a>衣广八十里。<a id="a-8B"></a>长四十里。<a id="a-8C"></a>衣重七铢半。<a id="a-8D"></a>焰天人。<a id="a-8E"></a>本身长八十里。<a id="a-8F"></a>衣广百六十里。<a id="a-8G"></a>长八十里。<a id="a-8H"></a>衣重半两。<a id="a-8I"></a>兜率天人。<a id="a-8J"></a>本身长百六十里。<a id="a-8K"></a>衣广三百二十里。<a id="a-8L"></a>长百六十里。<a id="a-8M"></a>衣重两铢。<a id="a-8N"></a>乐无贡高天人。<a id="a-8O"></a>本身长三百二十里。<a id="a-8P"></a>衣广六百四十里。<a id="a-8Q"></a>长三百二十里。<a id="a-8R"></a>衣重一铢。<a id="a-8S"></a>他化自转天人。<a id="a-8T"></a>本身长六百四十里。<a id="a-8U"></a>衣广千六百八十里。<a id="a-8V"></a>长六百四十里。<a id="a-8W"></a>衣重半铢。<a id="a-8X"></a>过其上诸天人。<a id="a-8Y"></a>所著衣应其身。<a id="a-8Z"></a>阎浮利天下人。<a id="a-8a"></a>寿百岁或长或短。<a id="a-8b"></a>俱耶尼天下人。<a id="a-8c"></a>寿二百岁或长或短。<a id="a-8d"></a>弗于逮天下人。<a id="a-8e"></a>寿三百岁或长或短。<a id="a-8f"></a>郁单曰天下人。<a id="a-8g"></a>皆寿千岁。<a id="a-8h"></a>无中死者。<a id="a-8i"></a>龙及金翅鸟寿一劫亦有中死者。<a id="a-8j"></a>阿须伦天下人。<a id="a-8k"></a>寿千岁亦有中死者。<a id="a-8l"></a>四王天上诸天人寿天上五百岁。<a id="a-8m"></a>亦有中死者。<a id="a-8n"></a>忉利天人。<a id="a-8o"></a>寿天上千岁。<a id="a-8p"></a>亦复有中夭者。<a id="a-8q"></a>焰天上诸天人。<a id="a-8r"></a>寿天上二千岁。<a id="a-8s"></a>亦有中夭者。<a id="a-8t"></a>兜率天上诸天人。<a id="a-8u"></a>寿天上四千岁。<a id="a-8v"></a>亦有中夭者。<a id="a-8w"></a>乐无贡高诸天人。<a id="a-8x"></a>寿天上八千岁。<a id="a-8y"></a>亦有中夭者。<a id="a-8z"></a>他化自转天上诸天人。<a id="a-90"></a>寿天上万六千岁。<a id="a-91"></a>亦有中夭者。<a id="a-92"></a>梵迦夷天上诸天人。<a id="a-93"></a>寿一劫。<a id="a-94"></a>亦有中夭。<a id="a-95"></a>阿波波天上诸天人。<a id="a-96"></a>寿二劫。<a id="a-97"></a>亦有中夭者。<a id="a-98"></a>首陀行天上诸天人。<a id="a-99"></a>寿四劫。<a id="a-9A"></a>亦有中夭者。<a id="a-9B"></a>遗呼钵天上诸天人。<a id="a-9C"></a>寿天上八劫。<a id="a-9D"></a>亦有中夭者。<a id="a-9E"></a>无想天人及饿鬼寿。<a id="a-9F"></a>天上七劫。<a id="a-9G"></a>亦有中夭者。<a id="a-9H"></a>阿毗波天上诸天人。<a id="a-9I"></a>寿十劫。<a id="a-9J"></a>亦有中夭者。<a id="a-9K"></a>阿答和天上诸天人。<a id="a-9L"></a>寿二十劫。<a id="a-9M"></a>亦有中夭者。<a id="a-9N"></a>修陀旃天上诸天人寿四十劫。<a id="a-9O"></a>亦有中夭者。<a id="a-9P"></a>须陀旃尼天上诸天人。<a id="a-9Q"></a>寿八十劫。<a id="a-9R"></a>亦有中夭者。<a id="a-9S"></a>阿迦尼吒天上诸天人。<a id="a-9T"></a>寿百劫。<a id="a-9U"></a>亦有中夭者。<a id="a-9V"></a>虚空知天上诸天人。<a id="a-9W"></a>寿万劫。<a id="a-9X"></a>亦有中夭者。<a id="a-9Y"></a>识知天上诸天人。<a id="a-9Z"></a>寿二万劫。<a id="a-9a"></a>亦有中夭者。<a id="a-9b"></a>阿竭若然天上诸天人。<a id="a-9c"></a>寿四万劫。<a id="a-9d"></a>亦有中夭者。<a id="a-9e"></a>无思想亦有思想天上诸天人。<a id="a-9f"></a>寿八万劫无有夭者。</p>
  <p id="a9g">佛言。<a id="a-9h"></a>为人民四种食以竖立身。<a id="a-9i"></a>何等为四。<a id="a-9j"></a>一者见取食。<a id="a-9k"></a>二者温食。<a id="a-9l"></a>三者意食。<a id="a-9m"></a>四者识食。<a id="a-9n"></a>是为四种食。<a id="a-9o"></a>何等为所取食。<a id="a-9p"></a>阎浮利天下人。<a id="a-9q"></a>食米饭麨麮肉鱼。<a id="a-9r"></a>衣被澡浴。<a id="a-9s"></a>以是安隐食。<a id="a-9t"></a>西方俱耶尼。<a id="a-9u"></a>东方弗于逮天下人。<a id="a-9v"></a>亦如是。<a id="a-9w"></a>郁单曰天下人。<a id="a-9x"></a>食净洁自然粳米。<a id="a-9y"></a>是为见取食及澡浴。<a id="a-9z"></a>龙及金翅鸟食鱼鳖。<a id="a-A0"></a>及食提米提历大鱼。<a id="a-A1"></a>是为取食及沐浴。<a id="a-A2"></a>阿须伦食自然食及衣澡浴。<a id="a-A3"></a>四天王诸天。<a id="a-A4"></a>食自然食衣被及澡浴。<a id="a-A5"></a>忉利诸天。<a id="a-A6"></a>亦食自然食衣被及澡浴。<a id="a-A7"></a>焰天。<a id="a-A8"></a>兜率天。<a id="a-A9"></a>无贡高天。<a id="a-AA"></a>他化自转天人。<a id="a-AB"></a>皆食自然之食及衣被沐浴。<a id="a-AC"></a>从他化自转天以上。<a id="a-AD"></a>用禅好喜作食。<a id="a-AE"></a>以定意作食。<a id="a-AF"></a>何等人食温食。<a id="a-AG"></a>卵种之类食温食。<a id="a-AH"></a>是为温食也。<a id="a-AI"></a>何等为意念作食者。<a id="a-AJ"></a>其有意念肉食相。<a id="a-AK"></a>是为以意念作食何等为识食者。<a id="a-AL"></a>泥犁中人。<a id="a-AM"></a>及无想天人。<a id="a-AN"></a>以识。<a id="a-AO"></a>作食。<a id="a-AP"></a>是为识食。<a id="a-AQ"></a>是为四种食。<a id="a-AR"></a>为人民故。<a id="a-AS"></a>生以竖立身命。<a id="a-AT"></a>阎浮利天下人。<a id="a-AU"></a>以金银珍宝米谷钱财。<a id="a-AV"></a>生口市买价贩。<a id="a-AW"></a>俱耶尼天下人。<a id="a-AX"></a>以牛马米谷珠玉。<a id="a-AY"></a>作市贩卖。<a id="a-AZ"></a>弗于逮天下人。<a id="a-Aa"></a>以金银珍宝米谷钱财。<a id="a-Ab"></a>生口市买价贩。<a id="a-Ac"></a>郁单曰天下人。<a id="a-Ad"></a>无市买价财。<a id="a-Ae"></a>诸天亦尔。<a id="a-Af"></a>阎浮利天下。<a id="a-Ag"></a>有男女婚姻之事。<a id="a-Ah"></a>俱耶尼弗于逮天下人。<a id="a-Ai"></a>亦有男女婚姻之事。<a id="a-Aj"></a>郁单曰天下人。<a id="a-Ak"></a>无婚姻之事。<a id="a-Al"></a>若男子起淫劮意。<a id="a-Am"></a>向女人时。<a id="a-An"></a>相视便度道去。<a id="a-Ao"></a>男子在前。<a id="a-Ap"></a>女人在后。<a id="a-Aq"></a>有树曲合如交露。<a id="a-Ar"></a>北方天下人。<a id="a-As"></a>在其中止。<a id="a-At"></a>男女各异处。<a id="a-Au"></a>便共往至其树下。<a id="a-Av"></a>若树低荫覆其人上。<a id="a-Aw"></a>便共交通。<a id="a-Ax"></a>树不覆人上者。<a id="a-Ay"></a>不行交通之事。<a id="a-Az"></a>各自别去。<a id="a-B0"></a>龙及金翅鸟。<a id="a-B1"></a>有男子女人婚姻之事。<a id="a-B2"></a>阿须伦亦有男女婚姻之事。<a id="a-B3"></a>从是以上。<a id="a-B4"></a>无有婚姻之事。<a id="a-B5"></a>阎浮利天下人。<a id="a-B6"></a>男女共居止交通。<a id="a-B7"></a>俱耶尼弗于逮郁单曰天下人。<a id="a-B8"></a>男女行阴阳之事。<a id="a-B9"></a>龙及金翅鸟。<a id="a-BA"></a>男女亦有阴阳之事。<a id="a-BB"></a>诸阿须伦男女。<a id="a-BC"></a>亦行阴阳之事。<a id="a-BD"></a>四天王天上人男女。<a id="a-BE"></a>亦行阴阳之事。<a id="a-BF"></a>忉利天上人男女。<a id="a-BG"></a>以风为阴阳之事。<a id="a-BH"></a>焰天人男女。<a id="a-BI"></a>以相近成阴阳之事。<a id="a-BJ"></a>兜率天人男女。<a id="a-BK"></a>相牵手便成阴阳。<a id="a-BL"></a>无贡高天人男女。<a id="a-BM"></a>相视便成阴阳。<a id="a-BN"></a>他化自转天人。<a id="a-BO"></a>念淫欲便成阴阳。<a id="a-BP"></a>从是以上离于欲。<a id="a-BQ"></a>其有人身行恶口言恶心念恶。<a id="a-BR"></a>从是人间命尽。<a id="a-BS"></a>堕泥犁中。<a id="a-BT"></a>受命及得名色。<a id="a-BU"></a>得六入。<a id="a-BV"></a>有人身行恶口言恶心念恶。<a id="a-BW"></a>从是人间命尽。<a id="a-BX"></a>堕畜生。<a id="a-BY"></a>受命及得名色。<a id="a-BZ"></a>从名色得六入。<a id="a-Ba"></a>其有人身行恶口言恶心念恶。<a id="a-Bb"></a>从是人间命终。<a id="a-Bc"></a>堕饿鬼中。<a id="a-Bd"></a>受命得名色得六入。<a id="a-Be"></a>其有人身行善口言善心念善命尽。<a id="a-Bf"></a>便生为人。<a id="a-Bg"></a>受命得名色。<a id="a-Bh"></a>从名色得六入。<a id="a-Bi"></a>其有人身行善口言善心念善。<a id="a-Bj"></a>从是人间命尽。<a id="a-Bk"></a>便生四王天上。<a id="a-Bl"></a>受命得名色。<a id="a-Bm"></a>从名色得六入。<a id="a-Bn"></a>譬如阎浮利天下人小儿年一岁若一岁半人。<a id="a-Bo"></a>始生天上作天子。<a id="a-Bp"></a>如是诸天忆如是我男女适生天上。<a id="a-Bq"></a>便自知宿命。<a id="a-Br"></a>我用何等因缘。<a id="a-Bs"></a>得来生此。<a id="a-Bt"></a>即自说。<a id="a-Bu"></a>我用三事实得生此。<a id="a-Bv"></a>何等为三。<a id="a-Bw"></a>一者布施。<a id="a-Bx"></a>二者持戒。<a id="a-By"></a>三者弃恶。<a id="a-Bz"></a>是为三。<a id="a-C0"></a>我天上寿尽。<a id="a-C1"></a>当复还生世间在人间。<a id="a-C2"></a>亦复身行善口言善心念善。<a id="a-C3"></a>终亡已后。<a id="a-C4"></a>当复还天上生天子。<a id="a-C5"></a>说是已便念欲得食。<a id="a-C6"></a>即自然满宝器食在前。<a id="a-C7"></a>福德少者。<a id="a-C8"></a>自然青饭食在前。<a id="a-C9"></a>福德中者。<a id="a-CA"></a>自然赤饭食在前。<a id="a-CB"></a>福德上者自然白饭食在前。<a id="a-CC"></a>天人便取食之。<a id="a-CD"></a>时于口中自消尽。<a id="a-CE"></a>譬酥若麻油着火上即消灭。<a id="a-CF"></a>天人食时如是。<a id="a-CG"></a>于口中便自消灭。<a id="a-CH"></a>渴时即自然满宝器。<a id="a-CI"></a>甘露浆在前。<a id="a-CJ"></a>福德少者。<a id="a-CK"></a>自然青色浆在前。<a id="a-CL"></a>福德中者。<a id="a-CM"></a>自然赤色浆在前。<a id="a-CN"></a>福德上者。<a id="a-CO"></a>自然白色浆在前。<a id="a-CP"></a>便取饮之。<a id="a-CQ"></a>于口中自消灭。<a id="a-CR"></a>譬如酥麻油着火上即消灭。<a id="a-CS"></a>如是天人饮浆时。<a id="a-CT"></a>便于其口中自消灭。<a id="a-CU"></a>饮食竟已即长大。<a id="a-CV"></a>如四天王天上。<a id="a-CW"></a>余天人便往至浴池中。<a id="a-CX"></a>浴自娱乐。<a id="a-CY"></a>从浴池出。<a id="a-CZ"></a>往至香树下。<a id="a-Ca"></a>取种种香涂身。<a id="a-Cb"></a>往至璎珞树下。<a id="a-Cc"></a>树自低。<a id="a-Cd"></a>便取树帻璎珞着之。<a id="a-Ce"></a>复至衣服不息树下。<a id="a-Cf"></a>树自低便取衣服不息着之。<a id="a-Cg"></a>复至器果音乐树下。<a id="a-Ch"></a>树自低便取器取果食之。<a id="a-Ci"></a>清其汁饮之。<a id="a-Cj"></a>复取音乐鼓之。<a id="a-Ck"></a>自随其歌舞。<a id="a-Cl"></a>往入园观舍宅。<a id="a-Cm"></a>见无央数百千玉女。<a id="a-Cn"></a>作音乐歌舞相娱乐。<a id="a-Co"></a>观东面玉女。<a id="a-Cp"></a>便忘西面玉女。<a id="a-Cq"></a>观西面玉女。<a id="a-Cr"></a>便忘东面玉女。<a id="a-Cs"></a>天子便自念言。<a id="a-Ct"></a>我前世用何等因缘故。<a id="a-Cu"></a>得来生此间。<a id="a-Cv"></a>今时皆忘前世事。<a id="a-Cw"></a>坐见玉女故。<a id="a-Cx"></a>淫乱失意。<a id="a-Cy"></a>玉女名不念。<a id="a-Cz"></a>所以名不念者。<a id="a-D0"></a>用男子见失意故。<a id="a-D1"></a>其有人身行善口言善心念善。<a id="a-D2"></a>于是人间命尽。<a id="a-D3"></a>生忉利天上时。<a id="a-D4"></a>譬如阎浮利天下人二岁若三岁。<a id="a-D5"></a>身长大如是。<a id="a-D6"></a>诸天忆知。<a id="a-D7"></a>是我男是我女。<a id="a-D8"></a>天子便自念宿命。<a id="a-D9"></a>何以故得生此。<a id="a-DA"></a>用布施持戒弃恶故。<a id="a-DB"></a>欲得饮食时。<a id="a-DC"></a>便自然满金器在前。<a id="a-DD"></a>随福德上中下。<a id="a-DE"></a>生白赤青在前。<a id="a-DF"></a>便取饮食之。<a id="a-DG"></a>于口中自消尽。<a id="a-DH"></a>譬如持酥麻油着火上即自消灭。<a id="a-DI"></a>天人饮食时如是。<a id="a-DJ"></a>食已身即长大。<a id="a-DK"></a>譬如忉利天人。<a id="a-DL"></a>便往至浴池中。<a id="a-DM"></a>洗浴自娱乐。<a id="a-DN"></a>出往至香树璎珞衣被不息器果音乐树下。<a id="a-DO"></a>树枝自低即取香涂身。<a id="a-DP"></a>取璎珞不息衣被着之。<a id="a-DQ"></a>取器食果。<a id="a-DR"></a>取音乐鼓之歌舞。<a id="a-DS"></a>入园观舍宅。<a id="a-DT"></a>见无央数百千玉女。<a id="a-DU"></a>便忘前世因缘不能复念。<a id="a-DV"></a>其有人身行善口言善心念善。<a id="a-DW"></a>从是人间命尽。<a id="a-DX"></a>便上生焰天上。<a id="a-DY"></a>受命适生时。<a id="a-DZ"></a>其身如阎浮利天下人三岁四岁。<a id="a-Da"></a>天子身自然长大如是。<a id="a-Db"></a>亦复自念前世。<a id="a-Dc"></a>布施持戒弃恶故。<a id="a-Dd"></a>得生天上。<a id="a-De"></a>欲得饮食时。<a id="a-Df"></a>亦自然宝钵满在前。<a id="a-Dg"></a>便饮食。<a id="a-Dh"></a>即口中消尽。<a id="a-Di"></a>譬如持酥麻油着火上即消灭。<a id="a-Dj"></a>食已入浴池。<a id="a-Dk"></a>洗浴出至诸树间。<a id="a-Dl"></a>树枝自低。<a id="a-Dm"></a>取其所有饮食。<a id="a-Dn"></a>作音乐歌舞。<a id="a-Do"></a>入园观舍宅。<a id="a-Dp"></a>见无央数百千玉女。<a id="a-Dq"></a>其意扰乱。<a id="a-Dr"></a>不复念宿命之事。<a id="a-Ds"></a>其有人身行善口言善心念善。<a id="a-Dt"></a>从是人间命尽。<a id="a-Du"></a>便上生兜率天上。<a id="a-Dv"></a>适生身体长大。<a id="a-Dw"></a>如阎浮利天下人四岁五岁。<a id="a-Dx"></a>亦自知前世所作。<a id="a-Dy"></a>布施持戒弃恶。<a id="a-Dz"></a>亦食自然之饮食。<a id="a-E0"></a>身即长大。<a id="a-E1"></a>如余天人。<a id="a-E2"></a>往至浴池。<a id="a-E3"></a>洗浴出到诸树下。<a id="a-E4"></a>各取所有。<a id="a-E5"></a>作妓乐歌舞。<a id="a-E6"></a>入园观舍宅。<a id="a-E7"></a>见无央数百千玉女。<a id="a-E8"></a>烦乱其意。<a id="a-E9"></a>不能复念宿命。<a id="a-EA"></a>其有人身行善口言善心念善。<a id="a-EB"></a>命尽生无贡高天上。<a id="a-EC"></a>适生身长大。<a id="a-ED"></a>如阎浮利天下人五六岁。<a id="a-EE"></a>若生他化自转天上。<a id="a-EF"></a>适言生身。<a id="a-EG"></a>如阎浮利天下人六七岁。<a id="a-EH"></a>身即长大。<a id="a-EI"></a>自知宿命。<a id="a-EJ"></a>布施持戒弃恶。<a id="a-EK"></a>亦食自然饮食。<a id="a-EL"></a>入浴池洗浴。<a id="a-EM"></a>出至诸树间。<a id="a-EN"></a>树枝自低。<a id="a-EO"></a>各取所有衣被璎珞不息着之。<a id="a-EP"></a>取器食果。<a id="a-EQ"></a>作音乐歌舞。<a id="a-ER"></a>入园观舍宅。<a id="a-ES"></a>见无央数百千玉女。<a id="a-ET"></a>烦乱其意。<a id="a-EU"></a>不能复念宿命。</p>
  <p id="aEV">佛言十五日有三斋。<a id="a-EW"></a>何等为三。<a id="a-EX"></a>斋月八日十四日十五日。<a id="a-EY"></a>是为三。<a id="a-EZ"></a>云何为月八日斋。<a id="a-Ea"></a>月八日斋时。<a id="a-Eb"></a>四王告使者言。<a id="a-Ec"></a>往案行四天下。<a id="a-Ed"></a>观视万民。<a id="a-Ee"></a>知世间有孝顺父母者不。<a id="a-Ef"></a>有承事沙门婆罗门道人者不。<a id="a-Eg"></a>有敬长老者不。<a id="a-Eh"></a>有斋戒守道者不。<a id="a-Ei"></a>有布施者不。<a id="a-Ej"></a>有信今世后世者不。<a id="a-Ek"></a>使者受教。<a id="a-El"></a>四布案行天下。<a id="a-Em"></a>还具白言。<a id="a-En"></a>多有不孝父母。<a id="a-Eo"></a>不敬事沙门婆罗门道人长老。<a id="a-Ep"></a>不斋戒布施。<a id="a-Eq"></a>四天王闻之。<a id="a-Er"></a>即不欢喜说言。<a id="a-Es"></a>今我闻恶语。<a id="a-Et"></a>是为减损诸天。<a id="a-Eu"></a>增益阿须伦种。<a id="a-Ev"></a>若多有孝顺父母沙门婆罗门道人长老者。<a id="a-Ew"></a>多有斋戒布施。<a id="a-Ex"></a>信今世后世者。<a id="a-Ey"></a>具白之。<a id="a-Ez"></a>四天王闻之。<a id="a-F0"></a>即大欢喜说言。<a id="a-F1"></a>我今闻善言。<a id="a-F2"></a>用人多有作善者。<a id="a-F3"></a>增益诸天。<a id="a-F4"></a>减损阿须伦种。<a id="a-F5"></a>是为月八日斋。<a id="a-F6"></a>十四日斋云何。<a id="a-F7"></a>十四日斋时。<a id="a-F8"></a>四天王自告太子四布案行天下。<a id="a-F9"></a>观视万民。<a id="a-FA"></a>还具白意言多有作恶者。<a id="a-FB"></a>四天王闻。<a id="a-FC"></a>则不欢喜说言。<a id="a-FD"></a>人多有恶者。<a id="a-FE"></a>减损诸天。<a id="a-FF"></a>增益阿须伦种。<a id="a-FG"></a>得善多者。<a id="a-FH"></a>四天王则喜言。<a id="a-FI"></a>增益诸天。<a id="a-FJ"></a>减损阿须伦种。<a id="a-FK"></a>是为十四日斋法。<a id="a-FL"></a>云何为十五日斋。<a id="a-FM"></a>十五日斋时。<a id="a-FN"></a>四天王躬身自下。<a id="a-FO"></a>四布案行天下。<a id="a-FP"></a>观视百姓宁有孝顺父母沙门道人。<a id="a-FQ"></a>敬长老。<a id="a-FR"></a>斋戒布施。<a id="a-FS"></a>信今世后世者不。<a id="a-FT"></a>多有不能者。<a id="a-FU"></a>即时四天王。<a id="a-FV"></a>入善等正天中。<a id="a-FW"></a>白天帝释言。<a id="a-FX"></a>世间多有不孝父母沙门道人。<a id="a-FY"></a>多不敬长老斋戒布施。<a id="a-FZ"></a>不信今世后世者。<a id="a-Fa"></a>天帝释闻已言。<a id="a-Fb"></a>我为闻恶。<a id="a-Fc"></a>坐其不作善故。<a id="a-Fd"></a>减损诸天。<a id="a-Fe"></a>增益阿须伦种。<a id="a-Ff"></a>作善多者。<a id="a-Fg"></a>四天王。<a id="a-Fh"></a>入为善等正天。<a id="a-Fi"></a>具白天帝释及忉利天人。<a id="a-Fj"></a>忉利天帝释。<a id="a-Fk"></a>则大欢喜言。<a id="a-Fl"></a>我今以闻善语。<a id="a-Fm"></a>用世间人作善多故。<a id="a-Fn"></a>增益诸天。<a id="a-Fo"></a>减损阿须伦。<a id="a-Fp"></a>是为月十五日斋时。<a id="a-Fq"></a>是为十五日三斋。</p>
  <p id="aFr">佛告比丘言。<a id="a-Fs"></a>若有异道人。<a id="a-Ft"></a>问言。<a id="a-Fu"></a>一切男子女人。<a id="a-Fv"></a>初生时有随后护之不。<a id="a-Fw"></a>若异道人问是者。<a id="a-Fx"></a>汝曹当报言。<a id="a-Fy"></a>街巷市里。<a id="a-Fz"></a>一切屠杀处冢间。<a id="a-G0"></a>皆有非人。<a id="a-G1"></a>无空缺处。<a id="a-G2"></a>其非人名。<a id="a-G3"></a>随报郡国县邑丘墟名。<a id="a-G4"></a>如江河山川所有名。<a id="a-G5"></a>非人亦作是名。<a id="a-G6"></a>如人所作名护。<a id="a-G7"></a>非人亦作是名。<a id="a-G8"></a>其有树高七尺。<a id="a-G9"></a>围一尺者。<a id="a-GA"></a>上悉有神。<a id="a-GB"></a>其有人于是人间。<a id="a-GC"></a>身行恶口言恶心念恶。<a id="a-GD"></a>作十恶者千人百人。<a id="a-GE"></a>一神护之。<a id="a-GF"></a>譬如百群牛羊。<a id="a-GG"></a>若千牛羊群。<a id="a-GH"></a>一人牧护之。<a id="a-GI"></a>佛言如是。<a id="a-GJ"></a>其有人身口言恶心意念恶者。<a id="a-GK"></a>百人千人。<a id="a-GL"></a>有一神护耳。<a id="a-GM"></a>其有人于此人间。<a id="a-GN"></a>身行善口言善心念善。<a id="a-GO"></a>奉十善事者。<a id="a-GP"></a>是法人正见不转人等一人常有百若千非人护之譬如王君大臣一人。<a id="a-GQ"></a>常有百若千人在傍护之。<a id="a-GR"></a>佛言如是。<a id="a-GS"></a>其有人身口意行善。<a id="a-GT"></a>奉十善事者。<a id="a-GU"></a>是尊法正见之人等一人。<a id="a-GV"></a>常有百若千非人。<a id="a-GW"></a>在后护之。<a id="a-GX"></a>是谓为男子女人。<a id="a-GY"></a>常有非人护之。<a id="a-GZ"></a>有三事。<a id="a-Ga"></a>阎浮利天下人。<a id="a-Gb"></a>胜俱耶尼天下人。<a id="a-Gc"></a>何等为三。<a id="a-Gd"></a>一者意勇猛。<a id="a-Ge"></a>在因缘地。<a id="a-Gf"></a>二者此间人。<a id="a-Gg"></a>意勇猛修梵行。<a id="a-Gh"></a>三者此间人意勇猛趣佛。<a id="a-Gi"></a>是为三。<a id="a-Gj"></a>有三事。<a id="a-Gk"></a>俱耶尼天下人。<a id="a-Gl"></a>胜阎浮利天下人。<a id="a-Gm"></a>何等为三。<a id="a-Gn"></a>牛羊珠玉多。<a id="a-Go"></a>是为三胜阎浮利天下人。<a id="a-Gp"></a>阎浮利天下人。<a id="a-Gq"></a>有三事胜弗于逮天下人。<a id="a-Gr"></a>何等为三。<a id="a-Gs"></a>一者此间人意勇猛在因缘地。<a id="a-Gt"></a>二者此间人勇猛意修梵行。<a id="a-Gu"></a>三者此间人有勇猛意趣佛。<a id="a-Gv"></a>是为三。<a id="a-Gw"></a>弗于逮天下人有三事胜阎浮利天下。<a id="a-Gx"></a>何等为三。<a id="a-Gy"></a>一者其地极广。<a id="a-Gz"></a>二者其地极大。<a id="a-H0"></a>三者其处极富。<a id="a-H1"></a>是为三胜阎浮利天下人。<a id="a-H2"></a>阎浮利天下人。<a id="a-H3"></a>有三事胜郁单曰天下人。<a id="a-H4"></a>何等为三。<a id="a-H5"></a>一者意勇猛在住。<a id="a-H6"></a>二者意勇猛修梵行。<a id="a-H7"></a>三者有勇猛意趣佛。<a id="a-H8"></a>是为三。<a id="a-H9"></a>郁单曰天下人。<a id="a-HA"></a>有三事胜阎浮利天下人。<a id="a-HB"></a>何等为三。<a id="a-HC"></a>一者无所系属。<a id="a-HD"></a>二者不畜奴婢妇子。<a id="a-HE"></a>三者寿千岁无所缺减。<a id="a-HF"></a>是为三。<a id="a-HG"></a>阎浮利天下人。<a id="a-HH"></a>有三事胜阿须伦。<a id="a-HI"></a>何等为三。<a id="a-HJ"></a>一者意勇猛在住。<a id="a-HK"></a>二者意精进修梵行。<a id="a-HL"></a>三者有勇猛意趣佛。<a id="a-HM"></a>是为三。<a id="a-HN"></a>诸阿须伦。<a id="a-HO"></a>有三事胜阎浮利人。<a id="a-HP"></a>何等为三。<a id="a-HQ"></a>一者寿命长。<a id="a-HR"></a>二者得久在。<a id="a-HS"></a>三者多安隐。<a id="a-HT"></a>是为三。<a id="a-HU"></a>阎浮利人。<a id="a-HV"></a>有三事胜四天王天上人。<a id="a-HW"></a>何等为三。<a id="a-HX"></a>一者意勇猛在住。<a id="a-HY"></a>二者意勇猛修梵行。<a id="a-HZ"></a>三者有勇猛意趣佛。<a id="a-Ha"></a>是为三。<a id="a-Hb"></a>四天王天上人。<a id="a-Hc"></a>有三事胜阎浮利天下人。<a id="a-Hd"></a>何等为三。<a id="a-He"></a>一者长寿。<a id="a-Hf"></a>二者得久在。<a id="a-Hg"></a>三者多安隐。<a id="a-Hh"></a>是为三。<a id="a-Hi"></a>阎浮利人。<a id="a-Hj"></a>有三事胜忉利天人。<a id="a-Hk"></a>焰天。<a id="a-Hl"></a>兜率天。<a id="a-Hm"></a>无贡高天。<a id="a-Hn"></a>他化自转天人。<a id="a-Ho"></a>何等为三。<a id="a-Hp"></a>一者意勇猛在住。<a id="a-Hq"></a>二者意勇猛修梵行。<a id="a-Hr"></a>三者有勇猛意趣佛。<a id="a-Hs"></a>是为三。<a id="a-Ht"></a>忉利天。<a id="a-Hu"></a>焰天。<a id="a-Hv"></a>兜率天。<a id="a-Hw"></a>尼摩罗大。<a id="a-Hx"></a>婆罗尼蜜利耶起致天。<a id="a-Hy"></a>有三事胜阎浮利人。<a id="a-Hz"></a>何等为三。<a id="a-I0"></a>一者寿命长。<a id="a-I1"></a>二者得久在。<a id="a-I2"></a>三者多安隐。<a id="a-I3"></a>是为三。<a id="a-I4"></a>欲界人有十二种。<a id="a-I5"></a>何等为十二。<a id="a-I6"></a>一者泥犁。<a id="a-I7"></a>二者禽兽。<a id="a-I8"></a>三者薛荔。<a id="a-I9"></a>四者世间人。<a id="a-IA"></a>五者阿须伦。<a id="a-IB"></a>六者四天王。<a id="a-IC"></a>七者忉利天。<a id="a-ID"></a>八者焰天。<a id="a-IE"></a>九者兜率天。<a id="a-IF"></a>十者无贡高天。<a id="a-IG"></a>十一者他化自转天。<a id="a-IH"></a>十二者魔天。<a id="a-II"></a>是为十二种人为欲界。<a id="a-IJ"></a>色行天有十八。<a id="a-IK"></a>何等为十八。<a id="a-IL"></a>一者梵加夷天。<a id="a-IM"></a>梵不数楼天。<a id="a-IN"></a>梵波利沙天。<a id="a-IO"></a>大梵天。<a id="a-IP"></a>阿维比天。<a id="a-IQ"></a>波利答天。<a id="a-IR"></a>阿波罗那天。<a id="a-IS"></a>波利多首天。<a id="a-IT"></a>阿波罗天。<a id="a-IU"></a>摩首天。<a id="a-IV"></a>阿披波罗天。<a id="a-IW"></a>维阿天。<a id="a-IX"></a>波利多维天。<a id="a-IY"></a>阿波摩维呵天。<a id="a-IZ"></a>维呵天。<a id="a-Ia"></a>维阿钵天。<a id="a-Ib"></a>阿答和天。<a id="a-Ic"></a>善见天。<a id="a-Id"></a>色天。<a id="a-Ie"></a>阿迦尼吒天。<a id="a-If"></a>是为十八色行天。<a id="a-Ig"></a>无色行天有四。<a id="a-Ih"></a>何等为四。<a id="a-Ii"></a>一者虚空智天。<a id="a-Ij"></a>二者识智天。<a id="a-Ik"></a>三者阿竭然天。<a id="a-Il"></a>四者无思想亦有思想天。<a id="a-Im"></a>是为四无色天。<a id="a-In"></a>佛告诸比丘言。<a id="a-Io"></a>昔者持地大天神。<a id="a-Ip"></a>发起是恶见言。<a id="a-Iq"></a>但有地无有水。<a id="a-Ir"></a>亦无有火无有风。</p>
  <p id="aIs">佛言。<a id="a-It"></a>我尔时往至持地大神所。<a id="a-Iu"></a>告持地天神言。<a id="a-Iv"></a>汝为实发起是恶见。<a id="a-Iw"></a>言地无有水火风不。<a id="a-Ix"></a>天言唯然世尊。<a id="a-Iy"></a>佛言。<a id="a-Iz"></a>天莫说地无水火风。<a id="a-J0"></a>所以者何。<a id="a-J1"></a>地有水火风。<a id="a-J2"></a>地里数最深。<a id="a-J3"></a>佛言。<a id="a-J4"></a>我能知持地大神发起恶见。<a id="a-J5"></a>我便以法劝助。<a id="a-J6"></a>令意开解欢喜即立。<a id="a-J7"></a>远尘离垢诸法法眼生。<a id="a-J8"></a>譬如白缯净好持着染中则受染色好。<a id="a-J9"></a>佛言如是。<a id="a-JA"></a>持地大神立远尘离垢诸法法眼生。<a id="a-JB"></a>尔时持地大神。<a id="a-JC"></a>见在得法行断狐疑。<a id="a-JD"></a>白佛言。<a id="a-JE"></a>我从今已往尽形寿。<a id="a-JF"></a>归命佛归命法归命比丘僧。<a id="a-JG"></a>受持优婆夷戒。<a id="a-JH"></a>常有慈心于人及蜎蜚蠕动之类也。<a id="a-JI"></a>佛告比丘。<a id="a-JJ"></a>昔者持水大神。<a id="a-JK"></a>发是恶见言。<a id="a-JL"></a>但有水无有地。<a id="a-JM"></a>亦无火风。<a id="a-JN"></a>我尔时往至持水大神所。<a id="a-JO"></a>问持水大神言。<a id="a-JP"></a>汝实为发起恶见。<a id="a-JQ"></a>言但有水无有地火风耶。<a id="a-JR"></a>神言。<a id="a-JS"></a>唯然世尊。<a id="a-JT"></a>佛言。<a id="a-JU"></a>大神莫得说是语。<a id="a-JV"></a>所以者何。<a id="a-JW"></a>有水亦有火地风。<a id="a-JX"></a>但水里数大深。<a id="a-JY"></a>水神即弃捐恶见。<a id="a-JZ"></a>我但以法劝助。<a id="a-Ja"></a>令意开解欢喜即立远尘离垢诸法法眼生。<a id="a-Jb"></a>譬如白缯净好持着染中便受好色。<a id="a-Jc"></a>持水大神亦如是。<a id="a-Jd"></a>现在得法行。<a id="a-Je"></a>无有狐疑。<a id="a-Jf"></a>即白佛言。<a id="a-Jg"></a>我从今已往尽形寿。<a id="a-Jh"></a>归命佛归命法。<a id="a-Ji"></a>归命比丘僧。<a id="a-Jj"></a>受戒。<a id="a-Jk"></a>常慈心于人及蜎蜚蠕动之类。</p>
  <p id="aJl">佛告比丘。<a id="a-Jm"></a>昔者持火大神。<a id="a-Jn"></a>发是恶见言。<a id="a-Jo"></a>从火无有地水风。<a id="a-Jp"></a>我尔时往至持火大神所。<a id="a-Jq"></a>问言。<a id="a-Jr"></a>汝实为发是恶见。<a id="a-Js"></a>言从火无地水风不。<a id="a-Jt"></a>火神言。<a id="a-Ju"></a>唯然世尊。<a id="a-Jv"></a>佛言。<a id="a-Jw"></a>天神。<a id="a-Jx"></a>莫得说是语。<a id="a-Jy"></a>所以者何。<a id="a-Jz"></a>有火亦有地水风。<a id="a-K0"></a>尔时持火大神。<a id="a-K1"></a>即弃捐恶见。<a id="a-K2"></a>我便以法劝助。<a id="a-K3"></a>令意开解欢喜即立远尘离垢诸法法眼生。<a id="a-K4"></a>譬如白缯净好持着染中即受好色。<a id="a-K5"></a>持火大神亦如是。<a id="a-K6"></a>现在得法行。<a id="a-K7"></a>无有狐疑。<a id="a-K8"></a>白佛言。<a id="a-K9"></a>我从今已往尽形寿。<a id="a-KA"></a>归命佛归命法归命比丘僧。<a id="a-KB"></a>受持戒。<a id="a-KC"></a>作优婆夷。<a id="a-KD"></a>常有慈心于人及蜎蜚蠕动之类。<a id="a-KE"></a>佛告比丘。<a id="a-KF"></a>昔者持风大神。<a id="a-KG"></a>发是恶见言。<a id="a-KH"></a>从风无地水火。<a id="a-KI"></a>我尔时往至持风大神所。<a id="a-KJ"></a>问之言。<a id="a-KK"></a>汝实发是恶见。<a id="a-KL"></a>言从风无地水火耶。<a id="a-KM"></a>风神言。<a id="a-KN"></a>世尊唯然。<a id="a-KO"></a>佛言。<a id="a-KP"></a>莫得说是语。<a id="a-KQ"></a>所以者何。<a id="a-KR"></a>有风亦有地水火。<a id="a-KS"></a>但风里数大深。<a id="a-KT"></a>尔时持风大神。<a id="a-KU"></a>便弃捐恶见。<a id="a-KV"></a>佛言。<a id="a-KW"></a>我以法劝助。<a id="a-KX"></a>令意开解欢喜即立远尘离垢诸法法眼生。<a id="a-KY"></a>譬如白缯净好持着染中即受好色。<a id="a-KZ"></a>持风大神亦如是。<a id="a-Ka"></a>现在得法行。<a id="a-Kb"></a>无狐疑。<a id="a-Kc"></a>便白佛言。<a id="a-Kd"></a>我从今已往尽形寿。<a id="a-Ke"></a>归命佛归命法归命比丘僧。<a id="a-Kf"></a>受戒作优婆夷。<a id="a-Kg"></a>常有慈心于人及蜎蜚蠕动之类。<a id="a-Kh"></a>佛告比丘言。<a id="a-Ki"></a>云有四色。<a id="a-Kj"></a>何等为四。<a id="a-Kk"></a>一者有青色。<a id="a-Kl"></a>二者有赤色。<a id="a-Km"></a>三者有黄白色。<a id="a-Kn"></a>四者有黑色。<a id="a-Ko"></a>其有青色云者。<a id="a-Kp"></a>中有水界大多。<a id="a-Kq"></a>其有赤色云者。<a id="a-Kr"></a>中有火界大多。<a id="a-Ks"></a>其有黄白色云者。<a id="a-Kt"></a>中有地界大多。<a id="a-Ku"></a>其有黑色云者。<a id="a-Kv"></a>有风界大多。<a id="a-Kw"></a>雷电有四品。<a id="a-Kx"></a>何等为四。<a id="a-Ky"></a>一者东方电。<a id="a-Kz"></a>名百主。<a id="a-L0"></a>二者南方电。<a id="a-L1"></a>名身味。<a id="a-L2"></a>三者西方电。<a id="a-L3"></a>名阿竭罗。<a id="a-L4"></a>四者北方电。<a id="a-L5"></a>名阿祝蓝。<a id="a-L6"></a>何以故。<a id="a-L7"></a>于虚空有电出声。<a id="a-L8"></a>有时身味电。<a id="a-L9"></a>与阿祝蓝合诤斗。<a id="a-LA"></a>用是故虚空中出声。<a id="a-LB"></a>或身味电。<a id="a-LC"></a>与百主电共斗诤。<a id="a-LD"></a>是故云中出声。<a id="a-LE"></a>有时阿祝蓝电。<a id="a-LF"></a>与身味电共诤斗时。<a id="a-LG"></a>是故虚空中出声。<a id="a-LH"></a>何以故虚空云中出声。<a id="a-LI"></a>有时地种与水种共诤斗。<a id="a-LJ"></a>地种与火种共诤斗。<a id="a-LK"></a>地种与风种共诤斗。<a id="a-LL"></a>譬如出山相搏却住。<a id="a-LM"></a>佛言。<a id="a-LN"></a>如是地种与水火风种共诤斗。<a id="a-LO"></a>是故虚空中出声。<a id="a-LP"></a>此事却雨。<a id="a-LQ"></a>复有五事失雨。<a id="a-LR"></a>何等为五。<a id="a-LS"></a>一者于是天云起雷出电。<a id="a-LT"></a>现应人谓当天雨。<a id="a-LU"></a>有时风种大起。<a id="a-LV"></a>吹至远山间垦泽处雨。<a id="a-LW"></a>是为一事失雨。<a id="a-LX"></a>复次天云起雷出电。<a id="a-LY"></a>现应人谓天当雨。<a id="a-LZ"></a>有时火种起焦烧雨水。<a id="a-La"></a>是为二事失雨。<a id="a-Lb"></a>复次天云起雷出电。<a id="a-Lc"></a>现应人谓天当雨。<a id="a-Ld"></a>有时阿须伦王。<a id="a-Le"></a>便两手取雨水着大海中。<a id="a-Lf"></a>是为三事失雨。<a id="a-Lg"></a>复次天云起雷出电。<a id="a-Lh"></a>现应人谓当雨。<a id="a-Li"></a>时雨师反淫乱。<a id="a-Lj"></a>是故天雨不数时节。<a id="a-Lk"></a>是为四事失雨。<a id="a-Ll"></a>复次国君行非法。<a id="a-Lm"></a>奉痴法多嗔恚恶。<a id="a-Ln"></a>天雨便不时节。<a id="a-Lo"></a>是为五事失雨。</p>
 </body>
</html>