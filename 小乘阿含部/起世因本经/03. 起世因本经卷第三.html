<!doctype html>
<html id="z3IBUJEZw" data-ver="1430">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="小乘阿含部">
  <meta period="隋">
 </head>
 <body>
  <h1 id="a1">起世因本经卷第三</h1>
  <h2 id="a2">地狱品第四之二</h2>
  <p id="a3">复次诸比丘。<a id="a-4"></a>彼地狱中。<a id="a-5"></a>诸众生等。<a id="a-6"></a>经无量时。<a id="a-7"></a>受极苦已。<a id="a-8"></a>然后从此五百由旬燋渴狱出。<a id="a-9"></a>奔走如前。<a id="a-A"></a>略说乃至。<a id="a-B"></a>求救护处。<a id="a-C"></a>即复往诣脓血地狱。<a id="a-D"></a>其地狱亦广五百由旬。<a id="a-E"></a>脓血遍满。<a id="a-F"></a>深至咽喉。<a id="a-G"></a>悉皆热沸。<a id="a-H"></a>地狱众生。<a id="a-I"></a>入其中已。<a id="a-J"></a>东西南北。<a id="a-K"></a>交横驰走。<a id="a-L"></a>彼诸众生。<a id="a-M"></a>如是走时。<a id="a-N"></a>烧手烧足。<a id="a-O"></a>烧耳烧鼻。<a id="a-P"></a>手足耳鼻。<a id="a-Q"></a>既被烧已。<a id="a-R"></a>一切支节。<a id="a-S"></a>皆亦烧燃。<a id="a-T"></a>其身支节。<a id="a-U"></a>被烧燃时。<a id="a-V"></a>诸罪人等。<a id="a-W"></a>受大苦恼。<a id="a-X"></a>严酷重切。<a id="a-Y"></a>不可思议。<a id="a-Z"></a>乃至人非人身所造所作恶不善业。<a id="a-a"></a>未毕已来。<a id="a-b"></a>命亦不尽。</p>
  <p id="ac">复次诸比丘。<a id="a-d"></a>脓血地狱。<a id="a-e"></a>复有诸虫。<a id="a-f"></a>名最猛胜。<a id="a-g"></a>此诸虫等。<a id="a-h"></a>为彼地狱受罪众生。<a id="a-i"></a>大作恼害。<a id="a-j"></a>从身外入。<a id="a-k"></a>先破其皮。<a id="a-l"></a>既破皮已。<a id="a-m"></a>次破其肉。<a id="a-n"></a>既破肉已。<a id="a-o"></a>次破其筋。<a id="a-p"></a>既破筋已。<a id="a-q"></a>次破其骨。<a id="a-r"></a>既破骨已。<a id="a-s"></a>拔出其髓。<a id="a-t"></a>随而食之。<a id="a-u"></a>彼诸众生。<a id="a-v"></a>当于是时受极重苦。<a id="a-w"></a>乃至若人非人所造所作恶不善业。<a id="a-x"></a>未尽未灭。<a id="a-y"></a>寿命不尽。<a id="a-z"></a>皆悉具受。</p>
  <p id="a10">复次诸比丘。<a id="a-11"></a>脓血地狱。<a id="a-12"></a>所有众生。<a id="a-13"></a>饥渴逼急。<a id="a-14"></a>或时以手掬取如是热沸脓血。<a id="a-15"></a>置于口中。<a id="a-16"></a>置口中已。<a id="a-17"></a>彼人唇口。<a id="a-18"></a>应时烧燃。<a id="a-19"></a>烧唇口时。<a id="a-1A"></a>即烧其齶。<a id="a-1B"></a>既烧齶已。<a id="a-1C"></a>即烧其喉。<a id="a-1D"></a>如是烧胸。<a id="a-1E"></a>烧心烧肠烧胃。<a id="a-1F"></a>既烧胃已。<a id="a-1G"></a>直过小肠。<a id="a-1H"></a>从下分出。<a id="a-1I"></a>彼诸众生。<a id="a-1J"></a>于此地狱。<a id="a-1K"></a>受如是等严切重苦。<a id="a-1L"></a>命报未终。<a id="a-1M"></a>乃至未尽。<a id="a-1N"></a>人非人身。<a id="a-1O"></a>曾所造作恶不善业。<a id="a-1P"></a>如是次第。<a id="a-1Q"></a>具足受之。</p>
  <p id="a1R">复次诸比丘。<a id="a-1S"></a>彼地狱中。<a id="a-1T"></a>诸众生等。<a id="a-1U"></a>经无量时。<a id="a-1V"></a>受极苦已。<a id="a-1W"></a>然后从此五百由旬脓血狱出。<a id="a-1X"></a>如前驰走。<a id="a-1Y"></a>乃至追求救护之处。<a id="a-1Z"></a>即复来入一铜釜狱。<a id="a-1a"></a>其狱亦广五百由旬。<a id="a-1b"></a>罪人入已。<a id="a-1c"></a>狱卒见之。<a id="a-1d"></a>即前捉取。<a id="a-1e"></a>掷置釜内。<a id="a-1f"></a>头皆向下。<a id="a-1g"></a>脚皆在上。<a id="a-1h"></a>是诸众生。<a id="a-1i"></a>在汤中时。<a id="a-1j"></a>地狱猛火。<a id="a-1k"></a>极相煎迫。<a id="a-1l"></a>逐沸上时。<a id="a-1m"></a>亦煎亦煮。<a id="a-1n"></a>逐沸下时。<a id="a-1o"></a>亦煎亦煮。<a id="a-1p"></a>在中间时。<a id="a-1q"></a>亦煎亦煮。<a id="a-1r"></a>交横往来。<a id="a-1s"></a>随转动时。<a id="a-1t"></a>亦煎亦煮。<a id="a-1u"></a>汤沫覆时。<a id="a-1v"></a>亦煎亦煮。<a id="a-1w"></a>若见不见。<a id="a-1x"></a>一切时煮。<a id="a-1y"></a>譬如世间或煮小豆大豆豌豆。<a id="a-1z"></a>置之釜内。<a id="a-20"></a>着水令满。<a id="a-21"></a>下燃大火。<a id="a-22"></a>于是涌沸。<a id="a-23"></a>汤豆和合。<a id="a-24"></a>浮向上时。<a id="a-25"></a>亦煎亦煮。<a id="a-26"></a>沈向下时。<a id="a-27"></a>亦煎亦煮。<a id="a-28"></a>住于中时。<a id="a-29"></a>亦煎亦煮。<a id="a-2A"></a>交横动时。<a id="a-2B"></a>亦煎亦煮。<a id="a-2C"></a>为沫覆时。<a id="a-2D"></a>亦煎亦煮。<a id="a-2E"></a>若见不见。<a id="a-2F"></a>一切时煮。<a id="a-2G"></a>诸比丘。<a id="a-2H"></a>如是如是。<a id="a-2I"></a>一铜釜狱。<a id="a-2J"></a>其中守卒。<a id="a-2K"></a>取彼罪人。<a id="a-2L"></a>以头向下。<a id="a-2M"></a>以脚向上。<a id="a-2N"></a>掷置铜釜。<a id="a-2O"></a>在釜中时。<a id="a-2P"></a>地狱猛火之所煎逼。<a id="a-2Q"></a>热沸既盛。<a id="a-2R"></a>罪人逐沸或上或下。<a id="a-2S"></a>随煮随煎。<a id="a-2T"></a>略说乃至。<a id="a-2U"></a>若见不见。<a id="a-2V"></a>一切时煮。<a id="a-2W"></a>亦复如是。<a id="a-2X"></a>彼诸众生。<a id="a-2Y"></a>于此狱中。<a id="a-2Z"></a>受严剧苦。<a id="a-2a"></a>乃至往昔。<a id="a-2b"></a>人非人身所作恶业。<a id="a-2c"></a>如是次第。<a id="a-2d"></a>于此地狱。<a id="a-2e"></a>具足而受。</p>
  <p id="a2f">诸比丘。<a id="a-2g"></a>彼地狱中。<a id="a-2h"></a>诸众生等。<a id="a-2i"></a>经无量时。<a id="a-2j"></a>受此苦已。<a id="a-2k"></a>从一铜釜五百由旬小地狱出。<a id="a-2l"></a>奔走如前。<a id="a-2m"></a>乃至欲求救护之处。<a id="a-2n"></a>尔时即入众多铜釜小地狱中。<a id="a-2o"></a>其狱亦广五百由旬。<a id="a-2p"></a>罪人入已。<a id="a-2q"></a>时守狱者。<a id="a-2r"></a>即来执之。<a id="a-2s"></a>捉取罪人。<a id="a-2t"></a>以脚向上。<a id="a-2u"></a>以头向下。<a id="a-2v"></a>掷铜釜中。<a id="a-2w"></a>地狱猛火。<a id="a-2x"></a>炽燃煎逼。<a id="a-2y"></a>汤沸上时。<a id="a-2z"></a>亦煎亦煮。<a id="a-30"></a>汤沸下时。<a id="a-31"></a>亦煎亦煮。<a id="a-32"></a>在中间时。<a id="a-33"></a>亦煎亦煮。<a id="a-34"></a>纵横掩覆。<a id="a-35"></a>若见不见。<a id="a-36"></a>一切煎煮。<a id="a-37"></a>譬如煮豆。<a id="a-38"></a>以火煎逼。<a id="a-39"></a>涌沸上时。<a id="a-3A"></a>亦煎亦煮。<a id="a-3B"></a>略说乃至。<a id="a-3C"></a>若见不见。<a id="a-3D"></a>一切煎煮。<a id="a-3E"></a>诸比丘。<a id="a-3F"></a>如是如是。<a id="a-3G"></a>此多铜釜五百由旬小地狱中。<a id="a-3H"></a>诸众生等。<a id="a-3I"></a>为守狱卒。<a id="a-3J"></a>捉其两脚。<a id="a-3K"></a>到竖其身。<a id="a-3L"></a>以头向下。<a id="a-3M"></a>掷铜釜内。<a id="a-3N"></a>彼人于时被地狱火之所煎逼。<a id="a-3O"></a>或上或下。<a id="a-3P"></a>纵横转动。<a id="a-3Q"></a>略说乃至。<a id="a-3R"></a>若见不见。<a id="a-3S"></a>一切煎煮。<a id="a-3T"></a>亦复如是。<a id="a-3U"></a>诸比丘。<a id="a-3V"></a>此多铜釜五百由旬小地狱中。<a id="a-3W"></a>诸众生等。<a id="a-3X"></a>又为狱卒。<a id="a-3Y"></a>以其铁爪。<a id="a-3Z"></a>漉取罪人。<a id="a-3a"></a>从釜至釜。<a id="a-3b"></a>次第煮之。<a id="a-3c"></a>从此釜出。<a id="a-3d"></a>诣余釜时。<a id="a-3e"></a>脓血皮肉。<a id="a-3f"></a>纵横流散。<a id="a-3g"></a>于是皆尽。<a id="a-3h"></a>唯余骸骨。<a id="a-3i"></a>罪人尔时。<a id="a-3j"></a>受极重苦。<a id="a-3k"></a>仍未命终。<a id="a-3l"></a>乃至若人非人一切身中所作恶业。<a id="a-3m"></a>不尽不灭。<a id="a-3n"></a>于此狱中。<a id="a-3o"></a>一切悉受。</p>
  <p id="a3p">诸比丘。<a id="a-3q"></a>彼地狱中。<a id="a-3r"></a>诸众生等。<a id="a-3s"></a>经无量时。<a id="a-3t"></a>受此苦已。<a id="a-3u"></a>从多铜釜五百由旬小地狱出。<a id="a-3v"></a>驰走如前。<a id="a-3w"></a>乃至欲求救护之处。<a id="a-3x"></a>尔时即入铁硙地狱。<a id="a-3y"></a>其狱亦广五百由旬。<a id="a-3z"></a>既入中已。<a id="a-40"></a>时守狱卒。<a id="a-41"></a>即前捉取受罪众生。<a id="a-42"></a>仰[打-丁+僕]置于铁砧之上。<a id="a-43"></a>炽燃猛焰。<a id="a-44"></a>一时洞燃。<a id="a-45"></a>于是罪人。<a id="a-46"></a>闷绝仰卧。<a id="a-47"></a>时守狱卒。<a id="a-48"></a>更取大石。<a id="a-49"></a>从上压之。<a id="a-4A"></a>压已复压。<a id="a-4B"></a>因更研之。<a id="a-4C"></a>研已复研。<a id="a-4D"></a>遂成碎末。<a id="a-4E"></a>成碎末已。<a id="a-4F"></a>又更重末。<a id="a-4G"></a>末已复末。<a id="a-4H"></a>转成细末。<a id="a-4I"></a>取其细末。<a id="a-4J"></a>又更研之。<a id="a-4K"></a>研已复研。<a id="a-4L"></a>于是乃成末中之末。<a id="a-4M"></a>最微细末。<a id="a-4N"></a>当于尔时。<a id="a-4O"></a>罪人身体。<a id="a-4P"></a>膏血脑髓。<a id="a-4Q"></a>一边横流。<a id="a-4R"></a>微细骨末。<a id="a-4S"></a>犹尚存在。<a id="a-4T"></a>而于其间。<a id="a-4U"></a>命报未终。<a id="a-4V"></a>一切时中。<a id="a-4W"></a>受极重苦。<a id="a-4X"></a>乃至人非人身。<a id="a-4Y"></a>所作恶业。<a id="a-4Z"></a>未失未灭。<a id="a-4a"></a>如是次第具足受之。</p>
  <p id="a4b">诸比丘。<a id="a-4c"></a>彼地狱中。<a id="a-4d"></a>诸众生等。<a id="a-4e"></a>经无量时。<a id="a-4f"></a>受此苦已。<a id="a-4g"></a>乃从铁硙五百由旬小地狱出。<a id="a-4h"></a>驰走如前。<a id="a-4i"></a>欲求室宅。<a id="a-4j"></a>欲求归依覆护之处。<a id="a-4k"></a>尔时即入函量地狱。<a id="a-4l"></a>其狱亦广五百由旬。<a id="a-4m"></a>既入中已。<a id="a-4n"></a>时守狱卒。<a id="a-4o"></a>执取罪人。<a id="a-4p"></a>付以铁函。<a id="a-4q"></a>令其量火。<a id="a-4r"></a>其函猛热。<a id="a-4s"></a>光焰炽燃。<a id="a-4t"></a>地狱罪人。<a id="a-4u"></a>量彼火时。<a id="a-4v"></a>烧手烧脚。<a id="a-4w"></a>烧耳烧鼻。<a id="a-4x"></a>烧诸支节。<a id="a-4y"></a>乃至遍烧一切身分。<a id="a-4z"></a>于被烧时。<a id="a-50"></a>此诸罪人。<a id="a-51"></a>受极重苦。<a id="a-52"></a>受重痛苦。<a id="a-53"></a>然其寿命。<a id="a-54"></a>未得终尽。<a id="a-55"></a>乃至往昔若人非人一切身中。<a id="a-56"></a>有所造作恶不善业。<a id="a-57"></a>不灭不没。<a id="a-58"></a>不离不失。<a id="a-59"></a>如是次第。<a id="a-5A"></a>具足受之。</p>
  <p id="a5B">诸比丘。<a id="a-5C"></a>彼地狱中。<a id="a-5D"></a>所有众生。<a id="a-5E"></a>经无量时。<a id="a-5F"></a>受此苦已。<a id="a-5G"></a>得从函量五百由旬小地狱出。<a id="a-5H"></a>驰走如前。<a id="a-5I"></a>求室求覆求救求洲求归依处。<a id="a-5J"></a>尔时即入鸡小地狱。<a id="a-5K"></a>其狱亦广五百由旬。<a id="a-5L"></a>彼地狱中。<a id="a-5M"></a>纯生诸鸡。<a id="a-5N"></a>遍满彼狱。<a id="a-5O"></a>其鸡身分。<a id="a-5P"></a>乃至膝胫。<a id="a-5Q"></a>一切猛热。<a id="a-5R"></a>光焰炽燃。<a id="a-5S"></a>是诸众生。<a id="a-5T"></a>处在其中。<a id="a-5U"></a>东西驰走。<a id="a-5V"></a>足蹈热焰。<a id="a-5W"></a>四向顾望。<a id="a-5X"></a>无处可依。<a id="a-5Y"></a>大火炽燃。<a id="a-5Z"></a>烧手烧脚。<a id="a-5a"></a>烧耳烧鼻。<a id="a-5b"></a>如是次第。<a id="a-5c"></a>烧诸支节。<a id="a-5d"></a>大小身分。<a id="a-5e"></a>一时洞燃。<a id="a-5f"></a>罪人尔时。<a id="a-5g"></a>受极重苦。<a id="a-5h"></a>痛切荼毒。<a id="a-5i"></a>然于其处。<a id="a-5j"></a>命报未终。<a id="a-5k"></a>乃至人非人身所造恶业。<a id="a-5l"></a>未灭未尽。<a id="a-5m"></a>如是次第。<a id="a-5n"></a>一切具受。。</p>
  <p id="a5o">诸比丘。<a id="a-5p"></a>彼地狱中。<a id="a-5q"></a>诸众生等。<a id="a-5r"></a>经无量时。<a id="a-5s"></a>受此苦已。<a id="a-5t"></a>得从如是鸡地狱出。<a id="a-5u"></a>驰走如前。<a id="a-5v"></a>乃至欲求救护之处。<a id="a-5w"></a>尔时即入灰河地狱。<a id="a-5x"></a>其狱亦广五百由旬。<a id="a-5y"></a>诸比丘。<a id="a-5z"></a>时彼灰河。<a id="a-60"></a>流注漂疾。<a id="a-61"></a>波浪腾涌。<a id="a-62"></a>其声吼震。<a id="a-63"></a>灰水沸溢。<a id="a-64"></a>弥盈两岸。<a id="a-65"></a>罪人入已。<a id="a-66"></a>随流出没。<a id="a-67"></a>灰河之底。<a id="a-68"></a>悉是铁刺。<a id="a-69"></a>其锋纤利。<a id="a-6A"></a>皆若新磨。<a id="a-6B"></a>于河两岸。<a id="a-6C"></a>复有刀林。<a id="a-6D"></a>森竦稠密。<a id="a-6E"></a>极可怖畏。<a id="a-6F"></a>刀林之中。<a id="a-6G"></a>复有诸狗。<a id="a-6H"></a>其形烟黑。<a id="a-6I"></a>皮毛垢污。<a id="a-6J"></a>又甚可畏。<a id="a-6K"></a>岸上复有众多狱卒。<a id="a-6L"></a>守彼地狱。<a id="a-6M"></a>又其两岸。<a id="a-6N"></a>别生无量奢摩罗树。<a id="a-6O"></a>其树多刺。<a id="a-6P"></a>并皆纤长。<a id="a-6Q"></a>其锋若磨。<a id="a-6R"></a>尔时地狱诸众生等。<a id="a-6S"></a>既入河中。<a id="a-6T"></a>欲趣彼岸。<a id="a-6U"></a>当于是时。<a id="a-6V"></a>便为大波之所沦没。<a id="a-6W"></a>遂至河底。<a id="a-6X"></a>即为河中所有铁刺。<a id="a-6Y"></a>仰刺其身。<a id="a-6Z"></a>举体周遍。<a id="a-6a"></a>不得移动。<a id="a-6b"></a>罪人在中。<a id="a-6c"></a>受大重苦。<a id="a-6d"></a>受严毒苦。<a id="a-6e"></a>受之既久。<a id="a-6f"></a>方得浮出。<a id="a-6g"></a>从沸灰河。<a id="a-6h"></a>渡至彼岸。<a id="a-6i"></a>既上岸已。<a id="a-6j"></a>复入刀林。<a id="a-6k"></a>其林甚阔。<a id="a-6l"></a>枝茎稠密。<a id="a-6m"></a>经历林间。<a id="a-6n"></a>[曰/見]突利刀。<a id="a-6o"></a>处处经过。<a id="a-6p"></a>去去不已。<a id="a-6q"></a>割手割脚。<a id="a-6r"></a>割耳割鼻。<a id="a-6s"></a>割支割节。<a id="a-6t"></a>遍割身体。<a id="a-6u"></a>无处不破。<a id="a-6v"></a>尔时彼人。<a id="a-6w"></a>受荼毒苦。<a id="a-6x"></a>受极重苦。<a id="a-6y"></a>乃至未尽。<a id="a-6z"></a>人非人身。<a id="a-70"></a>往昔所作一切恶业。<a id="a-71"></a>命亦未终。<a id="a-72"></a>于此林中。<a id="a-73"></a>皆悉受之。<a id="a-74"></a>复次诸比丘。<a id="a-75"></a>灰河两岸。<a id="a-76"></a>诸守狱者。<a id="a-77"></a>见彼罪人。<a id="a-78"></a>即前问言。<a id="a-79"></a>汝等今者欲得何物。<a id="a-7A"></a>时彼罪人。<a id="a-7B"></a>同声答言。<a id="a-7C"></a>我等甚饥。<a id="a-7D"></a>我等甚饥。<a id="a-7E"></a>时守狱者。<a id="a-7F"></a>即捉罪人。<a id="a-7G"></a>[打-丁+僕]置地上。<a id="a-7H"></a>其地猛热。<a id="a-7I"></a>光焰炽燃。<a id="a-7J"></a>罪人在中。<a id="a-7K"></a>闷绝仰卧。<a id="a-7L"></a>又以铁钳。<a id="a-7M"></a>开张其口。<a id="a-7N"></a>持热铁丸。<a id="a-7O"></a>置其口内。<a id="a-7P"></a>应时烧烁。<a id="a-7Q"></a>彼诸众生。<a id="a-7R"></a>唇口燋破。<a id="a-7S"></a>略说乃至。<a id="a-7T"></a>从咽喉下。<a id="a-7U"></a>径至小肠。<a id="a-7V"></a>直过无碍。<a id="a-7W"></a>彼人尔时。<a id="a-7X"></a>受严切苦。<a id="a-7Y"></a>受极重苦。<a id="a-7Z"></a>命亦未终。<a id="a-7a"></a>乃至未尽。<a id="a-7b"></a>往昔所作人非人身恶不善业。<a id="a-7c"></a>即于此中。<a id="a-7d"></a>具足皆受。</p>
  <p id="a7e">复次诸比丘。<a id="a-7f"></a>又此灰河两岸之上。<a id="a-7g"></a>所有诸狗其身烟黑。<a id="a-7h"></a>垢污可畏。<a id="a-7i"></a>睚[目*柴]嗥吠。<a id="a-7j"></a>出大恶声。<a id="a-7k"></a>瞰彼地狱众生身分。<a id="a-7l"></a>举体支节。<a id="a-7m"></a>所有肌肉。<a id="a-7n"></a>段段啮食。<a id="a-7o"></a>不令遗余。<a id="a-7p"></a>彼人在中。<a id="a-7q"></a>受严切苦。<a id="a-7r"></a>乃至受于最极重苦。<a id="a-7s"></a>未得命终。<a id="a-7t"></a>乃至未尽恶不善业。<a id="a-7u"></a>往昔人身及非人身有所作者。<a id="a-7v"></a>一切具受。</p>
  <p id="a7w">诸比丘。<a id="a-7x"></a>彼地狱中。<a id="a-7y"></a>诸众生等。<a id="a-7z"></a>既为如是热沸灰河之所逼切。<a id="a-80"></a>又复困于纤利铁刺刀刃稠林。<a id="a-81"></a>诸守狱者。<a id="a-82"></a>烟黑垢污恶狗之类。<a id="a-83"></a>种种厄急。<a id="a-84"></a>无处隐藏。<a id="a-85"></a>乃复走上奢摩罗树。<a id="a-86"></a>彼树枝茎。<a id="a-87"></a>纯是铁刺。<a id="a-88"></a>其锋纤利。<a id="a-89"></a>皆若新磨。<a id="a-8A"></a>头悉向下。<a id="a-8B"></a>劖刺其身。<a id="a-8C"></a>欲下树时。<a id="a-8D"></a>是诸铁刺。<a id="a-8E"></a>头则向上。<a id="a-8F"></a>彼诸众生。<a id="a-8G"></a>在奢摩罗树上时。<a id="a-8H"></a>复有诸乌。<a id="a-8I"></a>名为铁[此/束]。<a id="a-8J"></a>飞来树上。<a id="a-8K"></a>啄彼罪人。<a id="a-8L"></a>先啄其头。<a id="a-8M"></a>破陷顶骨。<a id="a-8N"></a>唼食其脑。<a id="a-8O"></a>彼人尔时受极重苦。<a id="a-8P"></a>受痛切苦。<a id="a-8Q"></a>不堪忍故。<a id="a-8R"></a>即还堕落沸灰河中。<a id="a-8S"></a>彼人于是。<a id="a-8T"></a>还为波浪之所漂没。<a id="a-8U"></a>直至河底。<a id="a-8V"></a>至河底已。<a id="a-8W"></a>复为铁刺之所劖刺。<a id="a-8X"></a>既被刺已。<a id="a-8Y"></a>铁刺遍身。<a id="a-8Z"></a>不能复去。<a id="a-8a"></a>还于其中。<a id="a-8b"></a>受极重苦。<a id="a-8c"></a>大猛酷苦。<a id="a-8d"></a>不能堪忍。<a id="a-8e"></a>困苦多时。<a id="a-8f"></a>力极得起。<a id="a-8g"></a>从灰河渡。<a id="a-8h"></a>走趣此岸。<a id="a-8i"></a>到此岸已。<a id="a-8j"></a>得入刀林。<a id="a-8k"></a>入刀林时。<a id="a-8l"></a>复为刀刃。<a id="a-8m"></a>割其身体。<a id="a-8n"></a>割手割脚。<a id="a-8o"></a>乃至遍割一切支节。<a id="a-8p"></a>复于其中。<a id="a-8q"></a>具足受苦。<a id="a-8r"></a>命亦未终。<a id="a-8s"></a>略说乃至。<a id="a-8t"></a>从于往昔人非人身所作恶业。<a id="a-8u"></a>未灭未尽。<a id="a-8v"></a>次第悉受。</p>
  <p id="a8w">复次诸比丘。<a id="a-8x"></a>灰河此岸。<a id="a-8y"></a>诸守狱者。<a id="a-8z"></a>既见地狱受罪众生。<a id="a-90"></a>从彼岸来。<a id="a-91"></a>即前问言。<a id="a-92"></a>汝等今者何为远来。<a id="a-93"></a>欲得何物。<a id="a-94"></a>彼诸众生。<a id="a-95"></a>各各答言。<a id="a-96"></a>我等渴乏。<a id="a-97"></a>时守狱者即复捉取彼诸众生。<a id="a-98"></a>[打-丁+僕]置炽燃热铁地上。<a id="a-99"></a>推令仰卧。<a id="a-9A"></a>于仰卧时。<a id="a-9B"></a>彼人身上。<a id="a-9C"></a>火焰洞起。<a id="a-9D"></a>便以铁钳。<a id="a-9E"></a>开张其口。<a id="a-9F"></a>融赤铜汁。<a id="a-9G"></a>灌其口中。<a id="a-9H"></a>时彼地狱诸众生等。<a id="a-9I"></a>既饮铜汁。<a id="a-9J"></a>即烧唇口乃至小肠。<a id="a-9K"></a>直过无碍。<a id="a-9L"></a>从下部出。<a id="a-9M"></a>彼人尔时受极重苦。<a id="a-9N"></a>乃至寿命。<a id="a-9O"></a>未尽未灭。<a id="a-9P"></a>彼于过去人非人身。<a id="a-9Q"></a>所作恶业未灭尽者。<a id="a-9R"></a>悉皆受之。</p>
  <p id="a9S">复次诸比丘。<a id="a-9T"></a>彼地狱中。<a id="a-9U"></a>诸众生等。<a id="a-9V"></a>受此罪报。<a id="a-9W"></a>经无量时。<a id="a-9X"></a>苦恼长远。<a id="a-9Y"></a>乃有风来。<a id="a-9Z"></a>名为和合。<a id="a-9a"></a>吹彼地狱诸众生等。<a id="a-9b"></a>至于岸边。<a id="a-9c"></a>如是次第乃得从彼灰河狱出。<a id="a-9d"></a>出已驰走。<a id="a-9e"></a>乃至求于救护之处。<a id="a-9f"></a>尔时即入斫截地狱。<a id="a-9g"></a>其狱亦广五百由旬。<a id="a-9h"></a>罪人入已。<a id="a-9i"></a>其守狱者。<a id="a-9j"></a>即取罪人。<a id="a-9k"></a>[打-丁+僕]置炽燃热铁地上。<a id="a-9l"></a>乃至推令仰卧于地。<a id="a-9m"></a>执大铁呋。<a id="a-9n"></a>炽燃猛热。<a id="a-9o"></a>炎赫可畏。<a id="a-9p"></a>斫彼地狱受罪众生。<a id="a-9q"></a>斫手斫脚。<a id="a-9r"></a>并斫手脚。<a id="a-9s"></a>斫耳斫鼻。<a id="a-9t"></a>并斫耳鼻。<a id="a-9u"></a>斫支斫节。<a id="a-9v"></a>并斫支节。<a id="a-9w"></a>如是次第。<a id="a-9x"></a>举身皆斫。<a id="a-9y"></a>彼诸众生。<a id="a-9z"></a>当于尔时。<a id="a-A0"></a>受极重苦。<a id="a-A1"></a>命亦未终。<a id="a-A2"></a>乃至未尽恶不善业。<a id="a-A3"></a>人非人身所造作者。<a id="a-A4"></a>如是次第。<a id="a-A5"></a>一切具受。</p>
  <p id="aA6">复次诸比丘。<a id="a-A7"></a>彼地狱中诸众生等。<a id="a-A8"></a>经无量时。<a id="a-A9"></a>受此苦已。<a id="a-AA"></a>得从斫截小地狱出。<a id="a-AB"></a>出已驰走。<a id="a-AC"></a>求归依处。<a id="a-AD"></a>乃至求室求宅求覆求洲求救护处。<a id="a-AE"></a>尔时即入剑叶地狱。<a id="a-AF"></a>其狱亦广五百由旬。<a id="a-AG"></a>入其中已。<a id="a-AH"></a>恶业果故。<a id="a-AI"></a>忽有风来。<a id="a-AJ"></a>吹诸铁叶。<a id="a-AK"></a>犹如利剑。<a id="a-AL"></a>从空而堕。<a id="a-AM"></a>割截罪人一切身分。<a id="a-AN"></a>所谓截手。<a id="a-AO"></a>截脚。<a id="a-AP"></a>并截手脚。<a id="a-AQ"></a>截耳截鼻。<a id="a-AR"></a>并截耳鼻。<a id="a-AS"></a>截支截节。<a id="a-AT"></a>并截支节。<a id="a-AU"></a>尔时罪人。<a id="a-AV"></a>受极重苦。<a id="a-AW"></a>受严切苦。<a id="a-AX"></a>命亦未终。<a id="a-AY"></a>略说如上。<a id="a-AZ"></a>乃至人非人身。<a id="a-Aa"></a>所作恶业。<a id="a-Ab"></a>未灭未尽。<a id="a-Ac"></a>于此地狱。<a id="a-Ad"></a>一切具受。</p>
  <p id="aAe">复次诸比丘。<a id="a-Af"></a>又彼剑叶小地狱中。<a id="a-Ag"></a>诸众生等。<a id="a-Ah"></a>恶业果故。<a id="a-Ai"></a>有铁[此/束]乌。<a id="a-Aj"></a>忽然飞来。<a id="a-Ak"></a>在彼众生两膊之上。<a id="a-Al"></a>足蹈其膊。<a id="a-Am"></a>翅覆其头。<a id="a-An"></a>便以铁[此/束]。<a id="a-Ao"></a>啄彼罪人。<a id="a-Ap"></a>两眼之睛。<a id="a-Aq"></a>口衔而去。<a id="a-Ar"></a>尔时罪人。<a id="a-As"></a>受极重苦。<a id="a-At"></a>痛恼严切。<a id="a-Au"></a>不可思议。<a id="a-Av"></a>然其寿命。<a id="a-Aw"></a>亦未终尽。<a id="a-Ax"></a>略说如上。<a id="a-Ay"></a>乃至人非人身。<a id="a-Az"></a>所作恶业。<a id="a-B0"></a>如是次第。<a id="a-B1"></a>一切悉受。</p>
  <p id="aB2">复次诸比丘。<a id="a-B3"></a>彼地狱中。<a id="a-B4"></a>诸众生等。<a id="a-B5"></a>经无量时。<a id="a-B6"></a>受此苦已。<a id="a-B7"></a>乃从剑叶小地狱出。<a id="a-B8"></a>出已驰走。<a id="a-B9"></a>欲求室宅求覆求洲求归依处求救护处。<a id="a-BA"></a>尔时复入狐狼地狱。<a id="a-BB"></a>亦广五百由旬。<a id="a-BC"></a>是诸众生。<a id="a-BD"></a>入此狱已。<a id="a-BE"></a>恶业果故。<a id="a-BF"></a>于地狱中。<a id="a-BG"></a>出生狐狼。<a id="a-BH"></a>严炽猛恶。<a id="a-BI"></a>睚[目*柴]号吼。<a id="a-BJ"></a>所出音声。<a id="a-BK"></a>甚可怖畏。<a id="a-BL"></a>[齒*齊]啮地狱诸众生身。<a id="a-BM"></a>所有肌肉。<a id="a-BN"></a>及诸筋脉。<a id="a-BO"></a>脚蹋口掣。<a id="a-BP"></a>脔而食之。<a id="a-BQ"></a>尔时罪人。<a id="a-BR"></a>受极重苦。<a id="a-BS"></a>痛恼酸切。<a id="a-BT"></a>命亦未终。<a id="a-BU"></a>略说如前。<a id="a-BV"></a>人非人身。<a id="a-BW"></a>所作恶业。<a id="a-BX"></a>如是次第。<a id="a-BY"></a>皆于其中。<a id="a-BZ"></a>一切具受。</p>
  <p id="aBa">复次诸比丘。<a id="a-Bb"></a>彼地狱中。<a id="a-Bc"></a>诸众生等。<a id="a-Bd"></a>经无量时。<a id="a-Be"></a>受此苦已。<a id="a-Bf"></a>得从狐狼小地狱出。<a id="a-Bg"></a>出已驰走。<a id="a-Bh"></a>乃至求室求宅求覆求洲求救护处求归依处。<a id="a-Bi"></a>尔时复入寒冰地狱。<a id="a-Bj"></a>其狱亦广五百由旬。<a id="a-Bk"></a>是诸罪人。<a id="a-Bl"></a>入彼狱已。<a id="a-Bm"></a>恶业果故。<a id="a-Bn"></a>忽有冷风。<a id="a-Bo"></a>从四面来。<a id="a-Bp"></a>吹大寒气。<a id="a-Bq"></a>粗涩严毒。<a id="a-Br"></a>触彼地狱众生身分。<a id="a-Bs"></a>随触着处。<a id="a-Bt"></a>皮即破裂。<a id="a-Bu"></a>皮破裂已。<a id="a-Bv"></a>次破其肉。<a id="a-Bw"></a>破裂肉已。<a id="a-Bx"></a>次破其筋。<a id="a-By"></a>破裂筋已。<a id="a-Bz"></a>次破其骨。<a id="a-C0"></a>破裂骨已。<a id="a-C1"></a>次破其髓。<a id="a-C2"></a>破裂髓时。<a id="a-C3"></a>彼诸众生。<a id="a-C4"></a>受极重苦。<a id="a-C5"></a>最严切苦。<a id="a-C6"></a>乃至大苦。<a id="a-C7"></a>不可堪耐。<a id="a-C8"></a>便于彼中。<a id="a-C9"></a>寿命终尽。<a id="a-CA"></a>是为第一活大地狱。<a id="a-CB"></a>及余十六诸小地狱。</p>
  <p id="aCC">复次诸比丘。<a id="a-CD"></a>第二黑绳大地狱者。<a id="a-CE"></a>亦有十六五百由旬诸小地狱。<a id="a-CF"></a>而相围绕。<a id="a-CG"></a>从黑云沙。<a id="a-CH"></a>乃至最后。<a id="a-CI"></a>第十六者。<a id="a-CJ"></a>名寒冰狱。<a id="a-CK"></a>为一眷属。<a id="a-CL"></a>诸比丘。<a id="a-CM"></a>如是地狱。<a id="a-CN"></a>有何因缘。<a id="a-CO"></a>名为黑绳大地狱也。</p>
  <p id="aCP">诸比丘。<a id="a-CQ"></a>于彼黑绳大地狱中。<a id="a-CR"></a>所有众生。<a id="a-CS"></a>生者有者。<a id="a-CT"></a>出者住者。<a id="a-CU"></a>以其往昔不善之业。<a id="a-CV"></a>得果报故。<a id="a-CW"></a>于虚空中。<a id="a-CX"></a>忽然出生粗大黑绳。<a id="a-CY"></a>炽燃猛热。<a id="a-CZ"></a>譬如黑云。<a id="a-Ca"></a>从空中出。<a id="a-Cb"></a>黤黮充塞。<a id="a-Cc"></a>下接于地。<a id="a-Cd"></a>如是如是。<a id="a-Ce"></a>于彼黑绳大地狱中。<a id="a-Cf"></a>所有众生。<a id="a-Cg"></a>以其宿世不善之业。<a id="a-Ch"></a>得果报故。<a id="a-Ci"></a>从虚空中。<a id="a-Cj"></a>出大黑绳。<a id="a-Ck"></a>炽燃猛热。<a id="a-Cl"></a>亦复如是。<a id="a-Cm"></a>此诸黑绳。<a id="a-Cn"></a>堕在地狱众生身上。<a id="a-Co"></a>堕身上时。<a id="a-Cp"></a>即烧罪人。<a id="a-Cq"></a>一切身分。<a id="a-Cr"></a>先烧其皮。<a id="a-Cs"></a>既烧皮已。<a id="a-Ct"></a>次烧其肉。<a id="a-Cu"></a>既烧肉已。<a id="a-Cv"></a>次烧其筋。<a id="a-Cw"></a>既烧筋已。<a id="a-Cx"></a>次烧其骨。<a id="a-Cy"></a>于烧骨时。<a id="a-Cz"></a>彻至其髓。<a id="a-D0"></a>髓即流出。<a id="a-D1"></a>为火所燃。<a id="a-D2"></a>骨髓燃时。<a id="a-D3"></a>出大猛焰。<a id="a-D4"></a>尔时罪人。<a id="a-D5"></a>受严切苦。<a id="a-D6"></a>受极重苦。<a id="a-D7"></a>以罪业故。<a id="a-D8"></a>命亦未终。<a id="a-D9"></a>乃至往昔。<a id="a-DA"></a>人非人身。<a id="a-DB"></a>所有造作。<a id="a-DC"></a>恶不善业。<a id="a-DD"></a>未灭未变。<a id="a-DE"></a>未除未毕。<a id="a-DF"></a>于此狱中。<a id="a-DG"></a>一切悉受。</p>
  <p id="aDH">复次诸比丘。<a id="a-DI"></a>又彼黑绳大地狱中。<a id="a-DJ"></a>所有众生。<a id="a-DK"></a>生者有者。<a id="a-DL"></a>住者化者。<a id="a-DM"></a>以其宿世不善果故。<a id="a-DN"></a>诸守狱者。<a id="a-DO"></a>执取罪人。<a id="a-DP"></a>[打-丁+僕]置炽燃热铁地上。<a id="a-DQ"></a>光焰猛盛。<a id="a-DR"></a>举身燋热。<a id="a-DS"></a>推令仰卧。<a id="a-DT"></a>以热铁绳。<a id="a-DU"></a>处处拼度。<a id="a-DV"></a>拼度讫已。<a id="a-DW"></a>以热铁呋炽燃赫奕。<a id="a-DX"></a>交横而斫。<a id="a-DY"></a>彼地狱中众生身分。<a id="a-DZ"></a>或作二分。<a id="a-Da"></a>或作三分。<a id="a-Db"></a>四分五分乃至十分。<a id="a-Dc"></a>或二十分或五十分。<a id="a-Dd"></a>或复百分。<a id="a-De"></a>譬如世间善巧木匠。<a id="a-Df"></a>若木匠弟子。<a id="a-Dg"></a>取诸材木。<a id="a-Dh"></a>安置平地。<a id="a-Di"></a>便用墨绳纵横拼度。<a id="a-Dj"></a>拼度既讫。<a id="a-Dk"></a>即以利呋。<a id="a-Dl"></a>随而斫之。<a id="a-Dm"></a>或作二分。<a id="a-Dn"></a>或作三分。<a id="a-Do"></a>四分五分乃至十分。<a id="a-Dp"></a>或二十分。<a id="a-Dq"></a>或复百分。<a id="a-Dr"></a>如是如是。<a id="a-Ds"></a>诸比丘。<a id="a-Dt"></a>于彼黑绳大地狱中。<a id="a-Du"></a>所有众生。<a id="a-Dv"></a>亦复如是。<a id="a-Dw"></a>诸守狱者。<a id="a-Dx"></a>执取罪人。<a id="a-Dy"></a>[打-丁+僕]置炽燃热铁地上。<a id="a-Dz"></a>推令仰卧。<a id="a-E0"></a>以黑铁绳。<a id="a-E1"></a>拼度开解。<a id="a-E2"></a>即以铁呋。<a id="a-E3"></a>斫破其身。<a id="a-E4"></a>作诸分段。<a id="a-E5"></a>亦复如是。<a id="a-E6"></a>尔时罪人。<a id="a-E7"></a>乃至痛恼酸切。<a id="a-E8"></a>受极重苦。<a id="a-E9"></a>命亦未终。<a id="a-EA"></a>若未尽。<a id="a-EB"></a>彼人非人身。<a id="a-EC"></a>往昔所造不善诸业。<a id="a-ED"></a>于此狱中。<a id="a-EE"></a>一切具受。</p>
  <p id="aEF">复次诸比丘。<a id="a-EG"></a>又彼黑绳大地狱中。<a id="a-EH"></a>所有众生。<a id="a-EI"></a>有者化者。<a id="a-EJ"></a>乃至住者。<a id="a-EK"></a>诸守狱卒。<a id="a-EL"></a>执取彼人。<a id="a-EM"></a>[打-丁+僕]置炽燃热铁地上。<a id="a-EN"></a>乃至推令仰卧于地。<a id="a-EO"></a>以黑铁绳。<a id="a-EP"></a>拼度其身。<a id="a-EQ"></a>既拼度已。<a id="a-ER"></a>又以铁锯炽燃猛热。<a id="a-ES"></a>依所拼处。<a id="a-ET"></a>锯解其身。<a id="a-EU"></a>锯已复锯。<a id="a-EV"></a>乃至大锯。<a id="a-EW"></a>次更破已复破。<a id="a-EX"></a>乃至大破。<a id="a-EY"></a>或割或截。<a id="a-EZ"></a>既割截已。<a id="a-Ea"></a>复更割截。<a id="a-Eb"></a>极细割截。<a id="a-Ec"></a>譬如世间善巧锯师。<a id="a-Ed"></a>若锯师弟子。<a id="a-Ee"></a>取诸材木。<a id="a-Ef"></a>安置平地。<a id="a-Eg"></a>即以黑绳。<a id="a-Eh"></a>纵横拼度。<a id="a-Ei"></a>拼度讫已。<a id="a-Ej"></a>便以利锯。<a id="a-Ek"></a>随而锯之。<a id="a-El"></a>锯已复锯。<a id="a-Em"></a>乃至大锯。<a id="a-En"></a>次复细破。<a id="a-Eo"></a>破已复破。<a id="a-Ep"></a>乃至大破。<a id="a-Eq"></a>又更割截。<a id="a-Er"></a>既割截已。<a id="a-Es"></a>复重割截。<a id="a-Et"></a>极细割截。<a id="a-Eu"></a>如是如是。<a id="a-Ev"></a>诸比丘。<a id="a-Ew"></a>于彼黑绳大地狱中。<a id="a-Ex"></a>所有众生。<a id="a-Ey"></a>生者有者。<a id="a-Ez"></a>乃至住者。<a id="a-F0"></a>诸守狱卒。<a id="a-F1"></a>执取彼人。<a id="a-F2"></a>[打-丁+僕]置炽燃热铁地上。<a id="a-F3"></a>乃至推令仰卧于地。<a id="a-F4"></a>以黑铁绳。<a id="a-F5"></a>拼度开解。<a id="a-F6"></a>即以铁锯炽燃猛焰。<a id="a-F7"></a>锯解其身。<a id="a-F8"></a>锯已复锯。<a id="a-F9"></a>乃至大锯。<a id="a-FA"></a>破已复破。<a id="a-FB"></a>乃至大破。<a id="a-FC"></a>割已复割。<a id="a-FD"></a>乃至大割。<a id="a-FE"></a>截已复截。<a id="a-FF"></a>乃至大截。<a id="a-FG"></a>彼人尔时乃至具受极严重苦。<a id="a-FH"></a>命亦未终。<a id="a-FI"></a>略说如上。<a id="a-FJ"></a>乃至人非人身所作恶业。<a id="a-FK"></a>于中备受。</p>
  <p id="aFL">复次诸比丘。<a id="a-FM"></a>又彼黑绳大地狱中。<a id="a-FN"></a>所有众生。<a id="a-FO"></a>生者有者。<a id="a-FP"></a>乃至住者。<a id="a-FQ"></a>诸守狱卒。<a id="a-FR"></a>以大铁椎炽燃猛热光焰晖赫。<a id="a-FS"></a>付诸罪人。<a id="a-FT"></a>令其各各自相椎打。<a id="a-FU"></a>于相打时。<a id="a-FV"></a>烧手烧脚。<a id="a-FW"></a>遍烧手脚。<a id="a-FX"></a>烧耳烧鼻。<a id="a-FY"></a>遍烧耳鼻。<a id="a-FZ"></a>烧支烧节。<a id="a-Fa"></a>遍烧支节。<a id="a-Fb"></a>彼人尔时乃至受于极严重苦。<a id="a-Fc"></a>命亦未终。<a id="a-Fd"></a>略说如上。<a id="a-Fe"></a>乃至往昔人非人身所作之业。<a id="a-Ff"></a>一切具受。</p>
  <p id="aFg">复次诸比丘。<a id="a-Fh"></a>又彼黑绳大地狱中。<a id="a-Fi"></a>所有众生。<a id="a-Fj"></a>生者有者。<a id="a-Fk"></a>乃至住者。<a id="a-Fl"></a>恶业果故。<a id="a-Fm"></a>于虚空中。<a id="a-Fn"></a>有大黑绳。<a id="a-Fo"></a>从空而出。<a id="a-Fp"></a>烟焰炽燃。<a id="a-Fq"></a>极大猛热。<a id="a-Fr"></a>乃至堕在地狱众生身分之上。<a id="a-Fs"></a>黑绳着时。<a id="a-Ft"></a>随即绞缚。<a id="a-Fu"></a>罪人身体。<a id="a-Fv"></a>绞已复绞。<a id="a-Fw"></a>乃至大绞。<a id="a-Fx"></a>缚已复缚。<a id="a-Fy"></a>乃至大缚。<a id="a-Fz"></a>既绞缚已。<a id="a-G0"></a>复有风来吹令开解。<a id="a-G1"></a>绳开解时。<a id="a-G2"></a>彼诸众生。<a id="a-G3"></a>身皮皆剥。<a id="a-G4"></a>皮既剥已肉亦随剥。<a id="a-G5"></a>肉既剥已。<a id="a-G6"></a>次抽其筋。<a id="a-G7"></a>乃至破骨。<a id="a-G8"></a>筋骨破已。<a id="a-G9"></a>吹其精髓。<a id="a-GA"></a>随风而去。<a id="a-GB"></a>罪人尔时。<a id="a-GC"></a>乃至受于极严重苦。<a id="a-GD"></a>命亦未终。<a id="a-GE"></a>略说如上。<a id="a-GF"></a>乃至未尽恶不善业。<a id="a-GG"></a>如是次第。<a id="a-GH"></a>一切具受。</p>
  <p id="aGI">复次诸比丘。<a id="a-GJ"></a>彼地狱中所有众生。<a id="a-GK"></a>经无量时。<a id="a-GL"></a>受长远苦。<a id="a-GM"></a>乃从黑绳大地狱出。<a id="a-GN"></a>出已驰走。<a id="a-GO"></a>乃至求室求宅求覆求洲求归依处求救护处。<a id="a-GP"></a>尔时复入黑云沙狱。<a id="a-GQ"></a>其狱纵广五百由旬。<a id="a-GR"></a>罪人入已。<a id="a-GS"></a>略说如上。<a id="a-GT"></a>乃至次第入第十六寒冰地狱。<a id="a-GU"></a>入诸狱已。<a id="a-GV"></a>乃至命终。<a id="a-GW"></a>受种种苦。<a id="a-GX"></a>复次诸比丘。<a id="a-GY"></a>合大地狱。<a id="a-GZ"></a>亦有十六诸小地狱并皆纵广五百由旬。<a id="a-Ga"></a>自相围绕。<a id="a-Gb"></a>从黑云沙。<a id="a-Gc"></a>略说乃至最后。<a id="a-Gd"></a>名为寒冰地狱。<a id="a-Ge"></a>诸比丘。<a id="a-Gf"></a>有何因缘。<a id="a-Gg"></a>彼大地狱。<a id="a-Gh"></a>说名为合。<a id="a-Gi"></a>诸比丘。<a id="a-Gj"></a>彼地狱中所有众生。<a id="a-Gk"></a>生者有者。<a id="a-Gl"></a>出者化者。<a id="a-Gm"></a>乃至住者。<a id="a-Gn"></a>由彼众生恶业果故。<a id="a-Go"></a>有两大山。<a id="a-Gp"></a>名白羊口。<a id="a-Gq"></a>炽燃猛热。<a id="a-Gr"></a>光焰炎赫。<a id="a-Gs"></a>尔时狱卒驱逼罪人。<a id="a-Gt"></a>入此山内。<a id="a-Gu"></a>入山间已。<a id="a-Gv"></a>两山遂合。<a id="a-Gw"></a>更互相突。<a id="a-Gx"></a>更互相打。<a id="a-Gy"></a>更互相磨。<a id="a-Gz"></a>时彼二山。<a id="a-H0"></a>如是共合。<a id="a-H1"></a>相突相打。<a id="a-H2"></a>相揩磨已。<a id="a-H3"></a>还住本处。<a id="a-H4"></a>譬如毗佉[少/(兔-、<a id="a-H5"></a>)]与啰毗佉[少/(兔-、<a id="a-H6"></a>)](此二是闪电之名)。<a id="a-H7"></a>相合相突。<a id="a-H8"></a>相打相磨。<a id="a-H9"></a>彼既相合。<a id="a-HA"></a>相突相打磨已。<a id="a-HB"></a>各还本处。<a id="a-HC"></a>如是如是。<a id="a-HD"></a>诸比丘。<a id="a-HE"></a>彼之二山。<a id="a-HF"></a>相合相突。<a id="a-HG"></a>相打相磨。<a id="a-HH"></a>极揩磨已。<a id="a-HI"></a>各还本处。<a id="a-HJ"></a>亦复如是。<a id="a-HK"></a>彼地狱中所有众生。<a id="a-HL"></a>被山合突打磨之时。<a id="a-HM"></a>身体一切脓血流迸。<a id="a-HN"></a>唯碎骨在。<a id="a-HO"></a>彼人尔时乃至受于极严重苦。<a id="a-HP"></a>命亦未终。<a id="a-HQ"></a>略说如上。<a id="a-HR"></a>次第皆受。<a id="a-HS"></a>当如是知。</p>
  <p id="aHT">复次诸比丘。<a id="a-HU"></a>又彼众合大地狱中。<a id="a-HV"></a>所有众生。<a id="a-HW"></a>生者住者。<a id="a-HX"></a>其守狱卒。<a id="a-HY"></a>取彼地狱。<a id="a-HZ"></a>诸众生等。<a id="a-Ha"></a>[打-丁+僕]置炽燃大热铁上。<a id="a-Hb"></a>其焰猛盛。<a id="a-Hc"></a>晖赫可畏。<a id="a-Hd"></a>推令仰卧。<a id="a-He"></a>更取大铁。<a id="a-Hf"></a>亦甚猛炽。<a id="a-Hg"></a>以覆其上。<a id="a-Hh"></a>犹如世间硙磨之法。<a id="a-Hi"></a>如是磨之。<a id="a-Hj"></a>磨已复磨。<a id="a-Hk"></a>又更大磨。<a id="a-Hl"></a>末已复末。<a id="a-Hm"></a>又更大末。<a id="a-Hn"></a>研已复研。<a id="a-Ho"></a>又更细研。<a id="a-Hp"></a>遂成尘末。<a id="a-Hq"></a>既作尘已。<a id="a-Hr"></a>又复细尘。<a id="a-Hs"></a>如是展转。<a id="a-Ht"></a>成极微尘。<a id="a-Hu"></a>作尘末时。<a id="a-Hv"></a>一切身分。<a id="a-Hw"></a>皆为脓血。<a id="a-Hx"></a>流迸出尽。<a id="a-Hy"></a>唯有骨尘。<a id="a-Hz"></a>犹在彼处。<a id="a-I0"></a>尔时彼人。<a id="a-I1"></a>乃至受于极严重苦。<a id="a-I2"></a>命亦未终。<a id="a-I3"></a>略说如上。<a id="a-I4"></a>次第应知。</p>
  <p id="aI5">复次诸比丘。<a id="a-I6"></a>又彼众合大地狱中。<a id="a-I7"></a>所有众生。<a id="a-I8"></a>生者有者。<a id="a-I9"></a>乃至住者。<a id="a-IA"></a>其守狱卒。<a id="a-IB"></a>取彼众生。<a id="a-IC"></a>[打-丁+僕]置猛热大铁槽中。<a id="a-ID"></a>其槽炽燃。<a id="a-IE"></a>一向炎赫。<a id="a-IF"></a>置槽中已。<a id="a-IG"></a>犹如世间压诸甘蔗及胡麻法。<a id="a-IH"></a>如是压时。<a id="a-II"></a>压已复压。<a id="a-IJ"></a>遂至大压。<a id="a-IK"></a>既被压已。<a id="a-IL"></a>唯见脓血流在一边。<a id="a-IM"></a>所有骸骨皆为末滓。<a id="a-IN"></a>罪人尔时乃至受于极严重苦。<a id="a-IO"></a>略说如上。<a id="a-IP"></a>命亦未终。<a id="a-IQ"></a>随其所作。<a id="a-IR"></a>一切具受。</p>
  <p id="aIS">复次诸比丘。<a id="a-IT"></a>又彼众合大地狱中。<a id="a-IU"></a>所有众生。<a id="a-IV"></a>生者有者。<a id="a-IW"></a>乃至住者。<a id="a-IX"></a>其守狱卒。<a id="a-IY"></a>取彼众生。<a id="a-IZ"></a>掷铁臼中。<a id="a-Ia"></a>其臼炽燃。<a id="a-Ib"></a>猛焰赫奕。<a id="a-Ic"></a>又执铁杵。<a id="a-Id"></a>亦甚猛炽。<a id="a-Ie"></a>捣彼罪人。<a id="a-If"></a>捣已复捣。<a id="a-Ig"></a>乃至大捣。<a id="a-Ih"></a>研已复研。<a id="a-Ii"></a>乃至大研。<a id="a-Ij"></a>既捣研已。<a id="a-Ik"></a>遂成研末。<a id="a-Il"></a>如是等末。<a id="a-Im"></a>末已复末。<a id="a-In"></a>更为微末。<a id="a-Io"></a>于研末时。<a id="a-Ip"></a>唯见脓血一畔滂流一边。<a id="a-Iq"></a>犹有碎骨末在。<a id="a-Ir"></a>尔时罪人乃至极受严切重苦。<a id="a-Is"></a>略说如上。<a id="a-It"></a>乃至尔时命亦未终。<a id="a-Iu"></a>具受众苦。</p>
  <p id="aIv">复次诸比丘。<a id="a-Iw"></a>又彼众合大地狱中。<a id="a-Ix"></a>所有众生。<a id="a-Iy"></a>生者有者。<a id="a-Iz"></a>乃至住者。<a id="a-J0"></a>尔时于上虚空之中。<a id="a-J1"></a>有大铁象。<a id="a-J2"></a>自然出生。<a id="a-J3"></a>炽燃猛壮。<a id="a-J4"></a>乃至光焰。<a id="a-J5"></a>一向赫奕。<a id="a-J6"></a>以其两脚。<a id="a-J7"></a>蹋彼地狱诸众生身。<a id="a-J8"></a>从头至足。<a id="a-J9"></a>次第蹋之。<a id="a-JA"></a>先蹋髑髅。<a id="a-JB"></a>后蹋余处。<a id="a-JC"></a>蹋已复蹋。<a id="a-JD"></a>乃至大蹋。<a id="a-JE"></a>于象蹋时。<a id="a-JF"></a>彼地狱中众生身分。<a id="a-JG"></a>脓血迸流。<a id="a-JH"></a>散在诸处。<a id="a-JI"></a>唯有碎骨独在一边。<a id="a-JJ"></a>尔时罪人受大重苦。<a id="a-JK"></a>略说如上。<a id="a-JL"></a>命亦未终。<a id="a-JM"></a>如是次第于中具受。</p>
  <p id="aJN">复次诸比丘。<a id="a-JO"></a>又彼众合大地狱中。<a id="a-JP"></a>诸众生等。<a id="a-JQ"></a>经无量时。<a id="a-JR"></a>受长远苦。<a id="a-JS"></a>此苦毕已。<a id="a-JT"></a>乃从众合大地狱出。<a id="a-JU"></a>出已一向驰奔而走。<a id="a-JV"></a>乃至求于救护之处。<a id="a-JW"></a>尔时复入彼黑云沙五百由旬小地狱中。<a id="a-JX"></a>入已复入诸余小狱。<a id="a-JY"></a>如是乃至寒冰地狱。<a id="a-JZ"></a>具足受苦。</p>
  <p id="aJa">复次诸比丘。<a id="a-Jb"></a>又更入于叫唤地狱。<a id="a-Jc"></a>此地狱中亦有十六五百由旬诸小地狱。<a id="a-Jd"></a>以为眷属。<a id="a-Je"></a>从黑云沙。<a id="a-Jf"></a>乃至最后寒冰地狱。<a id="a-Jg"></a>诸比丘。<a id="a-Jh"></a>如是地狱有何因缘。<a id="a-Ji"></a>名为叫唤。<a id="a-Jj"></a>诸比丘。<a id="a-Jk"></a>如是叫唤大地狱中。<a id="a-Jl"></a>所有众生。<a id="a-Jm"></a>生者有者。<a id="a-Jn"></a>乃至住者。<a id="a-Jo"></a>其守狱卒。<a id="a-Jp"></a>一时驱逼是诸众生。<a id="a-Jq"></a>令入铁城。<a id="a-Jr"></a>其城炽燃。<a id="a-Js"></a>热铁猛焰。<a id="a-Jt"></a>光甚炎赫。<a id="a-Ju"></a>尔时罪人在铁城中。<a id="a-Jv"></a>乃至受于极严重苦。<a id="a-Jw"></a>众苦逼切。<a id="a-Jx"></a>不堪忍故。<a id="a-Jy"></a>恒常叫唤。<a id="a-Jz"></a>是故名为叫唤地狱。<a id="a-K0"></a>又彼狱中以铁为屋。<a id="a-K1"></a>房室辇舆亦皆是铁。<a id="a-K2"></a>楼观园池。<a id="a-K3"></a>一切皆是猛热炭火。<a id="a-K4"></a>炽燃光曜。<a id="a-K5"></a>上下洞彻。<a id="a-K6"></a>狱卒驱逐受罪众生。<a id="a-K7"></a>令入其中。<a id="a-K8"></a>诸苦逼切。<a id="a-K9"></a>不可忍耐。<a id="a-KA"></a>即便叫唤。<a id="a-KB"></a>是故名为叫唤地狱。<a id="a-KC"></a>罪人在中。<a id="a-KD"></a>受大重苦。<a id="a-KE"></a>略说如上。<a id="a-KF"></a>命亦未终。<a id="a-KG"></a>若未尽彼恶不善业。<a id="a-KH"></a>如是次第。<a id="a-KI"></a>具足而受。<a id="a-KJ"></a>诸比丘。<a id="a-KK"></a>彼地狱中。<a id="a-KL"></a>诸众生等。<a id="a-KM"></a>受苦长远。<a id="a-KN"></a>经无量时。<a id="a-KO"></a>乃得从此叫唤狱出。<a id="a-KP"></a>出已驰走。<a id="a-KQ"></a>略说如前。<a id="a-KR"></a>乃至求于救护之处。<a id="a-KS"></a>即复往诣黑云沙等五百由旬诸小地狱。<a id="a-KT"></a>入已如前。<a id="a-KU"></a>具受诸罪。<a id="a-KV"></a>略说乃至。<a id="a-KW"></a>最后方入寒冰地狱。<a id="a-KX"></a>具受众苦。<a id="a-KY"></a>乃得命终。</p>
  <p id="aKZ">复次诸比丘。<a id="a-Ka"></a>彼大叫唤大地狱中。<a id="a-Kb"></a>亦有十六诸小地狱。<a id="a-Kc"></a>以为眷属。<a id="a-Kd"></a>皆悉纵广五百由旬。<a id="a-Ke"></a>从黑云沙。<a id="a-Kf"></a>乃至最后寒冰地狱。<a id="a-Kg"></a>诸比丘。<a id="a-Kh"></a>如是地狱有何因缘。<a id="a-Ki"></a>而得名为大叫唤也。<a id="a-Kj"></a>诸比丘。<a id="a-Kk"></a>彼大叫唤大地狱中。<a id="a-Kl"></a>所有众生。<a id="a-Km"></a>生者有者。<a id="a-Kn"></a>乃至住者。<a id="a-Ko"></a>诸守狱卒。<a id="a-Kp"></a>取彼众生。<a id="a-Kq"></a>亦皆掷置铁城之中。<a id="a-Kr"></a>炽燃大热。<a id="a-Ks"></a>乃至上下。<a id="a-Kt"></a>光焰猛彻。<a id="a-Ku"></a>罪人在中受极重苦。<a id="a-Kv"></a>众恼逼切不堪忍故。<a id="a-Kw"></a>遂大叫唤。<a id="a-Kx"></a>以是因缘。<a id="a-Ky"></a>名彼地狱为大叫唤。<a id="a-Kz"></a>彼地狱中亦以热铁为屋宇。<a id="a-L0"></a>房舍辇阁楼观悉皆是铁。<a id="a-L1"></a>炭火炽燃。<a id="a-L2"></a>充满炎赫。<a id="a-L3"></a>罪人在中。<a id="a-L4"></a>受极重苦。<a id="a-L5"></a>略说如前。<a id="a-L6"></a>命亦未尽。<a id="a-L7"></a>如是次第。<a id="a-L8"></a>具足受之。<a id="a-L9"></a>诸比丘。<a id="a-LA"></a>又彼地狱诸众生等。<a id="a-LB"></a>受长远苦。<a id="a-LC"></a>经无量时。<a id="a-LD"></a>乃得从此大叫唤大地狱出。<a id="a-LE"></a>出已驰走。<a id="a-LF"></a>乃至略说。<a id="a-LG"></a>求救护处。<a id="a-LH"></a>于是复诣黑云沙等小地狱中。<a id="a-LI"></a>入已受苦。<a id="a-LJ"></a>乃至最后寒冰地狱。<a id="a-LK"></a>具受众苦。<a id="a-LL"></a>乃得命终。</p>
  <p id="aLM">复次诸比丘。<a id="a-LN"></a>于彼热恼大地狱中。<a id="a-LO"></a>亦有十六诸小地狱。<a id="a-LP"></a>以为眷属。<a id="a-LQ"></a>其狱各各如前。<a id="a-LR"></a>纵广五百由旬。<a id="a-LS"></a>从黑云沙乃至最后寒冰地狱。<a id="a-LT"></a>诸比丘。<a id="a-LU"></a>如是地狱有何因缘。<a id="a-LV"></a>名为热恼大地狱耶。</p>
  <p id="aLW">诸比丘。<a id="a-LX"></a>于此热恼大地狱中。<a id="a-LY"></a>所有众生。<a id="a-LZ"></a>生者有者。<a id="a-La"></a>乃至住者。<a id="a-Lb"></a>诸守狱卒。<a id="a-Lc"></a>取彼众生。<a id="a-Ld"></a>掷置炽燃热铁镬中。<a id="a-Le"></a>头皆向下。<a id="a-Lf"></a>脚皆向上。<a id="a-Lg"></a>腾波沸涌。<a id="a-Lh"></a>一向猛热。<a id="a-Li"></a>罪人于中。<a id="a-Lj"></a>被煎被煮。<a id="a-Lk"></a>极受热恼。<a id="a-Ll"></a>是故名为热恼地狱。<a id="a-Lm"></a>又彼狱中。<a id="a-Ln"></a>多诸铁釜铁瓮铁盆铁瓨铁镬铁鼎。<a id="a-Lo"></a>及诸铁[金*敖]。<a id="a-Lp"></a>并皆炽燃。<a id="a-Lq"></a>一向猛热。<a id="a-Lr"></a>罪人在中。<a id="a-Ls"></a>被烧被煮。<a id="a-Lt"></a>是故名为热恼地狱。<a id="a-Lu"></a>于此狱中。<a id="a-Lv"></a>乃至受于极严重苦。<a id="a-Lw"></a>命亦未终。<a id="a-Lx"></a>未尽彼人恶不善业。<a id="a-Ly"></a>如是次第一切悉受。</p>
  <p id="aLz">诸比丘。<a id="a-M0"></a>彼地狱中诸众生等。<a id="a-M1"></a>经无量时。<a id="a-M2"></a>受长远苦。<a id="a-M3"></a>乃从热恼大地狱出。<a id="a-M4"></a>出已乃至驰奔而走。<a id="a-M5"></a>欲求救护归依之处。<a id="a-M6"></a>尔时复入黑云沙等小地狱中。<a id="a-M7"></a>略说乃至寒冰地狱。<a id="a-M8"></a>具受众苦。<a id="a-M9"></a>乃得命终。</p>
  <p id="aMA">复次诸比丘。<a id="a-MB"></a>彼大热恼大地狱中。<a id="a-MC"></a>亦有十六诸小地狱。<a id="a-MD"></a>各各纵广五百由旬。<a id="a-ME"></a>从黑云沙小地狱为始。<a id="a-MF"></a>乃至最后寒冰地狱。<a id="a-MG"></a>诸比丘。<a id="a-MH"></a>如是地狱。<a id="a-MI"></a>有何因缘。<a id="a-MJ"></a>名大热恼大地狱耶。<a id="a-MK"></a>诸比丘。<a id="a-ML"></a>彼大热恼大地狱中。<a id="a-MM"></a>诸众生等。<a id="a-MN"></a>生者有者。<a id="a-MO"></a>乃至住者。<a id="a-MP"></a>诸守狱卒。<a id="a-MQ"></a>取彼众生。<a id="a-MR"></a>以头向下。<a id="a-MS"></a>以脚向上。<a id="a-MT"></a>到掷釜中。<a id="a-MU"></a>其釜猛热。<a id="a-MV"></a>汤火俱炽。<a id="a-MW"></a>冲击罪人。<a id="a-MX"></a>随沸上下。<a id="a-MY"></a>当于是时。<a id="a-MZ"></a>受极热恼极大热恼大大热恼。<a id="a-Ma"></a>是故名为大热恼狱。<a id="a-Mb"></a>又彼狱中。<a id="a-Mc"></a>所有铁瓮铁盆铁镬铁鼎铁铛。<a id="a-Md"></a>亦皆炽燃。<a id="a-Me"></a>极大猛热。<a id="a-Mf"></a>又以罪人掷置其中。<a id="a-Mg"></a>罪人尔时为地狱火。<a id="a-Mh"></a>或煮或煎。<a id="a-Mi"></a>受诸苦恼。<a id="a-Mj"></a>恼已复恼。<a id="a-Mk"></a>极大逼恼。<a id="a-Ml"></a>是故名为最炽猛热极恼地狱。<a id="a-Mm"></a>罪人于中受极重苦。<a id="a-Mn"></a>略说如前。<a id="a-Mo"></a>乃至命终。<a id="a-Mp"></a>如是次第具受众苦。<a id="a-Mq"></a>诸比丘。<a id="a-Mr"></a>彼地狱中诸众生等。<a id="a-Ms"></a>经无量时。<a id="a-Mt"></a>长远道中。<a id="a-Mu"></a>受诸苦已。<a id="a-Mv"></a>乃从如是炽燃猛盛极大热恼大地狱出。<a id="a-Mw"></a>出已驰走。<a id="a-Mx"></a>乃至略说。<a id="a-My"></a>欲求救护归依之处。<a id="a-Mz"></a>于是复诣黑云沙等小地狱中。<a id="a-N0"></a>乃至最后寒冰地狱。<a id="a-N1"></a>命若未尽。<a id="a-N2"></a>受诸苦恼。<a id="a-N3"></a>次第如前。</p>
 </body>
</html>