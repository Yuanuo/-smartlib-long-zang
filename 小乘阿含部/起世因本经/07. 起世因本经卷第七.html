<!doctype html>
<html id="z3IBUJLa0" data-ver="1316">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="小乘阿含部">
  <meta period="隋">
 </head>
 <body>
  <h1 id="a1">起世因本经卷第七</h1>
  <h2 id="a2">三十三天品第八之二</h2>
  <p id="a3">诸比丘。<a id="a-4"></a>又何因缘。<a id="a-5"></a>彼天有园。<a id="a-6"></a>名为欢喜。<a id="a-7"></a>诸比丘。<a id="a-8"></a>彼欢喜园。<a id="a-9"></a>三十三天王。<a id="a-A"></a>入其中已。<a id="a-B"></a>坐于欢喜善欢喜二石之上。<a id="a-C"></a>心受欢喜。<a id="a-D"></a>意念欢喜。<a id="a-E"></a>念已复念。<a id="a-F"></a>受诸快乐。<a id="a-G"></a>受悦乐已。<a id="a-H"></a>复受极乐。<a id="a-I"></a>是故诸天。<a id="a-J"></a>共称彼园。<a id="a-K"></a>以为欢乐。<a id="a-L"></a>诸比丘。<a id="a-M"></a>又彼天树。<a id="a-N"></a>有何因缘。<a id="a-O"></a>名波利夜怛逻拘毗陀罗。<a id="a-P"></a>诸比丘。<a id="a-Q"></a>彼波利夜怛逻拘毗陀罗树下。<a id="a-R"></a>有天子住。<a id="a-S"></a>名曰末多。<a id="a-T"></a>日夜常以彼天种种五欲功德。<a id="a-U"></a>具足和合游戏受乐。<a id="a-V"></a>是故诸天。<a id="a-W"></a>遂称彼树。<a id="a-X"></a>以为波利夜怛逻拘毗陀罗。<a id="a-Y"></a>复次诸比丘。<a id="a-Z"></a>三十三天。<a id="a-a"></a>纵有急疾。<a id="a-b"></a>未曾肯舍般荼甘婆石。<a id="a-c"></a>必设供养尊重恭敬。<a id="a-d"></a>然后乃复随意而去。<a id="a-e"></a>所以者何。<a id="a-f"></a>此石乃是如来昔日所住之处。<a id="a-g"></a>是故诸天。<a id="a-h"></a>以为支提。<a id="a-i"></a>一切世间。<a id="a-j"></a>天人魔梵。<a id="a-k"></a>沙门婆罗门等。<a id="a-l"></a>应供养故。<a id="a-m"></a>诸比丘。<a id="a-n"></a>有三十三天。<a id="a-o"></a>唯得眼见波娄沙迦园。<a id="a-p"></a>身不能入。<a id="a-q"></a>身不入故。<a id="a-r"></a>不得彼处五欲功德受具足乐。<a id="a-s"></a>何以故。<a id="a-t"></a>彼业胜故。<a id="a-u"></a>以其前世善根微劣。<a id="a-v"></a>不能得入。<a id="a-w"></a>有三十三天。<a id="a-x"></a>得见波娄沙迦园。<a id="a-y"></a>身亦能入。<a id="a-z"></a>既得入已。<a id="a-10"></a>具得彼处种种五欲和合功德而受快乐。<a id="a-11"></a>何以故。<a id="a-12"></a>以其善根增上胜故。<a id="a-13"></a>诸比丘。<a id="a-14"></a>有三十三天。<a id="a-15"></a>眼不得见杂色车园。<a id="a-16"></a>身亦不入。<a id="a-17"></a>亦不得以彼园五欲和合功德而受快乐。<a id="a-18"></a>何以故。<a id="a-19"></a>以其善根有别异故。<a id="a-1A"></a>有三十三天。<a id="a-1B"></a>眼虽得见杂色车园。<a id="a-1C"></a>身不得入。<a id="a-1D"></a>亦不得以彼园五欲和合功德而受快乐。<a id="a-1E"></a>何以故。<a id="a-1F"></a>以其善根有优劣故。<a id="a-1G"></a>有三十三天眼既得见杂色车园。<a id="a-1H"></a>身亦得入。<a id="a-1I"></a>既得入已具足得彼种种五欲。<a id="a-1J"></a>同体和合而受快乐。<a id="a-1K"></a>何以故。<a id="a-1L"></a>以其善根增上胜故。<a id="a-1M"></a>诸比丘。<a id="a-1N"></a>凡是一切三十三天。<a id="a-1O"></a>无不悉见杂乱之园。<a id="a-1P"></a>亦皆得入既得入已。<a id="a-1Q"></a>悉亦同得彼园苑中种种五欲和合功德具足同体而受快乐。<a id="a-1R"></a>何以故。<a id="a-1S"></a>修业等故。<a id="a-1T"></a>彼中无有别异善根故。</p>
  <p id="a1U">诸比丘。<a id="a-1V"></a>有三十三天。<a id="a-1W"></a>身不得见欢喜之园。<a id="a-1X"></a>亦不得入。<a id="a-1Y"></a>不得入故。<a id="a-1Z"></a>不得彼中种种五欲和合功德同体具足而受快乐。<a id="a-1a"></a>何以故。<a id="a-1b"></a>彼处果胜。<a id="a-1c"></a>前世造业。<a id="a-1d"></a>有别异故。<a id="a-1e"></a>有三十三天。<a id="a-1f"></a>见欢喜园。<a id="a-1g"></a>而不能入。<a id="a-1h"></a>亦不能得欢喜园中种种五欲和合功德同体具足而受快乐。<a id="a-1i"></a>何以故。<a id="a-1j"></a>以彼诸天业别异故。<a id="a-1k"></a>有三十三天。<a id="a-1l"></a>见欢喜园。<a id="a-1m"></a>身亦得入。<a id="a-1n"></a>既得入已。<a id="a-1o"></a>具足得彼种种五欲和合功德同体快乐。<a id="a-1p"></a>并皆受之。<a id="a-1q"></a>何以故。<a id="a-1r"></a>彼天往昔所修善业。<a id="a-1s"></a>无别异故。</p>
  <p id="a1t">诸比丘。<a id="a-1u"></a>其善法堂。<a id="a-1v"></a>三十三天聚会之处。<a id="a-1w"></a>有二岐道。<a id="a-1x"></a>帝释天王宫殿住处。<a id="a-1y"></a>亦二岐道。<a id="a-1z"></a>诸小天王并余宫属三十二天宫殿之处。<a id="a-20"></a>亦二岐道。<a id="a-21"></a>伊罗婆那大龙象王宫殿处所。<a id="a-22"></a>亦二岐道。<a id="a-23"></a>波娄沙迦园。<a id="a-24"></a>亦二岐道。<a id="a-25"></a>杂色车园。<a id="a-26"></a>杂乱园欢喜园。<a id="a-27"></a>欢喜池等。<a id="a-28"></a>一一处所。<a id="a-29"></a>各有二道。<a id="a-2A"></a>波利夜怛逻拘毗陀罗树下。<a id="a-2B"></a>亦二岐道。<a id="a-2C"></a>诸比丘。<a id="a-2D"></a>帝释天王。<a id="a-2E"></a>若欲往诣波娄沙迦园。<a id="a-2F"></a>杂色车园。<a id="a-2G"></a>欢喜园等。<a id="a-2H"></a>澡浴游戏受欢乐时。<a id="a-2I"></a>尔时即念伊罗婆那大龙象王。<a id="a-2J"></a>时伊罗婆那大龙象王。<a id="a-2K"></a>亦生是念。<a id="a-2L"></a>帝释天王。<a id="a-2M"></a>心念于我。<a id="a-2N"></a>如是知已。<a id="a-2O"></a>从其宫出。<a id="a-2P"></a>即自化作三十三头。<a id="a-2Q"></a>其一一头具有六牙。<a id="a-2R"></a>一一牙上化作七池。<a id="a-2S"></a>一一池中各有七花。<a id="a-2T"></a>一一花上各七玉女。<a id="a-2U"></a>一一玉女。<a id="a-2V"></a>各复自有七女为侍。</p>
  <p id="a2W">尔时伊罗婆那大龙象王。<a id="a-2X"></a>作如是等诸神变已。<a id="a-2Y"></a>即时往诣帝释王所。<a id="a-2Z"></a>到已在前俨然而住。<a id="a-2a"></a>尔时帝释天王。<a id="a-2b"></a>复更心念三十二天诸小王等。<a id="a-2c"></a>并三十二诸小天众。<a id="a-2d"></a>时彼小王及诸天众。<a id="a-2e"></a>亦生是心。<a id="a-2f"></a>帝释天王。<a id="a-2g"></a>今念我等。<a id="a-2h"></a>如是知已。<a id="a-2i"></a>各以种种众妙璎珞庄严其身。<a id="a-2j"></a>各乘车乘。<a id="a-2k"></a>俱共往诣天帝释所。<a id="a-2l"></a>到已各各在前而住。<a id="a-2m"></a>时天帝释见诸天已。<a id="a-2n"></a>亦自种种庄严其身。<a id="a-2o"></a>服众璎珞。<a id="a-2p"></a>诸天大众。<a id="a-2q"></a>前后左右。<a id="a-2r"></a>周匝围绕。<a id="a-2s"></a>与诸小王。<a id="a-2t"></a>共升伊罗婆那龙象王上。<a id="a-2u"></a>帝释天王正当中央。<a id="a-2v"></a>坐其头上。<a id="a-2w"></a>左右两边。<a id="a-2x"></a>各有十六诸小天王。<a id="a-2y"></a>坐彼伊罗婆那龙象王化头之上。<a id="a-2z"></a>各各坐已。<a id="a-30"></a>时天帝释。<a id="a-31"></a>将诸天众。<a id="a-32"></a>向波娄沙迦及杂色车杂乱欢喜等园。<a id="a-33"></a>到已停住。<a id="a-34"></a>其欢喜等四园之中。<a id="a-35"></a>各各皆有三种风轮。<a id="a-36"></a>谓开净吹。<a id="a-37"></a>略说如前。<a id="a-38"></a>开净地及吹花等。<a id="a-39"></a>诸比丘。<a id="a-3A"></a>彼诸园中。<a id="a-3B"></a>吹花分散。<a id="a-3C"></a>遍布地上。<a id="a-3D"></a>深至于膝。<a id="a-3E"></a>其花香气处处普熏。<a id="a-3F"></a>时天帝释。<a id="a-3G"></a>与诸小天王及三十二天众。<a id="a-3H"></a>前后围绕。<a id="a-3I"></a>入杂色车欢喜等园。<a id="a-3J"></a>嬉戏受乐。<a id="a-3K"></a>随意游行。<a id="a-3L"></a>或坐或卧。<a id="a-3M"></a>时释天王。<a id="a-3N"></a>欲得璎珞。<a id="a-3O"></a>即念毗守羯磨天子。<a id="a-3P"></a>时彼天子。<a id="a-3Q"></a>即便化作众宝璎珞。<a id="a-3R"></a>奉上天王。<a id="a-3S"></a>若三十三天。<a id="a-3T"></a>诸眷属等。<a id="a-3U"></a>须璎珞者。<a id="a-3V"></a>毗守羯磨。<a id="a-3W"></a>亦皆化出而供给之。<a id="a-3X"></a>欲闻音声及伎乐者。<a id="a-3Y"></a>则有诸鸟出种种声。<a id="a-3Z"></a>其声和雅令天乐闻。<a id="a-3a"></a>诸天尔时如是受乐。<a id="a-3b"></a>一日乃至七日。<a id="a-3c"></a>一月乃至三月种种欢娱。<a id="a-3d"></a>澡浴嬉戏。<a id="a-3e"></a>行住坐卧。<a id="a-3f"></a>随意东西。<a id="a-3g"></a>诸比丘。<a id="a-3h"></a>帝释天王。<a id="a-3i"></a>有十天子。<a id="a-3j"></a>常为守护。<a id="a-3k"></a>何等为十。<a id="a-3l"></a>一名因陀罗迦。<a id="a-3m"></a>二名瞿波迦。<a id="a-3n"></a>三名频头迦。<a id="a-3o"></a>四名频头婆迦。<a id="a-3p"></a>五名阿俱吒迦。<a id="a-3q"></a>六名吒都多迦。<a id="a-3r"></a>七名时婆迦。<a id="a-3s"></a>八名胡卢只那。<a id="a-3t"></a>九名难茶迦。<a id="a-3u"></a>十名胡卢婆迦。<a id="a-3v"></a>诸比丘。<a id="a-3w"></a>帝释天王。<a id="a-3x"></a>有如是等十天子众。<a id="a-3y"></a>恒随左右。<a id="a-3z"></a>不曾舍离。<a id="a-40"></a>为守卫故。</p>
  <p id="a41">诸比丘。<a id="a-42"></a>阎浮提地。<a id="a-43"></a>为一切人故。<a id="a-44"></a>有水生诸花。<a id="a-45"></a>最上精胜。<a id="a-46"></a>极可乐者。<a id="a-47"></a>所谓优钵罗花。<a id="a-48"></a>钵头摩花。<a id="a-49"></a>拘牟陀花。<a id="a-4A"></a>奔茶利迦花。<a id="a-4B"></a>此诸花等。<a id="a-4C"></a>芬芳软美。<a id="a-4D"></a>有陆生花。<a id="a-4E"></a>最极好者。<a id="a-4F"></a>所谓阿提目多迦花。<a id="a-4G"></a>瞻波迦花。<a id="a-4H"></a>波吒罗花。<a id="a-4I"></a>苏摩那花。<a id="a-4J"></a>婆利师迦花。<a id="a-4K"></a>摩利迦花。<a id="a-4L"></a>摩头揵地迦花。<a id="a-4M"></a>搔揵地迦花。<a id="a-4N"></a>游提迦花。<a id="a-4O"></a>殊低沙迦利迦花。<a id="a-4P"></a>陀奴沙迦腻迦花等。<a id="a-4Q"></a>诸比丘。<a id="a-4R"></a>瞿陀尼人。<a id="a-4S"></a>有水生花。<a id="a-4T"></a>最极好者。<a id="a-4U"></a>所谓优钵罗花。<a id="a-4V"></a>钵头摩花。<a id="a-4W"></a>拘牟陀花。<a id="a-4X"></a>奔荼利迦花。<a id="a-4Y"></a>香气芬馥。<a id="a-4Z"></a>处处普熏。<a id="a-4a"></a>有陆生花。<a id="a-4b"></a>最极好者。<a id="a-4c"></a>所谓阿提目多迦花。<a id="a-4d"></a>瞻波迦花。<a id="a-4e"></a>波吒罗花。<a id="a-4f"></a>苏摩那花。<a id="a-4g"></a>婆利师迦花。<a id="a-4h"></a>摩利迦花。<a id="a-4i"></a>摩头揵地迦花。<a id="a-4j"></a>搔揵地迦花。<a id="a-4k"></a>游提迦花。<a id="a-4l"></a>殊低沙迦利迦花。<a id="a-4m"></a>陀奴沙迦腻迦花等。</p>
  <p id="a4n">诸比丘。<a id="a-4o"></a>弗婆提人。<a id="a-4p"></a>有水生花。<a id="a-4q"></a>最极好者。<a id="a-4r"></a>所谓优钵罗花。<a id="a-4s"></a>钵头摩花。<a id="a-4t"></a>拘牟陀花。<a id="a-4u"></a>奔茶利迦花。<a id="a-4v"></a>色甚光鲜。<a id="a-4w"></a>香气芬馥。<a id="a-4x"></a>有陆生花。<a id="a-4y"></a>最极好者。<a id="a-4z"></a>所谓阿提目多迦花。<a id="a-50"></a>瞻波迦花。<a id="a-51"></a>波吒罗花。<a id="a-52"></a>苏摩那花。<a id="a-53"></a>婆利师迦花。<a id="a-54"></a>摩利迦花。<a id="a-55"></a>摩头揵地迦花。<a id="a-56"></a>搔揵地迦花。<a id="a-57"></a>游提迦花。<a id="a-58"></a>殊低沙迦利迦花。<a id="a-59"></a>陀奴沙迦腻迦花等。</p>
  <p id="a5A">诸比丘。<a id="a-5B"></a>郁单越人。<a id="a-5C"></a>有水生花。<a id="a-5D"></a>最极好者。<a id="a-5E"></a>所谓优钵罗花。<a id="a-5F"></a>钵头摩花。<a id="a-5G"></a>拘牟陀花。<a id="a-5H"></a>奔茶利迦花。<a id="a-5I"></a>香气柔软。<a id="a-5J"></a>处处普熏。<a id="a-5K"></a>有陆生花。<a id="a-5L"></a>最极好者。<a id="a-5M"></a>所谓阿提目多迦花。<a id="a-5N"></a>瞻波迦花。<a id="a-5O"></a>波吒罗花。<a id="a-5P"></a>苏摩那花。<a id="a-5Q"></a>婆利师迦花。<a id="a-5R"></a>摩利迦花。<a id="a-5S"></a>摩头揵地迦花。<a id="a-5T"></a>搔揵地迦花。<a id="a-5U"></a>游提迦花。<a id="a-5V"></a>殊低沙迦利迦花。<a id="a-5W"></a>陀奴沙迦腻迦花等。</p>
  <p id="a5X">诸比丘。<a id="a-5Y"></a>一切诸龙。<a id="a-5Z"></a>及金翅鸟住处。<a id="a-5a"></a>各有水生众花。<a id="a-5b"></a>最极好者。<a id="a-5c"></a>所谓优钵罗花。<a id="a-5d"></a>钵头摩花。<a id="a-5e"></a>拘牟陀花。<a id="a-5f"></a>奔茶利迦花。<a id="a-5g"></a>香气氛氲。<a id="a-5h"></a>柔软美妙。<a id="a-5i"></a>有陆生花。<a id="a-5j"></a>最极好者。<a id="a-5k"></a>所谓阿提目多迦花。<a id="a-5l"></a>瞻波迦花。<a id="a-5m"></a>波吒罗花。<a id="a-5n"></a>苏摩那花。<a id="a-5o"></a>婆利师迦花。<a id="a-5p"></a>摩利迦花。<a id="a-5q"></a>摩头揵地迦花。<a id="a-5r"></a>搔揵地迦花。<a id="a-5s"></a>游提迦花。<a id="a-5t"></a>殊低沙迦利迦花。<a id="a-5u"></a>羯迦罗利迦花。<a id="a-5v"></a>摩诃羯迦罗利迦花等。</p>
  <p id="a5w">诸比丘。<a id="a-5x"></a>阿修罗等。<a id="a-5y"></a>亦各具有水生诸花。<a id="a-5z"></a>最极好者。<a id="a-60"></a>所谓优钵罗花。<a id="a-61"></a>钵头摩花。<a id="a-62"></a>拘牟陀花。<a id="a-63"></a>奔茶利迦花。<a id="a-64"></a>香气普熏。<a id="a-65"></a>甚可爱乐。<a id="a-66"></a>有陆生花。<a id="a-67"></a>最极好者。<a id="a-68"></a>所谓阿提目多迦花。<a id="a-69"></a>瞻波迦花。<a id="a-6A"></a>波吒罗花。<a id="a-6B"></a>苏摩那花。<a id="a-6C"></a>婆利师迦花。<a id="a-6D"></a>摩利迦花。<a id="a-6E"></a>摩头揵地迦花。<a id="a-6F"></a>搔揵地迦花。<a id="a-6G"></a>游提迦花。<a id="a-6H"></a>殊低沙迦利迦花。<a id="a-6I"></a>陀奴师迦花。<a id="a-6J"></a>羯迦罗利迦花。<a id="a-6K"></a>摩诃羯迦罗利迦花。<a id="a-6L"></a>频邻昙花。<a id="a-6M"></a>摩诃频邻昙花。<a id="a-6N"></a>曼陀罗梵花。<a id="a-6O"></a>摩诃曼陀罗梵花等。</p>
  <p id="a6P">诸比丘。<a id="a-6Q"></a>四天王天。<a id="a-6R"></a>所有诸天。<a id="a-6S"></a>有水生花。<a id="a-6T"></a>极妙端正。<a id="a-6U"></a>可爱乐者。<a id="a-6V"></a>所谓优钵罗花。<a id="a-6W"></a>钵头摩花。<a id="a-6X"></a>拘牟陀花。<a id="a-6Y"></a>奔茶利迦花。<a id="a-6Z"></a>其气甚香。<a id="a-6a"></a>质极柔软。<a id="a-6b"></a>有陆生花。<a id="a-6c"></a>最胜好者。<a id="a-6d"></a>所谓阿提目多迦花。<a id="a-6e"></a>瞻波迦花。<a id="a-6f"></a>波吒罗花。<a id="a-6g"></a>苏摩那花。<a id="a-6h"></a>婆利师迦花。<a id="a-6i"></a>摩利迦花。<a id="a-6j"></a>摩头揵地迦花。<a id="a-6k"></a>搔揵地迦花。<a id="a-6l"></a>游提迦花。<a id="a-6m"></a>殊低沙迦利迦花。<a id="a-6n"></a>陀奴沙迦花。<a id="a-6o"></a>羯迦罗利迦花。<a id="a-6p"></a>摩诃羯迦罗利迦花。<a id="a-6q"></a>频邻昙花。<a id="a-6r"></a>摩诃频邻昙花等。</p>
  <p id="a6s">诸比丘。<a id="a-6t"></a>三十三天。<a id="a-6u"></a>有水生花。<a id="a-6v"></a>极妙端正。<a id="a-6w"></a>可爱乐者。<a id="a-6x"></a>所谓优钵罗花。<a id="a-6y"></a>钵头摩花。<a id="a-6z"></a>拘牟陀花。<a id="a-70"></a>奔茶利迦花等。<a id="a-71"></a>其气极香。<a id="a-72"></a>形甚柔软。<a id="a-73"></a>有陆生花。<a id="a-74"></a>最胜好者。<a id="a-75"></a>所谓阿提目多迦花。<a id="a-76"></a>瞻波迦花。<a id="a-77"></a>波吒罗花。<a id="a-78"></a>苏摩那花。<a id="a-79"></a>婆利师迦花。<a id="a-7A"></a>摩利迦花。<a id="a-7B"></a>摩头揵地迦花。<a id="a-7C"></a>搔揵地迦花。<a id="a-7D"></a>游提迦花。<a id="a-7E"></a>殊低沙迦利迦花。<a id="a-7F"></a>陀奴沙迦腻迦花。<a id="a-7G"></a>羯迦罗利迦花。<a id="a-7H"></a>摩诃羯迦罗利迦花。<a id="a-7I"></a>频邻昙花。<a id="a-7J"></a>摩诃频邻昙花。<a id="a-7K"></a>曼陀罗梵花。<a id="a-7L"></a>摩诃曼陀罗梵花等。<a id="a-7M"></a>如三十三天所有诸花。<a id="a-7N"></a>夜摩天。<a id="a-7O"></a>兜率陀天。<a id="a-7P"></a>化自乐天。<a id="a-7Q"></a>他化自在天。<a id="a-7R"></a>魔身天等。<a id="a-7S"></a>如是次第一一具有更无别异。</p>
  <p id="a7T">诸比丘。<a id="a-7U"></a>人间众花有七种色。<a id="a-7V"></a>何等为七。<a id="a-7W"></a>所谓火色火光。<a id="a-7X"></a>金色金光。<a id="a-7Y"></a>青色青光。<a id="a-7Z"></a>赤色赤光。<a id="a-7a"></a>白色白光。<a id="a-7b"></a>黄色黄光。<a id="a-7c"></a>黑色黑光。<a id="a-7d"></a>譬如魔梵常所现色。<a id="a-7e"></a>诸比丘。<a id="a-7f"></a>人间有此七种色花。<a id="a-7g"></a>诸阿修罗亦复如是。<a id="a-7h"></a>有此七色。<a id="a-7i"></a>一切天众亦复有此七种光色。<a id="a-7j"></a>譬如魔梵常所现色。</p>
  <p id="a7k">诸比丘。<a id="a-7l"></a>一切诸天有十种别法。<a id="a-7m"></a>何等为十。<a id="a-7n"></a>诸比丘。<a id="a-7o"></a>一诸天行时。<a id="a-7p"></a>来去无边。<a id="a-7q"></a>二诸天行时。<a id="a-7r"></a>来去无碍。<a id="a-7s"></a>三诸天行时。<a id="a-7t"></a>无有迟疾。<a id="a-7u"></a>四诸天行时。<a id="a-7v"></a>足无踪迹。<a id="a-7w"></a>五诸天身力。<a id="a-7x"></a>无患疲劳。<a id="a-7y"></a>六诸天之身有形无影。<a id="a-7z"></a>七一切诸天。<a id="a-80"></a>无大小便。<a id="a-81"></a>八一切诸天。<a id="a-82"></a>无有洟唾。<a id="a-83"></a>九诸天之身。<a id="a-84"></a>清净微妙。<a id="a-85"></a>无皮肉筋脉脂血髓骨。<a id="a-86"></a>十诸天之身。<a id="a-87"></a>欲现长短青黄赤白大小粗细。<a id="a-88"></a>随意悉能。<a id="a-89"></a>并皆美妙。<a id="a-8A"></a>端严殊绝。<a id="a-8B"></a>令人爱乐。<a id="a-8C"></a>一切天身。<a id="a-8D"></a>有此十种不可思议。<a id="a-8E"></a>诸比丘。<a id="a-8F"></a>又诸天身。<a id="a-8G"></a>充实洪满。<a id="a-8H"></a>齿白方密。<a id="a-8I"></a>发青齐整。<a id="a-8J"></a>柔软润泽。<a id="a-8K"></a>身有光明。<a id="a-8L"></a>及有神力。<a id="a-8M"></a>腾虚飞逝。<a id="a-8N"></a>眼视无瞬。<a id="a-8O"></a>璎珞自然。<a id="a-8P"></a>衣无垢腻。</p>
  <p id="a8Q">诸比丘。<a id="a-8R"></a>阎浮提人。<a id="a-8S"></a>寿命百年。<a id="a-8T"></a>中有夭逝。<a id="a-8U"></a>瞿陀尼人。<a id="a-8V"></a>寿命二百。<a id="a-8W"></a>亦有夭逝。<a id="a-8X"></a>弗婆提人。<a id="a-8Y"></a>寿命三百。<a id="a-8Z"></a>亦有中夭。<a id="a-8a"></a>郁单越人。<a id="a-8b"></a>定寿千年。<a id="a-8c"></a>无有夭殇。<a id="a-8d"></a>阎魔罗世诸众生等。<a id="a-8e"></a>寿七万二千岁亦有中夭。<a id="a-8f"></a>诸龙及金翅鸟等。<a id="a-8g"></a>寿命一劫。<a id="a-8h"></a>亦有中夭。<a id="a-8i"></a>诸阿修罗。<a id="a-8j"></a>寿命千岁。<a id="a-8k"></a>同三十三天。<a id="a-8l"></a>然亦中夭。<a id="a-8m"></a>四天王天寿五百岁。<a id="a-8n"></a>亦有中夭。<a id="a-8o"></a>三十三天。<a id="a-8p"></a>寿一千岁。<a id="a-8q"></a>夜摩诸天。<a id="a-8r"></a>寿二千岁。<a id="a-8s"></a>兜率陀天。<a id="a-8t"></a>寿四千岁。<a id="a-8u"></a>化乐诸天。<a id="a-8v"></a>寿八千岁。<a id="a-8w"></a>他化自在天。<a id="a-8x"></a>寿万六千岁。<a id="a-8y"></a>魔身天。<a id="a-8z"></a>寿三万二千岁。<a id="a-90"></a>梵身天。<a id="a-91"></a>寿命一劫。<a id="a-92"></a>光忆念天。<a id="a-93"></a>寿命二劫。<a id="a-94"></a>遍净诸天。<a id="a-95"></a>寿命四劫。<a id="a-96"></a>广果诸天。<a id="a-97"></a>寿命八劫。<a id="a-98"></a>无想诸天。<a id="a-99"></a>寿十六劫。<a id="a-9A"></a>不粗诸天。<a id="a-9B"></a>寿命千劫。<a id="a-9C"></a>无恼诸天。<a id="a-9D"></a>寿二千劫。<a id="a-9E"></a>善见诸天。<a id="a-9F"></a>寿三千劫。<a id="a-9G"></a>善现诸天。<a id="a-9H"></a>寿四千劫。<a id="a-9I"></a>色究竟天。<a id="a-9J"></a>寿五千劫。<a id="a-9K"></a>虚空处天。<a id="a-9L"></a>寿十千劫。<a id="a-9M"></a>识处天寿二万一千劫。<a id="a-9N"></a>无所有处天。<a id="a-9O"></a>寿四万二千劫。<a id="a-9P"></a>非想非非想处天。<a id="a-9Q"></a>寿八万四千劫。<a id="a-9R"></a>此等诸天。<a id="a-9S"></a>皆有中夭。</p>
  <p id="a9T">诸比丘。<a id="a-9U"></a>阎浮提人。<a id="a-9V"></a>身长三肘半。<a id="a-9W"></a>衣长七肘。<a id="a-9X"></a>阔三肘半。<a id="a-9Y"></a>瞿陀尼人。<a id="a-9Z"></a>弗婆提人。<a id="a-9a"></a>身量及衣。<a id="a-9b"></a>与阎浮等。<a id="a-9c"></a>郁单越人。<a id="a-9d"></a>身长七肘。<a id="a-9e"></a>衣长十四肘。<a id="a-9f"></a>上下七肘。<a id="a-9g"></a>阿修罗身。<a id="a-9h"></a>长一由旬。<a id="a-9i"></a>衣长二由旬。<a id="a-9j"></a>阔一由旬。<a id="a-9k"></a>重半迦利沙(隋言半两也)。<a id="a-9l"></a>四天王天。<a id="a-9m"></a>身长半由旬。<a id="a-9n"></a>衣长一由旬。<a id="a-9o"></a>阔半由旬。<a id="a-9p"></a>重一迦利沙。<a id="a-9q"></a>三十三天。<a id="a-9r"></a>身长一由旬。<a id="a-9s"></a>衣长二由旬。<a id="a-9t"></a>阔一由旬。<a id="a-9u"></a>重半迦利沙。<a id="a-9v"></a>夜摩天。<a id="a-9w"></a>身长二由旬。<a id="a-9x"></a>衣长四由旬。<a id="a-9y"></a>阔二由旬。<a id="a-9z"></a>重一迦利沙四分之一。<a id="a-A0"></a>兜率陀天。<a id="a-A1"></a>身长四由旬。<a id="a-A2"></a>衣长八由旬。<a id="a-A3"></a>阔四由旬。<a id="a-A4"></a>重一迦利沙八分之一。<a id="a-A5"></a>化乐天。<a id="a-A6"></a>身长八由旬。<a id="a-A7"></a>衣长十六由旬。<a id="a-A8"></a>阔八由旬。<a id="a-A9"></a>重一迦利沙十六分之一。<a id="a-AA"></a>他化自在天。<a id="a-AB"></a>身长十六由旬。<a id="a-AC"></a>衣长三十二由旬。<a id="a-AD"></a>阔十六由旬。<a id="a-AE"></a>重一迦利沙三十二分之一。<a id="a-AF"></a>魔身诸天。<a id="a-AG"></a>身长三十二由旬。<a id="a-AH"></a>衣长六十四由旬。<a id="a-AI"></a>阔三十二由旬。<a id="a-AJ"></a>重一迦利沙六十四分之一。<a id="a-AK"></a>自此已上诸天。<a id="a-AL"></a>身量长短。<a id="a-AM"></a>与衣正等无差。</p>
  <p id="aAN">诸比丘。<a id="a-AO"></a>阎浮提人。<a id="a-AP"></a>所有市易。<a id="a-AQ"></a>或以钱宝。<a id="a-AR"></a>或以谷帛。<a id="a-AS"></a>或以众生。<a id="a-AT"></a>瞿陀尼人。<a id="a-AU"></a>所有市易。<a id="a-AV"></a>或以牛羊。<a id="a-AW"></a>或摩尼宝。<a id="a-AX"></a>弗婆提人。<a id="a-AY"></a>所作市易。<a id="a-AZ"></a>或以财帛。<a id="a-Aa"></a>或以五谷。<a id="a-Ab"></a>或摩尼宝。<a id="a-Ac"></a>郁单越人。<a id="a-Ad"></a>无复市易。<a id="a-Ae"></a>所欲自然故。</p>
  <p id="aAf">诸比丘。<a id="a-Ag"></a>阎浮提人。<a id="a-Ah"></a>瞿陀尼人。<a id="a-Ai"></a>弗婆提人。<a id="a-Aj"></a>悉有男女婚嫁之法。<a id="a-Ak"></a>郁单越人。<a id="a-Al"></a>无我我所。<a id="a-Am"></a>树枝若垂。<a id="a-An"></a>男女便合。<a id="a-Ao"></a>无复婚嫁。<a id="a-Ap"></a>诸比丘。<a id="a-Aq"></a>诸龙金翅鸟阿修罗等。<a id="a-Ar"></a>皆有婚嫁。<a id="a-As"></a>男女法式。<a id="a-At"></a>略如人间。<a id="a-Au"></a>四天王天。<a id="a-Av"></a>三十三天。<a id="a-Aw"></a>夜摩天。<a id="a-Ax"></a>兜率陀天。<a id="a-Ay"></a>化乐天。<a id="a-Az"></a>他化自在天。<a id="a-B0"></a>魔身天等。<a id="a-B1"></a>皆有婚娶。<a id="a-B2"></a>略说如前。<a id="a-B3"></a>从此已上所有诸天。<a id="a-B4"></a>不复婚嫁。<a id="a-B5"></a>以无男女异故。<a id="a-B6"></a>诸比丘。<a id="a-B7"></a>阎浮提人。<a id="a-B8"></a>若行欲时。<a id="a-B9"></a>二根相到。<a id="a-BA"></a>流出不净。<a id="a-BB"></a>瞿陀尼人。<a id="a-BC"></a>弗婆提人。<a id="a-BD"></a>郁单越人。<a id="a-BE"></a>并亦如是。<a id="a-BF"></a>一切诸龙金翅鸟等。<a id="a-BG"></a>若行欲时。<a id="a-BH"></a>亦二根相到。<a id="a-BI"></a>但出风气。<a id="a-BJ"></a>即得畅适。<a id="a-BK"></a>无有不净。<a id="a-BL"></a>诸阿修罗。<a id="a-BM"></a>四天王天。<a id="a-BN"></a>三十三天。<a id="a-BO"></a>行欲之时。<a id="a-BP"></a>根到畅适。<a id="a-BQ"></a>亦出风气。<a id="a-BR"></a>犹如诸龙及金翅鸟。<a id="a-BS"></a>无有差异。<a id="a-BT"></a>夜摩诸天。<a id="a-BU"></a>执手成欲。<a id="a-BV"></a>兜率陀天。<a id="a-BW"></a>忆念成欲。<a id="a-BX"></a>化乐诸天。<a id="a-BY"></a>熟视成欲。<a id="a-BZ"></a>他化自在天。<a id="a-Ba"></a>共语成欲。<a id="a-Bb"></a>魔身诸天。<a id="a-Bc"></a>相看成欲。<a id="a-Bd"></a>并得畅适。<a id="a-Be"></a>成其欲事。</p>
  <p id="aBf">诸比丘。<a id="a-Bg"></a>人间所有萤火之明。<a id="a-Bh"></a>则复不如灯焰光明。<a id="a-Bi"></a>灯焰光明。<a id="a-Bj"></a>又复不如炬火之明。<a id="a-Bk"></a>炬火之明。<a id="a-Bl"></a>不如火聚。<a id="a-Bm"></a>火聚之明。<a id="a-Bn"></a>不如诸天星宿光明。<a id="a-Bo"></a>星宿之明。<a id="a-Bp"></a>不如月宫殿明。<a id="a-Bq"></a>月宫殿明。<a id="a-Br"></a>又复不如日宫殿明。<a id="a-Bs"></a>日宫殿明。<a id="a-Bt"></a>光焰照曜。<a id="a-Bu"></a>犹尚不如四天王天墙壁宫殿身璎珞明。<a id="a-Bv"></a>四天王天所有光明。<a id="a-Bw"></a>则又不如三十三天所有光明。<a id="a-Bx"></a>三十三天所有光明。<a id="a-By"></a>则又不如夜摩诸天墙壁宫殿璎珞光明。<a id="a-Bz"></a>夜摩天中所有诸光。<a id="a-C0"></a>则又不如兜率陀天所有光明。<a id="a-C1"></a>兜率陀天所有诸光则又不如化乐天光明。<a id="a-C2"></a>化乐天中所有光明。<a id="a-C3"></a>则又不如他化自在诸天光明。<a id="a-C4"></a>他化自在所有光明。<a id="a-C5"></a>则又不如魔身天光明。<a id="a-C6"></a>魔身诸天墙壁宫殿璎珞光明。<a id="a-C7"></a>比于下天。<a id="a-C8"></a>最胜最妙。<a id="a-C9"></a>殊特无过。<a id="a-CA"></a>诸比丘。<a id="a-CB"></a>虽然此魔身天光。<a id="a-CC"></a>比梵身天光。<a id="a-CD"></a>转更不及。<a id="a-CE"></a>彼梵身天。<a id="a-CF"></a>比光忆念天。<a id="a-CG"></a>则又不及。<a id="a-CH"></a>光忆念天。<a id="a-CI"></a>比遍净天。<a id="a-CJ"></a>则又不及。<a id="a-CK"></a>遍净诸天。<a id="a-CL"></a>比广果天。<a id="a-CM"></a>则又不及。<a id="a-CN"></a>如是略说。<a id="a-CO"></a>无恼热天。<a id="a-CP"></a>善见天。<a id="a-CQ"></a>善现天。<a id="a-CR"></a>阿迦腻吒天等唯除璎珞。<a id="a-CS"></a>余如上说。<a id="a-CT"></a>应如是知。<a id="a-CU"></a>诸比丘。<a id="a-CV"></a>若天世界。<a id="a-CW"></a>若魔若梵沙门婆罗门人等。<a id="a-CX"></a>世间所有光明。<a id="a-CY"></a>欲比如来阿罗呵三藐三佛陀光明。<a id="a-CZ"></a>百千万亿恒河沙数。<a id="a-Ca"></a>不可为比。<a id="a-Cb"></a>此如来光。<a id="a-Cc"></a>最胜最妙。<a id="a-Cd"></a>殊特第一。<a id="a-Ce"></a>所以者何。<a id="a-Cf"></a>诸比丘。<a id="a-Cg"></a>如来之身。<a id="a-Ch"></a>戒行无量故。<a id="a-Ci"></a>三摩提般若。<a id="a-Cj"></a>解脱解脱知见。<a id="a-Ck"></a>神通及神通行。<a id="a-Cl"></a>教化及教化轮。<a id="a-Cm"></a>说处及说处轮等。<a id="a-Cn"></a>皆无量故。<a id="a-Co"></a>诸比丘。<a id="a-Cp"></a>如来如是无量功德。<a id="a-Cq"></a>一切诸法皆悉具足。<a id="a-Cr"></a>以是义故。<a id="a-Cs"></a>如来光明最胜无上。<a id="a-Ct"></a>当如是持。</p>
  <p id="aCu">诸比丘。<a id="a-Cv"></a>一切众生。<a id="a-Cw"></a>有四种食。<a id="a-Cx"></a>以资诸大。<a id="a-Cy"></a>得自住持。<a id="a-Cz"></a>得成诸有得相摄受。<a id="a-D0"></a>何等为四。<a id="a-D1"></a>一者粗段及微细食。<a id="a-D2"></a>二者触食。<a id="a-D3"></a>三意思食。<a id="a-D4"></a>四者识食。<a id="a-D5"></a>何者众生应食粗段及微细食。<a id="a-D6"></a>诸比丘。<a id="a-D7"></a>阎浮提人。<a id="a-D8"></a>饭食麨豆。<a id="a-D9"></a>及鱼肉等。<a id="a-DA"></a>此等名为粗段之食。<a id="a-DB"></a>覆盖按摩。<a id="a-DC"></a>澡浴揩拭。<a id="a-DD"></a>脂膏涂摩。<a id="a-DE"></a>此等名为微细之食。<a id="a-DF"></a>瞿陀尼人。<a id="a-DG"></a>弗婆提人。<a id="a-DH"></a>粗段微细。<a id="a-DI"></a>与阎浮提略皆齐等。<a id="a-DJ"></a>郁单越人。<a id="a-DK"></a>身不耕种。<a id="a-DL"></a>自然而有成熟粳米。<a id="a-DM"></a>为粗段食。<a id="a-DN"></a>覆盖澡浴。<a id="a-DO"></a>及按摩等。<a id="a-DP"></a>为微细食。<a id="a-DQ"></a>诸比丘。<a id="a-DR"></a>一切诸龙金翅鸟等。<a id="a-DS"></a>以诸鱼鳖鼋鼍虾蟆虬螭蛇獭金毗罗等。<a id="a-DT"></a>为粗段食。<a id="a-DU"></a>覆盖澡浴等。<a id="a-DV"></a>为微细食。<a id="a-DW"></a>诸阿修罗。<a id="a-DX"></a>以天须陀妙好之味。<a id="a-DY"></a>以为粗段。<a id="a-DZ"></a>诸覆盖等。<a id="a-Da"></a>以为微细。<a id="a-Db"></a>四天王天。<a id="a-Dc"></a>并诸天众。<a id="a-Dd"></a>皆用彼天须陀之味。<a id="a-De"></a>以为粗段。<a id="a-Df"></a>诸覆盖等。<a id="a-Dg"></a>以为微细。<a id="a-Dh"></a>三十三天。<a id="a-Di"></a>还以彼天须陀之味。<a id="a-Dj"></a>以为粗段。<a id="a-Dk"></a>诸覆盖等。<a id="a-Dl"></a>以为微细。<a id="a-Dm"></a>如三十三天。<a id="a-Dn"></a>乃至夜摩天。<a id="a-Do"></a>兜率陀天。<a id="a-Dp"></a>化乐天。<a id="a-Dq"></a>他化自在天等。<a id="a-Dr"></a>并用彼天须陀之味。<a id="a-Ds"></a>以为粗段。<a id="a-Dt"></a>诸覆盖等。<a id="a-Du"></a>以为微细。<a id="a-Dv"></a>自此以上。<a id="a-Dw"></a>所有诸天。<a id="a-Dx"></a>并以禅悦法喜为食。<a id="a-Dy"></a>三摩提为食。<a id="a-Dz"></a>三摩跋提为食。<a id="a-E0"></a>无复粗段及微细食。</p>
  <p id="aE1">诸比丘。<a id="a-E2"></a>何等众生。<a id="a-E3"></a>以触为食。<a id="a-E4"></a>诸比丘。<a id="a-E5"></a>一切众生。<a id="a-E6"></a>受卵生者。<a id="a-E7"></a>所谓鹅雁鸿鹤鸡鸭孔雀鹦鹉鸲鹆鸠鸽[燕*鳥]雀雉鹊乌等。<a id="a-E8"></a>及余种种杂类众生。<a id="a-E9"></a>从卵生者。<a id="a-EA"></a>以彼从卵而得身故。<a id="a-EB"></a>一切皆以触为其食。<a id="a-EC"></a>何等众生。<a id="a-ED"></a>以思为食。<a id="a-EE"></a>若有众生。<a id="a-EF"></a>以意思惟。<a id="a-EG"></a>资润诸根。<a id="a-EH"></a>增长身命。<a id="a-EI"></a>所谓鱼鳖龟蛇虾蟆伽罗瞿陀等。<a id="a-EJ"></a>及余众生。<a id="a-EK"></a>以意思惟。<a id="a-EL"></a>润益诸根。<a id="a-EM"></a>增长寿命者。<a id="a-EN"></a>此等皆用思为其食。<a id="a-EO"></a>何等众生。<a id="a-EP"></a>以识为食。<a id="a-EQ"></a>所谓地狱众生。<a id="a-ER"></a>及无边识处天等。<a id="a-ES"></a>此诸众生。<a id="a-ET"></a>皆用识持以为其食。<a id="a-EU"></a>诸比丘。<a id="a-EV"></a>此四种食。<a id="a-EW"></a>为诸众生。<a id="a-EX"></a>住持诸大。<a id="a-EY"></a>摄受生分。<a id="a-EZ"></a>此中有优陀那偈。</p>
  <p id="aEa">花色与诸法　　寿命衣第五</p>
  <p id="aEb">市易及嫁娶　　根光食为十</p>
  <p id="aEc">诸比丘。<a id="a-Ed"></a>世间众生皆悉共有三种恶行。<a id="a-Ee"></a>何等为三。<a id="a-Ef"></a>所谓身恶行口恶行意恶行。<a id="a-Eg"></a>比丘。<a id="a-Eh"></a>有诸众生。<a id="a-Ei"></a>作身恶行作口恶行作意恶行。<a id="a-Ej"></a>以是因缘。<a id="a-Ek"></a>身坏命终。<a id="a-El"></a>堕于恶趣。<a id="a-Em"></a>生地狱中。<a id="a-En"></a>彼于此处。<a id="a-Eo"></a>最后识灭。<a id="a-Ep"></a>地狱之识。<a id="a-Eq"></a>初相续生。<a id="a-Er"></a>彼识共生。<a id="a-Es"></a>即有名色。<a id="a-Et"></a>缘名色故。<a id="a-Eu"></a>即有六入。</p>
  <p id="aEv">诸比丘。<a id="a-Ew"></a>复有众生。<a id="a-Ex"></a>作身恶行作口恶行作意恶行。<a id="a-Ey"></a>以是因缘。<a id="a-Ez"></a>身坏命终。<a id="a-F0"></a>堕于恶趣。<a id="a-F1"></a>生畜生中。<a id="a-F2"></a>彼于此处。<a id="a-F3"></a>最后识灭。<a id="a-F4"></a>畜生之识。<a id="a-F5"></a>初相续生。<a id="a-F6"></a>当于彼识共生之时。<a id="a-F7"></a>即有名色。<a id="a-F8"></a>缘名色故。<a id="a-F9"></a>即有六入。<a id="a-FA"></a>诸比丘。<a id="a-FB"></a>复有众生。<a id="a-FC"></a>作身恶行作口恶行作意恶行。<a id="a-FD"></a>以是因缘。<a id="a-FE"></a>身坏命终。<a id="a-FF"></a>堕于恶趣。<a id="a-FG"></a>生阎摩世。<a id="a-FH"></a>彼于此处。<a id="a-FI"></a>最后识灭。<a id="a-FJ"></a>阎摩世识。<a id="a-FK"></a>初相续生。<a id="a-FL"></a>当于彼识初生之时。<a id="a-FM"></a>即共名色一时俱生。<a id="a-FN"></a>缘名色故即有六入。<a id="a-FO"></a>诸比丘。<a id="a-FP"></a>此等名为三种恶行。<a id="a-FQ"></a>应当远离。</p>
  <p id="aFR">诸比丘。<a id="a-FS"></a>世间复有三种善行。<a id="a-FT"></a>何等为三。<a id="a-FU"></a>所谓身善行口善行意善行。<a id="a-FV"></a>诸比丘。<a id="a-FW"></a>或有众生。<a id="a-FX"></a>身作善行口作善行意作善行。<a id="a-FY"></a>以是因缘。<a id="a-FZ"></a>身坏命终。<a id="a-Fa"></a>生于人道。<a id="a-Fb"></a>彼于此处。<a id="a-Fc"></a>最后识灭。<a id="a-Fd"></a>人道之识。<a id="a-Fe"></a>初相续生。<a id="a-Ff"></a>彼识生时。<a id="a-Fg"></a>即共名色一时同生。<a id="a-Fh"></a>缘名色故。<a id="a-Fi"></a>即有六入。</p>
  <p id="aFj">诸比丘。<a id="a-Fk"></a>复有众生。<a id="a-Fl"></a>身作善行口作善行意作善行。<a id="a-Fm"></a>以是因缘。<a id="a-Fn"></a>身坏命终。<a id="a-Fo"></a>生于天上。<a id="a-Fp"></a>此处识灭。<a id="a-Fq"></a>彼天上识。<a id="a-Fr"></a>初相续生。<a id="a-Fs"></a>彼识生时。<a id="a-Ft"></a>即共名色一时俱生。<a id="a-Fu"></a>有名色故。<a id="a-Fv"></a>即生六入。<a id="a-Fw"></a>诸比丘。<a id="a-Fx"></a>彼于天中。<a id="a-Fy"></a>或在天子。<a id="a-Fz"></a>或在天女。<a id="a-G0"></a>或于坐处。<a id="a-G1"></a>或两膝内。<a id="a-G2"></a>或两股间。<a id="a-G3"></a>忽然而生。<a id="a-G4"></a>初出生时。<a id="a-G5"></a>即如人间十二岁儿。<a id="a-G6"></a>若是天男。<a id="a-G7"></a>即在天子坐处膝边。<a id="a-G8"></a>随一处生。<a id="a-G9"></a>若是天女。<a id="a-GA"></a>即在天女两股内生。<a id="a-GB"></a>既出生已。<a id="a-GC"></a>彼天即称是我儿女。<a id="a-GD"></a>如是应知。<a id="a-GE"></a>诸比丘。<a id="a-GF"></a>修善生天。<a id="a-GG"></a>有如是法。<a id="a-GH"></a>所谓天子天女等。<a id="a-GI"></a>初生之时。<a id="a-GJ"></a>以自业因。<a id="a-GK"></a>所熏习故。<a id="a-GL"></a>得三种念。<a id="a-GM"></a>一者自知从某处死。<a id="a-GN"></a>二者自知今此处生。<a id="a-GO"></a>三知彼生是此业果。<a id="a-GP"></a>是此福报。<a id="a-GQ"></a>又作是念。<a id="a-GR"></a>以我彼处身命坏已来生此间。<a id="a-GS"></a>缘我有是三种业果三业果熟。<a id="a-GT"></a>得来生此。<a id="a-GU"></a>何者为三。<a id="a-GV"></a>所谓身善行口善行意善行。<a id="a-GW"></a>此等三业。<a id="a-GX"></a>果报熟故。<a id="a-GY"></a>身坏命终。<a id="a-GZ"></a>来生此处。<a id="a-Ga"></a>复作是念。<a id="a-Gb"></a>愿我若于此处死已。<a id="a-Gc"></a>当生人间。<a id="a-Gd"></a>我于人间。<a id="a-Ge"></a>既受生已。<a id="a-Gf"></a>还修身口意等善行。<a id="a-Gg"></a>以身口意修善行故。<a id="a-Gh"></a>身坏已后。<a id="a-Gi"></a>还来此生。<a id="a-Gj"></a>作是念已。<a id="a-Gk"></a>次便思食。<a id="a-Gl"></a>念欲食时。<a id="a-Gm"></a>即于其前。<a id="a-Gn"></a>有众宝器。<a id="a-Go"></a>自然盛满。<a id="a-Gp"></a>天须陀味。<a id="a-Gq"></a>种种异色。<a id="a-Gr"></a>诸天子中。<a id="a-Gs"></a>有胜业者。<a id="a-Gt"></a>其须陀味。<a id="a-Gu"></a>色最白净。<a id="a-Gv"></a>若彼天子。<a id="a-Gw"></a>果报中者。<a id="a-Gx"></a>其须陀味。<a id="a-Gy"></a>色则稍赤。<a id="a-Gz"></a>若彼天子。<a id="a-H0"></a>福德下者。<a id="a-H1"></a>其须陀味。<a id="a-H2"></a>色则稍黑。<a id="a-H3"></a>时彼天子。<a id="a-H4"></a>以手把取天须陀味。<a id="a-H5"></a>内其口中。<a id="a-H6"></a>此须陀味。<a id="a-H7"></a>既入口已。<a id="a-H8"></a>即自渐渐消融变化。<a id="a-H9"></a>譬如酥及生酥掷置火中。<a id="a-HA"></a>即自消融无复形影。<a id="a-HB"></a>如是如是。<a id="a-HC"></a>天须陀味。<a id="a-HD"></a>置于口中。<a id="a-HE"></a>自然消化。<a id="a-HF"></a>亦复如是。<a id="a-HG"></a>食此味已。<a id="a-HH"></a>若有渴时。<a id="a-HI"></a>即于其前。<a id="a-HJ"></a>有天宝器。<a id="a-HK"></a>盛满天酒。<a id="a-HL"></a>福上中下。<a id="a-HM"></a>白赤黑色。<a id="a-HN"></a>略说如前。<a id="a-HO"></a>入其口中。<a id="a-HP"></a>消融亦尔。<a id="a-HQ"></a>时彼天子。<a id="a-HR"></a>食饮既讫。<a id="a-HS"></a>身遂长大。<a id="a-HT"></a>粗细高下。<a id="a-HU"></a>与彼旧生天子天女等无有异。</p>
  <p id="aHV">诸比丘。<a id="a-HW"></a>此诸天子天女等。<a id="a-HX"></a>身既充足。<a id="a-HY"></a>各随其意。<a id="a-HZ"></a>有所趣向。<a id="a-Ha"></a>或诣池水。<a id="a-Hb"></a>入彼池中。<a id="a-Hc"></a>澡浴清净。<a id="a-Hd"></a>欢喜受乐。<a id="a-He"></a>既出池已。<a id="a-Hf"></a>复诣香树。<a id="a-Hg"></a>彼香树枝。<a id="a-Hh"></a>自然低屈。<a id="a-Hi"></a>从枝中出种种妙香。<a id="a-Hj"></a>流入其手。<a id="a-Hk"></a>诸天子等。<a id="a-Hl"></a>取以涂身。<a id="a-Hm"></a>涂身讫已。<a id="a-Hn"></a>复诣衣树。<a id="a-Ho"></a>尔时衣树。<a id="a-Hp"></a>亦为低枝。<a id="a-Hq"></a>于其枝间。<a id="a-Hr"></a>又出种种微妙好衣。<a id="a-Hs"></a>垂至其手。<a id="a-Ht"></a>取而着之。<a id="a-Hu"></a>着衣既讫。<a id="a-Hv"></a>诣璎珞树。<a id="a-Hw"></a>低垂入手。<a id="a-Hx"></a>亦复如前。<a id="a-Hy"></a>上下萦系。<a id="a-Hz"></a>庄严身已。<a id="a-I0"></a>复诣鬘树。<a id="a-I1"></a>其树低垂。<a id="a-I2"></a>流出种种上妙花鬘。<a id="a-I3"></a>其天取之。<a id="a-I4"></a>严饰头已。<a id="a-I5"></a>复诣器树。<a id="a-I6"></a>树出种种众宝杂器。<a id="a-I7"></a>随意入手。<a id="a-I8"></a>将诣果林。<a id="a-I9"></a>盛种种果或便啖食。<a id="a-IA"></a>或取汁饮。<a id="a-IB"></a>如是复诣诸音乐树。<a id="a-IC"></a>树亦低垂。<a id="a-ID"></a>自然化出种种乐器。<a id="a-IE"></a>随意取之。<a id="a-IF"></a>或弹或击。<a id="a-IG"></a>或歌或舞。<a id="a-IH"></a>音声微妙。<a id="a-II"></a>令人乐闻。<a id="a-IJ"></a>于是复诣诸林苑中。<a id="a-IK"></a>既入苑已。<a id="a-IL"></a>即见无量百数无量千数无量无边百千亿数诸天玉女。<a id="a-IM"></a>此诸天等。<a id="a-IN"></a>未见女时。<a id="a-IO"></a>所有知见。<a id="a-IP"></a>前世业报。<a id="a-IQ"></a>谓我从某处来生此间。<a id="a-IR"></a>我身今受如是报果。<a id="a-IS"></a>以业熟故。<a id="a-IT"></a>当于是时。<a id="a-IU"></a>了了分明。<a id="a-IV"></a>忆宿世事。<a id="a-IW"></a>如视掌中。<a id="a-IX"></a>由见天女迷诸色故。<a id="a-IY"></a>正念觉智。<a id="a-IZ"></a>此心即灭。<a id="a-Ia"></a>既失如是前生念已。<a id="a-Ib"></a>着现在欲。<a id="a-Ic"></a>口唯唱言。<a id="a-Id"></a>此等皆是天玉女耶。<a id="a-Ie"></a>天玉女耶。<a id="a-If"></a>此则名为欲爱所缚。<a id="a-Ig"></a>诸比丘。<a id="a-Ih"></a>此等名为三种善行。<a id="a-Ii"></a>应当修习。<a id="a-Ij"></a>诸比丘。<a id="a-Ik"></a>一一月中。<a id="a-Il"></a>有六乌晡沙他(隋言增上谓受持斋法增上善根)。<a id="a-Im"></a>白月半分有十五日。<a id="a-In"></a>黑月半分亦十五日。<a id="a-Io"></a>白黑二月各有三斋。<a id="a-Ip"></a>何者白月半分。<a id="a-Iq"></a>三受斋日。<a id="a-Ir"></a>所谓月八日十四日十五日。<a id="a-Is"></a>黑月亦有三受斋日。<a id="a-It"></a>如白月数。<a id="a-Iu"></a>何故白黑二月。<a id="a-Iv"></a>各于三日受持斋戒。<a id="a-Iw"></a>诸比丘。<a id="a-Ix"></a>白黑二月。<a id="a-Iy"></a>各有八日。<a id="a-Iz"></a>当于是日。<a id="a-J0"></a>四天大王。<a id="a-J1"></a>集其眷属。<a id="a-J2"></a>普告之言。<a id="a-J3"></a>汝等各往遍观四方。<a id="a-J4"></a>于世间中。<a id="a-J5"></a>颇亦有人修行孝顺供养父母。<a id="a-J6"></a>恭敬沙门婆罗门不。<a id="a-J7"></a>于诸尊长崇重以不。<a id="a-J8"></a>修行布施受禁戒不。<a id="a-J9"></a>守摄八关持六斋不。<a id="a-JA"></a>时四天王如是敕已。<a id="a-JB"></a>彼诸使者。<a id="a-JC"></a>奉天王命。<a id="a-JD"></a>即下遍观一切人世。<a id="a-JE"></a>谁修孝行供养父母。<a id="a-JF"></a>何族姓子恭敬沙门及婆罗门。<a id="a-JG"></a>复有谁家男子女人。<a id="a-JH"></a>敬事尊长。<a id="a-JI"></a>敦崇礼让。<a id="a-JJ"></a>谁行布施。<a id="a-JK"></a>谁受六斋。<a id="a-JL"></a>谁持八禁。<a id="a-JM"></a>谁守戒行。<a id="a-JN"></a>尔时使者。<a id="a-JO"></a>次第遍历观察世间。<a id="a-JP"></a>若见人中少能孝顺供养父母。<a id="a-JQ"></a>少能承事尊重沙门。<a id="a-JR"></a>少能只敬耆旧有德诸婆罗门。<a id="a-JS"></a>于诸长老少能崇敬。<a id="a-JT"></a>布施微薄。<a id="a-JU"></a>受斋稀疏。<a id="a-JV"></a>护戒不全。<a id="a-JW"></a>禁守多缺。<a id="a-JX"></a>是时天使。<a id="a-JY"></a>具足见已。<a id="a-JZ"></a>即日还诣四天王所。<a id="a-Ja"></a>启言。<a id="a-Jb"></a>大王当知。<a id="a-Jc"></a>世间一切人众。<a id="a-Jd"></a>无多孝养奉事父母。<a id="a-Je"></a>亦复无多恭敬沙门及婆罗门。<a id="a-Jf"></a>无多敬重耆旧有德师傅尊长。<a id="a-Jg"></a>亦无多人修行布施受持六斋。<a id="a-Jh"></a>亦无多人奉行禁戒守护八关。<a id="a-Ji"></a>尔时四大天王。<a id="a-Jj"></a>闻诸天使如是语已。<a id="a-Jk"></a>心意惨然甚不欢悦。<a id="a-Jl"></a>报使者言。<a id="a-Jm"></a>世间诸人若实尔者。<a id="a-Jn"></a>甚为不善。<a id="a-Jo"></a>所以者何。<a id="a-Jp"></a>人间寿命。<a id="a-Jq"></a>极成短促。<a id="a-Jr"></a>少时在世。<a id="a-Js"></a>宜修诸善。<a id="a-Jt"></a>转至后世便得安乐。<a id="a-Ju"></a>云何今者彼诸人等。<a id="a-Jv"></a>无有多行孝养父母。<a id="a-Jw"></a>乃至不能修持六斋受行八禁守摄身口。<a id="a-Jx"></a>此大损减我诸天众。<a id="a-Jy"></a>转更增加阿修罗种。<a id="a-Jz"></a>诸比丘。<a id="a-K0"></a>若世间人多行孝顺供养父母。<a id="a-K1"></a>尊重沙门及婆罗门。<a id="a-K2"></a>敬事耆旧。<a id="a-K3"></a>敦修礼让。<a id="a-K4"></a>好行布施。<a id="a-K5"></a>乐受六斋。<a id="a-K6"></a>勤崇福业。<a id="a-K7"></a>恒守八禁。<a id="a-K8"></a>如是修行相续不绝。</p>
  <p id="aK9">尔时天使。<a id="a-KA"></a>巡察见已。<a id="a-KB"></a>白四王言。<a id="a-KC"></a>大王当知。<a id="a-KD"></a>世间众人。<a id="a-KE"></a>多有孝顺供养父母。<a id="a-KF"></a>多有恭敬沙门婆罗门及诸尊长。<a id="a-KG"></a>乐行布施。<a id="a-KH"></a>勤修斋戒。<a id="a-KI"></a>尔时四大天王。<a id="a-KJ"></a>从诸天使闻此语已。<a id="a-KK"></a>心大欢喜踊跃无量。<a id="a-KL"></a>作如是言。<a id="a-KM"></a>甚善甚善。<a id="a-KN"></a>诸世间人。<a id="a-KO"></a>能如是修极大贤善。<a id="a-KP"></a>何以故。<a id="a-KQ"></a>彼诸人等。<a id="a-KR"></a>寿命短少。<a id="a-KS"></a>不久便当移至他世。<a id="a-KT"></a>今者乃能于彼人间孝养父母。<a id="a-KU"></a>奉事沙门及婆罗门。<a id="a-KV"></a>尊敬耆旧。<a id="a-KW"></a>修行礼让。<a id="a-KX"></a>多乐布施。<a id="a-KY"></a>持戒守斋。<a id="a-KZ"></a>如是便当增长诸天无量眷属。<a id="a-Ka"></a>损减修罗所有种类。</p>
  <p id="aKb">诸比丘。<a id="a-Kc"></a>何故黑白二月各十四日。<a id="a-Kd"></a>是乌晡沙他。<a id="a-Ke"></a>诸比丘。<a id="a-Kf"></a>此黑白二月十四日。<a id="a-Kg"></a>时四大天王。<a id="a-Kh"></a>亦各如前召其太子。<a id="a-Ki"></a>使下世间观察善恶。<a id="a-Kj"></a>善少则愁。<a id="a-Kk"></a>善多则喜。<a id="a-Kl"></a>具足皆如天使所说。<a id="a-Km"></a>唯以太子自下为异。</p>
  <p id="aKn">诸比丘。<a id="a-Ko"></a>黑白二月各十五日。<a id="a-Kp"></a>何故复是乌晡沙他。<a id="a-Kq"></a>诸比丘。<a id="a-Kr"></a>今日四大天王。<a id="a-Ks"></a>自下世间。<a id="a-Kt"></a>躬察善恶。<a id="a-Ku"></a>知多少已。<a id="a-Kv"></a>即时自往诣善法堂诸天聚集议论之处。<a id="a-Kw"></a>在其堂前。<a id="a-Kx"></a>面向帝释。<a id="a-Ky"></a>具说人间善恶多少违顺之事。<a id="a-Kz"></a>尔时帝释。<a id="a-L0"></a>若闻人间修福者少。<a id="a-L1"></a>便复惨然怅怏不乐。<a id="a-L2"></a>云何如是。<a id="a-L3"></a>天众减少。<a id="a-L4"></a>阿修罗众转更增多。<a id="a-L5"></a>若闻人间如法者多心。<a id="a-L6"></a>则欢喜踊跃无量。<a id="a-L7"></a>作如是言。<a id="a-L8"></a>我诸天众渐当增长。<a id="a-L9"></a>阿修罗众渐当损耗。<a id="a-LA"></a>诸比丘。<a id="a-LB"></a>由此六日诸天下观人间善恶。<a id="a-LC"></a>应修斋戒故。<a id="a-LD"></a>名此日为乌晡沙他。</p>
 </body>
</html>