<!doctype html>
<html id="z3IBUK1a3" data-ver="1704">
 <head>
  <meta charset="utf-8">
  <meta author="达磨笈多">
  <meta library="龙藏">
  <meta catalog="小乘阿含部">
  <meta period="隋">
 </head>
 <body>
  <h1 id="a1">起世因本经卷第十</h1>
  <h2 id="a2">最胜品第十二之二</h2>
  <p id="a3">复次诸比丘。<a id="a-4"></a>汝等应知。<a id="a-5"></a>日天宫殿。<a id="a-6"></a>纵广正等五十一由旬。<a id="a-7"></a>上下亦尔。<a id="a-8"></a>七重墙壁。<a id="a-9"></a>七重栏楯。<a id="a-A"></a>多罗行树。<a id="a-B"></a>亦有七重。<a id="a-C"></a>周匝围绕。<a id="a-D"></a>杂色间错。<a id="a-E"></a>以为庄严。<a id="a-F"></a>彼诸垣墙。<a id="a-G"></a>皆为金银琉璃颇梨赤珠砗磲玛瑙等之所成就。<a id="a-H"></a>于四方面并有诸门。<a id="a-I"></a>一一诸门皆有楼橹却敌台观。<a id="a-J"></a>及诸树林池沼园苑。<a id="a-K"></a>其中皆生种种杂树。<a id="a-L"></a>其树皆有种种叶种种花种种果种种香。<a id="a-M"></a>随风遍熏。<a id="a-N"></a>复有种种诸鸟和鸣。<a id="a-O"></a>诸比丘。<a id="a-P"></a>然彼日天以二种物。<a id="a-Q"></a>成其宫殿。<a id="a-R"></a>正方如宅。<a id="a-S"></a>遥看似圆。<a id="a-T"></a>诸比丘。<a id="a-U"></a>何等为二。<a id="a-V"></a>所谓金及颇梨。<a id="a-W"></a>此日宫殿。<a id="a-X"></a>众多天金。<a id="a-Y"></a>及天颇梨。<a id="a-Z"></a>合而成就。<a id="a-a"></a>一面两分。<a id="a-b"></a>皆是天金。<a id="a-c"></a>清净无垢。<a id="a-d"></a>离诸秽浊。<a id="a-e"></a>皎洁光明。<a id="a-f"></a>一面一分。<a id="a-g"></a>天颇梨成。<a id="a-h"></a>净洁光明。<a id="a-i"></a>善磨善莹。<a id="a-j"></a>无垢无秽。<a id="a-k"></a>诸比丘。<a id="a-l"></a>又彼日天胜大宫殿。<a id="a-m"></a>有五种风。<a id="a-n"></a>吹转而行。<a id="a-o"></a>何等为五。<a id="a-p"></a>一名为持。<a id="a-q"></a>二名为住。<a id="a-r"></a>三名随顺转。<a id="a-s"></a>四名波罗呵迦。<a id="a-t"></a>五名将行。</p>
  <p id="au">复次诸比丘。<a id="a-v"></a>于彼日天宫殿之前。<a id="a-w"></a>别有无量诸天先行。<a id="a-x"></a>无量百天。<a id="a-y"></a>无量千天。<a id="a-z"></a>无量百千天。<a id="a-10"></a>于前而行。<a id="a-11"></a>行时各各常受安乐。<a id="a-12"></a>皆名牢行。<a id="a-13"></a>牢行诸天。<a id="a-14"></a>从此得名。<a id="a-15"></a>又诸比丘。<a id="a-16"></a>日宫殿中。<a id="a-17"></a>阎浮檀金以为妙辇舆。<a id="a-18"></a>高十六由旬。<a id="a-19"></a>方八由旬。<a id="a-1A"></a>庄严殊胜。<a id="a-1B"></a>日天子身。<a id="a-1C"></a>及内眷属。<a id="a-1D"></a>在彼辇中。<a id="a-1E"></a>以天五欲功德。<a id="a-1F"></a>和合具足受乐欢喜。<a id="a-1G"></a>诸比丘。<a id="a-1H"></a>日天子身寿五百岁。<a id="a-1I"></a>子孙相承。<a id="a-1J"></a>皆于彼治。<a id="a-1K"></a>宫殿住持满足一劫。</p>
  <p id="a1L">复次诸比丘。<a id="a-1M"></a>日天子身支节分中。<a id="a-1N"></a>光明出照阎浮檀辇。<a id="a-1O"></a>阎浮檀辇光明复出照彼宫殿。<a id="a-1P"></a>从彼日天大宫殿中。<a id="a-1Q"></a>光明相接出已照曜。<a id="a-1R"></a>遍四大洲及诸世界。<a id="a-1S"></a>诸比丘。<a id="a-1T"></a>日天子身辇及宫殿。<a id="a-1U"></a>具足皆有一千光明。<a id="a-1V"></a>五百光明傍行而照。<a id="a-1W"></a>五百光明向下而照。<a id="a-1X"></a>复次以何因缘。<a id="a-1Y"></a>日天子所居胜大宫殿。<a id="a-1Z"></a>照四大洲及诸世界。<a id="a-1a"></a>诸比丘。<a id="a-1b"></a>有一种人。<a id="a-1c"></a>能行布施。<a id="a-1d"></a>彼布施时。<a id="a-1e"></a>施于沙门婆罗门及贫穷孤独远来求者。<a id="a-1f"></a>所谓饮食骑乘衣裳花鬘璎珞涂香床敷房舍灯油。<a id="a-1g"></a>凡是资须。<a id="a-1h"></a>养身命者。<a id="a-1i"></a>于布施时。<a id="a-1j"></a>速疾而施。<a id="a-1k"></a>不谄曲施。<a id="a-1l"></a>或复供养诸持戒仙功德具足行善法者。<a id="a-1m"></a>种种承事。<a id="a-1n"></a>以是因故。<a id="a-1o"></a>受无量种身心安乐。<a id="a-1p"></a>譬如大泽空闲山林广远碛地。<a id="a-1q"></a>忽有池水。<a id="a-1r"></a>其水凉冷清净轻甘。<a id="a-1s"></a>有诸壮夫。<a id="a-1t"></a>远行疲顿。<a id="a-1u"></a>热恼渴乏。<a id="a-1v"></a>不得饮食。<a id="a-1w"></a>已经多时。<a id="a-1x"></a>至彼池所。<a id="a-1y"></a>饮已澡浴。<a id="a-1z"></a>除断一切渴乏热恼。<a id="a-20"></a>出于池外。<a id="a-21"></a>身意怡悦。<a id="a-22"></a>受无量乐。<a id="a-23"></a>多生欢喜。<a id="a-24"></a>如是如是。<a id="a-25"></a>彼布施时。<a id="a-26"></a>心清净故。<a id="a-27"></a>身坏命终。<a id="a-28"></a>于日宫殿中。<a id="a-29"></a>生为天子。<a id="a-2A"></a>生其中已。<a id="a-2B"></a>报得如是速疾称心飞行宫殿。<a id="a-2C"></a>以此因缘。<a id="a-2D"></a>日天宫殿。<a id="a-2E"></a>照四大洲及余世界。</p>
  <p id="a2F">诸比丘。<a id="a-2G"></a>复一种人。<a id="a-2H"></a>不杀生。<a id="a-2I"></a>不偷盗。<a id="a-2J"></a>不邪淫。<a id="a-2K"></a>不妄语。<a id="a-2L"></a>不饮酒。<a id="a-2M"></a>不放逸。<a id="a-2N"></a>供养持戒功德具足诸仙诸贤。<a id="a-2O"></a>亲近纯直善法行人。<a id="a-2P"></a>广说如前。<a id="a-2Q"></a>身坏命终。<a id="a-2R"></a>随愿往生日天宫殿。<a id="a-2S"></a>于彼即受速疾果报。<a id="a-2T"></a>是故名为诸善业道。<a id="a-2U"></a>以是因缘。<a id="a-2V"></a>此日宫殿。<a id="a-2W"></a>照四大洲并余世界。<a id="a-2X"></a>复一种人。<a id="a-2Y"></a>修不杀生乃至正见。<a id="a-2Z"></a>亦曾供养诸仙持戒功德具者。<a id="a-2a"></a>亦曾亲近纯直善行。<a id="a-2b"></a>以值遇彼清净因缘。<a id="a-2c"></a>便得报生日天宫殿。<a id="a-2d"></a>受速疾果。<a id="a-2e"></a>以是因缘。<a id="a-2f"></a>日天宫殿。<a id="a-2g"></a>照四大洲及余世界。<a id="a-2h"></a>广说如上。<a id="a-2i"></a>诸比丘。<a id="a-2j"></a>六十刹那。<a id="a-2k"></a>名一罗婆。<a id="a-2l"></a>三十罗婆。<a id="a-2m"></a>名牟休多。<a id="a-2n"></a>诸比丘。<a id="a-2o"></a>若干刹那。<a id="a-2p"></a>若干罗婆。<a id="a-2q"></a>若干牟休多。<a id="a-2r"></a>日天宫殿。<a id="a-2s"></a>常行不息。<a id="a-2t"></a>六月北行。<a id="a-2u"></a>于一日中。<a id="a-2v"></a>渐移北向。<a id="a-2w"></a>六俱卢奢。<a id="a-2x"></a>未曾暂时离于日道。<a id="a-2y"></a>六月南行。<a id="a-2z"></a>亦一日中。<a id="a-30"></a>渐移南向。<a id="a-31"></a>六俱卢奢。<a id="a-32"></a>不差日道。<a id="a-33"></a>诸比丘。<a id="a-34"></a>日天宫殿。<a id="a-35"></a>六月行时。<a id="a-36"></a>月天宫殿。<a id="a-37"></a>十五日中。<a id="a-38"></a>亦行尔许。<a id="a-39"></a>复次有何因缘。<a id="a-3A"></a>常于夏时。<a id="a-3B"></a>生诸热恼。<a id="a-3C"></a>诸比丘。<a id="a-3D"></a>日天宫殿。<a id="a-3E"></a>六月之间。<a id="a-3F"></a>向北行时。<a id="a-3G"></a>一日常行六俱卢奢。<a id="a-3H"></a>未曾舍离日所行道。<a id="a-3I"></a>但于其中。<a id="a-3J"></a>有十因缘。<a id="a-3K"></a>故生热恼。<a id="a-3L"></a>何等为十。<a id="a-3M"></a>诸比丘。<a id="a-3N"></a>须弥山外。<a id="a-3O"></a>次复有山。<a id="a-3P"></a>名佉提罗迦。<a id="a-3Q"></a>高广正等四万二千由旬。<a id="a-3R"></a>杂色可观。<a id="a-3S"></a>七宝成就。<a id="a-3T"></a>于其时间。<a id="a-3U"></a>日天宫殿。<a id="a-3V"></a>所有光明。<a id="a-3W"></a>照触彼山。<a id="a-3X"></a>令其生热。<a id="a-3Y"></a>故于彼时。<a id="a-3Z"></a>有是热恼。<a id="a-3a"></a>此为第一热恼生缘。<a id="a-3b"></a>复次诸比丘。<a id="a-3c"></a>佉提罗迦山外。<a id="a-3d"></a>次复有山。<a id="a-3e"></a>名伊沙陀罗。<a id="a-3f"></a>高广正等二万一千由旬。<a id="a-3g"></a>于其时间。<a id="a-3h"></a>日天宫殿。<a id="a-3i"></a>所有光明照触彼山。<a id="a-3j"></a>令生热触。<a id="a-3k"></a>此为第二热恼生缘。<a id="a-3l"></a>次有由乾陀山。<a id="a-3m"></a>高广正等一万二千由旬。<a id="a-3n"></a>是第三缘。<a id="a-3o"></a>次有善现山。<a id="a-3p"></a>高广正等六千由旬。<a id="a-3q"></a>是第四缘。<a id="a-3r"></a>次有马片头山。<a id="a-3s"></a>高广正等三千由旬。<a id="a-3t"></a>是第五缘。<a id="a-3u"></a>次有尼民陀罗山。<a id="a-3v"></a>高广正等一千二百由旬。<a id="a-3w"></a>是第六缘。<a id="a-3x"></a>次有毗那耶迦山。<a id="a-3y"></a>高广正等六百由旬。<a id="a-3z"></a>是第七缘。<a id="a-40"></a>次有轮围山。<a id="a-41"></a>高广正等三百由旬。<a id="a-42"></a>是第八缘。<a id="a-43"></a>次有从此大地已上高万由旬。<a id="a-44"></a>彼虚空中。<a id="a-45"></a>有诸夜叉宫殿住处。<a id="a-46"></a>颇梨所成。<a id="a-47"></a>是第九缘。<a id="a-48"></a>次有四种大洲八万小洲。<a id="a-49"></a>彼等洲中诸余大山须弥山王等。<a id="a-4A"></a>是第十缘。<a id="a-4B"></a>具足应如佉提罗迦中说。<a id="a-4C"></a>是为十种。<a id="a-4D"></a>日天宫殿。<a id="a-4E"></a>六月之中。<a id="a-4F"></a>向北道行。<a id="a-4G"></a>热恼因缘。</p>
  <p id="a4H">复次于中何因缘故。<a id="a-4I"></a>有诸寒冷。<a id="a-4J"></a>诸比丘。<a id="a-4K"></a>日天宫殿。<a id="a-4L"></a>六月已后。<a id="a-4M"></a>渐向南行。<a id="a-4N"></a>尔时复有十二因缘能生寒冷。<a id="a-4O"></a>何者十二。<a id="a-4P"></a>诸比丘。<a id="a-4Q"></a>于须弥山佉提罗迦山二山之间。<a id="a-4R"></a>有须弥留海。<a id="a-4S"></a>阔八万四千由旬周回无量。<a id="a-4T"></a>其中多有优钵罗花。<a id="a-4U"></a>钵头摩花。<a id="a-4V"></a>拘牟陀花。<a id="a-4W"></a>奔荼梨迦花等。<a id="a-4X"></a>悉皆遍满。<a id="a-4Y"></a>香气甚盛。<a id="a-4Z"></a>日天宫殿。<a id="a-4a"></a>所有光明。<a id="a-4b"></a>经于其间。<a id="a-4c"></a>照触彼海。<a id="a-4d"></a>此是第一寒冷因缘。<a id="a-4e"></a>如是次第。<a id="a-4f"></a>伊沙陀罗山。<a id="a-4g"></a>是第二缘。<a id="a-4h"></a>由乾陀山。<a id="a-4i"></a>是第三缘。<a id="a-4j"></a>善现山。<a id="a-4k"></a>是第四缘。<a id="a-4l"></a>马片头山。<a id="a-4m"></a>是第五缘。<a id="a-4n"></a>尼民陀罗山。<a id="a-4o"></a>是第六缘。<a id="a-4p"></a>毗那耶迦山。<a id="a-4q"></a>是第七缘。<a id="a-4r"></a>轮围大山。<a id="a-4s"></a>是第八缘。<a id="a-4t"></a>彼诸海中。<a id="a-4u"></a>所有诸花。<a id="a-4v"></a>具足次第。<a id="a-4w"></a>应如佉提罗迦山中广说。</p>
  <p id="a4x">复次阎浮洲中。<a id="a-4y"></a>所有诸河流行之处。<a id="a-4z"></a>日天宫殿。<a id="a-50"></a>光明照触。<a id="a-51"></a>故有寒冷。<a id="a-52"></a>略说乃至。<a id="a-53"></a>此是第九寒冷因缘。<a id="a-54"></a>复次如阎浮洲。<a id="a-55"></a>诸河流行。<a id="a-56"></a>瞿陀尼洲。<a id="a-57"></a>诸河流行倍多。<a id="a-58"></a>于此日天宫殿。<a id="a-59"></a>光明照触。<a id="a-5A"></a>寒冷更多。<a id="a-5B"></a>此是第十寒冷因缘。<a id="a-5C"></a>复次如瞿陀尼洲。<a id="a-5D"></a>诸河流行。<a id="a-5E"></a>弗婆提洲。<a id="a-5F"></a>诸河流行倍多于此。<a id="a-5G"></a>是第十一寒冷因缘。<a id="a-5H"></a>复次如弗婆提洲。<a id="a-5I"></a>诸河流行。<a id="a-5J"></a>郁单越洲。<a id="a-5K"></a>诸河流行。<a id="a-5L"></a>又倍于此。<a id="a-5M"></a>日天宫殿。<a id="a-5N"></a>光明照触。<a id="a-5O"></a>而生寒冷。<a id="a-5P"></a>是第十二寒冷因缘。<a id="a-5Q"></a>诸比丘。<a id="a-5R"></a>日天宫殿。<a id="a-5S"></a>六月之间。<a id="a-5T"></a>向南行时。<a id="a-5U"></a>每于一日。<a id="a-5V"></a>行六俱卢奢。<a id="a-5W"></a>不违其道。<a id="a-5X"></a>有如是等十二因缘。<a id="a-5Y"></a>所以寒冷。</p>
  <p id="a5Z">复次诸比丘。<a id="a-5a"></a>有何因缘。<a id="a-5b"></a>于冬分时。<a id="a-5c"></a>夜长昼短。<a id="a-5d"></a>诸比丘。<a id="a-5e"></a>日天宫殿。<a id="a-5f"></a>过六月已。<a id="a-5g"></a>渐向南行。<a id="a-5h"></a>每于一日。<a id="a-5i"></a>移六俱卢奢。<a id="a-5j"></a>无有差失。<a id="a-5k"></a>当于是时。<a id="a-5l"></a>日天宫殿。<a id="a-5m"></a>在阎浮洲最极南陲。<a id="a-5n"></a>地形狭小。<a id="a-5o"></a>日过速疾。<a id="a-5p"></a>诸比丘。<a id="a-5q"></a>以此因缘。<a id="a-5r"></a>于冬分时。<a id="a-5s"></a>昼短夜长。<a id="a-5t"></a>复次比丘。<a id="a-5u"></a>有何因缘。<a id="a-5v"></a>于春夏时。<a id="a-5w"></a>昼长夜短。<a id="a-5x"></a>诸比丘。<a id="a-5y"></a>日天宫殿。<a id="a-5z"></a>过六月已。<a id="a-60"></a>渐向北行。<a id="a-61"></a>每一日中。<a id="a-62"></a>移六俱卢奢。<a id="a-63"></a>无有差失。<a id="a-64"></a>异于常道。<a id="a-65"></a>当于是时。<a id="a-66"></a>在阎浮洲处中而行。<a id="a-67"></a>地宽行久。<a id="a-68"></a>所以昼长。<a id="a-69"></a>诸比丘。<a id="a-6A"></a>以此因缘。<a id="a-6B"></a>春夏昼长。<a id="a-6C"></a>夜分短促。</p>
  <p id="a6D">复次诸比丘。<a id="a-6E"></a>若阎浮洲。<a id="a-6F"></a>日正中时。<a id="a-6G"></a>弗婆提洲。<a id="a-6H"></a>日则始没。<a id="a-6I"></a>瞿陀尼洲。<a id="a-6J"></a>日则初出。<a id="a-6K"></a>郁单越洲。<a id="a-6L"></a>正当半夜。<a id="a-6M"></a>若瞿陀尼洲。<a id="a-6N"></a>日正中时。<a id="a-6O"></a>此阎浮洲。<a id="a-6P"></a>日则始没。<a id="a-6Q"></a>郁单越洲。<a id="a-6R"></a>日则初出。<a id="a-6S"></a>弗婆提洲。<a id="a-6T"></a>正当半夜。<a id="a-6U"></a>若郁单越州。<a id="a-6V"></a>日正中时。<a id="a-6W"></a>瞿陀尼洲。<a id="a-6X"></a>日则始没。<a id="a-6Y"></a>弗婆提洲。<a id="a-6Z"></a>日则初出。<a id="a-6a"></a>阎浮洲中。<a id="a-6b"></a>正当半夜。<a id="a-6c"></a>若弗婆提洲。<a id="a-6d"></a>日正中时。<a id="a-6e"></a>郁单越洲。<a id="a-6f"></a>日则始没。<a id="a-6g"></a>阎浮洲中。<a id="a-6h"></a>日则初出。<a id="a-6i"></a>瞿陀尼洲。<a id="a-6j"></a>正当半夜。<a id="a-6k"></a>诸比丘。<a id="a-6l"></a>若阎浮洲人所谓西方。<a id="a-6m"></a>瞿陀尼人以为东方。<a id="a-6n"></a>瞿陀尼人所谓西方。<a id="a-6o"></a>郁单越人以为东方。<a id="a-6p"></a>郁单越人所谓西方。<a id="a-6q"></a>弗婆提人以为东方。<a id="a-6r"></a>弗婆提人所谓西方。<a id="a-6s"></a>阎浮洲人以为东方。<a id="a-6t"></a>南北二方。<a id="a-6u"></a>亦复如是。<a id="a-6v"></a>世尊于此说优陀那偈。</p>
  <p id="a6w">转住及转坏　　天出及薄覆</p>
  <p id="a6x">十二重风吹　　于前诸天行</p>
  <p id="a6y">楼橹及风吹　　身体光明照</p>
  <p id="a6z">布施持戒业　　刹那罗婆过</p>
  <p id="a70">热则有十缘　　寒有十二种</p>
  <p id="a71">昼夜及日中　　东西说四方</p>
  <p id="a72">诸比丘。<a id="a-73"></a>月天子宫。<a id="a-74"></a>纵广正等四十九由旬。<a id="a-75"></a>四面周围。<a id="a-76"></a>七重垣墙。<a id="a-77"></a>七重栏楯。<a id="a-78"></a>七重铃网。<a id="a-79"></a>复有七重多罗行树。<a id="a-7A"></a>周匝围绕。<a id="a-7B"></a>杂色可观。<a id="a-7C"></a>彼诸墙壁。<a id="a-7D"></a>皆以金银乃至玛瑙。<a id="a-7E"></a>七宝所成。<a id="a-7F"></a>四面诸门。<a id="a-7G"></a>各有楼橹种种庄挍。<a id="a-7H"></a>乃至众鸟。<a id="a-7I"></a>各各和鸣。<a id="a-7J"></a>广说如前日天宫殿。<a id="a-7K"></a>诸比丘。<a id="a-7L"></a>月天宫殿。<a id="a-7M"></a>纯以天银天青琉璃。<a id="a-7N"></a>而相间错。<a id="a-7O"></a>二分天银。<a id="a-7P"></a>清净无垢。<a id="a-7Q"></a>无诸滓秽。<a id="a-7R"></a>其体皎洁。<a id="a-7S"></a>光甚明曜。<a id="a-7T"></a>余之一分。<a id="a-7U"></a>天青琉璃。<a id="a-7V"></a>亦甚清净。<a id="a-7W"></a>表里映彻。<a id="a-7X"></a>光明远照。</p>
  <p id="a7Y">诸比丘。<a id="a-7Z"></a>彼月天子。<a id="a-7a"></a>最胜宫殿。<a id="a-7b"></a>为五种风。<a id="a-7c"></a>摄持而行。<a id="a-7d"></a>何等为五。<a id="a-7e"></a>一持。<a id="a-7f"></a>二住。<a id="a-7g"></a>三顺。<a id="a-7h"></a>四摄。<a id="a-7i"></a>五行。<a id="a-7j"></a>以此五风。<a id="a-7k"></a>所摄持故。<a id="a-7l"></a>月天宫殿。<a id="a-7m"></a>依空而行。<a id="a-7n"></a>诸比丘。<a id="a-7o"></a>月宫殿前。<a id="a-7p"></a>亦有无量诸天宫殿。<a id="a-7q"></a>引前而行。<a id="a-7r"></a>无量百千万数诸天子等。<a id="a-7s"></a>亦在前行。<a id="a-7t"></a>于前行时。<a id="a-7u"></a>恒受无量种种快乐。<a id="a-7v"></a>彼诸天子。<a id="a-7w"></a>皆有名字。<a id="a-7x"></a>诸比丘。<a id="a-7y"></a>于此月天大宫殿中。<a id="a-7z"></a>有一大辇。<a id="a-80"></a>青琉璃成。<a id="a-81"></a>其辇舆高十六由旬。<a id="a-82"></a>广八由旬。<a id="a-83"></a>月天子身与诸天女。<a id="a-84"></a>在此辇中。<a id="a-85"></a>以天种种五欲功德。<a id="a-86"></a>和合受乐。<a id="a-87"></a>欢娱悦豫。<a id="a-88"></a>随意而行。<a id="a-89"></a>诸比丘。<a id="a-8A"></a>彼月天子。<a id="a-8B"></a>如天年月。<a id="a-8C"></a>寿五百岁。<a id="a-8D"></a>子孙相承。<a id="a-8E"></a>皆于彼治。<a id="a-8F"></a>然其宫殿。<a id="a-8G"></a>住于一劫。<a id="a-8H"></a>诸比丘。<a id="a-8I"></a>月天子身支节分中光明出已。<a id="a-8J"></a>周遍照彼青琉璃辇。<a id="a-8K"></a>其辇光明照月宫殿。<a id="a-8L"></a>月宫殿光照四大洲。<a id="a-8M"></a>诸比丘。<a id="a-8N"></a>彼月天子。<a id="a-8O"></a>有五百光。<a id="a-8P"></a>向下而照。<a id="a-8Q"></a>有五百光。<a id="a-8R"></a>傍行而照。<a id="a-8S"></a>是故月天名千光明。<a id="a-8T"></a>亦复名为凉冷光明。</p>
  <p id="a8U">诸比丘。<a id="a-8V"></a>何因缘故。<a id="a-8W"></a>月天宫殿。<a id="a-8X"></a>照四大洲。<a id="a-8Y"></a>以于过去布施沙门及婆罗门。<a id="a-8Z"></a>贫穷孤独远来乞者。<a id="a-8a"></a>所谓饮食骑乘衣服花鬘诸香床房舍诸资生等。<a id="a-8b"></a>于布施时。<a id="a-8c"></a>应时疾与。<a id="a-8d"></a>无谄曲心。<a id="a-8e"></a>或复供养诸仙持戒具功德者。<a id="a-8f"></a>正直纯善。<a id="a-8g"></a>以此因缘。<a id="a-8h"></a>受无量种身心快乐。<a id="a-8i"></a>譬如空闲山泽旷野碛中。<a id="a-8j"></a>有一池水。<a id="a-8k"></a>凉冷轻美。<a id="a-8l"></a>无诸浊秽。<a id="a-8m"></a>是时有人。<a id="a-8n"></a>远行疲乏。<a id="a-8o"></a>饥渴热逼。<a id="a-8p"></a>入此池中澡浴饮水。<a id="a-8q"></a>除一切苦。<a id="a-8r"></a>受无量乐。<a id="a-8s"></a>如是如是。<a id="a-8t"></a>以上因缘。<a id="a-8u"></a>生在月天宫殿之中。<a id="a-8v"></a>受乐果报。<a id="a-8w"></a>亦复如是。<a id="a-8x"></a>诸比丘。<a id="a-8y"></a>或复有人。<a id="a-8z"></a>断于杀生。<a id="a-90"></a>乃至断酒及放逸行。<a id="a-91"></a>供养承事诸仙有德。<a id="a-92"></a>则得生月宫殿中。<a id="a-93"></a>照四洲界。<a id="a-94"></a>或复有人。<a id="a-95"></a>断于杀生。<a id="a-96"></a>乃至正见故。<a id="a-97"></a>得速疾空行宫殿。<a id="a-98"></a>此等名为诸善业道。<a id="a-99"></a>又何因缘。<a id="a-9A"></a>月天宫殿。<a id="a-9B"></a>渐渐现也。<a id="a-9C"></a>诸比丘。<a id="a-9D"></a>此有三因缘。<a id="a-9E"></a>何等为三。<a id="a-9F"></a>一者背相转出。<a id="a-9G"></a>二者青身诸天。<a id="a-9H"></a>形服璎珞。<a id="a-9I"></a>一切悉青。<a id="a-9J"></a>常半月中隐覆其宫。<a id="a-9K"></a>以隐覆故。<a id="a-9L"></a>彼时月形渐渐而现。<a id="a-9M"></a>三者从日天宫殿。<a id="a-9N"></a>有六十光明。<a id="a-9O"></a>一时流出。<a id="a-9P"></a>障彼月轮。<a id="a-9Q"></a>以是因缘渐渐而现。<a id="a-9R"></a>复次以何因缘。<a id="a-9S"></a>是月宫殿圆净满足。<a id="a-9T"></a>如是显现。<a id="a-9U"></a>诸比丘。<a id="a-9V"></a>亦三因缘故令如是。<a id="a-9W"></a>一者尔时月天宫殿。<a id="a-9X"></a>面相转出。<a id="a-9Y"></a>以是义故。<a id="a-9Z"></a>圆满而现。<a id="a-9a"></a>复次青色诸天。<a id="a-9b"></a>衣服璎珞。<a id="a-9c"></a>一切皆青。<a id="a-9d"></a>常半月中隐月宫殿。<a id="a-9e"></a>然此月宫。<a id="a-9f"></a>于逋沙他十五日时。<a id="a-9g"></a>形最圆满。<a id="a-9h"></a>光明炽盛。<a id="a-9i"></a>譬如于多油中然大炽炬。<a id="a-9j"></a>诸小灯明悉皆隐翳。<a id="a-9k"></a>如是如是。<a id="a-9l"></a>月天宫殿。<a id="a-9m"></a>十五日时。<a id="a-9n"></a>能覆诸光。<a id="a-9o"></a>亦复如是。<a id="a-9p"></a>复次日天宫殿。<a id="a-9q"></a>六十光明。<a id="a-9r"></a>一时流出。<a id="a-9s"></a>障月轮者。<a id="a-9t"></a>此月宫殿。<a id="a-9u"></a>于逋沙他十五日时。<a id="a-9v"></a>圆满具足。<a id="a-9w"></a>于一切处。<a id="a-9x"></a>皆离翳障。<a id="a-9y"></a>是时日光。<a id="a-9z"></a>不能隐覆。<a id="a-A0"></a>复次有何因缘。<a id="a-A1"></a>月天宫殿。<a id="a-A2"></a>于黑月分第十五日。<a id="a-A3"></a>一切不现。<a id="a-A4"></a>诸比丘。<a id="a-A5"></a>此月宫殿。<a id="a-A6"></a>于黑月分第十五日。<a id="a-A7"></a>最近日宫。<a id="a-A8"></a>由彼日光所覆翳故。<a id="a-A9"></a>一切不现。<a id="a-AA"></a>复次有何因缘。<a id="a-AB"></a>月天宫殿。<a id="a-AC"></a>名为月也。<a id="a-AD"></a>诸比丘。<a id="a-AE"></a>此月宫殿。<a id="a-AF"></a>于黑月分。<a id="a-AG"></a>一日已去。<a id="a-AH"></a>乃至月尽。<a id="a-AI"></a>光明威德。<a id="a-AJ"></a>渐渐减少。<a id="a-AK"></a>以此因缘。<a id="a-AL"></a>名之为月。<a id="a-AM"></a>复次以何因缘。<a id="a-AN"></a>月宫殿中。<a id="a-AO"></a>有诸影现。<a id="a-AP"></a>诸比丘。<a id="a-AQ"></a>此大洲中。<a id="a-AR"></a>有阎浮树。<a id="a-AS"></a>因此树故。<a id="a-AT"></a>名阎浮洲。<a id="a-AU"></a>其树高大。<a id="a-AV"></a>影现月轮。<a id="a-AW"></a>以此因缘。<a id="a-AX"></a>有诸影现。<a id="a-AY"></a>复次以何因缘。<a id="a-AZ"></a>有诸河水流于世间。<a id="a-Aa"></a>诸比丘。<a id="a-Ab"></a>以有日故有热。<a id="a-Ac"></a>有热故有炙。<a id="a-Ad"></a>有炙故有蒸。<a id="a-Ae"></a>有蒸故有汗湿。<a id="a-Af"></a>以汗湿故。<a id="a-Ag"></a>一切山中。<a id="a-Ah"></a>汁流为水。<a id="a-Ai"></a>以成诸河。<a id="a-Aj"></a>诸比丘此因缘故。<a id="a-Ak"></a>河流世间。<a id="a-Al"></a>复次有何因缘。<a id="a-Am"></a>五种种子。<a id="a-An"></a>世间出现。<a id="a-Ao"></a>诸比丘。<a id="a-Ap"></a>若于东方。<a id="a-Aq"></a>有诸世界。<a id="a-Ar"></a>或成已坏。<a id="a-As"></a>或坏已成。<a id="a-At"></a>或成已住。<a id="a-Au"></a>南西北方。<a id="a-Av"></a>成坏及住。<a id="a-Aw"></a>亦复如是。<a id="a-Ax"></a>尔时阿那毗罗大风。<a id="a-Ay"></a>别于他方成住世界。<a id="a-Az"></a>吹五种子。<a id="a-B0"></a>散此界中。<a id="a-B1"></a>散已复散。<a id="a-B2"></a>乃至大散。<a id="a-B3"></a>所谓根子茎子节子接子子子。<a id="a-B4"></a>此为五子。<a id="a-B5"></a>诸比丘。<a id="a-B6"></a>阎浮树果大如摩伽陀国一斛之瓮。<a id="a-B7"></a>摘其果时。<a id="a-B8"></a>汁随流出。<a id="a-B9"></a>色白如乳。<a id="a-BA"></a>味尝如蜜。<a id="a-BB"></a>诸比丘。<a id="a-BC"></a>阎浮树果。<a id="a-BD"></a>随所出生。<a id="a-BE"></a>有五分利益。<a id="a-BF"></a>谓东南西方上下二方。<a id="a-BG"></a>东分生者。<a id="a-BH"></a>诸乾闼婆。<a id="a-BI"></a>皆共食之。<a id="a-BJ"></a>南分生者。<a id="a-BK"></a>为七大聚落人民所食。<a id="a-BL"></a>何者为七。<a id="a-BM"></a>一名不正叫。<a id="a-BN"></a>二名叫唤。<a id="a-BO"></a>三不正体。<a id="a-BP"></a>四贤。<a id="a-BQ"></a>五善。<a id="a-BR"></a>六牢。<a id="a-BS"></a>七胜。<a id="a-BT"></a>于此七种大聚落中。<a id="a-BU"></a>有七黑山。<a id="a-BV"></a>一名偏厢。<a id="a-BW"></a>二名一搏。<a id="a-BX"></a>三小枣。<a id="a-BY"></a>四何发。<a id="a-BZ"></a>五百偏头。<a id="a-Ba"></a>六能胜。<a id="a-Bb"></a>七最胜。<a id="a-Bc"></a>彼七山中。<a id="a-Bd"></a>有七梵仙所居之窟。<a id="a-Be"></a>一善眼。<a id="a-Bf"></a>二善贤。<a id="a-Bg"></a>三小。<a id="a-Bh"></a>四百偏头。<a id="a-Bi"></a>五烂物池。<a id="a-Bj"></a>六黑入。<a id="a-Bk"></a>七增长。<a id="a-Bl"></a>时西分生者。<a id="a-Bm"></a>金翅鸟等。<a id="a-Bn"></a>所共食之。<a id="a-Bo"></a>上分生者。<a id="a-Bp"></a>虚空夜叉。<a id="a-Bq"></a>皆共食之。<a id="a-Br"></a>下分生者。<a id="a-Bs"></a>海中诸虫。<a id="a-Bt"></a>皆来取食。<a id="a-Bu"></a>于中有优陀那偈。</p>
  <p id="aBv">初说雨多少　　宫殿中示现</p>
  <p id="aBw">二事多有风　　于前诸天行</p>
  <p id="aBx">辇舆及寿命　　身体光明照</p>
  <p id="aBy">布施持戒业　　遍及满足轮</p>
  <p id="aBz">月翳及不见　　有影何因缘</p>
  <p id="aC0">诸河诸种子　　阎浮树最后</p>
  <p id="aC1">诸比丘。<a id="a-C2"></a>劫初众生。<a id="a-C3"></a>食地味时。<a id="a-C4"></a>多所资益。<a id="a-C5"></a>久住于世。<a id="a-C6"></a>而彼诸人。<a id="a-C7"></a>若多食者。<a id="a-C8"></a>颜色即劣。<a id="a-C9"></a>若少食者。<a id="a-CA"></a>光相便胜。<a id="a-CB"></a>当于是时。<a id="a-CC"></a>形色现故。<a id="a-CD"></a>众各相欺。<a id="a-CE"></a>共诤胜劣。<a id="a-CF"></a>胜者生慢。<a id="a-CG"></a>以我慢故。<a id="a-CH"></a>地味便没。<a id="a-CI"></a>续生地皮。<a id="a-CJ"></a>色味具足。<a id="a-CK"></a>譬如成就羯尼迦罗花。<a id="a-CL"></a>有如是色。<a id="a-CM"></a>又如淳蜜煎除滓蜡。<a id="a-CN"></a>有如是味。<a id="a-CO"></a>彼诸众生。<a id="a-CP"></a>皆共聚集。<a id="a-CQ"></a>忧愁苦恼。<a id="a-CR"></a>推胸叫唤。<a id="a-CS"></a>迷闷困乏。<a id="a-CT"></a>作是唱言。<a id="a-CU"></a>呜呼我地味。<a id="a-CV"></a>呜呼我地味。<a id="a-CW"></a>譬如今者。<a id="a-CX"></a>有诸胜味。<a id="a-CY"></a>既尝知已。<a id="a-CZ"></a>唱言呜呼。<a id="a-Ca"></a>此是我味。<a id="a-Cb"></a>执着旧名。<a id="a-Cc"></a>不知真义。<a id="a-Cd"></a>彼诸众生。<a id="a-Ce"></a>亦复如是。<a id="a-Cf"></a>时彼众生。<a id="a-Cg"></a>食于地皮。<a id="a-Ch"></a>亦久住世。<a id="a-Ci"></a>多食色粗。<a id="a-Cj"></a>少食形胜。<a id="a-Ck"></a>以胜劣故。<a id="a-Cl"></a>我慢相凌。<a id="a-Cm"></a>地皮复没。<a id="a-Cn"></a>便生林蔓。<a id="a-Co"></a>形色成就。<a id="a-Cp"></a>香味具足。<a id="a-Cq"></a>譬如成就迦蓝婆迦花。<a id="a-Cr"></a>有如是色。<a id="a-Cs"></a>割之汁流。<a id="a-Ct"></a>犹如淳蜜。<a id="a-Cu"></a>乃至如前。<a id="a-Cv"></a>聚共愁恼。<a id="a-Cw"></a>如是次第。<a id="a-Cx"></a>林蔓没已。<a id="a-Cy"></a>有粳米出。<a id="a-Cz"></a>不耕不种。<a id="a-D0"></a>自然而生。<a id="a-D1"></a>无芒无[禾*會]。<a id="a-D2"></a>米粒清净。<a id="a-D3"></a>香味具足。<a id="a-D4"></a>彼时众生。<a id="a-D5"></a>食是米已。<a id="a-D6"></a>身分即有脂髓皮肉筋骨脓血泉脉流布。<a id="a-D7"></a>及男女根相貌彰显。<a id="a-D8"></a>根相既生。<a id="a-D9"></a>染心即起。<a id="a-DA"></a>以有染故。<a id="a-DB"></a>数相视瞻。<a id="a-DC"></a>既数相看。<a id="a-DD"></a>遂生爱欲。<a id="a-DE"></a>以欲爱故。<a id="a-DF"></a>便于屏处。<a id="a-DG"></a>行非梵行不净欲法。<a id="a-DH"></a>是时复有诸余众生。<a id="a-DI"></a>未行此者。<a id="a-DJ"></a>见已告言。<a id="a-DK"></a>咄汝众生所作甚恶。<a id="a-DL"></a>云何如此。<a id="a-DM"></a>时彼众生。<a id="a-DN"></a>即生惭愧。<a id="a-DO"></a>堕在不善诸恶法中。<a id="a-DP"></a>便得如是波帝名字(波帝隋言堕即是夫主)。<a id="a-DQ"></a>时彼众生。<a id="a-DR"></a>以堕如是诸恶法故。<a id="a-DS"></a>同行欲者将饭食来。<a id="a-DT"></a>共饷遗之。<a id="a-DU"></a>语彼女言。<a id="a-DV"></a>汝有堕也。<a id="a-DW"></a>汝有堕也。<a id="a-DX"></a>因此立名为婆梨耶(隋言饭食即是妇也)。<a id="a-DY"></a>诸比丘以此因缘。<a id="a-DZ"></a>先旧下生诸胜人等。<a id="a-Da"></a>见于世间夫妻事出。<a id="a-Db"></a>心生恶贱。<a id="a-Dc"></a>左手捉取。<a id="a-Dd"></a>右手推之。<a id="a-De"></a>令离其处。<a id="a-Df"></a>时彼夫妻。<a id="a-Dg"></a>或复二月。<a id="a-Dh"></a>或复三月。<a id="a-Di"></a>去已还来。<a id="a-Dj"></a>即以杖木土块瓦石而打掷之。<a id="a-Dk"></a>作如是言。<a id="a-Dl"></a>汝善隐藏。<a id="a-Dm"></a>汝善隐藏。<a id="a-Dn"></a>是故今者诸女嫁时。<a id="a-Do"></a>或掷诸花。<a id="a-Dp"></a>或掷金银衣服罗阇(罗阇梵语即是熬稻谷为花者)。<a id="a-Dq"></a>作如是咒愿之言。<a id="a-Dr"></a>愿汝新妇。<a id="a-Ds"></a>安隐快乐。<a id="a-Dt"></a>诸比丘。<a id="a-Du"></a>如是次第。<a id="a-Dv"></a>往昔众人。<a id="a-Dw"></a>用之为恶。<a id="a-Dx"></a>今时诸人亦如是作。<a id="a-Dy"></a>用之为好。<a id="a-Dz"></a>以是因缘。<a id="a-E0"></a>诸众生等。<a id="a-E1"></a>于世法中。<a id="a-E2"></a>行于恶行。<a id="a-E3"></a>如是次第。<a id="a-E4"></a>乃至起作种种舍宅。<a id="a-E5"></a>为彼恶业。<a id="a-E6"></a>作覆藏故。<a id="a-E7"></a>偈言。</p>
  <p id="aE8">初作占婆城　　后作波罗奈</p>
  <p id="aE9">过劫残末际　　规度王舍城</p>
  <p id="aEA">诸比丘。<a id="a-EB"></a>以此因缘。<a id="a-EC"></a>先旧胜人。<a id="a-ED"></a>造作村城聚落国邑王都宫室诸余住处。<a id="a-EE"></a>庄严世间。<a id="a-EF"></a>次第出生。<a id="a-EG"></a>诸比丘。<a id="a-EH"></a>如是众生。<a id="a-EI"></a>更渐增长非法行时。<a id="a-EJ"></a>有余众生。<a id="a-EK"></a>福命业尽。<a id="a-EL"></a>从光音天。<a id="a-EM"></a>舍身来下。<a id="a-EN"></a>于母腹中。<a id="a-EO"></a>受胎生身。<a id="a-EP"></a>以此因缘。<a id="a-EQ"></a>世人渐多。<a id="a-ER"></a>非法渐增。<a id="a-ES"></a>诸比丘。<a id="a-ET"></a>诸旧胜人。<a id="a-EU"></a>先生世间。<a id="a-EV"></a>彼诸众生。<a id="a-EW"></a>余福力故。<a id="a-EX"></a>不须耕种而有粳米。<a id="a-EY"></a>自然出生。<a id="a-EZ"></a>若有须者。<a id="a-Ea"></a>日初分取。<a id="a-Eb"></a>于日后分寻复还生。<a id="a-Ec"></a>日后分取。<a id="a-Ed"></a>日初还生。<a id="a-Ee"></a>成熟无异。<a id="a-Ef"></a>若未取者。<a id="a-Eg"></a>依旧常在。<a id="a-Eh"></a>后时众生。<a id="a-Ei"></a>福渐薄故。<a id="a-Ej"></a>懒堕懈怠。<a id="a-Ek"></a>贪吝心生。<a id="a-El"></a>作如是念。<a id="a-Em"></a>今此粳米。<a id="a-En"></a>非耕种得。<a id="a-Eo"></a>何用辛苦。<a id="a-Ep"></a>日初日后。<a id="a-Eq"></a>时别往取。<a id="a-Er"></a>徒自困乏。<a id="a-Es"></a>我今宁可一时顿取。<a id="a-Et"></a>遂即并取二时粳米。<a id="a-Eu"></a>有余众生。<a id="a-Ev"></a>唤彼人言。<a id="a-Ew"></a>食时方至。<a id="a-Ex"></a>可共相随收粳米也。<a id="a-Ey"></a>彼人报言。<a id="a-Ez"></a>我已顿取日初后分。<a id="a-F0"></a>一时将来。<a id="a-F1"></a>汝欲去者可自知时。<a id="a-F2"></a>彼作是念。<a id="a-F3"></a>此人善作。<a id="a-F4"></a>快自安乐。<a id="a-F5"></a>日初后分一时顿取。<a id="a-F6"></a>我今亦可一时并取两三日食。<a id="a-F7"></a>即顿取之。<a id="a-F8"></a>尔时更有诸余众生。<a id="a-F9"></a>唤彼人言。<a id="a-FA"></a>我等可共收取粳米。<a id="a-FB"></a>彼即报言。<a id="a-FC"></a>我前已取三日食分。<a id="a-FD"></a>汝自知时。<a id="a-FE"></a>彼人闻已。<a id="a-FF"></a>复作是念。<a id="a-FG"></a>此人甚善。<a id="a-FH"></a>我今亦宜一时并取四五日分。<a id="a-FI"></a>以为贮积。<a id="a-FJ"></a>以此因缘。<a id="a-FK"></a>尔时粳米渐生皮糩。<a id="a-FL"></a>盛裹其米。<a id="a-FM"></a>又被刈者。<a id="a-FN"></a>即更不生。<a id="a-FO"></a>未刈之处依旧犹在。<a id="a-FP"></a>于是稻谷便有分段。<a id="a-FQ"></a>丛聚而生。<a id="a-FR"></a>是时众生方共聚集。<a id="a-FS"></a>愁忧悲哭。<a id="a-FT"></a>自相谓言。<a id="a-FU"></a>我忆往昔所生之身。<a id="a-FV"></a>以喜为食。<a id="a-FW"></a>自然光明。<a id="a-FX"></a>腾空自在。<a id="a-FY"></a>神色最胜。<a id="a-FZ"></a>寿命遐长。<a id="a-Fa"></a>而为我等忽生地味。<a id="a-Fb"></a>色香味具。<a id="a-Fc"></a>食亦久寿。<a id="a-Fd"></a>若多食者。<a id="a-Fe"></a>色形则粗。<a id="a-Ff"></a>能少食者。<a id="a-Fg"></a>颜色犹胜。<a id="a-Fh"></a>争胜劣故。<a id="a-Fi"></a>起憍慢心。<a id="a-Fj"></a>则成差别。<a id="a-Fk"></a>由于此故地味灭没。<a id="a-Fl"></a>次生地皮。<a id="a-Fm"></a>次生林蔓。<a id="a-Fn"></a>次生粳米。<a id="a-Fo"></a>乃至皮糩。<a id="a-Fp"></a>刈者不生。<a id="a-Fq"></a>不刈如旧。<a id="a-Fr"></a>以如是故。<a id="a-Fs"></a>成此段别。<a id="a-Ft"></a>丛聚而生。<a id="a-Fu"></a>我等今者。<a id="a-Fv"></a>宜应分境。<a id="a-Fw"></a>结为疆畔。<a id="a-Fx"></a>彼是汝分。<a id="a-Fy"></a>此是我分。<a id="a-Fz"></a>并立要契。<a id="a-G0"></a>侵者罚之。<a id="a-G1"></a>诸比丘。<a id="a-G2"></a>以此因缘。<a id="a-G3"></a>世间便有界畔谪罚名字出生。</p>
  <p id="aG4">尔时众中有一众生。<a id="a-G5"></a>自惜己稻。<a id="a-G6"></a>盗取他稻。<a id="a-G7"></a>余人见已。<a id="a-G8"></a>即告之言。<a id="a-G9"></a>咄汝众生所作甚恶。<a id="a-GA"></a>所作甚恶。<a id="a-GB"></a>云何自有。<a id="a-GC"></a>更盗他物。<a id="a-GD"></a>呵已放去。<a id="a-GE"></a>而语之言。<a id="a-GF"></a>莫复如此。<a id="a-GG"></a>然是众生更复重作。<a id="a-GH"></a>亦且呵放。<a id="a-GI"></a>如是再三。<a id="a-GJ"></a>犹不改悔。<a id="a-GK"></a>粗言呵骂。<a id="a-GL"></a>手打其头。<a id="a-GM"></a>牵臂将诣众人之中。<a id="a-GN"></a>告众人言。<a id="a-GO"></a>此人偷盗。<a id="a-GP"></a>而此盗者。<a id="a-GQ"></a>对于众前。<a id="a-GR"></a>拒讳诤斗。<a id="a-GS"></a>语众人言。<a id="a-GT"></a>今此众生。<a id="a-GU"></a>以粗恶言。<a id="a-GV"></a>见相骂辱。<a id="a-GW"></a>手打我头。<a id="a-GX"></a>时彼众人便共聚集。<a id="a-GY"></a>忧愁悲哭。<a id="a-GZ"></a>自相谓言。<a id="a-Ga"></a>我等今日。<a id="a-Gb"></a>相与至此。<a id="a-Gc"></a>困恶处也。<a id="a-Gd"></a>我等已生恶不善法。<a id="a-Ge"></a>起诸烦恼。<a id="a-Gf"></a>增长未来生老苦果。<a id="a-Gg"></a>当向恶趣。<a id="a-Gh"></a>而今现见以手相击。<a id="a-Gi"></a>牵排驱遣呵责骂辱。<a id="a-Gj"></a>我等今应推求正人。<a id="a-Gk"></a>共立为主。<a id="a-Gl"></a>以为守护。<a id="a-Gm"></a>应呵责者正作呵责。<a id="a-Gn"></a>应谪罚者正作谪罚。<a id="a-Go"></a>应驱遣者正作驱遣。<a id="a-Gp"></a>我等田分。<a id="a-Gq"></a>所有稻谷。<a id="a-Gr"></a>各自收取。<a id="a-Gs"></a>若守护主。<a id="a-Gt"></a>有所须者。<a id="a-Gu"></a>我等众人。<a id="a-Gv"></a>共敛供给。<a id="a-Gw"></a>大众如是。<a id="a-Gx"></a>善平量已。<a id="a-Gy"></a>于是即共推求正人。<a id="a-Gz"></a>为守护主。<a id="a-H0"></a>尔时于彼大众之中。<a id="a-H1"></a>独有一人。<a id="a-H2"></a>身最长大。<a id="a-H3"></a>圆满端严。<a id="a-H4"></a>容仪特胜。<a id="a-H5"></a>殊妙可观。<a id="a-H6"></a>形色威光。<a id="a-H7"></a>无不具足。<a id="a-H8"></a>于是大众。<a id="a-H9"></a>至彼人所。<a id="a-HA"></a>作如是言。<a id="a-HB"></a>善哉仁者。<a id="a-HC"></a>汝为我等作正守护。<a id="a-HD"></a>我等诸人各有田畔。<a id="a-HE"></a>汝当经理。<a id="a-HF"></a>勿令相侵。<a id="a-HG"></a>应呵正呵应责正责。<a id="a-HH"></a>应谪罚者正作谪罚。<a id="a-HI"></a>应驱遣者正作驱遣。<a id="a-HJ"></a>我等诸人所收稻谷。<a id="a-HK"></a>当分与汝。<a id="a-HL"></a>不令乏少。<a id="a-HM"></a>彼人闻已。<a id="a-HN"></a>即相许可。<a id="a-HO"></a>为作守护。<a id="a-HP"></a>呵责谪罚。<a id="a-HQ"></a>驱遣平正。<a id="a-HR"></a>无有侵凌。<a id="a-HS"></a>众敛稻谷。<a id="a-HT"></a>而供给之。<a id="a-HU"></a>不令短阙。<a id="a-HV"></a>如是依法。<a id="a-HW"></a>为作正主。<a id="a-HX"></a>以从众人稻田之中取地分故。<a id="a-HY"></a>因即名为刹帝利(隋言田主)。<a id="a-HZ"></a>时诸众生欢喜依教奉行。<a id="a-Ha"></a>彼刹帝利。<a id="a-Hb"></a>于众事中。<a id="a-Hc"></a>智慧善巧。<a id="a-Hd"></a>处于众中。<a id="a-He"></a>光相最胜。<a id="a-Hf"></a>是故复名为曷啰阇(隋言王也)。<a id="a-Hg"></a>大众立为大平等王。<a id="a-Hh"></a>是故复名摩诃三摩多(隋言大平等也)。<a id="a-Hi"></a>诸比丘。<a id="a-Hj"></a>彼摩诃三摩多。<a id="a-Hk"></a>作王之时。<a id="a-Hl"></a>一切诸人。<a id="a-Hm"></a>始复立名为萨多婆(隋言众生)。<a id="a-Hn"></a>诸比丘。<a id="a-Ho"></a>摩诃三摩多王有息。<a id="a-Hp"></a>名乎卢遮(隋言意喜)。<a id="a-Hq"></a>诸比丘。<a id="a-Hr"></a>彼乎卢遮作王之时。<a id="a-Hs"></a>诸人共称为诃夷摩迦(隋言舍者)。<a id="a-Ht"></a>诸比丘。<a id="a-Hu"></a>乎卢遮王有息。<a id="a-Hv"></a>名迦梨耶那(隋言正真)。<a id="a-Hw"></a>诸比丘。<a id="a-Hx"></a>彼迦梨耶那。<a id="a-Hy"></a>作王之时。<a id="a-Hz"></a>诸人共称为帝罗阇(隋言胡麻生也)。<a id="a-I0"></a>诸比丘。<a id="a-I1"></a>迦梨耶那王有息。<a id="a-I2"></a>名婆罗迦梨耶那(隋言最正真者)。<a id="a-I3"></a>诸比丘。<a id="a-I4"></a>彼婆罗迦梨耶那。<a id="a-I5"></a>作王之时。<a id="a-I6"></a>诸人共称为阿跋罗骞陀(隋言云片)。<a id="a-I7"></a>诸比丘。<a id="a-I8"></a>彼云片王有息。<a id="a-I9"></a>名乌逋沙他(隋言斋戒)。<a id="a-IA"></a>诸比丘。<a id="a-IB"></a>其斋戒王。<a id="a-IC"></a>在位之时。<a id="a-ID"></a>诸人共称为多罗承伽(隋言木胫)。<a id="a-IE"></a>诸比丘。<a id="a-IF"></a>彼斋戒王顶上自然出一肉疱。<a id="a-IG"></a>其疱开张。<a id="a-IH"></a>生一童子。<a id="a-II"></a>端正殊特。<a id="a-IJ"></a>具三十二大人之相。<a id="a-IK"></a>生已唱言摩陀多(隋言持我)。<a id="a-IL"></a>其顶生王。<a id="a-IM"></a>具足神通。<a id="a-IN"></a>有大威力。<a id="a-IO"></a>统四大洲。<a id="a-IP"></a>自在治化。<a id="a-IQ"></a>诸比丘。<a id="a-IR"></a>此等六王。<a id="a-IS"></a>寿命无量。<a id="a-IT"></a>诸比丘。<a id="a-IU"></a>其顶生王。<a id="a-IV"></a>右髀出疱。<a id="a-IW"></a>生一童子。<a id="a-IX"></a>端正殊特。<a id="a-IY"></a>身亦具足三十二相。<a id="a-IZ"></a>名右髀生。<a id="a-Ia"></a>有大威力。<a id="a-Ib"></a>统四大洲。<a id="a-Ic"></a>其右髀王左髀出疱。<a id="a-Id"></a>生一童子。<a id="a-Ie"></a>身亦具足三十二相。<a id="a-If"></a>名左髀生。<a id="a-Ig"></a>有威德力。<a id="a-Ih"></a>王三大洲。<a id="a-Ii"></a>其左髀王。<a id="a-Ij"></a>右膝肉疱。<a id="a-Ik"></a>生一童子。<a id="a-Il"></a>威相如前。<a id="a-Im"></a>王二大洲。<a id="a-In"></a>其右膝王。<a id="a-Io"></a>左髀肉疱。<a id="a-Ip"></a>生一童子。<a id="a-Iq"></a>威相如前。<a id="a-Ir"></a>领一大洲。</p>
  <p id="aIs">诸比丘。<a id="a-It"></a>从是已来。<a id="a-Iu"></a>有转轮王。<a id="a-Iv"></a>皆领一洲。<a id="a-Iw"></a>汝等当知。<a id="a-Ix"></a>诸比丘。<a id="a-Iy"></a>如是次第。<a id="a-Iz"></a>最初众立大平等王。<a id="a-J0"></a>次意喜王。<a id="a-J1"></a>次正真王。<a id="a-J2"></a>次最正真王。<a id="a-J3"></a>次受斋戒王。<a id="a-J4"></a>次顶生王。<a id="a-J5"></a>次右髀王。<a id="a-J6"></a>次左髀王。<a id="a-J7"></a>次右膝王。<a id="a-J8"></a>次左膝王。<a id="a-J9"></a>次已脱王。<a id="a-JA"></a>次已已脱王。<a id="a-JB"></a>次体者王。<a id="a-JC"></a>次体味王。<a id="a-JD"></a>次果报车王。<a id="a-JE"></a>次海王。<a id="a-JF"></a>次大海王。<a id="a-JG"></a>次奢俱梨王。<a id="a-JH"></a>次大奢俱梨王。<a id="a-JI"></a>次茅草王。<a id="a-JJ"></a>次别茅草王。<a id="a-JK"></a>次善贤王。<a id="a-JL"></a>次大善贤王。<a id="a-JM"></a>次相爱王。<a id="a-JN"></a>次大相爱王。<a id="a-JO"></a>次叫王。<a id="a-JP"></a>次大叫王。<a id="a-JQ"></a>次尼梨迦王。<a id="a-JR"></a>次那瞿沙王。<a id="a-JS"></a>次狼王。<a id="a-JT"></a>次海分王。<a id="a-JU"></a>次金刚臂王。<a id="a-JV"></a>次床王。<a id="a-JW"></a>次师子月王。<a id="a-JX"></a>次那耶坻王。<a id="a-JY"></a>次别者王。<a id="a-JZ"></a>次善福水王。<a id="a-Ja"></a>次炽热王。<a id="a-Jb"></a>次作光王。<a id="a-Jc"></a>次旷野王。<a id="a-Jd"></a>次小山王。<a id="a-Je"></a>次山者王。<a id="a-Jf"></a>次焰者王。<a id="a-Jg"></a>次炽焰王。<a id="a-Jh"></a>诸比丘。<a id="a-Ji"></a>其炽焰王。<a id="a-Jj"></a>子孙相承。<a id="a-Jk"></a>有一百一。<a id="a-Jl"></a>并在逋多罗城。<a id="a-Jm"></a>治化天下。<a id="a-Jn"></a>其最后王。<a id="a-Jo"></a>名为降怨。<a id="a-Jp"></a>以能降伏诸怨敌故。<a id="a-Jq"></a>名曰降怨。</p>
  <p id="aJr">诸比丘。<a id="a-Js"></a>其降怨王。<a id="a-Jt"></a>子孙相承。<a id="a-Ju"></a>在阿踰阇城治化。<a id="a-Jv"></a>有五万四千王。<a id="a-Jw"></a>其最后王。<a id="a-Jx"></a>名曰难胜。<a id="a-Jy"></a>诸比丘。<a id="a-Jz"></a>彼难胜王。<a id="a-K0"></a>子孙相承。<a id="a-K1"></a>在波罗奈城治化。<a id="a-K2"></a>有六万三千王。<a id="a-K3"></a>其最后王。<a id="a-K4"></a>名难可意。<a id="a-K5"></a>诸比丘。<a id="a-K6"></a>彼难可意王。<a id="a-K7"></a>子孙相承。<a id="a-K8"></a>在迦毗罗城治化。<a id="a-K9"></a>有八万四千王。<a id="a-KA"></a>其最后王。<a id="a-KB"></a>名曰梵德。<a id="a-KC"></a>诸比丘。<a id="a-KD"></a>彼梵德王。<a id="a-KE"></a>子孙相承。<a id="a-KF"></a>在白象城治化。<a id="a-KG"></a>有三万二千王。<a id="a-KH"></a>其最后王。<a id="a-KI"></a>名曰象德。<a id="a-KJ"></a>诸比丘。<a id="a-KK"></a>彼象德王。<a id="a-KL"></a>子孙相承。<a id="a-KM"></a>在拘尸那城治化。<a id="a-KN"></a>有三万二千王。<a id="a-KO"></a>其最后王。<a id="a-KP"></a>名曰藿香。<a id="a-KQ"></a>诸比丘。<a id="a-KR"></a>彼藿香王。<a id="a-KS"></a>子孙相承。<a id="a-KT"></a>在优罗奢城治化。<a id="a-KU"></a>有三万二千王。<a id="a-KV"></a>其最后王。<a id="a-KW"></a>名那伽那嗜。<a id="a-KX"></a>诸比丘。<a id="a-KY"></a>彼那伽那嗜王。<a id="a-KZ"></a>子孙相承。<a id="a-Ka"></a>在难降伏城治化。<a id="a-Kb"></a>有三万二千王。<a id="a-Kc"></a>其最后王。<a id="a-Kd"></a>名曰降他。<a id="a-Ke"></a>诸比丘。<a id="a-Kf"></a>彼降他王。<a id="a-Kg"></a>子孙相承。<a id="a-Kh"></a>在葛那鸠遮城治化。<a id="a-Ki"></a>有一万二千王。<a id="a-Kj"></a>其最后王。<a id="a-Kk"></a>名曰胜军。<a id="a-Kl"></a>诸比丘。<a id="a-Km"></a>彼胜军王。<a id="a-Kn"></a>子孙相承。<a id="a-Ko"></a>在彼波城治化。<a id="a-Kp"></a>有一万八千王。<a id="a-Kq"></a>其最后王。<a id="a-Kr"></a>名曰天龙。<a id="a-Ks"></a>诸比丘。<a id="a-Kt"></a>彼天龙王。<a id="a-Ku"></a>子孙相承。<a id="a-Kv"></a>在多摩梨奢城治化。<a id="a-Kw"></a>有二万五千王。<a id="a-Kx"></a>其最后王。<a id="a-Ky"></a>名曰海天。<a id="a-Kz"></a>诸比丘。<a id="a-L0"></a>彼海天王。<a id="a-L1"></a>子孙相承。<a id="a-L2"></a>还在多摩梨奢城治化。<a id="a-L3"></a>有一万王。<a id="a-L4"></a>其最后王。<a id="a-L5"></a>亦名海天。<a id="a-L6"></a>诸比丘。<a id="a-L7"></a>彼海天王。<a id="a-L8"></a>子孙相承。<a id="a-L9"></a>在檀多富罗城治化。<a id="a-LA"></a>有一万八千王。<a id="a-LB"></a>其最后王。<a id="a-LC"></a>名为善意。<a id="a-LD"></a>子孙相承。<a id="a-LE"></a>在王舍大城治化。<a id="a-LF"></a>有二万五千王。<a id="a-LG"></a>其最后王。<a id="a-LH"></a>名善治化。<a id="a-LI"></a>诸比丘。<a id="a-LJ"></a>善治化王。<a id="a-LK"></a>子孙相承。<a id="a-LL"></a>还在波罗奈城治化。<a id="a-LM"></a>有一千一百王。<a id="a-LN"></a>其最后王。<a id="a-LO"></a>名大帝君。<a id="a-LP"></a>诸比丘。<a id="a-LQ"></a>大帝君王。<a id="a-LR"></a>子孙相承。<a id="a-LS"></a>在茅主大城治化。<a id="a-LT"></a>有八万四千王。<a id="a-LU"></a>其最后王。<a id="a-LV"></a>复名海天。<a id="a-LW"></a>诸比丘。<a id="a-LX"></a>彼海天王。<a id="a-LY"></a>子孙相承。<a id="a-LZ"></a>还在逋多罗城治化。<a id="a-La"></a>有一千五百王。<a id="a-Lb"></a>其最后王。<a id="a-Lc"></a>名曰苦行。<a id="a-Ld"></a>诸比丘。<a id="a-Le"></a>彼苦行王。<a id="a-Lf"></a>子孙相承。<a id="a-Lg"></a>还在茅主大城治化。<a id="a-Lh"></a>有八万四千王。<a id="a-Li"></a>其最后王。<a id="a-Lj"></a>名曰地面。<a id="a-Lk"></a>诸比丘。<a id="a-Ll"></a>彼地面王。<a id="a-Lm"></a>子孙相承。<a id="a-Ln"></a>还在阿踰阇城治化。<a id="a-Lo"></a>有一千王。<a id="a-Lp"></a>其最后王。<a id="a-Lq"></a>名曰持地。<a id="a-Lr"></a>诸比丘。<a id="a-Ls"></a>彼持地王。<a id="a-Lt"></a>子孙相承。<a id="a-Lu"></a>还在波罗奈大城治化。<a id="a-Lv"></a>有八万王。<a id="a-Lw"></a>其最后王。<a id="a-Lx"></a>名曰地主。<a id="a-Ly"></a>诸比丘。<a id="a-Lz"></a>彼地主王。<a id="a-M0"></a>子孙相承。<a id="a-M1"></a>在寐须罗城治化。<a id="a-M2"></a>有八万四千王。<a id="a-M3"></a>其最后王名曰大天。<a id="a-M4"></a>诸比丘彼大天王。<a id="a-M5"></a>子孙相承。<a id="a-M6"></a>在寐须罗大城治化。<a id="a-M7"></a>有八万四千王。<a id="a-M8"></a>此八万四千王皆在寐须罗大城。<a id="a-M9"></a>庵婆罗林中。<a id="a-MA"></a>修行梵行。<a id="a-MB"></a>其最后者。<a id="a-MC"></a>名尼寐王。<a id="a-MD"></a>次没王。<a id="a-ME"></a>次竖齐王。<a id="a-MF"></a>次诃奴王。<a id="a-MG"></a>次优波王。<a id="a-MH"></a>次奴摩王。<a id="a-MI"></a>次善见王。<a id="a-MJ"></a>次月见王。<a id="a-MK"></a>次闻军王。<a id="a-ML"></a>次法军王。<a id="a-MM"></a>次降伏王。<a id="a-MN"></a>次大降伏王。<a id="a-MO"></a>次更降王。<a id="a-MP"></a>次无忧王。<a id="a-MQ"></a>次除忧王。<a id="a-MR"></a>次肩节王。<a id="a-MS"></a>次节王。<a id="a-MT"></a>次摩罗王。<a id="a-MU"></a>次娄那王。<a id="a-MV"></a>次方主王。<a id="a-MW"></a>次尘者王。<a id="a-MX"></a>次迦罗王。<a id="a-MY"></a>次难陀王。<a id="a-MZ"></a>次镜面王。<a id="a-Ma"></a>次生者王。<a id="a-Mb"></a>次斛领王。<a id="a-Mc"></a>次食饮王。<a id="a-Md"></a>次饶食王。<a id="a-Me"></a>次难降王。<a id="a-Mf"></a>次难胜王。<a id="a-Mg"></a>次安住王。<a id="a-Mh"></a>次善住王。<a id="a-Mi"></a>次大力王。<a id="a-Mj"></a>次力德王。<a id="a-Mk"></a>次竖行王。<a id="a-Ml"></a>诸比丘。<a id="a-Mm"></a>彼竖行王。<a id="a-Mn"></a>子孙相承。<a id="a-Mo"></a>在迦摄波城治化。<a id="a-Mp"></a>有七万五千王。<a id="a-Mq"></a>其最后王。<a id="a-Mr"></a>名庵婆梨沙。<a id="a-Ms"></a>诸比丘。<a id="a-Mt"></a>彼庵婆梨沙王有子。<a id="a-Mu"></a>名曰善立。<a id="a-Mv"></a>诸比丘。<a id="a-Mw"></a>其善立王。<a id="a-Mx"></a>子孙相承。<a id="a-My"></a>在波罗大城治化。<a id="a-Mz"></a>有一千一百王。<a id="a-N0"></a>其最后王。<a id="a-N1"></a>名鸡梨祁。</p>
  <p id="aN2">诸比丘。<a id="a-N3"></a>尔时有迦葉如来阿罗呵三藐三佛陀。<a id="a-N4"></a>出现世间。<a id="a-N5"></a>菩萨于彼修行梵行。<a id="a-N6"></a>生兜率天。<a id="a-N7"></a>鸡梨祁王有子。<a id="a-N8"></a>名曰善生。<a id="a-N9"></a>子孙相承。<a id="a-NA"></a>还在逋多罗城治化。<a id="a-NB"></a>有一百一王。<a id="a-NC"></a>其最后王。<a id="a-ND"></a>名曰耳者。<a id="a-NE"></a>彼耳者王有二子。<a id="a-NF"></a>大名瞿昙。<a id="a-NG"></a>次名婆罗堕阇。<a id="a-NH"></a>彼瞿昙王有一子。<a id="a-NI"></a>名甘蔗种。<a id="a-NJ"></a>诸比丘。<a id="a-NK"></a>甘蔗种王。<a id="a-NL"></a>子孙相承。<a id="a-NM"></a>还在逋多罗城治化。<a id="a-NN"></a>有一百一甘蔗种王。<a id="a-NO"></a>其最后王。<a id="a-NP"></a>名不善长。<a id="a-NQ"></a>诸比丘。<a id="a-NR"></a>不善长王。<a id="a-NS"></a>复生四子。<a id="a-NT"></a>一名优牟佉。<a id="a-NU"></a>二名金色。<a id="a-NV"></a>三名似白象。<a id="a-NW"></a>四名足瞿。<a id="a-NX"></a>彼足瞿王有子。<a id="a-NY"></a>名曰天城。<a id="a-NZ"></a>天城有子。<a id="a-Na"></a>名曰牛城。<a id="a-Nb"></a>彼牛城王。<a id="a-Nc"></a>子孙相承。<a id="a-Nd"></a>在迦毗罗婆城治化。<a id="a-Ne"></a>有七万七千王。<a id="a-Nf"></a>其最后者。<a id="a-Ng"></a>名广车王。<a id="a-Nh"></a>次别车王。<a id="a-Ni"></a>次坚车王。<a id="a-Nj"></a>次住车王。<a id="a-Nk"></a>次十车王。<a id="a-Nl"></a>次百车王。<a id="a-Nm"></a>次九十车王。<a id="a-Nn"></a>次杂色车王。<a id="a-No"></a>次智车王。<a id="a-Np"></a>次广弓王。<a id="a-Nq"></a>次多弓王。<a id="a-Nr"></a>次兼弓王。<a id="a-Ns"></a>次住弓王。<a id="a-Nt"></a>次十弓王。<a id="a-Nu"></a>次百弓王。<a id="a-Nv"></a>次九十弓王。<a id="a-Nw"></a>次杂色弓王。<a id="a-Nx"></a>次智弓王。<a id="a-Ny"></a>诸比丘。<a id="a-Nz"></a>彼智弓王。<a id="a-O0"></a>复生二子。<a id="a-O1"></a>一名师子颊。<a id="a-O2"></a>二名师子足。<a id="a-O3"></a>师子颊王。<a id="a-O4"></a>绍继王位。<a id="a-O5"></a>复生四子。<a id="a-O6"></a>一名净饭。<a id="a-O7"></a>二名白饭。<a id="a-O8"></a>三名斛饭。<a id="a-O9"></a>四甘露饭。<a id="a-OA"></a>又生一女。<a id="a-OB"></a>名为甘露。<a id="a-OC"></a>诸比丘。<a id="a-OD"></a>净饭王生二子。<a id="a-OE"></a>一名悉达多。<a id="a-OF"></a>二名难陀。<a id="a-OG"></a>白饭二子。<a id="a-OH"></a>一名帝沙。<a id="a-OI"></a>二难提迦。<a id="a-OJ"></a>斛饭二子。<a id="a-OK"></a>一阿泥娄驮。<a id="a-OL"></a>二跋提梨迦。<a id="a-OM"></a>甘露饭二子。<a id="a-ON"></a>一阿难陀。<a id="a-OO"></a>二提婆达多。<a id="a-OP"></a>其甘露女。<a id="a-OQ"></a>唯有一子。<a id="a-OR"></a>名世婆罗。<a id="a-OS"></a>诸比丘。<a id="a-OT"></a>菩萨一子。<a id="a-OU"></a>名罗睺罗。</p>
  <p id="aOV">诸比丘。<a id="a-OW"></a>如是次第。<a id="a-OX"></a>从太平等王已来。<a id="a-OY"></a>子孙相承。<a id="a-OZ"></a>最胜种族。<a id="a-Oa"></a>至罗睺罗童子身上成阿罗汉。<a id="a-Ob"></a>断诸烦恼。<a id="a-Oc"></a>尽生死际。<a id="a-Od"></a>更无后有。</p>
  <p id="aOe">诸比丘。<a id="a-Of"></a>以此因缘。<a id="a-Og"></a>于往昔时。<a id="a-Oh"></a>有胜刹利。<a id="a-Oi"></a>世间出生。<a id="a-Oj"></a>依于如法。<a id="a-Ok"></a>非不如法。<a id="a-Ol"></a>诸比丘。<a id="a-Om"></a>有是法故。<a id="a-On"></a>世间刹利。<a id="a-Oo"></a>为最胜生。<a id="a-Op"></a>尔时更有余诸众生。<a id="a-Oq"></a>作如是念。<a id="a-Or"></a>世间有为。<a id="a-Os"></a>是病是痈。<a id="a-Ot"></a>是大毒箭。<a id="a-Ou"></a>熟思惟已。<a id="a-Ov"></a>弃舍有为。<a id="a-Ow"></a>于山泽中。<a id="a-Ox"></a>造立草庵。<a id="a-Oy"></a>静坐修禅。<a id="a-Oz"></a>若有所须。<a id="a-P0"></a>或日前分。<a id="a-P1"></a>或日后分。<a id="a-P2"></a>暂出草庵。<a id="a-P3"></a>入村乞食。<a id="a-P4"></a>众人见已。<a id="a-P5"></a>随须与之。<a id="a-P6"></a>并为造作。<a id="a-P7"></a>乃共称言。<a id="a-P8"></a>此等众生。<a id="a-P9"></a>最修善业。<a id="a-PA"></a>弃舍世间有流不善诸恶之法。<a id="a-PB"></a>是婆罗门。<a id="a-PC"></a>以此因缘。<a id="a-PD"></a>婆罗门种。<a id="a-PE"></a>世间出生。<a id="a-PF"></a>其中或有禅定不成。<a id="a-PG"></a>倚着村落。<a id="a-PH"></a>多教咒术。<a id="a-PI"></a>因此复名为教化者。<a id="a-PJ"></a>又以其人入村舍故。<a id="a-PK"></a>名向聚落者。<a id="a-PL"></a>复为成就诸欲法故。<a id="a-PM"></a>名成就欲者。<a id="a-PN"></a>以此因缘。<a id="a-PO"></a>于往昔时。<a id="a-PP"></a>胜婆罗门。<a id="a-PQ"></a>高行种姓。<a id="a-PR"></a>世间出生。<a id="a-PS"></a>依于如法。<a id="a-PT"></a>非不如法。<a id="a-PU"></a>复有其余一类众生。<a id="a-PV"></a>造作种种求利伎能工巧艺术诸生业事。<a id="a-PW"></a>以此因缘。<a id="a-PX"></a>名为毗舍。<a id="a-PY"></a>是故往昔毗舍种姓。<a id="a-PZ"></a>现于世间。<a id="a-Pa"></a>彼亦如法。<a id="a-Pb"></a>非不如法。<a id="a-Pc"></a>诸比丘。<a id="a-Pd"></a>此三种姓。<a id="a-Pe"></a>世间生已。<a id="a-Pf"></a>于后复有第四种姓。<a id="a-Pg"></a>世间出生。<a id="a-Ph"></a>诸比丘。<a id="a-Pi"></a>有一种人。<a id="a-Pj"></a>各自毁呰其家本法。<a id="a-Pk"></a>剃除须发。<a id="a-Pl"></a>着袈裟衣。<a id="a-Pm"></a>弃舍世间。<a id="a-Pn"></a>出家修道。<a id="a-Po"></a>口自唱言。<a id="a-Pp"></a>我作沙门。<a id="a-Pq"></a>作是称已。<a id="a-Pr"></a>即成正愿。<a id="a-Ps"></a>婆罗门种。<a id="a-Pt"></a>毗舍亦尔。<a id="a-Pu"></a>有一种人。<a id="a-Pv"></a>如前毁呰。<a id="a-Pw"></a>亦舍出家。<a id="a-Px"></a>口自称言。<a id="a-Py"></a>我作沙门。<a id="a-Pz"></a>即成正愿。<a id="a-Q0"></a>为彼故有正愿种类。<a id="a-Q1"></a>诸比丘。<a id="a-Q2"></a>有诸刹利。<a id="a-Q3"></a>身口意业。<a id="a-Q4"></a>行于恶行。<a id="a-Q5"></a>以恶行故。<a id="a-Q6"></a>身怀命终。<a id="a-Q7"></a>一向受苦。<a id="a-Q8"></a>婆罗门毗舍。<a id="a-Q9"></a>亦复如是。<a id="a-QA"></a>复有刹利。<a id="a-QB"></a>身口意业。<a id="a-QC"></a>行于善行。<a id="a-QD"></a>以善行故。<a id="a-QE"></a>身坏命终。<a id="a-QF"></a>一向受乐。<a id="a-QG"></a>婆罗门毗舍。<a id="a-QH"></a>亦复如是。<a id="a-QI"></a>诸比丘。<a id="a-QJ"></a>复有刹利。<a id="a-QK"></a>身口意业。<a id="a-QL"></a>行二种行。<a id="a-QM"></a>以二行故。<a id="a-QN"></a>身坏命终。<a id="a-QO"></a>当受苦乐。<a id="a-QP"></a>婆罗门毗舍。<a id="a-QQ"></a>亦复如是。<a id="a-QR"></a>诸比丘。<a id="a-QS"></a>复有刹利。<a id="a-QT"></a>正信出家。<a id="a-QU"></a>修习三十七助道之法。<a id="a-QV"></a>能尽诸漏。<a id="a-QW"></a>心得解脱。<a id="a-QX"></a>智得解脱。<a id="a-QY"></a>现见证法。<a id="a-QZ"></a>得诸神通。<a id="a-Qa"></a>既作证已。<a id="a-Qb"></a>口自唱言。<a id="a-Qc"></a>我生已尽。<a id="a-Qd"></a>梵行已立。<a id="a-Qe"></a>所作已办。<a id="a-Qf"></a>不受后有。<a id="a-Qg"></a>婆罗门毗舍。<a id="a-Qh"></a>亦复如是。<a id="a-Qi"></a>诸比丘。<a id="a-Qj"></a>此三种姓。<a id="a-Qk"></a>于后生中。<a id="a-Ql"></a>能成就明行足。<a id="a-Qm"></a>得阿罗汉。<a id="a-Qn"></a>名为最胜。</p>
  <p id="aQo">诸比丘。<a id="a-Qp"></a>梵王裟呵婆底。<a id="a-Qq"></a>昔于我前。<a id="a-Qr"></a>说如是偈。</p>
  <p id="aQs">刹利胜生者　　若出诸种姓</p>
  <p id="aQt">明行足成就　　彼胜诸天人</p>
  <p id="aQu">诸比丘。<a id="a-Qv"></a>梵王娑呵波底。<a id="a-Qw"></a>彼偈善颂。<a id="a-Qx"></a>非为不善。<a id="a-Qy"></a>我已印可。<a id="a-Qz"></a>诸比丘。<a id="a-R0"></a>我多陀阿伽度阿罗呵三藐三佛陀。<a id="a-R1"></a>亦说此义。<a id="a-R2"></a>诸比丘。<a id="a-R3"></a>如是次第。<a id="a-R4"></a>我所具说。<a id="a-R5"></a>世间转成。<a id="a-R6"></a>世间转坏。<a id="a-R7"></a>世间转住。<a id="a-R8"></a>诸比丘。<a id="a-R9"></a>其有教师。<a id="a-RA"></a>为诸声闻。<a id="a-RB"></a>所应作处。<a id="a-RC"></a>哀愍利益。<a id="a-RD"></a>而行慈悲。<a id="a-RE"></a>我已作讫。<a id="a-RF"></a>汝等当依。</p>
  <p id="aRG">诸比丘。<a id="a-RH"></a>若旷野空处山林树下闲房静室窟穴崖龛冢间露地。<a id="a-RI"></a>离诸村落。<a id="a-RJ"></a>以草木等。<a id="a-RK"></a>结为庵舍。<a id="a-RL"></a>汝等比丘。<a id="a-RM"></a>应于是处修习禅定。<a id="a-RN"></a>勿堕放逸。<a id="a-RO"></a>致令后悔。<a id="a-RP"></a>是我教示。<a id="a-RQ"></a>汝诸比丘。<a id="a-RR"></a>佛说经已。<a id="a-RS"></a>诸比丘等。<a id="a-RT"></a>欢喜奉行。</p>
 </body>
</html>