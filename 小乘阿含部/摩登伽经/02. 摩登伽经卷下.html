<!doctype html>
<html id="z3IBUMfaP" data-ver="1543">
 <head>
  <meta charset="utf-8">
  <meta author="竺律炎">
  <meta author="支谦">
  <meta library="龙藏">
  <meta catalog="小乘阿含部">
  <meta period="吴">
 </head>
 <body>
  <h1 id="a1">摩登伽经卷下</h1>
  <h2 id="a2">观灾祥品第六之一</h2>
  <p id="a3">帝胜伽言。<a id="a-4"></a>仁者善听。<a id="a-5"></a>吾当更说星纪所行善恶之相。<a id="a-6"></a>月离昴宿。<a id="a-7"></a>是日生者。<a id="a-8"></a>有大名称。<a id="a-9"></a>人所恭敬。<a id="a-A"></a>月离于毕者。<a id="a-B"></a>所生豪贵。<a id="a-C"></a>众共赞叹。<a id="a-D"></a>月离于觜。<a id="a-E"></a>是日生者。<a id="a-F"></a>喜多忿诤。<a id="a-G"></a>含毒害心。<a id="a-H"></a>月离参星。<a id="a-I"></a>其日孕育。<a id="a-J"></a>多恣饮食。<a id="a-K"></a>美味具足。<a id="a-L"></a>月离于井。<a id="a-M"></a>其日生者。<a id="a-N"></a>仓廪盈溢。<a id="a-O"></a>牛羊殷多。<a id="a-P"></a>月离鬼星。<a id="a-Q"></a>生者修善。<a id="a-R"></a>月离柳星。<a id="a-S"></a>生者多欲。<a id="a-T"></a>月离七星。<a id="a-U"></a>生者尊贵。<a id="a-V"></a>月离张星。<a id="a-W"></a>生者短命。<a id="a-X"></a>月离翼星。<a id="a-Y"></a>生者持戒。<a id="a-Z"></a>月离轸星。<a id="a-a"></a>生者奸盗。<a id="a-b"></a>月离角星。<a id="a-c"></a>其日生者。<a id="a-d"></a>善知音乐。<a id="a-e"></a>能造璎珞。<a id="a-f"></a>月离亢星。<a id="a-g"></a>生善算数。<a id="a-h"></a>月离氐星。<a id="a-i"></a>生为臣相。<a id="a-j"></a>月离房星。<a id="a-k"></a>生者能御。<a id="a-l"></a>及善贩卖。<a id="a-m"></a>月离心星。<a id="a-n"></a>生者愚痴。<a id="a-o"></a>其命短促。<a id="a-p"></a>月离尾星。<a id="a-q"></a>生多系胤。<a id="a-r"></a>大有名誉。<a id="a-s"></a>月离箕星。<a id="a-t"></a>生者好定。<a id="a-u"></a>月离斗星。<a id="a-v"></a>生者富贵。<a id="a-w"></a>月离牛星。<a id="a-x"></a>生有名称。<a id="a-y"></a>月离女星。<a id="a-z"></a>生多荣宠。<a id="a-10"></a>月离虚星。<a id="a-11"></a>生则斗乱。<a id="a-12"></a>月离危星。<a id="a-13"></a>生者为将。<a id="a-14"></a>月离室星。<a id="a-15"></a>生为盗贼主。<a id="a-16"></a>月离壁星。<a id="a-17"></a>生者多能。<a id="a-18"></a>和合馨香。<a id="a-19"></a>月离奎星。<a id="a-1A"></a>生多卑贱。<a id="a-1B"></a>月离娄星。<a id="a-1C"></a>生能市牛马。<a id="a-1D"></a>月离胃星。<a id="a-1E"></a>生多屠杀。<a id="a-1F"></a>大婆罗门。<a id="a-1G"></a>我已广说月离于星生者善恶。<a id="a-1H"></a>今当复说。</p>
  <p id="a1I">月离诸星置立城邑善恶之相。<a id="a-1J"></a>月离昴星。<a id="a-1K"></a>所立城邑。<a id="a-1L"></a>甚有威神。<a id="a-1M"></a>多饶财宝。<a id="a-1N"></a>或为大火之所烧害。<a id="a-1O"></a>月离毕星。<a id="a-1P"></a>所立城邑。<a id="a-1Q"></a>其中人民。<a id="a-1R"></a>悉修善业。<a id="a-1S"></a>多饶财物。<a id="a-1T"></a>习诵经典。<a id="a-1U"></a>少于贪欲。<a id="a-1V"></a>月离觜星。<a id="a-1W"></a>所立城邑。<a id="a-1X"></a>妇女繁多。<a id="a-1Y"></a>牛羊无数。<a id="a-1Z"></a>香华璎珞。<a id="a-1a"></a>具足而有。<a id="a-1b"></a>月离参星。<a id="a-1c"></a>所立城邑。<a id="a-1d"></a>多有美味。<a id="a-1e"></a>及丰财宝。<a id="a-1f"></a>其中人民。<a id="a-1g"></a>皆悉愚痴。<a id="a-1h"></a>月离井星。<a id="a-1i"></a>所立城邑。<a id="a-1j"></a>甚有威神。<a id="a-1k"></a>多有财宝。<a id="a-1l"></a>饭食谷麦。<a id="a-1m"></a>不久亦当。<a id="a-1n"></a>而自磨灭。<a id="a-1o"></a>月离鬼星。<a id="a-1p"></a>所立城邑。<a id="a-1q"></a>虽有恶人。<a id="a-1r"></a>于后必善。<a id="a-1s"></a>仁孝修慈。<a id="a-1t"></a>延年长寿。<a id="a-1u"></a>多有风神。<a id="a-1v"></a>五谷少味。<a id="a-1w"></a>月离柳星。<a id="a-1x"></a>所立城邑。<a id="a-1y"></a>共中人民。<a id="a-1z"></a>悲怨者众。<a id="a-20"></a>好生斗诤。<a id="a-21"></a>多有臭秽。<a id="a-22"></a>月离七星。<a id="a-23"></a>所立城邑。<a id="a-24"></a>其中人民。<a id="a-25"></a>皆有智慧。<a id="a-26"></a>及多财物。<a id="a-27"></a>修戒行施。<a id="a-28"></a>孝敬贞洁。<a id="a-29"></a>月离张星。<a id="a-2A"></a>所立城邑。<a id="a-2B"></a>多有女人。<a id="a-2C"></a>香华美味。<a id="a-2D"></a>具足而有。<a id="a-2E"></a>药谷并茂。<a id="a-2F"></a>人民安隐。<a id="a-2G"></a>月离翼星。<a id="a-2H"></a>所立城邑。<a id="a-2I"></a>多饶财宝。<a id="a-2J"></a>人皆愚痴。<a id="a-2K"></a>为诸妇人之所欺陵。<a id="a-2L"></a>城邑长久。<a id="a-2M"></a>不可倾移。<a id="a-2N"></a>月离轸星。<a id="a-2O"></a>所立城邑。<a id="a-2P"></a>其中人民。<a id="a-2Q"></a>多好诤讼。<a id="a-2R"></a>饶有牛马。<a id="a-2S"></a>月离角星。<a id="a-2T"></a>所立城邑。<a id="a-2U"></a>其中人民。<a id="a-2V"></a>尽为妇人之所陵逼。<a id="a-2W"></a>虽有财宝。<a id="a-2X"></a>为火焚烧。<a id="a-2Y"></a>月离亢星。<a id="a-2Z"></a>所立城邑。<a id="a-2a"></a>多有财物。<a id="a-2b"></a>人民殷多。<a id="a-2c"></a>贪残谄曲。<a id="a-2d"></a>月离氐星。<a id="a-2e"></a>所立城邑。<a id="a-2f"></a>多有威神。<a id="a-2g"></a>其中人民。<a id="a-2h"></a>善能祭祀。<a id="a-2i"></a>其后为兵之所残灭。<a id="a-2j"></a>月离房星。<a id="a-2k"></a>所立城邑。<a id="a-2l"></a>其中人民仁孝贞和。<a id="a-2m"></a>恭敬父兄。<a id="a-2n"></a>诵习经典。<a id="a-2o"></a>勤能祭祀。</p>
  <p id="a2p">月离心星。<a id="a-2q"></a>所立城邑。<a id="a-2r"></a>丰饶财宝。<a id="a-2s"></a>所有人民。<a id="a-2t"></a>勤习经术。<a id="a-2u"></a>豪强炽盛。<a id="a-2v"></a>月离尾星。<a id="a-2w"></a>所立城邑。<a id="a-2x"></a>多饶财宝。<a id="a-2y"></a>及以美味。<a id="a-2z"></a>其中人民。<a id="a-30"></a>性多暴恶。<a id="a-31"></a>其后为土之所伤害。<a id="a-32"></a>月离箕星。<a id="a-33"></a>所立城邑。<a id="a-34"></a>多有财宝。<a id="a-35"></a>其中人民。<a id="a-36"></a>贪欲愚痴。<a id="a-37"></a>月离斗星。<a id="a-38"></a>所立城邑。<a id="a-39"></a>多饶财宝。<a id="a-3A"></a>五谷丰熟。<a id="a-3B"></a>其中人民。<a id="a-3C"></a>勤于习诵。<a id="a-3D"></a>唯好斗诤。<a id="a-3E"></a>月离女星。<a id="a-3F"></a>所立城邑。<a id="a-3G"></a>多饶财宝。<a id="a-3H"></a>无有粟麦。<a id="a-3I"></a>其中人民。<a id="a-3J"></a>少有疾病。<a id="a-3K"></a>善能和顺。<a id="a-3L"></a>月离虚星。<a id="a-3M"></a>所立城邑。<a id="a-3N"></a>其中人民。<a id="a-3O"></a>随顺妇人。<a id="a-3P"></a>多有衣服。<a id="a-3Q"></a>严身璎珞。<a id="a-3R"></a>男女寡欲。<a id="a-3S"></a>月离危星。<a id="a-3T"></a>所立城邑。<a id="a-3U"></a>其中人民。<a id="a-3V"></a>意多谄曲。<a id="a-3W"></a>贪欲无厌。<a id="a-3X"></a>其后为水之所[漂*寸]流。<a id="a-3Y"></a>月离室星。<a id="a-3Z"></a>所立城邑。<a id="a-3a"></a>其中人民。<a id="a-3b"></a>皆悉安乐。<a id="a-3c"></a>性多姤嫉。<a id="a-3d"></a>好卑贱业。<a id="a-3e"></a>月离壁星。<a id="a-3f"></a>所立城邑。<a id="a-3g"></a>其中人民。<a id="a-3h"></a>渐渐增益。<a id="a-3i"></a>多饶财谷。<a id="a-3j"></a>好于布施。<a id="a-3k"></a>月离奎星。<a id="a-3l"></a>所立城邑。<a id="a-3m"></a>其中人民。<a id="a-3n"></a>丰饶牛马。<a id="a-3o"></a>财宝无量。<a id="a-3p"></a>月离娄星。<a id="a-3q"></a>所立城邑。<a id="a-3r"></a>其中人民。<a id="a-3s"></a>安乐无疾。<a id="a-3t"></a>男女端正。<a id="a-3u"></a>月离胃星。<a id="a-3v"></a>所立城邑。<a id="a-3w"></a>其中人民。<a id="a-3x"></a>臭恶不净。<a id="a-3y"></a>多喜诤讼。<a id="a-3z"></a>受诸苦恼。<a id="a-40"></a>大婆罗门。<a id="a-41"></a>今我所说置立城邑尽依星图善恶。<a id="a-42"></a>必应宜观察而习学之。<a id="a-43"></a>大婆罗门。<a id="a-44"></a>月离于星。<a id="a-45"></a>置立城邑。<a id="a-46"></a>如上所说。</p>
  <p id="a47">吾今更宣月在诸宿天雨之想。<a id="a-48"></a>夏月在昴。<a id="a-49"></a>若有天雨。<a id="a-4A"></a>必多周遍。<a id="a-4B"></a>地上水深。<a id="a-4C"></a>二尺八寸。<a id="a-4D"></a>多即阴雨。<a id="a-4E"></a>十日乃止。<a id="a-4F"></a>夏月在女。<a id="a-4G"></a>及在室星。<a id="a-4H"></a>若有雨者。<a id="a-4I"></a>秋必多泽。<a id="a-4J"></a>火势猛盛。<a id="a-4K"></a>夏月在毕。<a id="a-4L"></a>若有天雨。<a id="a-4M"></a>二尺一寸。<a id="a-4N"></a>宜种下田。<a id="a-4O"></a>贼盗并起。<a id="a-4P"></a>唯有二疾。<a id="a-4Q"></a>患眼与腹。<a id="a-4R"></a>秋获果实。<a id="a-4S"></a>夏月在觜。<a id="a-4T"></a>若天有雨。<a id="a-4U"></a>二尺八寸。<a id="a-4V"></a>秋水势盛。<a id="a-4W"></a>无有攻伐。<a id="a-4X"></a>行路清净。<a id="a-4Y"></a>皆无所畏。<a id="a-4Z"></a>人民安乐。<a id="a-4a"></a>夏月在参。<a id="a-4b"></a>天雨八寸。<a id="a-4c"></a>宜种下田。<a id="a-4d"></a>所有财物。<a id="a-4e"></a>当密藏隐。<a id="a-4f"></a>其年饶贼。<a id="a-4g"></a>应严兵仗。<a id="a-4h"></a>及有三疾。<a id="a-4i"></a>身热上气。<a id="a-4j"></a>咽喉疼痛。<a id="a-4k"></a>幼者多死。<a id="a-4l"></a>夏月在井。<a id="a-4m"></a>天雨四尺。<a id="a-4n"></a>于其年中。<a id="a-4o"></a>云雨极多。<a id="a-4p"></a>雨十四日。<a id="a-4q"></a>中间不息。<a id="a-4r"></a>兵刀连起。<a id="a-4s"></a>杀害滋多。<a id="a-4t"></a>夏月在鬼。<a id="a-4u"></a>若天有雨。<a id="a-4v"></a>一尺五寸。<a id="a-4w"></a>宜种下田。<a id="a-4x"></a>雨泽以时。<a id="a-4y"></a>秋稼成熟。<a id="a-4z"></a>贵贱交诤。<a id="a-50"></a>禽兽暴乱。<a id="a-51"></a>及有三疾。<a id="a-52"></a>一疮二痈。<a id="a-53"></a>三者患疥。<a id="a-54"></a>夏月在柳。<a id="a-55"></a>上天降雨。<a id="a-56"></a>二尺一寸。<a id="a-57"></a>宜种下田。<a id="a-58"></a>恶风猛盛。<a id="a-59"></a>邻国诤讼。<a id="a-5A"></a>诸稼成熟。<a id="a-5B"></a>夏月在七星。<a id="a-5C"></a>注雨九寸。<a id="a-5D"></a>秋多苗实。<a id="a-5E"></a>胎者伤夭。<a id="a-5F"></a>死亡者众。<a id="a-5G"></a>夏月在张。<a id="a-5H"></a>若天降雨。<a id="a-5I"></a>二尺七寸。<a id="a-5J"></a>其年秋实。<a id="a-5K"></a>为他所食。<a id="a-5L"></a>人民多疾。<a id="a-5M"></a>胎者安全。<a id="a-5N"></a>夏月在翼。<a id="a-5O"></a>有雨善恶。<a id="a-5P"></a>如在张说。<a id="a-5Q"></a>夏月在轸。<a id="a-5R"></a>若天有雨。<a id="a-5S"></a>九尺二寸。<a id="a-5T"></a>其年诸稼为禽鸟所害。<a id="a-5U"></a>雨泽鲜少。<a id="a-5V"></a>秋不成实。<a id="a-5W"></a>夏月在角。<a id="a-5X"></a>若天有雨。<a id="a-5Y"></a>二尺三寸。<a id="a-5Z"></a>夏雨鲜少。<a id="a-5a"></a>秋则滋多。<a id="a-5b"></a>兵少止息。<a id="a-5c"></a>人民安乐。<a id="a-5d"></a>夏月在亢。<a id="a-5e"></a>若天有雨。<a id="a-5f"></a>二尺一寸。<a id="a-5g"></a>盗贼并起。<a id="a-5h"></a>高卑无异。<a id="a-5i"></a>夏月在氐。<a id="a-5j"></a>有雨四尺。<a id="a-5k"></a>高下皆成。<a id="a-5l"></a>兵火俱盛。<a id="a-5m"></a>禽兽殒伤。<a id="a-5n"></a>夏月在房。<a id="a-5o"></a>有雨二尺。<a id="a-5p"></a>秋苗成熟。<a id="a-5q"></a>人民相祸。<a id="a-5r"></a>仁义都弃。<a id="a-5s"></a>夏月在心。<a id="a-5t"></a>若天降雨。<a id="a-5u"></a>一尺六寸。<a id="a-5v"></a>其年多疾。<a id="a-5w"></a>不宜骑乘象马之人。<a id="a-5x"></a>及与刀兵。<a id="a-5y"></a>夏月在尾。<a id="a-5z"></a>天若有雨。<a id="a-60"></a>一尺八寸。<a id="a-61"></a>秋禾成熟。<a id="a-62"></a>四方贼暴。<a id="a-63"></a>有三疾起。<a id="a-64"></a>一者患眼。<a id="a-65"></a>二者患痈。<a id="a-66"></a>三者患胁。<a id="a-67"></a>花果繁茂。<a id="a-68"></a>兵戈不兴。<a id="a-69"></a>夏月在箕。<a id="a-6A"></a>有雨二尺。<a id="a-6B"></a>前旱后涝。<a id="a-6C"></a>秋则成熟。<a id="a-6D"></a>有二种疾。<a id="a-6E"></a>患腹与目。<a id="a-6F"></a>夏月在斗。<a id="a-6G"></a>有雨七尺。<a id="a-6H"></a>宜种高田。<a id="a-6I"></a>水极暴盛。<a id="a-6J"></a>其年药谷。<a id="a-6K"></a>悉皆成熟。<a id="a-6L"></a>有三疾起。<a id="a-6M"></a>如在鬼说。<a id="a-6N"></a>夏月在女。<a id="a-6O"></a>有雨三尺。<a id="a-6P"></a>水雨不时。<a id="a-6Q"></a>秋水盛长依水居者。<a id="a-6R"></a>皆多死亡。<a id="a-6S"></a>刀兵流行。<a id="a-6T"></a>夏月在虚。<a id="a-6U"></a>上天降雨。<a id="a-6V"></a>一尺七寸。<a id="a-6W"></a>宜种下田。<a id="a-6X"></a>有痈疾生。<a id="a-6Y"></a>刀兵乱起。<a id="a-6Z"></a>夏月在危。<a id="a-6a"></a>有雨五寸。<a id="a-6b"></a>宜种下田。<a id="a-6c"></a>秋则成熟。<a id="a-6d"></a>内外兵乱。<a id="a-6e"></a>在城邑者。<a id="a-6f"></a>携将妻子。<a id="a-6g"></a>逃走他方。<a id="a-6h"></a>夏月在室。<a id="a-6i"></a>有雨三尺。<a id="a-6j"></a>初旱后涝。<a id="a-6k"></a>花果凋落。<a id="a-6l"></a>秋食不登。<a id="a-6m"></a>盗贼暴起。<a id="a-6n"></a>横病流行。<a id="a-6o"></a>妇人多死。<a id="a-6p"></a>夏月在壁。<a id="a-6q"></a>若天有雨。<a id="a-6r"></a>四尺五寸。<a id="a-6s"></a>水雨流溢。<a id="a-6t"></a>墙壁崩倒。<a id="a-6u"></a>有四种疾。<a id="a-6v"></a>患下目痛。<a id="a-6w"></a>咳嗽身热。<a id="a-6x"></a>幼死者众。<a id="a-6y"></a>宜种高田。<a id="a-6z"></a>花果敷茂。<a id="a-70"></a>夏月在奎。<a id="a-71"></a>若天有雨。<a id="a-72"></a>三尺二寸。<a id="a-73"></a>宜种下田。<a id="a-74"></a>秋稼成熟。<a id="a-75"></a>兵戈不起。<a id="a-76"></a>夏月在娄。<a id="a-77"></a>若天有雨。<a id="a-78"></a>一尺二寸。<a id="a-79"></a>宜种下田。<a id="a-7A"></a>兵盗并起。<a id="a-7B"></a>夏月在胃。<a id="a-7C"></a>有雨四尺。<a id="a-7D"></a>宜种高田。<a id="a-7E"></a>其年荒俭。<a id="a-7F"></a>刀兵必起。<a id="a-7G"></a>父违子逆。<a id="a-7H"></a>兄弟相害。<a id="a-7I"></a>如此皆名雨相善恶。</p>
  <p id="a7J">时帝胜伽。<a id="a-7K"></a>语莲花实言。<a id="a-7L"></a>大婆罗门。<a id="a-7M"></a>今我更说日月薄蚀吉凶之相。<a id="a-7N"></a>汝今应当善谛着心。<a id="a-7O"></a>月在昴宿。<a id="a-7P"></a>若有蚀者。<a id="a-7Q"></a>中国多灾。<a id="a-7R"></a>祸难必起。<a id="a-7S"></a>月在毕宿。<a id="a-7T"></a>而有蚀者。<a id="a-7U"></a>普遭患难。<a id="a-7V"></a>灾乱频兴。<a id="a-7W"></a>若在觜蚀。<a id="a-7X"></a>大臣诛戮。<a id="a-7Y"></a>乃至参井。<a id="a-7Z"></a>亦复如是。<a id="a-7a"></a>若在柳宿。<a id="a-7b"></a>依山住者。<a id="a-7c"></a>皆当灾患。<a id="a-7d"></a>及与龙蛇。<a id="a-7e"></a>无不残灭。<a id="a-7f"></a>月在七宿。<a id="a-7g"></a>若有蚀者。<a id="a-7h"></a>种甘蔗人。<a id="a-7i"></a>当被毁害。<a id="a-7j"></a>在张蚀者。<a id="a-7k"></a>怨贼降伏。<a id="a-7l"></a>在翼而蚀。<a id="a-7m"></a>近陂泽者。<a id="a-7n"></a>亦悉衰落。<a id="a-7o"></a>若轸蚀者。<a id="a-7p"></a>守护城邑。<a id="a-7q"></a>及防卫者。<a id="a-7r"></a>皆悉亡坏。<a id="a-7s"></a>在角蚀者。<a id="a-7t"></a>飞鸟毁灭。<a id="a-7u"></a>在亢蚀者。<a id="a-7v"></a>畜妻男子。<a id="a-7w"></a>亦当恼害。<a id="a-7x"></a>在氐而蚀。<a id="a-7y"></a>近水住者。<a id="a-7z"></a>皆有灾难。<a id="a-80"></a>月在房蚀。<a id="a-81"></a>商估之人。<a id="a-82"></a>及以御者。<a id="a-83"></a>一切皆当无利益事。<a id="a-84"></a>在心蚀者。<a id="a-85"></a>如在嘴说。<a id="a-86"></a>在尾蚀者。<a id="a-87"></a>行人多死。<a id="a-88"></a>在箕蚀者。<a id="a-89"></a>乘骑象马。<a id="a-8A"></a>若斯之人。<a id="a-8B"></a>亦当坠落。<a id="a-8C"></a>在斗蚀者。<a id="a-8D"></a>亦复如是。<a id="a-8E"></a>牛星蚀者。<a id="a-8F"></a>出家之人。<a id="a-8G"></a>及南方者。<a id="a-8H"></a>祸患滋多。<a id="a-8I"></a>在女蚀者。<a id="a-8J"></a>怨贼消灭。<a id="a-8K"></a>牧马之人。<a id="a-8L"></a>皆当残毁。<a id="a-8M"></a>在虚蚀者。<a id="a-8N"></a>北方之人。<a id="a-8O"></a>并悉破坏。<a id="a-8P"></a>在危蚀者。<a id="a-8Q"></a>敢能咒术祠祀之人。<a id="a-8R"></a>皆当伤害。<a id="a-8S"></a>在室蚀者。<a id="a-8T"></a>为香璎人。<a id="a-8U"></a>亦皆毁坏。<a id="a-8V"></a>在壁而蚀。<a id="a-8W"></a>知乐者衰。<a id="a-8X"></a>若在奎蚀。<a id="a-8Y"></a>诸乘船者。<a id="a-8Z"></a>亦不利益。<a id="a-8a"></a>在娄而蚀。<a id="a-8b"></a>市马者死。<a id="a-8c"></a>在胃而蚀。<a id="a-8d"></a>田夫亡坏。<a id="a-8e"></a>此则名为薄蚀之相。<a id="a-8f"></a>如其体性。<a id="a-8g"></a>我已分别。</p>
  <p data-pb></p>
  <h2 id="a8h">观灾祥品第六之二</h2>
  <p id="a8i">帝胜伽言。<a id="a-8j"></a>仁者当听。<a id="a-8k"></a>我今复说月在众星所应为事。<a id="a-8l"></a>月在昴宿。<a id="a-8m"></a>应为祭祀。<a id="a-8n"></a>受于爵位。<a id="a-8o"></a>葺盖屋宅。<a id="a-8p"></a>买众杂畜。<a id="a-8q"></a>调习牛马。<a id="a-8r"></a>作金石器。<a id="a-8s"></a>造为温室。<a id="a-8t"></a>宜殖彤花。<a id="a-8u"></a>建立墙壁。<a id="a-8v"></a>迁居洗浴。<a id="a-8w"></a>着新净衣。<a id="a-8x"></a>不宜织总。<a id="a-8y"></a>诤讼系闭。<a id="a-8z"></a>应修道路。<a id="a-90"></a>宜为金银铜铁之器。<a id="a-91"></a>其日若雨。<a id="a-92"></a>必不周遍。<a id="a-93"></a>是日生者。<a id="a-94"></a>性多躁急。<a id="a-95"></a>武技长寿。<a id="a-96"></a>勤于祭祀。<a id="a-97"></a>月在毕日。<a id="a-98"></a>宜应耕垦。<a id="a-99"></a>婚姻盖宅。<a id="a-9A"></a>出财调兽。<a id="a-9B"></a>裁衣等事。<a id="a-9C"></a>不宜责敛斗战造酒。<a id="a-9D"></a>其日雨吉。<a id="a-9E"></a>生者慈悲。<a id="a-9F"></a>多欲贪味。<a id="a-9G"></a>丰有财物。<a id="a-9H"></a>寿命延长。<a id="a-9I"></a>月在嘴日。<a id="a-9J"></a>宜为市会。<a id="a-9K"></a>遣使涂舍。<a id="a-9L"></a>植树造盖。<a id="a-9M"></a>建殿治路。<a id="a-9N"></a>着弊故衣。<a id="a-9O"></a>莹饰璎珞。<a id="a-9P"></a>宜祭神祇。<a id="a-9Q"></a>其日有雨。<a id="a-9R"></a>普皆周遍。<a id="a-9S"></a>生者怯弱。<a id="a-9T"></a>好眠多欲。<a id="a-9U"></a>聪慧有智。<a id="a-9V"></a>月在参日。<a id="a-9W"></a>宜应责敛。<a id="a-9X"></a>治井河渠。<a id="a-9Y"></a>买于牸牛。<a id="a-9Z"></a>压脂造酒。<a id="a-9a"></a>及笮甘蔗。<a id="a-9b"></a>甚忌凶事。<a id="a-9c"></a>其日雨者。<a id="a-9d"></a>水必流溢。<a id="a-9e"></a>生者好田。<a id="a-9f"></a>性甘肉味。<a id="a-9g"></a>月在井日。<a id="a-9h"></a>宜造瓶器。<a id="a-9i"></a>剃发受戒。<a id="a-9j"></a>移处异居。<a id="a-9k"></a>不应进药。<a id="a-9l"></a>其日雨吉。<a id="a-9m"></a>若有生者。<a id="a-9n"></a>多欲少食。<a id="a-9o"></a>好为众事。<a id="a-9p"></a>月在鬼日。<a id="a-9q"></a>宜服妙药。<a id="a-9r"></a>着新净衣。<a id="a-9s"></a>洗浴祭祀。<a id="a-9t"></a>置立臣位。<a id="a-9u"></a>贯身璎珞。<a id="a-9v"></a>剃发造盖。<a id="a-9w"></a>此日生者。<a id="a-9x"></a>为人贤善。<a id="a-9y"></a>寿命延长。<a id="a-9z"></a>月在柳宿。<a id="a-A0"></a>宜建凶事。<a id="a-A1"></a>造墙市肆。<a id="a-A2"></a>堰水立桥。<a id="a-A3"></a>其日若雨。<a id="a-A4"></a>多有蚊虻。<a id="a-A5"></a>后雨减少。<a id="a-A6"></a>此日生者。<a id="a-A7"></a>性多弊恶。<a id="a-A8"></a>好睡短寿。<a id="a-A9"></a>月在七星。<a id="a-AA"></a>宜植杂谷。<a id="a-AB"></a>立仓和怨。<a id="a-AC"></a>种芸造犁。<a id="a-AD"></a>祭祀尊灵。<a id="a-AE"></a>其日有雨。<a id="a-AF"></a>秋必成实。<a id="a-AG"></a>若有生者。<a id="a-AH"></a>爱亲好欲。<a id="a-AI"></a>长命多食。<a id="a-AJ"></a>斗战必胜。<a id="a-AK"></a>不宜凶事。<a id="a-AL"></a>月在张宿。<a id="a-AM"></a>宜造璎珞。<a id="a-AN"></a>着新净衣。<a id="a-AO"></a>种植果木。<a id="a-AP"></a>造立市肆。<a id="a-AQ"></a>宜为善事。<a id="a-AR"></a>葺宅雇人。<a id="a-AS"></a>此日生者。<a id="a-AT"></a>少发端正。<a id="a-AU"></a>其日有雨。<a id="a-AV"></a>秋多成实。<a id="a-AW"></a>月在翼日。<a id="a-AX"></a>一切事吉。<a id="a-AY"></a>是日生者。<a id="a-AZ"></a>端严殊特。<a id="a-Aa"></a>聪慧强识。<a id="a-Ab"></a>亡失还得。<a id="a-Ac"></a>其日有雨。<a id="a-Ad"></a>秋稼成熟。<a id="a-Ae"></a>月在轸宿。<a id="a-Af"></a>一切皆吉。<a id="a-Ag"></a>宜调象马。<a id="a-Ah"></a>授官造池。<a id="a-Ai"></a>不利窃盗。<a id="a-Aj"></a>其日有雨。<a id="a-Ak"></a>必当流溢。<a id="a-Al"></a>生者勇健。<a id="a-Am"></a>盗而多智。<a id="a-An"></a>长寿少病。<a id="a-Ao"></a>月在角宿。<a id="a-Ap"></a>宜当裁衣造于璎珞。<a id="a-Aq"></a>阅军布阵。<a id="a-Ar"></a>捡藏仓库。<a id="a-As"></a>服药器。<a id="a-At"></a>习船乘。<a id="a-Au"></a>作妓乐。<a id="a-Av"></a>营素画。<a id="a-Aw"></a>其日有雨。<a id="a-Ax"></a>必不周遍。<a id="a-Ay"></a>此日生者。<a id="a-Az"></a>聪明多智。<a id="a-B0"></a>善能瞻相。<a id="a-B1"></a>恒好田猎。<a id="a-B2"></a>性多轻躁。<a id="a-B3"></a>寿命长久。<a id="a-B4"></a>情好贪欲。<a id="a-B5"></a>月在亢宿。<a id="a-B6"></a>宜调象马。<a id="a-B7"></a>造于乐器。<a id="a-B8"></a>婚娉嫁娶。<a id="a-B9"></a>不宜出外追逐怨恶。<a id="a-BA"></a>其日有雨后必多风。<a id="a-BB"></a>此日生者。<a id="a-BC"></a>聪明多疾。<a id="a-BD"></a>性刚武勇。</p>
  <p id="aBE">月在氐日。<a id="a-BF"></a>宜为种植果及稻麻。<a id="a-BG"></a>造舍洗浴。<a id="a-BH"></a>不宜植豆。<a id="a-BI"></a>其日若雨。<a id="a-BJ"></a>于后少水。<a id="a-BK"></a>此日生者。<a id="a-BL"></a>端正多智。<a id="a-BM"></a>少于继嗣。<a id="a-BN"></a>躁性贪味。<a id="a-BO"></a>喜乐善人。<a id="a-BP"></a>月在房宿日。<a id="a-BQ"></a>宜出财物。<a id="a-BR"></a>亡者易获。<a id="a-BS"></a>其日生者。<a id="a-BT"></a>多赡亲戚。<a id="a-BU"></a>乐行福业。<a id="a-BV"></a>此日有雨。<a id="a-BW"></a>必当瀑涨。<a id="a-BX"></a>月在心宿。<a id="a-BY"></a>宜登天位。<a id="a-BZ"></a>建立城邑。<a id="a-Ba"></a>官事通易。<a id="a-Bb"></a>亡者难获。<a id="a-Bc"></a>其日生者。<a id="a-Bd"></a>必为长子。<a id="a-Be"></a>多智长寿。<a id="a-Bf"></a>通达经论。<a id="a-Bg"></a>调伏象马。<a id="a-Bh"></a>宜立宰守。<a id="a-Bi"></a>被伤者死。<a id="a-Bj"></a>不宜凶事。<a id="a-Bk"></a>其日雨吉。<a id="a-Bl"></a>月在尾宿。<a id="a-Bm"></a>宜种果菜。<a id="a-Bn"></a>责敛祭祀。<a id="a-Bo"></a>疗治众病。<a id="a-Bp"></a>身服璎珞。<a id="a-Bq"></a>余者皆凶。<a id="a-Br"></a>宜造酒蘖。<a id="a-Bs"></a>其日生者。<a id="a-Bt"></a>多有继嗣。<a id="a-Bu"></a>丰财长寿。<a id="a-Bv"></a>所失难得。<a id="a-Bw"></a>其日雨善。<a id="a-Bx"></a>月在箕宿。<a id="a-By"></a>宜治河渠。<a id="a-Bz"></a>种植花果。<a id="a-C0"></a>建立园圃。<a id="a-C1"></a>宜出家人。<a id="a-C2"></a>自余皆凶。<a id="a-C3"></a>所失难获。<a id="a-C4"></a>在日生者。<a id="a-C5"></a>长寿端正。<a id="a-C6"></a>孝顺慈仁。<a id="a-C7"></a>月在斗宿。<a id="a-C8"></a>不宜忿诤。<a id="a-C9"></a>不服新衣。<a id="a-CA"></a>收敛祭祀。<a id="a-CB"></a>其日生者。<a id="a-CC"></a>孝敬寡言。<a id="a-CD"></a>博练众典。<a id="a-CE"></a>失者易得。<a id="a-CF"></a>其日雨善。<a id="a-CG"></a>月在牛宿。<a id="a-CH"></a>如斗星说。<a id="a-CI"></a>月在女宿。<a id="a-CJ"></a>宜诵经籍。<a id="a-CK"></a>立臣祭祀。<a id="a-CL"></a>阅军出师。<a id="a-CM"></a>是日生者。<a id="a-CN"></a>少疾多智。<a id="a-CO"></a>聪明孝顺。<a id="a-CP"></a>其日雨吉。<a id="a-CQ"></a>所失悉获。<a id="a-CR"></a>月在虚宿。<a id="a-CS"></a>众事皆善。<a id="a-CT"></a>此日生者。<a id="a-CU"></a>聪慧多识。<a id="a-CV"></a>饶财柔善。<a id="a-CW"></a>所失难得。<a id="a-CX"></a>其日有雨。<a id="a-CY"></a>于后少水。<a id="a-CZ"></a>月在危宿。<a id="a-Ca"></a>宜应进药。<a id="a-Cb"></a>祭祀神祇。<a id="a-Cc"></a>出财市易宜种麻麦。<a id="a-Cd"></a>不应遣使置位植药。<a id="a-Ce"></a>所失易得。<a id="a-Cf"></a>其日生者。<a id="a-Cg"></a>性多躁急。<a id="a-Ch"></a>月在室宿。<a id="a-Ci"></a>宜为凶事。<a id="a-Cj"></a>伤失难得其日所生豪贵和睦。<a id="a-Ck"></a>其性暴急。<a id="a-Cl"></a>此日雨吉月在壁宿。<a id="a-Cm"></a>不宜南行余事不吉。<a id="a-Cn"></a>其日生者。<a id="a-Co"></a>尊贵长寿。<a id="a-Cp"></a>名称高远。<a id="a-Cq"></a>此日有雨。<a id="a-Cr"></a>所亡滋多月在奎宿。<a id="a-Cs"></a>宜出金银谷麦财物立仓造酒不宜营桥。<a id="a-Ct"></a>造檗治路。<a id="a-Cu"></a>和合香药着新净衣。<a id="a-Cv"></a>其日生者。<a id="a-Cw"></a>出家修福。<a id="a-Cx"></a>怜愍众生。<a id="a-Cy"></a>拯救穷乏。<a id="a-Cz"></a>和协亲族其日宜雨所失还得宜造马厩。<a id="a-D0"></a>月在娄宿。<a id="a-D1"></a>宜造温室。<a id="a-D2"></a>置立马厩。<a id="a-D3"></a>调伏车马。<a id="a-D4"></a>出入财贿。<a id="a-D5"></a>宜植禾稼。<a id="a-D6"></a>当进妙药疗治众病。<a id="a-D7"></a>其日生者聪明端正。<a id="a-D8"></a>终获荣宠。<a id="a-D9"></a>少病刚武。<a id="a-DA"></a>其日宜雨。<a id="a-DB"></a>所失易得。<a id="a-DC"></a>月在胃宿。<a id="a-DD"></a>宜造凶事。<a id="a-DE"></a>班位雇人。<a id="a-DF"></a>不宜嫁娶。<a id="a-DG"></a>其日生者。<a id="a-DH"></a>强取财货。<a id="a-DI"></a>多伪少实。<a id="a-DJ"></a>无量杂恶。<a id="a-DK"></a>贪欲谄曲。<a id="a-DL"></a>皆集其身。<a id="a-DM"></a>所失难得。<a id="a-DN"></a>病难除愈。<a id="a-DO"></a>不宜出游。<a id="a-DP"></a>乃至降雨。<a id="a-DQ"></a>宜祭神祇。<a id="a-DR"></a>大婆罗门。<a id="a-DS"></a>吾今更说。<a id="a-DT"></a>地动之相汝应善听。<a id="a-DU"></a>凡地动者。<a id="a-DV"></a>必多兵起。<a id="a-DW"></a>其一地动。<a id="a-DX"></a>三大亦然。<a id="a-DY"></a>三月地动。<a id="a-DZ"></a>不过一旬当有兵起四月地动者。<a id="a-Da"></a>亦如上说。<a id="a-Db"></a>五月地动二十五日便有兵起。<a id="a-Dc"></a>六月地动七十五日便有兵起。<a id="a-Dd"></a>七月地动。<a id="a-De"></a>不过百日。<a id="a-Df"></a>便有兵起。<a id="a-Dg"></a>八月地动。<a id="a-Dh"></a>至六十日。<a id="a-Di"></a>便有兵起。<a id="a-Dj"></a>九月地动。<a id="a-Dk"></a>至九十日。<a id="a-Dl"></a>便有兵起。<a id="a-Dm"></a>十月地动五十五日便有兵起。<a id="a-Dn"></a>十一月地动。<a id="a-Do"></a>不过百日。<a id="a-Dp"></a>便有兵起。<a id="a-Dq"></a>腊月动者。<a id="a-Dr"></a>如上所说。<a id="a-Ds"></a>正月地动。<a id="a-Dt"></a>至九十日。<a id="a-Du"></a>便有兵起。<a id="a-Dv"></a>二月地动。<a id="a-Dw"></a>至三十日便有兵起。<a id="a-Dx"></a>一岁之中。<a id="a-Dy"></a>月月地动。<a id="a-Dz"></a>地动之处城邑空旷。<a id="a-E0"></a>逃走他国。<a id="a-E1"></a>或依旷野。<a id="a-E2"></a>经十五年。<a id="a-E3"></a>而还其家。<a id="a-E4"></a>我今复说月在众宿地动之相。<a id="a-E5"></a>月在昴宿。<a id="a-E6"></a>而地动者。<a id="a-E7"></a>火势炽盛。<a id="a-E8"></a>焚烧城邑。<a id="a-E9"></a>金银工作。<a id="a-EA"></a>悉皆衰灭。<a id="a-EB"></a>生者尽死。<a id="a-EC"></a>月在毕宿。<a id="a-ED"></a>而地动者。<a id="a-EE"></a>怀孕妇人。<a id="a-EF"></a>胎多夭殇诸果凋落。<a id="a-EG"></a>饥馑疾疫兵刀相害。<a id="a-EH"></a>死者甚众及诸国王。<a id="a-EI"></a>亦当衰损。<a id="a-EJ"></a>月在嘴宿。<a id="a-EK"></a>若有地动。<a id="a-EL"></a>药木不茂。<a id="a-EM"></a>隐山学士。<a id="a-EN"></a>勤祭之人。<a id="a-EO"></a>皆当死灭。<a id="a-EP"></a>月在参宿。<a id="a-EQ"></a>有地动者。<a id="a-ER"></a>草木萎死苗稼毁落。<a id="a-ES"></a>行人小王。<a id="a-ET"></a>盗贼等死月在井宿。<a id="a-EU"></a>而有地动。<a id="a-EV"></a>依山住者工作之人。<a id="a-EW"></a>皆悉凋弊。<a id="a-EX"></a>月在鬼宿。<a id="a-EY"></a>而地动者。<a id="a-EZ"></a>商主军师。<a id="a-Ea"></a>远行估客。<a id="a-Eb"></a>近山诸王皆当亡灭。<a id="a-Ec"></a>多于灾雹。<a id="a-Ed"></a>伤害苗稼月在柳宿。<a id="a-Ee"></a>而地动者。<a id="a-Ef"></a>龙蛇蛰虫飞鸟走兽。<a id="a-Eg"></a>和合毒者。<a id="a-Eh"></a>当被伤害。<a id="a-Ei"></a>月在七星。<a id="a-Ej"></a>有地动者诸王有灾。<a id="a-Ek"></a>祭祀断绝豪姓大智作乐者衰。<a id="a-El"></a>月在张宿。<a id="a-Em"></a>而地动者。<a id="a-En"></a>四时调和。<a id="a-Eo"></a>税夺人物。<a id="a-Ep"></a>修戒者衰。<a id="a-Eq"></a>月在翼宿。<a id="a-Er"></a>而地动者。<a id="a-Es"></a>诸商价人。<a id="a-Et"></a>依山住者。<a id="a-Eu"></a>并大臣衰。<a id="a-Ev"></a>月在轸宿。<a id="a-Ew"></a>而地动者。<a id="a-Ex"></a>凡师医人。<a id="a-Ey"></a>军主善算。<a id="a-Ez"></a>如斯之等。<a id="a-F0"></a>皆当残毁。<a id="a-F1"></a>月在角宿而地动者如轸所说。<a id="a-F2"></a>月在亢宿。<a id="a-F3"></a>而地动者。<a id="a-F4"></a>诸有盗贼。<a id="a-F5"></a>乐人屠者。<a id="a-F6"></a>行客象马。<a id="a-F7"></a>依山住人。<a id="a-F8"></a>皆当衰灭。<a id="a-F9"></a>月在氐宿而有地动。<a id="a-FA"></a>山崩木落恶风暴起。<a id="a-FB"></a>雹伤禾稼。<a id="a-FC"></a>月在房宿。<a id="a-FD"></a>而地动者。<a id="a-FE"></a>盗贼多死。<a id="a-FF"></a>谄媚人衰。<a id="a-FG"></a>父违子逆。<a id="a-FH"></a>不相随顺。<a id="a-FI"></a>月在心宿。<a id="a-FJ"></a>而地动者。<a id="a-FK"></a>大王有灾乌鸟走兽。<a id="a-FL"></a>勇健者衰月在尾宿。<a id="a-FM"></a>而地动者。<a id="a-FN"></a>二足四足。<a id="a-FO"></a>在山穴者。<a id="a-FP"></a>皆当衰殄。<a id="a-FQ"></a>其年荒俭。<a id="a-FR"></a>乳者干枯。<a id="a-FS"></a>山石崩倒月在箕宿而有地动在水诸兽。<a id="a-FT"></a>豪姓大富。<a id="a-FU"></a>有智慧者。<a id="a-FV"></a>悉皆衰灭。<a id="a-FW"></a>月在斗宿。<a id="a-FX"></a>而地动者。<a id="a-FY"></a>铜铁铅锡。<a id="a-FZ"></a>造作之者。<a id="a-Fa"></a>及诸贫贱。<a id="a-Fb"></a>皆当衰尽。<a id="a-Fc"></a>村营移徙。<a id="a-Fd"></a>月在女宿。<a id="a-Fe"></a>而地动者。<a id="a-Ff"></a>王人诵人。<a id="a-Fg"></a>小国王等。<a id="a-Fh"></a>皆当衰灭。<a id="a-Fi"></a>月在虚宿。<a id="a-Fj"></a>而地动者。<a id="a-Fk"></a>聚落分散。<a id="a-Fl"></a>富人射人。<a id="a-Fm"></a>长者等衰。<a id="a-Fn"></a>月在危宿。<a id="a-Fo"></a>而地动者。<a id="a-Fp"></a>象马诸畜。<a id="a-Fq"></a>多有疫死。<a id="a-Fr"></a>乘御人衰。<a id="a-Fs"></a>月在室宿。<a id="a-Ft"></a>而地动者。<a id="a-Fu"></a>畜养猪豕。<a id="a-Fv"></a>屠杀杂类。<a id="a-Fw"></a>依恃山河凶恶人衰。<a id="a-Fx"></a>月在壁宿。<a id="a-Fy"></a>而地动者。<a id="a-Fz"></a>修福之人。<a id="a-G0"></a>及依水者。<a id="a-G1"></a>皆悉衰灭。<a id="a-G2"></a>月在奎宿。<a id="a-G3"></a>而地动者。<a id="a-G4"></a>刀兵大起。<a id="a-G5"></a>损害国土。<a id="a-G6"></a>客强主弱。<a id="a-G7"></a>月在娄宿。<a id="a-G8"></a>而地动者。<a id="a-G9"></a>兄弟相害。<a id="a-GA"></a>胎者夭殇。<a id="a-GB"></a>三灾流行。<a id="a-GC"></a>大恶云集。<a id="a-GD"></a>月在胃宿。<a id="a-GE"></a>而地动者。<a id="a-GF"></a>盗贼多死。<a id="a-GG"></a>果木不成。<a id="a-GH"></a>余如前说。<a id="a-GI"></a>三大之相。<a id="a-GJ"></a>今当分别。<a id="a-GK"></a>地动之后。<a id="a-GL"></a>于七日中。<a id="a-GM"></a>若有赤云。<a id="a-GN"></a>日月无光。<a id="a-GO"></a>流星飞行。<a id="a-GP"></a>是名火动。<a id="a-GQ"></a>非是灾怪。<a id="a-GR"></a>于七日后。<a id="a-GS"></a>若有大雨。<a id="a-GT"></a>宜多种植。<a id="a-GU"></a>其年丰实。<a id="a-GV"></a>无有灾恶。<a id="a-GW"></a>若地动后。<a id="a-GX"></a>七日之中。<a id="a-GY"></a>云东西行。<a id="a-GZ"></a>形似鱼鳖。<a id="a-Ga"></a>其色正黑隐蔽日月。<a id="a-Gb"></a>是名水动。<a id="a-Gc"></a>其年多水。<a id="a-Gd"></a>宜植高田。<a id="a-Ge"></a>其余灾异。<a id="a-Gf"></a>如星所说。<a id="a-Gg"></a>若七日后。<a id="a-Gh"></a>有大风起。<a id="a-Gi"></a>日月光赤。<a id="a-Gj"></a>是名风动。<a id="a-Gk"></a>其年兵兴。<a id="a-Gl"></a>不宜出师。<a id="a-Gm"></a>火甚炽盛。<a id="a-Gn"></a>焚烧伤害。<a id="a-Go"></a>卯时地动。<a id="a-Gp"></a>害诸国王。<a id="a-Gq"></a>象马车乘。<a id="a-Gr"></a>午时动者。<a id="a-Gs"></a>害诸大臣。<a id="a-Gt"></a>未时动者。<a id="a-Gu"></a>害众杂畜及种田者。<a id="a-Gv"></a>酉时动者。<a id="a-Gw"></a>害诸盗贼及诸仆使。<a id="a-Gx"></a>子时动者。<a id="a-Gy"></a>害贫贱者及与妇人。<a id="a-Gz"></a>月初旬动。<a id="a-H0"></a>害于商人。<a id="a-H1"></a>中旬动者。<a id="a-H2"></a>害豪胜人及童幼者。<a id="a-H3"></a>下旬地动。<a id="a-H4"></a>为灾鲜少。</p>
  <p data-pb></p>
  <h2 id="aH5">明时分别品第七</h2>
  <p id="aH6">大婆罗门。<a id="a-H7"></a>我今更说昼夜分数长短时节。<a id="a-H8"></a>汝当善听。<a id="a-H9"></a>冬十一月。<a id="a-HA"></a>其日最短。<a id="a-HB"></a>昼夜分别。<a id="a-HC"></a>有三十分。<a id="a-HD"></a>昼十二分。<a id="a-HE"></a>夜十八分。<a id="a-HF"></a>五月夏至日。<a id="a-HG"></a>昼十八分。<a id="a-HH"></a>夜十二分。<a id="a-HI"></a>八月二月。<a id="a-HJ"></a>昼夜停等。<a id="a-HK"></a>自从五月。<a id="a-HL"></a>日退夜进。<a id="a-HM"></a>至十一月。<a id="a-HN"></a>夜退日进。<a id="a-HO"></a>至于五月。<a id="a-HP"></a>日夜进退。<a id="a-HQ"></a>亦一分进。<a id="a-HR"></a>亦一分退。<a id="a-HS"></a>月朔起于初月一日。<a id="a-HT"></a>其月起于二月一日。<a id="a-HU"></a>节气起春。<a id="a-HV"></a>我当复说刹那分数。<a id="a-HW"></a>妇人纺綖。<a id="a-HX"></a>得长一寻。<a id="a-HY"></a>是则名为刹那时也。<a id="a-HZ"></a>六十刹那。<a id="a-Ha"></a>名一罗婆。<a id="a-Hb"></a>三十罗婆。<a id="a-Hc"></a>名为一时。<a id="a-Hd"></a>此一时者。<a id="a-He"></a>日一分也。<a id="a-Hf"></a>凡三十分。<a id="a-Hg"></a>为一日夜。<a id="a-Hh"></a>此三十分。<a id="a-Hi"></a>各有名字。<a id="a-Hj"></a>日初出分。<a id="a-Hk"></a>名曰四月。<a id="a-Hl"></a>二月一日日初出时。<a id="a-Hm"></a>人影长于九十六寻。<a id="a-Hn"></a>第二影长六十寻。<a id="a-Ho"></a>第三名富影。<a id="a-Hp"></a>长十二寻。<a id="a-Hq"></a>第四名屋影。<a id="a-Hr"></a>长六寻。<a id="a-Hs"></a>五名大富影。<a id="a-Ht"></a>长五寻。<a id="a-Hu"></a>六名三围影。<a id="a-Hv"></a>长四寻。<a id="a-Hw"></a>七名对面影。<a id="a-Hx"></a>长三寻。<a id="a-Hy"></a>第八名共。<a id="a-Hz"></a>于日正中。<a id="a-I0"></a>影共人等。<a id="a-I1"></a>第九名尺影。<a id="a-I2"></a>长三寻。<a id="a-I3"></a>第十名势影。<a id="a-I4"></a>长四寻。<a id="a-I5"></a>十一名胜影。<a id="a-I6"></a>长五寻。<a id="a-I7"></a>十二大坚影。<a id="a-I8"></a>长六寻。<a id="a-I9"></a>十三婆修影。<a id="a-IA"></a>十二寻。<a id="a-IB"></a>十四端正影。<a id="a-IC"></a>六十寻。<a id="a-ID"></a>十五凶恶影。<a id="a-IE"></a>九十六寻。<a id="a-IF"></a>此是一日十五分名。<a id="a-IG"></a>日没名恶。<a id="a-IH"></a>二名星现。<a id="a-II"></a>三名快摄。<a id="a-IJ"></a>四名安隐。<a id="a-IK"></a>五名无边。<a id="a-IL"></a>第六名忽。<a id="a-IM"></a>七名罗刹。<a id="a-IN"></a>第八名眠。<a id="a-IO"></a>第九名梵。<a id="a-IP"></a>第十名地提。<a id="a-IQ"></a>十一鸟鸣。<a id="a-IR"></a>十二名才。<a id="a-IS"></a>十三名火。<a id="a-IT"></a>十四影足。<a id="a-IU"></a>十五近聚。<a id="a-IV"></a>此是昼夜三十分名。<a id="a-IW"></a>是三十分名一昼夜。<a id="a-IX"></a>三十昼夜。<a id="a-IY"></a>名为一月。<a id="a-IZ"></a>此十二月。<a id="a-Ia"></a>名为一岁也。<a id="a-Ib"></a>大婆罗门。<a id="a-Ic"></a>今复说漏刻之法。<a id="a-Id"></a>如人瞬顷。<a id="a-Ie"></a>名一罗婆。<a id="a-If"></a>此四罗婆。<a id="a-Ig"></a>名一迦啅。<a id="a-Ih"></a>四十迦啅。<a id="a-Ii"></a>名一迦罗。<a id="a-Ij"></a>三十迦罗。<a id="a-Ik"></a>则名一刻。<a id="a-Il"></a>如是二刻。<a id="a-Im"></a>名为一分。<a id="a-In"></a>一刻用水盈满五升。<a id="a-Io"></a>圆筒四寸。<a id="a-Ip"></a>以承瓶下。<a id="a-Iq"></a>黄金六铢。<a id="a-Ir"></a>以为此筒。<a id="a-Is"></a>漏水五升。<a id="a-It"></a>是名一刻。<a id="a-Iu"></a>如是时法。<a id="a-Iv"></a>我已分别。<a id="a-Iw"></a>今说里数由旬之法。<a id="a-Ix"></a>七微尘名一细。<a id="a-Iy"></a>七细名一尘。<a id="a-Iz"></a>七尘为一兔毛。<a id="a-J0"></a>七兔毛名一羊毛。<a id="a-J1"></a>七羊毛名一牛毛。<a id="a-J2"></a>七牛毛。<a id="a-J3"></a>名曰一虮。<a id="a-J4"></a>七虮名一虱。<a id="a-J5"></a>七虱名一麦。<a id="a-J6"></a>七麦名一指。<a id="a-J7"></a>十二指名毗多悉提。<a id="a-J8"></a>二毗多悉提名一肘。<a id="a-J9"></a>四肘名一弓。<a id="a-JA"></a>千弓名一声。<a id="a-JB"></a>四声名一由旬。<a id="a-JC"></a>我今复说斤两轻重。<a id="a-JD"></a>十二麦名一大豆。<a id="a-JE"></a>十六大豆。<a id="a-JF"></a>名修跋那。<a id="a-JG"></a>重十二铢。<a id="a-JH"></a>二十四铢。<a id="a-JI"></a>名为一两。<a id="a-JJ"></a>十六两。<a id="a-JK"></a>名为一斤。<a id="a-JL"></a>二两名一婆罗。<a id="a-JM"></a>二婆罗名一撮。<a id="a-JN"></a>二撮名一掬。<a id="a-JO"></a>六掬名钵悉他。<a id="a-JP"></a>二十四婆罗。<a id="a-JQ"></a>名摩伽陀钵悉他。<a id="a-JR"></a>如是广说斤两数法。<a id="a-JS"></a>大婆罗门。<a id="a-JT"></a>我今复说月在众宿病者轻重。<a id="a-JU"></a>宜应善听。<a id="a-JV"></a>月在昴宿。<a id="a-JW"></a>有得病者。<a id="a-JX"></a>酪饭祭火。<a id="a-JY"></a>四日乃愈。<a id="a-JZ"></a>月在毕宿。<a id="a-Ja"></a>其得病者。<a id="a-Jb"></a>以香祭火。<a id="a-Jc"></a>五日后愈。<a id="a-Jd"></a>月在嘴宿。<a id="a-Je"></a>有得病者。<a id="a-Jf"></a>豆糜祭月。<a id="a-Jg"></a>八日方愈。<a id="a-Jh"></a>月在参宿。<a id="a-Ji"></a>有得病者。<a id="a-Jj"></a>当以乳糜祭四道神。<a id="a-Jk"></a>十日得愈。<a id="a-Jl"></a>月在井宿。<a id="a-Jm"></a>其得病者。<a id="a-Jn"></a>香花祭日。<a id="a-Jo"></a>八日得愈。<a id="a-Jp"></a>月在鬼宿。<a id="a-Jq"></a>有得病者。<a id="a-Jr"></a>花祭岁星。<a id="a-Js"></a>五日除愈。<a id="a-Jt"></a>月在柳宿。<a id="a-Ju"></a>得病多死。<a id="a-Jv"></a>不宜疗治。<a id="a-Jw"></a>月在七星。<a id="a-Jx"></a>病者至困。<a id="a-Jy"></a>以胡麻糜。<a id="a-Jz"></a>祭其先人。<a id="a-K0"></a>八日乃愈。<a id="a-K1"></a>月在张宿。<a id="a-K2"></a>其得病者。<a id="a-K3"></a>香花祭神。<a id="a-K4"></a>七日乃愈。<a id="a-K5"></a>月在翼宿。<a id="a-K6"></a>至恶难差。<a id="a-K7"></a>月在轸宿。<a id="a-K8"></a>其得病者。<a id="a-K9"></a>香花祭神。<a id="a-KA"></a>五日除愈。<a id="a-KB"></a>月在角宿。<a id="a-KC"></a>其得病者。<a id="a-KD"></a>豆糜祭神。<a id="a-KE"></a>八日得愈。<a id="a-KF"></a>月在亢宿。<a id="a-KG"></a>其得病者。<a id="a-KH"></a>极恶难治。<a id="a-KI"></a>二十五日。<a id="a-KJ"></a>乃可得愈。<a id="a-KK"></a>宜花祭神。<a id="a-KL"></a>月在氐宿。<a id="a-KM"></a>有病者重。<a id="a-KN"></a>经十九日。<a id="a-KO"></a>乃可除愈。<a id="a-KP"></a>宜花祭神。<a id="a-KQ"></a>月在房宿。<a id="a-KR"></a>其有病者。<a id="a-KS"></a>经十五日。<a id="a-KT"></a>以酥祭神乃可得愈。<a id="a-KU"></a>月在心宿。<a id="a-KV"></a>有得病者。<a id="a-KW"></a>经十二日。<a id="a-KX"></a>极重难治。<a id="a-KY"></a>宜以香花祭天帝释。<a id="a-KZ"></a>乃可得愈。<a id="a-Ka"></a>月在尾宿。<a id="a-Kb"></a>其得病者经三十日。<a id="a-Kc"></a>胡麻祭神。<a id="a-Kd"></a>乃可除差。<a id="a-Ke"></a>月在箕宿。<a id="a-Kf"></a>病经八日。<a id="a-Kg"></a>应以麻糜祭于水神。<a id="a-Kh"></a>月在斗宿。<a id="a-Ki"></a>病经七日。<a id="a-Kj"></a>宜以乳糜用祭诸神。<a id="a-Kk"></a>月在女宿。<a id="a-Kl"></a>病至难治。<a id="a-Km"></a>经十二日。<a id="a-Kn"></a>花祭山神。<a id="a-Ko"></a>乃可除愈。<a id="a-Kp"></a>月在虚宿。<a id="a-Kq"></a>经十三日。<a id="a-Kr"></a>宜以酥糜香花祭神。<a id="a-Ks"></a>月在危宿。<a id="a-Kt"></a>病十三日。<a id="a-Ku"></a>宜酥乳糜用祭水神。<a id="a-Kv"></a>月在室宿。<a id="a-Kw"></a>病者难治。<a id="a-Kx"></a>月在壁宿。<a id="a-Ky"></a>病经七日。<a id="a-Kz"></a>花祭窖神。<a id="a-L0"></a>然后可愈。<a id="a-L1"></a>月在奎宿。<a id="a-L2"></a>病者必经二十八日。<a id="a-L3"></a>宜以香花祭于神祇。<a id="a-L4"></a>月在娄宿。<a id="a-L5"></a>病者必经二十五日。<a id="a-L6"></a>麦粥祭神。<a id="a-L7"></a>后可除愈。<a id="a-L8"></a>月在胃宿。<a id="a-L9"></a>病者难治。<a id="a-LA"></a>是则名为月在众宿病轻重相。<a id="a-LB"></a>大婆罗门。<a id="a-LC"></a>我今复说月在诸宿被囚执者解脱迟速。<a id="a-LD"></a>月在昴宿被囚执者三日必免。<a id="a-LE"></a>毕宿亦然。<a id="a-LF"></a>嘴星被执。<a id="a-LG"></a>二十一日。<a id="a-LH"></a>然后得免。<a id="a-LI"></a>参十五日。<a id="a-LJ"></a>井宿七日。<a id="a-LK"></a>鬼宿三日。<a id="a-LL"></a>柳三十日。<a id="a-LM"></a>七星十六日。<a id="a-LN"></a>张宿十日。<a id="a-LO"></a>翼宿七日。<a id="a-LP"></a>轸宿五日。<a id="a-LQ"></a>角宿七日。<a id="a-LR"></a>亢宿十日。<a id="a-LS"></a>氐二十六日。<a id="a-LT"></a>房十九日。<a id="a-LU"></a>心十八日。<a id="a-LV"></a>尾三十六日。<a id="a-LW"></a>箕十四日。<a id="a-LX"></a>斗牛女虚危室壁奎宿。<a id="a-LY"></a>皆十四日。<a id="a-LZ"></a>而后得免。<a id="a-La"></a>娄宿三日。<a id="a-Lb"></a>胃宿被执。<a id="a-Lc"></a>难可得免。<a id="a-Ld"></a>是则名为月在众宿系闭迟速。</p>
  <p id="aLe">我今复说黑子之相。<a id="a-Lf"></a>妇人项上。<a id="a-Lg"></a>有黡紫色。<a id="a-Lh"></a>夫必为王。<a id="a-Li"></a>其色若黑。<a id="a-Lj"></a>乳间有报。<a id="a-Lk"></a>夫为将军。<a id="a-Ll"></a>眉间有黑。<a id="a-Lm"></a>报黡在颈。<a id="a-Ln"></a>经历五夫。<a id="a-Lo"></a>衣食不乏。<a id="a-Lp"></a>颊上有黑。<a id="a-Lq"></a>报黡在背。<a id="a-Lr"></a>孤寡历年。<a id="a-Ls"></a>夫难可得。<a id="a-Lt"></a>耳上黑者。<a id="a-Lu"></a>报黡在腰。<a id="a-Lv"></a>强记博识。<a id="a-Lw"></a>上唇有黑。<a id="a-Lx"></a>报黡在手。<a id="a-Ly"></a>为人欺诳。<a id="a-Lz"></a>下唇有黑。<a id="a-M0"></a>报黡在下。<a id="a-M1"></a>性多淫泆。<a id="a-M2"></a>不乏饮食。<a id="a-M3"></a>颐上黑者。<a id="a-M4"></a>在下有报。<a id="a-M5"></a>自然肴膳无所乏少。<a id="a-M6"></a>大婆罗门。<a id="a-M7"></a>我今复说月会诸宿。<a id="a-M8"></a>六月中旬。<a id="a-M9"></a>月在女宿。<a id="a-MA"></a>未在七星。<a id="a-MB"></a>其一月中。<a id="a-MC"></a>昼十七分。<a id="a-MD"></a>夜十三分。<a id="a-ME"></a>尔时当树十二寸表。<a id="a-MF"></a>量日中影。<a id="a-MG"></a>长于五寸。<a id="a-MH"></a>七月中旬。<a id="a-MI"></a>月在室宿。<a id="a-MJ"></a>未在于翼。<a id="a-MK"></a>昼十六分。<a id="a-ML"></a>夜十四分。<a id="a-MM"></a>影长八寸。<a id="a-MN"></a>八月中旬。<a id="a-MO"></a>月在娄宿。<a id="a-MP"></a>未在于亢。<a id="a-MQ"></a>影十三寸。<a id="a-MR"></a>昼夜各分。<a id="a-MS"></a>为十五分。<a id="a-MT"></a>九月中旬。<a id="a-MU"></a>月在昴宿。<a id="a-MV"></a>未在于房。<a id="a-MW"></a>影十五寸。<a id="a-MX"></a>昼十四分。<a id="a-MY"></a>夜十六分。<a id="a-MZ"></a>十月中旬。<a id="a-Ma"></a>月在嘴宿。<a id="a-Mb"></a>未在于箕。<a id="a-Mc"></a>影十八寸。<a id="a-Md"></a>昼十三分。<a id="a-Me"></a>夜十七分。<a id="a-Mf"></a>十一月中旬。<a id="a-Mg"></a>月在鬼宿。<a id="a-Mh"></a>未在于女。<a id="a-Mi"></a>中影则有二十一寸。<a id="a-Mj"></a>昼十二分。<a id="a-Mk"></a>夜十八分。<a id="a-Ml"></a>腊月中旬。<a id="a-Mm"></a>月在七星。<a id="a-Mn"></a>未在于危。<a id="a-Mo"></a>影十八寸。<a id="a-Mp"></a>昼十三分。<a id="a-Mq"></a>夜十七分。<a id="a-Mr"></a>正月中旬。<a id="a-Ms"></a>月在翼宿。<a id="a-Mt"></a>未在于奎。<a id="a-Mu"></a>影十五寸。<a id="a-Mv"></a>昼十四分。<a id="a-Mw"></a>夜十六分。<a id="a-Mx"></a>二月中旬。<a id="a-My"></a>月在角宿。<a id="a-Mz"></a>未在于胃。<a id="a-N0"></a>影十三寸。<a id="a-N1"></a>昼夜十五。<a id="a-N2"></a>为三十分。<a id="a-N3"></a>三月中旬。<a id="a-N4"></a>月在氐宿。<a id="a-N5"></a>未在于毕。<a id="a-N6"></a>中影十寸。<a id="a-N7"></a>昼十六分。<a id="a-N8"></a>夜十四分。<a id="a-N9"></a>四月中旬。<a id="a-NA"></a>月在心宿。<a id="a-NB"></a>未在于参。<a id="a-NC"></a>中影七寸。<a id="a-ND"></a>昼十七分。<a id="a-NE"></a>夜十三分。<a id="a-NF"></a>五月中旬。<a id="a-NG"></a>月在箕宿。<a id="a-NH"></a>未在于鬼。<a id="a-NI"></a>中影四寸。<a id="a-NJ"></a>昼十八分。<a id="a-NK"></a>夜十二分。<a id="a-NL"></a>如是等。<a id="a-NM"></a>名月会宿法。<a id="a-NN"></a>我今更说出闰之要。<a id="a-NO"></a>于十九年。<a id="a-NP"></a>凡有七闰。<a id="a-NQ"></a>五年再闰。<a id="a-NR"></a>其日五月至于十月尽。<a id="a-NS"></a>皆南行。<a id="a-NT"></a>夜增一分。<a id="a-NU"></a>日减一分。<a id="a-NV"></a>从十一月。<a id="a-NW"></a>至尽四月。<a id="a-NX"></a>皆俱北行。<a id="a-NY"></a>昼加一分。<a id="a-NZ"></a>夜减一分。<a id="a-Na"></a>月形增损。<a id="a-Nb"></a>由日远近。<a id="a-Nc"></a>日月荧惑辰星岁星太白镇星。<a id="a-Nd"></a>是为七曜。<a id="a-Ne"></a>其岁星者。<a id="a-Nf"></a>于十二岁。<a id="a-Ng"></a>始一周天。<a id="a-Nh"></a>其镇星者。<a id="a-Ni"></a>二十八岁。<a id="a-Nj"></a>乃一周天。<a id="a-Nk"></a>太白岁半始一周天。<a id="a-Nl"></a>荧惑二岁始一周天。<a id="a-Nm"></a>辰星一岁。<a id="a-Nn"></a>乃一周天。<a id="a-No"></a>凡岁三百六十五日。<a id="a-Np"></a>日一周天。<a id="a-Nq"></a>月三十日。<a id="a-Nr"></a>乃一周天。<a id="a-Ns"></a>此是七曜周天数法。<a id="a-Nt"></a>我今更说二十八宿所主之者。<a id="a-Nu"></a>昴主帝王。<a id="a-Nv"></a>毕主天下。<a id="a-Nw"></a>嘴主旷野并及大臣。<a id="a-Nx"></a>参井亦然。<a id="a-Ny"></a>柳主龙蛇依山住者。<a id="a-Nz"></a>七星主于种甘蔗人。<a id="a-O0"></a>张主盗贼。<a id="a-O1"></a>翼主坐人。<a id="a-O2"></a>轸星主于城内居士。<a id="a-O3"></a>角主飞鸟。<a id="a-O4"></a>亢主出家修福之者。<a id="a-O5"></a>氐主水人及与虫兽。<a id="a-O6"></a>房主商价及以御人。<a id="a-O7"></a>心星所主。<a id="a-O8"></a>如昂嘴说。<a id="a-O9"></a>尾主行人。<a id="a-OA"></a>箕主乘骑。<a id="a-OB"></a>斗如上说。<a id="a-OC"></a>牛主南方赤衣盗贼。<a id="a-OD"></a>及戏笑者。<a id="a-OE"></a>虚主中土。<a id="a-OF"></a>危主医筮合涂香者。<a id="a-OG"></a>壁星惟主能作乐者。<a id="a-OH"></a>奎主乘船。<a id="a-OI"></a>娄当市马。<a id="a-OJ"></a>胃主耕种。<a id="a-OK"></a>如是分别星纪所属。<a id="a-OL"></a>是时莲华实闻是语已。<a id="a-OM"></a>赞摩登伽。<a id="a-ON"></a>善者仁者。<a id="a-OO"></a>所言诚谛。<a id="a-OP"></a>今以吾女用妻卿子。<a id="a-OQ"></a>不须财物。<a id="a-OR"></a>可为婚姻。<a id="a-OS"></a>诸婆罗门闻是语已。<a id="a-OT"></a>咸生瞋恚。<a id="a-OU"></a>而作是言。<a id="a-OV"></a>云何以女与此下贱。<a id="a-OW"></a>时莲华实告弟子言法无二相。<a id="a-OX"></a>悉皆同等。<a id="a-OY"></a>汝今勿生憍慢之心。<a id="a-OZ"></a>语帝胜伽。<a id="a-Oa"></a>汝可受水当与卿女。<a id="a-Ob"></a>时摩登伽成婚姻已。<a id="a-Oc"></a>欢喜而去。<a id="a-Od"></a>诸比丘。<a id="a-Oe"></a>时摩登伽我身是也。<a id="a-Of"></a>莲华实者舍利弗是。<a id="a-Og"></a>师子耳者阿难是也。<a id="a-Oh"></a>尔时女者今性比丘尼是。<a id="a-Oi"></a>以于往昔日。<a id="a-Oj"></a>曾为夫妻。<a id="a-Ok"></a>爱心未息。<a id="a-Ol"></a>今故随逐。<a id="a-Om"></a>说是经时。<a id="a-On"></a>六十比丘远尘离垢。<a id="a-Oo"></a>得阿罗汉。<a id="a-Op"></a>诸婆罗门得法眼净。<a id="a-Oq"></a>佛说是经已。<a id="a-Or"></a>波斯匿王及四部众。<a id="a-Os"></a>欢喜奉行。</p>
 </body>
</html>