<!doctype html>
<html id="z3IBUMcaO" data-ver="1578">
 <head>
  <meta charset="utf-8">
  <meta author="竺律炎">
  <meta author="支谦">
  <meta library="龙藏">
  <meta catalog="小乘阿含部">
  <meta period="吴">
 </head>
 <body>
  <h1 id="a1">摩登伽经卷上</h1>
  <h2 id="a2">度性女品第一</h2>
  <p id="a3">如是我闻。<a id="a-4"></a>一时佛在舍卫国。<a id="a-5"></a>祇树给孤独园。<a id="a-6"></a>与诸比丘。<a id="a-7"></a>围绕说法。<a id="a-8"></a>于晨朝时。<a id="a-9"></a>尊者阿难。<a id="a-A"></a>着衣持钵。<a id="a-B"></a>入城乞食。<a id="a-C"></a>分卫已讫。<a id="a-D"></a>还祇洹林。<a id="a-E"></a>于其路次。<a id="a-F"></a>有一大池。<a id="a-G"></a>聚落人众。<a id="a-H"></a>游集其上。<a id="a-I"></a>池侧有女栴陀罗种。<a id="a-J"></a>执持瓶器。<a id="a-K"></a>始来取水。<a id="a-L"></a>长老阿难。<a id="a-M"></a>往到其所语言。<a id="a-N"></a>姊妹今我渴乏。<a id="a-O"></a>甚欲须饮。<a id="a-P"></a>见惠少水真。<a id="a-Q"></a>是时施女言。<a id="a-R"></a>大德我无所吝。<a id="a-S"></a>但吾身是栴陀罗女。<a id="a-T"></a>若相施者。<a id="a-U"></a>恐非所宜。<a id="a-V"></a>阿难言。<a id="a-W"></a>姊我名沙门。<a id="a-X"></a>其心平等豪贵下劣。<a id="a-Y"></a>观无异相。<a id="a-Z"></a>但时见施。<a id="a-a"></a>不宜久留。<a id="a-b"></a>时彼女人。<a id="a-c"></a>即以净水。<a id="a-d"></a>授与阿难。<a id="a-e"></a>阿难饮讫。<a id="a-f"></a>还其所止。<a id="a-g"></a>其去已后。<a id="a-h"></a>此女便取阿难容貌音声语言威仪等相。<a id="a-i"></a>深生染着。<a id="a-j"></a>欲心猛盛。<a id="a-k"></a>作是念言。<a id="a-l"></a>若使我得向去比丘以为夫者。<a id="a-m"></a>不亦善乎。<a id="a-n"></a>复作是念。<a id="a-o"></a>我母善咒。<a id="a-p"></a>或能令彼来为吾夫。<a id="a-q"></a>我当向母具宣斯事。<a id="a-r"></a>时此女人。<a id="a-s"></a>持水还家。<a id="a-t"></a>诣其母所。<a id="a-u"></a>而作是言。<a id="a-v"></a>阿难比丘。<a id="a-w"></a>是佛弟子。<a id="a-x"></a>我甚爱乐。<a id="a-y"></a>欲得为夫。<a id="a-z"></a>如母力者。<a id="a-10"></a>能办斯事。<a id="a-11"></a>唯愿哀愍。<a id="a-12"></a>必满我愿。<a id="a-13"></a>母语女言。<a id="a-14"></a>有二种人。<a id="a-15"></a>虽加咒术。<a id="a-16"></a>无如之何。<a id="a-17"></a>何者为二。<a id="a-18"></a>一者断欲。<a id="a-19"></a>二是死人。<a id="a-1A"></a>自余之者。<a id="a-1B"></a>吾能调伏。<a id="a-1C"></a>沙门瞿昙。<a id="a-1D"></a>威德高远。<a id="a-1E"></a>波斯匿王。<a id="a-1F"></a>极生信敬。<a id="a-1G"></a>若脱知我将阿难来。<a id="a-1H"></a>栴陀罗辈。<a id="a-1I"></a>皆被残灭。<a id="a-1J"></a>且复瞿昙烦恼已尽。<a id="a-1K"></a>及其眷属。<a id="a-1L"></a>咸离欲秽。<a id="a-1M"></a>我昔曾闻。<a id="a-1N"></a>断生死者。<a id="a-1O"></a>宜加恭敬。<a id="a-1P"></a>如何于彼反起恶业。<a id="a-1Q"></a>女闻是已。<a id="a-1R"></a>悲泣而言。<a id="a-1S"></a>若母不得阿难来者。<a id="a-1T"></a>我必定当弃舍身命。<a id="a-1U"></a>假令瞿昙而违我愿。<a id="a-1V"></a>亦复不能久留于世。<a id="a-1W"></a>设得之者。<a id="a-1X"></a>众愿满足。<a id="a-1Y"></a>母闻斯言。<a id="a-1Z"></a>惨然不悦。<a id="a-1a"></a>而告之曰。<a id="a-1b"></a>莫便舍命。<a id="a-1c"></a>我必能令阿难至此。<a id="a-1d"></a>尔时女母。<a id="a-1e"></a>于自舍内。<a id="a-1f"></a>牛粪涂地布以白茅。<a id="a-1g"></a>于此场中。<a id="a-1h"></a>燃大猛火。<a id="a-1i"></a>百有八枚妙遏迦花。<a id="a-1j"></a>诵咒一周。<a id="a-1k"></a>辄以一茎投之火中。<a id="a-1l"></a>其咒言曰。</p>
  <p id="a1m">阿磨利　毗磨利　鸠鸠弥　三磨祢　移　那婆头赐　频头弥车养。</p>
  <p id="a1n">提菩跋利沙提　毗地踰多提揭阇提　毗三磨耶　磨罗阇　三磨提　跋陀夷阇。</p>
  <p id="a1o">若天。<a id="a-1p"></a>若魔。<a id="a-1q"></a>若乾闼婆。<a id="a-1r"></a>火神。<a id="a-1s"></a>地神。<a id="a-1t"></a>闻我是咒。<a id="a-1u"></a>及吾祠祀。<a id="a-1v"></a>宜应急令阿难至此。<a id="a-1w"></a>作是语已。<a id="a-1x"></a>尊者阿难。<a id="a-1y"></a>心即迷乱。<a id="a-1z"></a>不自觉知。<a id="a-20"></a>便行往诣栴陀罗舍。<a id="a-21"></a>尔时女母。<a id="a-22"></a>遥见阿难安详而来。<a id="a-23"></a>告其女曰。<a id="a-24"></a>阿难比丘。<a id="a-25"></a>已来近此。<a id="a-26"></a>汝今应当敷置茵褥。<a id="a-27"></a>烧香散花。<a id="a-28"></a>极令严净。<a id="a-29"></a>女闻母言。<a id="a-2A"></a>欢喜踊悦。<a id="a-2B"></a>庄饰堂阁。<a id="a-2C"></a>安置宝座。<a id="a-2D"></a>净治洒扫。<a id="a-2E"></a>散众名花。<a id="a-2F"></a>尔时阿难。<a id="a-2G"></a>既到其舍。<a id="a-2H"></a>悲咽哽塞。<a id="a-2I"></a>泣泪而言。<a id="a-2J"></a>我何薄祐。<a id="a-2K"></a>遇斯苦难。<a id="a-2L"></a>大悲世尊。<a id="a-2M"></a>宁不垂愍加威护念令无娆害。<a id="a-2N"></a>尔时如来以净天眼。<a id="a-2O"></a>观见阿难为彼女人之所惑乱。<a id="a-2P"></a>为拥护故。<a id="a-2Q"></a>即说咒曰。</p>
  <p id="a2R">悉挮帝　阿朱帝　阿尼帝。</p>
  <p id="a2S">于是世尊。<a id="a-2T"></a>说此咒已。<a id="a-2U"></a>而作是言。<a id="a-2V"></a>吾以斯咒。<a id="a-2W"></a>安隐一切怖畏众生。<a id="a-2X"></a>亦欲利安诸苦恼者。<a id="a-2Y"></a>若有众生无归依处。<a id="a-2Z"></a>我当为作真实归依。<a id="a-2a"></a>尔时世尊。<a id="a-2b"></a>复说偈曰。</p>
  <p id="a2c">戒池清凉净无垢　　能浴众生烦恼热</p>
  <p id="a2d">若有智者入此池　　无明闇障永灭尽</p>
  <p id="a2e">是故三世诸贤圣　　咸皆顶戴共称叹</p>
  <p id="a2f">若我真实浴此流　　当令侍者速还返</p>
  <p id="a2g">尔时阿难。<a id="a-2h"></a>以佛神力。<a id="a-2i"></a>及善根力。<a id="a-2j"></a>栴陀罗咒。<a id="a-2k"></a>无所能为。<a id="a-2l"></a>即出其舍。<a id="a-2m"></a>还祇洹林。<a id="a-2n"></a>时彼女人。<a id="a-2o"></a>见阿难归。<a id="a-2p"></a>白其母言。<a id="a-2q"></a>比丘去矣。<a id="a-2r"></a>母告之曰。<a id="a-2s"></a>沙门瞿昙。<a id="a-2t"></a>必以威力。<a id="a-2u"></a>而护念之。<a id="a-2v"></a>是故能令吾咒断坏。<a id="a-2w"></a>女白母言。<a id="a-2x"></a>沙门瞿昙。<a id="a-2y"></a>其神德力。<a id="a-2z"></a>能胜母耶。<a id="a-30"></a>母语女言。<a id="a-31"></a>沙门瞿昙。<a id="a-32"></a>其德渊广。<a id="a-33"></a>非是吾力所可为比。<a id="a-34"></a>假令一切世间众生。<a id="a-35"></a>所有咒术。<a id="a-36"></a>彼若发念。<a id="a-37"></a>皆悉断灭。<a id="a-38"></a>永无遗余。<a id="a-39"></a>其有所作。<a id="a-3A"></a>无能障碍。<a id="a-3B"></a>以是因缘。<a id="a-3C"></a>当知彼力为无有上。<a id="a-3D"></a>尔时阿难。<a id="a-3E"></a>往诣佛所。<a id="a-3F"></a>头面礼足。<a id="a-3G"></a>在一面立。</p>
  <p id="a3H">佛告阿难。<a id="a-3I"></a>有六句咒。<a id="a-3J"></a>其力殊胜。<a id="a-3K"></a>悉能拥护一切众生。<a id="a-3L"></a>能灭邪道。<a id="a-3M"></a>断诸灾患。<a id="a-3N"></a>汝今宜可受持读诵用自利益。<a id="a-3O"></a>亦安乐人。<a id="a-3P"></a>若比丘比丘尼。<a id="a-3Q"></a>优婆塞优婆夷。<a id="a-3R"></a>欲利安己饶益众生。<a id="a-3S"></a>皆当受持六句神咒。<a id="a-3T"></a>阿难。<a id="a-3U"></a>此咒皆为过去六佛所共宣说。<a id="a-3V"></a>今我释迦牟尼三藐三佛陀。<a id="a-3W"></a>亦说是咒。<a id="a-3X"></a>大梵天王。<a id="a-3Y"></a>释提桓因。<a id="a-3Z"></a>四天王等。<a id="a-3a"></a>皆悉恭敬受持读诵。<a id="a-3b"></a>是故汝今宜加修习赞叹供养。<a id="a-3c"></a>无令忘失。<a id="a-3d"></a>即说咒曰。</p>
  <p id="a3e">耶头多　安茶利　槃茶利　抧由利　他弥曷赐帝　萨罗结利毗槃头摩帝大罗毗沙　脂利　弥利　婆腻邻陀　耶陀三跋兜　罗布罗波底　迦谈必罗耶。</p>
  <p id="a3f">佛告阿难。<a id="a-3g"></a>若有众生。<a id="a-3h"></a>受持如是六句神咒。<a id="a-3i"></a>临应刑戮。<a id="a-3j"></a>以咒力故。<a id="a-3k"></a>轻被鞭挞。<a id="a-3l"></a>而得免脱。<a id="a-3m"></a>若当鞭挞。<a id="a-3n"></a>此咒因缘。<a id="a-3o"></a>呵责得免。<a id="a-3p"></a>若应呵责。<a id="a-3q"></a>由此神咒威德力故。<a id="a-3r"></a>永无呵毁。<a id="a-3s"></a>坦然安乐阿难我不见沙门婆罗门。<a id="a-3t"></a>若天魔梵人。<a id="a-3u"></a>及非人。<a id="a-3v"></a>受持此咒。<a id="a-3w"></a>而被娆害。<a id="a-3x"></a>唯除定业。<a id="a-3y"></a>无如之何。<a id="a-3z"></a>时栴陀罗女。<a id="a-40"></a>于夜过已。<a id="a-41"></a>沐浴其身着新净衣首戴花鬘。<a id="a-42"></a>涂香严饰。<a id="a-43"></a>金银环佩。<a id="a-44"></a>璎珞其体。<a id="a-45"></a>徐步安详。<a id="a-46"></a>向舍卫国。<a id="a-47"></a>到城门已。<a id="a-48"></a>住待阿难。<a id="a-49"></a>阿难晨朝。<a id="a-4A"></a>入城乞食。<a id="a-4B"></a>女见其来。<a id="a-4C"></a>深生欢喜。<a id="a-4D"></a>随之而行。<a id="a-4E"></a>终不舍离。<a id="a-4F"></a>进止出入。<a id="a-4G"></a>恒随逐之。<a id="a-4H"></a>尊者阿难。<a id="a-4I"></a>见如是事。<a id="a-4J"></a>极怀惭愧。<a id="a-4K"></a>忧惨不悦。<a id="a-4L"></a>还出城外。<a id="a-4M"></a>至祇洹林。<a id="a-4N"></a>顶礼佛足。<a id="a-4O"></a>却坐一面。<a id="a-4P"></a>白佛言。<a id="a-4Q"></a>世尊。<a id="a-4R"></a>栴陀罗女极娆逼我。<a id="a-4S"></a>行住进止而不舍离。<a id="a-4T"></a>唯愿世尊。<a id="a-4U"></a>慈加拥护。</p>
  <p id="a4V">佛告阿难。<a id="a-4W"></a>汝莫愁恼。<a id="a-4X"></a>吾当令尔得免斯难。<a id="a-4Y"></a>佛时世尊。<a id="a-4Z"></a>告女人曰。<a id="a-4a"></a>汝用阿难以为夫耶。<a id="a-4b"></a>女言。<a id="a-4c"></a>瞿昙实如圣教。<a id="a-4d"></a>佛言。<a id="a-4e"></a>善女婚姻之法。<a id="a-4f"></a>须白父母汝今为问所尊未耶答曰瞿昙。<a id="a-4g"></a>父母听我。<a id="a-4h"></a>故来至此。<a id="a-4i"></a>佛言。<a id="a-4j"></a>若汝父母已相听许。<a id="a-4k"></a>可使自来躬见付授。<a id="a-4l"></a>女闻斯言。<a id="a-4m"></a>礼佛而退向父母所。<a id="a-4n"></a>修敬已毕。<a id="a-4o"></a>却住一面。<a id="a-4p"></a>白父母言。<a id="a-4q"></a>我欲阿难以用为夫。<a id="a-4r"></a>唯愿垂愍。<a id="a-4s"></a>与我俱往。<a id="a-4t"></a>亲自付之。<a id="a-4u"></a>于是父母往诣佛所。<a id="a-4v"></a>顶礼佛足。<a id="a-4w"></a>在一面坐。<a id="a-4x"></a>女言瞿昙。<a id="a-4y"></a>吾亲已至。<a id="a-4z"></a>尔时世尊。<a id="a-50"></a>即问之曰。<a id="a-51"></a>汝实以女与阿难耶。<a id="a-52"></a>答言。<a id="a-53"></a>世尊诚如圣教佛言。<a id="a-54"></a>汝今便可还归所止。<a id="a-55"></a>时女父母。<a id="a-56"></a>礼佛而退。<a id="a-57"></a>于是如来告女人曰。<a id="a-58"></a>若汝欲得阿难比丘以为夫者。<a id="a-59"></a>宜应出家学其容饰。<a id="a-5A"></a>答曰。<a id="a-5B"></a>唯然敬承尊教佛言善来便成沙门。<a id="a-5C"></a>鬓发自落。<a id="a-5D"></a>法衣在身。<a id="a-5E"></a>即为说法。<a id="a-5F"></a>示教利喜。<a id="a-5G"></a>所谓施论。<a id="a-5H"></a>戒论。<a id="a-5I"></a>生天之论。<a id="a-5J"></a>欲为不净出要最善。<a id="a-5K"></a>又此欲者。<a id="a-5L"></a>众苦积聚。<a id="a-5M"></a>其味至少。<a id="a-5N"></a>过患甚多。<a id="a-5O"></a>譬如飞蛾。<a id="a-5P"></a>为愚痴故。<a id="a-5Q"></a>投身猛焰。<a id="a-5R"></a>而自烧害。<a id="a-5S"></a>凡夫颠倒。<a id="a-5T"></a>妄生染着。<a id="a-5U"></a>为渴爱所逼如逐焰之蛾。<a id="a-5V"></a>是故智者舍而远之。<a id="a-5W"></a>未曾暂起爱乐之想。<a id="a-5X"></a>时比丘尼。<a id="a-5Y"></a>闻说是已。<a id="a-5Z"></a>心喜悦豫。<a id="a-5a"></a>意转调伏。<a id="a-5b"></a>尔时世尊。<a id="a-5c"></a>知比丘尼心意柔软。<a id="a-5d"></a>离诸恼障。<a id="a-5e"></a>即为广说四真谛法。<a id="a-5f"></a>所谓是苦。<a id="a-5g"></a>是苦习。<a id="a-5h"></a>是苦灭。<a id="a-5i"></a>是苦灭道。<a id="a-5j"></a>时比丘尼。<a id="a-5k"></a>豁然意解悟四圣谛譬如新净白氎易受染色。<a id="a-5l"></a>即于座上。<a id="a-5m"></a>得罗汉道。<a id="a-5n"></a>更不退转。<a id="a-5o"></a>不随他教。<a id="a-5p"></a>顶礼佛足。<a id="a-5q"></a>白佛言。<a id="a-5r"></a>世尊。<a id="a-5s"></a>我先愚痴。<a id="a-5t"></a>欲酒所醉。<a id="a-5u"></a>扰乱贤圣。<a id="a-5v"></a>造不善业。<a id="a-5w"></a>唯愿世尊。<a id="a-5x"></a>听我忏悔。<a id="a-5y"></a>佛言。<a id="a-5z"></a>我已受汝忏悔。<a id="a-60"></a>汝今当知。<a id="a-61"></a>佛世难遇。<a id="a-62"></a>人身难得。<a id="a-63"></a>解脱生死得阿罗汉。<a id="a-64"></a>亦为甚难。<a id="a-65"></a>如斯难事。<a id="a-66"></a>汝已得之。<a id="a-67"></a>于佛法中。<a id="a-68"></a>获真实果。<a id="a-69"></a>所谓生死已尽。<a id="a-6A"></a>梵行已立。<a id="a-6B"></a>所作已办。<a id="a-6C"></a>不受后有。<a id="a-6D"></a>是故汝今宜应精进。<a id="a-6E"></a>慎莫放逸。</p>
  <p data-pb></p>
  <h2 id="a6F">明往缘品第二</h2>
  <p id="a6G">尔时城中。<a id="a-6H"></a>诸婆罗门长者居士。<a id="a-6I"></a>闻佛度于栴陀罗女。<a id="a-6J"></a>出家为道。<a id="a-6K"></a>咸生嫌忿。<a id="a-6L"></a>而作是言。<a id="a-6M"></a>此下贱种。<a id="a-6N"></a>云何当与诸四部众。<a id="a-6O"></a>同修梵行。<a id="a-6P"></a>云何当入诸豪贵家。<a id="a-6Q"></a>受于供养。<a id="a-6R"></a>如是展转。<a id="a-6S"></a>共议斯事。<a id="a-6T"></a>乃至闻于波斯匿王。<a id="a-6U"></a>王闻是已。<a id="a-6V"></a>极大惊愕。<a id="a-6W"></a>即便严驾。<a id="a-6X"></a>眷属围绕。<a id="a-6Y"></a>前后导从诣祇洹林。<a id="a-6Z"></a>下车去盖。<a id="a-6a"></a>徐步而进。<a id="a-6b"></a>顶礼佛足。<a id="a-6c"></a>退坐一面。<a id="a-6d"></a>佛知众会心之所念。<a id="a-6e"></a>欲决所疑。<a id="a-6f"></a>告诸比丘。<a id="a-6g"></a>汝等欲闻本性比丘尼往昔缘不。<a id="a-6h"></a>诸比丘言。<a id="a-6i"></a>唯然欲闻。<a id="a-6j"></a>汝今谛听。<a id="a-6k"></a>当为汝说。<a id="a-6l"></a>诸比丘乃往过去阿僧祇劫。<a id="a-6m"></a>于恒河侧有园。<a id="a-6n"></a>名曰阿提目多。<a id="a-6o"></a>花果繁茂。<a id="a-6p"></a>池流具足。<a id="a-6q"></a>园中有王。<a id="a-6r"></a>名帝胜伽。<a id="a-6s"></a>是栴陀罗摩登伽种。<a id="a-6t"></a>与百千万栴陀罗众。<a id="a-6u"></a>共住此园。<a id="a-6v"></a>诸比丘彼帝胜伽。<a id="a-6w"></a>有大智慧。<a id="a-6x"></a>高才勇猛。<a id="a-6y"></a>自识宿命。<a id="a-6z"></a>世所为事。<a id="a-70"></a>无不通达。<a id="a-71"></a>我当略说其五功德。<a id="a-72"></a>一者博练四围陀典秘密之要。<a id="a-73"></a>无不了达。<a id="a-74"></a>二者善解诗书文颂字句长短。<a id="a-75"></a>三者悉知诸论经纪度声彼岸。<a id="a-76"></a>四者能解世俗祠祀咒术医药。<a id="a-77"></a>五善分别大丈夫相。<a id="a-78"></a>如是智慧。<a id="a-79"></a>不可穷尽。<a id="a-7A"></a>其王有子。<a id="a-7B"></a>名师子耳。<a id="a-7C"></a>颜容端正。<a id="a-7D"></a>戒行清洁。<a id="a-7E"></a>其心调柔。<a id="a-7F"></a>仁慈和顺。<a id="a-7G"></a>众德具瞻。<a id="a-7H"></a>见者欢喜。<a id="a-7I"></a>摩登伽王。<a id="a-7J"></a>广教其子。<a id="a-7K"></a>经书咒术。<a id="a-7L"></a>己所知者。<a id="a-7M"></a>悉教授之。<a id="a-7N"></a>故师子耳。<a id="a-7O"></a>知见深远。<a id="a-7P"></a>亦如其父。<a id="a-7Q"></a>等无有异。<a id="a-7R"></a>帝胜伽王。<a id="a-7S"></a>于夜卧中。<a id="a-7T"></a>忽生是念。<a id="a-7U"></a>我子色貌。<a id="a-7V"></a>最为殊胜。<a id="a-7W"></a>众德具足。<a id="a-7X"></a>人所宗仰。<a id="a-7Y"></a>年渐长大。<a id="a-7Z"></a>宜为娉妻。<a id="a-7a"></a>必当选择端正良匹。<a id="a-7b"></a>才德超绝。<a id="a-7c"></a>类如吾子。<a id="a-7d"></a>然后乃当而为求之。<a id="a-7e"></a>当是时也。<a id="a-7f"></a>有婆罗门。<a id="a-7g"></a>名莲花实。<a id="a-7h"></a>宗族高美。<a id="a-7i"></a>父母真正。<a id="a-7j"></a>七世以来。<a id="a-7k"></a>净而无杂。<a id="a-7l"></a>通四围陀。<a id="a-7m"></a>才艺寡匹。<a id="a-7n"></a>时有国王。<a id="a-7o"></a>名曰大与。<a id="a-7p"></a>总领天下。<a id="a-7q"></a>威力自在。<a id="a-7r"></a>以一聚落。<a id="a-7s"></a>封莲花实。<a id="a-7t"></a>令其统领。<a id="a-7u"></a>其土丰盛。<a id="a-7v"></a>人民殷富。<a id="a-7w"></a>彼莲花实女。<a id="a-7x"></a>名本性。<a id="a-7y"></a>德貌殊胜。<a id="a-7z"></a>犹师子耳。<a id="a-80"></a>帝胜伽王。<a id="a-81"></a>作是念言。<a id="a-82"></a>唯莲花实。<a id="a-83"></a>其女殊妙。<a id="a-84"></a>吾当为子而求娉之。<a id="a-85"></a>作是念已。<a id="a-86"></a>至明清旦。<a id="a-87"></a>乘大宝车。<a id="a-88"></a>驾驷白马。<a id="a-89"></a>栴陀罗众。<a id="a-8A"></a>前后围绕。<a id="a-8B"></a>出家北行。<a id="a-8C"></a>往趣其国。<a id="a-8D"></a>时莲花实所住处南。<a id="a-8E"></a>有一园苑。<a id="a-8F"></a>名曰悦乐。<a id="a-8G"></a>花果滋茂。<a id="a-8H"></a>树木敷荣。<a id="a-8I"></a>泉流浴池。<a id="a-8J"></a>净水盈满。<a id="a-8K"></a>异类众鸟。<a id="a-8L"></a>游戏其上。<a id="a-8M"></a>哀音相和。<a id="a-8N"></a>闻者欢悦。<a id="a-8O"></a>其园广博。<a id="a-8P"></a>甚可爱乐。<a id="a-8Q"></a>犹如诸天难陀之园。<a id="a-8R"></a>摩登伽王。<a id="a-8S"></a>往彼园中。<a id="a-8T"></a>待莲花实。<a id="a-8U"></a>时婆罗门。<a id="a-8V"></a>亦于晨朝。<a id="a-8W"></a>驾驷白马。<a id="a-8X"></a>及与五百婆罗门。<a id="a-8Y"></a>俱导从围绕。<a id="a-8Z"></a>至园游观。<a id="a-8a"></a>彼婆罗门。<a id="a-8b"></a>于其路次。<a id="a-8c"></a>教授弟子技艺等事。<a id="a-8d"></a>且行诵习。<a id="a-8e"></a>而来诣园。<a id="a-8f"></a>帝胜伽王。<a id="a-8g"></a>见莲花实。<a id="a-8h"></a>安详而来。<a id="a-8i"></a>威德殊特。<a id="a-8j"></a>心生欢喜。<a id="a-8k"></a>以偈赞曰。</p>
  <p id="a8l">如日初出　　光明照曜　　大士威德</p>
  <p id="a8m">亦复如是　　如雪山药　　众药中胜</p>
  <p id="a8n">仁者高远　　更无能比　　德力深妙</p>
  <p id="a8o">极为严显　　犹如秋月　　众星中最</p>
  <p id="a8p">如梵天王　　智慧超胜　　悉为诸天</p>
  <p id="a8q">所共瞻仰　　如天帝释　　一切恭敬</p>
  <p id="a8r">端严殊绝　　更无能喻　　我但略赞</p>
  <p id="a8s">汝之功德　　若广说者　　不可穷尽</p>
  <p id="a8t">说是偈已。<a id="a-8u"></a>即起奉迎。<a id="a-8v"></a>更相慰问。<a id="a-8w"></a>然后就坐。<a id="a-8x"></a>莲花实言。<a id="a-8y"></a>汝栴陀罗下劣之甚。<a id="a-8z"></a>而来至此。<a id="a-90"></a>欲何所为。<a id="a-91"></a>答言。<a id="a-92"></a>仁者世有四事。<a id="a-93"></a>宜应修习。<a id="a-94"></a>何等为四。<a id="a-95"></a>一者本所为事。<a id="a-96"></a>忆而不忘。<a id="a-97"></a>二者应当利安于己。<a id="a-98"></a>三者饶益一切众生。<a id="a-99"></a>四者务修婚姻之事。<a id="a-9A"></a>是以我今故来相造。<a id="a-9B"></a>吾有一子。<a id="a-9C"></a>名师子耳。<a id="a-9D"></a>颜容瑰玮。<a id="a-9E"></a>智慧微妙。<a id="a-9F"></a>欲为娉妻。<a id="a-9G"></a>仁女贤胜。<a id="a-9H"></a>意甚相贪。<a id="a-9I"></a>欲托姻媛。<a id="a-9J"></a>幸能垂意。<a id="a-9K"></a>而见许可。<a id="a-9L"></a>时莲花实。<a id="a-9M"></a>闻是语已。<a id="a-9N"></a>瞋毒炽盛。<a id="a-9O"></a>极生忿恚。<a id="a-9P"></a>颜容惨结。<a id="a-9Q"></a>色貌颦蹙。<a id="a-9R"></a>而语之言。<a id="a-9S"></a>摩登伽种。<a id="a-9T"></a>人所轻贱。<a id="a-9U"></a>甚可猥恶。<a id="a-9V"></a>如毒如火。<a id="a-9W"></a>我今身是婆罗门姓。<a id="a-9X"></a>豪胜尊贵。<a id="a-9Y"></a>更无过者。<a id="a-9Z"></a>通达围陀。<a id="a-9a"></a>智慧无比。<a id="a-9b"></a>汝今云何欲来毁辱。<a id="a-9c"></a>如空中月萤烛光明。<a id="a-9d"></a>有目之士。<a id="a-9e"></a>咸知其异。<a id="a-9f"></a>栴陀罗种。<a id="a-9g"></a>比婆罗门。<a id="a-9h"></a>尊贵卑劣。<a id="a-9i"></a>亦复如是。<a id="a-9j"></a>今汝愚痴。<a id="a-9k"></a>不识贵贱不可求处。<a id="a-9l"></a>生心悕望。<a id="a-9m"></a>汝栴陀罗。<a id="a-9n"></a>自有种类。<a id="a-9o"></a>何故欲染清胜之人。<a id="a-9p"></a>且婆罗门。<a id="a-9q"></a>戒行不具。<a id="a-9r"></a>不能通达围陀妙典。<a id="a-9s"></a>诸婆罗门。<a id="a-9t"></a>不与交游。<a id="a-9u"></a>况汝凡贱乃生是意。<a id="a-9v"></a>急可速去。<a id="a-9w"></a>不宜久留莫使外人闻斯异言。<a id="a-9x"></a>时帝胜伽。<a id="a-9y"></a>闻是事已。<a id="a-9z"></a>语言。<a id="a-A0"></a>仁者金玉珍异。<a id="a-A1"></a>土木弊恶。<a id="a-A2"></a>贵贱异相。<a id="a-A3"></a>一切悉知。<a id="a-A4"></a>我今不见诸婆罗门。<a id="a-A5"></a>与栴陀罗。<a id="a-A6"></a>而有差别。<a id="a-A7"></a>何以故汝婆罗门不从空出。<a id="a-A8"></a>栴陀罗种独因地生。<a id="a-A9"></a>婆罗门者。<a id="a-AA"></a>从胎而有。<a id="a-AB"></a>栴陀罗种。<a id="a-AC"></a>亦复如是。<a id="a-AD"></a>而言殊胜。<a id="a-AE"></a>是事不可。<a id="a-AF"></a>婆罗门死。<a id="a-AG"></a>人所畏恶。<a id="a-AH"></a>栴陀罗终。<a id="a-AI"></a>亦无欲见。<a id="a-AJ"></a>若言贵贱而有相异。<a id="a-AK"></a>何故生死而无差别。<a id="a-AL"></a>汝意当谓。<a id="a-AM"></a>栴陀罗者。<a id="a-AN"></a>造作恶事。<a id="a-AO"></a>凶暴残害。<a id="a-AP"></a>欺诳众生。<a id="a-AQ"></a>无慈愍心。<a id="a-AR"></a>以是因缘。<a id="a-AS"></a>名为卑贱。<a id="a-AT"></a>我今当说汝婆罗门。<a id="a-AU"></a>所有恶业虚妄之事。<a id="a-AV"></a>起于诤讼。<a id="a-AW"></a>扰乱贤善。<a id="a-AX"></a>造为妖怪。<a id="a-AY"></a>占星观月。<a id="a-AZ"></a>和合军阵。<a id="a-Aa"></a>杀害众生。<a id="a-Ab"></a>举要言之。<a id="a-Ac"></a>一切恶事。<a id="a-Ad"></a>皆婆罗门之所为作。<a id="a-Ae"></a>汝婆罗门。<a id="a-Af"></a>性嗜美味。<a id="a-Ag"></a>而作是言。<a id="a-Ah"></a>若祠祀者。<a id="a-Ai"></a>咒羊杀之。<a id="a-Aj"></a>羊必生天。<a id="a-Ak"></a>若使咒之便生天者。<a id="a-Al"></a>汝今何故不自咒身杀以祠祀求生天耶。<a id="a-Am"></a>何故不咒父母知识妻子眷属。<a id="a-An"></a>而尽屠害。<a id="a-Ao"></a>使之生天。<a id="a-Ap"></a>不灭己身。<a id="a-Aq"></a>但杀羊者。<a id="a-Ar"></a>当知皆是诸婆罗门。<a id="a-As"></a>欲食肉故。<a id="a-At"></a>妄为是说。<a id="a-Au"></a>虚诳之人。<a id="a-Av"></a>而言尊胜。<a id="a-Aw"></a>于理不可。<a id="a-Ax"></a>婆罗门法。<a id="a-Ay"></a>犯四种罪。<a id="a-Az"></a>名为极恶。<a id="a-B0"></a>非婆罗门。<a id="a-B1"></a>何等为四。<a id="a-B2"></a>一者杀害诸婆罗门。<a id="a-B3"></a>二淫师妻。<a id="a-B4"></a>三者盗金。<a id="a-B5"></a>四者饮酒。<a id="a-B6"></a>唯此四恶。<a id="a-B7"></a>名之为罪。<a id="a-B8"></a>自余杀害。<a id="a-B9"></a>都无果报。<a id="a-BA"></a>而汝法中。<a id="a-BB"></a>得杀罪者。<a id="a-BC"></a>由断他命。<a id="a-BD"></a>若杀余人。<a id="a-BE"></a>亦名断命。<a id="a-BF"></a>何故杀之。<a id="a-BG"></a>而独无罪。<a id="a-BH"></a>乃至饮酒。<a id="a-BI"></a>亦复如是。<a id="a-BJ"></a>当知汝等愚痴无智。<a id="a-BK"></a>横生妄想。<a id="a-BL"></a>不可以此名为豪贵。<a id="a-BM"></a>又婆罗门。<a id="a-BN"></a>犯前四罪。<a id="a-BO"></a>至心忏悔。<a id="a-BP"></a>还可得灭。<a id="a-BQ"></a>手持床足。<a id="a-BR"></a>着弊坏衣。<a id="a-BS"></a>以人髑髅。<a id="a-BT"></a>悬其首上。<a id="a-BU"></a>如是忏悔。<a id="a-BV"></a>满十二年。<a id="a-BW"></a>戒还具足。<a id="a-BX"></a>成婆罗门。<a id="a-BY"></a>如是愚痴。<a id="a-BZ"></a>随逐邪见。<a id="a-Ba"></a>而生憍慢。<a id="a-Bb"></a>自谓尊豪。<a id="a-Bc"></a>由是观之。<a id="a-Bd"></a>姓皆平等。<a id="a-Be"></a>可以仁女见与吾子。<a id="a-Bf"></a>时莲花实。<a id="a-Bg"></a>闻是语已。<a id="a-Bh"></a>倍增瞋恚。<a id="a-Bi"></a>语帝胜伽。<a id="a-Bj"></a>汝不思惟。<a id="a-Bk"></a>妄作是语。<a id="a-Bl"></a>汝为王者。<a id="a-Bm"></a>应知三法。<a id="a-Bn"></a>一国土法。<a id="a-Bo"></a>二贵贱法。<a id="a-Bp"></a>三贡税法。<a id="a-Bq"></a>世有四姓。<a id="a-Br"></a>皆从梵生。<a id="a-Bs"></a>婆罗门者。<a id="a-Bt"></a>从梵口生。<a id="a-Bu"></a>刹利肩生。<a id="a-Bv"></a>毗舍脐生。<a id="a-Bw"></a>首陀足生。<a id="a-Bx"></a>以是义故。<a id="a-By"></a>婆罗门者。<a id="a-Bz"></a>最为尊贵。<a id="a-C0"></a>得畜四妻。<a id="a-C1"></a>刹利三妻。<a id="a-C2"></a>毗舍二妻。<a id="a-C3"></a>首陀一妻。<a id="a-C4"></a>如是分别。<a id="a-C5"></a>种姓各异。<a id="a-C6"></a>汝自卑贱。<a id="a-C7"></a>乃至不入是四姓中。<a id="a-C8"></a>而言诸姓无有异相。<a id="a-C9"></a>违返圣教。<a id="a-CA"></a>欲扰乱我。<a id="a-CB"></a>可宜速还。<a id="a-CC"></a>莫得复语。<a id="a-CD"></a>帝胜伽言。<a id="a-CE"></a>仁者若说世四姓者皆从梵生。<a id="a-CF"></a>而婆罗门。<a id="a-CG"></a>独从口出。<a id="a-CH"></a>是以最尊更无过者。<a id="a-CI"></a>诸婆罗门。<a id="a-CJ"></a>何故亦有手足支节。<a id="a-CK"></a>及四威仪。<a id="a-CL"></a>音声语言。<a id="a-CM"></a>以此因缘。<a id="a-CN"></a>知无异相。<a id="a-CO"></a>假令异者。<a id="a-CP"></a>应当分别。<a id="a-CQ"></a>譬如莲花有种种异。<a id="a-CR"></a>所谓水陆生花。<a id="a-CS"></a>优钵罗花。<a id="a-CT"></a>瞻卜香花。<a id="a-CU"></a>目多伽花。<a id="a-CV"></a>苏蔓那花。<a id="a-CW"></a>如是等花。<a id="a-CX"></a>其色差别。<a id="a-CY"></a>香气亦异。<a id="a-CZ"></a>而汝四姓。<a id="a-Ca"></a>不见异相。<a id="a-Cb"></a>当知皆是妄想分别。<a id="a-Cc"></a>譬如小儿于路游戏。<a id="a-Cd"></a>收聚沙土。<a id="a-Ce"></a>以为城舍。<a id="a-Cf"></a>或复名曰是金是银酥酪米麦。<a id="a-Cg"></a>而是沙土。<a id="a-Ch"></a>不以小儿名因缘故。<a id="a-Ci"></a>便成珍宝。<a id="a-Cj"></a>汝亦如是。<a id="a-Ck"></a>愚痴蔽心。<a id="a-Cl"></a>起贡高想。<a id="a-Cm"></a>尊贵下贱。<a id="a-Cn"></a>不由汝言。<a id="a-Co"></a>即便成就。<a id="a-Cp"></a>又婆罗门梵口生者。<a id="a-Cq"></a>应当慈忍仁爱众生。<a id="a-Cr"></a>云何杀害咒咀瞋忿。<a id="a-Cs"></a>假令四姓皆从梵生。<a id="a-Ct"></a>即为兄弟。<a id="a-Cu"></a>云何共为婚姻之事。<a id="a-Cv"></a>浊礼违理。<a id="a-Cw"></a>禽兽无别。<a id="a-Cx"></a>一切众生。<a id="a-Cy"></a>随业善恶。<a id="a-Cz"></a>而受果报。<a id="a-D0"></a>所谓端正丑陋。<a id="a-D1"></a>贫贱富贵。<a id="a-D2"></a>寿命终夭。<a id="a-D3"></a>愚痴智慧。<a id="a-D4"></a>如此等事。<a id="a-D5"></a>从业而有。<a id="a-D6"></a>若梵天生。<a id="a-D7"></a>皆应同等。<a id="a-D8"></a>何因缘故。<a id="a-D9"></a>如是差别。<a id="a-DA"></a>又汝法中。<a id="a-DB"></a>自在天者。<a id="a-DC"></a>造于世界。<a id="a-DD"></a>头以为天。<a id="a-DE"></a>足成为地。<a id="a-DF"></a>目为日月。<a id="a-DG"></a>腹为虚空。<a id="a-DH"></a>发为草木。<a id="a-DI"></a>流泪成河。<a id="a-DJ"></a>众骨为山。<a id="a-DK"></a>大小便利。<a id="a-DL"></a>尽成于海。<a id="a-DM"></a>斯等皆是。<a id="a-DN"></a>汝婆罗门。<a id="a-DO"></a>妄为此说。<a id="a-DP"></a>夫世界者。<a id="a-DQ"></a>由众生业。<a id="a-DR"></a>而得成立。<a id="a-DS"></a>何有梵天能办斯事。<a id="a-DT"></a>汝等痴弊。<a id="a-DU"></a>横生妄想。<a id="a-DV"></a>而言尊胜。<a id="a-DW"></a>人无信受。<a id="a-DX"></a>又婆罗门。<a id="a-DY"></a>命终已后。<a id="a-DZ"></a>独得生天。<a id="a-Da"></a>余不生者。<a id="a-Db"></a>是则为胜。<a id="a-Dc"></a>而汝经中。<a id="a-Dd"></a>修行善业。<a id="a-De"></a>皆生天上。<a id="a-Df"></a>若修善业。<a id="a-Dg"></a>便生天者。<a id="a-Dh"></a>一切众生。<a id="a-Di"></a>悉能行善。<a id="a-Dj"></a>皆当生天。<a id="a-Dk"></a>何故余人。<a id="a-Dl"></a>而独卑劣。<a id="a-Dm"></a>大婆罗门。<a id="a-Dn"></a>譬如有人生育四子。<a id="a-Do"></a>各为立字。<a id="a-Dp"></a>一名安乐。<a id="a-Dq"></a>二曰长寿。<a id="a-Dr"></a>三名无忧。<a id="a-Ds"></a>四名欢喜。<a id="a-Dt"></a>虽一父所生皆同一姓。<a id="a-Du"></a>而有四名差别之异。<a id="a-Dv"></a>世间四姓。<a id="a-Dw"></a>亦复如是。<a id="a-Dx"></a>虽同业报烦恼性欲。<a id="a-Dy"></a>而有四名。<a id="a-Dz"></a>言婆罗门。<a id="a-E0"></a>乃至刹利毗舍首陀。<a id="a-E1"></a>名虽不同。<a id="a-E2"></a>体无贵贱。<a id="a-E3"></a>诸婆罗门。<a id="a-E4"></a>学围陀典。<a id="a-E5"></a>恭敬尊重。<a id="a-E6"></a>恃生憍慢。<a id="a-E7"></a>而复因之。<a id="a-E8"></a>以为定性。<a id="a-E9"></a>我今当说此围陀典。<a id="a-EA"></a>无有实义。<a id="a-EB"></a>易可离散昔者有人。<a id="a-EC"></a>名为梵天。<a id="a-ED"></a>修习禅道。<a id="a-EE"></a>有大知见。<a id="a-EF"></a>造一围陀。<a id="a-EG"></a>流布教化。<a id="a-EH"></a>其后有仙。<a id="a-EI"></a>名曰白净。<a id="a-EJ"></a>出兴于世。<a id="a-EK"></a>造四围陀。<a id="a-EL"></a>一者赞诵。<a id="a-EM"></a>二者祭祀。<a id="a-EN"></a>三者歌咏。<a id="a-EO"></a>四者禳灾。<a id="a-EP"></a>次复更有一婆罗门。<a id="a-EQ"></a>名曰弗沙。<a id="a-ER"></a>其弟子众。<a id="a-ES"></a>二十有五。<a id="a-ET"></a>于一围陀。<a id="a-EU"></a>广分别之。<a id="a-EV"></a>即便复为二十五分。<a id="a-EW"></a>次复更有一婆罗门。<a id="a-EX"></a>名曰鹦鹉。<a id="a-EY"></a>变一围陀。<a id="a-EZ"></a>为十八分。<a id="a-Ea"></a>次复更有一婆罗门。<a id="a-Eb"></a>名为善道。<a id="a-Ec"></a>其弟子众。<a id="a-Ed"></a>二十有一。<a id="a-Ee"></a>亦变围陀。<a id="a-Ef"></a>为二十一分。<a id="a-Eg"></a>次复更有一婆罗门。<a id="a-Eh"></a>名曰鸠求。<a id="a-Ei"></a>变一围陀。<a id="a-Ej"></a>以为二分。<a id="a-Ek"></a>二变为四。<a id="a-El"></a>四变为八。<a id="a-Em"></a>八变为十。<a id="a-En"></a>如是展转。<a id="a-Eo"></a>凡千二百十有六种。<a id="a-Ep"></a>是故当知。<a id="a-Eq"></a>围陀经典。<a id="a-Er"></a>易可变易。<a id="a-Es"></a>大婆罗门。<a id="a-Et"></a>此围陀典当分散。<a id="a-Eu"></a>时婆罗门性。<a id="a-Ev"></a>为随散坏。<a id="a-Ew"></a>当犹存耶。<a id="a-Ex"></a>若今犹存。<a id="a-Ey"></a>则不应言。<a id="a-Ez"></a>诸婆罗门。<a id="a-F0"></a>因围陀故。<a id="a-F1"></a>性得决定。<a id="a-F2"></a>设随散坏。<a id="a-F3"></a>汝云何言婆罗门性真实不变。<a id="a-F4"></a>是故汝说我独尊贵余人卑劣。<a id="a-F5"></a>是事不然。<a id="a-F6"></a>又婆罗门。<a id="a-F7"></a>自恃智慧善能咒术。<a id="a-F8"></a>轻蔑他人。<a id="a-F9"></a>生豪贵想。<a id="a-FA"></a>然今汝等。<a id="a-FB"></a>所能知者。<a id="a-FC"></a>余人学习。<a id="a-FD"></a>亦得通达。<a id="a-FE"></a>当知一切皆悉尊贵。<a id="a-FF"></a>何故独称婆罗门耶。<a id="a-FG"></a>过去有仙。<a id="a-FH"></a>名婆私吒。<a id="a-FI"></a>其妻即是栴陀罗女。<a id="a-FJ"></a>产生二子。<a id="a-FK"></a>长名为纯。<a id="a-FL"></a>二名为饮。<a id="a-FM"></a>皆获仙道。<a id="a-FN"></a>五通具足。<a id="a-FO"></a>变围陀典。<a id="a-FP"></a>作宅图法。<a id="a-FQ"></a>汝能诽谤此二圣人。<a id="a-FR"></a>言非仙耶。<a id="a-FS"></a>而汝先言。<a id="a-FT"></a>栴陀罗种卑贱下劣。<a id="a-FU"></a>何故其息名为仙乎。<a id="a-FV"></a>昔捕鱼师。<a id="a-FW"></a>捕得一鱼。<a id="a-FX"></a>剖腹而观。<a id="a-FY"></a>见有一女。<a id="a-FZ"></a>其色正黑。<a id="a-Fa"></a>波罗势仙。<a id="a-Fb"></a>与共交会。<a id="a-Fc"></a>生育一子。<a id="a-Fd"></a>名提婆延。<a id="a-Fe"></a>五通自在。<a id="a-Ff"></a>威德具足。<a id="a-Fg"></a>如斯等比。<a id="a-Fh"></a>岂非仙耶。<a id="a-Fi"></a>过去久远。<a id="a-Fj"></a>有刹利种。<a id="a-Fk"></a>名曰毗摩。<a id="a-Fl"></a>亦获仙道。<a id="a-Fm"></a>神力殊胜。<a id="a-Fn"></a>智慧深远。<a id="a-Fo"></a>善于言辞。<a id="a-Fp"></a>悉能教授。<a id="a-Fq"></a>诸婆罗门。<a id="a-Fr"></a>若斯之人。<a id="a-Fs"></a>宁当下贱。<a id="a-Ft"></a>有刹利女。<a id="a-Fu"></a>名曰微尘。<a id="a-Fv"></a>从婆罗门讇婆持尼。<a id="a-Fw"></a>生育一子。<a id="a-Fx"></a>名曰罗摩。<a id="a-Fy"></a>有大神力。<a id="a-Fz"></a>通诸经论。<a id="a-G0"></a>于盛夏月。<a id="a-G1"></a>共母游行。<a id="a-G2"></a>日光炎炽。<a id="a-G3"></a>大地斯热。<a id="a-G4"></a>爆其母足。<a id="a-G5"></a>不能前进。<a id="a-G6"></a>罗摩白言。<a id="a-G7"></a>上我肩上。<a id="a-G8"></a>然后可去。<a id="a-G9"></a>母于尔时。<a id="a-GA"></a>不纳其语。<a id="a-GB"></a>小复前行。<a id="a-GC"></a>犹患地热。<a id="a-GD"></a>罗摩誓曰。<a id="a-GE"></a>若我真实仁和孝敬。<a id="a-GF"></a>当令此日自然隐没。<a id="a-GG"></a>作是语已。<a id="a-GH"></a>日寻不现。<a id="a-GI"></a>母后采花。<a id="a-GJ"></a>花皆合闭。<a id="a-GK"></a>母告之曰。<a id="a-GL"></a>汝今日没故花不敷。<a id="a-GM"></a>即复誓言若我仁孝。<a id="a-GN"></a>日当复出。<a id="a-GO"></a>立语已讫。<a id="a-GP"></a>日寻显曜。<a id="a-GQ"></a>如是等仙。<a id="a-GR"></a>非婆罗门。<a id="a-GS"></a>神力变化。<a id="a-GT"></a>不可限量。<a id="a-GU"></a>岂可名为下劣人耶。<a id="a-GV"></a>以是因缘。<a id="a-GW"></a>诸姓平等。<a id="a-GX"></a>可以汝女用妻吾子。<a id="a-GY"></a>财币珍异。<a id="a-GZ"></a>恣意相与。</p>
  <p data-pb></p>
  <h2 id="aGa">示真实品第三</h2>
  <p id="aGb">时帝胜伽王。<a id="a-Gc"></a>语莲华实。<a id="a-Gd"></a>仁者善听。<a id="a-Ge"></a>我当为汝断邪见网。<a id="a-Gf"></a>开真实路。<a id="a-Gg"></a>净菩提道。<a id="a-Gh"></a>起人天行。<a id="a-Gi"></a>就汝法中。<a id="a-Gj"></a>有五祠法。<a id="a-Gk"></a>言斯祠者。<a id="a-Gl"></a>是涅槃因。<a id="a-Gm"></a>能生天上。<a id="a-Gn"></a>何者为五。<a id="a-Go"></a>一杀害人取脂用祭。<a id="a-Gp"></a>二者刑马亦以脂祭。<a id="a-Gq"></a>三广大祭。<a id="a-Gr"></a>四普开祭。<a id="a-Gs"></a>五随所欲祭。<a id="a-Gt"></a>此皆虚妄。<a id="a-Gu"></a>无有真实。<a id="a-Gv"></a>徒自疲劳。<a id="a-Gw"></a>长众恶趣。<a id="a-Gx"></a>有八善法。<a id="a-Gy"></a>是真利益。<a id="a-Gz"></a>必得生天。<a id="a-H0"></a>获众善报。<a id="a-H1"></a>何等为八。<a id="a-H2"></a>一者正信。<a id="a-H3"></a>二者修戒。<a id="a-H4"></a>三广行施。<a id="a-H5"></a>四乐智慧。<a id="a-H6"></a>五常恭敬同梵行者。<a id="a-H7"></a>六好多闻。<a id="a-H8"></a>七者防护身口意业。<a id="a-H9"></a>八常亲近诸善知识。<a id="a-HA"></a>如斯八事。<a id="a-HB"></a>是清净法。<a id="a-HC"></a>一切众生。<a id="a-HD"></a>皆应修习。<a id="a-HE"></a>前七法者。<a id="a-HF"></a>悉皆从于善知识所。<a id="a-HG"></a>而得闻之。<a id="a-HH"></a>是故汝今应当与我共为婚姻。<a id="a-HI"></a>就吾修学如斯妙法。<a id="a-HJ"></a>勿生憍慢失此善利。<a id="a-HK"></a>今我复当更为汝说。<a id="a-HL"></a>诸姓所起。<a id="a-HM"></a>本末次第。<a id="a-HN"></a>汝闻是已宜除贡高劫初成时。<a id="a-HO"></a>诸众生类。<a id="a-HP"></a>悉能飞行。<a id="a-HQ"></a>光明殊胜。<a id="a-HR"></a>肴膳美味。<a id="a-HS"></a>严身之具。<a id="a-HT"></a>自然而有。<a id="a-HU"></a>无造作者。<a id="a-HV"></a>其后福尽。<a id="a-HW"></a>众事消灭。<a id="a-HX"></a>是时众生。<a id="a-HY"></a>便修种植。<a id="a-HZ"></a>疆界分别。<a id="a-Ha"></a>生我人想。<a id="a-Hb"></a>或复自恃田稼滋多。<a id="a-Hc"></a>轻蔑余人。<a id="a-Hd"></a>自言豪富。<a id="a-He"></a>由是缘故。<a id="a-Hf"></a>众皆名之为刹利种。<a id="a-Hg"></a>复有众生。<a id="a-Hh"></a>不乐居家。<a id="a-Hi"></a>入于山林。<a id="a-Hj"></a>修学禅法。<a id="a-Hk"></a>着弊坏衣。<a id="a-Hl"></a>乞食济命。<a id="a-Hm"></a>清身洁己。<a id="a-Hn"></a>奉修祠祀。<a id="a-Ho"></a>由斯因缘。<a id="a-Hp"></a>咸皆谓为婆罗门种。<a id="a-Hq"></a>耕种垦植田猎渔捕。<a id="a-Hr"></a>行如此者。<a id="a-Hs"></a>名曰毗舍。<a id="a-Ht"></a>劫盗贩卖。<a id="a-Hu"></a>无悲忍心。<a id="a-Hv"></a>如斯之等。<a id="a-Hw"></a>名首陀罗。<a id="a-Hx"></a>时复有人。<a id="a-Hy"></a>于路游行。<a id="a-Hz"></a>其车破坏。<a id="a-I0"></a>因便修治。<a id="a-I1"></a>名摩登伽。<a id="a-I2"></a>唯为农作。<a id="a-I3"></a>名曰田夫。<a id="a-I4"></a>往来市肆。<a id="a-I5"></a>名商估者。<a id="a-I6"></a>如是分别。<a id="a-I7"></a>为百千种。<a id="a-I8"></a>而其所趣。<a id="a-I9"></a>实真无异。<a id="a-IA"></a>但假施设为立名字。<a id="a-IB"></a>为欲记别诸姓不同。<a id="a-IC"></a>就婆罗门。<a id="a-ID"></a>亦复分别。<a id="a-IE"></a>所谓瞿昙。<a id="a-IF"></a>牍子憍蹉。<a id="a-IG"></a>憍尸迦。<a id="a-IH"></a>婆私吒。<a id="a-II"></a>迦葉。<a id="a-IJ"></a>蔓茶毗。<a id="a-IK"></a>如是七姓。<a id="a-IL"></a>复各分别。<a id="a-IM"></a>皆出十种。<a id="a-IN"></a>第八名烟。<a id="a-IO"></a>更无异姓。<a id="a-IP"></a>汝婆罗门。<a id="a-IQ"></a>虽名一相。<a id="a-IR"></a>而得分别。<a id="a-IS"></a>劫初众生。<a id="a-IT"></a>亦复如是。<a id="a-IU"></a>根本无异。<a id="a-IV"></a>别为多姓。<a id="a-IW"></a>是故汝今应谛观察。<a id="a-IX"></a>为法利故。<a id="a-IY"></a>为断虚妄求真实故。<a id="a-IZ"></a>宜以贵女用妻吾子。<a id="a-Ia"></a>欲有所求。<a id="a-Ib"></a>必相满愿。<a id="a-Ic"></a>可速为婚。<a id="a-Id"></a>不宜久留。</p>
  <h2 id="aIe">众相问品第四</h2>
  <p id="aIf">时莲华实。<a id="a-Ig"></a>闻是语已。<a id="a-Ih"></a>生大欢喜。<a id="a-Ii"></a>得未曾有。<a id="a-Ij"></a>语帝胜伽。<a id="a-Ik"></a>善哉仁者所说诚谛。<a id="a-Il"></a>汝于往昔。<a id="a-Im"></a>曾为何等。<a id="a-In"></a>智慧言辞。<a id="a-Io"></a>乃能若是。<a id="a-Ip"></a>修习何行。<a id="a-Iq"></a>作何功德。<a id="a-Ir"></a>唯愿为我广宣分别。<a id="a-Is"></a>帝胜伽言。<a id="a-It"></a>我念过去。<a id="a-Iu"></a>曾为梵王。<a id="a-Iv"></a>或为帝释。<a id="a-Iw"></a>亦复曾为净盖仙人。<a id="a-Ix"></a>为婆罗门。<a id="a-Iy"></a>变一围陀。<a id="a-Iz"></a>以为四分。<a id="a-J0"></a>于百千劫。<a id="a-J1"></a>作转轮圣王。<a id="a-J2"></a>如是生处尊豪富贵。<a id="a-J3"></a>于尔所时。<a id="a-J4"></a>修习慈悲禅定智慧。<a id="a-J5"></a>广化众生。<a id="a-J6"></a>施作佛事。<a id="a-J7"></a>莲华实言。<a id="a-J8"></a>仁者岂读婆毗多罗神咒不耶。<a id="a-J9"></a>答言曾读。<a id="a-JA"></a>汝今善听。<a id="a-JB"></a>吾当广说此咒本末。<a id="a-JC"></a>过去久远阿僧祇劫。<a id="a-JD"></a>我为仙人。<a id="a-JE"></a>名曰婆薮。<a id="a-JF"></a>五通具足。<a id="a-JG"></a>自在无碍。<a id="a-JH"></a>善修禅定。<a id="a-JI"></a>智慧殊胜。<a id="a-JJ"></a>时有龙王。<a id="a-JK"></a>名为德叉。<a id="a-JL"></a>其王有女。<a id="a-JM"></a>字曰黄头。<a id="a-JN"></a>容色姿美。<a id="a-JO"></a>人相具足。<a id="a-JP"></a>我见彼女。<a id="a-JQ"></a>起爱着心。<a id="a-JR"></a>生此心故。<a id="a-JS"></a>便失神通及禅定法。<a id="a-JT"></a>深自悔责。<a id="a-JU"></a>即说此咒。<a id="a-JV"></a>而此咒者。<a id="a-JW"></a>凡有三章二十一句。<a id="a-JX"></a>复有三章。<a id="a-JY"></a>唯有八句。<a id="a-JZ"></a>汝今善听。<a id="a-Ja"></a>吾当宣说。</p>
  <p id="aJb">旦提他　庵　浮婆苏婆　旦娑婆斗婆利茹被瞿提婆　斯提么提由那　婆罗提那。</p>
  <p id="aJc">此即名为婆罗门咒。</p>
  <p id="aJd">庵阇致啰　多波薮浮埵　伽呵男婆那摩失多　干毗罗　旦多罗　毗利多婆艳提婆婆　失利　尸絺缄　萨阇男忧波男　婆罗陀斯磨。</p>
  <p id="aJe">此即名为刹利神咒。</p>
  <p id="aJf">庵　质多罗摩醯帝　毗舍斤若　阿他娑斤若　遏陀多　婆罗毗那。</p>
  <p id="aJg">此即名为毗舍神咒。</p>
  <p id="aJh">庵　阿多波　婆罗多波　示毗陀贪婆利沙赊耽波贳　陀贪　庵罗。</p>
  <p id="aJi">此即名为首陀神咒。</p>
  <p id="aJj">庵　有形必有欲　有欲必有苦　若能离此欲　定得梵天处。</p>
  <p id="aJk">此即名为大梵天王婆毗罗咒。</p>
  <p id="aJl">莲华实言。<a id="a-Jm"></a>汝姓何等。<a id="a-Jn"></a>曰姓三无。<a id="a-Jo"></a>又问。<a id="a-Jp"></a>仁者汝原何出。<a id="a-Jq"></a>答曰。<a id="a-Jr"></a>原从水生。<a id="a-Js"></a>汝师是谁。<a id="a-Jt"></a>答言。<a id="a-Ju"></a>吾师名迦蓝延。<a id="a-Jv"></a>汝宗族中。<a id="a-Jw"></a>谁为勇健。<a id="a-Jx"></a>答曰。<a id="a-Jy"></a>我门族中。<a id="a-Jz"></a>凡有三人。<a id="a-K0"></a>最为雄猛。<a id="a-K1"></a>一名为独。<a id="a-K2"></a>二曰为屡。<a id="a-K3"></a>三者名曰婆罗陀阇。<a id="a-K4"></a>汝同师者。<a id="a-K5"></a>为是何人。<a id="a-K6"></a>答曰赞咏。<a id="a-K7"></a>又问。<a id="a-K8"></a>赞咏为有几变。<a id="a-K9"></a>答言六种。<a id="a-KA"></a>汝母何姓。<a id="a-KB"></a>答曰吾母姓婆罗设。<a id="a-KC"></a>如是仁者吾之德行。<a id="a-KD"></a>其事若此。<a id="a-KE"></a>故我先说一切众生贵贱不定。<a id="a-KF"></a>虽有尊贵。<a id="a-KG"></a>而为恶者。<a id="a-KH"></a>犹名下贱。<a id="a-KI"></a>若卑贱人能为善事便名豪胜。<a id="a-KJ"></a>是故一切称尊贵者。<a id="a-KK"></a>由修善业。<a id="a-KL"></a>不以种族名为胜人。<a id="a-KM"></a>汝既知已。<a id="a-KN"></a>当除憍慢。</p>
  <p data-pb></p>
  <h2 id="aKO">说星图品第五</h2>
  <p id="aKP">尔时莲华实。<a id="a-KQ"></a>问帝胜伽。<a id="a-KR"></a>仁者岂知占星事不。<a id="a-KS"></a>帝胜伽言。<a id="a-KT"></a>大婆罗门。<a id="a-KU"></a>过此秘要。<a id="a-KV"></a>吾尚通达。<a id="a-KW"></a>况斯小事。<a id="a-KX"></a>而不知耶。<a id="a-KY"></a>汝当善听。<a id="a-KZ"></a>吾今宣说。<a id="a-Ka"></a>星纪虽多。<a id="a-Kb"></a>要者其唯二十有八。<a id="a-Kc"></a>一名昴宿。<a id="a-Kd"></a>二名为毕。<a id="a-Ke"></a>三名为觜。<a id="a-Kf"></a>四名为参。<a id="a-Kg"></a>五名为井。<a id="a-Kh"></a>六名为鬼。<a id="a-Ki"></a>七名为柳。<a id="a-Kj"></a>八名为星。<a id="a-Kk"></a>九名为张。<a id="a-Kl"></a>第十名翼。<a id="a-Km"></a>十一名轸。<a id="a-Kn"></a>十二名角。<a id="a-Ko"></a>十三名亢。<a id="a-Kp"></a>十四名氐。<a id="a-Kq"></a>十五名房。<a id="a-Kr"></a>十六名心。<a id="a-Ks"></a>十七名尾。<a id="a-Kt"></a>十八名箕。<a id="a-Ku"></a>十九名斗。<a id="a-Kv"></a>二十名牛。<a id="a-Kw"></a>二十一女。<a id="a-Kx"></a>二十二虚。<a id="a-Ky"></a>二十三危。<a id="a-Kz"></a>二十四室。<a id="a-L0"></a>二十五壁。<a id="a-L1"></a>二十六奎。<a id="a-L2"></a>二十七娄。<a id="a-L3"></a>二十八胃。<a id="a-L4"></a>如是名为二十八宿。<a id="a-L5"></a>莲华实言。<a id="a-L6"></a>如此宿者。<a id="a-L7"></a>为有几星。<a id="a-L8"></a>形貌何类。<a id="a-L9"></a>为复几时。<a id="a-LA"></a>与月共俱。<a id="a-LB"></a>其所祭祀。<a id="a-LC"></a>为用何等。<a id="a-LD"></a>何神主之。<a id="a-LE"></a>有何等姓。<a id="a-LF"></a>唯愿仁者重为分别。<a id="a-LG"></a>帝胜伽言。<a id="a-LH"></a>若欲闻者。<a id="a-LI"></a>谛听当说。<a id="a-LJ"></a>昴有六星。<a id="a-LK"></a>形如散花。<a id="a-LL"></a>于十二时。<a id="a-LM"></a>与月俱行。<a id="a-LN"></a>祭则用酪。<a id="a-LO"></a>火神主之。<a id="a-LP"></a>姓毗舍延。<a id="a-LQ"></a>毕有五星。<a id="a-LR"></a>形如飞雁于一日半。<a id="a-LS"></a>与月共行。<a id="a-LT"></a>麋肉以祭。<a id="a-LU"></a>属于梵王姓婆罗婆。<a id="a-LV"></a>觜有三星。<a id="a-LW"></a>形如鹿首。<a id="a-LX"></a>于一日中。<a id="a-LY"></a>与月共俱。<a id="a-LZ"></a>以果为祭。<a id="a-La"></a>属于月神。<a id="a-Lb"></a>即姓鹿氏。<a id="a-Lc"></a>参有一星。<a id="a-Ld"></a>一日及月须。<a id="a-Le"></a>酥以祭。<a id="a-Lf"></a>系在日神。<a id="a-Lg"></a>姓则安氏。<a id="a-Lh"></a>井有二星。<a id="a-Li"></a>形如人步。<a id="a-Lj"></a>唯于一日。<a id="a-Lk"></a>与月而俱。<a id="a-Ll"></a>祭必用蜜。<a id="a-Lm"></a>属乎岁星。<a id="a-Ln"></a>亦姓安氏。<a id="a-Lo"></a>鬼有三星。<a id="a-Lp"></a>形如画瓶一日与月而共同游。<a id="a-Lq"></a>祭以桃花。<a id="a-Lr"></a>属乎岁星。<a id="a-Ls"></a>姓乌波若。<a id="a-Lt"></a>柳宿一星。<a id="a-Lu"></a>半日共月。<a id="a-Lv"></a>不相舍离。<a id="a-Lw"></a>祭之用乳。<a id="a-Lx"></a>属于龙神。<a id="a-Ly"></a>因姓龙氏。<a id="a-Lz"></a>有此七宿。<a id="a-M0"></a>在于东方。<a id="a-M1"></a>其七星者。<a id="a-M2"></a>五则显现。<a id="a-M3"></a>二星隐没。<a id="a-M4"></a>形如河曲。<a id="a-M5"></a>一日及月。<a id="a-M6"></a>胡麻祭之。<a id="a-M7"></a>属于鬼神。<a id="a-M8"></a>姓宾伽罗。<a id="a-M9"></a>张宿二星。<a id="a-MA"></a>亦如人步。<a id="a-MB"></a>于一日中。<a id="a-MC"></a>与月俱行。<a id="a-MD"></a>以果用祭。<a id="a-ME"></a>其姓善氏。<a id="a-MF"></a>即属善神。<a id="a-MG"></a>翼有二星。<a id="a-MH"></a>形如人步。<a id="a-MI"></a>于一日半。<a id="a-MJ"></a>共月而行。<a id="a-MK"></a>鲛鱼祭之。<a id="a-ML"></a>属婆伽神。<a id="a-MM"></a>姓憍尸迦。<a id="a-MN"></a>轸宿五星。<a id="a-MO"></a>形如人手。<a id="a-MP"></a>一日一夜。<a id="a-MQ"></a>共月俱行。<a id="a-MR"></a>稗谷祭之。<a id="a-MS"></a>姓奢摩延。<a id="a-MT"></a>属咀吒神。<a id="a-MU"></a>角有一星。<a id="a-MV"></a>一日及月。<a id="a-MW"></a>以花为祭。<a id="a-MX"></a>属咀吒神。<a id="a-MY"></a>姓质多延。<a id="a-MZ"></a>亢宿一星。<a id="a-Ma"></a>酥麦麨祭之。<a id="a-Mb"></a>一日及月。<a id="a-Mc"></a>属咀吒神。<a id="a-Md"></a>姓曰赤氏。<a id="a-Me"></a>氐宿二星。<a id="a-Mf"></a>形如羊角。<a id="a-Mg"></a>于一日半。<a id="a-Mh"></a>共月俱行。<a id="a-Mi"></a>以花用祭。<a id="a-Mj"></a>属乎火神。<a id="a-Mk"></a>姓桑遮延。<a id="a-Ml"></a>有此七宿。<a id="a-Mm"></a>在于南方。<a id="a-Mn"></a>房宿四星。<a id="a-Mo"></a>形类珠贯。<a id="a-Mp"></a>一日一夜。<a id="a-Mq"></a>与月共俱。<a id="a-Mr"></a>酒肉为祭。<a id="a-Ms"></a>系于亲神。<a id="a-Mt"></a>姓阿蓝婆。<a id="a-Mu"></a>心宿三星。<a id="a-Mv"></a>其形如鸟。<a id="a-Mw"></a>一日及月。<a id="a-Mx"></a>粳米祭之。<a id="a-My"></a>属天地神。<a id="a-Mz"></a>姓迦旃延。<a id="a-N0"></a>尾有七星。<a id="a-N1"></a>其形如蝎。<a id="a-N2"></a>一日一夜。<a id="a-N3"></a>与月共俱。<a id="a-N4"></a>果以祭之。<a id="a-N5"></a>属沙陀神。<a id="a-N6"></a>姓迦旃延。<a id="a-N7"></a>箕宿四星。<a id="a-N8"></a>形如牛步。<a id="a-N9"></a>一日一夜。<a id="a-NA"></a>而与月俱。<a id="a-NB"></a>尼俱陀果。<a id="a-NC"></a>以用为祭。<a id="a-ND"></a>属于水神。<a id="a-NE"></a>姓迦旃延。<a id="a-NF"></a>斗有四星。<a id="a-NG"></a>形如象步。<a id="a-NH"></a>于一日半。<a id="a-NI"></a>与月同行。<a id="a-NJ"></a>桃花祭之。<a id="a-NK"></a>属凶恶神。<a id="a-NL"></a>姓伽罗延。<a id="a-NM"></a>牛宿三星。<a id="a-NN"></a>形如牛首。<a id="a-NO"></a>一时与月。<a id="a-NP"></a>而共同行。<a id="a-NQ"></a>不须祭祀。<a id="a-NR"></a>属于梵天。<a id="a-NS"></a>姓于梵氏。<a id="a-NT"></a>女有三星。<a id="a-NU"></a>形如穬麦。<a id="a-NV"></a>一日一夜。<a id="a-NW"></a>共月而行。<a id="a-NX"></a>鸟肉用祀。<a id="a-NY"></a>属毗纽神。<a id="a-NZ"></a>姓迦旃延。<a id="a-Na"></a>有斯七宿。<a id="a-Nb"></a>在于西方。<a id="a-Nc"></a>虚有四星。<a id="a-Nd"></a>形如飞鸟。<a id="a-Ne"></a>一日一夜。<a id="a-Nf"></a>共月而俱。<a id="a-Ng"></a>豆糜为祭。<a id="a-Nh"></a>属婆薮神。<a id="a-Ni"></a>姓憍陈如。<a id="a-Nj"></a>危宿一星。<a id="a-Nk"></a>一日及月。<a id="a-Nl"></a>粳米为祭。<a id="a-Nm"></a>属于水神。<a id="a-Nn"></a>姓单茶延。<a id="a-No"></a>室有二星。<a id="a-Np"></a>形如人步。<a id="a-Nq"></a>一日一夜。<a id="a-Nr"></a>与月共行。<a id="a-Ns"></a>血肉祠祀。<a id="a-Nt"></a>其宿属在富单那神。<a id="a-Nu"></a>姓阇罽那。<a id="a-Nv"></a>壁宿二星。<a id="a-Nw"></a>形如人步。<a id="a-Nx"></a>一日一夜。<a id="a-Ny"></a>及月而行。<a id="a-Nz"></a>以肉祭之。<a id="a-O0"></a>属于善神。<a id="a-O1"></a>姓陀阇延。<a id="a-O2"></a>奎一大星。<a id="a-O3"></a>自余小者。<a id="a-O4"></a>为之辅翼。<a id="a-O5"></a>形如半圭。<a id="a-O6"></a>一日一夜。<a id="a-O7"></a>共月而行。<a id="a-O8"></a>酪饭以祭。<a id="a-O9"></a>属富沙神。<a id="a-OA"></a>姓八姝氏。<a id="a-OB"></a>娄宿二星。<a id="a-OC"></a>形如马首。<a id="a-OD"></a>一日一夜。<a id="a-OE"></a>共月俱行。<a id="a-OF"></a>乳糜用祭。<a id="a-OG"></a>胃有三星。<a id="a-OH"></a>形如鼎足。<a id="a-OI"></a>一日一夜。<a id="a-OJ"></a>共月而俱。<a id="a-OK"></a>胡麻为祭。<a id="a-OL"></a>属于阎神。<a id="a-OM"></a>其姓拔伽。<a id="a-ON"></a>有此七星。<a id="a-OO"></a>在于北方。<a id="a-OP"></a>大婆罗门。<a id="a-OQ"></a>我已广说二十八宿。<a id="a-OR"></a>然此宿中。<a id="a-OS"></a>右于六宿。<a id="a-OT"></a>二日一夜。<a id="a-OU"></a>共月俱行。<a id="a-OV"></a>所谓毕井氐翼斗壁之等。<a id="a-OW"></a>复有五宿。<a id="a-OX"></a>但于一日。<a id="a-OY"></a>共月而俱。<a id="a-OZ"></a>一参。<a id="a-Oa"></a>二柳。<a id="a-Ob"></a>三箕。<a id="a-Oc"></a>四心。<a id="a-Od"></a>五者名危。<a id="a-Oe"></a>唯有牛宿。<a id="a-Of"></a>半日及月。<a id="a-Og"></a>自余尽皆一日一夜。<a id="a-Oh"></a>共月而行。<a id="a-Oi"></a>东方七宿。<a id="a-Oj"></a>初起于昴。<a id="a-Ok"></a>南方七宿。<a id="a-Ol"></a>初起七星。<a id="a-Om"></a>西方七宿。<a id="a-On"></a>初起于房。<a id="a-Oo"></a>北方七宿。<a id="a-Op"></a>初起于虚。<a id="a-Oq"></a>又此宿中。<a id="a-Or"></a>七宿最胜。<a id="a-Os"></a>张室氐箕房井及亢。<a id="a-Ot"></a>三宿凶恶。<a id="a-Ou"></a>参柳与胃。<a id="a-Ov"></a>四宿和善。<a id="a-Ow"></a>翼斗壁毕。<a id="a-Ox"></a>五宿柔弱。<a id="a-Oy"></a>女虚危心。<a id="a-Oz"></a>第五名尾。<a id="a-P0"></a>五宿常定。<a id="a-P1"></a>一觜。<a id="a-P2"></a>二角。<a id="a-P3"></a>三名七星。<a id="a-P4"></a>四者为柳。<a id="a-P5"></a>五者名牛。<a id="a-P6"></a>四宿速疾。<a id="a-P7"></a>昴觜娄鬼。<a id="a-P8"></a>而此诸宿。<a id="a-P9"></a>共月合行。<a id="a-PA"></a>凡有三种。<a id="a-PB"></a>一在月前。<a id="a-PC"></a>二在月后。<a id="a-PD"></a>三共月俱。<a id="a-PE"></a>今当为汝复说七曜。<a id="a-PF"></a>日月。<a id="a-PG"></a>荧惑。<a id="a-PH"></a>岁星。<a id="a-PI"></a>镇星。<a id="a-PJ"></a>太白。<a id="a-PK"></a>辰星。<a id="a-PL"></a>是名为七。<a id="a-PM"></a>罗睺。<a id="a-PN"></a>彗星。<a id="a-PO"></a>通则为九。<a id="a-PP"></a>如是等名。<a id="a-PQ"></a>占星等事。<a id="a-PR"></a>汝宜应当深谛观察。</p>
 </body>
</html>