<!doctype html>
<html id="z3IBU9xXi" data-ver="1015">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第十</h1>
  <h2 id="a2">劝请品第十九</h2>
  <p id="a3">闻如是：<a id="a-4"></a>一时，<a id="a-5"></a>佛在摩竭国道场树下。</p>
  <p id="a6">尔时，<a id="a-7"></a>世尊得道未久，<a id="a-8"></a>便生是念：<a id="a-9"></a>“我今甚深之法难晓难了，<a id="a-A"></a>难可觉知，<a id="a-B"></a>不可思惟，<a id="a-C"></a>休息微妙，<a id="a-D"></a>智者所觉知，<a id="a-E"></a>能分别义理，<a id="a-F"></a>习之不厌，<a id="a-G"></a>即得欢喜。<a id="a-H"></a>设吾与人说妙法者，<a id="a-I"></a>人不信受，<a id="a-J"></a>亦不奉行者，<a id="a-K"></a>唐有其劳，<a id="a-L"></a>则有所损。<a id="a-M"></a>我今宜可默然，<a id="a-N"></a>何须说法？<a id="a-O"></a>’</p>
  <p id="aP">尔时，<a id="a-Q"></a>梵天在梵天上，<a id="a-R"></a>遥知如来所念，<a id="a-S"></a>犹如士夫屈伸臂顷，<a id="a-T"></a>从梵天上没不现，<a id="a-U"></a>来至世尊所，<a id="a-V"></a>头面礼足，<a id="a-W"></a>在一面住。<a id="a-X"></a>尔时，<a id="a-Y"></a>梵天白世尊曰：<a id="a-Z"></a>“此阎浮提必当坏败，<a id="a-a"></a>三界丧目。<a id="a-b"></a>如来、<a id="a-c"></a>至真、<a id="a-d"></a>等正觉出现于世，<a id="a-e"></a>应演法宝，<a id="a-f"></a>然今复不畅演法味，<a id="a-g"></a>惟愿如来普为众生广说深法！<a id="a-h"></a>又此众生根原易度，<a id="a-i"></a>若不闻者，<a id="a-j"></a>永失法眼。<a id="a-k"></a>此应为法之遗子，<a id="a-l"></a>犹如优钵莲华、<a id="a-m"></a>拘牟头华、<a id="a-n"></a>分陀利华，<a id="a-o"></a>虽出于地，<a id="a-p"></a>未出水上，<a id="a-q"></a>亦未开敷。<a id="a-r"></a>是时，<a id="a-s"></a>彼华渐渐欲生，<a id="a-t"></a>故未出水。<a id="a-u"></a>或时此华以出水上，<a id="a-v"></a>或时此华不为水所著。<a id="a-w"></a>此众生类亦复如是，<a id="a-x"></a>为生、<a id="a-y"></a>老、<a id="a-z"></a>病、<a id="a-10"></a>死所见逼促，<a id="a-11"></a>诸根应熟，<a id="a-12"></a>然不闻法而便丧者，<a id="a-13"></a>不亦苦哉！<a id="a-14"></a>今正是时，<a id="a-15"></a>惟愿世尊当为说法！<a id="a-16"></a>”</p>
  <p id="a17">尔时，<a id="a-18"></a>世尊知梵天心中所念，<a id="a-19"></a>又慈愍一切众生故，<a id="a-1A"></a>说此偈曰：</p>
  <p id="a1B">“梵天今来劝，<a id="a-1C"></a>如来开法门，</p>
  <p id="a1D">闻者得笃信，<a id="a-1E"></a>分别深法要。</p>
  <p id="a1F">犹在高山顶，<a id="a-1G"></a>普观众生类，</p>
  <p id="a1H">我今有此法，<a id="a-1I"></a>升堂现法眼。<a id="a-1J"></a>”</p>
  <p id="a1K">尔时，<a id="a-1L"></a>梵天便作是念：<a id="a-1M"></a>“如来必为众生说深妙法。<a id="a-1N"></a>”欢喜踊跃，<a id="a-1O"></a>不能自胜，<a id="a-1P"></a>头面礼足已，<a id="a-1Q"></a>即还天上。</p>
  <p id="a1R">尔时，<a id="a-1S"></a>梵天闻佛所说，<a id="a-1T"></a>欢喜奉行。</p>
  <p id="a1U">闻如是：<a id="a-1V"></a>一时，<a id="a-1W"></a>佛在波罗柰国仙人鹿苑中。</p>
  <p id="a1X">尔时，<a id="a-1Y"></a>世尊告诸比丘：<a id="a-1Z"></a>“有此二事，<a id="a-1a"></a>学道者不应亲近。<a id="a-1b"></a>云何为二事？<a id="a-1c"></a>所谓著欲及乐之法。<a id="a-1d"></a>此是下卑凡贱之法，<a id="a-1e"></a>又此诸苦众恼百端，<a id="a-1f"></a>是谓二事学道者不应亲近。<a id="a-1g"></a>如是，<a id="a-1h"></a>舍此二事已，<a id="a-1i"></a>我自有至要之道得成正觉，<a id="a-1j"></a>眼生、<a id="a-1k"></a>智生，<a id="a-1l"></a>意得休息，<a id="a-1m"></a>得诸神通，<a id="a-1n"></a>成沙门果，<a id="a-1o"></a>至于涅槃。</p>
  <p id="a1p">“云何为至要之道得成正觉，<a id="a-1q"></a>眼生、<a id="a-1r"></a>智生，<a id="a-1s"></a>意得休息，<a id="a-1t"></a>得诸神通，<a id="a-1u"></a>成沙门果，<a id="a-1v"></a>至于涅槃？<a id="a-1w"></a>所谓此贤圣八品道是，<a id="a-1x"></a>所谓等见、<a id="a-1y"></a>等治、<a id="a-1z"></a>等语、<a id="a-20"></a>等业、<a id="a-21"></a>等命、<a id="a-22"></a>等方便、<a id="a-23"></a>等念、<a id="a-24"></a>等定。<a id="a-25"></a>此名至要之道，<a id="a-26"></a>令我得成正觉，<a id="a-27"></a>眼生、<a id="a-28"></a>智生，<a id="a-29"></a>意得休息，<a id="a-2A"></a>得诸神通，<a id="a-2B"></a>成沙门果，<a id="a-2C"></a>至于涅槃。<a id="a-2D"></a>如是，<a id="a-2E"></a>诸比丘，<a id="a-2F"></a>当学舍上二事，<a id="a-2G"></a>习于至要之道。<a id="a-2H"></a>如是，<a id="a-2I"></a>诸比丘，<a id="a-2J"></a>当作是学！<a id="a-2K"></a>”</p>
  <p id="a2L">尔时，<a id="a-2M"></a>诸比丘闻佛说，<a id="a-2N"></a>欢喜奉行。</p>
  <p id="a2O">罗云、<a id="a-2P"></a>迦葉、<a id="a-2Q"></a>龙，<a id="a-2R"></a>二难、<a id="a-2S"></a>大爱道，</p>
  <p id="a2T">诽谤非、<a id="a-2U"></a>梵请，<a id="a-2V"></a>二事最在后。</p>
  <p id="a2W">闻如是：<a id="a-2X"></a>一时，<a id="a-2Y"></a>佛在舍卫国祇树给孤独园。</p>
  <p id="a2Z">尔时，<a id="a-2a"></a>释提桓因至世尊所；<a id="a-2b"></a>到已，<a id="a-2c"></a>头面礼足，<a id="a-2d"></a>在一面住，<a id="a-2e"></a>白世尊曰：<a id="a-2f"></a>“云何比丘断于爱欲，<a id="a-2g"></a>心得解脱，<a id="a-2h"></a>乃至究竟安隐之处，<a id="a-2i"></a>无有诸患，<a id="a-2j"></a>天、<a id="a-2k"></a>人所敬？<a id="a-2l"></a>”</p>
  <p id="a2m">尔时，<a id="a-2n"></a>世尊告释提桓因曰：<a id="a-2o"></a>“于是，<a id="a-2p"></a>拘翼，<a id="a-2q"></a>若是比丘闻此空法解无所有，<a id="a-2r"></a>则得解了一切诸法，<a id="a-2s"></a>如实知之。<a id="a-2t"></a>身所觉知苦乐之法，<a id="a-2u"></a>若不苦不乐之法，<a id="a-2v"></a>即于此身观悉无常，<a id="a-2w"></a>皆归于空，<a id="a-2x"></a>彼已观此不苦不乐之变，<a id="a-2y"></a>亦不起想，<a id="a-2z"></a>以无有想，<a id="a-30"></a>则无恐怖；<a id="a-31"></a>以无恐怖，<a id="a-32"></a>则般涅槃：<a id="a-33"></a>生死已尽，<a id="a-34"></a>梵行已立，<a id="a-35"></a>所作已办，<a id="a-36"></a>更不复受有，<a id="a-37"></a>如实知之。<a id="a-38"></a>是谓，<a id="a-39"></a>释提桓因，<a id="a-3A"></a>比丘断于爱欲，<a id="a-3B"></a>心得解脱，<a id="a-3C"></a>乃至究竟安隐之处，<a id="a-3D"></a>无有灾患，<a id="a-3E"></a>天、<a id="a-3F"></a>人所敬。<a id="a-3G"></a>”</p>
  <p id="a3H">尔时，<a id="a-3I"></a>释提桓因礼世尊足已，<a id="a-3J"></a>绕三匝而退。</p>
  <p id="a3K">当于尔时，<a id="a-3L"></a>尊者大目揵连去世尊不远结跏趺坐，<a id="a-3M"></a>正身正意，<a id="a-3N"></a>系念在前。<a id="a-3O"></a>尔时，<a id="a-3P"></a>尊者大目揵连便作是念：<a id="a-3Q"></a>“向者，<a id="a-3R"></a>帝释得道迹而问事耶？<a id="a-3S"></a>为不得道迹而问义耶？<a id="a-3T"></a>我今当试之。<a id="a-3U"></a>”尔时，<a id="a-3V"></a>尊者大目揵连即以神足，<a id="a-3W"></a>如人屈伸臂顷，<a id="a-3X"></a>便至三十三天。</p>
  <p id="a3Y">尔时，<a id="a-3Z"></a>释提桓因遥见大目揵连远来，<a id="a-3a"></a>即起奉迎，<a id="a-3b"></a>并作是语：<a id="a-3c"></a>“善来！<a id="a-3d"></a>尊者大目揵连，<a id="a-3e"></a>尊自不至此，<a id="a-3f"></a>亦大久矣！<a id="a-3g"></a>愿欲与尊论说法义，<a id="a-3h"></a>愿在此处坐。<a id="a-3i"></a>”</p>
  <p id="a3j">是时，<a id="a-3k"></a>目揵连问释提桓因曰：<a id="a-3l"></a>“世尊与汝说断爱欲之法，<a id="a-3m"></a>我欲闻之，<a id="a-3n"></a>今正是时，<a id="a-3o"></a>可与我说之。<a id="a-3p"></a>”</p>
  <p id="a3q">释提桓因白言：<a id="a-3r"></a>“我今诸天事猥多，<a id="a-3s"></a>或自有事，<a id="a-3t"></a>或复有诸天事，<a id="a-3u"></a>我所闻者即时而忘。<a id="a-3v"></a>昔者，<a id="a-3w"></a>目连，<a id="a-3x"></a>与诸阿须伦共斗，<a id="a-3y"></a>当斗之日，<a id="a-3z"></a>诸天得胜，<a id="a-40"></a>阿须伦退。<a id="a-41"></a>尔时，<a id="a-42"></a>我身躬往自战，<a id="a-43"></a>寻复领诸天还上天宫，<a id="a-44"></a>坐最胜讲堂。<a id="a-45"></a>因斗胜故，<a id="a-46"></a>故名为最胜讲堂。<a id="a-47"></a>阶巷成行，<a id="a-48"></a>陌陌相值，<a id="a-49"></a>一一阶头，<a id="a-4A"></a>七百楼阁，<a id="a-4B"></a>一一楼阁上，<a id="a-4C"></a>各七玉女，<a id="a-4D"></a>一一玉女，<a id="a-4E"></a>各有七使人。<a id="a-4F"></a>愿尊目连在彼观看。<a id="a-4G"></a>”</p>
  <p id="a4H">尔时，<a id="a-4I"></a>释提桓因及毗沙门天王在尊者目连后，<a id="a-4J"></a>往至最胜讲堂所。<a id="a-4K"></a>是时，<a id="a-4L"></a>释提桓因及毗沙门天王，<a id="a-4M"></a>白大目揵连曰：<a id="a-4N"></a>“此是最胜讲堂，<a id="a-4O"></a>悉可游看。<a id="a-4P"></a>”</p>
  <p id="a4Q">目揵连曰：<a id="a-4R"></a>“天王，<a id="a-4S"></a>此处极为微妙，<a id="a-4T"></a>皆由前身所作福佑故，<a id="a-4U"></a>致此自然宝堂。<a id="a-4V"></a>犹如人间小有乐处，<a id="a-4W"></a>各自庆贺；<a id="a-4X"></a>如天宫无异，<a id="a-4Y"></a>皆由前身作福所致。<a id="a-4Z"></a>”</p>
  <p id="a4a">尔时，<a id="a-4b"></a>释提桓因左右玉女，<a id="a-4c"></a>各各驰走，<a id="a-4d"></a>莫知所如。<a id="a-4e"></a>犹如人间有所禁忌，<a id="a-4f"></a>皆怀惭愧；<a id="a-4g"></a>是时，<a id="a-4h"></a>释提桓因所将玉女亦复如是，<a id="a-4i"></a>遥见大目揵连来，<a id="a-4j"></a>各各驰走，<a id="a-4k"></a>莫知所凑。<a id="a-4l"></a>时，<a id="a-4m"></a>大目揵连便作是念：<a id="a-4n"></a>“此释提桓因意甚放逸，<a id="a-4o"></a>我今宜可使怀恐怖。<a id="a-4p"></a>”</p>
  <p id="a4q">是时，<a id="a-4r"></a>尊者大目揵连即以右脚指案地，<a id="a-4s"></a>彼宫殿六变震动。<a id="a-4t"></a>是时，<a id="a-4u"></a>释提桓因及毗沙门天王皆怀恐怖，<a id="a-4v"></a>衣毛皆竖，<a id="a-4w"></a>而作是念：<a id="a-4x"></a>“此大目揵连有大神足，<a id="a-4y"></a>乃能使此宫殿六返震动，<a id="a-4z"></a>甚奇！<a id="a-50"></a>甚特！<a id="a-51"></a>未曾有是！<a id="a-52"></a>”是时，<a id="a-53"></a>大目揵连便作是念：<a id="a-54"></a>“今此释身以怀恐怖，<a id="a-55"></a>我今宜可问其深义。<a id="a-56"></a>”</p>
  <p id="a57">“云何，<a id="a-58"></a>拘翼，<a id="a-59"></a>如来所说除爱欲经者，<a id="a-5A"></a>今正是时，<a id="a-5B"></a>惟愿与我等说！<a id="a-5C"></a>”</p>
  <p id="a5D">释提桓因报言：<a id="a-5E"></a>“目连，<a id="a-5F"></a>我前至世尊所，<a id="a-5G"></a>头面礼足，<a id="a-5H"></a>在一面住。<a id="a-5I"></a>是时，<a id="a-5J"></a>我即白世尊曰：<a id="a-5K"></a>‘云何比丘断于爱欲，<a id="a-5L"></a>心得解脱，<a id="a-5M"></a>乃至究竟至无为处，<a id="a-5N"></a>无有患苦，<a id="a-5O"></a>天、<a id="a-5P"></a>人所敬？<a id="a-5Q"></a>’</p>
  <p id="a5R">“尔时，<a id="a-5S"></a>世尊便告我言：<a id="a-5T"></a>‘于是，<a id="a-5U"></a>拘翼，<a id="a-5V"></a>诸比丘闻法已，<a id="a-5W"></a>都无所著，<a id="a-5X"></a>亦不著色，<a id="a-5Y"></a>尽解一切诸法了无所有，<a id="a-5Z"></a>以知一切诸法已，<a id="a-5a"></a>若苦、<a id="a-5b"></a>若乐、<a id="a-5c"></a>若不苦不乐，<a id="a-5d"></a>观了无常，<a id="a-5e"></a>灭尽无余，<a id="a-5f"></a>亦无断坏。<a id="a-5g"></a>彼以观此，<a id="a-5h"></a>已都无所著，<a id="a-5i"></a>已不起世间想，<a id="a-5j"></a>复无恐怖；<a id="a-5k"></a>以无恐怖，<a id="a-5l"></a>便般涅槃：<a id="a-5m"></a>生死已尽，<a id="a-5n"></a>梵行已立，<a id="a-5o"></a>所作已办，<a id="a-5p"></a>更不复受有，<a id="a-5q"></a>如实知之。<a id="a-5r"></a>是谓，<a id="a-5s"></a>释提桓因，<a id="a-5t"></a>比丘断欲，<a id="a-5u"></a>心得解脱，<a id="a-5v"></a>乃至究竟无为之处，<a id="a-5w"></a>无有患苦，<a id="a-5x"></a>天、<a id="a-5y"></a>人所敬。<a id="a-5z"></a>’尔时，<a id="a-60"></a>我闻此语已，<a id="a-61"></a>便礼世尊足，<a id="a-62"></a>绕三匝，<a id="a-63"></a>即退而去，<a id="a-64"></a>还归天上。<a id="a-65"></a>”</p>
  <p id="a66">是时，<a id="a-67"></a>尊者大目揵连以深法之语，<a id="a-68"></a>向释提桓因及向毗沙门具分别之。<a id="a-69"></a>尔时，<a id="a-6A"></a>目揵连具说法已，<a id="a-6B"></a>犹如士夫屈伸臂顷，<a id="a-6C"></a>从三十三天没不现，<a id="a-6D"></a>便来至舍卫城祇树给孤独园，<a id="a-6E"></a>至世尊所，<a id="a-6F"></a>头面礼足，<a id="a-6G"></a>在一面坐。</p>
  <p id="a6H">尔时，<a id="a-6I"></a>目揵连即于座上白世尊曰：<a id="a-6J"></a>“如来前与释提桓因说除欲之法，<a id="a-6K"></a>惟愿世尊当与我说之！<a id="a-6L"></a>”</p>
  <p id="a6M">尔时，<a id="a-6N"></a>世尊告目揵连曰：<a id="a-6O"></a>“汝当知之，<a id="a-6P"></a>释提桓因来至我所，<a id="a-6Q"></a>头面礼足，<a id="a-6R"></a>在一面立。<a id="a-6S"></a>尔时，<a id="a-6T"></a>释提桓因问我此义：<a id="a-6U"></a>‘云何，<a id="a-6V"></a>世尊，<a id="a-6W"></a>比丘断爱欲，<a id="a-6X"></a>心得解脱？<a id="a-6Y"></a>’尔时，<a id="a-6Z"></a>我告释提桓因曰：<a id="a-6a"></a>“拘翼，<a id="a-6b"></a>若有比丘解知一切诸法空无所有，<a id="a-6c"></a>亦无所著，<a id="a-6d"></a>尽解一切诸法了无所有，<a id="a-6e"></a>以知一切诸法无常，<a id="a-6f"></a>灭尽无余，<a id="a-6g"></a>亦无断坏。<a id="a-6h"></a>彼已观此，<a id="a-6i"></a>已都无所著，<a id="a-6j"></a>已不起世间想，<a id="a-6k"></a>复无恐怖；<a id="a-6l"></a>已无恐怖，<a id="a-6m"></a>便般涅槃：<a id="a-6n"></a>生死已尽，<a id="a-6o"></a>梵行已立，<a id="a-6p"></a>所作已办，<a id="a-6q"></a>更不复受有，<a id="a-6r"></a>如实知之。<a id="a-6s"></a>是谓，<a id="a-6t"></a>释提桓因，<a id="a-6u"></a>比丘断欲，<a id="a-6v"></a>心得解脱。<a id="a-6w"></a>’尔时，<a id="a-6x"></a>释提桓因即从座起，<a id="a-6y"></a>头面礼我足，<a id="a-6z"></a>便退而去，<a id="a-70"></a>还归天上。<a id="a-71"></a>”</p>
  <p id="a72">尔时，<a id="a-73"></a>大目揵连闻佛所说，<a id="a-74"></a>欢喜奉行。</p>
  <p id="a75">闻如是：<a id="a-76"></a>一时，<a id="a-77"></a>佛在舍卫国祇树给孤独园。</p>
  <p id="a78">尔时，<a id="a-79"></a>世尊告诸比丘：<a id="a-7A"></a>“世间有此二人，<a id="a-7B"></a>若见雷电霹雳，<a id="a-7C"></a>无有恐怖。<a id="a-7D"></a>云何为二人？<a id="a-7E"></a>兽王师子、<a id="a-7F"></a>漏尽阿罗汉。<a id="a-7G"></a>是谓，<a id="a-7H"></a>比丘，<a id="a-7I"></a>有此二人在于世间，<a id="a-7J"></a>若见雷电霹雳，<a id="a-7K"></a>不怀恐怖。<a id="a-7L"></a>是故，<a id="a-7M"></a>诸比丘，<a id="a-7N"></a>当学漏尽阿罗汉。<a id="a-7O"></a>如是，<a id="a-7P"></a>诸比丘，<a id="a-7Q"></a>当作是学！<a id="a-7R"></a>”</p>
  <p id="a7S">尔时，<a id="a-7T"></a>诸比丘闻佛所说，<a id="a-7U"></a>欢喜奉行。</p>
  <p id="a7V">闻如是：<a id="a-7W"></a>一时，<a id="a-7X"></a>佛在舍卫国祇树给孤独园。</p>
  <p id="a7Y">尔时，<a id="a-7Z"></a>世尊告诸比丘：<a id="a-7a"></a>“有此二法，<a id="a-7b"></a>令人无有智慧。<a id="a-7c"></a>云何为二法？<a id="a-7d"></a>不喜问胜人，<a id="a-7e"></a>但贪睡眠，<a id="a-7f"></a>无精进意。<a id="a-7g"></a>是谓，<a id="a-7h"></a>比丘，<a id="a-7i"></a>有此二法，<a id="a-7j"></a>令人无有智慧。<a id="a-7k"></a>复有二法，<a id="a-7l"></a>令人成大智慧。<a id="a-7m"></a>云何为二法？<a id="a-7n"></a>好问他义，<a id="a-7o"></a>不贪睡眠，<a id="a-7p"></a>有精进意。<a id="a-7q"></a>是谓，<a id="a-7r"></a>比丘，<a id="a-7s"></a>有此二法，<a id="a-7t"></a>令人有智慧。<a id="a-7u"></a>当学远离恶法。<a id="a-7v"></a>如是，<a id="a-7w"></a>诸比丘，<a id="a-7x"></a>当作是学！<a id="a-7y"></a>”</p>
  <p id="a7z">尔时，<a id="a-80"></a>诸比丘闻佛所说，<a id="a-81"></a>欢喜奉行。</p>
  <p id="a82">闻如是：<a id="a-83"></a>一时，<a id="a-84"></a>佛在舍卫国祇树给孤独园。</p>
  <p id="a85">尔时，<a id="a-86"></a>世尊告诸比丘：<a id="a-87"></a>“有此二法，<a id="a-88"></a>令人贫贱，<a id="a-89"></a>无有财货。<a id="a-8A"></a>云何为二法？<a id="a-8B"></a>若见他施时便禁制之，<a id="a-8C"></a>又自不肯布施。<a id="a-8D"></a>是谓，<a id="a-8E"></a>比丘，<a id="a-8F"></a>有此二法，<a id="a-8G"></a>令人贫贱，<a id="a-8H"></a>无有财宝。<a id="a-8I"></a>比丘，<a id="a-8J"></a>复有二法，<a id="a-8K"></a>令人富贵。<a id="a-8L"></a>云何为二法？<a id="a-8M"></a>若见人与他物时助其欢喜，<a id="a-8N"></a>己好布施。<a id="a-8O"></a>是谓，<a id="a-8P"></a>比丘，<a id="a-8Q"></a>有此二法，<a id="a-8R"></a>令人富贵。<a id="a-8S"></a>如是，<a id="a-8T"></a>诸比丘，<a id="a-8U"></a>当学惠施，<a id="a-8V"></a>勿有贪心！<a id="a-8W"></a>”</p>
  <p id="a8X">尔时，<a id="a-8Y"></a>诸比丘闻佛所说，<a id="a-8Z"></a>欢喜奉行。</p>
  <p id="a8a">闻如是：<a id="a-8b"></a>一时，<a id="a-8c"></a>佛在舍卫国祇树给孤独园。</p>
  <p id="a8d">尔时，<a id="a-8e"></a>世尊告诸比丘：<a id="a-8f"></a>“有此二法，<a id="a-8g"></a>令人生贫贱家。<a id="a-8h"></a>云何为二法？<a id="a-8i"></a>不孝父母、<a id="a-8j"></a>诸尊师长，<a id="a-8k"></a>亦不承事胜己者。<a id="a-8l"></a>是谓，<a id="a-8m"></a>比丘，<a id="a-8n"></a>有此二法，<a id="a-8o"></a>令人生贫贱家。<a id="a-8p"></a>诸比丘，<a id="a-8q"></a>复有二法生豪族家。<a id="a-8r"></a>云何为二？<a id="a-8s"></a>恭敬父母、<a id="a-8t"></a>兄弟、<a id="a-8u"></a>宗族，<a id="a-8v"></a>将至己家，<a id="a-8w"></a>惠施所有。<a id="a-8x"></a>是谓，<a id="a-8y"></a>比丘，<a id="a-8z"></a>有此二法，<a id="a-90"></a>生豪族家。<a id="a-91"></a>如是，<a id="a-92"></a>诸比丘，<a id="a-93"></a>当作是学！<a id="a-94"></a>”</p>
  <p id="a95">尔时，<a id="a-96"></a>诸比丘闻佛所说，<a id="a-97"></a>欢喜奉行。</p>
  <p id="a98">闻如是：<a id="a-99"></a>一时，<a id="a-9A"></a>佛在舍卫国祇树给孤独园。</p>
  <p id="a9B">尔时，<a id="a-9C"></a>梵志女名须深，<a id="a-9D"></a>往至尊者大拘絺罗所；<a id="a-9E"></a>到已，<a id="a-9F"></a>头面礼足，<a id="a-9G"></a>在一面坐。<a id="a-9H"></a>尔时，<a id="a-9I"></a>彼梵志女须深白拘絺罗曰：<a id="a-9J"></a>“优蹋蓝弗、<a id="a-9K"></a>罗勒迦蓝，<a id="a-9L"></a>此深法中，<a id="a-9M"></a>竟不受化，<a id="a-9N"></a>各取命终。<a id="a-9O"></a>世尊记此二人曰：<a id="a-9P"></a>‘一人生不用处，<a id="a-9Q"></a>一人生有想无想处。<a id="a-9R"></a>此二人尽其寿命，<a id="a-9S"></a>各复命终，<a id="a-9T"></a>一人当为边地国王，<a id="a-9U"></a>伤害人民，<a id="a-9V"></a>不可称计；<a id="a-9W"></a>一人当为著翅恶狸，<a id="a-9X"></a>飞行走兽无得脱者。<a id="a-9Y"></a>命终之后，<a id="a-9Z"></a>各生地狱中。<a id="a-9a"></a>’然复世尊不记彼人何时当尽苦际，<a id="a-9b"></a>何故世尊不记彼人当尽苦际？<a id="a-9c"></a>”</p>
  <p id="a9d">尔时，<a id="a-9e"></a>尊者拘絺罗语须深女人曰：<a id="a-9f"></a>“所以世尊不说者，<a id="a-9g"></a>皆由无人问此义故，<a id="a-9h"></a>是故，<a id="a-9i"></a>世尊不记彼人何时当尽苦际。<a id="a-9j"></a>”</p>
  <p id="a9k">须深女人曰：<a id="a-9l"></a>“于是如来以取涅槃，<a id="a-9m"></a>是故不得问之。<a id="a-9n"></a>若当在世者，<a id="a-9o"></a>便往问其义。<a id="a-9p"></a>如今尊者拘絺罗与我说之，<a id="a-9q"></a>彼人何时当尽苦际？<a id="a-9r"></a>”</p>
  <p id="a9s">尔时，<a id="a-9t"></a>尊者拘絺罗便说此偈：</p>
  <p id="a9u">“种种果不同，<a id="a-9v"></a>众生趣亦然，</p>
  <p id="a9w">自觉觉人者，<a id="a-9x"></a>我无此辩说。</p>
  <p id="a9y">禅智解脱辩，<a id="a-9z"></a>忆本天眼通，</p>
  <p id="aA0">能尽苦原本，<a id="a-A1"></a>我无此辩说。<a id="a-A2"></a>”</p>
  <p id="aA3">尔时，<a id="a-A4"></a>须深女人便说此偈：</p>
  <p id="aA5">“善逝有此智，<a id="a-A6"></a>质直无瑕秽，</p>
  <p id="aA7">勇猛有所伏，<a id="a-A8"></a>求于大乘行。<a id="a-A9"></a>”</p>
  <p id="aAA">是时，<a id="a-AB"></a>尊者拘絺罗复说此偈：</p>
  <p id="aAC">“是意甚难得，<a id="a-AD"></a>能获异法要，</p>
  <p id="aAE">难为能办之，<a id="a-AF"></a>向于奇特事。<a id="a-AG"></a>”</p>
  <p id="aAH">尔时，<a id="a-AI"></a>尊者与彼须深女人具说法要，<a id="a-AJ"></a>便发喜心。<a id="a-AK"></a>时彼女人即从座起，<a id="a-AL"></a>头面礼足，<a id="a-AM"></a>便退而去。</p>
  <p id="aAN">时，<a id="a-AO"></a>须深女人闻尊者拘絺罗所说，<a id="a-AP"></a>欢喜奉行。</p>
  <p id="aAQ">闻如是：<a id="a-AR"></a>一时，<a id="a-AS"></a>尊者摩诃迦遮延游婆那国深池水侧，<a id="a-AT"></a>与大比丘众五百人俱。</p>
  <p id="aAU">尔时，<a id="a-AV"></a>尊者迦遮延有此名闻，<a id="a-AW"></a>流闻四远。<a id="a-AX"></a>尊者长老奸荼婆罗门在此游化。<a id="a-AY"></a>尔时，<a id="a-AZ"></a>婆罗门闻尊者迦遮延在此池侧游化，<a id="a-Aa"></a>将五百比丘。<a id="a-Ab"></a>“尊者长老功德具足，<a id="a-Ac"></a>我今可往问讯彼人。<a id="a-Ad"></a>”是时，<a id="a-Ae"></a>上色婆罗门将五百弟子，<a id="a-Af"></a>往至尊者迦遮延所，<a id="a-Ag"></a>共相问讯，<a id="a-Ah"></a>在一面坐。</p>
  <p id="aAi">尔时，<a id="a-Aj"></a>彼婆罗门问尊者迦遮延曰：<a id="a-Ak"></a>“如迦遮延所行，<a id="a-Al"></a>此非法、<a id="a-Am"></a>律：<a id="a-An"></a>年少比丘不向我等诸高德婆罗门作礼。<a id="a-Ao"></a>”</p>
  <p id="aAp">迦遮延曰：<a id="a-Aq"></a>“婆罗门当知：<a id="a-Ar"></a>彼如来、<a id="a-As"></a>至真、<a id="a-At"></a>等正觉，<a id="a-Au"></a>说此二地。<a id="a-Av"></a>云何为二地？<a id="a-Aw"></a>一名、<a id="a-Ax"></a>老地，<a id="a-Ay"></a>二名、<a id="a-Az"></a>壮地。<a id="a-B0"></a>”</p>
  <p id="aB1">婆罗门问曰：<a id="a-B2"></a>“何者为老地？<a id="a-B3"></a>何者为壮地？<a id="a-B4"></a>”</p>
  <p id="aB5">迦遮延曰：<a id="a-B6"></a>“正使婆罗门年在八十、<a id="a-B7"></a>九十，<a id="a-B8"></a>彼人不止淫欲，<a id="a-B9"></a>作诸恶行，<a id="a-BA"></a>是谓婆罗门虽可言老，<a id="a-BB"></a>今在壮地。<a id="a-BC"></a>”</p>
  <p id="aBD">婆罗门曰：<a id="a-BE"></a>“何者年壮住在老地？<a id="a-BF"></a>”</p>
  <p id="aBG">迦遮延曰：<a id="a-BH"></a>“婆罗门，<a id="a-BI"></a>若有比丘年在二十，<a id="a-BJ"></a>或三十、<a id="a-BK"></a>四十、<a id="a-BL"></a>五十，<a id="a-BM"></a>彼亦不习淫欲，<a id="a-BN"></a>亦不作恶行，<a id="a-BO"></a>是谓婆罗门年壮在老地。<a id="a-BP"></a>”</p>
  <p id="aBQ">婆罗门曰：<a id="a-BR"></a>“此大众中颇有一比丘不行淫法，<a id="a-BS"></a>不作恶行乎？<a id="a-BT"></a>”</p>
  <p id="aBU">迦遮延曰：<a id="a-BV"></a>“我大众中无有一比丘习欲作恶者。<a id="a-BW"></a>”</p>
  <p id="aBX">时，<a id="a-BY"></a>婆罗门即从座起，<a id="a-BZ"></a>礼诸比丘足，<a id="a-Ba"></a>并作是语：<a id="a-Bb"></a>“汝今年少住于老地，<a id="a-Bc"></a>我今年老住于少地。<a id="a-Bd"></a>”</p>
  <p id="aBe">尔时，<a id="a-Bf"></a>彼婆罗门复往至迦遮延所，<a id="a-Bg"></a>头面礼足，<a id="a-Bh"></a>而自陈说：<a id="a-Bi"></a>“我今自归迦遮延及比丘僧，<a id="a-Bj"></a>尽形寿不杀。<a id="a-Bk"></a>”</p>
  <p id="aBl">迦遮延曰：<a id="a-Bm"></a>“汝今莫自归我，<a id="a-Bn"></a>我所自归者，<a id="a-Bo"></a>汝可趣向之。<a id="a-Bp"></a>”</p>
  <p id="aBq">婆罗门曰：<a id="a-Br"></a>“尊者迦遮延，<a id="a-Bs"></a>为自归谁？<a id="a-Bt"></a>”</p>
  <p id="aBu">时，<a id="a-Bv"></a>尊者迦遮延便长跪向如来所般涅槃处：<a id="a-Bw"></a>“有释种子出家学道，<a id="a-Bx"></a>我恒自归彼，<a id="a-By"></a>然彼人即是我师。<a id="a-Bz"></a>”</p>
  <p id="aC0">婆罗门曰：<a id="a-C1"></a>“此沙门瞿昙为在何处？<a id="a-C2"></a>我今欲见之。<a id="a-C3"></a>”</p>
  <p id="aC4">迦遮延曰：<a id="a-C5"></a>“彼如来已取涅槃。<a id="a-C6"></a>”</p>
  <p id="aC7">婆罗门言：<a id="a-C8"></a>“若如来在世者，<a id="a-C9"></a>我乃可百千由旬往问讯之。<a id="a-CA"></a>彼如来虽取涅槃，<a id="a-CB"></a>我今重自归作礼及佛、<a id="a-CC"></a>法、<a id="a-CD"></a>众，<a id="a-CE"></a>尽其形寿，<a id="a-CF"></a>不复杀生。<a id="a-CG"></a>”</p>
  <p id="aCH">尔时，<a id="a-CI"></a>上色婆罗门闻尊者迦遮延所说，<a id="a-CJ"></a>欢喜奉行。</p>
  <p id="aCK">闻如是：<a id="a-CL"></a>一时，<a id="a-CM"></a>佛在舍卫国祇树给孤独园。</p>
  <p id="aCN">尔时，<a id="a-CO"></a>世尊告诸比丘：<a id="a-CP"></a>“有二人出现世间，<a id="a-CQ"></a>甚难得遇。<a id="a-CR"></a>云何为二人？<a id="a-CS"></a>能说法人出现于世，<a id="a-CT"></a>甚难得值；<a id="a-CU"></a>能闻法人受持奉行，<a id="a-CV"></a>甚难得值。<a id="a-CW"></a>是谓，<a id="a-CX"></a>比丘，<a id="a-CY"></a>有此二人出现世间，<a id="a-CZ"></a>甚难得遇。<a id="a-Ca"></a>是故，<a id="a-Cb"></a>诸比丘，<a id="a-Cc"></a>当学说法，<a id="a-Cd"></a>当学闻法。<a id="a-Ce"></a>如是，<a id="a-Cf"></a>诸比丘，<a id="a-Cg"></a>当作是学！<a id="a-Ch"></a>”</p>
  <p id="aCi">尔时，<a id="a-Cj"></a>诸比丘闻佛所说，<a id="a-Ck"></a>欢喜奉行。</p>
  <p id="aCl">闻如是：<a id="a-Cm"></a>一时，<a id="a-Cn"></a>佛游摩竭国界，<a id="a-Co"></a>渐来至毗舍离城。<a id="a-Cp"></a>尔时，<a id="a-Cq"></a>在毗舍离北暗婆婆利园中，<a id="a-Cr"></a>与大比丘众五百人俱。</p>
  <p id="aCs">尔时，<a id="a-Ct"></a>暗婆婆利女闻世尊来在园中，<a id="a-Cu"></a>与大比丘五百人俱。<a id="a-Cv"></a>尔时，<a id="a-Cw"></a>彼女驾乘羽宝之车，<a id="a-Cx"></a>便往出毗舍离城，<a id="a-Cy"></a>至侠道口，<a id="a-Cz"></a>即到世尊所，<a id="a-D0"></a>自下车往至世尊所。</p>
  <p id="aD1">尔时，<a id="a-D2"></a>世尊遥见彼女来，<a id="a-D3"></a>便告诸比丘：<a id="a-D4"></a>“皆悉专精，<a id="a-D5"></a>勿起邪想。<a id="a-D6"></a>”</p>
  <p id="aD7">是时，<a id="a-D8"></a>女人至世尊所，<a id="a-D9"></a>头面礼足，<a id="a-DA"></a>在一面坐。<a id="a-DB"></a>尔时，<a id="a-DC"></a>世尊说极妙之法。</p>
  <p id="aDD">说极妙之法已，<a id="a-DE"></a>女白佛言：<a id="a-DF"></a>“惟愿世尊受我请及比丘僧！<a id="a-DG"></a>”</p>
  <p id="aDH">尔时，<a id="a-DI"></a>世尊默然受女请。<a id="a-DJ"></a>女见世尊默然受请已，<a id="a-DK"></a>即从座起，<a id="a-DL"></a>头面礼足，<a id="a-DM"></a>复道而归。</p>
  <p id="aDN">尔时，<a id="a-DO"></a>毗舍离城男女大小，<a id="a-DP"></a>闻世尊在暗婆婆利园中，<a id="a-DQ"></a>与大比丘众五百人俱。<a id="a-DR"></a>时，<a id="a-DS"></a>城中有五百童子，<a id="a-DT"></a>乘种种羽宝之车。<a id="a-DU"></a>其中或乘白车白马，<a id="a-DV"></a>衣盖、<a id="a-DW"></a>幢幡、<a id="a-DX"></a>侍从皆白。<a id="a-DY"></a>其中或乘赤车赤马，<a id="a-DZ"></a>衣盖、<a id="a-Da"></a>幢幡、<a id="a-Db"></a>侍从皆赤。<a id="a-Dc"></a>或乘青车青马，<a id="a-Dd"></a>衣盖、<a id="a-De"></a>幢幡、<a id="a-Df"></a>侍从皆青。<a id="a-Dg"></a>或乘黄车黄马，<a id="a-Dh"></a>衣盖、<a id="a-Di"></a>幢幡、<a id="a-Dj"></a>侍从皆黄。<a id="a-Dk"></a>威容严饰，<a id="a-Dl"></a>如诸王法，<a id="a-Dm"></a>出毗舍离城，<a id="a-Dn"></a>往至世尊所。<a id="a-Do"></a>未到之顷，<a id="a-Dp"></a>道逢彼女，<a id="a-Dq"></a>走车打牛，<a id="a-Dr"></a>驰向城内。</p>
  <p id="aDs">是时，<a id="a-Dt"></a>诸童子问女曰：<a id="a-Du"></a>“汝是女人，<a id="a-Dv"></a>应当羞辱，<a id="a-Dw"></a>何以打牛走车，<a id="a-Dx"></a>驰向城内？<a id="a-Dy"></a>”</p>
  <p id="aDz">时，<a id="a-E0"></a>女报曰：<a id="a-E1"></a>“诸贤当知：<a id="a-E2"></a>我明日请佛及比丘僧，<a id="a-E3"></a>是故走车耳！<a id="a-E4"></a>”</p>
  <p id="aE5">童子报曰：<a id="a-E6"></a>“我亦欲饭佛及比丘僧，<a id="a-E7"></a>今与汝千两纯金，<a id="a-E8"></a>可限明日，<a id="a-E9"></a>使我等饭。<a id="a-EA"></a>”</p>
  <p id="aEB">时，<a id="a-EC"></a>女报曰：<a id="a-ED"></a>“止！<a id="a-EE"></a>止！<a id="a-EF"></a>族姓子，<a id="a-EG"></a>我不听许。<a id="a-EH"></a>”</p>
  <p id="aEI">童子复报：<a id="a-EJ"></a>“与汝二千两、<a id="a-EK"></a>三千、<a id="a-EL"></a>四千、<a id="a-EM"></a>五千，<a id="a-EN"></a>乃至百千两金，<a id="a-EO"></a>是非听许，<a id="a-EP"></a>明日使我等饭佛及比丘僧。<a id="a-EQ"></a>”</p>
  <p id="aER">女报言：<a id="a-ES"></a>“我不听许。<a id="a-ET"></a>所以然者？<a id="a-EU"></a>世尊恒说：<a id="a-EV"></a>‘有二希望，<a id="a-EW"></a>世人不能舍离。<a id="a-EX"></a>云何为二？<a id="a-EY"></a>利望、<a id="a-EZ"></a>命望。<a id="a-Ea"></a>’谁能保我至明日者？<a id="a-Eb"></a>我以先请如来，<a id="a-Ec"></a>今当办具。<a id="a-Ed"></a>”</p>
  <p id="aEe">时，<a id="a-Ef"></a>诸童子各振其手：<a id="a-Eg"></a>“我等尔许人不如女人也！<a id="a-Eh"></a>”作是语已，<a id="a-Ei"></a>各自别去。</p>
  <p id="aEj">时，<a id="a-Ek"></a>诸童子往至世尊所，<a id="a-El"></a>头面作礼，<a id="a-Em"></a>在一面住。<a id="a-En"></a>尔时，<a id="a-Eo"></a>世尊见童子来，<a id="a-Ep"></a>告诸比丘：<a id="a-Eq"></a>“汝等比丘，<a id="a-Er"></a>观诸童子威容服饰，<a id="a-Es"></a>如天帝释出游观时，<a id="a-Et"></a>等无差别。<a id="a-Eu"></a>”</p>
  <p id="aEv">尔时，<a id="a-Ew"></a>世尊告童子曰：<a id="a-Ex"></a>“世间有二事，<a id="a-Ey"></a>最不可得。<a id="a-Ez"></a>云何为二？<a id="a-F0"></a>有反复之人，<a id="a-F1"></a>作小恩常不忘，<a id="a-F2"></a>况复大者！<a id="a-F3"></a>是谓，<a id="a-F4"></a>诸童子，<a id="a-F5"></a>有此二事，<a id="a-F6"></a>最不可得。<a id="a-F7"></a>童子当知：<a id="a-F8"></a>念有反复，<a id="a-F9"></a>亦使识小恩不忘，<a id="a-FA"></a>况复大者！<a id="a-FB"></a>”</p>
  <p id="aFC">尔时，<a id="a-FD"></a>世尊便说此偈：</p>
  <p id="aFE">“知恩识反复，<a id="a-FF"></a>恒念教授人，</p>
  <p id="aFG">智者所敬侍，<a id="a-FH"></a>名闻天世人。</p>
  <p id="aFI">“如是，<a id="a-FJ"></a>诸童子，<a id="a-FK"></a>当知作是学！<a id="a-FL"></a>”</p>
  <p id="aFM">尔时，<a id="a-FN"></a>世尊具与诸童子说微妙法。<a id="a-FO"></a>闻已，<a id="a-FP"></a>各从座起，<a id="a-FQ"></a>头面礼足，<a id="a-FR"></a>便退而去。</p>
  <p id="aFS">是时，<a id="a-FT"></a>女人即其夜，<a id="a-FU"></a>办种种甘馔饮食，<a id="a-FV"></a>敷诸坐具；<a id="a-FW"></a>清旦便白：<a id="a-FX"></a>“时到，<a id="a-FY"></a>今正是时，<a id="a-FZ"></a>惟愿世尊临顾鄙舍！<a id="a-Fa"></a>”</p>
  <p id="aFb">尔时，<a id="a-Fc"></a>世尊著衣持钵，<a id="a-Fd"></a>将诸比丘前后围绕，<a id="a-Fe"></a>往至毗舍离城，<a id="a-Ff"></a>到女舍。<a id="a-Fg"></a>是时，<a id="a-Fh"></a>女见世尊坐定，<a id="a-Fi"></a>手自擎食上佛及比丘僧；<a id="a-Fj"></a>饭佛及比丘僧已，<a id="a-Fk"></a>行清净水已，<a id="a-Fl"></a>更取小金镂座，<a id="a-Fm"></a>在佛前坐。</p>
  <p id="aFn">尔时，<a id="a-Fo"></a>女白世尊曰：<a id="a-Fp"></a>“此暗婆婆利园用奉上如来及比丘僧，<a id="a-Fq"></a>使当来、<a id="a-Fr"></a>过去、<a id="a-Fs"></a>现在众僧，<a id="a-Ft"></a>得止住中，<a id="a-Fu"></a>愿世尊受此园！<a id="a-Fv"></a>”</p>
  <p id="aFw">尔时，<a id="a-Fx"></a>世尊为彼女故，<a id="a-Fy"></a>便受此园。<a id="a-Fz"></a>世尊便说此咒愿：</p>
  <p id="aG0">“园果施清凉，<a id="a-G1"></a>桥梁渡人民，</p>
  <p id="aG2">近道作圊厕，<a id="a-G3"></a>人民得休息。</p>
  <p id="aG4">昼夜获安隐，<a id="a-G5"></a>其福不可计，</p>
  <p id="aG6">诸法戒成就，<a id="a-G7"></a>死必生天上。<a id="a-G8"></a>”</p>
  <p id="aG9">尔时，<a id="a-GA"></a>世尊说此语已，<a id="a-GB"></a>即起而去。</p>
  <p id="aGC">尔时，<a id="a-GD"></a>女闻佛所说，<a id="a-GE"></a>欢喜奉行。</p>
  <p id="aGF">断爱及师子，<a id="a-GG"></a>无智、<a id="a-GH"></a>少于财，</p>
  <p id="aGI">家贫、<a id="a-GJ"></a>须深女，<a id="a-GK"></a>迦旃、<a id="a-GL"></a>法说、<a id="a-GM"></a>女。</p>
 </body>
</html>