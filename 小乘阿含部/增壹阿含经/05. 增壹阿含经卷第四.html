<!doctype html>
<html id="z3IBU9nXc" data-ver="1108">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第四</h1>
  <h2 id="a2">一子品第九</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“犹如母人，<a id="a-9"></a>心怀笃信，<a id="a-A"></a>唯有一子，<a id="a-B"></a>恒作是念：<a id="a-C"></a>‘云何当教授彼，<a id="a-D"></a>使成为人？<a id="a-E"></a>’”</p>
  <p id="aF">尔时，<a id="a-G"></a>诸比丘白世尊曰：<a id="a-H"></a>“我等，<a id="a-I"></a>世尊，<a id="a-J"></a>不解此义。<a id="a-K"></a>世尊是诸法之本，<a id="a-L"></a>如来所陈，<a id="a-M"></a>靡不承受。<a id="a-N"></a>惟愿世尊与诸比丘说此深法，<a id="a-O"></a>闻已奉行！<a id="a-P"></a>”</p>
  <p id="aQ">尔时，<a id="a-R"></a>世尊告诸比丘：<a id="a-S"></a>“谛听！<a id="a-T"></a>谛听！<a id="a-U"></a>善思念之，<a id="a-V"></a>吾当为汝分别其义。<a id="a-W"></a>”</p>
  <p id="aX">诸比丘对曰：<a id="a-Y"></a>“如是，<a id="a-Z"></a>世尊。<a id="a-a"></a>”尔时，<a id="a-b"></a>诸比丘从佛受教。</p>
  <p id="ac">世尊告曰：<a id="a-d"></a>“犹彼优婆斯心怀笃信，<a id="a-e"></a>作是教训：<a id="a-f"></a>‘汝今在家，<a id="a-g"></a>当如质多长者，<a id="a-h"></a>亦如象童子。<a id="a-i"></a>所以然者？<a id="a-j"></a>此是其限，<a id="a-k"></a>此是其量。<a id="a-l"></a>世尊受证弟子，<a id="a-m"></a>所谓质多长者、<a id="a-n"></a>象童子也。<a id="a-o"></a>’若童子意欲剃除须发，<a id="a-p"></a>著三法衣，<a id="a-q"></a>出家学道，<a id="a-r"></a>当如舍利弗、<a id="a-s"></a>目揵连比丘。<a id="a-t"></a>所以然者？<a id="a-u"></a>此是其限，<a id="a-v"></a>此是其量。<a id="a-w"></a>所谓舍利弗、<a id="a-x"></a>目揵连比丘，<a id="a-y"></a>好学正法，<a id="a-z"></a>莫作邪业，<a id="a-10"></a>兴起非法；<a id="a-11"></a>设汝生此染著之想，<a id="a-12"></a>便当坠堕三恶趣中。<a id="a-13"></a>善念专心，<a id="a-14"></a>不得者得，<a id="a-15"></a>不获者获，<a id="a-16"></a>未得证者，<a id="a-17"></a>今当受证。<a id="a-18"></a>所以然者？<a id="a-19"></a>诸比丘，<a id="a-1A"></a>信施之重，<a id="a-1B"></a>实不可消，<a id="a-1C"></a>令人不得至道。<a id="a-1D"></a>是故，<a id="a-1E"></a>诸比丘，<a id="a-1F"></a>莫生染著之意，<a id="a-1G"></a>已生当灭。<a id="a-1H"></a>如是，<a id="a-1I"></a>诸比丘，<a id="a-1J"></a>当作是学！<a id="a-1K"></a>”</p>
  <p id="a1L">尔时，<a id="a-1M"></a>诸比丘闻佛所说，<a id="a-1N"></a>欢喜奉行。</p>
  <p id="a1O">闻如是：<a id="a-1P"></a>一时，<a id="a-1Q"></a>佛在舍卫国祇树给孤独园。</p>
  <p id="a1R">尔时，<a id="a-1S"></a>世尊告诸比丘：<a id="a-1T"></a>“笃信优婆斯唯有一女，<a id="a-1U"></a>彼当云何教训成就？<a id="a-1V"></a>”</p>
  <p id="a1W">尔时，<a id="a-1X"></a>诸比丘白世尊曰：<a id="a-1Y"></a>“我等，<a id="a-1Z"></a>世尊，<a id="a-1a"></a>不解此义。<a id="a-1b"></a>世尊是诸法之本，<a id="a-1c"></a>如来所陈，<a id="a-1d"></a>靡不承受。<a id="a-1e"></a>惟愿世尊与诸比丘说此深法，<a id="a-1f"></a>闻已奉行！<a id="a-1g"></a>”</p>
  <p id="a1h">尔时，<a id="a-1i"></a>世尊告诸比丘：<a id="a-1j"></a>“谛听！<a id="a-1k"></a>谛听！<a id="a-1l"></a>善思念之，<a id="a-1m"></a>吾当为汝分别其义。<a id="a-1n"></a>”</p>
  <p id="a1o">诸比丘对曰：<a id="a-1p"></a>“如是。<a id="a-1q"></a>”尔时，<a id="a-1r"></a>诸比丘从佛受教。</p>
  <p id="a1s">世尊告曰：<a id="a-1t"></a>“犹彼笃信优婆斯教训女曰：<a id="a-1u"></a>‘汝今在家者，<a id="a-1v"></a>当如拘雠多罗优婆斯、<a id="a-1w"></a>难陀母。<a id="a-1x"></a>所以然者？<a id="a-1y"></a>此是其限，<a id="a-1z"></a>此是其量。<a id="a-20"></a>世尊受证弟子，<a id="a-21"></a>所谓拘雠多罗优婆斯、<a id="a-22"></a>难陀母是。<a id="a-23"></a>’若女意欲剃除须发，<a id="a-24"></a>著三法衣，<a id="a-25"></a>出家学道者，<a id="a-26"></a>当如谶摩比丘尼、<a id="a-27"></a>优钵华色比丘尼。<a id="a-28"></a>所以然者？<a id="a-29"></a>此是其量，<a id="a-2A"></a>此是其限。<a id="a-2B"></a>所谓谶摩比丘尼、<a id="a-2C"></a>优钵华色比丘尼，<a id="a-2D"></a>好学正法，<a id="a-2E"></a>莫作邪业，<a id="a-2F"></a>兴起非法；<a id="a-2G"></a>设汝生此染著之想，<a id="a-2H"></a>便当坠堕三恶趣中。<a id="a-2I"></a>善念专心，<a id="a-2J"></a>不果者果，<a id="a-2K"></a>不获者获，<a id="a-2L"></a>未得证者，<a id="a-2M"></a>今当受证。<a id="a-2N"></a>所以然者？<a id="a-2O"></a>诸比丘，<a id="a-2P"></a>信施之重，<a id="a-2Q"></a>实不可消，<a id="a-2R"></a>令人不得至道之趣。<a id="a-2S"></a>是故，<a id="a-2T"></a>诸比丘，<a id="a-2U"></a>莫生染著之想，<a id="a-2V"></a>已生当灭。<a id="a-2W"></a>如是，<a id="a-2X"></a>诸比丘，<a id="a-2Y"></a>当作是学！<a id="a-2Z"></a>”</p>
  <p id="a2a">尔时，<a id="a-2b"></a>诸比闻佛所说，<a id="a-2c"></a>欢喜奉行。</p>
  <p id="a2d">闻如是：<a id="a-2e"></a>一时，<a id="a-2f"></a>佛在舍卫国祇树给孤独园。</p>
  <p id="a2g">尔时，<a id="a-2h"></a>世尊告诸比丘：<a id="a-2i"></a>“我不见一法疾于心者，<a id="a-2j"></a>无譬可喻。<a id="a-2k"></a>犹如猕猴舍一取一，<a id="a-2l"></a>心不专定；<a id="a-2m"></a>心亦如是，<a id="a-2n"></a>前想、<a id="a-2o"></a>后想所不同者，<a id="a-2p"></a>以方便法不可摸则，<a id="a-2q"></a>心回转疾。<a id="a-2r"></a>是故，<a id="a-2s"></a>诸比丘，<a id="a-2t"></a>凡夫之人不能观察心意。<a id="a-2u"></a>是故，<a id="a-2v"></a>诸比丘，<a id="a-2w"></a>常当降伏心意，<a id="a-2x"></a>令趣善道，<a id="a-2y"></a>亦当作是学！<a id="a-2z"></a>”</p>
  <p id="a30">尔时，<a id="a-31"></a>诸比丘闻佛所说，<a id="a-32"></a>欢喜奉行。</p>
  <p id="a33">闻如是：<a id="a-34"></a>一时，<a id="a-35"></a>佛在舍卫国祇树给孤独园。</p>
  <p id="a36">尔时，<a id="a-37"></a>世尊告诸比丘：<a id="a-38"></a>“我不见一法疾于心者，<a id="a-39"></a>无譬可喻。<a id="a-3A"></a>犹如猕猴舍一取一，<a id="a-3B"></a>心不专定；<a id="a-3C"></a>心亦如是，<a id="a-3D"></a>前想、<a id="a-3E"></a>后想所念不同。<a id="a-3F"></a>是故，<a id="a-3G"></a>诸比丘，<a id="a-3H"></a>凡夫之人不能观察心意所由。<a id="a-3I"></a>是故，<a id="a-3J"></a>诸比丘，<a id="a-3K"></a>常当降伏心意，<a id="a-3L"></a>得趣善道。<a id="a-3M"></a>是故，<a id="a-3N"></a>诸比丘，<a id="a-3O"></a>当作是学！<a id="a-3P"></a>”</p>
  <p id="a3Q">尔时，<a id="a-3R"></a>诸比丘闻佛所说，<a id="a-3S"></a>欢喜奉行。</p>
  <p id="a3T">闻如是：<a id="a-3U"></a>一时，<a id="a-3V"></a>佛在舍卫国祇树给孤独园。</p>
  <p id="a3W">尔时，<a id="a-3X"></a>世尊告诸比丘：<a id="a-3Y"></a>“我恒观见一人心中所念之事，<a id="a-3Z"></a>此人如屈伸臂顷堕泥犁中。<a id="a-3a"></a>所以然者？<a id="a-3b"></a>由恶心故，<a id="a-3c"></a>心之生病坠堕地狱。<a id="a-3d"></a>”</p>
  <p id="a3e">尔时，<a id="a-3f"></a>世尊便说偈言：</p>
  <p id="a3g">“犹如有一人，<a id="a-3h"></a>心怀瞋恚想，</p>
  <p id="a3i">今告诸比丘，<a id="a-3j"></a>广演其义趣：</p>
  <p id="a3k">今正是其时，<a id="a-3l"></a>设有命终者，</p>
  <p id="a3m">假令入地狱，<a id="a-3n"></a>由心秽行故。</p>
  <p id="a3o">“是故，<a id="a-3p"></a>诸比丘，<a id="a-3q"></a>当降伏心，<a id="a-3r"></a>勿生秽行。<a id="a-3s"></a>如是，<a id="a-3t"></a>诸比丘，<a id="a-3u"></a>当作是学！<a id="a-3v"></a>”</p>
  <p id="a3w">尔时，<a id="a-3x"></a>诸比丘闻佛所说，<a id="a-3y"></a>欢喜奉行。</p>
  <p id="a3z">闻如是：<a id="a-40"></a>一时，<a id="a-41"></a>佛在舍卫国祇树给孤独园。</p>
  <p id="a42">尔时，<a id="a-43"></a>世尊告诸比丘：<a id="a-44"></a>“我恒观见一人心中所念之事，<a id="a-45"></a>如屈伸臂顷而生天上。<a id="a-46"></a>所以然者？<a id="a-47"></a>由善心故；<a id="a-48"></a>已生善心，<a id="a-49"></a>便生天上。<a id="a-4A"></a>”</p>
  <p id="a4B">尔时，<a id="a-4C"></a>世尊便说偈言：</p>
  <p id="a4D">“设复有一人，<a id="a-4E"></a>而生善妙心，</p>
  <p id="a4F">今告诸比丘，<a id="a-4G"></a>广演其义趣：</p>
  <p id="a4H">今正是其时，<a id="a-4I"></a>设有命终者，</p>
  <p id="a4J">便得生天上，<a id="a-4K"></a>由心善行故。</p>
  <p id="a4L">“是故，<a id="a-4M"></a>诸比丘，<a id="a-4N"></a>当发净意，<a id="a-4O"></a>勿生秽行。<a id="a-4P"></a>如是，<a id="a-4Q"></a>诸比丘，<a id="a-4R"></a>当作是学！<a id="a-4S"></a>”</p>
  <p id="a4T">尔时，<a id="a-4U"></a>诸比丘闻佛所说，<a id="a-4V"></a>欢喜奉行。</p>
  <p id="a4W">闻如是：<a id="a-4X"></a>一时，<a id="a-4Y"></a>佛在舍卫国祇树给孤独园。</p>
  <p id="a4Z">尔时，<a id="a-4a"></a>世尊告诸比丘：<a id="a-4b"></a>“我于此众中，<a id="a-4c"></a>不见一法最胜最妙，<a id="a-4d"></a>眩惑世人，<a id="a-4e"></a>不至永寂，<a id="a-4f"></a>缚著牢狱，<a id="a-4g"></a>无有解已。<a id="a-4h"></a>所谓男子见女色已，<a id="a-4i"></a>便起想著，<a id="a-4j"></a>意甚爱敬，<a id="a-4k"></a>令人不至永寂，<a id="a-4l"></a>缚著牢狱，<a id="a-4m"></a>无有解已。<a id="a-4n"></a>意不舍离，<a id="a-4o"></a>周旋往来，<a id="a-4p"></a>今世后世，<a id="a-4q"></a>回转五道，<a id="a-4r"></a>动历劫数。<a id="a-4s"></a>”</p>
  <p id="a4t">尔时，<a id="a-4u"></a>世尊便说偈曰：</p>
  <p id="a4v">“梵音柔软声，<a id="a-4w"></a>如来说难见，</p>
  <p id="a4x">或复有时见，<a id="a-4y"></a>系念在目前。</p>
  <p id="a4z">亦莫与女人，<a id="a-50"></a>往来与言语，</p>
  <p id="a51">恒罗伺捕人，<a id="a-52"></a>不得至无为。</p>
  <p id="a53">“是故，<a id="a-54"></a>诸比丘，<a id="a-55"></a>当除诸色，<a id="a-56"></a>莫起想著。<a id="a-57"></a>如是，<a id="a-58"></a>诸比丘，<a id="a-59"></a>当作是学！<a id="a-5A"></a>”</p>
  <p id="a5B">尔时，<a id="a-5C"></a>诸比丘闻佛所说，<a id="a-5D"></a>欢喜奉行。</p>
  <p id="a5E">闻如是：<a id="a-5F"></a>一时佛在舍卫国祇树给孤独园。</p>
  <p id="a5G">尔时，<a id="a-5H"></a>世尊告诸比丘：<a id="a-5I"></a>“我于此众中，<a id="a-5J"></a>不见一法最胜最妙，<a id="a-5K"></a>眩惑世人，<a id="a-5L"></a>不至永寂，<a id="a-5M"></a>缚著牢狱，<a id="a-5N"></a>无有解已。<a id="a-5O"></a>所谓女见男子色已，<a id="a-5P"></a>便起想著，<a id="a-5Q"></a>意甚爱敬，<a id="a-5R"></a>令人不至永寂，<a id="a-5S"></a>缚著牢狱，<a id="a-5T"></a>无有解已。<a id="a-5U"></a>意不舍离，<a id="a-5V"></a>周旋往来，<a id="a-5W"></a>今世后世，<a id="a-5X"></a>回转五道，<a id="a-5Y"></a>动历劫数。<a id="a-5Z"></a>”</p>
  <p id="a5a">尔时，<a id="a-5b"></a>世尊便说偈曰：</p>
  <p id="a5c">“若生颠倒想，<a id="a-5d"></a>兴念恩爱心，</p>
  <p id="a5e">除念意染著，<a id="a-5f"></a>便无此诸秽。</p>
  <p id="a5g">“是故，<a id="a-5h"></a>诸比丘，<a id="a-5i"></a>当除诸色，<a id="a-5j"></a>莫起想著。<a id="a-5k"></a>如是，<a id="a-5l"></a>诸比丘，<a id="a-5m"></a>当作是学！<a id="a-5n"></a>”</p>
  <p id="a5o">尔时，<a id="a-5p"></a>诸比丘闻佛所说，<a id="a-5q"></a>欢喜奉行。</p>
  <p id="a5r">闻如是：<a id="a-5s"></a>一时佛在舍卫国祇树给孤独园。</p>
  <p id="a5t">尔时，<a id="a-5u"></a>世尊告诸比丘：<a id="a-5v"></a>“我于此众中，<a id="a-5w"></a>不见一法，<a id="a-5x"></a>无欲想便起欲想，<a id="a-5y"></a>已起欲想便增益；<a id="a-5z"></a>无瞋恚想便起瞋恚，<a id="a-60"></a>已起瞋恚便增多；<a id="a-61"></a>无睡眠想便起睡眠，<a id="a-62"></a>已起睡眠便增多；<a id="a-63"></a>无调戏想便起调戏，<a id="a-64"></a>已起调戏便增多；<a id="a-65"></a>无疑想便起疑想，<a id="a-66"></a>已起疑想便增多。<a id="a-67"></a>亦当观恶露不净想，<a id="a-68"></a>设作乱想，<a id="a-69"></a>无欲想便有欲想，<a id="a-6A"></a>已有欲想便增多；<a id="a-6B"></a>瞋恚、<a id="a-6C"></a>睡眠，<a id="a-6D"></a>本无疑想便起疑想，<a id="a-6E"></a>疑想已起便增多。<a id="a-6F"></a>是故，<a id="a-6G"></a>诸比丘，<a id="a-6H"></a>莫作乱想，<a id="a-6I"></a>常当专意。<a id="a-6J"></a>如是，<a id="a-6K"></a>诸比丘，<a id="a-6L"></a>当作是学！<a id="a-6M"></a>”</p>
  <p id="a6N">尔时，<a id="a-6O"></a>诸比丘闻佛所说，<a id="a-6P"></a>欢喜奉行。</p>
  <p id="a6Q">闻如是：<a id="a-6R"></a>一时，<a id="a-6S"></a>佛在舍卫国祇树给孤独园。</p>
  <p id="a6T">尔时，<a id="a-6U"></a>世尊告诸比丘：<a id="a-6V"></a>“我于此法中，<a id="a-6W"></a>不见一法，<a id="a-6X"></a>未有欲想便不生欲想，<a id="a-6Y"></a>已生欲想便能灭之；<a id="a-6Z"></a>未生瞋恚想便不生，<a id="a-6a"></a>已生瞋恚想便能灭之；<a id="a-6b"></a>未生睡眠想便不生，<a id="a-6c"></a>已生睡眠想便能灭之；<a id="a-6d"></a>未生调戏想便不生，<a id="a-6e"></a>已生调戏想便能灭之；<a id="a-6f"></a>未生疑想便不生，<a id="a-6g"></a>已生疑想便能灭之。<a id="a-6h"></a>亦当观恶露不净，<a id="a-6i"></a>已观恶露不净，<a id="a-6j"></a>未生欲想便不生，<a id="a-6k"></a>已生便能灭之；<a id="a-6l"></a>未生瞋恚便不生，<a id="a-6m"></a>已生瞋恚便能灭之；<a id="a-6n"></a>乃至疑，<a id="a-6o"></a>未生疑想便不生，<a id="a-6p"></a>已生疑想便能灭之。<a id="a-6q"></a>是故，<a id="a-6r"></a>诸比丘，<a id="a-6s"></a>常当专意观不净想。<a id="a-6t"></a>如是，<a id="a-6u"></a>诸比丘，<a id="a-6v"></a>当作是学！<a id="a-6w"></a>”</p>
  <p id="a6x">尔时，<a id="a-6y"></a>诸比丘闻佛所说，<a id="a-6z"></a>欢喜奉行。</p>
  <p id="a70">二斯及二心，<a id="a-71"></a>一堕、<a id="a-72"></a>一生天，</p>
  <p id="a73">男女想受乐，<a id="a-74"></a>二欲想在后。</p>
  <p data-pb></p>
  <h2 id="a75">护心品第十</h2>
  <p id="a76">闻如是：<a id="a-77"></a>一时，<a id="a-78"></a>佛在舍卫国祇树给孤独园。</p>
  <p id="a79">尔时，<a id="a-7A"></a>世尊告诸比丘：<a id="a-7B"></a>“当修行一法，<a id="a-7C"></a>当广布一法。<a id="a-7D"></a>修行一法，<a id="a-7E"></a>广布一法已，<a id="a-7F"></a>便得神通，<a id="a-7G"></a>诸行寂静，<a id="a-7H"></a>得沙门果，<a id="a-7I"></a>至泥洹界。<a id="a-7J"></a>云何为一法？<a id="a-7K"></a>所谓无放逸行。<a id="a-7L"></a>云何为无放逸行？<a id="a-7M"></a>所谓护心也。<a id="a-7N"></a>云何护心？<a id="a-7O"></a>于是，<a id="a-7P"></a>比丘，<a id="a-7Q"></a>常守护心有漏、<a id="a-7R"></a>有漏法。<a id="a-7S"></a>当彼宁护心有漏、<a id="a-7T"></a>有漏法，<a id="a-7U"></a>于有漏法便得悦豫，<a id="a-7V"></a>亦有信乐，<a id="a-7W"></a>住不移易，<a id="a-7X"></a>恒专其意，<a id="a-7Y"></a>自力劝勉。</p>
  <p id="a7Z">“如是，<a id="a-7a"></a>比丘，<a id="a-7b"></a>彼无放逸行，<a id="a-7c"></a>恒自谨慎。<a id="a-7d"></a>未生欲漏便不生，<a id="a-7e"></a>已生欲漏便能使灭；<a id="a-7f"></a>未生有漏便不生，<a id="a-7g"></a>已生有漏便能使灭；<a id="a-7h"></a>未生无明漏便不生，<a id="a-7i"></a>已生无明漏便能使灭。<a id="a-7j"></a>比丘于彼无放逸行，<a id="a-7k"></a>闲静一处，<a id="a-7l"></a>恒自觉知而自游戏，<a id="a-7m"></a>欲漏心便得解脱，<a id="a-7n"></a>有漏心、<a id="a-7o"></a>无明漏心便得解脱；<a id="a-7p"></a>已得解脱，<a id="a-7q"></a>便得解脱智：<a id="a-7r"></a>生死已尽，<a id="a-7s"></a>梵行已立，<a id="a-7t"></a>所作已办，<a id="a-7u"></a>更不复受有，<a id="a-7v"></a>如实知之。<a id="a-7w"></a>”</p>
  <p id="a7x">尔时，<a id="a-7y"></a>世尊便说斯偈：</p>
  <p id="a7z">“无骄甘露迹，<a id="a-80"></a>放逸是死径，</p>
  <p id="a81">无慢则不死，<a id="a-82"></a>慢者即是死。</p>
  <p id="a83">“是故，<a id="a-84"></a>诸比丘，<a id="a-85"></a>当念修行无放逸行。<a id="a-86"></a>如是，<a id="a-87"></a>诸比丘，<a id="a-88"></a>当作是学！<a id="a-89"></a>”</p>
  <p id="a8A">尔时，<a id="a-8B"></a>诸比丘闻佛所说，<a id="a-8C"></a>欢喜奉行。</p>
  <p id="a8D">闻如是：<a id="a-8E"></a>一时佛在舍卫国祇树给孤独园。</p>
  <p id="a8F">尔时，<a id="a-8G"></a>世尊告诸比丘：<a id="a-8H"></a>“当修行一法，<a id="a-8I"></a>当广布一法。<a id="a-8J"></a>修行一法，<a id="a-8K"></a>广布一法已，<a id="a-8L"></a>便得神通，<a id="a-8M"></a>诸行寂静，<a id="a-8N"></a>得沙门果，<a id="a-8O"></a>至泥洹处。<a id="a-8P"></a>云何为一法？<a id="a-8Q"></a>谓无放逸行于诸善法。<a id="a-8R"></a>云何无放逸行？<a id="a-8S"></a>所谓不触娆一切众生，<a id="a-8T"></a>不害一切众生，<a id="a-8U"></a>不恼一切众生，<a id="a-8V"></a>是谓无放逸行。</p>
  <p id="a8W">“彼云何名善法？<a id="a-8X"></a>所谓贤圣八道品：<a id="a-8Y"></a>等见、<a id="a-8Z"></a>等方便、<a id="a-8a"></a>等语、<a id="a-8b"></a>等行、<a id="a-8c"></a>等命、<a id="a-8d"></a>等治、<a id="a-8e"></a>等念、<a id="a-8f"></a>等定，<a id="a-8g"></a>是谓善法。<a id="a-8h"></a>”</p>
  <p id="a8i">尔时，<a id="a-8j"></a>世尊便说偈曰：</p>
  <p id="a8k">“施一切众生，<a id="a-8l"></a>不如法施人，</p>
  <p id="a8m">虽施众生福，<a id="a-8n"></a>一人法施胜。</p>
  <p id="a8o">“是故，<a id="a-8p"></a>诸比丘，<a id="a-8q"></a>当修行善法。<a id="a-8r"></a>如是，<a id="a-8s"></a>诸比丘，<a id="a-8t"></a>当作是学！<a id="a-8u"></a>”</p>
  <p id="a8v">尔时，<a id="a-8w"></a>诸比丘闻佛所说，<a id="a-8x"></a>欢喜奉行。</p>
  <p id="a8y">闻如是：<a id="a-8z"></a>一时，<a id="a-90"></a>佛在舍卫国祇树给孤独园。</p>
  <p id="a91">尔时，<a id="a-92"></a>世尊告诸比丘：<a id="a-93"></a>“当云何观檀越施主？<a id="a-94"></a>”</p>
  <p id="a95">尔时，<a id="a-96"></a>诸比丘白世尊曰：<a id="a-97"></a>“世尊是诸法之王，<a id="a-98"></a>惟愿世尊与诸比丘而说此义，<a id="a-99"></a>闻已尽当奉持！<a id="a-9A"></a>”</p>
  <p id="a9B">尔时，<a id="a-9C"></a>世尊告诸比丘：<a id="a-9D"></a>“谛听！<a id="a-9E"></a>谛听！<a id="a-9F"></a>善思念之，<a id="a-9G"></a>我当与汝分别其义。<a id="a-9H"></a>”</p>
  <p id="a9I">对曰：<a id="a-9J"></a>“如是，<a id="a-9K"></a>世尊。<a id="a-9L"></a>”尔时，<a id="a-9M"></a>诸比丘从佛受教。</p>
  <p id="a9N">世尊告曰：<a id="a-9O"></a>“檀越施主当恭敬如子孝顺父母，<a id="a-9P"></a>养之、<a id="a-9Q"></a>侍之，<a id="a-9R"></a>长益五阴，<a id="a-9S"></a>于阎浮利地现种种义。<a id="a-9T"></a>观檀越主能成人戒、<a id="a-9U"></a>闻、<a id="a-9V"></a>三昧、<a id="a-9W"></a>智慧，<a id="a-9X"></a>诸比丘多所饶益，<a id="a-9Y"></a>于三宝中无所罣碍，<a id="a-9Z"></a>能施卿等衣被、<a id="a-9a"></a>饮食、<a id="a-9b"></a>床榻、<a id="a-9c"></a>卧具、<a id="a-9d"></a>病瘦医药。<a id="a-9e"></a>是故，<a id="a-9f"></a>诸比丘，<a id="a-9g"></a>当有慈心于檀越所，<a id="a-9h"></a>小恩常不忘，<a id="a-9i"></a>况复大者！<a id="a-9j"></a>恒以慈心向彼檀越，<a id="a-9k"></a>说身、<a id="a-9l"></a>口、<a id="a-9m"></a>意清净之行，<a id="a-9n"></a>不可称量，<a id="a-9o"></a>亦无有限。<a id="a-9p"></a>身行慈，<a id="a-9q"></a>口行慈，<a id="a-9r"></a>意行慈，<a id="a-9s"></a>使彼檀越所施之物，<a id="a-9t"></a>终不唐捐，<a id="a-9u"></a>获其大果，<a id="a-9v"></a>成大福佑，<a id="a-9w"></a>有大名称，<a id="a-9x"></a>流闻世间，<a id="a-9y"></a>甘露法味。<a id="a-9z"></a>如是，<a id="a-A0"></a>诸比丘，<a id="a-A1"></a>当作是学！<a id="a-A2"></a>”</p>
  <p id="aA3">尔时，<a id="a-A4"></a>世尊便说偈曰：</p>
  <p id="aA5">“施以成大财，<a id="a-A6"></a>所愿亦成就，</p>
  <p id="aA7">王及诸贼盗，<a id="a-A8"></a>不能侵彼物。</p>
  <p id="aA9">施以得王位，<a id="a-AA"></a>绍继转轮处，</p>
  <p id="aAB">七宝具足成，<a id="a-AC"></a>本施之所致。</p>
  <p id="aAD">布施成天身，<a id="a-AE"></a>首著杂宝冠，</p>
  <p id="aAF">与诸妓女游，<a id="a-AG"></a>本施之果报。</p>
  <p id="aAH">施得天帝释，<a id="a-AI"></a>天王威力盛，</p>
  <p id="aAJ">千眼庄严形，<a id="a-AK"></a>本施之果报。</p>
  <p id="aAL">布施成佛道，<a id="a-AM"></a>三十二相具，</p>
  <p id="aAN">转无上法轮，<a id="a-AO"></a>本施之果报。<a id="a-AP"></a>”</p>
  <p id="aAQ">尔时，<a id="a-AR"></a>诸比丘闻佛所说，<a id="a-AS"></a>欢喜奉行。</p>
  <p id="aAT">闻如是：<a id="a-AU"></a>一时佛在舍卫国祇树给孤独园。</p>
  <p id="aAV">尔时，<a id="a-AW"></a>世尊告诸比丘：<a id="a-AX"></a>“檀越施主当云何承事供养精进持戒诸贤圣人？<a id="a-AY"></a>”</p>
  <p id="aAZ">尔时，<a id="a-Aa"></a>诸比丘白世尊曰：<a id="a-Ab"></a>“世尊是诸法之王，<a id="a-Ac"></a>惟愿世尊与诸比丘而说此义，<a id="a-Ad"></a>闻已尽当奉持！<a id="a-Ae"></a>”</p>
  <p id="aAf">尔时，<a id="a-Ag"></a>世尊告诸比丘：<a id="a-Ah"></a>“谛听！<a id="a-Ai"></a>谛听！<a id="a-Aj"></a>善思念之，<a id="a-Ak"></a>我当与汝分别其义。<a id="a-Al"></a>”</p>
  <p id="aAm">对曰：<a id="a-An"></a>“如是，<a id="a-Ao"></a>世尊。<a id="a-Ap"></a>”尔时，<a id="a-Aq"></a>诸比丘从佛受教。</p>
  <p id="aAr">世尊告曰：<a id="a-As"></a>“檀越施主承事供养精进持戒诸多闻者，<a id="a-At"></a>犹如与迷者指示其路，<a id="a-Au"></a>粮食乏短而给施食，<a id="a-Av"></a>恐怖之人令无忧恼，<a id="a-Aw"></a>惊畏者教令莫惧，<a id="a-Ax"></a>无所归者与作覆护，<a id="a-Ay"></a>盲者作眼目，<a id="a-Az"></a>与病作医王。<a id="a-B0"></a>犹如田家农夫修治田业，<a id="a-B1"></a>除去秽草，<a id="a-B2"></a>便能成就谷食。<a id="a-B3"></a>比丘常当除弃五盛阴病，<a id="a-B4"></a>求入无畏泥洹城中。<a id="a-B5"></a>如是，<a id="a-B6"></a>诸比丘，<a id="a-B7"></a>檀越施主承事供养精进持戒诸多闻者当施。<a id="a-B8"></a>”</p>
  <p id="aB9">尔时，<a id="a-BA"></a>阿那邠持长者集在彼众。<a id="a-BB"></a>尔时，<a id="a-BC"></a>长者阿那邠持白世尊曰：<a id="a-BD"></a>“如是，<a id="a-BE"></a>世尊。<a id="a-BF"></a>如是，<a id="a-BG"></a>如来。<a id="a-BH"></a>一切施主及与受者犹吉祥瓶，<a id="a-BI"></a>诸受施人如毗沙王，<a id="a-BJ"></a>劝人行施如亲父母，<a id="a-BK"></a>受施之人是后世良佑，<a id="a-BL"></a>一切施主及与受者犹如居士。<a id="a-BM"></a>”</p>
  <p id="aBN">世尊告曰：<a id="a-BO"></a>“如是，<a id="a-BP"></a>长者，<a id="a-BQ"></a>如汝所言。<a id="a-BR"></a>”</p>
  <p id="aBS">阿那邠持长者白世尊曰：<a id="a-BT"></a>“自今已后，<a id="a-BU"></a>门不安守，<a id="a-BV"></a>亦不拒逆比丘、<a id="a-BW"></a>比丘尼、<a id="a-BX"></a>优婆塞、<a id="a-BY"></a>优婆斯，<a id="a-BZ"></a>及诸行路乏粮食者。<a id="a-Ba"></a>”</p>
  <p id="aBb">尔时，<a id="a-Bc"></a>阿那邠持长者白世尊曰：<a id="a-Bd"></a>“惟愿世尊及比丘众受弟子请！<a id="a-Be"></a>”尔时，<a id="a-Bf"></a>世尊默然受长者请。</p>
  <p id="aBg">尔时，<a id="a-Bh"></a>长者见世尊默然受请，<a id="a-Bi"></a>即礼佛三匝，<a id="a-Bj"></a>还归所在；<a id="a-Bk"></a>到舍已，<a id="a-Bl"></a>即其夜办具甘馔种种饭食，<a id="a-Bm"></a>广敷坐具，<a id="a-Bn"></a>自白：<a id="a-Bo"></a>“时到，<a id="a-Bp"></a>食具已办，<a id="a-Bq"></a>惟愿世尊愿时临顾！<a id="a-Br"></a>”</p>
  <p id="aBs">尔时，<a id="a-Bt"></a>世尊将诸比丘众，<a id="a-Bu"></a>著衣持钵，<a id="a-Bv"></a>诣舍卫城，<a id="a-Bw"></a>至长者家；<a id="a-Bx"></a>到已，<a id="a-By"></a>各自就座，<a id="a-Bz"></a>诸比丘僧亦各随次坐。</p>
  <p id="aC0">尔时，<a id="a-C1"></a>长者见佛、<a id="a-C2"></a>比丘众坐定，<a id="a-C3"></a>手自斟酌，<a id="a-C4"></a>行种种饮食；<a id="a-C5"></a>已行种种饮食，<a id="a-C6"></a>各收钵坐，<a id="a-C7"></a>更取卑座，<a id="a-C8"></a>在如来前欲听闻法。</p>
  <p id="aC9">尔时，<a id="a-CA"></a>长者白世尊言：<a id="a-CB"></a>“善哉！<a id="a-CC"></a>如来听诸比丘随所须物三衣、<a id="a-CD"></a>钵盂、<a id="a-CE"></a>针筒、<a id="a-CF"></a>尼师坛、<a id="a-CG"></a>衣裳、<a id="a-CH"></a>法澡罐，<a id="a-CI"></a>及余一切沙门杂物，<a id="a-CJ"></a>尽听弟子家取之。<a id="a-CK"></a>”</p>
  <p id="aCL">尔时，<a id="a-CM"></a>世尊告诸比丘：<a id="a-CN"></a>“汝等若须衣裳、<a id="a-CO"></a>钵器及尼师坛、<a id="a-CP"></a>法澡罐，<a id="a-CQ"></a>及余一切沙门杂物，<a id="a-CR"></a>听使此取，<a id="a-CS"></a>勿足疑难，<a id="a-CT"></a>起想著心。<a id="a-CU"></a>”</p>
  <p id="aCV">尔时，<a id="a-CW"></a>世尊与长者阿那邠持说微妙之法。<a id="a-CX"></a>说妙法已，<a id="a-CY"></a>便从座起而去。<a id="a-CZ"></a>当于尔时，<a id="a-Ca"></a>阿那邠持复于四城门而广惠施，<a id="a-Cb"></a>第五市中，<a id="a-Cc"></a>第六在家，<a id="a-Cd"></a>须食与食，<a id="a-Ce"></a>须浆与浆，<a id="a-Cf"></a>须车乘、<a id="a-Cg"></a>妓乐、<a id="a-Ch"></a>香熏、<a id="a-Ci"></a>璎珞，<a id="a-Cj"></a>悉皆与之。</p>
  <p id="aCk">尔时，<a id="a-Cl"></a>世尊闻长者阿那邠持于四城门中广作惠施，<a id="a-Cm"></a>复于大市布施贫乏，<a id="a-Cn"></a>复于家内布施无量。<a id="a-Co"></a>尔时，<a id="a-Cp"></a>世尊告诸比丘：<a id="a-Cq"></a>“我弟子中第一优婆塞好喜布施，<a id="a-Cr"></a>所谓须达长者是。<a id="a-Cs"></a>”</p>
  <p id="aCt">尔时，<a id="a-Cu"></a>诸比丘闻佛所说，<a id="a-Cv"></a>欢喜奉行。</p>
  <p id="aCw">闻如是：<a id="a-Cx"></a>一时，<a id="a-Cy"></a>佛在舍卫国祇树给孤独园。</p>
  <p id="aCz">尔时，<a id="a-D0"></a>阿那邠持长者便往至世尊所，<a id="a-D1"></a>头面礼世尊足，<a id="a-D2"></a>在一面坐。<a id="a-D3"></a>世尊告曰：<a id="a-D4"></a>“云何，<a id="a-D5"></a>长者，<a id="a-D6"></a>贵家恒布施贫乏耶？<a id="a-D7"></a>”</p>
  <p id="aD8">长者对曰：<a id="a-D9"></a>“如是，<a id="a-DA"></a>世尊，<a id="a-DB"></a>恒布施贫乏，<a id="a-DC"></a>于四城门而广布施，<a id="a-DD"></a>复在家中给与所须。<a id="a-DE"></a>世尊，<a id="a-DF"></a>我或时作是念，<a id="a-DG"></a>并欲布施野兽、<a id="a-DH"></a>飞鸟、<a id="a-DI"></a>猪、<a id="a-DJ"></a>狗之属。<a id="a-DK"></a>我亦无是念：<a id="a-DL"></a>‘此应与，<a id="a-DM"></a>此不应与。<a id="a-DN"></a>’亦复无是念：<a id="a-DO"></a>‘此应与多，<a id="a-DP"></a>此应与少。<a id="a-DQ"></a>’我恒有是念：<a id="a-DR"></a>‘一切众生皆由食而存其命，<a id="a-DS"></a>有食便存，<a id="a-DT"></a>无食便丧。<a id="a-DU"></a>’”</p>
  <p id="aDV">世尊告曰：<a id="a-DW"></a>“善哉！<a id="a-DX"></a>善哉！<a id="a-DY"></a>长者，<a id="a-DZ"></a>汝乃以菩萨心，<a id="a-Da"></a>专精一意而广惠施。<a id="a-Db"></a>然此众生由食得济，<a id="a-Dc"></a>无食便丧。<a id="a-Dd"></a>长者，<a id="a-De"></a>汝当获大果，<a id="a-Df"></a>得大名称，<a id="a-Dg"></a>有大果报，<a id="a-Dh"></a>声彻十方，<a id="a-Di"></a>得甘露法味。<a id="a-Dj"></a>所以然者？<a id="a-Dk"></a>菩萨之处恒以平等心而以惠施，<a id="a-Dl"></a>专精一意，<a id="a-Dm"></a>念众生类，<a id="a-Dn"></a>由食而存，<a id="a-Do"></a>有食便济，<a id="a-Dp"></a>无食便丧。<a id="a-Dq"></a>是谓，<a id="a-Dr"></a>长者，<a id="a-Ds"></a>菩萨心所安处而广惠施。<a id="a-Dt"></a>”</p>
  <p id="aDu">尔时，<a id="a-Dv"></a>世尊便说偈曰：</p>
  <p id="aDw">“尽当普惠施，<a id="a-Dx"></a>终无吝悔心，</p>
  <p id="aDy">必当遇良友，<a id="a-Dz"></a>得济到彼岸。</p>
  <p id="aE0">“是故，<a id="a-E1"></a>长者，<a id="a-E2"></a>当平等意而广惠施。<a id="a-E3"></a>如是，<a id="a-E4"></a>长者，<a id="a-E5"></a>当作是学！<a id="a-E6"></a>”</p>
  <p id="aE7">尔时，<a id="a-E8"></a>长者闻佛所说，<a id="a-E9"></a>欢喜奉行。</p>
  <p id="aEA">闻如是：<a id="a-EB"></a>一时，<a id="a-EC"></a>佛在舍卫国祇树给孤独园。</p>
  <p id="aED">尔时，<a id="a-EE"></a>世尊告诸比丘：<a id="a-EF"></a>“如我今日审知众生根原所趣，<a id="a-EG"></a>亦知布施之报。<a id="a-EH"></a>最后一抟之余，<a id="a-EI"></a>己不自食，<a id="a-EJ"></a>惠施他人。<a id="a-EK"></a>尔时，<a id="a-EL"></a>不起憎嫉之心如毛发许。<a id="a-EM"></a>以此众生不知施之果报，<a id="a-EN"></a>如我皆悉知之。<a id="a-EO"></a>施之果报，<a id="a-EP"></a>平等之报，<a id="a-EQ"></a>心无有异。<a id="a-ER"></a>是故，<a id="a-ES"></a>众生不能平等施而自堕落，<a id="a-ET"></a>恒有悭嫉之心，<a id="a-EU"></a>缠裹心意。<a id="a-EV"></a>”</p>
  <p id="aEW">尔时，<a id="a-EX"></a>世尊便说偈曰：</p>
  <p id="aEY">“众生不自觉，<a id="a-EZ"></a>如来之言教，</p>
  <p id="aEa">常当普惠施，<a id="a-Eb"></a>专向真人所。</p>
  <p id="aEc">志性以清净，<a id="a-Ed"></a>所获福倍多，</p>
  <p id="aEe">等共分其福，<a id="a-Ef"></a>后得大果报。</p>
  <p id="aEg">所施今善哉，<a id="a-Eh"></a>心向广福田，</p>
  <p id="aEi">于此人间逝，<a id="a-Ej"></a>必生于天上。</p>
  <p id="aEk">已到彼善处，<a id="a-El"></a>快乐自娱乐，</p>
  <p id="aEm">吉祥甚欢悦，<a id="a-En"></a>一切无乏短。</p>
  <p id="aEo">以天威德业，<a id="a-Ep"></a>玉女为营从，</p>
  <p id="aEq">平等之施报，<a id="a-Er"></a>故获此福佑。<a id="a-Es"></a>”</p>
  <p id="aEt">尔时，<a id="a-Eu"></a>诸比丘闻佛所说，<a id="a-Ev"></a>欢喜奉行。</p>
  <p id="aEw">闻如是：<a id="a-Ex"></a>一时，<a id="a-Ey"></a>佛舍卫国祇树给孤独园。</p>
  <p id="aEz">尔时，<a id="a-F0"></a>世尊告诸比丘：<a id="a-F1"></a>“汝等莫畏福报。<a id="a-F2"></a>所以然者？<a id="a-F3"></a>此是受乐之应，<a id="a-F4"></a>甚可爱敬，<a id="a-F5"></a>所以名为福者，<a id="a-F6"></a>有此大报。<a id="a-F7"></a>汝等当畏无福。<a id="a-F8"></a>所以然者？<a id="a-F9"></a>此名苦之原本，<a id="a-FA"></a>愁忧苦恼不可称记，<a id="a-FB"></a>无有爱乐，<a id="a-FC"></a>此名无福。<a id="a-FD"></a>比丘，<a id="a-FE"></a>昔我自念七年行慈心，<a id="a-FF"></a>复过七劫不来此世，<a id="a-FG"></a>复于七劫中生光音天，<a id="a-FH"></a>复于七劫生空梵天处为大梵天，<a id="a-FI"></a>无与等者，<a id="a-FJ"></a>统百千世界。<a id="a-FK"></a>三十六返为天帝释形，<a id="a-FL"></a>无数世为转轮王。<a id="a-FM"></a>是故，<a id="a-FN"></a>诸比丘，<a id="a-FO"></a>作福莫倦。<a id="a-FP"></a>所以然者？<a id="a-FQ"></a>此名受乐之应，<a id="a-FR"></a>甚可爱敬，<a id="a-FS"></a>是谓名为福。<a id="a-FT"></a>汝等当畏无福。<a id="a-FU"></a>所以然者？<a id="a-FV"></a>苦之原本，<a id="a-FW"></a>愁忧苦恼不可称记，<a id="a-FX"></a>此名无福。<a id="a-FY"></a>”</p>
  <p id="aFZ">尔时，<a id="a-Fa"></a>世尊便说此偈：</p>
  <p id="aFb">“快哉福报！<a id="a-Fc"></a>所愿者得，</p>
  <p id="aFd">速至灭尽，<a id="a-Fe"></a>到无为处。</p>
  <p id="aFf">正使亿数，<a id="a-Fg"></a>天魔波旬，</p>
  <p id="aFh">亦不能娆，<a id="a-Fi"></a>为福业者。</p>
  <p id="aFj">彼恒自求，<a id="a-Fk"></a>贤圣之道，</p>
  <p id="aFl">便尽除苦，<a id="a-Fm"></a>后无有忧。</p>
  <p id="aFn">“是故，<a id="a-Fo"></a>诸比丘，<a id="a-Fp"></a>为福莫厌。<a id="a-Fq"></a>是故，<a id="a-Fr"></a>诸比丘，<a id="a-Fs"></a>当作是学！<a id="a-Ft"></a>”</p>
  <p id="aFu">尔时，<a id="a-Fv"></a>诸比丘闻佛所说，<a id="a-Fw"></a>欢喜奉行。</p>
  <p id="aFx">闻如是：<a id="a-Fy"></a>一时，<a id="a-Fz"></a>佛在舍卫国祇树给孤独园。</p>
  <p id="aG0">尔时，<a id="a-G1"></a>世尊告诸比丘：<a id="a-G2"></a>“若有承顺一法，<a id="a-G3"></a>不离一法，<a id="a-G4"></a>魔波旬不能得其便，<a id="a-G5"></a>亦不能来触娆人。<a id="a-G6"></a>云何为一法？<a id="a-G7"></a>谓功德福业。<a id="a-G8"></a>所以然者？<a id="a-G9"></a>自忆往昔在道树下，<a id="a-GA"></a>与诸菩萨集在一处，<a id="a-GB"></a>弊魔波旬将诸兵众数千万亿，<a id="a-GC"></a>种种形貌，<a id="a-GD"></a>兽头人身不可称计，<a id="a-GE"></a>天、<a id="a-GF"></a>龙、<a id="a-GG"></a>鬼、<a id="a-GH"></a>神、<a id="a-GI"></a>阿须伦、<a id="a-GJ"></a>迦留罗、<a id="a-GK"></a>摩休勒等，<a id="a-GL"></a>皆来云集。</p>
  <p id="aGM">“时，<a id="a-GN"></a>魔波旬而语我言：<a id="a-GO"></a>‘沙门速投于地！<a id="a-GP"></a>’佛以福德大力，<a id="a-GQ"></a>降伏魔怨，<a id="a-GR"></a>诸尘垢消，<a id="a-GS"></a>无有诸秽，<a id="a-GT"></a>便成无上正真道。<a id="a-GU"></a>诸比丘，<a id="a-GV"></a>当观此义，<a id="a-GW"></a>其有比丘功德具足者，<a id="a-GX"></a>弊魔波旬不能得其便，<a id="a-GY"></a>坏其功德。<a id="a-GZ"></a>”</p>
  <p id="aGa">尔时，<a id="a-Gb"></a>世尊便说此偈：</p>
  <p id="aGc">“有福快乐，<a id="a-Gd"></a>无福者苦，</p>
  <p id="aGe">今世后世，<a id="a-Gf"></a>为福受乐。</p>
  <p id="aGg">“是故，<a id="a-Gh"></a>诸比丘，<a id="a-Gi"></a>为福莫倦。<a id="a-Gj"></a>”</p>
  <p id="aGk">尔时，<a id="a-Gl"></a>诸比丘闻佛所说，<a id="a-Gm"></a>欢喜奉行。</p>
  <p id="aGn">闻如是：<a id="a-Go"></a>一时，<a id="a-Gp"></a>佛在舍卫国祇树给孤独园。</p>
  <p id="aGq">尔时，<a id="a-Gr"></a>世尊告诸比丘：<a id="a-Gs"></a>“若有比丘修行一法，<a id="a-Gt"></a>便不能坏败恶趣，<a id="a-Gu"></a>一为趣善，<a id="a-Gv"></a>一为趣泥洹。<a id="a-Gw"></a>云何修行一法，<a id="a-Gx"></a>不能坏败恶趣？<a id="a-Gy"></a>所谓心无笃信，<a id="a-Gz"></a>是谓修此一法不坏败恶趣。<a id="a-H0"></a>云何修行一法趣善处者？<a id="a-H1"></a>所谓心行笃信，<a id="a-H2"></a>是谓修此一法得趣善处。<a id="a-H3"></a>云何修行一法得至泥洹？<a id="a-H4"></a>所谓恒专心念，<a id="a-H5"></a>是谓修行此法得至泥洹。<a id="a-H6"></a>是故，<a id="a-H7"></a>诸比丘，<a id="a-H8"></a>专精心意，<a id="a-H9"></a>念诸善本。<a id="a-HA"></a>如是，<a id="a-HB"></a>诸比丘，<a id="a-HC"></a>当作是学！<a id="a-HD"></a>”</p>
  <p id="aHE">尔时，<a id="a-HF"></a>诸比丘闻佛所说，<a id="a-HG"></a>欢喜奉行。</p>
  <p id="aHH">闻如是：<a id="a-HI"></a>一时，<a id="a-HJ"></a>佛在舍卫国祇树给孤独园。</p>
  <p id="aHK">尔时，<a id="a-HL"></a>世尊告诸比丘：<a id="a-HM"></a>“若有一人出现于世，<a id="a-HN"></a>此众生类便增寿益算，<a id="a-HO"></a>颜色光润，<a id="a-HP"></a>气力炽盛，<a id="a-HQ"></a>快乐无极，<a id="a-HR"></a>音声和雅。<a id="a-HS"></a>云何为一人？<a id="a-HT"></a>所谓如来、<a id="a-HU"></a>至真、<a id="a-HV"></a>等正觉。<a id="a-HW"></a>此谓一人出现于世，<a id="a-HX"></a>此众生类便增寿益算，<a id="a-HY"></a>颜色光润，<a id="a-HZ"></a>气力炽盛，<a id="a-Ha"></a>快乐无极，<a id="a-Hb"></a>音声和雅。<a id="a-Hc"></a>是故，<a id="a-Hd"></a>诸比丘，<a id="a-He"></a>常当专精一心念佛。<a id="a-Hf"></a>如是，<a id="a-Hg"></a>诸比丘，<a id="a-Hh"></a>当作是学！</p>
  <p id="aHi">尔时，<a id="a-Hj"></a>诸比丘闻佛所说，<a id="a-Hk"></a>欢喜奉行。</p>
  <p id="aHl">无慢二、<a id="a-Hm"></a>念、<a id="a-Hn"></a>檀，<a id="a-Ho"></a>二施悭无厌，</p>
  <p id="aHp">施福、<a id="a-Hq"></a>魔波旬，<a id="a-Hr"></a>恶趣及一人。</p>
 </body>
</html>