<!doctype html>
<html id="z3IBUBlYF" data-ver="1395">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第四十三</h1>
  <h2 id="a2">善恶品第四十七</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“若有众生奉行十法，<a id="a-9"></a>便生天上；<a id="a-A"></a>又行十法，<a id="a-B"></a>便生恶趣；<a id="a-C"></a>又行十法，<a id="a-D"></a>入涅槃界。</p>
  <p id="aE">“云何修行十法，<a id="a-F"></a>生恶趣中？<a id="a-G"></a>于是，<a id="a-H"></a>有人杀生、<a id="a-I"></a>盗劫、<a id="a-J"></a>淫泆、<a id="a-K"></a>妄言、<a id="a-L"></a>绮语、<a id="a-M"></a>恶口、<a id="a-N"></a>两舌斗乱彼此、<a id="a-O"></a>嫉妒、<a id="a-P"></a>瞋恚、<a id="a-Q"></a>兴起邪见，<a id="a-R"></a>是谓十法。<a id="a-S"></a>其有众生，<a id="a-T"></a>行此十法，<a id="a-U"></a>入恶趣中。</p>
  <p id="aV">“云何修行十法，<a id="a-W"></a>得生天上？<a id="a-X"></a>于是，<a id="a-Y"></a>有人不杀，<a id="a-Z"></a>不盗，<a id="a-a"></a>不淫，<a id="a-b"></a>不妄言、<a id="a-c"></a>绮语、<a id="a-d"></a>恶口，<a id="a-e"></a>不两舌斗乱彼此，<a id="a-f"></a>不嫉妒、<a id="a-g"></a>恚害、<a id="a-h"></a>兴起邪见。<a id="a-i"></a>若有人行此十法者，<a id="a-j"></a>便生天上。</p>
  <p id="ak">“云何修行十法，<a id="a-l"></a>得至涅槃？<a id="a-m"></a>所谓十念，<a id="a-n"></a>念佛、<a id="a-o"></a>念法、<a id="a-p"></a>念比丘僧、<a id="a-q"></a>念天、<a id="a-r"></a>念戒、<a id="a-s"></a>念施、<a id="a-t"></a>念休息、<a id="a-u"></a>念安般、<a id="a-v"></a>念身、<a id="a-w"></a>念死，<a id="a-x"></a>是谓修行十法，<a id="a-y"></a>得至涅槃。<a id="a-z"></a>比丘当知：<a id="a-10"></a>其生天及恶趣者，<a id="a-11"></a>当念舍离；<a id="a-12"></a>其十法得至涅槃者，<a id="a-13"></a>善修奉行。<a id="a-14"></a>如是，<a id="a-15"></a>比丘，<a id="a-16"></a>当作是学！<a id="a-17"></a>”</p>
  <p id="a18">尔时，<a id="a-19"></a>诸比丘闻佛所说，<a id="a-1A"></a>欢喜奉行。</p>
  <p id="a1B">闻如是：<a id="a-1C"></a>一时，<a id="a-1D"></a>佛在合卫国祇树给孤独园。</p>
  <p id="a1E">尔时，<a id="a-1F"></a>世尊告诸比丘：<a id="a-1G"></a>“由十恶之本，<a id="a-1H"></a>外物衰耗，<a id="a-1I"></a>何况内法。<a id="a-1J"></a>云何为十？<a id="a-1K"></a>所谓杀、<a id="a-1L"></a>盗、<a id="a-1M"></a>淫、<a id="a-1N"></a>妄言、<a id="a-1O"></a>绮语、<a id="a-1P"></a>恶口、<a id="a-1Q"></a>两舌斗乱彼此、<a id="a-1R"></a>嫉妒、<a id="a-1S"></a>恚害、<a id="a-1T"></a>心怀邪见。<a id="a-1U"></a>由杀生报故，<a id="a-1V"></a>众生寿命极短；<a id="a-1W"></a>由不与取报故，<a id="a-1X"></a>众生生便贫贱；<a id="a-1Y"></a>由淫泆报故，<a id="a-1Z"></a>众生门不贞良；<a id="a-1a"></a>由妄语报故，<a id="a-1b"></a>众生口气丑弊，<a id="a-1c"></a>致不鲜洁；<a id="a-1d"></a>由绮语报故，<a id="a-1e"></a>致土地不平整；<a id="a-1f"></a>由两舌报故，<a id="a-1g"></a>土地生荆棘；<a id="a-1h"></a>由恶口报故，<a id="a-1i"></a>语有若干种；<a id="a-1j"></a>由嫉妒报故，<a id="a-1k"></a>以致谷不丰熟；<a id="a-1l"></a>由恚害报故，<a id="a-1m"></a>多诸秽恶之物；<a id="a-1n"></a>由邪见报故，<a id="a-1o"></a>自然生八大地狱。<a id="a-1p"></a>因此十恶报故，<a id="a-1q"></a>使诸外物衰耗，<a id="a-1r"></a>何况内物！<a id="a-1s"></a>是谓，<a id="a-1t"></a>比丘，<a id="a-1u"></a>当念舍离十恶之法，<a id="a-1v"></a>修行十善法。<a id="a-1w"></a>如是，<a id="a-1x"></a>比丘，<a id="a-1y"></a>当作是学！<a id="a-1z"></a>”</p>
  <p id="a20">尔时，<a id="a-21"></a>诸比丘闻佛所说，<a id="a-22"></a>欢喜奉行。</p>
  <p id="a23">闻如是：<a id="a-24"></a>一时，<a id="a-25"></a>佛在舍卫国祇树给孤独园。</p>
  <p id="a26">尔时，<a id="a-27"></a>波斯匿王往至世尊所，<a id="a-28"></a>头面礼足，<a id="a-29"></a>在一面坐。<a id="a-2A"></a>尔时，<a id="a-2B"></a>波斯匿王往白世尊言：<a id="a-2C"></a>“如来审有是语：<a id="a-2D"></a>‘施我获福多，<a id="a-2E"></a>余者获福少；<a id="a-2F"></a>施我弟子，<a id="a-2G"></a>勿施余人。<a id="a-2H"></a>’设有人作是语者，<a id="a-2I"></a>岂非毁如来法乎？<a id="a-2J"></a>”</p>
  <p id="a2K">佛告王曰：<a id="a-2L"></a>“我无此语：<a id="a-2M"></a>‘独应施我，<a id="a-2N"></a>勿施余人。<a id="a-2O"></a>’大王当知，<a id="a-2P"></a>我恒有此语：<a id="a-2Q"></a>‘若比丘钵中遗余掷著水中，<a id="a-2R"></a>软虫食之犹得其福，<a id="a-2S"></a>何况施人而不获福乎？<a id="a-2T"></a>’但，<a id="a-2U"></a>大王，<a id="a-2V"></a>我有是语：<a id="a-2W"></a>‘施持戒人，<a id="a-2X"></a>其福益多，<a id="a-2Y"></a>胜于犯戒之人。<a id="a-2Z"></a>’”</p>
  <p id="a2a">尔时，<a id="a-2b"></a>波所匿王前白佛言：<a id="a-2c"></a>“唯然，<a id="a-2d"></a>世尊，<a id="a-2e"></a>施持戒人，<a id="a-2f"></a>其福倍多于犯戒之人者上。<a id="a-2g"></a>”</p>
  <p id="a2h">王复白佛言：<a id="a-2i"></a>“尼揵子来语我言：<a id="a-2j"></a>‘沙门瞿昙知于幻术，<a id="a-2k"></a>能回转世人。<a id="a-2l"></a>’世尊，<a id="a-2m"></a>此语为审乎？<a id="a-2n"></a>为非耶？<a id="a-2o"></a>”</p>
  <p id="a2p">佛告王曰：<a id="a-2q"></a>“如是，<a id="a-2r"></a>大王，<a id="a-2s"></a>如向来言：<a id="a-2t"></a>‘我有幻法，<a id="a-2u"></a>能回转世人。<a id="a-2v"></a>’”</p>
  <p id="a2w">王白佛言：<a id="a-2x"></a>“何者名为回转幻法？<a id="a-2y"></a>”</p>
  <p id="a2z">佛告王曰：<a id="a-30"></a>“其杀生者其罪难量，<a id="a-31"></a>其不杀者受福无量；<a id="a-32"></a>其不与取者获罪无量，<a id="a-33"></a>其不盗者获福无量；<a id="a-34"></a>夫淫泆者受罪无量，<a id="a-35"></a>其不淫者受福无量；<a id="a-36"></a>其邪见者受罪无量，<a id="a-37"></a>其正见者获福无量。<a id="a-38"></a>我所解幻法者，<a id="a-39"></a>正谓此耳！<a id="a-3A"></a>”</p>
  <p id="a3B">是时，<a id="a-3C"></a>波斯匿王白世尊言：<a id="a-3D"></a>“若当世间人民、<a id="a-3E"></a>魔若魔天、<a id="a-3F"></a>有形之类，<a id="a-3G"></a>深解此幻术者则获大幸。<a id="a-3H"></a>自今已后，<a id="a-3I"></a>不复听外道异学入我国界；<a id="a-3J"></a>听四部之众恒在我宫，<a id="a-3K"></a>常当供养，<a id="a-3L"></a>随其所须。<a id="a-3M"></a>”</p>
  <p id="a3N">佛告大王：<a id="a-3O"></a>“勿作是语！<a id="a-3P"></a>所以然者？<a id="a-3Q"></a>施畜生之类，<a id="a-3R"></a>犹获其福；<a id="a-3S"></a>及施犯戒之人，<a id="a-3T"></a>亦获其福；<a id="a-3U"></a>施持戒之人，<a id="a-3V"></a>福亦难量；<a id="a-3W"></a>施外仙道之人，<a id="a-3X"></a>获一亿之福；<a id="a-3Y"></a>施须陀洹、<a id="a-3Z"></a>斯陀含、<a id="a-3a"></a>阿那含、<a id="a-3b"></a>阿罗汉、<a id="a-3c"></a>辟支佛及佛，<a id="a-3d"></a>其福不可量。<a id="a-3e"></a>是故，<a id="a-3f"></a>大王，<a id="a-3g"></a>当兴发意，<a id="a-3h"></a>供给当来过去诸佛、<a id="a-3i"></a>声闻弟子。<a id="a-3j"></a>如是，<a id="a-3k"></a>大王，<a id="a-3l"></a>当作是学！<a id="a-3m"></a>”</p>
  <p id="a3n">尔时，<a id="a-3o"></a>波斯匿王闻佛所说，<a id="a-3p"></a>欢喜奉行。</p>
  <p id="a3q">闻如是：<a id="a-3r"></a>一时，<a id="a-3s"></a>佛在舍卫国祇树给孤独园。</p>
  <p id="a3t">尔时，<a id="a-3u"></a>众多比丘食后皆集普会讲堂，<a id="a-3v"></a>咸共论说此义，<a id="a-3w"></a>所谓论者：<a id="a-3x"></a>衣裳、<a id="a-3y"></a>服饰、<a id="a-3z"></a>饮食之论，<a id="a-40"></a>邻国、<a id="a-41"></a>贼寇、<a id="a-42"></a>战斗之论，<a id="a-43"></a>饮酒、<a id="a-44"></a>淫泆、<a id="a-45"></a>五乐之论，<a id="a-46"></a>歌舞、<a id="a-47"></a>戏笑、<a id="a-48"></a>妓乐之论，<a id="a-49"></a>如此非要，<a id="a-4A"></a>不可称计。</p>
  <p id="a4B">尔时，<a id="a-4C"></a>世尊以天耳听闻诸比丘各作是论，<a id="a-4D"></a>即往至普会讲堂所，<a id="a-4E"></a>问诸比丘：<a id="a-4F"></a>“汝等集此欲何所论说？<a id="a-4G"></a>”</p>
  <p id="a4H">是时，<a id="a-4I"></a>诸比丘白世尊言：<a id="a-4J"></a>“我等集此共论此不要事。<a id="a-4K"></a>”</p>
  <p id="a4L">是时，<a id="a-4M"></a>佛告诸比丘曰：<a id="a-4N"></a>“止！<a id="a-4O"></a>止！<a id="a-4P"></a>比丘，<a id="a-4Q"></a>勿作此论。<a id="a-4R"></a>所以然者？<a id="a-4S"></a>此论非义，<a id="a-4T"></a>亦无善法之趣，<a id="a-4U"></a>不由此论得修梵行，<a id="a-4V"></a>不得灭尽涅槃之处，<a id="a-4W"></a>不得沙门平等之道。<a id="a-4X"></a>此皆俗论，<a id="a-4Y"></a>非正趣之论。<a id="a-4Z"></a>汝等已离俗修道，<a id="a-4a"></a>不应思惟败行之论。<a id="a-4b"></a>汝等设欲论者，<a id="a-4c"></a>当论十事功德之论。<a id="a-4d"></a>云何为十？<a id="a-4e"></a>若精勤比丘少欲、<a id="a-4f"></a>知足、<a id="a-4g"></a>有勇猛心、<a id="a-4h"></a>多闻能与人说法、<a id="a-4i"></a>无畏无恐、<a id="a-4j"></a>戒律具足、<a id="a-4k"></a>三昧成就、<a id="a-4l"></a>智慧成就、<a id="a-4m"></a>解脱成就、<a id="a-4n"></a>解脱见慧成就。<a id="a-4o"></a>汝等设欲论者，<a id="a-4p"></a>当论此十事。<a id="a-4q"></a>所以然者？<a id="a-4r"></a>润及一切，<a id="a-4s"></a>多所饶益，<a id="a-4t"></a>得修梵行，<a id="a-4u"></a>得至灭尽无为之处，<a id="a-4v"></a>涅槃之要也。<a id="a-4w"></a>汝今族姓子已出家学道，<a id="a-4x"></a>应当思惟此十事。<a id="a-4y"></a>此论者，<a id="a-4z"></a>正法之论，<a id="a-50"></a>去离恶趣。<a id="a-51"></a>如是，<a id="a-52"></a>比丘，<a id="a-53"></a>当作是学！<a id="a-54"></a>”</p>
  <p id="a55">尔时，<a id="a-56"></a>诸比丘闻佛所说，<a id="a-57"></a>欢喜奉行。</p>
  <p id="a58">闻如是：<a id="a-59"></a>一时，<a id="a-5A"></a>佛在舍卫国祇树给孤独园。</p>
  <p id="a5B">尔时，<a id="a-5C"></a>众多比丘皆集普会讲堂，<a id="a-5D"></a>各生此论：<a id="a-5E"></a>“今舍卫城谷米涌贵，<a id="a-5F"></a>乞求难果。<a id="a-5G"></a>世尊又说：<a id="a-5H"></a>‘依于饮食，<a id="a-5I"></a>人身得存，<a id="a-5J"></a>四大依倚心所念法，<a id="a-5K"></a>法依善趣之本。<a id="a-5L"></a>’我等今日便当差次立人乞求。<a id="a-5M"></a>使乞求之人得见好妙色，<a id="a-5N"></a>得极妙更乐，<a id="a-5O"></a>得衣裳、<a id="a-5P"></a>饮食、<a id="a-5Q"></a>床卧具、<a id="a-5R"></a>病瘦医药，<a id="a-5S"></a>不亦善耶？<a id="a-5T"></a>”</p>
  <p id="a5U">尔时，<a id="a-5V"></a>世尊清净无瑕秽，<a id="a-5W"></a>以天耳遥闻诸比丘各生此论。<a id="a-5X"></a>尔时，<a id="a-5Y"></a>世尊即往至普会讲堂所，<a id="a-5Z"></a>在众中坐，<a id="a-5a"></a>告诸比丘：<a id="a-5b"></a>“汝等集此为何论义？<a id="a-5c"></a>”</p>
  <p id="a5d">比丘对曰：<a id="a-5e"></a>“我等所论，<a id="a-5f"></a>今舍卫城乞求难得，<a id="a-5g"></a>欲共差次一人次第乞食，<a id="a-5h"></a>随时得见好色妙服，<a id="a-5i"></a>及衣被、<a id="a-5j"></a>饮食、<a id="a-5k"></a>床卧具、<a id="a-5l"></a>病瘦医药。<a id="a-5m"></a>我等所论正论此耳！<a id="a-5n"></a>”</p>
  <p id="a5o">佛告比丘：<a id="a-5p"></a>“若乞求比丘四事供养衣被、<a id="a-5q"></a>饮食、<a id="a-5r"></a>床卧具、<a id="a-5s"></a>病瘦医药，<a id="a-5t"></a>复用见色、<a id="a-5u"></a>声、<a id="a-5v"></a>香、<a id="a-5w"></a>味、<a id="a-5x"></a>细滑法乎？<a id="a-5y"></a>我恒教敕：<a id="a-5z"></a>‘乞食求有二事：<a id="a-60"></a>可亲、<a id="a-61"></a>不可亲。<a id="a-62"></a>设得衣被、<a id="a-63"></a>饮食、<a id="a-64"></a>床卧具、<a id="a-65"></a>病瘦医药，<a id="a-66"></a>增益恶法，<a id="a-67"></a>无有善法，<a id="a-68"></a>此不可亲。<a id="a-69"></a>若得乞求衣被、<a id="a-6A"></a>饮食、<a id="a-6B"></a>床卧具、<a id="a-6C"></a>病瘦医药，<a id="a-6D"></a>增益善法，<a id="a-6E"></a>不增恶法，<a id="a-6F"></a>此便可亲。<a id="a-6G"></a>’汝等比丘，<a id="a-6H"></a>于此法中，<a id="a-6I"></a>欲作何等之论？<a id="a-6J"></a>汝等所论者，<a id="a-6K"></a>非正法论，<a id="a-6L"></a>当舍此法，<a id="a-6M"></a>更莫思惟！<a id="a-6N"></a>不由此得至休息灭尽涅槃之处。</p>
  <p id="a6O">“设欲论者，<a id="a-6P"></a>当论此十法。<a id="a-6Q"></a>云何为十？<a id="a-6R"></a>若精勤比丘少欲、<a id="a-6S"></a>知足、<a id="a-6T"></a>有勇猛心、<a id="a-6U"></a>多闻能与人说法、<a id="a-6V"></a>无畏无恐、<a id="a-6W"></a>戒律具足、<a id="a-6X"></a>三昧成就、<a id="a-6Y"></a>智慧成就、<a id="a-6Z"></a>解脱成就、<a id="a-6a"></a>解脱见慧成就。<a id="a-6b"></a>汝等设欲论者，<a id="a-6c"></a>当论此十事。<a id="a-6d"></a>所以然者？<a id="a-6e"></a>润及一切，<a id="a-6f"></a>多所饶益，<a id="a-6g"></a>得修梵行，<a id="a-6h"></a>得至灭尽之处、<a id="a-6i"></a>无为涅槃界。<a id="a-6j"></a>此论者沙门之义，<a id="a-6k"></a>当念思惟，<a id="a-6l"></a>勿去离心。<a id="a-6m"></a>如是，<a id="a-6n"></a>比丘，<a id="a-6o"></a>当作是学！<a id="a-6p"></a>”</p>
  <p id="a6q">尔时，<a id="a-6r"></a>诸比丘闻佛所说，<a id="a-6s"></a>欢喜奉行。</p>
  <p id="a6t">闻如是：<a id="a-6u"></a>一时，<a id="a-6v"></a>佛在舍卫国祇树给孤独园。</p>
  <p id="a6w">尔时，<a id="a-6x"></a>众多比丘各集普会讲堂，<a id="a-6y"></a>作是异论：<a id="a-6z"></a>“今舍卫城乞食难得，<a id="a-70"></a>非比丘所安之处。<a id="a-71"></a>我等可立一人次第乞食。<a id="a-72"></a>此乞比丘，<a id="a-73"></a>能办衣被、<a id="a-74"></a>饮食、<a id="a-75"></a>床卧具、<a id="a-76"></a>病瘦医药，<a id="a-77"></a>无所乏短。<a id="a-78"></a>”</p>
  <p id="a79">尔时，<a id="a-7A"></a>众中有一比丘，<a id="a-7B"></a>白诸人曰：<a id="a-7C"></a>“我等不堪任在此乞求，<a id="a-7D"></a>各共诣摩竭国，<a id="a-7E"></a>于彼乞求，<a id="a-7F"></a>又且谷米丰贱，<a id="a-7G"></a>饮食极饶。<a id="a-7H"></a>”</p>
  <p id="a7I">更复有比丘说曰：<a id="a-7J"></a>“我等不宜在彼国乞食。<a id="a-7K"></a>所以然者？<a id="a-7L"></a>阿阇世王在彼治化，<a id="a-7M"></a>主行非法，<a id="a-7N"></a>又杀父王，<a id="a-7O"></a>与提婆达兜为友，<a id="a-7P"></a>以此因缘故，<a id="a-7Q"></a>不宜在彼乞求。<a id="a-7R"></a>”</p>
  <p id="a7S">复有比丘说曰：<a id="a-7T"></a>“今此拘留沙国土，<a id="a-7U"></a>人民炽盛，<a id="a-7V"></a>饶财多宝，<a id="a-7W"></a>宜在彼土乞求。<a id="a-7X"></a>”</p>
  <p id="a7Y">复有比丘作是说：<a id="a-7Z"></a>“我等不宜在彼土乞食。<a id="a-7a"></a>所以然者？<a id="a-7b"></a>恶生王于彼土治化，<a id="a-7c"></a>极为凶弊，<a id="a-7d"></a>无有慈仁，<a id="a-7e"></a>人民粗暴，<a id="a-7f"></a>好喜斗讼，<a id="a-7g"></a>以此因缘，<a id="a-7h"></a>故不应在彼乞食。<a id="a-7i"></a>”</p>
  <p id="a7j">复有比丘说曰：<a id="a-7k"></a>“我等宜在拘深婆罗柰城，<a id="a-7l"></a>优填王所治之处，<a id="a-7m"></a>笃信佛法，<a id="a-7n"></a>意不移动，<a id="a-7o"></a>我等宜在彼土乞食，<a id="a-7p"></a>所愿无违。<a id="a-7q"></a>”</p>
  <p id="a7r">尔时，<a id="a-7s"></a>世尊以天耳闻诸比丘各生此论，<a id="a-7t"></a>即严整衣服，<a id="a-7u"></a>至诸比丘所，<a id="a-7v"></a>在中央坐，<a id="a-7w"></a>问诸比丘曰：<a id="a-7x"></a>“汝等集此欲何等论？<a id="a-7y"></a>为说何事？<a id="a-7z"></a>”</p>
  <p id="a80">是事，<a id="a-81"></a>比丘白佛言：<a id="a-82"></a>“我等集此各兴此论：<a id="a-83"></a>‘今舍卫城谷米涌贵，<a id="a-84"></a>乞求叵得，<a id="a-85"></a>各当共诣摩竭国界，<a id="a-86"></a>于彼乞求。<a id="a-87"></a>又彼国土饶财多宝，<a id="a-88"></a>所索易得。<a id="a-89"></a>’其中或有比丘说曰：<a id="a-8A"></a>‘我等不宜彼国乞食。<a id="a-8B"></a>所以然者？<a id="a-8C"></a>阿阇世王在彼治化，<a id="a-8D"></a>主行非法，<a id="a-8E"></a>又杀父王，<a id="a-8F"></a>与提婆达兜为友，<a id="a-8G"></a>以此因缘故，<a id="a-8H"></a>不宜在彼乞求。<a id="a-8I"></a>’其中复有比丘说曰：<a id="a-8J"></a>‘今拘留沙国，<a id="a-8K"></a>人民炽盛，<a id="a-8L"></a>饶财多宝，<a id="a-8M"></a>宜在彼国乞食。<a id="a-8N"></a>’复有比丘作是说：<a id="a-8O"></a>‘我等不宜在彼乞食。<a id="a-8P"></a>所以然者？<a id="a-8Q"></a>恶生王于彼治化，<a id="a-8R"></a>为人凶恶，<a id="a-8S"></a>无有慈仁，<a id="a-8T"></a>好喜斗讼，<a id="a-8U"></a>以此因缘，<a id="a-8V"></a>故不宜在彼乞食。<a id="a-8W"></a>’复有比丘说曰：<a id="a-8X"></a>“我等宜在拘深婆罗柰城，<a id="a-8Y"></a>优填王所治之处，<a id="a-8Z"></a>笃信佛法，<a id="a-8a"></a>意不移动，<a id="a-8b"></a>宜在彼乞食，<a id="a-8c"></a>所愿无违。<a id="a-8d"></a>’在此所论，<a id="a-8e"></a>正谓此耳！<a id="a-8f"></a>”</p>
  <p id="a8g">尔时，<a id="a-8h"></a>佛告诸比丘：<a id="a-8i"></a>“汝等莫称讥王治国家界，<a id="a-8j"></a>亦莫论王有胜劣。<a id="a-8k"></a>”</p>
  <p id="a8l">尔时，<a id="a-8m"></a>世尊便说此偈：</p>
  <p id="a8n">“夫人作善恶，<a id="a-8o"></a>行本有所因，</p>
  <p id="a8p">彼彼获其报，<a id="a-8q"></a>终不有毁败。</p>
  <p id="a8r">夫人作善恶，<a id="a-8s"></a>行本有所因，</p>
  <p id="a8t">为善受善报，<a id="a-8u"></a>恶受恶果报。</p>
  <p id="a8v">“是故，<a id="a-8w"></a>比丘，<a id="a-8x"></a>勿兴斯意论国事，<a id="a-8y"></a>缘不由此论得至灭尽涅槃之处，<a id="a-8z"></a>亦不得沙门正行之法。<a id="a-90"></a>设欲作是论，<a id="a-91"></a>非是正业。<a id="a-92"></a>汝等应当学十事论。<a id="a-93"></a>云何为十？<a id="a-94"></a>若精勤比丘少欲、<a id="a-95"></a>知足、<a id="a-96"></a>有勇猛心、<a id="a-97"></a>多闻能与人说法、<a id="a-98"></a>无畏无恐、<a id="a-99"></a>戒律具足、<a id="a-9A"></a>三昧成就、<a id="a-9B"></a>智慧成就、<a id="a-9C"></a>解脱成就、<a id="a-9D"></a>解脱见慧成就。<a id="a-9E"></a>汝设欲论者，<a id="a-9F"></a>当论此十事。<a id="a-9G"></a>所以然者？<a id="a-9H"></a>普润一切，<a id="a-9I"></a>得修梵行，<a id="a-9J"></a>得至灭尽涅槃之处。<a id="a-9K"></a>汝等已出家学道，<a id="a-9L"></a>离于世俗，<a id="a-9M"></a>当勤思惟，<a id="a-9N"></a>勿去离心。<a id="a-9O"></a>如是，<a id="a-9P"></a>比丘，<a id="a-9Q"></a>当作是学！<a id="a-9R"></a>”</p>
  <p id="a9S">尔时，<a id="a-9T"></a>诸比丘闻佛所说，<a id="a-9U"></a>欢喜奉行。</p>
  <p id="a9V">闻如是：<a id="a-9W"></a>一时，<a id="a-9X"></a>佛在舍卫国祇树给孤独园。</p>
  <p id="a9Y">尔时，<a id="a-9Z"></a>众多比丘集普会讲堂，<a id="a-9a"></a>各兴此论：<a id="a-9b"></a>“今波斯匿王主行非法，<a id="a-9c"></a>犯圣律教，<a id="a-9d"></a>谶比丘尼得阿罗汉道，<a id="a-9e"></a>十二年中闭在宫内，<a id="a-9f"></a>与共交通。<a id="a-9g"></a>又不事佛、<a id="a-9h"></a>法、<a id="a-9i"></a>比丘僧，<a id="a-9j"></a>无笃信之心向阿罗汉，<a id="a-9k"></a>则无信心于佛、<a id="a-9l"></a>法、<a id="a-9m"></a>圣众，<a id="a-9n"></a>我等宜应远离，<a id="a-9o"></a>勿止此土。<a id="a-9p"></a>所以然者？<a id="a-9q"></a>王行非法时，<a id="a-9r"></a>王大臣亦行非法；<a id="a-9s"></a>大臣以行非法，<a id="a-9t"></a>左右吏佐亦行非法；<a id="a-9u"></a>吏佐已行非法，<a id="a-9v"></a>诸庶人类亦行非法。<a id="a-9w"></a>我今宜在远国乞求，<a id="a-9x"></a>不止此邦。<a id="a-9y"></a>又可观彼风俗之化，<a id="a-9z"></a>已见风俗之化，<a id="a-A0"></a>则见殊异之处。<a id="a-A1"></a>”</p>
  <p id="aA2">尔时，<a id="a-A3"></a>世尊以天耳听闻诸比丘各兴此论，<a id="a-A4"></a>即往至诸比丘所，<a id="a-A5"></a>在中央坐。<a id="a-A6"></a>尔时，<a id="a-A7"></a>佛告诸比丘：<a id="a-A8"></a>“汝等集此为何论说？<a id="a-A9"></a>”</p>
  <p id="aAA">众多比丘白世尊言：<a id="a-AB"></a>“我等在此论波斯匿王，<a id="a-AC"></a>主行非法，<a id="a-AD"></a>犯圣律教，<a id="a-AE"></a>十二年中闭谶比丘尼，<a id="a-AF"></a>在深宫内，<a id="a-AG"></a>接待以色。<a id="a-AH"></a>又彼得道之人行过三界，<a id="a-AI"></a>然王亦不事佛、<a id="a-AJ"></a>法及众僧，<a id="a-AK"></a>无笃信之心向阿罗汉；<a id="a-AL"></a>已无此心，<a id="a-AM"></a>则无此心于三尊。<a id="a-AN"></a>我等宜远游，<a id="a-AO"></a>不须住此。<a id="a-AP"></a>所以然者？<a id="a-AQ"></a>王行非法时，<a id="a-AR"></a>臣佐、<a id="a-AS"></a>人民亦复行恶，<a id="a-AT"></a>又观世间风化之法。<a id="a-AU"></a>”</p>
  <p id="aAV">尔时，<a id="a-AW"></a>世尊告曰：<a id="a-AX"></a>“汝等勿论国界之事，<a id="a-AY"></a>当自克己，<a id="a-AZ"></a>思惟内省，<a id="a-Aa"></a>校计分别。<a id="a-Ab"></a>言此论者不合至理，<a id="a-Ac"></a>亦复不令人得修梵行，<a id="a-Ad"></a>灭尽无为涅槃之处。<a id="a-Ae"></a>当自修己，<a id="a-Af"></a>炽然法行，<a id="a-Ag"></a>自归最尊。<a id="a-Ah"></a>若比丘能自修己，<a id="a-Ai"></a>兴隆法乐者，<a id="a-Aj"></a>此人之类便为我躬自所生。<a id="a-Ak"></a>云何，<a id="a-Al"></a>比丘，<a id="a-Am"></a>能自炽然，<a id="a-An"></a>兴隆法乐，<a id="a-Ao"></a>无有虚妄，<a id="a-Ap"></a>自归最尊？<a id="a-Aq"></a>于是，<a id="a-Ar"></a>比丘，<a id="a-As"></a>内自观身，<a id="a-At"></a>身意止，<a id="a-Au"></a>自摄其心，<a id="a-Av"></a>除去乱想，<a id="a-Aw"></a>无有忧愁；<a id="a-Ax"></a>外自观身，<a id="a-Ay"></a>身意止，<a id="a-Az"></a>自摄其心，<a id="a-B0"></a>除去乱想，<a id="a-B1"></a>无有愁忧；<a id="a-B2"></a>有复内外观身，<a id="a-B3"></a>身意止；<a id="a-B4"></a>内观痛，<a id="a-B5"></a>外观痛，<a id="a-B6"></a>内外观痛；<a id="a-B7"></a>内观心，<a id="a-B8"></a>外观心，<a id="a-B9"></a>内外观心；<a id="a-BA"></a>内观法，<a id="a-BB"></a>外观法，<a id="a-BC"></a>内外观法，<a id="a-BD"></a>法意止，<a id="a-BE"></a>自摄其心，<a id="a-BF"></a>除去乱想，<a id="a-BG"></a>无有愁忧。<a id="a-BH"></a>如是，<a id="a-BI"></a>比丘，<a id="a-BJ"></a>能自炽然其行，<a id="a-BK"></a>兴隆法乐，<a id="a-BL"></a>自归最尊。</p>
  <p id="aBM">“诸有将来、<a id="a-BN"></a>现在比丘，<a id="a-BO"></a>能自炽然，<a id="a-BP"></a>不失行本，<a id="a-BQ"></a>便为我之所生。<a id="a-BR"></a>是故，<a id="a-BS"></a>比丘，<a id="a-BT"></a>若欲有所论，<a id="a-BU"></a>当论于十事。<a id="a-BV"></a>云何为十？<a id="a-BW"></a>所谓精勤比丘：<a id="a-BX"></a>少欲、<a id="a-BY"></a>知足、<a id="a-BZ"></a>有勇猛心、<a id="a-Ba"></a>多闻能与人说法、<a id="a-Bb"></a>无畏无恐、<a id="a-Bc"></a>戒律具足、<a id="a-Bd"></a>三昧成就、<a id="a-Be"></a>智慧成就、<a id="a-Bf"></a>解脱成就、<a id="a-Bg"></a>解脱见慧成就。<a id="a-Bh"></a>汝等设欲论者，<a id="a-Bi"></a>当论此十事。<a id="a-Bj"></a>所以然者？<a id="a-Bk"></a>润及一切，<a id="a-Bl"></a>多所饶益，<a id="a-Bm"></a>得修梵行，<a id="a-Bn"></a>至灭尽之处、<a id="a-Bo"></a>无为涅槃界。<a id="a-Bp"></a>此论者沙门之义，<a id="a-Bq"></a>当念思惟，<a id="a-Br"></a>勿去离心。<a id="a-Bs"></a>如是，<a id="a-Bt"></a>比丘，<a id="a-Bu"></a>当作是学！<a id="a-Bv"></a>”</p>
  <p id="aBw">尔时，<a id="a-Bx"></a>诸比丘闻佛所说，<a id="a-By"></a>欢喜奉行。</p>
  <p id="aBz">闻如是：<a id="a-C0"></a>一时，<a id="a-C1"></a>佛在舍卫国祇树给孤独园。</p>
  <p id="aC2">尔时，<a id="a-C3"></a>舍卫国城中有一长者，<a id="a-C4"></a>与罗云作坐禅屋。<a id="a-C5"></a>尔时，<a id="a-C6"></a>罗云随其日数，<a id="a-C7"></a>止彼屋中，<a id="a-C8"></a>后便人间游化。<a id="a-C9"></a>时，<a id="a-CA"></a>彼长者窃生此心：<a id="a-CB"></a>“我当往觐尊者罗云。<a id="a-CC"></a>”尔时，<a id="a-CD"></a>长者见罗云房中寂寞，<a id="a-CE"></a>不见人住；<a id="a-CF"></a>见已，<a id="a-CG"></a>语诸比丘曰：<a id="a-CH"></a>“尊者罗云今为所在？<a id="a-CI"></a>”</p>
  <p id="aCJ">比丘报曰：<a id="a-CK"></a>“罗云在人间游化。<a id="a-CL"></a>”</p>
  <p id="aCM">长者报曰：<a id="a-CN"></a>“惟愿诸贤差次人在吾房中住。<a id="a-CO"></a>世尊亦说：<a id="a-CP"></a>‘造立园果，<a id="a-CQ"></a>及作桥舡，<a id="a-CR"></a>近道作圊厕，<a id="a-CS"></a>持用惠施，<a id="a-CT"></a>长夜获其福，<a id="a-CU"></a>戒法成就，<a id="a-CV"></a>死必生天上。<a id="a-CW"></a>’以是之故，<a id="a-CX"></a>我与罗云作屋耳！<a id="a-CY"></a>今罗云不乐我房，<a id="a-CZ"></a>惟愿诸贤差次人住我房中！<a id="a-Ca"></a>”</p>
  <p id="aCb">诸比丘对曰：<a id="a-Cc"></a>“如长者教。<a id="a-Cd"></a>”尔时，<a id="a-Ce"></a>诸比丘即差次一比丘住房中。</p>
  <p id="aCf">是时，<a id="a-Cg"></a>尊者罗云便作是念：<a id="a-Ch"></a>“我离世尊积久，<a id="a-Ci"></a>今可往问讯。<a id="a-Cj"></a>”是时，<a id="a-Ck"></a>尊者罗云即往至世尊所，<a id="a-Cl"></a>头面礼足，<a id="a-Cm"></a>在一而坐；<a id="a-Cn"></a>须臾之间，<a id="a-Co"></a>即从座起，<a id="a-Cp"></a>还诣房中，<a id="a-Cq"></a>见有异比丘在屋中住；<a id="a-Cr"></a>见已，<a id="a-Cs"></a>语彼比丘曰：<a id="a-Ct"></a>“谁持我房与卿使住？<a id="a-Cu"></a>”</p>
  <p id="aCv">比丘报曰：<a id="a-Cw"></a>“众僧差次令我住此房中。<a id="a-Cx"></a>”</p>
  <p id="aCy">是时，<a id="a-Cz"></a>罗云还至世尊所，<a id="a-D0"></a>因此缘本，<a id="a-D1"></a>具白世尊：<a id="a-D2"></a>“不审如来，<a id="a-D3"></a>众僧差次我房，<a id="a-D4"></a>使道人在此止住耶？<a id="a-D5"></a>”</p>
  <p id="aD6">佛告罗云：<a id="a-D7"></a>“汝往至长者家，<a id="a-D8"></a>语长者曰：<a id="a-D9"></a>‘我所行法无有身、<a id="a-DA"></a>口、<a id="a-DB"></a>意行有过乎？<a id="a-DC"></a>又非身三、<a id="a-DD"></a>口四、<a id="a-DE"></a>意三过乎？<a id="a-DF"></a>长者先持房施我，<a id="a-DG"></a>后复持与圣众。<a id="a-DH"></a>’”</p>
  <p id="aDI">是时，<a id="a-DJ"></a>罗云受佛教己，<a id="a-DK"></a>即往长者家，<a id="a-DL"></a>语长者曰：<a id="a-DM"></a>“我非有身三、<a id="a-DN"></a>口四、<a id="a-DO"></a>意三过乎？<a id="a-DP"></a>”</p>
  <p id="aDQ">长者报曰：<a id="a-DR"></a>“我亦不见罗云身、<a id="a-DS"></a>口、<a id="a-DT"></a>意过也。<a id="a-DU"></a>”</p>
  <p id="aDV">罗云语长者曰：<a id="a-DW"></a>“何故夺我房舍持与圣众？<a id="a-DX"></a>”</p>
  <p id="aDY">长者报曰：<a id="a-DZ"></a>“我见房空，<a id="a-Da"></a>是故持施圣众。<a id="a-Db"></a>时我复作是念：<a id="a-Dc"></a>‘尊者罗云必不乐我房中。<a id="a-Dd"></a>’故持惠施耳！<a id="a-De"></a>”</p>
  <p id="aDf">是时，<a id="a-Dg"></a>罗云闻长者语已，<a id="a-Dh"></a>即还至世尊所，<a id="a-Di"></a>以此因缘，<a id="a-Dj"></a>具白如来。<a id="a-Dk"></a>是时，<a id="a-Dl"></a>世尊即告阿难：<a id="a-Dm"></a>“速打揵椎，<a id="a-Dn"></a>诸有比丘在祇洹精舍者，<a id="a-Do"></a>尽集善会讲堂。<a id="a-Dp"></a>”</p>
  <p id="aDq">时，<a id="a-Dr"></a>阿难即受佛教，<a id="a-Ds"></a>召诸比丘在普会讲堂。<a id="a-Dt"></a>尔时，<a id="a-Du"></a>世尊告诸比丘：<a id="a-Dv"></a>“我今当说惠施清净，<a id="a-Dw"></a>汝等善思念之。<a id="a-Dx"></a>”尔时，<a id="a-Dy"></a>诸比丘从佛受教。</p>
  <p id="aDz">世尊告曰：<a id="a-E0"></a>“彼云何名为惠施清净？<a id="a-E1"></a>于是，<a id="a-E2"></a>比丘，<a id="a-E3"></a>若有人以物惠施，<a id="a-E4"></a>后复还夺，<a id="a-E5"></a>更与余人，<a id="a-E6"></a>此名为施不均整，<a id="a-E7"></a>非平等施。<a id="a-E8"></a>若复有人夺彼人物，<a id="a-E9"></a>持施圣众；<a id="a-EA"></a>若复有人还夺圣众，<a id="a-EB"></a>持用与人，<a id="a-EC"></a>此非为平等之施，<a id="a-ED"></a>亦非清净之施。<a id="a-EE"></a>转轮圣王自于境界犹得自在，<a id="a-EF"></a>比丘于己衣钵亦得自在。<a id="a-EG"></a>若复彼人口不见许，<a id="a-EH"></a>而取他人物与人者，<a id="a-EI"></a>此非平等之施。<a id="a-EJ"></a>我今告诸比丘，<a id="a-EK"></a>施主见与，<a id="a-EL"></a>受主不见与者，<a id="a-EM"></a>此非平等之施。<a id="a-EN"></a>若复彼比丘会遇命终，<a id="a-EO"></a>当持此一房在众中结羯磨，<a id="a-EP"></a>传告唱令：<a id="a-EQ"></a>‘某甲比丘命终，<a id="a-ER"></a>今持此房在众分处，<a id="a-ES"></a>欲安处何人？<a id="a-ET"></a>随圣众教。<a id="a-EU"></a>诸贤，<a id="a-EV"></a>任使某甲比丘住者，<a id="a-EW"></a>各共忍之。<a id="a-EX"></a>’若不听者，<a id="a-EY"></a>今便说再三，<a id="a-EZ"></a>亦当作是说之。<a id="a-Ea"></a>若众僧一人不听而与者，<a id="a-Eb"></a>则非平等之施，<a id="a-Ec"></a>则为杂浊之物。<a id="a-Ed"></a>今还与罗云房，<a id="a-Ee"></a>清净受之。<a id="a-Ef"></a>”</p>
  <p id="aEg">尔时，<a id="a-Eh"></a>诸比丘闻佛所说，<a id="a-Ei"></a>欢喜奉行。</p>
  <p id="aEj">闻如是：<a id="a-Ek"></a>一时，<a id="a-El"></a>佛在罗阅城迦兰陀竹园所，<a id="a-Em"></a>与大比丘众五百人俱。</p>
  <p id="aEn">时，<a id="a-Eo"></a>尊者大均头在静寂之处，<a id="a-Ep"></a>兴此念想：<a id="a-Eq"></a>“诸前后中央之见，<a id="a-Er"></a>云何得知？<a id="a-Es"></a>”尔时，<a id="a-Et"></a>大均头到时，<a id="a-Eu"></a>著衣持钵，<a id="a-Ev"></a>到世尊所，<a id="a-Ew"></a>头面礼足，<a id="a-Ex"></a>在一面坐。<a id="a-Ey"></a>尔时，<a id="a-Ez"></a>均头白世尊言：<a id="a-F0"></a>“今此诸见，<a id="a-F1"></a>前后相应，<a id="a-F2"></a>云何得灭此见？<a id="a-F3"></a>又使余者不生？<a id="a-F4"></a>”</p>
  <p id="aF5">世尊告曰：<a id="a-F6"></a>“于是，<a id="a-F7"></a>均头，<a id="a-F8"></a>此见所出与所灭之处，<a id="a-F9"></a>皆是无常、<a id="a-FA"></a>苦、<a id="a-FB"></a>空。<a id="a-FC"></a>均头知之，<a id="a-FD"></a>当建此意。<a id="a-FE"></a>夫见之法六十二种，<a id="a-FF"></a>要当住十善之地，<a id="a-FG"></a>除去此见。<a id="a-FH"></a>云何为十？<a id="a-FI"></a>于是，<a id="a-FJ"></a>均头，<a id="a-FK"></a>他好杀生，<a id="a-FL"></a>我等应当不杀；<a id="a-FM"></a>他好盗，<a id="a-FN"></a>我不盗；<a id="a-FO"></a>他犯梵行，<a id="a-FP"></a>我行梵行；<a id="a-FQ"></a>他妄语，<a id="a-FR"></a>我不行妄语；<a id="a-FS"></a>他行两舌斗乱彼此、<a id="a-FT"></a>绮语、<a id="a-FU"></a>恶口、<a id="a-FV"></a>嫉妒、<a id="a-FW"></a>恚、<a id="a-FX"></a>邪见，<a id="a-FY"></a>我行正见。</p>
  <p id="aFZ">“均头当知：<a id="a-Fa"></a>如从恶道得值正道，<a id="a-Fb"></a>如从邪见得至正见，<a id="a-Fc"></a>回邪就正。<a id="a-Fd"></a>犹如有人自己没溺，<a id="a-Fe"></a>复欲渡人者，<a id="a-Ff"></a>终无此理；<a id="a-Fg"></a>己未灭度，<a id="a-Fh"></a>欲使他人灭度者，<a id="a-Fi"></a>此事不然。<a id="a-Fj"></a>如有人自不没溺，<a id="a-Fk"></a>便能渡人，<a id="a-Fl"></a>可有此理；<a id="a-Fm"></a>今亦如是，<a id="a-Fn"></a>自般涅槃，<a id="a-Fo"></a>复使他人取灭度者，<a id="a-Fp"></a>可有此理。<a id="a-Fq"></a>是故，<a id="a-Fr"></a>均头当念：<a id="a-Fs"></a>离杀，<a id="a-Ft"></a>不杀灭度；<a id="a-Fu"></a>离盗，<a id="a-Fv"></a>不盗灭度；<a id="a-Fw"></a>离淫，<a id="a-Fx"></a>不淫灭度；<a id="a-Fy"></a>离妄语，<a id="a-Fz"></a>不妄语灭度；<a id="a-G0"></a>离绮语，<a id="a-G1"></a>不绮语灭度；<a id="a-G2"></a>离粗言，<a id="a-G3"></a>不粗言灭度；<a id="a-G4"></a>离斗乱彼此，<a id="a-G5"></a>不斗乱彼此灭度；<a id="a-G6"></a>离嫉妒，<a id="a-G7"></a>不嫉妒灭度；<a id="a-G8"></a>离恚，<a id="a-G9"></a>不恚灭度；<a id="a-GA"></a>离邪见，<a id="a-GB"></a>得正见灭度。</p>
  <p id="aGC">“均头当知：<a id="a-GD"></a>若凡夫之人便生此念：<a id="a-GE"></a>‘为有我耶？<a id="a-GF"></a>为无我耶？<a id="a-GG"></a>有我无我耶？<a id="a-GH"></a>世有常耶？<a id="a-GI"></a>世无常耶？<a id="a-GJ"></a>世有边耶？<a id="a-GK"></a>世无边耶？<a id="a-GL"></a>命是身耶？<a id="a-GM"></a>为命异身异耶？<a id="a-GN"></a>如来死耶？<a id="a-GO"></a>如来不死耶？<a id="a-GP"></a>为有死耶？<a id="a-GQ"></a>为无死耶？<a id="a-GR"></a>为谁造此世？<a id="a-GS"></a>’生诸邪见：<a id="a-GT"></a>‘为是梵天造此世？<a id="a-GU"></a>为是地主施设此世？<a id="a-GV"></a>又梵天造此众生，<a id="a-GW"></a>地主造此世间；<a id="a-GX"></a>众生本无今有，<a id="a-GY"></a>已有便灭。<a id="a-GZ"></a>’凡夫之人无闻、<a id="a-Ga"></a>无见，<a id="a-Gb"></a>便生此念。<a id="a-Gc"></a>”</p>
  <p id="aGd">尔时，<a id="a-Ge"></a>世尊便说此偈：</p>
  <p id="aGf">“自然有梵天，<a id="a-Gg"></a>此是梵志语，</p>
  <p id="aGh">此见不真正，<a id="a-Gi"></a>如彼之所见。</p>
  <p id="aGj">我主生莲华，<a id="a-Gk"></a>梵天于中出，</p>
  <p id="aGl">地主生梵天，<a id="a-Gm"></a>自生不相应。</p>
  <p id="aGn">地主刹利种，<a id="a-Go"></a>梵志之父母，</p>
  <p id="aGp">云何刹利子，<a id="a-Gq"></a>梵志还相生？</p>
  <p id="aGr">寻其所生处，<a id="a-Gs"></a>诸天之所说，</p>
  <p id="aGt">此是叹誉言，<a id="a-Gu"></a>还自著羇难。</p>
  <p id="aGv">焚天生人民，<a id="a-Gw"></a>地主造世间，</p>
  <p id="aGx">或言余者造，<a id="a-Gy"></a>此语谁者审？</p>
  <p id="aGz">恚欲之所惑，<a id="a-H0"></a>三事共合集，</p>
  <p id="aH1">心不得自在，<a id="a-H2"></a>自称我世胜。</p>
  <p id="aH3">天神造世间，<a id="a-H4"></a>亦非梵天生，</p>
  <p id="aH5">设复梵天造，<a id="a-H6"></a>此非虚妄耶？</p>
  <p id="aH7">寻迹遂复多，<a id="a-H8"></a>审谛方言虚，</p>
  <p id="aH9">其行各各异，<a id="a-HA"></a>此行不审实。</p>
  <p id="aHB">“均头当知：<a id="a-HC"></a>众生之类所见不同，<a id="a-HD"></a>其念各异。<a id="a-HE"></a>此诸见者皆是无常，<a id="a-HF"></a>其有怀抱此见，<a id="a-HG"></a>则是无常变易之法。<a id="a-HH"></a>若他人杀生，<a id="a-HI"></a>我等当离杀生；<a id="a-HJ"></a>设他盗者，<a id="a-HK"></a>当远离之；<a id="a-HL"></a>不习其行，<a id="a-HM"></a>专其心意，<a id="a-HN"></a>不使错乱，<a id="a-HO"></a>愚惟校计、<a id="a-HP"></a>邪见所兴乃至十恶之法皆当去离，<a id="a-HQ"></a>不习其行。<a id="a-HR"></a>若他瞋恚，<a id="a-HS"></a>我等学于忍辱；<a id="a-HT"></a>他人怀嫉妒，<a id="a-HU"></a>我当舍离；<a id="a-HV"></a>他兴骄慢，<a id="a-HW"></a>我念舍离；<a id="a-HX"></a>若他自称、<a id="a-HY"></a>毁余人，<a id="a-HZ"></a>我等不自称、<a id="a-Ha"></a>不毁他人；<a id="a-Hb"></a>他人不少欲，<a id="a-Hc"></a>我等当学少欲；<a id="a-Hd"></a>他人犯戒，<a id="a-He"></a>我修其戒；<a id="a-Hf"></a>他人有懈怠，<a id="a-Hg"></a>我当精进；<a id="a-Hh"></a>他人不行三昧，<a id="a-Hi"></a>我行三昧。<a id="a-Hj"></a>当作是学！<a id="a-Hk"></a>他人愚惑，<a id="a-Hl"></a>我行智慧。<a id="a-Hm"></a>其能观察分别其法者，<a id="a-Hn"></a>邪见消灭，<a id="a-Ho"></a>余者不生。<a id="a-Hp"></a>”</p>
  <p id="aHq">是时，<a id="a-Hr"></a>均头受如来教已，<a id="a-Hs"></a>在闲静之处，<a id="a-Ht"></a>思惟校计，<a id="a-Hu"></a>所以族姓子，<a id="a-Hv"></a>出家学道，<a id="a-Hw"></a>著三法衣，<a id="a-Hx"></a>修无上梵行：<a id="a-Hy"></a>生死已尽，<a id="a-Hz"></a>梵行已立，<a id="a-I0"></a>所造已办，<a id="a-I1"></a>更不复受有，<a id="a-I2"></a>如实知之。<a id="a-I3"></a>是时，<a id="a-I4"></a>均头便成阿罗汉。</p>
  <p id="aI5">尔时，<a id="a-I6"></a>均头闻佛所说，<a id="a-I7"></a>欢喜奉行。</p>
  <p id="aI8">闻如是：<a id="a-I9"></a>一时，<a id="a-IA"></a>佛在舍卫国祇树给孤独园。</p>
  <p id="aIB">尔时，<a id="a-IC"></a>世尊告诸比丘：<a id="a-ID"></a>“地狱众生受其罪报，<a id="a-IE"></a>极至一劫，<a id="a-IF"></a>或有其中间夭者；<a id="a-IG"></a>受畜生罪报，<a id="a-IH"></a>极至一劫，<a id="a-II"></a>其间有中夭者；<a id="a-IJ"></a>受饿鬼报，<a id="a-IK"></a>极至一劫，<a id="a-IL"></a>其间有中夭者。<a id="a-IM"></a>比丘当知：<a id="a-IN"></a>郁单曰人寿千岁，<a id="a-IO"></a>无有中夭者。<a id="a-IP"></a>所以然者？<a id="a-IQ"></a>彼土人民无所系属，<a id="a-IR"></a>设于彼命终，<a id="a-IS"></a>生善处天上，<a id="a-IT"></a>无有堕落者。<a id="a-IU"></a>弗于逮人民寿五百岁，<a id="a-IV"></a>亦有中夭者；<a id="a-IW"></a>瞿耶尼人民寿二百五十岁，<a id="a-IX"></a>亦有中夭者；<a id="a-IY"></a>阎浮提人民极寿百岁，<a id="a-IZ"></a>亦有中夭者多。</p>
  <p id="aIa">“正使人寿命极至十十，<a id="a-Ib"></a>人民之兆以寿十十，<a id="a-Ic"></a>其行不同，<a id="a-Id"></a>性分各异。<a id="a-Ie"></a>初十幼小，<a id="a-If"></a>无所识知；<a id="a-Ig"></a>第二十少多有知，<a id="a-Ih"></a>犹不贯了；<a id="a-Ii"></a>第三十欲意炽盛，<a id="a-Ij"></a>贪著于色；<a id="a-Ik"></a>第四十多诸伎术，<a id="a-Il"></a>所行无端；<a id="a-Im"></a>第五十解义明了，<a id="a-In"></a>所习不忘；<a id="a-Io"></a>第六十悭著财物，<a id="a-Ip"></a>意不决了；<a id="a-Iq"></a>第七十懈怠喜眠，<a id="a-Ir"></a>体性迟缓；<a id="a-Is"></a>第八十无有少壮之心，<a id="a-It"></a>亦无荣饰；<a id="a-Iu"></a>第九十多诸病痛，<a id="a-Iv"></a>皮缓面皱；<a id="a-Iw"></a>第十十诸根衰耗，<a id="a-Ix"></a>骨节相连，<a id="a-Iy"></a>多忘意错。<a id="a-Iz"></a>比丘知之：<a id="a-J0"></a>设人寿百岁，<a id="a-J1"></a>当经历尔许之难。<a id="a-J2"></a>设人寿百岁，<a id="a-J3"></a>当经三百冬、<a id="a-J4"></a>夏、<a id="a-J5"></a>秋，<a id="a-J6"></a>计其寿命，<a id="a-J7"></a>盖不足言。<a id="a-J8"></a>若人寿百岁，<a id="a-J9"></a>当食三万六千食，<a id="a-JA"></a>其间或有不食时：<a id="a-JB"></a>瞋不食，<a id="a-JC"></a>不与不食，<a id="a-JD"></a>病不食。<a id="a-JE"></a>计彼食与不食，<a id="a-JF"></a>及饮母乳，<a id="a-JG"></a>取要言之，<a id="a-JH"></a>三万六千食。<a id="a-JI"></a>比丘，<a id="a-JJ"></a>若人寿百岁其限岁数，<a id="a-JK"></a>饮食之法其状如是。</p>
  <p id="aJL">“比丘当知：<a id="a-JM"></a>阎浮地人民，<a id="a-JN"></a>或寿极长，<a id="a-JO"></a>与无量寿等。<a id="a-JP"></a>过去久远不可计世，<a id="a-JQ"></a>有王名疗众病，<a id="a-JR"></a>寿命极长，<a id="a-JS"></a>颜色端正，<a id="a-JT"></a>受乐无量。<a id="a-JU"></a>尔时，<a id="a-JV"></a>无疾病、<a id="a-JW"></a>老、<a id="a-JX"></a>死之患。<a id="a-JY"></a>时，<a id="a-JZ"></a>有夫妇二人生一子，<a id="a-Ja"></a>子便命终。<a id="a-Jb"></a>是时，<a id="a-Jc"></a>父母抱举令坐，<a id="a-Jd"></a>又持食与，<a id="a-Je"></a>然彼子不饮、<a id="a-Jf"></a>不食，<a id="a-Jg"></a>亦不起坐。<a id="a-Jh"></a>何以故尔？<a id="a-Ji"></a>以命终故。<a id="a-Jj"></a>是时，<a id="a-Jk"></a>彼父母便生此念：<a id="a-Jl"></a>‘我子今日何为瞋恚，<a id="a-Jm"></a>不肯食饮，<a id="a-Jn"></a>亦不言语？<a id="a-Jo"></a>’所以然者？<a id="a-Jp"></a>由彼人民不闻死亡音响之所致也。</p>
  <p id="aJq">“尔时，<a id="a-Jr"></a>彼父母便复念曰：<a id="a-Js"></a>‘我子今已经七日不饮、<a id="a-Jt"></a>不食，<a id="a-Ju"></a>亦复不知何由默然？<a id="a-Jv"></a>我今可以此因缘，<a id="a-Jw"></a>往白疗病大王使知。<a id="a-Jx"></a>’是时，<a id="a-Jy"></a>父母往至王所，<a id="a-Jz"></a>以此因缘，<a id="a-K0"></a>具白大王。<a id="a-K1"></a>是时，<a id="a-K2"></a>大王便作是念：<a id="a-K3"></a>‘今日已闻死亡音响。<a id="a-K4"></a>’王告之曰：<a id="a-K5"></a>‘汝等可持此小儿到吾所。<a id="a-K6"></a>’尔时，<a id="a-K7"></a>父母即抱小儿至国王所。<a id="a-K8"></a>王见已，<a id="a-K9"></a>告父母曰：<a id="a-KA"></a>‘此儿已命终。<a id="a-KB"></a>’时，<a id="a-KC"></a>父母白王言：<a id="a-KD"></a>‘云何名为命终？<a id="a-KE"></a>’王告曰：<a id="a-KF"></a>‘此儿更不行起、<a id="a-KG"></a>言对、<a id="a-KH"></a>谈说、<a id="a-KI"></a>饮食、<a id="a-KJ"></a>戏乐，<a id="a-KK"></a>身体正直，<a id="a-KL"></a>无所复为，<a id="a-KM"></a>故名为命终。<a id="a-KN"></a>’是时，<a id="a-KO"></a>夫妇复白王言：<a id="a-KP"></a>‘如此之变当经几时？<a id="a-KQ"></a>’王告之曰：<a id="a-KR"></a>‘此儿不久身体烂坏，<a id="a-KS"></a>膨胀臭处，<a id="a-KT"></a>无所复任。<a id="a-KU"></a>’尔时，<a id="a-KV"></a>父母不信王语，<a id="a-KW"></a>复抱死儿，<a id="a-KX"></a>还至家中，<a id="a-KY"></a>未经几时，<a id="a-KZ"></a>身体尽坏，<a id="a-Ka"></a>极为臭秽。<a id="a-Kb"></a>是时，<a id="a-Kc"></a>父母方信王语云：<a id="a-Kd"></a>‘此儿不久身体膨胀，<a id="a-Ke"></a>尽当坏败。<a id="a-Kf"></a>’</p>
  <p id="aKg">“是时，<a id="a-Kh"></a>夫妇复抱此膨胀小儿至国王所，<a id="a-Ki"></a>而白王言：<a id="a-Kj"></a>‘唯然，<a id="a-Kk"></a>大王，<a id="a-Kl"></a>今持此儿奉贡大王。<a id="a-Km"></a>’时，<a id="a-Kn"></a>父母亦不啼哭。<a id="a-Ko"></a>所以然者？<a id="a-Kp"></a>由不闻死亡之音故。<a id="a-Kq"></a>是时，<a id="a-Kr"></a>大王剥取其皮而作大鼓，<a id="a-Ks"></a>复敕作七重楼阁，<a id="a-Kt"></a>持此鼓安处其上，<a id="a-Ku"></a>即敕一人：<a id="a-Kv"></a>‘汝当知之，<a id="a-Kw"></a>令守护此鼓，<a id="a-Kx"></a>百岁一击，<a id="a-Ky"></a>无令失时。<a id="a-Kz"></a>’受王教诫，<a id="a-L0"></a>百岁一击。<a id="a-L1"></a>时，<a id="a-L2"></a>诸人民闻此鼓音，<a id="a-L3"></a>怪未曾有，<a id="a-L4"></a>语诸人曰：<a id="a-L5"></a>‘何者音响？<a id="a-L6"></a>为是谁声？<a id="a-L7"></a>乃彻于斯！<a id="a-L8"></a>’王告之曰：<a id="a-L9"></a>‘此是死人皮之响！<a id="a-LA"></a>’众生闻已，<a id="a-LB"></a>各兴念曰：<a id="a-LC"></a>‘奇哉！<a id="a-LD"></a>乃闻此声。<a id="a-LE"></a>’</p>
  <p id="aLF">“汝等比丘，<a id="a-LG"></a>尔时王者，<a id="a-LH"></a>岂异人乎？<a id="a-LI"></a>莫作是观！<a id="a-LJ"></a>所以然者？<a id="a-LK"></a>尔时王者，<a id="a-LL"></a>即我身是也。<a id="a-LM"></a>以此知之，<a id="a-LN"></a>昔日阎浮地寿命极长，<a id="a-LO"></a>如今阎浮地人民极为短命，<a id="a-LP"></a>灭者难限。<a id="a-LQ"></a>所以然者？<a id="a-LR"></a>由杀害多故，<a id="a-LS"></a>致命极短，<a id="a-LT"></a>华色失乎！<a id="a-LU"></a>由此因缘，<a id="a-LV"></a>故致变怪。</p>
  <p id="aLW">“比丘当知：<a id="a-LX"></a>阎浮地五十岁，<a id="a-LY"></a>四天王中一日一夜。<a id="a-LZ"></a>计彼日夜之数，<a id="a-La"></a>三十日为一月，<a id="a-Lb"></a>十二月为一岁，<a id="a-Lc"></a>四天王寿命五百岁，<a id="a-Ld"></a>或复有中夭者。<a id="a-Le"></a>计人中之寿十八亿岁，<a id="a-Lf"></a>还活地狱一日一夜。<a id="a-Lg"></a>计彼一日一夜之数，<a id="a-Lh"></a>三十日为一月，<a id="a-Li"></a>十二月为一岁，<a id="a-Lj"></a>还活地狱极寿千岁，<a id="a-Lk"></a>复有中夭者，<a id="a-Ll"></a>计人中之寿三十六亿岁。<a id="a-Lm"></a>计人中百岁，<a id="a-Ln"></a>三十三天一日一夜，<a id="a-Lo"></a>计彼日月年岁之数，<a id="a-Lp"></a>三十三天寿千岁，<a id="a-Lq"></a>其间或有中夭者。<a id="a-Lr"></a>计人中之寿三十六亿岁，<a id="a-Ls"></a>阿鼻地狱中一日一夜。<a id="a-Lt"></a>复计彼日月之数，<a id="a-Lu"></a>三十日为一月，<a id="a-Lv"></a>十二月为一岁，<a id="a-Lw"></a>计彼日夜之数寿二万岁，<a id="a-Lx"></a>计人中之寿，<a id="a-Ly"></a>寿一拘利。<a id="a-Lz"></a>如是，<a id="a-M0"></a>比丘，<a id="a-M1"></a>计此之寿转转增倍，<a id="a-M2"></a>除无想天。<a id="a-M3"></a>无想天寿八万四千劫，<a id="a-M4"></a>除净居天不来此世。<a id="a-M5"></a>是故，<a id="a-M6"></a>比丘，<a id="a-M7"></a>勿怀放逸，<a id="a-M8"></a>于现身上得尽有漏。<a id="a-M9"></a>如是，<a id="a-MA"></a>比丘，<a id="a-MB"></a>当作是学！<a id="a-MC"></a>”</p>
  <p id="aMD">尔时，<a id="a-ME"></a>诸比丘闻佛所说，<a id="a-MF"></a>欢喜奉行。</p>
  <p id="aMG">经言：<a id="a-MH"></a>百岁当经三百冬夏秋，<a id="a-MI"></a>谓冬夏秋各一百故。<a id="a-MJ"></a>言三百而不言春者，<a id="a-MK"></a>此顺西域三时也。<a id="a-ML"></a>言三时者，<a id="a-MM"></a>寒热雨三也。<a id="a-MN"></a>言冬即彼寒时，<a id="a-MO"></a>夏即彼热时，<a id="a-MP"></a>秋即彼雨时。<a id="a-MQ"></a>然彼三时各四月，<a id="a-MR"></a>计一年有十二月。<a id="a-MS"></a>今以冬夏秋拟彼三时，<a id="a-MT"></a>而月数少，<a id="a-MU"></a>盖译者不善方言也。</p>
 </body>
</html>