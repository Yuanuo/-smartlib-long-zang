<!doctype html>
<html id="z3IBUARXv" data-ver="2377">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第二十三</h1>
  <h2 id="a2">增上品第三十一</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>生漏婆罗门往至世尊所，<a id="a-8"></a>共相问讯，<a id="a-9"></a>在一面坐。<a id="a-A"></a>尔时，<a id="a-B"></a>婆罗门白世尊曰：<a id="a-C"></a>“在闲居穴处，<a id="a-D"></a>甚为苦哉！<a id="a-E"></a>独处只步，<a id="a-F"></a>用心甚难！<a id="a-G"></a>”</p>
  <p id="aH">世尊告曰：<a id="a-I"></a>“如是，<a id="a-J"></a>梵志，<a id="a-K"></a>如汝所言：<a id="a-L"></a>‘闲居穴处，<a id="a-M"></a>甚为苦哉！<a id="a-N"></a>独处只步，<a id="a-O"></a>用心甚难！<a id="a-P"></a>’所以然者？<a id="a-Q"></a>我曩昔未成佛道时，<a id="a-R"></a>为菩萨行，<a id="a-S"></a>恒作是念：<a id="a-T"></a>‘在闲静穴处，<a id="a-U"></a>甚为苦哉！<a id="a-V"></a>独处只步，<a id="a-W"></a>用心甚难！<a id="a-X"></a>’”</p>
  <p id="aY">婆罗门白佛言：<a id="a-Z"></a>“若有族姓子，<a id="a-a"></a>以信坚固，<a id="a-b"></a>出家学道，<a id="a-c"></a>今沙门瞿昙最为上首，<a id="a-d"></a>多所饶益，<a id="a-e"></a>为彼萌类而作奖导。<a id="a-f"></a>”</p>
  <p id="ag">世尊告曰：<a id="a-h"></a>“如是，<a id="a-i"></a>婆罗门，<a id="a-j"></a>如汝所言：<a id="a-k"></a>‘诸有族姓子，<a id="a-l"></a>以信坚固，<a id="a-m"></a>出家学道，<a id="a-n"></a>我最为上首，<a id="a-o"></a>多所饶益，<a id="a-p"></a>与彼萌类而作奖导。<a id="a-q"></a>’设彼见我皆起惭愧，<a id="a-r"></a>诣山泽之中闲静穴处。</p>
  <p id="as">“我尔时便作是念：<a id="a-t"></a>‘诸有沙门、<a id="a-u"></a>婆罗门身行不净，<a id="a-v"></a>亲近闲居无人之处；<a id="a-w"></a>身行不净，<a id="a-x"></a>唐劳其功，<a id="a-y"></a>不是真行，<a id="a-z"></a>畏恶不善法。<a id="a-10"></a>然我今日身行非为不净，<a id="a-11"></a>亲近闲居之处；<a id="a-12"></a>诸有身行不净，<a id="a-13"></a>亲近闲静之处者，<a id="a-14"></a>此非我之所有。<a id="a-15"></a>所以然者？<a id="a-16"></a>我今身行清净，<a id="a-17"></a>诸阿罗汉身行清净者，<a id="a-18"></a>乐闲居穴处，<a id="a-19"></a>我最为上首。<a id="a-1A"></a>’如是，<a id="a-1B"></a>婆罗门，<a id="a-1C"></a>我自观身所行清净，<a id="a-1D"></a>乐闲居之处，<a id="a-1E"></a>倍复喜悦。</p>
  <p id="a1F">“我尔时便作是念：<a id="a-1G"></a>‘诸有沙门、<a id="a-1H"></a>婆罗门意行不清净，<a id="a-1I"></a>命不清净，<a id="a-1J"></a>亲近闲居无人之处，<a id="a-1K"></a>彼虽有此行，<a id="a-1L"></a>犹不真正，<a id="a-1M"></a>恶不善法彼皆悉备具，<a id="a-1N"></a>此非我有。<a id="a-1O"></a>所以然者？<a id="a-1P"></a>我今所行身、<a id="a-1Q"></a>口、<a id="a-1R"></a>意、<a id="a-1S"></a>命清净。<a id="a-1T"></a>有沙门、<a id="a-1U"></a>婆罗门身、<a id="a-1V"></a>口、<a id="a-1W"></a>意、<a id="a-1X"></a>命清净，<a id="a-1Y"></a>乐在闲居清净之处，<a id="a-1Z"></a>彼则我所有。<a id="a-1a"></a>所以然者？<a id="a-1b"></a>我今所行身、<a id="a-1c"></a>口、<a id="a-1d"></a>意、<a id="a-1e"></a>命清净。<a id="a-1f"></a>诸有阿罗汉身、<a id="a-1g"></a>口、<a id="a-1h"></a>意、<a id="a-1i"></a>命清净者，<a id="a-1j"></a>乐在闲静之处，<a id="a-1k"></a>我最为上首。<a id="a-1l"></a>’如是，<a id="a-1m"></a>婆罗门，<a id="a-1n"></a>当我身、<a id="a-1o"></a>口、<a id="a-1p"></a>意、<a id="a-1q"></a>命清净，<a id="a-1r"></a>在闲静之处时，<a id="a-1s"></a>倍增喜悦。</p>
  <p id="a1t">“尔时，<a id="a-1u"></a>我便作是念：<a id="a-1v"></a>‘是谓沙门、<a id="a-1w"></a>婆罗门多所畏惧，<a id="a-1x"></a>处在闲静之处，<a id="a-1y"></a>尔时便畏惧恶不善法。<a id="a-1z"></a>然我今日永无所畏，<a id="a-20"></a>在无人闲静之处，<a id="a-21"></a>谓诸沙门、<a id="a-22"></a>婆罗门有畏惧之心，<a id="a-23"></a>在闲静处，<a id="a-24"></a>谓彼非我有。<a id="a-25"></a>所以然者？<a id="a-26"></a>我今永无畏惧，<a id="a-27"></a>在闲静之处而自游戏；<a id="a-28"></a>诸有畏惧之心在闲居者，<a id="a-29"></a>此非我有也。<a id="a-2A"></a>所以然者？<a id="a-2B"></a>我今已离苦患，<a id="a-2C"></a>不与此同也。<a id="a-2D"></a>’如是，<a id="a-2E"></a>婆罗门，<a id="a-2F"></a>我观此义已，<a id="a-2G"></a>无有恐怖，<a id="a-2H"></a>增于喜悦。</p>
  <p id="a2I">“诸有沙门、<a id="a-2J"></a>婆罗门毁彼自誉，<a id="a-2K"></a>虽在闲居之处，<a id="a-2L"></a>犹有不净之想。<a id="a-2M"></a>然我，<a id="a-2N"></a>梵志，<a id="a-2O"></a>亦非毁他，<a id="a-2P"></a>复非自誉；<a id="a-2Q"></a>诸有自叹复毁他者，<a id="a-2R"></a>此非我有。<a id="a-2S"></a>所以然者？<a id="a-2T"></a>我今无有慢故，<a id="a-2U"></a>诸贤圣无有慢者，<a id="a-2V"></a>我最为上首。<a id="a-2W"></a>我观比义已，<a id="a-2X"></a>倍复喜悦。</p>
  <p id="a2Y">“诸有沙门求于利养，<a id="a-2Z"></a>不能自休，<a id="a-2a"></a>然我今日无有利养之求。<a id="a-2b"></a>所以然者？<a id="a-2c"></a>我今无求于人，<a id="a-2d"></a>亦自知足；<a id="a-2e"></a>然我知足之中，<a id="a-2f"></a>我最为上首。<a id="a-2g"></a>我观此义已，<a id="a-2h"></a>倍复欢喜。</p>
  <p id="a2i">“诸有沙门、<a id="a-2j"></a>婆罗门心怀懈怠，<a id="a-2k"></a>不勤精进亲近闲静之处，<a id="a-2l"></a>彼非我有。<a id="a-2m"></a>所以然者？<a id="a-2n"></a>我今有勇猛之心故，<a id="a-2o"></a>中不懈倦；<a id="a-2p"></a>诸有贤圣勇猛之心者，<a id="a-2q"></a>我最为上首也。<a id="a-2r"></a>我自观此义已，<a id="a-2s"></a>倍增欢喜。</p>
  <p id="a2t">“我尔时复作是念：<a id="a-2u"></a>‘诸有沙门、<a id="a-2v"></a>婆罗门多诸忘失，<a id="a-2w"></a>居在闲处，<a id="a-2x"></a>虽有此行，<a id="a-2y"></a>犹有恶不善法，<a id="a-2z"></a>然我今日无有诸忘失。<a id="a-30"></a>设复，<a id="a-31"></a>梵志，<a id="a-32"></a>有忘失之人者，<a id="a-33"></a>彼非我有；<a id="a-34"></a>诸有贤圣之人不忘失者，<a id="a-35"></a>我最为上首。<a id="a-36"></a>’我今观此义已，<a id="a-37"></a>在闲居处，<a id="a-38"></a>倍增欢喜。</p>
  <p id="a39">“尔时，<a id="a-3A"></a>我复作是念：<a id="a-3B"></a>‘诸有沙门、<a id="a-3C"></a>婆罗门意乱不定，<a id="a-3D"></a>彼便有恶不善法，<a id="a-3E"></a>与恶行共并。<a id="a-3F"></a>然我今日意终不乱，<a id="a-3G"></a>恒若一心；<a id="a-3H"></a>诸有乱意心不定者，<a id="a-3I"></a>彼非我有。<a id="a-3J"></a>所以然者？<a id="a-3K"></a>我恒一心，<a id="a-3L"></a>设有贤圣心一定者，<a id="a-3M"></a>我最为上首。<a id="a-3N"></a>’我今观此义已，<a id="a-3O"></a>虽居闲静之处，<a id="a-3P"></a>倍增欢喜。</p>
  <p id="a3Q">“我尔时复作是念：<a id="a-3R"></a>‘诸有沙门、<a id="a-3S"></a>婆罗门愚痴暗冥，<a id="a-3T"></a>亦如群羊。<a id="a-3U"></a>彼人便有恶不善法，<a id="a-3V"></a>彼非我有；<a id="a-3W"></a>然我今日恒有智慧，<a id="a-3X"></a>无有愚痴，<a id="a-3Y"></a>处在闲居。<a id="a-3Z"></a>设有如此行者，<a id="a-3a"></a>彼非我有，<a id="a-3b"></a>我今智慧成就。<a id="a-3c"></a>诸有贤圣智慧成就者，<a id="a-3d"></a>我最为上首。<a id="a-3e"></a>’我今观此义已，<a id="a-3f"></a>虽在闲居，<a id="a-3g"></a>倍增欢喜。</p>
  <p id="a3h">“我当在闲居之中时，<a id="a-3i"></a>设使树木摧折、<a id="a-3j"></a>鸟兽驰走，<a id="a-3k"></a>尔时我作是念：<a id="a-3l"></a>‘此是大畏之林。<a id="a-3m"></a>’尔时复作是念：<a id="a-3n"></a>‘设使畏怖来者，<a id="a-3o"></a>当求方便，<a id="a-3p"></a>不复使来。<a id="a-3q"></a>若我经行有畏怖来者，<a id="a-3r"></a>尔时我亦不坐卧，<a id="a-3s"></a>要除畏怖，<a id="a-3t"></a>然后乃坐。<a id="a-3u"></a>设我住时有畏怖来者，<a id="a-3v"></a>尔时我亦非经行，<a id="a-3w"></a>亦复不坐，<a id="a-3x"></a>要使除其畏怖，<a id="a-3y"></a>然后乃坐。<a id="a-3z"></a>设我坐时有畏怖来者，<a id="a-40"></a>尔时我不经行，<a id="a-41"></a>要除畏怖，<a id="a-42"></a>然后乃坐。<a id="a-43"></a>若我卧时有畏怖来者，<a id="a-44"></a>尔时我亦非经行，<a id="a-45"></a>亦复不坐，<a id="a-46"></a>要使除其畏怖，<a id="a-47"></a>然后乃卧。<a id="a-48"></a>’</p>
  <p id="a49">“梵志当知：<a id="a-4A"></a>诸有沙门、<a id="a-4B"></a>婆罗门日夜之中不解道法，<a id="a-4C"></a>我今说彼人极为愚惑。<a id="a-4D"></a>然我，<a id="a-4E"></a>梵志，<a id="a-4F"></a>日夜之中解于道法，<a id="a-4G"></a>加有勇猛之心，<a id="a-4H"></a>亦不虚妄，<a id="a-4I"></a>意不错乱，<a id="a-4J"></a>恒若一心，<a id="a-4K"></a>无贪欲想，<a id="a-4L"></a>有觉、<a id="a-4M"></a>有观，<a id="a-4N"></a>念持喜、<a id="a-4O"></a>乐，<a id="a-4P"></a>游于初禅；<a id="a-4Q"></a>是谓，<a id="a-4R"></a>梵志，<a id="a-4S"></a>是我初心于现法中而自娱乐。<a id="a-4T"></a>若除有觉、<a id="a-4U"></a>有观，<a id="a-4V"></a>内有欢喜，<a id="a-4W"></a>兼有一心，<a id="a-4X"></a>无觉、<a id="a-4Y"></a>无观，<a id="a-4Z"></a>定念喜，<a id="a-4a"></a>游于二禅；<a id="a-4b"></a>是谓，<a id="a-4c"></a>梵志，<a id="a-4d"></a>第二之心于现法中而得欢乐。<a id="a-4e"></a>我自观知内无念欲，<a id="a-4f"></a>觉身快乐，<a id="a-4g"></a>诸贤圣所希望，<a id="a-4h"></a>护念欢乐，<a id="a-4i"></a>游于三禅；<a id="a-4j"></a>是谓，<a id="a-4k"></a>梵志，<a id="a-4l"></a>第三之心。<a id="a-4m"></a>若复苦乐已除，<a id="a-4n"></a>无复忧喜，<a id="a-4o"></a>无苦无乐，<a id="a-4p"></a>护念清净，<a id="a-4q"></a>游于四禅；<a id="a-4r"></a>是谓，<a id="a-4s"></a>梵志，<a id="a-4t"></a>第四增上之心，<a id="a-4u"></a>而自觉知游于心意。</p>
  <p id="a4v">“当我在闲居之时，<a id="a-4w"></a>有此四增上之心。<a id="a-4x"></a>我以此三昧之心，<a id="a-4y"></a>清净无瑕秽，<a id="a-4z"></a>亦无结使，<a id="a-50"></a>得无所畏，<a id="a-51"></a>自识宿命无数劫事。<a id="a-52"></a>尔时，<a id="a-53"></a>我忆宿命之事，<a id="a-54"></a>一生、<a id="a-55"></a>二生、<a id="a-56"></a>三生、<a id="a-57"></a>四生、<a id="a-58"></a>五生、<a id="a-59"></a>十生、<a id="a-5A"></a>二十、<a id="a-5B"></a>三十、<a id="a-5C"></a>四十、<a id="a-5D"></a>五十、<a id="a-5E"></a>百生、<a id="a-5F"></a>千生，<a id="a-5G"></a>成败之劫，<a id="a-5H"></a>皆悉分别：<a id="a-5I"></a>‘我曾生彼，<a id="a-5J"></a>字某、<a id="a-5K"></a>名某，<a id="a-5L"></a>食如是之食，<a id="a-5M"></a>受如是苦乐，<a id="a-5N"></a>从彼终而此间生，<a id="a-5O"></a>死此生彼。<a id="a-5P"></a>’因缘本末，<a id="a-5Q"></a>皆悉明了。</p>
  <p id="a5R">“梵志当知：<a id="a-5S"></a>我初夜时而得初明，<a id="a-5T"></a>除其无明，<a id="a-5U"></a>无复暗冥，<a id="a-5V"></a>心乐闲居而自觉知。<a id="a-5W"></a>复以三昧心无瑕秽，<a id="a-5X"></a>亦无结使，<a id="a-5Y"></a>心意在定，<a id="a-5Z"></a>得无所畏。<a id="a-5a"></a>复知众生生者、<a id="a-5b"></a>死者，<a id="a-5c"></a>我复以天眼观众生类，<a id="a-5d"></a>生者、<a id="a-5e"></a>死者，<a id="a-5f"></a>善色、<a id="a-5g"></a>恶色，<a id="a-5h"></a>善趣、<a id="a-5i"></a>恶趣，<a id="a-5j"></a>若好、<a id="a-5k"></a>若丑，<a id="a-5l"></a>随行善恶，<a id="a-5m"></a>皆悉分别。<a id="a-5n"></a>诸有众生身行恶，<a id="a-5o"></a>口行恶，<a id="a-5p"></a>意行恶，<a id="a-5q"></a>诽谤贤圣，<a id="a-5r"></a>恒怀邪见，<a id="a-5s"></a>与邪见相应，<a id="a-5t"></a>身坏命终，<a id="a-5u"></a>生地狱中。<a id="a-5v"></a>诸有众生身行善行，<a id="a-5w"></a>口修善行，<a id="a-5x"></a>意修善行，<a id="a-5y"></a>不诽谤贤圣，<a id="a-5z"></a>恒修正见，<a id="a-60"></a>与正见相应，<a id="a-61"></a>身坏命终，<a id="a-62"></a>生善处天上。<a id="a-63"></a>复以天眼清净无瑕秽，<a id="a-64"></a>观众生类，<a id="a-65"></a>生者、<a id="a-66"></a>死者，<a id="a-67"></a>善色、<a id="a-68"></a>恶色，<a id="a-69"></a>善趣、<a id="a-6A"></a>恶趣，<a id="a-6B"></a>若好、<a id="a-6C"></a>若丑，<a id="a-6D"></a>随其行本，<a id="a-6E"></a>皆悉知之。</p>
  <p id="a6F">“梵志当知：<a id="a-6G"></a>若中夜时得第二明，<a id="a-6H"></a>无复暗冥，<a id="a-6I"></a>而自觉知乐于闲居。<a id="a-6J"></a>我复以三昧心清净无瑕秽，<a id="a-6K"></a>亦无结使，<a id="a-6L"></a>心意得定，<a id="a-6M"></a>得无所畏，<a id="a-6N"></a>得尽漏心，<a id="a-6O"></a>亦知此苦如实不虚。<a id="a-6P"></a>当我尔时得此心时，<a id="a-6Q"></a>欲漏、<a id="a-6R"></a>有漏、<a id="a-6S"></a>无明漏心得解脱；<a id="a-6T"></a>已得解脱，<a id="a-6U"></a>便得解脱智：<a id="a-6V"></a>生死已尽，<a id="a-6W"></a>梵行已立，<a id="a-6X"></a>所作已办，<a id="a-6Y"></a>更不复受胎，<a id="a-6Z"></a>如实知之。</p>
  <p id="a6a">“是谓，<a id="a-6b"></a>梵志，<a id="a-6c"></a>我后夜时得第三明，<a id="a-6d"></a>无复暗冥。<a id="a-6e"></a>云何，<a id="a-6f"></a>梵志，<a id="a-6g"></a>颇有此心：<a id="a-6h"></a>如来有欲心、<a id="a-6i"></a>瞋恚心、<a id="a-6j"></a>愚痴心，<a id="a-6k"></a>未尽在闲居之处？<a id="a-6l"></a>梵志，<a id="a-6m"></a>莫作是观！<a id="a-6n"></a>所以然者？<a id="a-6o"></a>如来今日诸漏永除，<a id="a-6p"></a>恒乐闲居，<a id="a-6q"></a>不在人间，<a id="a-6r"></a>然我今日观此二义已，<a id="a-6s"></a>乐闲居之处。<a id="a-6t"></a>云何为二？<a id="a-6u"></a>又自游闲居之处，<a id="a-6v"></a>兼度众生，<a id="a-6w"></a>不可称计。<a id="a-6x"></a>”</p>
  <p id="a6y">尔时，<a id="a-6z"></a>生漏梵志白佛言：<a id="a-70"></a>“以为众生愍度一切。<a id="a-71"></a>”梵志复白佛言：<a id="a-72"></a>“止！<a id="a-73"></a>止！<a id="a-74"></a>世尊，<a id="a-75"></a>所说过多，<a id="a-76"></a>犹如偻者得伸，<a id="a-77"></a>迷者得道，<a id="a-78"></a>盲者得眼目，<a id="a-79"></a>在暗见明；<a id="a-7A"></a>如是，<a id="a-7B"></a>沙门瞿昙无数方便而为说法。<a id="a-7C"></a>我今归佛、<a id="a-7D"></a>法、<a id="a-7E"></a>众，<a id="a-7F"></a>自今以后受持五戒，<a id="a-7G"></a>不复杀生，<a id="a-7H"></a>为优婆塞。<a id="a-7I"></a>”</p>
  <p id="a7J">尔时，<a id="a-7K"></a>生漏梵志闻佛所说，<a id="a-7L"></a>欢喜奉行。</p>
  <p id="a7M">闻如是：<a id="a-7N"></a>一时，<a id="a-7O"></a>佛在拘深瞿师园中——过去四佛所居之处。</p>
  <p id="a7P">尔时，<a id="a-7Q"></a>王优填及五百女人、<a id="a-7R"></a>舍弥夫人等，<a id="a-7S"></a>欲诣园观游戏。<a id="a-7T"></a>当于尔时，<a id="a-7U"></a>舍卫城中有一比丘，<a id="a-7V"></a>便作是念：<a id="a-7W"></a>“与世尊别久，<a id="a-7X"></a>欲往礼敬、<a id="a-7Y"></a>承受、<a id="a-7Z"></a>问讯。<a id="a-7a"></a>”尔时，<a id="a-7b"></a>彼比丘到时，<a id="a-7c"></a>著衣持钵，<a id="a-7d"></a>入舍卫城乞食；<a id="a-7e"></a>食后，<a id="a-7f"></a>除去衣钵坐具，<a id="a-7g"></a>又以神足飞在虚空，<a id="a-7h"></a>往诣拘深园中。<a id="a-7i"></a>尔时，<a id="a-7j"></a>彼比丘还舍神足，<a id="a-7k"></a>往诣林中，<a id="a-7l"></a>在一闲静之处，<a id="a-7m"></a>结跏趺坐，<a id="a-7n"></a>正身正意，<a id="a-7o"></a>系念在前。</p>
  <p id="a7p">尔时，<a id="a-7q"></a>舍弥夫人将五百女人等，<a id="a-7r"></a>往到此林。<a id="a-7s"></a>是时，<a id="a-7t"></a>舍弥夫人遥见比丘以道神足在树下坐，<a id="a-7u"></a>见已，<a id="a-7v"></a>往至比丘前，<a id="a-7w"></a>头面礼足，<a id="a-7x"></a>在前叉手而住；<a id="a-7y"></a>及五百夫人皆悉头面礼足，<a id="a-7z"></a>亦复叉手而围绕之。</p>
  <p id="a80">尔时，<a id="a-81"></a>优填王遥见五百女人叉手，<a id="a-82"></a>绕此比丘而住，<a id="a-83"></a>见已，<a id="a-84"></a>便作是念：<a id="a-85"></a>“此中必当有群鹿！<a id="a-86"></a>若当有杂兽，<a id="a-87"></a>必然不疑。<a id="a-88"></a>”尔时，<a id="a-89"></a>王乘马急走，<a id="a-8A"></a>往诣女人聚中。</p>
  <p id="a8B">是时，<a id="a-8C"></a>舍弥夫人遥见王来，<a id="a-8D"></a>便作是念：<a id="a-8E"></a>“此优填王极为凶恶，<a id="a-8F"></a>备能取此比丘害之。<a id="a-8G"></a>”是时，<a id="a-8H"></a>夫人举右手白王曰：<a id="a-8I"></a>“大王当知：<a id="a-8J"></a>此是比丘，<a id="a-8K"></a>勿复惊怖！<a id="a-8L"></a>”</p>
  <p id="a8M">是时，<a id="a-8N"></a>王即下马舍弓，<a id="a-8O"></a>来至比丘所，<a id="a-8P"></a>谓比丘言：<a id="a-8Q"></a>“比丘，<a id="a-8R"></a>与我说法。<a id="a-8S"></a>”</p>
  <p id="a8T">是时，<a id="a-8U"></a>彼比丘即举眼仰观王，<a id="a-8V"></a>默然不语。</p>
  <p id="a8W">尔时，<a id="a-8X"></a>王复语比丘曰：<a id="a-8Y"></a>“速与我说法！<a id="a-8Z"></a>”</p>
  <p id="a8a">尔时，<a id="a-8b"></a>比丘复举眼仰观王已，<a id="a-8c"></a>默然不语。</p>
  <p id="a8d">是时，<a id="a-8e"></a>王复作是念：<a id="a-8f"></a>“我今可问禅中间事：<a id="a-8g"></a>若当与我说者，<a id="a-8h"></a>当供养之，<a id="a-8i"></a>尽其形寿，<a id="a-8j"></a>施与衣被、<a id="a-8k"></a>饮食、<a id="a-8l"></a>床敷卧具、<a id="a-8m"></a>病瘦医药；<a id="a-8n"></a>设不与我说者，<a id="a-8o"></a>当取杀之！<a id="a-8p"></a>”尔时，<a id="a-8q"></a>王复语比丘言：<a id="a-8r"></a>“比丘，<a id="a-8s"></a>与我说法。<a id="a-8t"></a>”尔时，<a id="a-8u"></a>彼比丘亦默然不对。</p>
  <p id="a8v">尔时，<a id="a-8w"></a>树神即知其心，<a id="a-8x"></a>便遥化作鹿群，<a id="a-8y"></a>欲乱王耳目，<a id="a-8z"></a>使起异想。<a id="a-90"></a>是时，<a id="a-91"></a>王遥见鹿已，<a id="a-92"></a>便作是念：<a id="a-93"></a>“今且舍此沙门，<a id="a-94"></a>沙门竟当何所至凑！<a id="a-95"></a>”即乘马往射群鹿。</p>
  <p id="a96">是时，<a id="a-97"></a>夫人白道人曰：<a id="a-98"></a>“比丘，<a id="a-99"></a>今为所诣？<a id="a-9A"></a>”</p>
  <p id="a9B">比丘曰：<a id="a-9C"></a>“欲至四佛住处往觐世尊。<a id="a-9D"></a>”</p>
  <p id="a9E">夫人白言：<a id="a-9F"></a>“比丘，<a id="a-9G"></a>今正是时，<a id="a-9H"></a>速往所在，<a id="a-9I"></a>勿复住此，<a id="a-9J"></a>为王所害者，<a id="a-9K"></a>罪王甚重。<a id="a-9L"></a>”</p>
  <p id="a9M">是时，<a id="a-9N"></a>彼比丘即从座起，<a id="a-9O"></a>收摄衣钵，<a id="a-9P"></a>飞在虚空，<a id="a-9Q"></a>远逝而去。<a id="a-9R"></a>是时，<a id="a-9S"></a>夫人见道人在虚空中高飞而去，<a id="a-9T"></a>便遥语王曰：<a id="a-9U"></a>“惟愿大王观此比丘有大神足，<a id="a-9V"></a>今在虚空踊没自在。<a id="a-9W"></a>今此比丘尚有此力，<a id="a-9X"></a>何况释迦文佛而可及乎？<a id="a-9Y"></a>”</p>
  <p id="a9Z">是时，<a id="a-9a"></a>彼比丘到瞿师园中，<a id="a-9b"></a>还舍神足，<a id="a-9c"></a>以常凡法至世尊所，<a id="a-9d"></a>头面礼足，<a id="a-9e"></a>在一面坐。<a id="a-9f"></a>尔时，<a id="a-9g"></a>世尊问比丘曰：<a id="a-9h"></a>“云何，<a id="a-9i"></a>比丘，<a id="a-9j"></a>在舍卫城劳于夏坐乎？<a id="a-9k"></a>随时乞食不亦倦耶？<a id="a-9l"></a>”</p>
  <p id="a9m">比丘曰：<a id="a-9n"></a>“我在舍卫城实无所倦。<a id="a-9o"></a>”</p>
  <p id="a9p">佛语比丘：<a id="a-9q"></a>“今日何故来至此间？<a id="a-9r"></a>”</p>
  <p id="a9s">比丘白佛：<a id="a-9t"></a>“故来觐尊，<a id="a-9u"></a>问讯起居。<a id="a-9v"></a>”</p>
  <p id="a9w">世尊告曰：<a id="a-9x"></a>“汝今见我及见此四佛住处耶？<a id="a-9y"></a>汝今得脱王手甚为大奇，<a id="a-9z"></a>汝何为不与王说法？<a id="a-A0"></a>又复优填王作是言：<a id="a-A1"></a>‘比丘，<a id="a-A2"></a>今当为我说法，<a id="a-A3"></a>汝今何故不为我说法？<a id="a-A4"></a>’若当比丘与王说法者，<a id="a-A5"></a>优填王极怀欢喜，<a id="a-A6"></a>已有欢喜，<a id="a-A7"></a>尽其形寿供养衣被、<a id="a-A8"></a>饮食、<a id="a-A9"></a>床敷卧具、<a id="a-AA"></a>病瘦医药。<a id="a-AB"></a>”</p>
  <p id="aAC">是时，<a id="a-AD"></a>比丘白佛言：<a id="a-AE"></a>“时，<a id="a-AF"></a>王欲问禅中间事，<a id="a-AG"></a>是故不报此义耳！<a id="a-AH"></a>”</p>
  <p id="aAI">世尊告曰：<a id="a-AJ"></a>“汝比丘，<a id="a-AK"></a>何故不与王说禅中间事？<a id="a-AL"></a>”</p>
  <p id="aAM">比丘报曰：<a id="a-AN"></a>“优填王用此禅为？<a id="a-AO"></a>本怀凶暴，<a id="a-AP"></a>无有慈心，<a id="a-AQ"></a>杀害众生不可称计，<a id="a-AR"></a>与欲相应，<a id="a-AS"></a>三毒炽盛，<a id="a-AT"></a>没在深渊，<a id="a-AU"></a>不睹正法，<a id="a-AV"></a>习惑无知，<a id="a-AW"></a>诸恶普集，<a id="a-AX"></a>行于骄慢，<a id="a-AY"></a>依王力势，<a id="a-AZ"></a>贪著财宝，<a id="a-Aa"></a>轻慢世人，<a id="a-Ab"></a>盲无有眼，<a id="a-Ac"></a>此人复用禅为？<a id="a-Ad"></a>夫禅定法，<a id="a-Ae"></a>诸法中妙，<a id="a-Af"></a>难可觉知，<a id="a-Ag"></a>无有形相，<a id="a-Ah"></a>非心所测，<a id="a-Ai"></a>此非常人所及，<a id="a-Aj"></a>乃是智者所知。<a id="a-Ak"></a>以是之故，<a id="a-Al"></a>不与王说法。<a id="a-Am"></a>”</p>
  <p id="aAn">是时，<a id="a-Ao"></a>世尊告曰：<a id="a-Ap"></a>“若有朽故之衣，<a id="a-Aq"></a>要须浣之乃净。<a id="a-Ar"></a>极盛欲心，<a id="a-As"></a>要当观不净之想，<a id="a-At"></a>然后乃除。<a id="a-Au"></a>若瞋恚盛者，<a id="a-Av"></a>以慈心除之。<a id="a-Aw"></a>愚痴之暗，<a id="a-Ax"></a>以十二缘法然后除尽。<a id="a-Ay"></a>比丘，<a id="a-Az"></a>何故不与优填王说法？<a id="a-B0"></a>设当与说法者，<a id="a-B1"></a>王极欢喜，<a id="a-B2"></a>正使极盛之火犹可灭之，<a id="a-B3"></a>何况人哉？<a id="a-B4"></a>”尔时，<a id="a-B5"></a>彼比丘默然不语。</p>
  <p id="aB6">尔时，<a id="a-B7"></a>佛告比丘：<a id="a-B8"></a>“如来处世，<a id="a-B9"></a>甚奇！<a id="a-BA"></a>甚特！<a id="a-BB"></a>设天、<a id="a-BC"></a>龙、<a id="a-BD"></a>鬼、<a id="a-BE"></a>神、<a id="a-BF"></a>乾沓惒问如来义者，<a id="a-BG"></a>吾当与说之；<a id="a-BH"></a>若使国王、<a id="a-BI"></a>大臣、<a id="a-BJ"></a>人民之类问如来义者，<a id="a-BK"></a>亦当与说之；<a id="a-BL"></a>若刹利四姓来问义者，<a id="a-BM"></a>亦当与说之。<a id="a-BN"></a>所以然者？<a id="a-BO"></a>今日如来得四无所畏，<a id="a-BP"></a>说法无有怯弱；<a id="a-BQ"></a>亦得四禅，<a id="a-BR"></a>于中自在，<a id="a-BS"></a>兼得四神足，<a id="a-BT"></a>不可称计，<a id="a-BU"></a>行四等心。<a id="a-BV"></a>是故如来说法无有怯弱，<a id="a-BW"></a>非罗汉、<a id="a-BX"></a>辟支佛所能及也，<a id="a-BY"></a>是故如来说法亦无有难。<a id="a-BZ"></a>汝今，<a id="a-Ba"></a>诸比丘，<a id="a-Bb"></a>当求方便，<a id="a-Bc"></a>行四等心：<a id="a-Bd"></a>慈、<a id="a-Be"></a>悲、<a id="a-Bf"></a>喜、<a id="a-Bg"></a>护。<a id="a-Bh"></a>如是，<a id="a-Bi"></a>诸比丘，<a id="a-Bj"></a>当作是学！</p>
  <p id="aBk">“所以然者？<a id="a-Bl"></a>若比丘所为众生善知识，<a id="a-Bm"></a>遇及一切父母知亲，<a id="a-Bn"></a>尽当以四事教令知法。<a id="a-Bo"></a>云何为四？<a id="a-Bp"></a>一者、<a id="a-Bq"></a>当恭敬于佛，<a id="a-Br"></a>是时如来者，<a id="a-Bs"></a>至真、<a id="a-Bt"></a>等正觉、<a id="a-Bu"></a>明行成为、<a id="a-Bv"></a>善逝、<a id="a-Bw"></a>世间解、<a id="a-Bx"></a>无上士、<a id="a-By"></a>道法御、<a id="a-Bz"></a>天人师，<a id="a-C0"></a>号佛、<a id="a-C1"></a>众佑，<a id="a-C2"></a>度人无量；<a id="a-C3"></a>当求于法，<a id="a-C4"></a>修行正真之法，<a id="a-C5"></a>除秽恶之行，<a id="a-C6"></a>此是智者之所修行；<a id="a-C7"></a>复当方便供养众僧，<a id="a-C8"></a>如来众者，<a id="a-C9"></a>恒共和合，<a id="a-CA"></a>无有诤讼，<a id="a-CB"></a>法成就、<a id="a-CC"></a>戒成就、<a id="a-CD"></a>三昧成就、<a id="a-CE"></a>智慧成就、<a id="a-CF"></a>解脱成就、<a id="a-CG"></a>解说知见成就，<a id="a-CH"></a>所谓四双八辈、<a id="a-CI"></a>十二贤士，<a id="a-CJ"></a>此是如来圣众，<a id="a-CK"></a>可尊、<a id="a-CL"></a>可贵，<a id="a-CM"></a>世间无上福田；<a id="a-CN"></a>复当劝助使行贤圣法、<a id="a-CO"></a>律，<a id="a-CP"></a>无染无污，<a id="a-CQ"></a>寂静无为。<a id="a-CR"></a>若有比丘欲行道者，<a id="a-CS"></a>普共行此四事之法。<a id="a-CT"></a>所以然者？<a id="a-CU"></a>法之恭养三尊，<a id="a-CV"></a>最尊、<a id="a-CW"></a>最上，<a id="a-CX"></a>无能及者。<a id="a-CY"></a>如是，<a id="a-CZ"></a>诸比丘，<a id="a-Ca"></a>当作是学！<a id="a-Cb"></a>”</p>
  <p id="aCc">尔时，<a id="a-Cd"></a>诸比丘闻佛所说，<a id="a-Ce"></a>欢喜奉行。</p>
  <p id="aCf">闻如是：<a id="a-Cg"></a>一时，<a id="a-Ch"></a>佛在舍卫国祇树给孤独园。</p>
  <p id="aCi">尔时，<a id="a-Cj"></a>世尊告诸比丘：<a id="a-Ck"></a>“有四事行迹。<a id="a-Cl"></a>云何为四？<a id="a-Cm"></a>有乐行迹所行愚惑，<a id="a-Cn"></a>此名初行迹；<a id="a-Co"></a>复有乐行迹所行速疾；<a id="a-Cp"></a>复有苦行迹所行愚惑；<a id="a-Cq"></a>复有苦行迹所行速疾。</p>
  <p id="aCr">“彼云何名为乐行迹所行愚惑？<a id="a-Cs"></a>或有一人贪欲炽盛，<a id="a-Ct"></a>瞋恚、<a id="a-Cu"></a>愚痴炽盛，<a id="a-Cv"></a>所行甚苦，<a id="a-Cw"></a>不与行本相应，<a id="a-Cx"></a>彼人五根愚暗，<a id="a-Cy"></a>亦不捷疾。<a id="a-Cz"></a>云何为五？<a id="a-D0"></a>所谓信根、<a id="a-D1"></a>精进根、<a id="a-D2"></a>念根、<a id="a-D3"></a>定根、<a id="a-D4"></a>慧根。<a id="a-D5"></a>若以愚意求三昧尽有漏者，<a id="a-D6"></a>是谓名为乐行迹钝根得道者也。</p>
  <p id="aD7">“彼云何名为乐根行迹速疾？<a id="a-D8"></a>或有一人无欲．无淫；<a id="a-D9"></a>然于贪欲恒自偏少不殷勤，<a id="a-DA"></a>为瞋恚、<a id="a-DB"></a>愚痴极为减少，<a id="a-DC"></a>五根捷疾，<a id="a-DD"></a>无有放逸。<a id="a-DE"></a>云何为五？<a id="a-DF"></a>所谓信根、<a id="a-DG"></a>精进根、<a id="a-DH"></a>念根、<a id="a-DI"></a>定根、<a id="a-DJ"></a>慧根，<a id="a-DK"></a>是谓五根。<a id="a-DL"></a>然得五根，<a id="a-DM"></a>成于三昧，<a id="a-DN"></a>尽有漏，<a id="a-DO"></a>成无漏，<a id="a-DP"></a>是谓名为利根行于道迹也。</p>
  <p id="aDQ">“彼云何名为苦行迹行于愚惑？<a id="a-DR"></a>或有一人淫意偏多，<a id="a-DS"></a>瞋恚、<a id="a-DT"></a>愚痴炽盛。<a id="a-DU"></a>彼以此法而自娱乐，<a id="a-DV"></a>尽有漏，<a id="a-DW"></a>成无漏，<a id="a-DX"></a>是谓名为苦行迹钝根者也。</p>
  <p id="aDY">“云何苦行迹行于速疾？<a id="a-DZ"></a>于是，<a id="a-Da"></a>或一有人少欲、<a id="a-Db"></a>少淫，<a id="a-Dc"></a>无有瞋恚，<a id="a-Dd"></a>亦不起想行此三法。<a id="a-De"></a>尔时，<a id="a-Df"></a>有此五根，<a id="a-Dg"></a>无有缺漏。<a id="a-Dh"></a>云何为五？<a id="a-Di"></a>所谓信根、<a id="a-Dj"></a>精进根、<a id="a-Dk"></a>念根、<a id="a-Dl"></a>定根、<a id="a-Dm"></a>慧根，<a id="a-Dn"></a>是谓为五。<a id="a-Do"></a>彼以此法得三昧，<a id="a-Dp"></a>尽有漏，<a id="a-Dq"></a>成无漏，<a id="a-Dr"></a>是谓苦行迹利根者也。</p>
  <p id="aDs">“是谓比丘有此四行迹，<a id="a-Dt"></a>当求方便，<a id="a-Du"></a>舍前三行迹，<a id="a-Dv"></a>后一行者当共奉行。<a id="a-Dw"></a>所以然者？<a id="a-Dx"></a>苦行迹三昧者难得，<a id="a-Dy"></a>以得便成道，<a id="a-Dz"></a>久存于世。<a id="a-E0"></a>所以然者？<a id="a-E1"></a>不可以乐求乐，<a id="a-E2"></a>由苦然后成道。<a id="a-E3"></a>是故，<a id="a-E4"></a>诸比丘，<a id="a-E5"></a>恒以方便，<a id="a-E6"></a>成此行迹。<a id="a-E7"></a>如是，<a id="a-E8"></a>诸比丘，<a id="a-E9"></a>当作是学！<a id="a-EA"></a>”</p>
  <p id="aEB">尔时，<a id="a-EC"></a>诸比丘闻佛所说，<a id="a-ED"></a>欢喜奉行。</p>
  <p id="aEE">闻如是：<a id="a-EF"></a>一时，<a id="a-EG"></a>佛在罗阅城迦兰陀竹园所，<a id="a-EH"></a>与大比丘众五百人俱。</p>
  <p id="aEI">尔时，<a id="a-EJ"></a>四梵志皆得五通，<a id="a-EK"></a>修行善法，<a id="a-EL"></a>普集一处，<a id="a-EM"></a>作是论议：<a id="a-EN"></a>“此伺命来时不避豪强，<a id="a-EO"></a>各共隐藏，<a id="a-EP"></a>使伺命不知来处。<a id="a-EQ"></a>”</p>
  <p id="aER">尔时，<a id="a-ES"></a>一梵志飞在空中，<a id="a-ET"></a>欲得免死，<a id="a-EU"></a>然不免其死，<a id="a-EV"></a>即在空中而命终。<a id="a-EW"></a>第二梵志复入大海水底，<a id="a-EX"></a>欲得免死，<a id="a-EY"></a>即于彼命终。<a id="a-EZ"></a>彼第三梵志欲得免死，<a id="a-Ea"></a>入须弥山腹中，<a id="a-Eb"></a>复于中死。<a id="a-Ec"></a>彼第四梵志入地至金刚际，<a id="a-Ed"></a>欲得免死，<a id="a-Ee"></a>复即彼而命终。</p>
  <p id="aEf">尔时，<a id="a-Eg"></a>世尊以天眼观见四梵志，<a id="a-Eh"></a>各各避死，<a id="a-Ei"></a>普共命终。<a id="a-Ej"></a>尔时，<a id="a-Ek"></a>世尊便说此偈：</p>
  <p id="aEl">“非空非海中，<a id="a-Em"></a>非入山石间，</p>
  <p id="aEn">无有地方所，<a id="a-Eo"></a>脱之不受死。<a id="a-Ep"></a>”</p>
  <p id="aEq">尔时，<a id="a-Er"></a>世尊告诸比丘：<a id="a-Es"></a>“于是，<a id="a-Et"></a>比丘，<a id="a-Eu"></a>有梵志四人集在一处，<a id="a-Ev"></a>欲得免死，<a id="a-Ew"></a>各归所奔，<a id="a-Ex"></a>故不免死。<a id="a-Ey"></a>一人在空，<a id="a-Ez"></a>一人入海水，<a id="a-F0"></a>一人入山腹中，<a id="a-F1"></a>一人入地，<a id="a-F2"></a>皆共同死。<a id="a-F3"></a>是故，<a id="a-F4"></a>诸比丘，<a id="a-F5"></a>欲得免死者，<a id="a-F6"></a>当思惟四法本。<a id="a-F7"></a>云何为四？<a id="a-F8"></a>一切行无常，<a id="a-F9"></a>是谓初法本，<a id="a-FA"></a>当念修行；<a id="a-FB"></a>一切行苦，<a id="a-FC"></a>是谓第二法本，<a id="a-FD"></a>当共思惟；<a id="a-FE"></a>一切法无我，<a id="a-FF"></a>此第三法本，<a id="a-FG"></a>当共思惟；<a id="a-FH"></a>灭尽为涅槃，<a id="a-FI"></a>是谓第四法本，<a id="a-FJ"></a>当共思惟。<a id="a-FK"></a>如是，<a id="a-FL"></a>诸比丘，<a id="a-FM"></a>当共思惟此四法本。<a id="a-FN"></a>所以然者？<a id="a-FO"></a>便脱生、<a id="a-FP"></a>老、<a id="a-FQ"></a>病、<a id="a-FR"></a>死、<a id="a-FS"></a>愁、<a id="a-FT"></a>忧、<a id="a-FU"></a>苦、<a id="a-FV"></a>恼，<a id="a-FW"></a>此是苦之元本。<a id="a-FX"></a>是故，<a id="a-FY"></a>诸比丘，<a id="a-FZ"></a>当求方便，<a id="a-Fa"></a>成此四法。<a id="a-Fb"></a>如是，<a id="a-Fc"></a>诸比丘，<a id="a-Fd"></a>当作是学！<a id="a-Fe"></a>”</p>
  <p id="aFf">尔时，<a id="a-Fg"></a>诸比丘闻佛所说，<a id="a-Fh"></a>欢喜奉行。</p>
  <p id="aFi">闻如是：<a id="a-Fj"></a>一时，<a id="a-Fk"></a>佛在舍卫国祇树给孤独园。</p>
  <p id="aFl">尔时，<a id="a-Fm"></a>世尊告诸比丘：<a id="a-Fn"></a>“三十三天有四园观，<a id="a-Fo"></a>诸天于中而自娱乐，<a id="a-Fp"></a>五乐自娱。<a id="a-Fq"></a>云何为四？<a id="a-Fr"></a>难檀槃那园观、<a id="a-Fs"></a>粗涩园观、<a id="a-Ft"></a>昼夜园观、<a id="a-Fu"></a>杂种园观。<a id="a-Fv"></a>然四园之内有四浴池：<a id="a-Fw"></a>极冷浴池、<a id="a-Fx"></a>香味浴池、<a id="a-Fy"></a>轻便浴池、<a id="a-Fz"></a>清彻浴池。<a id="a-G0"></a>云何为四？<a id="a-G1"></a>一者、<a id="a-G2"></a>难陀浴池，<a id="a-G3"></a>二名、<a id="a-G4"></a>难陀顶浴池，<a id="a-G5"></a>三名、<a id="a-G6"></a>苏摩浴池，<a id="a-G7"></a>四名、<a id="a-G8"></a>欢悦浴池。<a id="a-G9"></a>比丘当知：<a id="a-GA"></a>四园之内有此四浴池，<a id="a-GB"></a>令人身体香洁，<a id="a-GC"></a>无有尘垢。</p>
  <p id="aGD">“何以故名为难檀槃那园？<a id="a-GE"></a>若三十三天入难檀槃那园已，<a id="a-GF"></a>心性喜悦，<a id="a-GG"></a>不能自胜，<a id="a-GH"></a>于中而自娱乐，<a id="a-GI"></a>故名为难檀槃那园。</p>
  <p id="aGJ">“复以何故名为粗涩园观？<a id="a-GK"></a>若三十三天入此园中已，<a id="a-GL"></a>身体极粗。<a id="a-GM"></a>犹如冬时以香涂身，<a id="a-GN"></a>身体极粗；<a id="a-GO"></a>此亦如是，<a id="a-GP"></a>若三十三天入此园中已，<a id="a-GQ"></a>身体极粗，<a id="a-GR"></a>不与常同。<a id="a-GS"></a>以是之故，<a id="a-GT"></a>名为粗涩园观。</p>
  <p id="aGU">“复以何故名为昼夜之园？<a id="a-GV"></a>若使三十三天入此园中已，<a id="a-GW"></a>尔时诸天颜色各异，<a id="a-GX"></a>作若干种形体。<a id="a-GY"></a>犹如妇女著种种衣裳，<a id="a-GZ"></a>不与本形同；<a id="a-Ga"></a>此亦如是，<a id="a-Gb"></a>若三十三天入此园中已，<a id="a-Gc"></a>作若干种色，<a id="a-Gd"></a>不与本同。<a id="a-Ge"></a>以是故，<a id="a-Gf"></a>名为昼夜之园。</p>
  <p id="aGg">“复以何故名为杂种之园？<a id="a-Gh"></a>尔时，<a id="a-Gi"></a>最尊之天及中天、<a id="a-Gj"></a>下天，<a id="a-Gk"></a>入此园已，<a id="a-Gl"></a>皆同一类。<a id="a-Gm"></a>设复最下之天不得入余三园中，<a id="a-Gn"></a>犹如转轮圣王所入之园，<a id="a-Go"></a>余王不复得入园中浴洗，<a id="a-Gp"></a>人民之类正可得遥见耳！<a id="a-Gq"></a>此亦如是，<a id="a-Gr"></a>若最尊神天所入园中浴洗，<a id="a-Gs"></a>余小天不复得入。<a id="a-Gt"></a>是故名为杂种浴池。</p>
  <p id="aGu">“复以何故名为难陀浴池？<a id="a-Gv"></a>若三十三天入此池中已，<a id="a-Gw"></a>极怀欢悦，<a id="a-Gx"></a>是故名为难陀浴池。</p>
  <p id="aGy">“复以何故名为难陀顶浴池？<a id="a-Gz"></a>若三十三天入此池中已，<a id="a-H0"></a>两两捉手摩其顶而浴洗，<a id="a-H1"></a>正使天女亦复如是，<a id="a-H2"></a>以是之故，<a id="a-H3"></a>名为难陀顶浴池。</p>
  <p id="aH4">“复以何故名为苏摩浴池？<a id="a-H5"></a>若三十三天入此池中已，<a id="a-H6"></a>尔时诸天颜貌，<a id="a-H7"></a>尽同人色，<a id="a-H8"></a>无有若干，<a id="a-H9"></a>是故名为苏摩浴池。</p>
  <p id="aHA">“复以何故名为欢悦浴池？<a id="a-HB"></a>若三十三天入此池中已，<a id="a-HC"></a>尽无骄慢上下之想，<a id="a-HD"></a>望意偏少，<a id="a-HE"></a>尔时尽同一心而浴洗，<a id="a-HF"></a>故名为欢悦浴池。<a id="a-HG"></a>是谓，<a id="a-HH"></a>比丘，<a id="a-HI"></a>有此因缘，<a id="a-HJ"></a>便有此之名。</p>
  <p id="aHK">“今如来正法之中亦复如是，<a id="a-HL"></a>有四园之名。<a id="a-HM"></a>云何为四？<a id="a-HN"></a>一者、<a id="a-HO"></a>慈园，<a id="a-HP"></a>二者、<a id="a-HQ"></a>悲园，<a id="a-HR"></a>三者、<a id="a-HS"></a>喜园，<a id="a-HT"></a>四者、<a id="a-HU"></a>护园。<a id="a-HV"></a>是谓，<a id="a-HW"></a>比丘，<a id="a-HX"></a>如来正法之中有此四园。</p>
  <p id="aHY">“复以何故名为慈园？<a id="a-HZ"></a>比丘当知：<a id="a-Ha"></a>由此慈园生梵天上，<a id="a-Hb"></a>从梵天终，<a id="a-Hc"></a>当生豪尊之家，<a id="a-Hd"></a>饶财多宝，<a id="a-He"></a>恒有五乐自娱，<a id="a-Hf"></a>未曾离目，<a id="a-Hg"></a>以是之故，<a id="a-Hh"></a>名为慈园。</p>
  <p id="aHi">“复以何故名为悲园？<a id="a-Hj"></a>比丘当知：<a id="a-Hk"></a>若能亲近悲解脱心，<a id="a-Hl"></a>生梵光音天；<a id="a-Hm"></a>若来生人中，<a id="a-Hn"></a>生豪族家，<a id="a-Ho"></a>无有瞋恚，<a id="a-Hp"></a>亦饶财多宝，<a id="a-Hq"></a>故名为悲园。</p>
  <p id="aHr">“复以何故名为喜园？<a id="a-Hs"></a>若能亲近喜园者，<a id="a-Ht"></a>生光音天；<a id="a-Hu"></a>若来生人间，<a id="a-Hv"></a>国王家生，<a id="a-Hw"></a>恒怀欢喜，<a id="a-Hx"></a>故名为喜园。</p>
  <p id="aHy">“复以何故名为护园？<a id="a-Hz"></a>若有人亲近护者，<a id="a-I0"></a>生无想天，<a id="a-I1"></a>寿八万四千劫；<a id="a-I2"></a>若复来生人中，<a id="a-I3"></a>当生中国家，<a id="a-I4"></a>亦无瞋恚，<a id="a-I5"></a>恒护一切非法之行，<a id="a-I6"></a>以是故名为护园。</p>
  <p id="aI7">“比丘当知：<a id="a-I8"></a>如来正法之中有此四园，<a id="a-I9"></a>使诸声闻得游戏其中。<a id="a-IA"></a>然如来此四园之中有四浴池，<a id="a-IB"></a>使我声闻于中洗浴而自游戏，<a id="a-IC"></a>尽有漏，<a id="a-ID"></a>成无漏，<a id="a-IE"></a>无复尘垢。<a id="a-IF"></a>云何为四？<a id="a-IG"></a>一名、<a id="a-IH"></a>有觉有观浴池，<a id="a-II"></a>二名、<a id="a-IJ"></a>无觉无观浴池，<a id="a-IK"></a>三名、<a id="a-IL"></a>护念浴池，<a id="a-IM"></a>四名、<a id="a-IN"></a>不苦不乐浴池。</p>
  <p id="aIO">“以何等故名为有觉有观浴池？<a id="a-IP"></a>若有比丘得初禅已，<a id="a-IQ"></a>于诸法中恒有觉、<a id="a-IR"></a>观，<a id="a-IS"></a>思惟诸法，<a id="a-IT"></a>除去结缠，<a id="a-IU"></a>永无有余，<a id="a-IV"></a>以是之故，<a id="a-IW"></a>名为有觉有观。</p>
  <p id="aIX">“复以何故名为无觉无观浴池？<a id="a-IY"></a>若有比丘得二禅已，<a id="a-IZ"></a>灭有觉、<a id="a-Ia"></a>有观，<a id="a-Ib"></a>以禅为食，<a id="a-Ic"></a>以是故名之为无觉无观。</p>
  <p id="aId">“复以何故名为护念浴池？<a id="a-Ie"></a>若比丘得三禅已，<a id="a-If"></a>灭有觉、<a id="a-Ig"></a>有观，<a id="a-Ih"></a>无觉、<a id="a-Ii"></a>无观，<a id="a-Ij"></a>恒护念三禅，<a id="a-Ik"></a>以是之故，<a id="a-Il"></a>名为护念浴池。</p>
  <p id="aIm">“复以何故名为不苦不乐浴池？<a id="a-In"></a>若有比丘得四禅已，<a id="a-Io"></a>亦不念乐，<a id="a-Ip"></a>复不念苦，<a id="a-Iq"></a>亦不念过去当来之法，<a id="a-Ir"></a>但用心于现在法中，<a id="a-Is"></a>以是之故，<a id="a-It"></a>名为不苦不乐浴池。</p>
  <p id="aIu">“是故，<a id="a-Iv"></a>诸比丘，<a id="a-Iw"></a>如来正法之中有此四浴池，<a id="a-Ix"></a>使我声闻于中洗浴，<a id="a-Iy"></a>灭二十一结，<a id="a-Iz"></a>度生死海，<a id="a-J0"></a>入涅槃城。<a id="a-J1"></a>是故，<a id="a-J2"></a>诸比丘，<a id="a-J3"></a>若欲度此生死海者，<a id="a-J4"></a>当求方便，<a id="a-J5"></a>灭二十一结，<a id="a-J6"></a>入涅槃城。<a id="a-J7"></a>如是，<a id="a-J8"></a>诸比丘，<a id="a-J9"></a>当作是学！<a id="a-JA"></a>”</p>
  <p id="aJB">尔时，<a id="a-JC"></a>诸比丘闻佛所说，<a id="a-JD"></a>欢喜奉行。</p>
  <p id="aJE">闻如是：<a id="a-JF"></a>一时，<a id="a-JG"></a>佛在舍卫国祇树给孤独园。</p>
  <p id="aJH">尔时，<a id="a-JI"></a>世尊告诸比丘：<a id="a-JJ"></a>“犹如四大毒蛇极为凶暴，<a id="a-JK"></a>举著一函中。<a id="a-JL"></a>若有人从四方来，<a id="a-JM"></a>欲令活、<a id="a-JN"></a>不求死，<a id="a-JO"></a>欲求乐、<a id="a-JP"></a>不求苦，<a id="a-JQ"></a>不愚不暗，<a id="a-JR"></a>心意不乱，<a id="a-JS"></a>无所系属。<a id="a-JT"></a>是时，<a id="a-JU"></a>若王、<a id="a-JV"></a>若王大臣唤此人而告之曰：<a id="a-JW"></a>‘今有四大毒蛇极为凶暴，<a id="a-JX"></a>汝今当随时将养，<a id="a-JY"></a>沐浴令净，<a id="a-JZ"></a>随时饮食，<a id="a-Ja"></a>无令使乏。<a id="a-Jb"></a>今正是时，<a id="a-Jc"></a>可往施行。<a id="a-Jd"></a>’是时，<a id="a-Je"></a>彼人心怀恐惧，<a id="a-Jf"></a>不敢直前，<a id="a-Jg"></a>便舍驰走，<a id="a-Jh"></a>莫知所凑。<a id="a-Ji"></a>复重告彼人作是语：<a id="a-Jj"></a>‘今使五人皆持刀剑而随汝后，<a id="a-Jk"></a>其有获汝者，<a id="a-Jl"></a>当断其命，<a id="a-Jm"></a>不足稽迟！<a id="a-Jn"></a>’</p>
  <p id="aJo">“是时，<a id="a-Jp"></a>彼人畏四大毒蛇，<a id="a-Jq"></a>复畏五人捉持刀剑者，<a id="a-Jr"></a>驰走东西，<a id="a-Js"></a>不知如何？<a id="a-Jt"></a>复告彼人曰：<a id="a-Ju"></a>‘今复使六怨家使随汝后，<a id="a-Jv"></a>其有得者，<a id="a-Jw"></a>当断其命；<a id="a-Jx"></a>欲所为者，<a id="a-Jy"></a>可时办之。<a id="a-Jz"></a>’是时，<a id="a-K0"></a>彼人畏四大毒蛇，<a id="a-K1"></a>复畏五人持刀杖者，<a id="a-K2"></a>复畏六怨家，<a id="a-K3"></a>便驰走东西。<a id="a-K4"></a>彼人若见空墟之中，<a id="a-K5"></a>欲入中藏，<a id="a-K6"></a>若值空舍，<a id="a-K7"></a>若破墙间无坚牢处，<a id="a-K8"></a>若见空器，<a id="a-K9"></a>尽无所有。<a id="a-KA"></a>若复有人与此人亲友，<a id="a-KB"></a>欲令免济，<a id="a-KC"></a>便告之曰：<a id="a-KD"></a>‘此间空闲之处多诸贼寇，<a id="a-KE"></a>欲所为者，<a id="a-KF"></a>今可随意。<a id="a-KG"></a>’</p>
  <p id="aKH">“是时，<a id="a-KI"></a>彼人复畏四大毒蛇，<a id="a-KJ"></a>复畏五人持刀杖者，<a id="a-KK"></a>复畏六怨家，<a id="a-KL"></a>复畏空墟村中，<a id="a-KM"></a>便驰走东西。<a id="a-KN"></a>彼人前行，<a id="a-KO"></a>若见大水极深且广，<a id="a-KP"></a>亦无人民及桥梁可度得至彼岸，<a id="a-KQ"></a>然复彼人所立之处多诸恶贼。<a id="a-KR"></a>是时，<a id="a-KS"></a>彼人作是思惟：<a id="a-KT"></a>‘此水极为深广，<a id="a-KU"></a>饶诸贼寇，<a id="a-KV"></a>当云何得度彼岸？<a id="a-KW"></a>我今可集聚材木草蘘作筏，<a id="a-KX"></a>依此筏从此岸得至彼岸。<a id="a-KY"></a>’是时，<a id="a-KZ"></a>彼人便集薪草作筏已，<a id="a-Ka"></a>即得至彼岸，<a id="a-Kb"></a>志不移动。</p>
  <p id="aKc">“诸比丘当知：<a id="a-Kd"></a>我今作喻，<a id="a-Ke"></a>当念解之。<a id="a-Kf"></a>说此义时，<a id="a-Kg"></a>为有何义？<a id="a-Kh"></a>言四毒蛇者，<a id="a-Ki"></a>即四大是也。<a id="a-Kj"></a>云何为四大？<a id="a-Kk"></a>所谓地种、<a id="a-Kl"></a>水种、<a id="a-Km"></a>火种、<a id="a-Kn"></a>风种，<a id="a-Ko"></a>是谓四大。<a id="a-Kp"></a>五人持刀剑者，<a id="a-Kq"></a>此是五盛阴也。<a id="a-Kr"></a>云何为五？<a id="a-Ks"></a>所谓色阴、<a id="a-Kt"></a>痛阴、<a id="a-Ku"></a>想阴、<a id="a-Kv"></a>行阴、<a id="a-Kw"></a>识阴是也。<a id="a-Kx"></a>六怨家者，<a id="a-Ky"></a>欲爱是也。<a id="a-Kz"></a>空村者，<a id="a-L0"></a>内六入是也。<a id="a-L1"></a>云何为六？<a id="a-L2"></a>所谓六入者：<a id="a-L3"></a>眼入、<a id="a-L4"></a>耳入、<a id="a-L5"></a>鼻入、<a id="a-L6"></a>口入、<a id="a-L7"></a>身入、<a id="a-L8"></a>意入。</p>
  <p id="aL9">“若有智慧者而观眼时，<a id="a-LA"></a>尽空无所有，<a id="a-LB"></a>亦不牢固；<a id="a-LC"></a>若复观耳、<a id="a-LD"></a>鼻、<a id="a-LE"></a>口、<a id="a-LF"></a>身、<a id="a-LG"></a>意时，<a id="a-LH"></a>尽空无所有，<a id="a-LI"></a>皆虚、<a id="a-LJ"></a>皆寂，<a id="a-LK"></a>亦不牢固。<a id="a-LL"></a>云水者，<a id="a-LM"></a>四流是也。<a id="a-LN"></a>云何为四？<a id="a-LO"></a>所谓欲流、<a id="a-LP"></a>有流、<a id="a-LQ"></a>见流、<a id="a-LR"></a>无明流。<a id="a-LS"></a>大筏者，<a id="a-LT"></a>贤圣八品道是也。<a id="a-LU"></a>云何为八？<a id="a-LV"></a>正见、<a id="a-LW"></a>正治、<a id="a-LX"></a>正语、<a id="a-LY"></a>正方便、<a id="a-LZ"></a>正业、<a id="a-La"></a>正命、<a id="a-Lb"></a>正念、<a id="a-Lc"></a>正定，<a id="a-Ld"></a>是谓贤圣八品道也。<a id="a-Le"></a>水中求度者，<a id="a-Lf"></a>善权方便精进之力也。<a id="a-Lg"></a>此岸者，<a id="a-Lh"></a>身邪也；<a id="a-Li"></a>彼岸者，<a id="a-Lj"></a>灭身邪也。<a id="a-Lk"></a>此岸者，<a id="a-Ll"></a>阿阇世国界也；<a id="a-Lm"></a>彼岸者，<a id="a-Ln"></a>毗沙王国界也。<a id="a-Lo"></a>此岸者，<a id="a-Lp"></a>波旬国界也；<a id="a-Lq"></a>彼岸者，<a id="a-Lr"></a>如来之境界也。<a id="a-Ls"></a>”</p>
  <p id="aLt">是时，<a id="a-Lu"></a>诸比丘闻佛所说，<a id="a-Lv"></a>欢喜奉行。</p>
  <p id="aLw">闻如是：<a id="a-Lx"></a>一时，<a id="a-Ly"></a>佛在舍卫国祇树给孤独园。<a id="a-Lz"></a>尔时，<a id="a-M0"></a>世尊与大比丘众五百人俱。</p>
  <p id="aM1">尔时，<a id="a-M2"></a>舍卫城中有一优婆塞，<a id="a-M3"></a>而命终还生舍卫城中大长者家，<a id="a-M4"></a>最大夫人妊身。<a id="a-M5"></a>尔时，<a id="a-M6"></a>世尊以天眼观，<a id="a-M7"></a>清净无瑕秽，<a id="a-M8"></a>见此优婆塞生舍卫城中最富长者家。<a id="a-M9"></a>即于其日，<a id="a-MA"></a>复有梵志身坏命终，<a id="a-MB"></a>生地狱中，<a id="a-MC"></a>尔时世尊亦以天眼观。<a id="a-MD"></a>复即以其日，<a id="a-ME"></a>阿那邠邸长者命终，<a id="a-MF"></a>生善处天上，<a id="a-MG"></a>是时世尊亦以天眼观。<a id="a-MH"></a>即以其日，<a id="a-MI"></a>有一比丘而取灭度，<a id="a-MJ"></a>世尊亦以天眼观见。</p>
  <p id="aMK">尔时，<a id="a-ML"></a>世尊见此四事已，<a id="a-MM"></a>便说斯偈：</p>
  <p id="aMN">“若人受胞胎，<a id="a-MO"></a>恶行入地狱，</p>
  <p id="aMP">善者生天上，<a id="a-MQ"></a>无漏入涅槃。</p>
  <p id="aMR">贤者今受胎，<a id="a-MS"></a>梵志入地狱，</p>
  <p id="aMT">须达生天上，<a id="a-MU"></a>比丘取灭度。<a id="a-MV"></a>”</p>
  <p id="aMW">是时，<a id="a-MX"></a>世尊从静室起，<a id="a-MY"></a>诣普集讲堂而就坐。<a id="a-MZ"></a>尔时，<a id="a-Ma"></a>世尊告诸比丘：<a id="a-Mb"></a>“今有四事，<a id="a-Mc"></a>若人能修行者，<a id="a-Md"></a>身坏命终，<a id="a-Me"></a>得生人中。<a id="a-Mf"></a>云何为四？<a id="a-Mg"></a>所谓身、<a id="a-Mh"></a>口、<a id="a-Mi"></a>意、<a id="a-Mj"></a>命清净无瑕秽者，<a id="a-Mk"></a>若命终时得生人中。</p>
  <p id="aMl">“若复，<a id="a-Mm"></a>比丘，<a id="a-Mn"></a>更有四法，<a id="a-Mo"></a>有人习行者，<a id="a-Mp"></a>入地狱中。<a id="a-Mq"></a>云何为四？<a id="a-Mr"></a>所谓身、<a id="a-Ms"></a>口、<a id="a-Mt"></a>意、<a id="a-Mu"></a>命不清净。<a id="a-Mv"></a>是谓，<a id="a-Mw"></a>比丘，<a id="a-Mx"></a>有此四法，<a id="a-My"></a>若有人亲近者，<a id="a-Mz"></a>身坏命终，<a id="a-N0"></a>生地狱中。</p>
  <p id="aN1">“复次，<a id="a-N2"></a>比丘，<a id="a-N3"></a>复有四法，<a id="a-N4"></a>习修行者，<a id="a-N5"></a>生善处天上。<a id="a-N6"></a>云何为四？<a id="a-N7"></a>惠施、<a id="a-N8"></a>仁爱、<a id="a-N9"></a>利人、<a id="a-NA"></a>等利。<a id="a-NB"></a>是谓，<a id="a-NC"></a>比丘，<a id="a-ND"></a>有人行此法者，<a id="a-NE"></a>身坏命终，<a id="a-NF"></a>生善处天上。</p>
  <p id="aNG">“复次，<a id="a-NH"></a>比丘，<a id="a-NI"></a>更有四法，<a id="a-NJ"></a>若有人此法者，<a id="a-NK"></a>身坏命终，<a id="a-NL"></a>尽有漏，<a id="a-NM"></a>成无漏，<a id="a-NN"></a>心解脱、<a id="a-NO"></a>智慧解脱：<a id="a-NP"></a>生死已尽，<a id="a-NQ"></a>梵行已立，<a id="a-NR"></a>所作已办，<a id="a-NS"></a>更不复受胎，<a id="a-NT"></a>如实知之。<a id="a-NU"></a>云何为四？<a id="a-NV"></a>有觉有观禅、<a id="a-NW"></a>无觉无观禅、<a id="a-NX"></a>护念禅、<a id="a-NY"></a>苦乐灭禅，<a id="a-NZ"></a>是谓比丘有四事法。<a id="a-Na"></a>若有人习行者，<a id="a-Nb"></a>尽有漏，<a id="a-Nc"></a>成无漏，<a id="a-Nd"></a>心解脱、<a id="a-Ne"></a>智慧解脱：<a id="a-Nf"></a>生死已尽，<a id="a-Ng"></a>梵行已立，<a id="a-Nh"></a>所作已办，<a id="a-Ni"></a>更不复受胎，<a id="a-Nj"></a>如实知之。</p>
  <p id="aNk">“是故，<a id="a-Nl"></a>诸比丘，<a id="a-Nm"></a>若有姓姓子、<a id="a-Nn"></a>四部之众，<a id="a-No"></a>欲生人中者，<a id="a-Np"></a>当求方便，<a id="a-Nq"></a>行身、<a id="a-Nr"></a>口、<a id="a-Ns"></a>意、<a id="a-Nt"></a>命清净；<a id="a-Nu"></a>若得生天上者，<a id="a-Nv"></a>亦当求方便，<a id="a-Nw"></a>行四恩；<a id="a-Nx"></a>若得尽有漏，<a id="a-Ny"></a>成无漏，<a id="a-Nz"></a>心解脱、<a id="a-O0"></a>智慧解脱，<a id="a-O1"></a>亦当求方便，<a id="a-O2"></a>行四禅。<a id="a-O3"></a>如是，<a id="a-O4"></a>诸比丘，<a id="a-O5"></a>当作是学！<a id="a-O6"></a>”</p>
  <p id="aO7">尔时，<a id="a-O8"></a>诸比丘闻佛所说，<a id="a-O9"></a>欢喜奉行。</p>
  <p id="aOA">闻如是：<a id="a-OB"></a>一时，<a id="a-OC"></a>佛在毗舍离城外林中。</p>
  <p id="aOD">尔时，<a id="a-OE"></a>世尊告诸比丘：<a id="a-OF"></a>“我昔未成佛道时，<a id="a-OG"></a>尔时依彼大畏山而住。<a id="a-OH"></a>是时彼山，<a id="a-OI"></a>其有欲心、<a id="a-OJ"></a>无欲心入中者衣毛皆竖。<a id="a-OK"></a>若复极盛热时，<a id="a-OL"></a>野马纵横，<a id="a-OM"></a>露其形体而坐，<a id="a-ON"></a>夜便入深林中。<a id="a-OO"></a>若复极寒之日，<a id="a-OP"></a>风雨交流，<a id="a-OQ"></a>昼便入林中，<a id="a-OR"></a>夜便露坐。</p>
  <p id="aOS">“我尔时，<a id="a-OT"></a>正能诵一偈，<a id="a-OU"></a>昔所未闻，<a id="a-OV"></a>昔所未见也：</p>
  <p id="aOW">“‘澹淡夜安，<a id="a-OX"></a>大畏山中，</p>
  <p id="aOY">露其形体，<a id="a-OZ"></a>是我誓愿。<a id="a-Oa"></a>’</p>
  <p id="aOb">“若我至冢间，<a id="a-Oc"></a>取彼死人之衣，<a id="a-Od"></a>而覆形体。<a id="a-Oe"></a>尔时，<a id="a-Of"></a>若案吒村人来取木支，<a id="a-Og"></a>著我耳中，<a id="a-Oh"></a>或著鼻中，<a id="a-Oi"></a>或有唾者，<a id="a-Oj"></a>或有溺者，<a id="a-Ok"></a>或以土坌其身上；<a id="a-Ol"></a>然我尔时，<a id="a-Om"></a>终不起意，<a id="a-On"></a>向彼人民。<a id="a-Oo"></a>尔时，<a id="a-Op"></a>有此护心。<a id="a-Oq"></a>尔时，<a id="a-Or"></a>有牛畜之处，<a id="a-Os"></a>设见犊子屎，<a id="a-Ot"></a>便取食之；<a id="a-Ou"></a>若无犊子屎者，<a id="a-Ov"></a>便取大牛屎食之。<a id="a-Ow"></a>尔时，<a id="a-Ox"></a>食此之食，<a id="a-Oy"></a>我复作是念：<a id="a-Oz"></a>‘今用食为？<a id="a-P0"></a>乃可终日不食。<a id="a-P1"></a>’时我以生此念，<a id="a-P2"></a>诸天便来到我所，<a id="a-P3"></a>而作是言：<a id="a-P4"></a>‘汝今勿复断食；<a id="a-P5"></a>若当断食者，<a id="a-P6"></a>我当以甘露精气相益，<a id="a-P7"></a>使存其命。<a id="a-P8"></a>’尔时，<a id="a-P9"></a>我复作是念：<a id="a-PA"></a>‘今以断食，<a id="a-PB"></a>何缘复使诸天送甘露与我？<a id="a-PC"></a>今身将有虚诈。<a id="a-PD"></a>’是时，<a id="a-PE"></a>我复作是念：<a id="a-PF"></a>‘今可食麻米之余。<a id="a-PG"></a>’</p>
  <p id="aPH">“尔时，<a id="a-PI"></a>日食一麻一米，<a id="a-PJ"></a>形体劣弱，<a id="a-PK"></a>骸骨相连，<a id="a-PL"></a>顶上生疮，<a id="a-PM"></a>皮肉自堕。<a id="a-PN"></a>犹如败坏瓠卢，<a id="a-PO"></a>亦不成就我头；<a id="a-PP"></a>尔时亦复如是，<a id="a-PQ"></a>顶上生疮，<a id="a-PR"></a>皮肉自堕，<a id="a-PS"></a>皆由不食故也。<a id="a-PT"></a>亦如深水之中，<a id="a-PU"></a>星宿现中；<a id="a-PV"></a>尔时我眼亦复如是，<a id="a-PW"></a>皆由不食故。<a id="a-PX"></a>犹如故车败坏；<a id="a-PY"></a>我身亦复如是，<a id="a-PZ"></a>皆悉败毁，<a id="a-Pa"></a>不可承顺。<a id="a-Pb"></a>亦如骆驼脚迹；<a id="a-Pc"></a>两尻亦复如是，<a id="a-Pd"></a>若我以手按摩腹时便值脊骨，<a id="a-Pe"></a>若按脊时复值腹皮。<a id="a-Pf"></a>身体羸弱者，<a id="a-Pg"></a>皆由不食故。</p>
  <p id="aPh">“我尔时，<a id="a-Pi"></a>复以一麻一米，<a id="a-Pj"></a>以此为食，<a id="a-Pk"></a>竟无所益，<a id="a-Pl"></a>亦复不得上尊之法。<a id="a-Pm"></a>若我意中欲大小便者，<a id="a-Pn"></a>即便倒地，<a id="a-Po"></a>不能自起居。<a id="a-Pp"></a>是时，<a id="a-Pq"></a>诸天见已，<a id="a-Pr"></a>便作是说：<a id="a-Ps"></a>‘此沙门瞿昙以取灭度。<a id="a-Pt"></a>’或复有诸天，<a id="a-Pu"></a>而作是说：<a id="a-Pv"></a>‘此沙门未命终，<a id="a-Pw"></a>今必命终。<a id="a-Px"></a>’或复有诸天，<a id="a-Py"></a>而作是说：<a id="a-Pz"></a>‘此沙门亦非命终，<a id="a-Q0"></a>此沙门实是阿罗汉，<a id="a-Q1"></a>夫罗汉之法有此苦行。<a id="a-Q2"></a>’</p>
  <p id="aQ3">“我尔时，<a id="a-Q4"></a>犹有神识，<a id="a-Q5"></a>知外来机趣。<a id="a-Q6"></a>时，<a id="a-Q7"></a>我复作是念：<a id="a-Q8"></a>‘今可入无息禅中。<a id="a-Q9"></a>’便入无息禅中，<a id="a-QA"></a>数出入息，<a id="a-QB"></a>我今以数出入息，<a id="a-QC"></a>觉知有气从耳中出，<a id="a-QD"></a>是时风声如似雷呜。<a id="a-QE"></a>尔时，<a id="a-QF"></a>复作是念：<a id="a-QG"></a>‘我今闭口塞耳，<a id="a-QH"></a>使息不出。<a id="a-QI"></a>’息以不出，<a id="a-QJ"></a>是时内气便从手脚中出，<a id="a-QK"></a>正使气不得从耳、<a id="a-QL"></a>鼻、<a id="a-QM"></a>口出，<a id="a-QN"></a>尔时内声如似雷吼，<a id="a-QO"></a>我尔时亦复如是，<a id="a-QP"></a>是时神识犹随身回。</p>
  <p id="aQQ">“是时，<a id="a-QR"></a>复作是念：<a id="a-QS"></a>‘我宜更入无息禅中。<a id="a-QT"></a>’是时，<a id="a-QU"></a>尽寒诸孔之息，<a id="a-QV"></a>我以塞诸出入息。<a id="a-QW"></a>是时，<a id="a-QX"></a>便患头额痛，<a id="a-QY"></a>如似有人以钻钻头，<a id="a-QZ"></a>我亦如是极苦头痛。<a id="a-Qa"></a>尔时，<a id="a-Qb"></a>我故有神识，<a id="a-Qc"></a>尔时我复作是念：<a id="a-Qd"></a>‘我今更可坐禅，<a id="a-Qe"></a>息气不得出入。<a id="a-Qf"></a>’尔时，<a id="a-Qg"></a>我便塞出入息，<a id="a-Qh"></a>是时诸息尽集腹中。<a id="a-Qi"></a>尔时，<a id="a-Qj"></a>息转时极为少类。<a id="a-Qk"></a>犹如屠牛之家，<a id="a-Ql"></a>以刀杀牛；<a id="a-Qm"></a>我亦如是，<a id="a-Qn"></a>极患苦痛。<a id="a-Qo"></a>亦如两健人共执一劣人于火上炙，<a id="a-Qp"></a>极患疼痛，<a id="a-Qq"></a>不可堪忍；<a id="a-Qr"></a>我亦如是，<a id="a-Qs"></a>此苦疼痛不可具陈。<a id="a-Qt"></a>尔时，<a id="a-Qu"></a>我犹有神识存。<a id="a-Qv"></a>当我尔时坐禅之日，<a id="a-Qw"></a>形体不作人色；<a id="a-Qx"></a>其中有人见已，<a id="a-Qy"></a>而作是说：<a id="a-Qz"></a>‘此沙门颜色极黑。<a id="a-R0"></a>’有人见已，<a id="a-R1"></a>而作是说：<a id="a-R2"></a>‘此沙门颜色似终。<a id="a-R3"></a>’比丘当知：<a id="a-R4"></a>我六年之中作此苦行，<a id="a-R5"></a>不得上尊之法。</p>
  <p id="aR6">“尔时，<a id="a-R7"></a>我作是念：<a id="a-R8"></a>‘今日可食一果。<a id="a-R9"></a>’尔时我便食一果。<a id="a-RA"></a>当我食一果之日，<a id="a-RB"></a>身形萎弱，<a id="a-RC"></a>不能自起居，<a id="a-RD"></a>如年百二十，<a id="a-RE"></a>骨节离散，<a id="a-RF"></a>不能扶持。<a id="a-RG"></a>比丘当知：<a id="a-RH"></a>尔时一果者，<a id="a-RI"></a>如似今日小枣耳！<a id="a-RJ"></a>尔时，<a id="a-RK"></a>我复作是念：<a id="a-RL"></a>‘此非成道之本，<a id="a-RM"></a>故当更有余道。<a id="a-RN"></a>’尔时，<a id="a-RO"></a>我复作是念：<a id="a-RP"></a>‘我自忆昔日，<a id="a-RQ"></a>在父王树下无淫、<a id="a-RR"></a>无欲，<a id="a-RS"></a>除去恶不善法，<a id="a-RT"></a>游于初禅；<a id="a-RU"></a>无觉、<a id="a-RV"></a>无观，<a id="a-RW"></a>游于二禅，<a id="a-RX"></a>护念清净，<a id="a-RY"></a>无有众想，<a id="a-RZ"></a>游于三禅；<a id="a-Ra"></a>无复苦乐，<a id="a-Rb"></a>意念清净，<a id="a-Rc"></a>游于四禅。<a id="a-Rd"></a>此或能是道，<a id="a-Re"></a>我今当求此道。<a id="a-Rf"></a>’</p>
  <p id="aRg">“我六年之中勤苦求道而不克获；<a id="a-Rh"></a>或卧荆棘之上；<a id="a-Ri"></a>或卧板木铁钉之上；<a id="a-Rj"></a>或悬鸟身体远地，<a id="a-Rk"></a>两脚在上而头首向地；<a id="a-Rl"></a>或交脚蹲踞；<a id="a-Rm"></a>或养长须发，<a id="a-Rn"></a>未曾剪除；<a id="a-Ro"></a>或日暴火炙；<a id="a-Rp"></a>或盛冬坐冰，<a id="a-Rq"></a>身体没水；<a id="a-Rr"></a>或寂寞不语；<a id="a-Rs"></a>或时一食，<a id="a-Rt"></a>或时二食，<a id="a-Ru"></a>或时三食、<a id="a-Rv"></a>四食，<a id="a-Rw"></a>乃至七食；<a id="a-Rx"></a>或食菜果，<a id="a-Ry"></a>或食稻麻，<a id="a-Rz"></a>或食草根，<a id="a-S0"></a>或食木实，<a id="a-S1"></a>或食华香，<a id="a-S2"></a>或食种种果蓏；<a id="a-S3"></a>或时裸形，<a id="a-S4"></a>或时著弊坏之衣，<a id="a-S5"></a>或著莎草之衣，<a id="a-S6"></a>或著毛毳之衣；<a id="a-S7"></a>或时以人发覆形，<a id="a-S8"></a>或时养发，<a id="a-S9"></a>或时取他发益戴。<a id="a-SA"></a>如是，<a id="a-SB"></a>比丘，<a id="a-SC"></a>吾昔苦行乃至于斯，<a id="a-SD"></a>然不获四法之本。<a id="a-SE"></a>云何为四？<a id="a-SF"></a>所谓贤圣戒律难晓难知，<a id="a-SG"></a>贤圣智慧难晓难知，<a id="a-SH"></a>贤圣解脱难晓难知，<a id="a-SI"></a>贤圣三昧难晓难知。<a id="a-SJ"></a>是谓，<a id="a-SK"></a>比丘，<a id="a-SL"></a>有此四法，<a id="a-SM"></a>吾昔苦行不获此要。</p>
  <p id="aSN">“尔时，<a id="a-SO"></a>我复作是念：<a id="a-SP"></a>‘吾今要当求无上之道。<a id="a-SQ"></a>何者是无上之道？<a id="a-SR"></a>所谓向四法是也——贤圣戒律、<a id="a-SS"></a>贤圣三昧、<a id="a-ST"></a>贤圣智慧、<a id="a-SU"></a>贤圣解脱。<a id="a-SV"></a>’尔时，<a id="a-SW"></a>我复作是念：<a id="a-SX"></a>‘不可以此羸劣之体，<a id="a-SY"></a>求于上尊之道。<a id="a-SZ"></a>多少食精微之气，<a id="a-Sa"></a>长育身体，<a id="a-Sb"></a>气力炽盛，<a id="a-Sc"></a>然后得修行道。<a id="a-Sd"></a>’当食精微之气，<a id="a-Se"></a>时五比丘舍我还退：<a id="a-Sf"></a>‘此沙门瞿昙性行错乱，<a id="a-Sg"></a>以舍真法而就邪业。<a id="a-Sh"></a>’</p>
  <p id="aSi">“当我尔时，<a id="a-Sj"></a>即从座起，<a id="a-Sk"></a>东向经行。<a id="a-Sl"></a>是时，<a id="a-Sm"></a>我复作是念：<a id="a-Sn"></a>‘过去久远恒沙诸佛，<a id="a-So"></a>成道之处为在何所？<a id="a-Sp"></a>’是时，<a id="a-Sq"></a>虚空神天住在上，<a id="a-Sr"></a>而语我曰：<a id="a-Ss"></a>‘贤士当知：<a id="a-St"></a>过去恒沙诸佛世尊，<a id="a-Su"></a>坐于道树清凉荫下而得成佛。<a id="a-Sv"></a>’时，<a id="a-Sw"></a>我复作是念：<a id="a-Sx"></a>‘为坐何处得成佛道？<a id="a-Sy"></a>坐耶？<a id="a-Sz"></a>立耶？<a id="a-T0"></a>’是时，<a id="a-T1"></a>诸天复来告我，<a id="a-T2"></a>而作是说：<a id="a-T3"></a>‘过去恒沙诸佛世尊，<a id="a-T4"></a>坐于草褥，<a id="a-T5"></a>然后成佛。<a id="a-T6"></a>’</p>
  <p id="aT7">“是时，<a id="a-T8"></a>去我不远，<a id="a-T9"></a>有吉祥梵志在侧刈草，<a id="a-TA"></a>即往至彼，<a id="a-TB"></a>问：<a id="a-TC"></a>‘汝是何人？<a id="a-TD"></a>为名何等？<a id="a-TE"></a>为有姓耶？<a id="a-TF"></a>’梵志报曰：<a id="a-TG"></a>‘我名吉祥，<a id="a-TH"></a>其姓弗星。<a id="a-TI"></a>’我尔时语彼人曰：<a id="a-TJ"></a>‘善哉！<a id="a-TK"></a>善哉！<a id="a-TL"></a>如是姓字，<a id="a-TM"></a>世之希有；<a id="a-TN"></a>姓名不虚，<a id="a-TO"></a>必成其号，<a id="a-TP"></a>当使现世吉无不利，<a id="a-TQ"></a>生、<a id="a-TR"></a>老、<a id="a-TS"></a>病、<a id="a-TT"></a>死，<a id="a-TU"></a>永使除尽。<a id="a-TV"></a>汝姓弗星，<a id="a-TW"></a>与我共同。<a id="a-TX"></a>吾今欲有所求，<a id="a-TY"></a>见惠少草。<a id="a-TZ"></a>’吉祥问曰：<a id="a-Ta"></a>‘瞿昙，<a id="a-Tb"></a>今日用斯草为？<a id="a-Tc"></a>’尔时，<a id="a-Td"></a>我报吉祥曰：<a id="a-Te"></a>‘吾欲敷树王下求于四法。<a id="a-Tf"></a>云何为四？<a id="a-Tg"></a>所谓贤圣戒律、<a id="a-Th"></a>贤圣三昧、<a id="a-Ti"></a>贤圣智慧、<a id="a-Tj"></a>贤圣解脱。<a id="a-Tk"></a>’</p>
  <p id="aTl">“比丘当知：<a id="a-Tm"></a>尔时，<a id="a-Tn"></a>吉祥躬自执草诣树王所。<a id="a-To"></a>吾即坐其上，<a id="a-Tp"></a>正身正意，<a id="a-Tq"></a>结跏趺坐，<a id="a-Tr"></a>系念在前。<a id="a-Ts"></a>尔时，<a id="a-Tt"></a>贪欲意解，<a id="a-Tu"></a>除诸恶法，<a id="a-Tv"></a>有觉、<a id="a-Tw"></a>有观，<a id="a-Tx"></a>游志初禅；<a id="a-Ty"></a>有觉、<a id="a-Tz"></a>有观除尽，<a id="a-U0"></a>游志二、<a id="a-U1"></a>三禅；<a id="a-U2"></a>护念清净，<a id="a-U3"></a>忧喜除尽，<a id="a-U4"></a>游志四禅。<a id="a-U5"></a>我尔时以清净之心，<a id="a-U6"></a>除诸结使，<a id="a-U7"></a>得无所畏，<a id="a-U8"></a>自识宿命无数来变。<a id="a-U9"></a>我便自忆无数世事，<a id="a-UA"></a>或一生、<a id="a-UB"></a>二生、<a id="a-UC"></a>三、<a id="a-UD"></a>四、<a id="a-UE"></a>五生、<a id="a-UF"></a>十生、<a id="a-UG"></a>二十、<a id="a-UH"></a>三十、<a id="a-UI"></a>四十、<a id="a-UJ"></a>五十、<a id="a-UK"></a>百生、<a id="a-UL"></a>千生、<a id="a-UM"></a>百千万生，<a id="a-UN"></a>成劫、<a id="a-UO"></a>败劫、<a id="a-UP"></a>无数成劫、<a id="a-UQ"></a>无数败劫、<a id="a-UR"></a>无数成败之劫，<a id="a-US"></a>我曾死此生彼，<a id="a-UT"></a>从彼命终而来生此，<a id="a-UU"></a>原其本末因缘所从，<a id="a-UV"></a>忆如此无数世事。</p>
  <p id="aUW">“我复以天眼清净无瑕秽，<a id="a-UX"></a>观众生类生者、<a id="a-UY"></a>终者，<a id="a-UZ"></a>善趣、<a id="a-Ua"></a>恶趣、<a id="a-Ub"></a>善色、<a id="a-Uc"></a>恶色，<a id="a-Ud"></a>若好、<a id="a-Ue"></a>若丑，<a id="a-Uf"></a>随其行本，<a id="a-Ug"></a>皆悉知之。<a id="a-Uh"></a>或有众生身修恶行，<a id="a-Ui"></a>口修恶行，<a id="a-Uj"></a>意修恶行，<a id="a-Uk"></a>诽谤贤圣，<a id="a-Ul"></a>造邪业本，<a id="a-Um"></a>与邪见相应，<a id="a-Un"></a>身坏命终，<a id="a-Uo"></a>生地狱中。<a id="a-Up"></a>或有众生之类，<a id="a-Uq"></a>身、<a id="a-Ur"></a>口、<a id="a-Us"></a>意行善，<a id="a-Ut"></a>不诽谤贤圣，<a id="a-Uu"></a>与正见相应，<a id="a-Uv"></a>身坏命终，<a id="a-Uw"></a>生于人间，<a id="a-Ux"></a>是谓此众生身、<a id="a-Uy"></a>口、<a id="a-Uz"></a>意行无有邪业。<a id="a-V0"></a>我以三昧之心清净无瑕秽，<a id="a-V1"></a>有漏尽，<a id="a-V2"></a>成无漏，<a id="a-V3"></a>心解脱、<a id="a-V4"></a>智慧解脱：<a id="a-V5"></a>生死已尽，<a id="a-V6"></a>梵行已立，<a id="a-V7"></a>所作已办，<a id="a-V8"></a>更不复受胎，<a id="a-V9"></a>如实知之。<a id="a-VA"></a>即成无上正真之道。</p>
  <p id="aVB">“若使比丘，<a id="a-VC"></a>或有沙门、<a id="a-VD"></a>婆罗门明了诸趣，<a id="a-VE"></a>然此趣原本吾昔未始不行，<a id="a-VF"></a>除一净居天上不来此世；<a id="a-VG"></a>或复沙门、<a id="a-VH"></a>婆罗门当可所生之处，<a id="a-VI"></a>然我不生者，<a id="a-VJ"></a>则非其宜，<a id="a-VK"></a>已生净居天，<a id="a-VL"></a>不复来此世间。<a id="a-VM"></a>卿等以得贤圣戒律，<a id="a-VN"></a>我亦得之；<a id="a-VO"></a>贤圣三昧，<a id="a-VP"></a>卿等亦得，<a id="a-VQ"></a>我亦得之；<a id="a-VR"></a>贤圣智慧，<a id="a-VS"></a>卿等亦得，<a id="a-VT"></a>我亦得之；<a id="a-VU"></a>贤圣解脱，<a id="a-VV"></a>卿等亦得，<a id="a-VW"></a>我亦得之；<a id="a-VX"></a>贤圣解脱知见，<a id="a-VY"></a>卿等亦得，<a id="a-VZ"></a>我亦得之；<a id="a-Va"></a>以断胞胎之根，<a id="a-Vb"></a>生死永尽，<a id="a-Vc"></a>更不复受胞胎。</p>
  <p id="aVd">“是故，<a id="a-Ve"></a>诸比丘，<a id="a-Vf"></a>当求方便，<a id="a-Vg"></a>成就四法。<a id="a-Vh"></a>所以然者？<a id="a-Vi"></a>若比丘得此四法者，<a id="a-Vj"></a>成道不难，<a id="a-Vk"></a>如我今日成无上正真之道，<a id="a-Vl"></a>皆由四法而得成果。<a id="a-Vm"></a>如是，<a id="a-Vn"></a>诸比丘，<a id="a-Vo"></a>当作是学！<a id="a-Vp"></a>”</p>
  <p id="aVq">尔时，<a id="a-Vr"></a>诸比丘闻佛所说，<a id="a-Vs"></a>欢喜奉行。</p>
  <p id="aVt">闻如是：<a id="a-Vu"></a>一时，<a id="a-Vv"></a>佛在舍卫国祇树给孤独园。</p>
  <p id="aVw">尔时，<a id="a-Vx"></a>世尊告诸比丘：<a id="a-Vy"></a>“过去久远，<a id="a-Vz"></a>三十三天释提桓因及将诸玉女，<a id="a-W0"></a>诣难檀槃那园游。</p>
  <p id="aW1">“是时，<a id="a-W2"></a>有一天人便说此偈：</p>
  <p id="aW3">“‘不见难檀园，<a id="a-W4"></a>则不知有乐，</p>
  <p id="aW5">诸天之所居，<a id="a-W6"></a>无有过是者。<a id="a-W7"></a>’</p>
  <p id="aW8">“是时，<a id="a-W9"></a>更有天语彼天言：<a id="a-WA"></a>‘汝今无智，<a id="a-WB"></a>不能分别正理：<a id="a-WC"></a>忧苦之物，<a id="a-WD"></a>反言是乐；<a id="a-WE"></a>无牢之物，<a id="a-WF"></a>而言是牢；<a id="a-WG"></a>无常之物，<a id="a-WH"></a>反言是常；<a id="a-WI"></a>不坚要之物，<a id="a-WJ"></a>复言坚要。<a id="a-WK"></a>所以然者？<a id="a-WL"></a>汝竟不闻如来说偈乎？</p>
  <p id="aWM">“‘一切行无常，<a id="a-WN"></a>生者必有死，</p>
  <p id="aWO">不生必不死，<a id="a-WP"></a>此灭最为乐。<a id="a-WQ"></a>’</p>
  <p id="aWR">“‘彼有此义，<a id="a-WS"></a>又有此偈，<a id="a-WT"></a>云何方言此处最为乐耶？</p>
  <p id="aWU">“‘汝今当知：<a id="a-WV"></a>如来亦说有四流法，<a id="a-WW"></a>若一切众生没在此流者，<a id="a-WX"></a>终不得道。<a id="a-WY"></a>云何为四？<a id="a-WZ"></a>所谓欲流、<a id="a-Wa"></a>有流、<a id="a-Wb"></a>见流、<a id="a-Wc"></a>无明流。</p>
  <p id="aWd">“‘云何名为欲流？<a id="a-We"></a>所谓五欲是也。<a id="a-Wf"></a>云何为五？<a id="a-Wg"></a>所谓若眼见色起眼识想，<a id="a-Wh"></a>若耳闻声起识想，<a id="a-Wi"></a>若鼻嗅香起识想，<a id="a-Wj"></a>若舌知味起识想，<a id="a-Wk"></a>若身知细滑起识想；<a id="a-Wl"></a>是谓名为欲流。</p>
  <p id="aWm">“‘云何名为有流？<a id="a-Wn"></a>所谓有者，<a id="a-Wo"></a>三有是也。<a id="a-Wp"></a>云何为三？<a id="a-Wq"></a>所谓欲有、<a id="a-Wr"></a>色有、<a id="a-Ws"></a>无色有，<a id="a-Wt"></a>是谓名为有流也。</p>
  <p id="aWu">“‘云何名为见流？<a id="a-Wv"></a>所谓见流者；<a id="a-Ww"></a>世有常、<a id="a-Wx"></a>无常；<a id="a-Wy"></a>世有边见、<a id="a-Wz"></a>无边见；<a id="a-X0"></a>彼身彼命、<a id="a-X1"></a>非身非命；<a id="a-X2"></a>有如来死无如来死，<a id="a-X3"></a>若有如来死若无如来死，<a id="a-X4"></a>亦非有如来死，<a id="a-X5"></a>亦非无如来死，<a id="a-X6"></a>是谓名为见流。</p>
  <p id="aX7">“‘彼云何无明流？<a id="a-X8"></a>所谓无明者，<a id="a-X9"></a>无知、<a id="a-XA"></a>无信、<a id="a-XB"></a>无见，<a id="a-XC"></a>心意贪欲，<a id="a-XD"></a>恒有希望，<a id="a-XE"></a>及其五盖；<a id="a-XF"></a>贪欲盖、<a id="a-XG"></a>瞋恚盖、<a id="a-XH"></a>睡眠盖、<a id="a-XI"></a>调戏盖、<a id="a-XJ"></a>疑盖。<a id="a-XK"></a>若复不知苦、<a id="a-XL"></a>不知集、<a id="a-XM"></a>不知尽、<a id="a-XN"></a>不知道，<a id="a-XO"></a>是谓名为无明流。<a id="a-XP"></a>天子当知：<a id="a-XQ"></a>如来说此四流，<a id="a-XR"></a>若有人没在此者，<a id="a-XS"></a>亦不能得道。<a id="a-XT"></a>’</p>
  <p id="aXU">“是时，<a id="a-XV"></a>彼天闻此语已，<a id="a-XW"></a>犹如力士屈伸臂顷，<a id="a-XX"></a>从三十三天没，<a id="a-XY"></a>来至我所，<a id="a-XZ"></a>头面礼足，<a id="a-Xa"></a>在一面立。<a id="a-Xb"></a>尔时，<a id="a-Xc"></a>彼天而白我言：<a id="a-Xd"></a>‘善哉！<a id="a-Xe"></a>世尊，<a id="a-Xf"></a>快说此语！<a id="a-Xg"></a>如来乃说四流。<a id="a-Xh"></a>若凡夫之人不闻此四流者，<a id="a-Xi"></a>则不获四乐。<a id="a-Xj"></a>云何为四？<a id="a-Xk"></a>所谓休息乐、<a id="a-Xl"></a>正觉乐、<a id="a-Xm"></a>沙门乐、<a id="a-Xn"></a>涅槃乐。<a id="a-Xo"></a>若凡夫之人不知此四流者，<a id="a-Xp"></a>不获此四乐。<a id="a-Xq"></a>’作是语已，<a id="a-Xr"></a>我复告曰：<a id="a-Xs"></a>‘如是，<a id="a-Xt"></a>天子，<a id="a-Xu"></a>如汝所言，<a id="a-Xv"></a>若不觉此四流，<a id="a-Xw"></a>则不觉此四乐。<a id="a-Xx"></a>’</p>
  <p id="aXy">“我时与彼天人渐渐共论，<a id="a-Xz"></a>所谓论者：<a id="a-Y0"></a>施论、<a id="a-Y1"></a>戒论、<a id="a-Y2"></a>生天之论，<a id="a-Y3"></a>欲不净想，<a id="a-Y4"></a>漏为大患，<a id="a-Y5"></a>出要为乐。<a id="a-Y6"></a>尔时，<a id="a-Y7"></a>天人以发欢喜之心；<a id="a-Y8"></a>是时，<a id="a-Y9"></a>我便广演说四流之法，<a id="a-YA"></a>及说四乐。<a id="a-YB"></a>尔时，<a id="a-YC"></a>彼天专心一意，<a id="a-YD"></a>思惟此法已，<a id="a-YE"></a>诸尘垢尽，<a id="a-YF"></a>得法眼净。<a id="a-YG"></a>我今亦说此四法、<a id="a-YH"></a>四乐，<a id="a-YI"></a>便得四谛之法。<a id="a-YJ"></a>如是，<a id="a-YK"></a>诸比丘，<a id="a-YL"></a>当作是学！<a id="a-YM"></a>”</p>
  <p id="aYN">尔时，<a id="a-YO"></a>诸比丘闻佛所说，<a id="a-YP"></a>欢喜奉行。</p>
  <p id="aYQ">闻如是：<a id="a-YR"></a>一时，<a id="a-YS"></a>佛在舍卫国祇树给孤独园。</p>
  <p id="aYT">尔时，<a id="a-YU"></a>世尊告诸比丘：<a id="a-YV"></a>“当修无常想，<a id="a-YW"></a>当广布无常想。<a id="a-YX"></a>已修无常想，<a id="a-YY"></a>广布无常想，<a id="a-YZ"></a>断欲界爱、<a id="a-Ya"></a>色爱、<a id="a-Yb"></a>无色爱，<a id="a-Yc"></a>尽断无明，<a id="a-Yd"></a>尽断骄慢。<a id="a-Ye"></a>犹如燎烧草木，<a id="a-Yf"></a>皆悉除尽；<a id="a-Yg"></a>此亦如是，<a id="a-Yh"></a>若修无常想，<a id="a-Yi"></a>尽除断一切诸结。<a id="a-Yj"></a>所以然者？<a id="a-Yk"></a>往昔久远有一天子，<a id="a-Yl"></a>将五百玉女前后导从，<a id="a-Ym"></a>出游难檀槃那园中戏庐，<a id="a-Yn"></a>转诣迦尼树下五欲自娱乐。<a id="a-Yo"></a>时，<a id="a-Yp"></a>彼天子登树游戏，<a id="a-Yq"></a>心意错乱，<a id="a-Yr"></a>并复采华，<a id="a-Ys"></a>即便堕树而命终，<a id="a-Yt"></a>生此舍卫城中大长者家。<a id="a-Yu"></a>是时，<a id="a-Yv"></a>五百玉女椎胸唤呼，<a id="a-Yw"></a>不能自胜。</p>
  <p id="aYx">“我尔时，<a id="a-Yy"></a>以天眼观见天子，<a id="a-Yz"></a>而命终生舍卫城中大长者家，<a id="a-Z0"></a>经八、<a id="a-Z1"></a>九月，<a id="a-Z2"></a>便生男儿，<a id="a-Z3"></a>端正无双，<a id="a-Z4"></a>如桃华色。<a id="a-Z5"></a>是时，<a id="a-Z6"></a>长者子渐渐长大，<a id="a-Z7"></a>父母便求妇处。<a id="a-Z8"></a>取妇未久便复命终，<a id="a-Z9"></a>生大海中，<a id="a-ZA"></a>作龙蛇形。<a id="a-ZB"></a>是时，<a id="a-ZC"></a>彼长者居门大小，<a id="a-ZD"></a>追慕号哭，<a id="a-ZE"></a>痛毒伤心。<a id="a-ZF"></a>是时，<a id="a-ZG"></a>彼龙复为金翅鸟所食，<a id="a-ZH"></a>身坏命终，<a id="a-ZI"></a>生地狱中。<a id="a-ZJ"></a>是时，<a id="a-ZK"></a>诸龙女追慕情切，<a id="a-ZL"></a>实不可言！<a id="a-ZM"></a>”</p>
  <p id="aZN">尔时，<a id="a-ZO"></a>世尊便说此偈：</p>
  <p id="aZP">“彼天采华时，<a id="a-ZQ"></a>心意乱不宁，</p>
  <p id="aZR">犹水飘村落，<a id="a-ZS"></a>悉没不得济。</p>
  <p id="aZT">是时玉女众，<a id="a-ZU"></a>围绕而啼哭，</p>
  <p id="aZV">颜貌极端正，<a id="a-ZW"></a>爱华而命终。</p>
  <p id="aZX">人中亦啼哭，<a id="a-ZY"></a>失我穷肠子，</p>
  <p id="aZZ">寻腹取命终，<a id="a-Za"></a>无常之所坏。</p>
  <p id="aZb">龙女随后追，<a id="a-Zc"></a>诸龙皆共集，</p>
  <p id="aZd">七头极勇猛，<a id="a-Ze"></a>金翅之所害。</p>
  <p id="aZf">诸天亦愁忧，<a id="a-Zg"></a>人中亦复尔，</p>
  <p id="aZh">龙女亦愁忧，<a id="a-Zi"></a>地狱受苦痛。</p>
  <p id="aZj">四谛之妙法，<a id="a-Zk"></a>如实而不知，</p>
  <p id="aZl">有生亦有死，<a id="a-Zm"></a>不脱长流海。</p>
  <p id="aZn">是故当起想，<a id="a-Zo"></a>修诸清净法，</p>
  <p id="aZp">必当离苦恼，<a id="a-Zq"></a>更不受有患。</p>
  <p id="aZr">“是故，<a id="a-Zs"></a>诸比丘，<a id="a-Zt"></a>常当修行无常想，<a id="a-Zu"></a>广布无常想，<a id="a-Zv"></a>便断色爱、<a id="a-Zw"></a>无色爱，<a id="a-Zx"></a>亦断骄慢无明，<a id="a-Zy"></a>永尽无余。<a id="a-Zz"></a>如是，<a id="a-a0"></a>诸比丘，<a id="a-a1"></a>当作是学！<a id="a-a2"></a>”</p>
  <p id="aa3">尔时，<a id="a-a4"></a>诸比丘闻佛所说，<a id="a-a5"></a>欢喜奉行。</p>
  <p id="aa6">闻如是：<a id="a-a7"></a>一时，<a id="a-a8"></a>佛在舍卫国祇树给孤独园。</p>
  <p id="aa9">尔时，<a id="a-aA"></a>目连弟子、<a id="a-aB"></a>阿难弟子二人共谈：<a id="a-aC"></a>“我等二人同声经呗，<a id="a-aD"></a>谁者为胜？<a id="a-aE"></a>”</p>
  <p id="aaF">是时，<a id="a-aG"></a>众多比丘闻此二人各各共论，<a id="a-aH"></a>闻已，<a id="a-aI"></a>便往至世尊所，<a id="a-aJ"></a>头面礼足，<a id="a-aK"></a>在一面坐。<a id="a-aL"></a>尔时，<a id="a-aM"></a>众多比丘白世尊言：<a id="a-aN"></a>“今有二人共论：<a id="a-aO"></a>‘我等二人共诵经呗，<a id="a-aP"></a>何者为妙？<a id="a-aQ"></a>’”</p>
  <p id="aaR">尔时，<a id="a-aS"></a>世尊告一比丘：<a id="a-aT"></a>“汝往呼此二比丘使来。<a id="a-aU"></a>”</p>
  <p id="aaV">比丘对曰：<a id="a-aW"></a>“如是，<a id="a-aX"></a>世尊。<a id="a-aY"></a>”</p>
  <p id="aaZ">比丘从佛受教，<a id="a-aa"></a>即往至彼二人所，<a id="a-ab"></a>语彼二人曰：<a id="a-ac"></a>“世尊唤卿！<a id="a-ad"></a>”</p>
  <p id="aae">是时，<a id="a-af"></a>二人闻比丘语已，<a id="a-ag"></a>即至世尊所，<a id="a-ah"></a>头面礼足，<a id="a-ai"></a>在一面住。</p>
  <p id="aaj">尔时，<a id="a-ak"></a>世尊告二人曰：<a id="a-al"></a>“汝等愚人实有此语：<a id="a-am"></a>‘我等共诵经呗，<a id="a-an"></a>何者为妙？<a id="a-ao"></a>’”</p>
  <p id="aap">二人对曰：<a id="a-aq"></a>“如是，<a id="a-ar"></a>世尊。<a id="a-as"></a>”</p>
  <p id="aat">世尊告曰：<a id="a-au"></a>“汝等颇闻我说此法共竞诤乎？<a id="a-av"></a>如此之法，<a id="a-aw"></a>何异梵志？<a id="a-ax"></a>”</p>
  <p id="aay">诸比丘对曰：<a id="a-az"></a>“不闻如来而说此法。<a id="a-b0"></a>”</p>
  <p id="ab1">世尊告曰：<a id="a-b2"></a>“我由来不与诸比丘而说此法，<a id="a-b3"></a>当诤胜负耶？<a id="a-b4"></a>然我今日所说法，<a id="a-b5"></a>欲有降伏，<a id="a-b6"></a>有所教化。<a id="a-b7"></a>若有比丘受法之时，<a id="a-b8"></a>当念思惟四缘之法，<a id="a-b9"></a>意与契经、<a id="a-bA"></a>阿毗昙、<a id="a-bB"></a>律共相应不？<a id="a-bC"></a>设共相应者，<a id="a-bD"></a>当念奉行！<a id="a-bE"></a>”</p>
  <p id="abF">尔时，<a id="a-bG"></a>世尊便说此偈：</p>
  <p id="abH">“多诵无益事，<a id="a-bI"></a>此法非为妙，</p>
  <p id="abJ">犹算牛头数，<a id="a-bK"></a>非此沙门要。</p>
  <p id="abL">若少多诵习，<a id="a-bM"></a>于法而行法，</p>
  <p id="abN">此法极为上，<a id="a-bO"></a>可谓沙门法。</p>
  <p id="abP">虽诵千章，<a id="a-bQ"></a>不义何益？</p>
  <p id="abR">不如一句，<a id="a-bS"></a>闻可得道。</p>
  <p id="abT">虽诵千言，<a id="a-bU"></a>不义何益？</p>
  <p id="abV">不如一义，<a id="a-bW"></a>闻可得道。</p>
  <p id="abX">千千为敌，<a id="a-bY"></a>一夫胜之，</p>
  <p id="abZ">未若自胜，<a id="a-ba"></a>已忍者上。</p>
  <p id="abb">“是故，<a id="a-bc"></a>诸比丘，<a id="a-bd"></a>自今以后，<a id="a-be"></a>未复诤讼，<a id="a-bf"></a>有胜负心。<a id="a-bg"></a>所以然者？<a id="a-bh"></a>念当降伏一切人民。<a id="a-bi"></a>若复比丘有胜负心，<a id="a-bj"></a>共诤讼心而共竞者，<a id="a-bk"></a>即以法、<a id="a-bl"></a>律治彼。<a id="a-bm"></a>比丘，<a id="a-bn"></a>以是之故，<a id="a-bo"></a>当自修行！<a id="a-bp"></a>”</p>
  <p id="abq">是故，<a id="a-br"></a>二比丘闻佛此语已，<a id="a-bs"></a>即从座起，<a id="a-bt"></a>礼世尊足，<a id="a-bu"></a>而求悔过：<a id="a-bv"></a>“自今已后，<a id="a-bw"></a>更不复为，<a id="a-bx"></a>惟愿世尊受其悔过！<a id="a-by"></a>”</p>
  <p id="abz">世尊告曰：<a id="a-c0"></a>“大法之中快得改过，<a id="a-c1"></a>自知有诤竞之心，<a id="a-c2"></a>听汝悔过。<a id="a-c3"></a>诸比丘，<a id="a-c4"></a>更莫复尔。<a id="a-c5"></a>如是，<a id="a-c6"></a>诸比丘，<a id="a-c7"></a>当作是学！<a id="a-c8"></a>”</p>
  <p id="ac9">尔时，<a id="a-cA"></a>诸比丘闻佛所说，<a id="a-cB"></a>欢喜奉行。</p>
  <p id="acC">增上、<a id="a-cD"></a>坐、<a id="a-cE"></a>行迹，<a id="a-cF"></a>无常、<a id="a-cG"></a>园观池，</p>
  <p id="acH">无漏、<a id="a-cI"></a>无息禅，<a id="a-cJ"></a>四乐、<a id="a-cK"></a>无诤讼。</p>
 </body>
</html>