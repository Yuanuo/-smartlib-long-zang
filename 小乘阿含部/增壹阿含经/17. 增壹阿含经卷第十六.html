<!doctype html>
<html id="z3IBUABXo" data-ver="1211">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第十六</h1>
  <h2 id="a2">高幢品第二十四之三</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“有三事现在前，<a id="a-9"></a>尔时善男子、<a id="a-A"></a>善女人获福无量。<a id="a-B"></a>云何为三？<a id="a-C"></a>信现在前，<a id="a-D"></a>善男子、<a id="a-E"></a>善女人获福无量；<a id="a-F"></a>若财现在前，<a id="a-G"></a>尔时善男子、<a id="a-H"></a>善女人获福无量；<a id="a-I"></a>若复持梵行现在前，<a id="a-J"></a>尔时善男子、<a id="a-K"></a>善女人获福无量。<a id="a-L"></a>是谓，<a id="a-M"></a>比丘，<a id="a-N"></a>有此三事现在前，<a id="a-O"></a>获福无量！<a id="a-P"></a>”</p>
  <p id="aQ">尔时，<a id="a-R"></a>世尊便说此偈：</p>
  <p id="aS">“信、<a id="a-T"></a>财、<a id="a-U"></a>梵难得，<a id="a-V"></a>受者持戒人，</p>
  <p id="aW">觉此三事已，<a id="a-X"></a>智者随时施。</p>
  <p id="aY">长夜获安隐，<a id="a-Z"></a>诸天恒扶将。</p>
  <p id="aa">在彼自娱乐，<a id="a-b"></a>五欲无厌足。</p>
  <p id="ac">“以是，<a id="a-d"></a>诸比丘，<a id="a-e"></a>若善男子、<a id="a-f"></a>善女人，<a id="a-g"></a>当求方便，<a id="a-h"></a>成此三法。<a id="a-i"></a>如是，<a id="a-j"></a>诸比丘，<a id="a-k"></a>当作是学！<a id="a-l"></a>”</p>
  <p id="am">尔时，<a id="a-n"></a>诸比丘闻佛所说，<a id="a-o"></a>欢喜奉行。</p>
  <p id="ap">闻如是：<a id="a-q"></a>一时，<a id="a-r"></a>佛在拘深城瞿师罗园中。</p>
  <p id="as">尔时，<a id="a-t"></a>拘深比丘恒好斗讼，<a id="a-u"></a>犯诸恶行，<a id="a-v"></a>面相谈说，<a id="a-w"></a>或时刀杖相加。<a id="a-x"></a>尔时，<a id="a-y"></a>世尊清旦往诣彼比丘所；<a id="a-z"></a>到已，<a id="a-10"></a>世尊告彼比丘：<a id="a-11"></a>“汝等比丘，<a id="a-12"></a>慎莫斗讼，<a id="a-13"></a>莫相是非。<a id="a-14"></a>诸比丘，<a id="a-15"></a>当共和合，<a id="a-16"></a>共一师侣，<a id="a-17"></a>同一水乳，<a id="a-18"></a>何为斗讼？<a id="a-19"></a>”</p>
  <p id="a1A">尔时，<a id="a-1B"></a>拘深比丘白世尊曰：<a id="a-1C"></a>“惟愿世尊勿忧此事！<a id="a-1D"></a>我当自虑此理；<a id="a-1E"></a>如此过状，<a id="a-1F"></a>自识其罪。<a id="a-1G"></a>”</p>
  <p id="a1H">世尊告曰：<a id="a-1I"></a>“汝等云何？<a id="a-1J"></a>为王种作道，<a id="a-1K"></a>为畏恐故作道，<a id="a-1L"></a>为以世险故作道耶？<a id="a-1M"></a>”</p>
  <p id="a1N">诸比丘对曰：<a id="a-1O"></a>“非也，<a id="a-1P"></a>世尊。<a id="a-1Q"></a>”</p>
  <p id="a1R">世尊告曰：<a id="a-1S"></a>“云何，<a id="a-1T"></a>比丘，<a id="a-1U"></a>汝等岂非欲离生死，<a id="a-1V"></a>求无为道故作道乎？<a id="a-1W"></a>然五阴之身实不可保。<a id="a-1X"></a>”</p>
  <p id="a1Y">诸比丘对曰：<a id="a-1Z"></a>“如是，<a id="a-1a"></a>世尊，<a id="a-1b"></a>如世尊教，<a id="a-1c"></a>我等族姓子所以出家学道者，<a id="a-1d"></a>以求无为道，<a id="a-1e"></a>灭五阴身，<a id="a-1f"></a>是以学道。<a id="a-1g"></a>”</p>
  <p id="a1h">世尊告曰：<a id="a-1i"></a>“诸比丘，<a id="a-1j"></a>不应作道而复斗诤，<a id="a-1k"></a>手拳相加，<a id="a-1l"></a>面相是非，<a id="a-1m"></a>恶声相向。<a id="a-1n"></a>汝等当应成就此行：<a id="a-1o"></a>共同一法，<a id="a-1p"></a>共一师受，<a id="a-1q"></a>亦当行此六种之法，<a id="a-1r"></a>亦当行此身、<a id="a-1s"></a>口、<a id="a-1t"></a>意行，<a id="a-1u"></a>亦当行此供养诸梵行者。<a id="a-1v"></a>”</p>
  <p id="a1w">诸比丘对曰：<a id="a-1x"></a>“此是我等事，<a id="a-1y"></a>世尊勿足虑此事！<a id="a-1z"></a>”</p>
  <p id="a20">尔时，<a id="a-21"></a>世尊告拘深比丘：<a id="a-22"></a>“云何，<a id="a-23"></a>愚人！<a id="a-24"></a>汝等不信如来语乎？<a id="a-25"></a>方语如来勿虑此事，<a id="a-26"></a>然汝等自当受此邪见之报。<a id="a-27"></a>”</p>
  <p id="a28">尔时，<a id="a-29"></a>世尊重告彼比丘曰：<a id="a-2A"></a>“过去久远，<a id="a-2B"></a>此舍卫城中有王名曰长寿王，<a id="a-2C"></a>聪明黠慧，<a id="a-2D"></a>无事不知，<a id="a-2E"></a>然善明刀剑之法，<a id="a-2F"></a>又乏宝物，<a id="a-2G"></a>诸藏无充，<a id="a-2H"></a>财货减少，<a id="a-2I"></a>四部之兵，<a id="a-2J"></a>亦复不多，<a id="a-2K"></a>臣佐之属，<a id="a-2L"></a>亦复减少。<a id="a-2M"></a>当于尔时，<a id="a-2N"></a>波罗柰国有王名梵摩达，<a id="a-2O"></a>勇猛刚健，<a id="a-2P"></a>靡不降伏，<a id="a-2Q"></a>钱财、<a id="a-2R"></a>七宝，<a id="a-2S"></a>悉皆满藏，<a id="a-2T"></a>四部之兵，<a id="a-2U"></a>亦复不乏，<a id="a-2V"></a>臣佐具足。</p>
  <p id="a2W">“尔时，<a id="a-2X"></a>梵摩达王便作是念：<a id="a-2Y"></a>‘此长寿王无有臣佐，<a id="a-2Z"></a>又乏财货，<a id="a-2a"></a>无有珍宝，<a id="a-2b"></a>我今可往攻伐其国。<a id="a-2c"></a>’尔时，<a id="a-2d"></a>梵摩达王即便兴兵，<a id="a-2e"></a>往伐其国。</p>
  <p id="a2f">“尔时，<a id="a-2g"></a>长寿王闻兴兵攻伐其国，<a id="a-2h"></a>即说方计：<a id="a-2i"></a>‘我今虽无七宝之财、<a id="a-2j"></a>臣佐之属、<a id="a-2k"></a>四部之兵，<a id="a-2l"></a>彼王虽复多诸兵众，<a id="a-2m"></a>如我今日一夫之力，<a id="a-2n"></a>足能坏彼百千之众，<a id="a-2o"></a>杀害众生，<a id="a-2p"></a>不可称计。<a id="a-2q"></a>不可以一世之荣，<a id="a-2r"></a>作永世之罪。<a id="a-2s"></a>我今可出此城，<a id="a-2t"></a>更在他国，<a id="a-2u"></a>使无斗诤。<a id="a-2v"></a>’</p>
  <p id="a2w">“尔时，<a id="a-2x"></a>长寿王不语臣佐，<a id="a-2y"></a>将第一夫人，<a id="a-2z"></a>及将一人，<a id="a-30"></a>出舍卫城，<a id="a-31"></a>入深山中。<a id="a-32"></a>是时，<a id="a-33"></a>舍卫城中臣佐、<a id="a-34"></a>人民，<a id="a-35"></a>以不见长寿王，<a id="a-36"></a>便遣信使，<a id="a-37"></a>往诣梵摩达王所，<a id="a-38"></a>而作是说：<a id="a-39"></a>‘惟愿大王来至此土，<a id="a-3A"></a>今长寿王莫知所在。<a id="a-3B"></a>’是时，<a id="a-3C"></a>梵摩达王来至迦尸国中，<a id="a-3D"></a>而自治化。</p>
  <p id="a3E">“然长寿王有二夫人，<a id="a-3F"></a>皆怀妊，<a id="a-3G"></a>临欲在产。<a id="a-3H"></a>是时，<a id="a-3I"></a>夫人自梦在都市中生，<a id="a-3J"></a>又日初出，<a id="a-3K"></a>四部之兵，<a id="a-3L"></a>手执五尺刀，<a id="a-3M"></a>各共围绕，<a id="a-3N"></a>而独自产，<a id="a-3O"></a>无有佐者；<a id="a-3P"></a>见已，<a id="a-3Q"></a>便自惊觉，<a id="a-3R"></a>以此因缘白长寿王。<a id="a-3S"></a>王告夫人曰：<a id="a-3T"></a>‘我今在此深山之中，<a id="a-3U"></a>何缘乃当在舍卫城内，<a id="a-3V"></a>在都市中产乎？<a id="a-3W"></a>汝今欲生者，<a id="a-3X"></a>当如鹿生。<a id="a-3Y"></a>’是时，<a id="a-3Z"></a>夫人曰：<a id="a-3a"></a>‘设我不得如此产者，<a id="a-3b"></a>正尔取死。<a id="a-3c"></a>’是时，<a id="a-3d"></a>长寿王闻此语已，<a id="a-3e"></a>即于其夜，<a id="a-3f"></a>更改衣服，<a id="a-3g"></a>不将人众，<a id="a-3h"></a>入舍卫城。</p>
  <p id="a3i">“时，<a id="a-3j"></a>长寿王有一大臣，<a id="a-3k"></a>名曰善华，<a id="a-3l"></a>甚相爱念；<a id="a-3m"></a>有小事缘出城，<a id="a-3n"></a>而见长寿王入城。<a id="a-3o"></a>时，<a id="a-3p"></a>彼善华大臣熟视王已，<a id="a-3q"></a>便舍而去，<a id="a-3r"></a>叹息堕泪，<a id="a-3s"></a>复道而行。<a id="a-3t"></a>时，<a id="a-3u"></a>长寿王便逐彼大臣，<a id="a-3v"></a>将在屏处而语言：<a id="a-3w"></a>‘慎莫出口。<a id="a-3x"></a>’大臣对曰：<a id="a-3y"></a>‘如大王教，<a id="a-3z"></a>不审明王有何教敕？<a id="a-40"></a>’长寿王曰：<a id="a-41"></a>‘忆我旧恩，<a id="a-42"></a>便有反复。<a id="a-43"></a>’时臣对曰：<a id="a-44"></a>‘大王有教令，<a id="a-45"></a>我当办之。<a id="a-46"></a>’长寿王曰：<a id="a-47"></a>‘我夫人者，<a id="a-48"></a>昨夜梦在都市中产，<a id="a-49"></a>又有四部之兵而见围绕，<a id="a-4A"></a>生一男儿，<a id="a-4B"></a>极自端正。<a id="a-4C"></a>若不如梦产者，<a id="a-4D"></a>七日之中，<a id="a-4E"></a>当取命终。<a id="a-4F"></a>’大臣报曰：<a id="a-4G"></a>‘我今堪办此事，<a id="a-4H"></a>如王来敕。<a id="a-4I"></a>’作此语已，<a id="a-4J"></a>各舍而去。</p>
  <p id="a4K">“是时，<a id="a-4L"></a>大臣便往至梵摩达王所；<a id="a-4M"></a>到已，<a id="a-4N"></a>而作是说：<a id="a-4O"></a>‘七日之中，<a id="a-4P"></a>意欲观看大王军众，<a id="a-4Q"></a>象兵、<a id="a-4R"></a>马兵、<a id="a-4S"></a>车兵、<a id="a-4T"></a>步兵，<a id="a-4U"></a>竟为多少。<a id="a-4V"></a>’是时，<a id="a-4W"></a>梵摩达敕左右曰：<a id="a-4X"></a>‘时催上兵众，<a id="a-4Y"></a>如善华语。<a id="a-4Z"></a>’是时，<a id="a-4a"></a>善华大臣七日之中即集兵众，<a id="a-4b"></a>在舍卫都市中。<a id="a-4c"></a>是时，<a id="a-4d"></a>彼夫人七日之中，<a id="a-4e"></a>来在都市中。<a id="a-4f"></a>时，<a id="a-4g"></a>善华大臣遥见夫人来，<a id="a-4h"></a>便作是说：<a id="a-4i"></a>‘善来！<a id="a-4j"></a>贤女，<a id="a-4k"></a>今正是时。<a id="a-4l"></a>’</p>
  <p id="a4m">‘尔时，<a id="a-4n"></a>夫人见四部兵众已，<a id="a-4o"></a>便怀欢喜，<a id="a-4p"></a>敕左右人，<a id="a-4q"></a>施张大幔。<a id="a-4r"></a>时，<a id="a-4s"></a>夫人日初出时，<a id="a-4t"></a>便生男儿，<a id="a-4u"></a>端正无双，<a id="a-4v"></a>世之希有。<a id="a-4w"></a>时，<a id="a-4x"></a>夫人抱儿还诣山中。<a id="a-4y"></a>时，<a id="a-4z"></a>长寿王遥见夫人抱儿而来，<a id="a-50"></a>便作是语：<a id="a-51"></a>‘使儿老寿，<a id="a-52"></a>受命无极。<a id="a-53"></a>’夫人白王：<a id="a-54"></a>‘愿王当与立字！<a id="a-55"></a>’时，<a id="a-56"></a>王即以立字，<a id="a-57"></a>名曰长生。</p>
  <p id="a58">“时，<a id="a-59"></a>长生太子年向八岁。<a id="a-5A"></a>父王长寿有小因缘入舍卫城。<a id="a-5B"></a>尔时，<a id="a-5C"></a>长寿王昔臣劫比，<a id="a-5D"></a>见王入城，<a id="a-5E"></a>从头至足而熟观视；<a id="a-5F"></a>见已，<a id="a-5G"></a>便往至梵摩达王所；<a id="a-5H"></a>到已，<a id="a-5I"></a>而作是说：<a id="a-5J"></a>‘大王，<a id="a-5K"></a>极为放逸，<a id="a-5L"></a>长寿王者今在此城。<a id="a-5M"></a>’时，<a id="a-5N"></a>王瞋恚，<a id="a-5O"></a>敕左右人催收捕长寿王。</p>
  <p id="a5P">“是时，<a id="a-5Q"></a>左右大臣将此劫比，<a id="a-5R"></a>东西求索。<a id="a-5S"></a>时，<a id="a-5T"></a>劫比遥见长寿王，<a id="a-5U"></a>便目示语大臣曰：<a id="a-5V"></a>‘此是长寿王。<a id="a-5W"></a>’即前收捕，<a id="a-5X"></a>至梵摩达王所；<a id="a-5Y"></a>到已，<a id="a-5Z"></a>白言：<a id="a-5a"></a>‘大王，<a id="a-5b"></a>长寿王者，<a id="a-5c"></a>此人身是。<a id="a-5d"></a>’国中人民，<a id="a-5e"></a>悉皆闻知捉得长寿王身。</p>
  <p id="a5f">“时，<a id="a-5g"></a>夫人亦复闻长寿王为梵摩达所捉得，<a id="a-5h"></a>闻已，<a id="a-5i"></a>便作是念：<a id="a-5j"></a>‘我今复用活为？<a id="a-5k"></a>宁共大王一时同命。<a id="a-5l"></a>’是时，<a id="a-5m"></a>夫人即将太子入舍卫城。<a id="a-5n"></a>夫人语太子曰：<a id="a-5o"></a>‘汝今更求活处。<a id="a-5p"></a>’时，<a id="a-5q"></a>长生太子闻已，<a id="a-5r"></a>默然不语。<a id="a-5s"></a>时，<a id="a-5t"></a>夫人径往至梵摩达王所。<a id="a-5u"></a>王遥见来，<a id="a-5v"></a>欢喜踊跃，<a id="a-5w"></a>不能自胜，<a id="a-5x"></a>即敕大臣：<a id="a-5y"></a>“将此夫人及长寿王，<a id="a-5z"></a>至四衢道头，<a id="a-60"></a>分作四分。<a id="a-61"></a>”时，<a id="a-62"></a>诸大臣受王教令，<a id="a-63"></a>将长寿王及夫人身，<a id="a-64"></a>皆取返缚，<a id="a-65"></a>绕舍卫城，<a id="a-66"></a>使万民见。<a id="a-67"></a>尔时，<a id="a-68"></a>人民之类，<a id="a-69"></a>莫不痛心！</p>
  <p id="a6A">“时，<a id="a-6B"></a>长生太子在大众中，<a id="a-6C"></a>见将父母诣市取杀，<a id="a-6D"></a>颜色不变。<a id="a-6E"></a>时，<a id="a-6F"></a>长寿王还顾告长生曰：<a id="a-6G"></a>‘汝莫见长，<a id="a-6H"></a>亦莫见短。<a id="a-6I"></a>’尔时，<a id="a-6J"></a>便说此偈：</p>
  <p id="a6K">“‘怨怨不休息，<a id="a-6L"></a>自古有此法；</p>
  <p id="a6M">无怨能胜怨，<a id="a-6N"></a>此法终不朽。<a id="a-6O"></a>’</p>
  <p id="a6P">“是时，<a id="a-6Q"></a>诸臣自相谓曰：<a id="a-6R"></a>‘此长寿王极为愚惑！<a id="a-6S"></a>长生太子竟是何人，<a id="a-6T"></a>在我等前而说此偈？<a id="a-6U"></a>’时，<a id="a-6V"></a>长寿王告诸臣曰：<a id="a-6W"></a>‘我不愚惑，<a id="a-6X"></a>但其中智者乃明吾语耳！<a id="a-6Y"></a>诸贤当知：<a id="a-6Z"></a>以我一夫之力，<a id="a-6a"></a>足能坏此百万之众。<a id="a-6b"></a>然我复作是念：<a id="a-6c"></a>“此众生类死者难数，<a id="a-6d"></a>不可以我一身之故，<a id="a-6e"></a>历世受罪。<a id="a-6f"></a>怨怨不休息，<a id="a-6g"></a>自古有此法；<a id="a-6h"></a>无怨能胜怨，<a id="a-6i"></a>此法终不朽。<a id="a-6j"></a>”’</p>
  <p id="a6k">“时，<a id="a-6l"></a>彼诸臣将长寿王及夫人身，<a id="a-6m"></a>到四衢道头，<a id="a-6n"></a>分作四分，<a id="a-6o"></a>即而舍去，<a id="a-6p"></a>各还所在。<a id="a-6q"></a>时，<a id="a-6r"></a>长生太子向暮收拾薪草，<a id="a-6s"></a>耶维父母而去。</p>
  <p id="a6t">“尔时，<a id="a-6u"></a>梵摩达王在高楼上，<a id="a-6v"></a>遥见有小儿耶维长寿王及夫人身，<a id="a-6w"></a>见已，<a id="a-6x"></a>敕左右曰：<a id="a-6y"></a>‘此必是长寿王亲里，<a id="a-6z"></a>汝催收捉来。<a id="a-70"></a>’时，<a id="a-71"></a>诸臣民即往诣彼，<a id="a-72"></a>未到之顷，<a id="a-73"></a>儿已走去。</p>
  <p id="a74">“时，<a id="a-75"></a>长生太子便作是念：<a id="a-76"></a>‘此梵摩达王杀我父母，<a id="a-77"></a>又住我国中，<a id="a-78"></a>我今当报父母之怨。<a id="a-79"></a>’是时，<a id="a-7A"></a>长生太子便往至弹琴师所，<a id="a-7B"></a>到已，<a id="a-7C"></a>便作是说：<a id="a-7D"></a>‘我今欲学弹琴。<a id="a-7E"></a>’时琴师问曰：<a id="a-7F"></a>‘今汝姓谁？<a id="a-7G"></a>父母为所在？<a id="a-7H"></a>’小儿对曰：<a id="a-7I"></a>‘我无父母，<a id="a-7J"></a>我本住此舍卫城中，<a id="a-7K"></a>父母早死。<a id="a-7L"></a>’琴师报曰：<a id="a-7M"></a>‘欲学者便学之。<a id="a-7N"></a>’</p>
  <p id="a7O">“比丘当知：<a id="a-7P"></a>尔时，<a id="a-7Q"></a>长生太子便学弹琴歌曲。<a id="a-7R"></a>时，<a id="a-7S"></a>长生太子素自聪明，<a id="a-7T"></a>未经数日，<a id="a-7U"></a>便能弹琴歌曲，<a id="a-7V"></a>无事不知。<a id="a-7W"></a>是时，<a id="a-7X"></a>长生太子抱琴诣梵摩达王所，<a id="a-7Y"></a>在象厩中，<a id="a-7Z"></a>非人之时而独弹琴，<a id="a-7a"></a>并复清歌。</p>
  <p id="a7b">“尔时，<a id="a-7c"></a>梵摩达王在高楼上，<a id="a-7d"></a>闻弹琴歌曲之声，<a id="a-7e"></a>便问敕左右人曰：<a id="a-7f"></a>‘此何人在象厩中，<a id="a-7g"></a>而独弹琴歌戏？<a id="a-7h"></a>’臣佐报曰：<a id="a-7i"></a>‘此舍卫城中有小儿，<a id="a-7j"></a>而独弹琴歌戏。<a id="a-7k"></a>’时，<a id="a-7l"></a>王告侍者曰：<a id="a-7m"></a>‘可约敕使此小儿来在此戏，<a id="a-7n"></a>吾欲见之。<a id="a-7o"></a>’时，<a id="a-7p"></a>彼使人唤此小儿，<a id="a-7q"></a>来至王所。<a id="a-7r"></a>是时，<a id="a-7s"></a>梵摩达王问小儿：<a id="a-7t"></a>‘汝昨夜在象厩中弹琴乎？<a id="a-7u"></a>’对曰：<a id="a-7v"></a>“如是，<a id="a-7w"></a>大王。<a id="a-7x"></a>”梵摩达曰：<a id="a-7y"></a>‘汝今可在吾侧，<a id="a-7z"></a>弹琴歌舞，<a id="a-80"></a>我当供给衣被、<a id="a-81"></a>饭食。<a id="a-82"></a>’</p>
  <p id="a83">“比丘当知：<a id="a-84"></a>尔时，<a id="a-85"></a>长生太子在梵摩达前，<a id="a-86"></a>弹琴歌舞，<a id="a-87"></a>极为精妙。<a id="a-88"></a>时，<a id="a-89"></a>梵摩达王闻此琴音，<a id="a-8A"></a>极怀欢喜，<a id="a-8B"></a>便告长生太子：<a id="a-8C"></a>‘当与吾守藏珍宝。<a id="a-8D"></a>’时，<a id="a-8E"></a>长生太子受王教敕，<a id="a-8F"></a>未曾有失，<a id="a-8G"></a>恒随王意，<a id="a-8H"></a>先笑后语，<a id="a-8I"></a>恒认王意。<a id="a-8J"></a>尔时，<a id="a-8K"></a>梵摩达王复告敕曰：<a id="a-8L"></a>‘善哉！<a id="a-8M"></a>善哉！<a id="a-8N"></a>汝今作人极为聪明，<a id="a-8O"></a>今复敕汝宫内可否？<a id="a-8P"></a>汝悉知之。<a id="a-8Q"></a>’是时，<a id="a-8R"></a>长生太子在内宫中，<a id="a-8S"></a>以此琴音教诸妓女，<a id="a-8T"></a>亦复教乘象、<a id="a-8U"></a>马技术，<a id="a-8V"></a>无事不知。</p>
  <p id="a8W">“是时，<a id="a-8X"></a>梵摩达意欲出游园馆，<a id="a-8Y"></a>共相娱乐，<a id="a-8Z"></a>即敕长生，<a id="a-8a"></a>催驾宝羽之车。<a id="a-8b"></a>时，<a id="a-8c"></a>长生太子即受王教，<a id="a-8d"></a>令寻驾宝羽之车，<a id="a-8e"></a>被象金银鞍勒，<a id="a-8f"></a>还来白王：<a id="a-8g"></a>‘严驾已办，<a id="a-8h"></a>王知是时。<a id="a-8i"></a>’梵摩达王乘宝羽之车，<a id="a-8j"></a>使长生御之，<a id="a-8k"></a>及将四部兵众。</p>
  <p id="a8l">“时，<a id="a-8m"></a>长生太子御车引导，<a id="a-8n"></a>恒离大众。<a id="a-8o"></a>时，<a id="a-8p"></a>梵摩达王问长生太子曰：<a id="a-8q"></a>‘今日军众，<a id="a-8r"></a>悉为所在？<a id="a-8s"></a>’长生对曰：<a id="a-8t"></a>‘臣亦不知军众所在？<a id="a-8u"></a>’时王告曰：<a id="a-8v"></a>‘可小停住，<a id="a-8w"></a>吾体疲极，<a id="a-8x"></a>欲小止息。<a id="a-8y"></a>’时，<a id="a-8z"></a>长生太子即自停住，<a id="a-90"></a>使王憩息。<a id="a-91"></a>比顷，<a id="a-92"></a>军众未至。</p>
  <p id="a93">“比丘当知：<a id="a-94"></a>尔时，<a id="a-95"></a>梵摩达王即枕太子长生膝上睡眠。<a id="a-96"></a>时，<a id="a-97"></a>长生太子以见王眠，<a id="a-98"></a>便作是念：<a id="a-99"></a>‘此王于我极是大怨，<a id="a-9A"></a>又取我父母杀之，<a id="a-9B"></a>加住我国界，<a id="a-9C"></a>今不报怨者，<a id="a-9D"></a>何时当报怨？<a id="a-9E"></a>我今正尔断其命根！<a id="a-9F"></a>’时，<a id="a-9G"></a>长生太子右手自拔剑，<a id="a-9H"></a>左手捉王发，<a id="a-9I"></a>然复作是念：<a id="a-9J"></a>‘我父临欲命终时，<a id="a-9K"></a>而告我言：<a id="a-9L"></a>“长生当知：<a id="a-9M"></a>亦莫见长，<a id="a-9N"></a>亦莫见短。<a id="a-9O"></a>”加说此偈：<a id="a-9P"></a>“怨怨不休息，<a id="a-9Q"></a>自古有此法；<a id="a-9R"></a>无怨能胜怨，<a id="a-9S"></a>此法终不朽。<a id="a-9T"></a>”我今舍此怨！<a id="a-9U"></a>’即还内剑，<a id="a-9V"></a>如是再三。<a id="a-9W"></a>复作是念：<a id="a-9X"></a>‘此王于我极是大怨，<a id="a-9Y"></a>又取我父母杀之，<a id="a-9Z"></a>加住我国界，<a id="a-9a"></a>今不报怨者，<a id="a-9b"></a>何日当克？<a id="a-9c"></a>我今正尔断其命根，<a id="a-9d"></a>乃名为报怨。<a id="a-9e"></a>’是时，<a id="a-9f"></a>复作忆念：<a id="a-9g"></a>‘汝长生，<a id="a-9h"></a>亦莫见长，<a id="a-9i"></a>亦莫见短，<a id="a-9j"></a>父王有是教敕：<a id="a-9k"></a>“怨怨不休息，<a id="a-9l"></a>自古有此法；<a id="a-9m"></a>无怨能胜怨，<a id="a-9n"></a>此法终不朽。<a id="a-9o"></a>”我今可舍此怨！<a id="a-9p"></a>’即还内剑。</p>
  <p id="a9q">“是时，<a id="a-9r"></a>王梵摩达梦见长寿王儿长生太子，<a id="a-9s"></a>欲取我杀，<a id="a-9t"></a>即便恐惧，<a id="a-9u"></a>寻时得觉。<a id="a-9v"></a>时，<a id="a-9w"></a>长生太子曰：<a id="a-9x"></a>‘大王，<a id="a-9y"></a>何故惊起，<a id="a-9z"></a>乃至于斯？<a id="a-A0"></a>’梵摩达曰：<a id="a-A1"></a>‘向者睡眠，<a id="a-A2"></a>梦见长寿王儿长生太子拔剑欲取吾杀，<a id="a-A3"></a>是故惊耳！<a id="a-A4"></a>’</p>
  <p id="aA5">“是时，<a id="a-A6"></a>长生太子便作是念：<a id="a-A7"></a>‘今此王已知我是长生太子。<a id="a-A8"></a>’即右手拔剑，<a id="a-A9"></a>左手捉发，<a id="a-AA"></a>而语王曰：<a id="a-AB"></a>‘我今正是长寿王儿长生太子。<a id="a-AC"></a>然王是我大怨，<a id="a-AD"></a>又取我父母杀之，<a id="a-AE"></a>加住我国界，<a id="a-AF"></a>今不报怨，<a id="a-AG"></a>何日当克？<a id="a-AH"></a>’时，<a id="a-AI"></a>梵摩达王即向长生而作是说：<a id="a-AJ"></a>‘我今命在汝手，<a id="a-AK"></a>愿垂原舍，<a id="a-AL"></a>得全生命！<a id="a-AM"></a>’长生报曰：<a id="a-AN"></a>‘我可活王，<a id="a-AO"></a>然王不全我命。<a id="a-AP"></a>’王报长生：<a id="a-AQ"></a>‘惟愿垂济，<a id="a-AR"></a>吾终不取汝杀！<a id="a-AS"></a>’</p>
  <p id="aAT">“是时，<a id="a-AU"></a>长生太子与王共作言誓：<a id="a-AV"></a>‘俱共相济命者，<a id="a-AW"></a>终不相害。<a id="a-AX"></a>’比丘当知：<a id="a-AY"></a>尔时，<a id="a-AZ"></a>长生太子即活王命。<a id="a-Aa"></a>是时，<a id="a-Ab"></a>梵摩达王语长生太子言：<a id="a-Ac"></a>‘愿太子还与我严驾宝羽之车，<a id="a-Ad"></a>还诣国界。<a id="a-Ae"></a>’是时，<a id="a-Af"></a>太子即严驾宝羽之车，<a id="a-Ag"></a>二人共乘，<a id="a-Ah"></a>径来至舍卫城。</p>
  <p id="aAi">“时，<a id="a-Aj"></a>王梵摩达即集群臣而作是说：<a id="a-Ak"></a>‘设卿等见长寿王儿，<a id="a-Al"></a>欲取何为？<a id="a-Am"></a>’其中或有大臣而作是说：<a id="a-An"></a>‘当断手足。<a id="a-Ao"></a>’或有言：<a id="a-Ap"></a>‘当分身三段。<a id="a-Aq"></a>’或有言：<a id="a-Ar"></a>‘当取杀之。<a id="a-As"></a>’是时，<a id="a-At"></a>长生太子在王侧坐，<a id="a-Au"></a>正身正意，<a id="a-Av"></a>思惟来言。<a id="a-Aw"></a>时，<a id="a-Ax"></a>梵摩达王躬自手捉长生太子，<a id="a-Ay"></a>语诸人言：<a id="a-Az"></a>‘此是长寿王儿长生太子，<a id="a-B0"></a>此人身是。<a id="a-B1"></a>卿等勿得复有语，<a id="a-B2"></a>敢有所说。<a id="a-B3"></a>所以然者？<a id="a-B4"></a>长生太子见活吾命，<a id="a-B5"></a>吾亦活此人命。<a id="a-B6"></a>’时，<a id="a-B7"></a>诸群臣闻此语已，<a id="a-B8"></a>叹未曾有：<a id="a-B9"></a>‘此王、<a id="a-BA"></a>太子甚奇！<a id="a-BB"></a>甚特！<a id="a-BC"></a>及能于怨而不报怨。<a id="a-BD"></a>’</p>
  <p id="aBE">“时，<a id="a-BF"></a>梵摩达王问长生曰：<a id="a-BG"></a>‘汝应取我杀，<a id="a-BH"></a>何故见放，<a id="a-BI"></a>复不杀之？<a id="a-BJ"></a>将有何因缘？<a id="a-BK"></a>今愿闻之。<a id="a-BL"></a>’长生对曰：<a id="a-BM"></a>‘大王，<a id="a-BN"></a>善听！<a id="a-BO"></a>父王临欲命终之时，<a id="a-BP"></a>而作是说：<a id="a-BQ"></a>“汝今亦莫见长，<a id="a-BR"></a>亦莫见短。<a id="a-BS"></a>”又作是语：<a id="a-BT"></a>“怨怨不休息，<a id="a-BU"></a>自古有此法；<a id="a-BV"></a>无怨能胜怨，<a id="a-BW"></a>此法终不朽。<a id="a-BX"></a>”是时，<a id="a-BY"></a>群臣闻父王此语，<a id="a-BZ"></a>皆相谓言：<a id="a-Ba"></a>“此王狂惑，<a id="a-Bb"></a>多有所说，<a id="a-Bc"></a>长生者竟是何人？<a id="a-Bd"></a>”长寿王对曰：<a id="a-Be"></a>“卿等当知：<a id="a-Bf"></a>其中有智之人，<a id="a-Bg"></a>乃明此语耳！<a id="a-Bh"></a>”忆父王此语已，<a id="a-Bi"></a>是故全王命根耳！<a id="a-Bj"></a>’梵摩达王闻此语已，<a id="a-Bk"></a>甚奇所作，<a id="a-Bl"></a>叹未曾有，<a id="a-Bm"></a>乃能守亡父教敕，<a id="a-Bn"></a>不有所堕。</p>
  <p id="aBo">“时，<a id="a-Bp"></a>梵摩达王语太子曰：<a id="a-Bq"></a>‘汝今所说之义，<a id="a-Br"></a>吾犹不解，<a id="a-Bs"></a>今可与吾说其义，<a id="a-Bt"></a>使得意解。<a id="a-Bu"></a>’时，<a id="a-Bv"></a>长生太子对曰：<a id="a-Bw"></a>‘大王，<a id="a-Bx"></a>善听！<a id="a-By"></a>我当说之：<a id="a-Bz"></a>梵摩达王取长寿王杀；<a id="a-C0"></a>设复长寿王本所有群臣极有亲者，<a id="a-C1"></a>亦当取王杀之；<a id="a-C2"></a>设复梵摩达王所有臣佐，<a id="a-C3"></a>复当取长寿王臣佐杀之，<a id="a-C4"></a>是谓怨怨终不断绝。<a id="a-C5"></a>欲使怨断者，<a id="a-C6"></a>唯有无报人，<a id="a-C7"></a>我今观此义已，<a id="a-C8"></a>是故不害王也。<a id="a-C9"></a>’是时，<a id="a-CA"></a>梵摩达王闻此语已，<a id="a-CB"></a>甚怀踊跃，<a id="a-CC"></a>不能自胜：<a id="a-CD"></a>‘此王太子极为聪明，<a id="a-CE"></a>乃能广演其义。<a id="a-CF"></a>’</p>
  <p id="aCG">“时，<a id="a-CH"></a>王梵摩达即向忏悔：<a id="a-CI"></a>‘是我罪过，<a id="a-CJ"></a>而取长寿王杀之。<a id="a-CK"></a>’即自脱天冠与长生使著，<a id="a-CL"></a>复加嫁女，<a id="a-CM"></a>还付舍卫国土、<a id="a-CN"></a>人民，<a id="a-CO"></a>寻付长生使领。<a id="a-CP"></a>王还波罗柰治。</p>
  <p id="aCQ">“比丘当知：<a id="a-CR"></a>然古昔诸王有此常法；<a id="a-CS"></a>虽有此诤国之法，<a id="a-CT"></a>犹相堪忍，<a id="a-CU"></a>不相伤害。<a id="a-CV"></a>况汝等比丘，<a id="a-CW"></a>以信坚固，<a id="a-CX"></a>出家学道，<a id="a-CY"></a>舍贪欲、<a id="a-CZ"></a>瞋恚、<a id="a-Ca"></a>愚痴心，<a id="a-Cb"></a>今复诤竞，<a id="a-Cc"></a>不相和顺，<a id="a-Cd"></a>各不相忍而不忏改？<a id="a-Ce"></a>诸比丘，<a id="a-Cf"></a>当以此因缘，<a id="a-Cg"></a>知斗非其宜然。<a id="a-Ch"></a>同一师侣，<a id="a-Ci"></a>共一水乳，<a id="a-Cj"></a>勿共斗讼。<a id="a-Ck"></a>”</p>
  <p id="aCl">尔时，<a id="a-Cm"></a>世尊便说此偈：</p>
  <p id="aCn">“无斗无有诤，<a id="a-Co"></a>慈心愍一切，</p>
  <p id="aCp">无患于一切，<a id="a-Cq"></a>诸佛所叹誉。</p>
  <p id="aCr">“是故，<a id="a-Cs"></a>诸比丘，<a id="a-Ct"></a>当修行忍辱。<a id="a-Cu"></a>如是，<a id="a-Cv"></a>诸比丘，<a id="a-Cw"></a>当作是学！<a id="a-Cx"></a>”</p>
  <p id="aCy">是时，<a id="a-Cz"></a>拘深比丘白世尊曰：<a id="a-D0"></a>“惟愿世尊，<a id="a-D1"></a>勿虑此事！<a id="a-D2"></a>我等自当分明此法。<a id="a-D3"></a>世尊，<a id="a-D4"></a>虽有此语，<a id="a-D5"></a>其事不然。<a id="a-D6"></a>”是时，<a id="a-D7"></a>世尊便舍而去，<a id="a-D8"></a>诣跋耆国。</p>
  <p id="aD9">尔时，<a id="a-DA"></a>跋耆国中有三族姓子：<a id="a-DB"></a>阿那律、<a id="a-DC"></a>难提、<a id="a-DD"></a>金毗罗。<a id="a-DE"></a>然彼族姓子，<a id="a-DF"></a>共作制限：<a id="a-DG"></a>其有出乞食者，<a id="a-DH"></a>后住者便扫洒地使净，<a id="a-DI"></a>事事不乏。<a id="a-DJ"></a>其得食来者分与使食，<a id="a-DK"></a>足者则善，<a id="a-DL"></a>不足者随意所如。<a id="a-DM"></a>有遗余者，<a id="a-DN"></a>泻著器中，<a id="a-DO"></a>便舍而去。<a id="a-DP"></a>若复最后乞食来者，<a id="a-DQ"></a>足者则善，<a id="a-DR"></a>不足者便取器中食而自著钵中。<a id="a-DS"></a>尔时，<a id="a-DT"></a>便取水瓶，<a id="a-DU"></a>更著水安置一处，<a id="a-DV"></a>即当一日扫除房舍。<a id="a-DW"></a>复更在闲静之处，<a id="a-DX"></a>正身正意，<a id="a-DY"></a>系念在前，<a id="a-DZ"></a>思惟妙法。<a id="a-Da"></a>然复彼人终不共语，<a id="a-Db"></a>各自寂然。</p>
  <p id="aDc">尔时，<a id="a-Dd"></a>尊者阿那律思惟欲不净想，<a id="a-De"></a>念恃喜安而游初禅。<a id="a-Df"></a>是时，<a id="a-Dg"></a>难提、<a id="a-Dh"></a>金毗罗知阿那律心中所念，<a id="a-Di"></a>亦复思惟欲不净想，<a id="a-Dj"></a>念恃喜安而游初禅。<a id="a-Dk"></a>若复尊者阿那律思惟二禅、<a id="a-Dl"></a>三禅、<a id="a-Dm"></a>四禅，<a id="a-Dn"></a>尔时尊者难提、<a id="a-Do"></a>金毗罗亦复思惟二禅、<a id="a-Dp"></a>三禅、<a id="a-Dq"></a>四禅。<a id="a-Dr"></a>若复尊者阿那律思惟空处、<a id="a-Ds"></a>识处、<a id="a-Dt"></a>不用处、<a id="a-Du"></a>有想无想处，<a id="a-Dv"></a>是时尊者难提、<a id="a-Dw"></a>金毗羅亦复思惟空处、<a id="a-Dx"></a>识处、<a id="a-Dy"></a>不用处、<a id="a-Dz"></a>有想无想处。<a id="a-E0"></a>若复尊者阿那律思惟灭尽定，<a id="a-E1"></a>尔时尊者难提、<a id="a-E2"></a>金毗罗亦复思惟灭尽定。<a id="a-E3"></a>如此诸法，<a id="a-E4"></a>诸贤思惟此法。</p>
  <p id="aE5">尔时，<a id="a-E6"></a>世尊往师子国中。<a id="a-E7"></a>尔时，<a id="a-E8"></a>守国人遥见世尊来，<a id="a-E9"></a>便作是说：<a id="a-EA"></a>“沙门勿来入国中。<a id="a-EB"></a>所以然者？<a id="a-EC"></a>此国中有三族姓子，<a id="a-ED"></a>名阿那律、<a id="a-EE"></a>难提、<a id="a-EF"></a>金毗罗，<a id="a-EG"></a>慎莫触娆！<a id="a-EH"></a>”</p>
  <p id="aEI">是时，<a id="a-EJ"></a>尊者阿那律以天眼清净及天耳通，<a id="a-EK"></a>闻守国人与世尊作如是说，<a id="a-EL"></a>使世尊不得入国。<a id="a-EM"></a>是时，<a id="a-EN"></a>尊者阿那律即出告守门人曰：<a id="a-EO"></a>“勿遮！<a id="a-EP"></a>世尊今来，<a id="a-EQ"></a>欲至此看。<a id="a-ER"></a>”</p>
  <p id="aES">是时，<a id="a-ET"></a>尊者阿那律寻入告金毗罗曰：<a id="a-EU"></a>“速来！<a id="a-EV"></a>世尊今在门外。<a id="a-EW"></a>”</p>
  <p id="aEX">是时，<a id="a-EY"></a>尊者三人即从三昧起，<a id="a-EZ"></a>往至世尊所；<a id="a-Ea"></a>到已，<a id="a-Eb"></a>头面礼足，<a id="a-Ec"></a>在一面住，<a id="a-Ed"></a>各自称言：<a id="a-Ee"></a>“善来！<a id="a-Ef"></a>世尊。<a id="a-Eg"></a>”尊者阿那律前取世尊钵，<a id="a-Eh"></a>尊者难提前敷座，<a id="a-Ei"></a>尊者金毗罗取水与世尊洗足。</p>
  <p id="aEj">尔时，<a id="a-Ek"></a>世尊告阿那律曰：<a id="a-El"></a>“汝等三人在此和合，<a id="a-Em"></a>无有他念，<a id="a-En"></a>乞食如意乎？<a id="a-Eo"></a>”</p>
  <p id="aEp">阿那律曰：<a id="a-Eq"></a>“如是，<a id="a-Er"></a>世尊，<a id="a-Es"></a>乞食不以为劳。<a id="a-Et"></a>所以然者？<a id="a-Eu"></a>若我思惟初禅时，<a id="a-Ev"></a>尔时难提、<a id="a-Ew"></a>金毗罗亦复思惟初禅。<a id="a-Ex"></a>若我思惟二禅、<a id="a-Ey"></a>三禅、<a id="a-Ez"></a>四禅、<a id="a-F0"></a>空处、<a id="a-F1"></a>识处、<a id="a-F2"></a>不用处、<a id="a-F3"></a>有想无想处、<a id="a-F4"></a>灭尽三昧，<a id="a-F5"></a>尔时难提、<a id="a-F6"></a>金毗罗亦复思惟二禅、<a id="a-F7"></a>三禅、<a id="a-F8"></a>四禅、<a id="a-F9"></a>空处、<a id="a-FA"></a>识处、<a id="a-FB"></a>不用处、<a id="a-FC"></a>有想无想处、<a id="a-FD"></a>灭尽定。<a id="a-FE"></a>如是，<a id="a-FF"></a>世尊，<a id="a-FG"></a>我等思惟此法。<a id="a-FH"></a>”</p>
  <p id="aFI">世尊告曰：<a id="a-FJ"></a>“善哉！<a id="a-FK"></a>善哉！<a id="a-FL"></a>阿那律，<a id="a-FM"></a>汝等颇有是时，<a id="a-FN"></a>更得上人法乎？<a id="a-FO"></a>”</p>
  <p id="aFP">阿那律报曰：<a id="a-FQ"></a>“如是，<a id="a-FR"></a>世尊，<a id="a-FS"></a>我等更得上人法。<a id="a-FT"></a>”</p>
  <p id="aFU">世尊告曰：<a id="a-FV"></a>“何者是上人之法？<a id="a-FW"></a>”</p>
  <p id="aFX">阿那律曰：<a id="a-FY"></a>“有此妙法，<a id="a-FZ"></a>出上人法上，<a id="a-Fa"></a>若复我等以慈心，<a id="a-Fb"></a>遍满一方，<a id="a-Fc"></a>二方、<a id="a-Fd"></a>三方、<a id="a-Fe"></a>四方亦复如是，<a id="a-Ff"></a>四维上下亦复如是，<a id="a-Fg"></a>一切中一切，<a id="a-Fh"></a>以慈心遍满其中，<a id="a-Fi"></a>无数无限，<a id="a-Fj"></a>不可称计，<a id="a-Fk"></a>而自游戏。<a id="a-Fl"></a>复以悲心、<a id="a-Fm"></a>喜心、<a id="a-Fn"></a>护心，<a id="a-Fo"></a>遍满一方，<a id="a-Fp"></a>二方、<a id="a-Fq"></a>三方、<a id="a-Fr"></a>四方亦复如是，<a id="a-Fs"></a>四维上下而自游戏。<a id="a-Ft"></a>是谓，<a id="a-Fu"></a>世尊，<a id="a-Fv"></a>我等更得此上人之法。<a id="a-Fw"></a>”</p>
  <p id="aFx">尔时，<a id="a-Fy"></a>尊者难提、<a id="a-Fz"></a>金毗罗语阿那律曰：<a id="a-G0"></a>“我等何日至汝许问此义乎？<a id="a-G1"></a>今在世尊前而自称说。<a id="a-G2"></a>”</p>
  <p id="aG3">阿那律曰：<a id="a-G4"></a>“汝等亦未曾至我许而问此义？<a id="a-G5"></a>但诸天来至我所而说此义。<a id="a-G6"></a>是故，<a id="a-G7"></a>在世尊前而说此义耳！<a id="a-G8"></a>但我长夜之中知诸贤心意，<a id="a-G9"></a>然诸贤得此三昧故，<a id="a-GA"></a>在世尊前说此语耳！<a id="a-GB"></a>”</p>
  <p id="aGC">尔时，<a id="a-GD"></a>说此法时，<a id="a-GE"></a>长寿大将至世尊所，<a id="a-GF"></a>头面礼足，<a id="a-GG"></a>在一面坐。<a id="a-GH"></a>是时，<a id="a-GI"></a>长寿大将白世尊曰：<a id="a-GJ"></a>“今日世尊与此诸人而说法乎？<a id="a-GK"></a>”</p>
  <p id="aGL">是时，<a id="a-GM"></a>世尊以此因缘具向长寿大将说之。</p>
  <p id="aGN">是时，<a id="a-GO"></a>大将白世尊曰：<a id="a-GP"></a>“跋耆大国快得大利，<a id="a-GQ"></a>有此三族姓子而自游化：<a id="a-GR"></a>阿那律、<a id="a-GS"></a>难提、<a id="a-GT"></a>金毗罗。<a id="a-GU"></a>”</p>
  <p id="aGV">世尊告曰：<a id="a-GW"></a>“如是，<a id="a-GX"></a>大将，<a id="a-GY"></a>如汝所言，<a id="a-GZ"></a>跋耆大国快得善利！<a id="a-Ga"></a>且舍跋耆大国，<a id="a-Gb"></a>摩竭大国快得善利，<a id="a-Gc"></a>乃有此三族姓子！<a id="a-Gd"></a>若当摩竭大国人民之类，<a id="a-Ge"></a>忆此三族姓子，<a id="a-Gf"></a>便长夜获安隐。<a id="a-Gg"></a>大将当知：<a id="a-Gh"></a>若县邑城郭有此三族姓子者，<a id="a-Gi"></a>彼城郭之中，<a id="a-Gj"></a>人民之类，<a id="a-Gk"></a>长夜获安隐。<a id="a-Gl"></a>此三族姓子所生之家，<a id="a-Gm"></a>亦获大利，<a id="a-Gn"></a>乃能生此上尊之人，<a id="a-Go"></a>彼父母五种亲族，<a id="a-Gp"></a>若当忆此三人者，<a id="a-Gq"></a>亦获大利。<a id="a-Gr"></a>若复天、<a id="a-Gs"></a>龙、<a id="a-Gt"></a>鬼、<a id="a-Gu"></a>神忆此三族姓子者，<a id="a-Gv"></a>亦获大利。<a id="a-Gw"></a>若有人叹说阿罗汉者，<a id="a-Gx"></a>亦当叹说此三人。<a id="a-Gy"></a>若有人叹说无贪欲、<a id="a-Gz"></a>无愚痴、<a id="a-H0"></a>無瞋恚者，<a id="a-H1"></a>亦当叹说此三人。<a id="a-H2"></a>若有人叹说此福田者，<a id="a-H3"></a>亦当叹说此三人。<a id="a-H4"></a>如我于三阿僧祇劫所行勤苦，<a id="a-H5"></a>成无上道，<a id="a-H6"></a>使此三人成此法义。<a id="a-H7"></a>是故，<a id="a-H8"></a>大将，<a id="a-H9"></a>当于此三族姓子，<a id="a-HA"></a>起欢喜心。<a id="a-HB"></a>如是，<a id="a-HC"></a>大将，<a id="a-HD"></a>当作是学！<a id="a-HE"></a>”</p>
  <p id="aHF">尔时，<a id="a-HG"></a>大将闻世尊所说，<a id="a-HH"></a>欢喜奉行。</p>
  <p id="aHI">闻如是：<a id="a-HJ"></a>一时，<a id="a-HK"></a>佛在舍卫国祇树给孤独园。</p>
  <p id="aHL">尔时，<a id="a-HM"></a>世尊告诸比丘：<a id="a-HN"></a>“有三结使，<a id="a-HO"></a>系缚众生，<a id="a-HP"></a>不能从此岸至彼岸。<a id="a-HQ"></a>云何为三？<a id="a-HR"></a>所谓身邪、<a id="a-HS"></a>戒盗、<a id="a-HT"></a>疑。</p>
  <p id="aHU">“彼云何名为身邪结？<a id="a-HV"></a>所谓计身有我，<a id="a-HW"></a>生吾我之想，<a id="a-HX"></a>有众生想，<a id="a-HY"></a>有命、<a id="a-HZ"></a>有寿、<a id="a-Ha"></a>有人、<a id="a-Hb"></a>有士夫、<a id="a-Hc"></a>有缘、<a id="a-Hd"></a>有著，<a id="a-He"></a>是谓名为身邪之结。</p>
  <p id="aHf">“彼云何名为疑结？<a id="a-Hg"></a>所谓有我耶？<a id="a-Hh"></a>无我耶？<a id="a-Hi"></a>有生耶？<a id="a-Hj"></a>无生耶？<a id="a-Hk"></a>有我、<a id="a-Hl"></a>人、<a id="a-Hm"></a>寿命耶？<a id="a-Hn"></a>无我、<a id="a-Ho"></a>人、<a id="a-Hp"></a>寿命耶？<a id="a-Hq"></a>有父母耶？<a id="a-Hr"></a>无父母耶？<a id="a-Hs"></a>有今世、<a id="a-Ht"></a>后世耶？<a id="a-Hu"></a>无今世、<a id="a-Hv"></a>后世耶？<a id="a-Hw"></a>有沙门、<a id="a-Hx"></a>婆罗门耶？<a id="a-Hy"></a>无沙门、<a id="a-Hz"></a>婆罗门耶？<a id="a-I0"></a>世有阿罗汉耶？<a id="a-I1"></a>世无阿罗汉耶？<a id="a-I2"></a>有得证者耶？<a id="a-I3"></a>无得证者耶？<a id="a-I4"></a>是谓名为疑结。</p>
  <p id="aI5">“彼云何名为为戒盗结？<a id="a-I6"></a>所谓戒盗者，<a id="a-I7"></a>我当以此戒生大姓家，<a id="a-I8"></a>生长者家，<a id="a-I9"></a>生婆罗门家，<a id="a-IA"></a>若生天上及诸神中，<a id="a-IB"></a>是谓名为戒盗结。</p>
  <p id="aIC">“是谓，<a id="a-ID"></a>比丘，<a id="a-IE"></a>有此三结系缚众生，<a id="a-IF"></a>不能从此岸至彼岸。<a id="a-IG"></a>犹如两牛同一轭，<a id="a-IH"></a>终不相离；<a id="a-II"></a>此众生类，<a id="a-IJ"></a>亦复如是，<a id="a-IK"></a>三结所系，<a id="a-IL"></a>不能得从此岸至彼岸。</p>
  <p id="aIM">“云何此岸？<a id="a-IN"></a>云何彼岸？<a id="a-IO"></a>所谓此岸者，<a id="a-IP"></a>身邪是；<a id="a-IQ"></a>彼岸者，<a id="a-IR"></a>所谓身邪灭是。<a id="a-IS"></a>是谓，<a id="a-IT"></a>比丘，<a id="a-IU"></a>三结系缚众生，<a id="a-IV"></a>不能从此岸至彼岸。<a id="a-IW"></a>是故，<a id="a-IX"></a>诸比丘，<a id="a-IY"></a>当求方便，<a id="a-IZ"></a>灭此三结。<a id="a-Ia"></a>如是，<a id="a-Ib"></a>诸比丘，<a id="a-Ic"></a>当作是学！<a id="a-Id"></a>”</p>
  <p id="aIe">尔时，<a id="a-If"></a>诸比丘闻佛所说，<a id="a-Ig"></a>欢喜奉行。</p>
  <p id="aIh">闻如是：<a id="a-Ii"></a>一时，<a id="a-Ij"></a>佛在舍卫国祇树给孤独园。</p>
  <p id="aIk">尔时，<a id="a-Il"></a>世尊告诸比丘：<a id="a-Im"></a>“此三三昧，<a id="a-In"></a>云何为三？<a id="a-Io"></a>空三昧、<a id="a-Ip"></a>无愿三昧、<a id="a-Iq"></a>无想三昧。</p>
  <p id="aIr">“彼云何名为空三昧？<a id="a-Is"></a>所谓空者，<a id="a-It"></a>观一切诸法，<a id="a-Iu"></a>皆悉空虚，<a id="a-Iv"></a>是谓名为空三昧。</p>
  <p id="aIw">“彼云何名为无想三昧？<a id="a-Ix"></a>所谓无想者，<a id="a-Iy"></a>于一切诸法，<a id="a-Iz"></a>都无想念，<a id="a-J0"></a>亦不可见，<a id="a-J1"></a>是谓名为无想三昧。</p>
  <p id="aJ2">“云何名为无愿三昧？<a id="a-J3"></a>所谓无愿者，<a id="a-J4"></a>于一切诸法，<a id="a-J5"></a>亦不愿求，<a id="a-J6"></a>是谓名为无愿三昧。</p>
  <p id="aJ7">“如是，<a id="a-J8"></a>比丘，<a id="a-J9"></a>有不得此三三昧，<a id="a-JA"></a>久在生死，<a id="a-JB"></a>不能自觉悟。<a id="a-JC"></a>如是，<a id="a-JD"></a>诸比丘，<a id="a-JE"></a>当求方便，<a id="a-JF"></a>得此三三昧。<a id="a-JG"></a>如是，<a id="a-JH"></a>诸比丘，<a id="a-JI"></a>当作是学！<a id="a-JJ"></a>”</p>
  <p id="aJK">尔时，<a id="a-JL"></a>诸比丘闻佛所说，<a id="a-JM"></a>欢喜奉行。</p>
  <p id="aJN">幢、<a id="a-JO"></a>毗沙、<a id="a-JP"></a>法王，<a id="a-JQ"></a>瞿默、<a id="a-JR"></a>神足化，</p>
  <p id="aJS">斋戒、<a id="a-JT"></a>现在前，<a id="a-JU"></a>长寿、<a id="a-JV"></a>结、<a id="a-JW"></a>三昧。</p>
 </body>
</html>