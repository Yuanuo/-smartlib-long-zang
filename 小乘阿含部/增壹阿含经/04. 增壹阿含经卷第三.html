<!doctype html>
<html id="z3IBU9lXb" data-ver="1280">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第三</h1>
  <h2 id="a2">弟子品第四</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“我声闻中第一比丘，<a id="a-9"></a>宽仁博识，<a id="a-A"></a>善能劝化，<a id="a-B"></a>将养圣众，<a id="a-C"></a>不失威仪，<a id="a-D"></a>所谓阿若拘邻比丘是。<a id="a-E"></a>初受法味，<a id="a-F"></a>思惟四谛，<a id="a-G"></a>亦是阿若拘邻比丘。<a id="a-H"></a>善能劝导，<a id="a-I"></a>福度人民，<a id="a-J"></a>所谓优陀夷比丘是。<a id="a-K"></a>速成神通，<a id="a-L"></a>中不有悔，<a id="a-M"></a>所谓摩诃男比丘是。<a id="a-N"></a>恒飞虚空，<a id="a-O"></a>足不蹈地，<a id="a-P"></a>善肘比丘是。<a id="a-Q"></a>乘虚教化，<a id="a-R"></a>意无荣冀，<a id="a-S"></a>所谓婆破比丘是。<a id="a-T"></a>居乐天上，<a id="a-U"></a>不处人中，<a id="a-V"></a>所谓牛迹比丘是。<a id="a-W"></a>恒观恶露不净之想，<a id="a-X"></a>善胜比丘是。<a id="a-Y"></a>将养圣众，<a id="a-Z"></a>四事供养，<a id="a-a"></a>所谓优留毗迦葉比丘是。<a id="a-b"></a>心意寂然，<a id="a-c"></a>降伏诸结，<a id="a-d"></a>所谓江迦葉比丘是。<a id="a-e"></a>观了诸法，<a id="a-f"></a>都无所著，<a id="a-g"></a>所谓象迦葉比丘是。</p>
  <p id="ah">“拘邻、<a id="a-i"></a>陀夷、<a id="a-j"></a>男，<a id="a-k"></a>善肘、<a id="a-l"></a>婆第五，</p>
  <p id="am">牛迹及善胜，<a id="a-n"></a>迦葉三兄弟。</p>
  <p id="ao">“我声闻中第一比丘，<a id="a-p"></a>威容端正，<a id="a-q"></a>行步庠序，<a id="a-r"></a>所谓马师比丘是。<a id="a-s"></a>智慧无穷，<a id="a-t"></a>决了诸疑，<a id="a-u"></a>所谓舍利弗比丘是。<a id="a-v"></a>神足轻举，<a id="a-w"></a>飞到十方，<a id="a-x"></a>所谓大目揵连比丘是。<a id="a-y"></a>勇猛精进，<a id="a-z"></a>堪任苦行，<a id="a-10"></a>所谓二十亿耳比丘是。<a id="a-11"></a>十二头陀，<a id="a-12"></a>难得之行，<a id="a-13"></a>所谓大迦葉比丘是。<a id="a-14"></a>天眼第一，<a id="a-15"></a>见十方域，<a id="a-16"></a>所谓阿那律比丘是。<a id="a-17"></a>坐禅入定，<a id="a-18"></a>心不错乱，<a id="a-19"></a>所谓离曰比丘是。<a id="a-1A"></a>能广劝率，<a id="a-1B"></a>施立斋讲，<a id="a-1C"></a>陀罗婆摩罗比丘是。<a id="a-1D"></a>安造房舍，<a id="a-1E"></a>与招提僧，<a id="a-1F"></a>所谓小陀罗婆摩罗比丘是。<a id="a-1G"></a>贵豪种族，<a id="a-1H"></a>出家学道，<a id="a-1I"></a>所谓罗吒婆罗比丘是。<a id="a-1J"></a>善分别义，<a id="a-1K"></a>敷演道教，<a id="a-1L"></a>所谓大迦旃延比丘是。</p>
  <p id="a1M">“马师、<a id="a-1N"></a>舍利弗，<a id="a-1O"></a>拘律、<a id="a-1P"></a>耳、<a id="a-1Q"></a>迦葉，</p>
  <p id="a1R">阿那律、<a id="a-1S"></a>离曰，<a id="a-1T"></a>摩罗、<a id="a-1U"></a>吒、<a id="a-1V"></a>旃延。</p>
  <p id="a1W">“我声闻中第一比丘，<a id="a-1X"></a>堪任受筹，<a id="a-1Y"></a>不违禁法，<a id="a-1Z"></a>所谓军头波漠比丘是。<a id="a-1a"></a>降伏外道，<a id="a-1b"></a>履行正法，<a id="a-1c"></a>所谓宾头卢比丘是。<a id="a-1d"></a>瞻视疾病，<a id="a-1e"></a>供给医药，<a id="a-1f"></a>所谓谶比丘是。<a id="a-1g"></a>四事供养衣被、<a id="a-1h"></a>饮食，<a id="a-1i"></a>亦是谶比丘。<a id="a-1j"></a>能造偈颂，<a id="a-1k"></a>叹如来德，<a id="a-1l"></a>鹏耆舍比丘是。<a id="a-1m"></a>言论辩了而无疑滞，<a id="a-1n"></a>亦是鹏耆舍比丘。<a id="a-1o"></a>得四辩才，<a id="a-1p"></a>触难答对，<a id="a-1q"></a>所谓摩诃拘絺罗比丘是。<a id="a-1r"></a>清净闲居，<a id="a-1s"></a>不乐人中，<a id="a-1t"></a>所谓坚牢比丘是。<a id="a-1u"></a>乞食耐辱，<a id="a-1v"></a>不避寒暑，<a id="a-1w"></a>所谓难提比丘是。<a id="a-1x"></a>独处静坐，<a id="a-1y"></a>专意念道，<a id="a-1z"></a>所谓今毗罗比丘是。<a id="a-20"></a>一坐一食，<a id="a-21"></a>不移乎处，<a id="a-22"></a>所谓施罗比丘是。<a id="a-23"></a>守持三衣，<a id="a-24"></a>不离食、<a id="a-25"></a>息，<a id="a-26"></a>所谓浮弥比丘是。</p>
  <p id="a27">“军头、<a id="a-28"></a>宾头卢，<a id="a-29"></a>谶、<a id="a-2A"></a>鹏、<a id="a-2B"></a>拘絺罗，</p>
  <p id="a2C">坚牢及难提，<a id="a-2D"></a>今毗、<a id="a-2E"></a>施罗、<a id="a-2F"></a>弥。</p>
  <p id="a2G">“我声闻中第一比丘，<a id="a-2H"></a>树下坐禅，<a id="a-2I"></a>意不移转，<a id="a-2J"></a>所谓狐疑离曰比丘是。<a id="a-2K"></a>苦身露坐，<a id="a-2L"></a>不避风雨，<a id="a-2M"></a>所谓婆蹉比丘是。<a id="a-2N"></a>独乐空闲，<a id="a-2O"></a>专意思惟，<a id="a-2P"></a>所谓陀素比丘是。<a id="a-2Q"></a>著五纳衣，<a id="a-2R"></a>不著荣饰，<a id="a-2S"></a>所谓尼婆比丘是。<a id="a-2T"></a>常乐冢间，<a id="a-2U"></a>不处人中，<a id="a-2V"></a>所谓优多罗比丘是。<a id="a-2W"></a>恒坐草蓐，<a id="a-2X"></a>日福度人，<a id="a-2Y"></a>所谓卢醯宁比丘是。<a id="a-2Z"></a>不与人语，<a id="a-2a"></a>视地而行，<a id="a-2b"></a>所谓优钳摩尼江比丘是。<a id="a-2c"></a>坐起行步，<a id="a-2d"></a>常入三昧，<a id="a-2e"></a>所谓删提比丘是。<a id="a-2f"></a>好游远国，<a id="a-2g"></a>教授人民，<a id="a-2h"></a>所谓昙摩留支比丘是。<a id="a-2i"></a>喜集圣众，<a id="a-2j"></a>论说法味，<a id="a-2k"></a>所谓迦泪比丘是。</p>
  <p id="a2l">“狐疑、<a id="a-2m"></a>婆蹉离，<a id="a-2n"></a>陀苏、<a id="a-2o"></a>婆、<a id="a-2p"></a>优多，</p>
  <p id="a2q">卢醯、<a id="a-2r"></a>优迦摩，<a id="a-2s"></a>息、<a id="a-2t"></a>昙摩留、<a id="a-2u"></a>泪。</p>
  <p id="a2v">“我声闻中第一比丘，<a id="a-2w"></a>寿命极长，<a id="a-2x"></a>终不中夭，<a id="a-2y"></a>所谓婆拘罗比丘是。<a id="a-2z"></a>常乐闲居，<a id="a-30"></a>不处众中，<a id="a-31"></a>所谓婆拘罗比丘是。<a id="a-32"></a>能广说法，<a id="a-33"></a>分别义理，<a id="a-34"></a>所谓满愿子比丘是。<a id="a-35"></a>奉持戒律，<a id="a-36"></a>无所触犯，<a id="a-37"></a>优波离比丘是。<a id="a-38"></a>得信解脱，<a id="a-39"></a>意无犹豫，<a id="a-3A"></a>所谓婆迦利比丘是。<a id="a-3B"></a>天体端正，<a id="a-3C"></a>与世殊异，<a id="a-3D"></a>所谓难陀比丘是。<a id="a-3E"></a>诸根寂静，<a id="a-3F"></a>心不变易，<a id="a-3G"></a>亦是难陀比丘。<a id="a-3H"></a>辩才卒发，<a id="a-3I"></a>解人疑滞，<a id="a-3J"></a>所谓婆陀比丘是。<a id="a-3K"></a>能广说义，<a id="a-3L"></a>理不有违，<a id="a-3M"></a>所谓斯尼比丘是。<a id="a-3N"></a>喜著好衣，<a id="a-3O"></a>行本清净，<a id="a-3P"></a>所谓天须菩提比丘是。<a id="a-3Q"></a>常好教授诸后学者，<a id="a-3R"></a>难陀迦比丘是。<a id="a-3S"></a>善诲禁戒比丘尼僧，<a id="a-3T"></a>所谓须摩那比丘是。</p>
  <p id="a3U">“婆拘、<a id="a-3V"></a>满、<a id="a-3W"></a>波离，<a id="a-3X"></a>婆迦利、<a id="a-3Y"></a>难陀，</p>
  <p id="a3Z">陀、<a id="a-3a"></a>尼、<a id="a-3b"></a>须菩提，<a id="a-3c"></a>难陀、<a id="a-3d"></a>须摩那。</p>
  <p id="a3e">“我声闻中第一比丘，<a id="a-3f"></a>功德盛满，<a id="a-3g"></a>所适无短，<a id="a-3h"></a>所谓尸婆罗比丘是。<a id="a-3i"></a>具足众行道品之法，<a id="a-3j"></a>所谓优波先迦兰陀子比丘是。<a id="a-3k"></a>所说和悦，<a id="a-3l"></a>不伤人意，<a id="a-3m"></a>所谓婆陀先比丘是。<a id="a-3n"></a>修行安般，<a id="a-3o"></a>思惟恶露，<a id="a-3p"></a>所谓摩诃迦延那比丘是。<a id="a-3q"></a>计我无常，<a id="a-3r"></a>心无有想，<a id="a-3s"></a>所谓优头槃比丘是。<a id="a-3t"></a>能杂种论，<a id="a-3u"></a>畅悦心识，<a id="a-3v"></a>所谓拘摩罗迦葉比丘是。<a id="a-3w"></a>著弊恶衣，<a id="a-3x"></a>无所羞耻，<a id="a-3y"></a>所谓面王比丘是。<a id="a-3z"></a>不毁禁戒，<a id="a-40"></a>诵读不懈，<a id="a-41"></a>所谓罗云比丘是。<a id="a-42"></a>以神足力能自隐曀，<a id="a-43"></a>所谓般兔比丘是。<a id="a-44"></a>能化形体，<a id="a-45"></a>作若干变，<a id="a-46"></a>所谓周利般兔比丘是。</p>
  <p id="a47">“尸婆、<a id="a-48"></a>优波先，<a id="a-49"></a>婆陀、<a id="a-4A"></a>迦延那，</p>
  <p id="a4B">优头、<a id="a-4C"></a>迦葉、<a id="a-4D"></a>王，<a id="a-4E"></a>罗云、<a id="a-4F"></a>二般兔。</p>
  <p id="a4G">“我声闻中第一比丘，<a id="a-4H"></a>豪族富贵，<a id="a-4I"></a>天性柔和，<a id="a-4J"></a>所谓释王比丘是。<a id="a-4K"></a>乞食无厌足，<a id="a-4L"></a>教化无穷，<a id="a-4M"></a>所谓婆提波罗比丘是。<a id="a-4N"></a>气力强盛，<a id="a-4O"></a>无所畏难，<a id="a-4P"></a>亦是婆提波罗比丘是。<a id="a-4Q"></a>音响清彻，<a id="a-4R"></a>声至梵天，<a id="a-4S"></a>所谓罗婆那婆提比丘是。<a id="a-4T"></a>身体香洁，<a id="a-4U"></a>熏乎四方，<a id="a-4V"></a>鸯迦阇比丘是。<a id="a-4W"></a>我声闻中第一比丘，<a id="a-4X"></a>知时明物，<a id="a-4Y"></a>所至无疑，<a id="a-4Z"></a>所忆不忘，<a id="a-4a"></a>多闻广远，<a id="a-4b"></a>堪任奉上，<a id="a-4c"></a>所谓阿难比丘是。<a id="a-4d"></a>庄严服饰，<a id="a-4e"></a>行步顾影，<a id="a-4f"></a>所谓迦持利比丘是。<a id="a-4g"></a>诸王敬待，<a id="a-4h"></a>群臣所宗，<a id="a-4i"></a>所谓月光比丘是。<a id="a-4j"></a>天人所奉，<a id="a-4k"></a>恒朝侍省，<a id="a-4l"></a>所谓输提比丘是。<a id="a-4m"></a>以舍人形，<a id="a-4n"></a>像天之貌，<a id="a-4o"></a>亦是输提比丘。<a id="a-4p"></a>诸天师导，<a id="a-4q"></a>旨授正法，<a id="a-4r"></a>所谓天比丘是。<a id="a-4s"></a>自忆宿命无数劫事，<a id="a-4t"></a>所谓果衣比丘是。</p>
  <p id="a4u">“释王、<a id="a-4v"></a>婆提波，<a id="a-4w"></a>罗婆、<a id="a-4x"></a>鸯迦阇，</p>
  <p id="a4y">阿难、<a id="a-4z"></a>迦、<a id="a-50"></a>月光，<a id="a-51"></a>输提、<a id="a-52"></a>天、<a id="a-53"></a>婆醯。</p>
  <p id="a54">“我声闻中第一比丘，<a id="a-55"></a>体性利根，<a id="a-56"></a>智慧渊远，<a id="a-57"></a>所谓鸯掘魔比丘是。<a id="a-58"></a>能降伏魔外道邪业，<a id="a-59"></a>所谓僧迦摩比丘是。<a id="a-5A"></a>入水三昧，<a id="a-5B"></a>不以为难，<a id="a-5C"></a>所谓质多舍利弗比丘是。<a id="a-5D"></a>广有所识，<a id="a-5E"></a>人所敬念，<a id="a-5F"></a>亦是质多舍利弗比丘是。<a id="a-5G"></a>入火三昧，<a id="a-5H"></a>普照十方，<a id="a-5I"></a>所谓善来比丘是。<a id="a-5J"></a>能降伏龙，<a id="a-5K"></a>使奉三尊，<a id="a-5L"></a>所谓那罗陀比丘是。<a id="a-5M"></a>降伏鬼神，<a id="a-5N"></a>改恶修善，<a id="a-5O"></a>所谓鬼陀比丘是。<a id="a-5P"></a>降乾沓和，<a id="a-5Q"></a>勤行善行，<a id="a-5R"></a>所谓毗卢遮比丘是。<a id="a-5S"></a>恒乐空定，<a id="a-5T"></a>分别空义，<a id="a-5U"></a>所谓须菩提比丘是。<a id="a-5V"></a>志在空寂，<a id="a-5W"></a>微妙德业，<a id="a-5X"></a>亦是须菩提比丘。<a id="a-5Y"></a>行无想定，<a id="a-5Z"></a>除去诸念，<a id="a-5a"></a>所谓耆利摩难比丘是。<a id="a-5b"></a>入无愿定，<a id="a-5c"></a>意不起乱，<a id="a-5d"></a>所谓炎盛比丘是。</p>
  <p id="a5e">“鸯掘、<a id="a-5f"></a>僧迦摩，<a id="a-5g"></a>质多、<a id="a-5h"></a>善、<a id="a-5i"></a>那罗，</p>
  <p id="a5j">阅叉、<a id="a-5k"></a>浮卢遮，<a id="a-5l"></a>善业、<a id="a-5m"></a>摩难、<a id="a-5n"></a>炎。</p>
  <p id="a5o">“我声闻中第一比丘，<a id="a-5p"></a>入慈三昧，<a id="a-5q"></a>心无恚怒，<a id="a-5r"></a>梵摩达比丘是。<a id="a-5s"></a>入悲三昧，<a id="a-5t"></a>成就本业，<a id="a-5u"></a>所谓须深比丘是。<a id="a-5v"></a>得喜行德，<a id="a-5w"></a>无若干想，<a id="a-5x"></a>所谓娑弥陀比丘是。<a id="a-5y"></a>常守护心，<a id="a-5z"></a>意不舍离，<a id="a-60"></a>所谓跃波迦比丘是。<a id="a-61"></a>行炎盛三昧，<a id="a-62"></a>终不解脱，<a id="a-63"></a>所谓昙弥比丘是。<a id="a-64"></a>言语粗犷，<a id="a-65"></a>不避尊贵，<a id="a-66"></a>所谓比利陀婆遮比丘是。<a id="a-67"></a>入金光三昧，<a id="a-68"></a>亦是比利陀婆遮比丘。<a id="a-69"></a>入金刚三昧，<a id="a-6A"></a>不可沮坏，<a id="a-6B"></a>所谓无畏比丘是。<a id="a-6C"></a>所说决了，<a id="a-6D"></a>不怀怯弱，<a id="a-6E"></a>所谓须泥多比丘是。<a id="a-6F"></a>恒乐静寂，<a id="a-6G"></a>意不处乱，<a id="a-6H"></a>所谓陀摩比丘是。<a id="a-6I"></a>义不可胜，<a id="a-6J"></a>终不可伏，<a id="a-6K"></a>所谓须罗陀比丘是。</p>
  <p id="a6L">“梵达、<a id="a-6M"></a>须深摩，<a id="a-6N"></a>娑弥、<a id="a-6O"></a>跃、<a id="a-6P"></a>昙弥，</p>
  <p id="a6Q">比利陀、<a id="a-6R"></a>无畏，<a id="a-6S"></a>须泥、<a id="a-6T"></a>陀、<a id="a-6U"></a>须罗。</p>
  <p id="a6V">“我声闻中第一比丘，<a id="a-6W"></a>晓了星宿，<a id="a-6X"></a>预知吉凶，<a id="a-6Y"></a>所谓那伽波罗比丘是。<a id="a-6Z"></a>恒喜三昧，<a id="a-6a"></a>禅悦为食，<a id="a-6b"></a>所谓婆私吒比丘是。<a id="a-6c"></a>常以喜为食，<a id="a-6d"></a>所谓须夜奢比丘是。<a id="a-6e"></a>恒行忍辱，<a id="a-6f"></a>对至不起，<a id="a-6g"></a>所谓满愿盛明比丘是。<a id="a-6h"></a>修习日光三昧，<a id="a-6i"></a>所谓弥奚比丘是。<a id="a-6j"></a>明算术法，<a id="a-6k"></a>无有差错，<a id="a-6l"></a>所谓尼拘留比丘是。<a id="a-6m"></a>分别等智，<a id="a-6n"></a>恒不忘失，<a id="a-6o"></a>所谓鹿头比丘是。<a id="a-6p"></a>得雷电三昧者，<a id="a-6q"></a>不怀恐怖，<a id="a-6r"></a>所谓地比丘是。<a id="a-6s"></a>观了身本，<a id="a-6t"></a>所谓头那比丘是。<a id="a-6u"></a>最后取证得漏尽通，<a id="a-6v"></a>所谓须拔比丘是。</p>
  <p id="a6w">“那伽、<a id="a-6x"></a>吒、<a id="a-6y"></a>舍、<a id="a-6z"></a>那，<a id="a-70"></a>弥奚、<a id="a-71"></a>尼拘留，</p>
  <p id="a72">鹿头、<a id="a-73"></a>地、<a id="a-74"></a>头那，<a id="a-75"></a>须拔最在后。</p>
  <p id="a76">“此百贤圣，<a id="a-77"></a>悉应广演。<a id="a-78"></a>”</p>
  <p data-pb></p>
  <h2 id="a79">比丘尼品第五</h2>
  <p id="a7A">“我声闻中第一比丘尼，<a id="a-7B"></a>久出家学，<a id="a-7C"></a>国王所敬，<a id="a-7D"></a>所谓大爱道瞿昙弥比丘尼是。<a id="a-7E"></a>智慧聪明，<a id="a-7F"></a>所谓谶摩比丘尼是。<a id="a-7G"></a>神足第一，<a id="a-7H"></a>感致诸神，<a id="a-7I"></a>所谓优钵华色比丘尼是。<a id="a-7J"></a>行头陀法，<a id="a-7K"></a>十一限碍，<a id="a-7L"></a>所谓机梨舍瞿昙弥比丘尼是。<a id="a-7M"></a>天眼第一，<a id="a-7N"></a>所照无碍，<a id="a-7O"></a>所谓奢拘梨比丘尼是。<a id="a-7P"></a>坐禅入定，<a id="a-7Q"></a>意不分散，<a id="a-7R"></a>所谓奢摩比丘尼是。<a id="a-7S"></a>分别义趣，<a id="a-7T"></a>广演道教，<a id="a-7U"></a>所谓波头兰阇那比丘尼是。<a id="a-7V"></a>奉持律教，<a id="a-7W"></a>无所加犯，<a id="a-7X"></a>所谓波罗遮那比丘尼是。<a id="a-7Y"></a>得信解脱，<a id="a-7Z"></a>不复退还，<a id="a-7a"></a>所谓迦旃延比丘尼是。<a id="a-7b"></a>得四辩才，<a id="a-7c"></a>不怀怯弱，<a id="a-7d"></a>所谓最胜比丘尼是。</p>
  <p id="a7e">“大爱及谶摩，<a id="a-7f"></a>优钵、<a id="a-7g"></a>机昙弥，</p>
  <p id="a7h">拘利、<a id="a-7i"></a>奢、<a id="a-7j"></a>兰阇，<a id="a-7k"></a>波罗、<a id="a-7l"></a>迦旃、<a id="a-7m"></a>胜。</p>
  <p id="a7n">“我声闻中第一比丘尼，<a id="a-7o"></a>自识宿命无数劫事，<a id="a-7p"></a>所谓拔陀迦毗离比丘尼是。<a id="a-7q"></a>颜色端正，<a id="a-7r"></a>人所敬爱，<a id="a-7s"></a>所谓醯摩阇比丘尼是。<a id="a-7t"></a>降伏外道，<a id="a-7u"></a>立以正教，<a id="a-7v"></a>所谓输那比丘尼是。<a id="a-7w"></a>分别义趣，<a id="a-7x"></a>广说分部，<a id="a-7y"></a>所谓昙摩提那比丘尼是。<a id="a-7z"></a>身著粗衣，<a id="a-80"></a>不以为愧，<a id="a-81"></a>所谓优多罗比丘尼是。<a id="a-82"></a>诸根寂静，<a id="a-83"></a>恒若一心，<a id="a-84"></a>所谓光明比丘尼是。<a id="a-85"></a>衣服齐整，<a id="a-86"></a>常如法教，<a id="a-87"></a>所谓禅头比丘尼是。<a id="a-88"></a>能杂种论，<a id="a-89"></a>亦无疑滞，<a id="a-8A"></a>所谓檀多比丘尼是。<a id="a-8B"></a>堪任造偈，<a id="a-8C"></a>赞如来德，<a id="a-8D"></a>所谓天与比丘尼是。<a id="a-8E"></a>多闻博知，<a id="a-8F"></a>恩惠接下，<a id="a-8G"></a>所谓瞿卑比丘尼是。</p>
  <p id="a8H">“拔陀、<a id="a-8I"></a>阇、<a id="a-8J"></a>输那，<a id="a-8K"></a>昙摩那、<a id="a-8L"></a>优多，</p>
  <p id="a8M">光明、<a id="a-8N"></a>禅、<a id="a-8O"></a>檀多，<a id="a-8P"></a>天与及瞿卑。</p>
  <p id="a8Q">“我声闻中第一比丘尼，<a id="a-8R"></a>恒处闲静，<a id="a-8S"></a>不居人间，<a id="a-8T"></a>所谓无畏比丘尼是。<a id="a-8U"></a>苦体乞食，<a id="a-8V"></a>不择贵贱，<a id="a-8W"></a>所谓毗舍佉比丘尼是。<a id="a-8X"></a>一处一坐，<a id="a-8Y"></a>终不移易，<a id="a-8Z"></a>所谓拔陀婆罗比丘尼是。<a id="a-8a"></a>遍行乞求，<a id="a-8b"></a>广度人民，<a id="a-8c"></a>所谓摩怒诃利比丘尼是。<a id="a-8d"></a>速成道果，<a id="a-8e"></a>中间不滞，<a id="a-8f"></a>所谓陀摩比丘尼是。<a id="a-8g"></a>执持三衣，<a id="a-8h"></a>终不舍离，<a id="a-8i"></a>所谓须陀摩比丘尼是。<a id="a-8j"></a>恒坐树下，<a id="a-8k"></a>意不改易，<a id="a-8l"></a>所谓珕须那比丘尼是。<a id="a-8m"></a>恒居露地，<a id="a-8n"></a>不念覆盖，<a id="a-8o"></a>所谓奢陀比丘尼是。<a id="a-8p"></a>乐空闲处，<a id="a-8q"></a>不在人间，<a id="a-8r"></a>所谓优迦罗比丘尼是。<a id="a-8s"></a>长坐草蓐，<a id="a-8t"></a>不著文饰，<a id="a-8u"></a>所谓离那比丘尼是。<a id="a-8v"></a>著五纳衣，<a id="a-8w"></a>以次分卫，<a id="a-8x"></a>所谓阿奴波摩比丘尼是。</p>
  <p id="a8y">“无畏、<a id="a-8z"></a>多毗舍，<a id="a-90"></a>拔陀、<a id="a-91"></a>摩怒诃，</p>
  <p id="a92">檀、<a id="a-93"></a>须檀、<a id="a-94"></a>珕、<a id="a-95"></a>奢，<a id="a-96"></a>优迦、<a id="a-97"></a>离、<a id="a-98"></a>阿奴。</p>
  <p id="a99">“我声闻中第一比丘尼，<a id="a-9A"></a>乐空冢间，<a id="a-9B"></a>所谓优迦摩比丘尼是。<a id="a-9C"></a>多游于慈，<a id="a-9D"></a>愍念生类，<a id="a-9E"></a>所谓清明比丘尼是。<a id="a-9F"></a>悲泣众生，<a id="a-9G"></a>不及道者，<a id="a-9H"></a>所谓素摩比丘尼是。<a id="a-9I"></a>喜得道者，<a id="a-9J"></a>愿及一切，<a id="a-9K"></a>所谓摩陀利比丘尼是。<a id="a-9L"></a>护守诸行，<a id="a-9M"></a>意不远离，<a id="a-9N"></a>所谓迦罗伽比丘尼。<a id="a-9O"></a>守空执虚，<a id="a-9P"></a>了之无有，<a id="a-9Q"></a>所谓提婆修比丘尼是。<a id="a-9R"></a>心乐无想，<a id="a-9S"></a>除去诸著，<a id="a-9T"></a>所谓日光比丘尼是。<a id="a-9U"></a>修习无愿，<a id="a-9V"></a>心恒广济，<a id="a-9W"></a>所谓末那婆比丘尼是。<a id="a-9X"></a>诸法无疑，<a id="a-9Y"></a>度人无限，<a id="a-9Z"></a>所谓毗摩达比丘尼是。<a id="a-9a"></a>能广说义，<a id="a-9b"></a>分别深法，<a id="a-9c"></a>所谓普照比丘尼是。</p>
  <p id="a9d">“优迦、<a id="a-9e"></a>明、<a id="a-9f"></a>素摩，<a id="a-9g"></a>摩陀、<a id="a-9h"></a>迦、<a id="a-9i"></a>提婆，</p>
  <p id="a9j">日光、<a id="a-9k"></a>末那婆，<a id="a-9l"></a>毗摩达、<a id="a-9m"></a>普照。</p>
  <p id="a9n">“我声闻中第一比丘尼，<a id="a-9o"></a>心怀忍辱，<a id="a-9p"></a>如地容受，<a id="a-9q"></a>所谓昙摩提比丘尼是。<a id="a-9r"></a>能教化人，<a id="a-9s"></a>使立檀会，<a id="a-9t"></a>所谓须夜摩比丘尼是。<a id="a-9u"></a>办具床座，<a id="a-9v"></a>亦是须夜摩比丘尼是。<a id="a-9w"></a>心已永息，<a id="a-9x"></a>不兴乱想，<a id="a-9y"></a>所谓因提阇比丘尼是。<a id="a-9z"></a>观了诸法，<a id="a-A0"></a>而无厌足，<a id="a-A1"></a>所谓龙比丘尼是。<a id="a-A2"></a>意强勇猛，<a id="a-A3"></a>无所染著，<a id="a-A4"></a>所谓拘那罗比丘尼是。<a id="a-A5"></a>入水三昧，<a id="a-A6"></a>普润一切，<a id="a-A7"></a>所谓婆须比丘尼是。<a id="a-A8"></a>入焰光三昧，<a id="a-A9"></a>悉照萌类，<a id="a-AA"></a>所谓降提比丘尼是。<a id="a-AB"></a>观恶露不净，<a id="a-AC"></a>分别缘起，<a id="a-AD"></a>所谓遮波罗比丘尼是。<a id="a-AE"></a>育养众人，<a id="a-AF"></a>施与所乏，<a id="a-AG"></a>守迦比丘尼是。<a id="a-AH"></a>我声闻中最后第一比丘尼，<a id="a-AI"></a>拔陀军陀罗拘夷国比丘尼是。</p>
  <p id="aAJ">“昙摩、<a id="a-AK"></a>须夜摩，<a id="a-AL"></a>因提、<a id="a-AM"></a>龙、<a id="a-AN"></a>拘那，</p>
  <p id="aAO">婆须、<a id="a-AP"></a>降、<a id="a-AQ"></a>遮波，<a id="a-AR"></a>守迦、<a id="a-AS"></a>拔陀罗。</p>
  <p id="aAT">“此五十比丘尼，<a id="a-AU"></a>当广说如上。<a id="a-AV"></a>”</p>
  <p data-pb></p>
  <h2 id="aAW">清信士品第六</h2>
  <p id="aAX">“我弟子中第一优婆塞，<a id="a-AY"></a>初闻法药，<a id="a-AZ"></a>成贤圣证，<a id="a-Aa"></a>三果商客是。<a id="a-Ab"></a>第一智慧，<a id="a-Ac"></a>质多长者是。<a id="a-Ad"></a>神德第一，<a id="a-Ae"></a>所谓乾提阿蓝是。<a id="a-Af"></a>降伏外道，<a id="a-Ag"></a>所谓掘多长者是。<a id="a-Ah"></a>能说深法，<a id="a-Ai"></a>所谓优波掘长者是。<a id="a-Aj"></a>恒坐禅思，<a id="a-Ak"></a>呵侈阿罗婆是。<a id="a-Al"></a>降伏魔宫，<a id="a-Am"></a>所谓勇健长者是。<a id="a-An"></a>福德盛满，<a id="a-Ao"></a>阇利长者是。<a id="a-Ap"></a>大檀越主，<a id="a-Aq"></a>所谓须达长者是。<a id="a-Ar"></a>门族成就，<a id="a-As"></a>泯兔长者是。</p>
  <p id="aAt">“三果、<a id="a-Au"></a>质、<a id="a-Av"></a>乾提，<a id="a-Aw"></a>掘、<a id="a-Ax"></a>波及罗婆，</p>
  <p id="aAy">勇、<a id="a-Az"></a>阇利、<a id="a-B0"></a>须达，<a id="a-B1"></a>泯兔是谓十。</p>
  <p id="aB2">“我弟子中第一优婆塞，<a id="a-B3"></a>好问义趣，<a id="a-B4"></a>所谓生漏婆罗门是。<a id="a-B5"></a>利根通明，<a id="a-B6"></a>所谓梵摩俞是。<a id="a-B7"></a>诸佛信使，<a id="a-B8"></a>御马摩纳是。<a id="a-B9"></a>计身无我，<a id="a-BA"></a>喜闻笒婆罗门是。<a id="a-BB"></a>论不可胜，<a id="a-BC"></a>毗裘婆罗门是。<a id="a-BD"></a>能造诵偈，<a id="a-BE"></a>优婆离长者是。<a id="a-BF"></a>言语速疾，<a id="a-BG"></a>亦是优婆离长者。<a id="a-BH"></a>喜施好宝，<a id="a-BI"></a>不有吝心，<a id="a-BJ"></a>所谓殊提长者是。<a id="a-BK"></a>建立善本，<a id="a-BL"></a>所谓优迦毗舍离是。<a id="a-BM"></a>能说妙法，<a id="a-BN"></a>所谓最上无畏优婆塞是。<a id="a-BO"></a>所说无畏，<a id="a-BP"></a>善察人根，<a id="a-BQ"></a>所谓头摩大将领毗舍离是。</p>
  <p id="aBR">“生漏、<a id="a-BS"></a>梵摩俞，<a id="a-BT"></a>御马及闻笒，</p>
  <p id="aBU">毗裘、<a id="a-BV"></a>优波离，<a id="a-BW"></a>殊提、<a id="a-BX"></a>优、<a id="a-BY"></a>畏、<a id="a-BZ"></a>摩。</p>
  <p id="aBa">“我弟子中第一优婆塞，<a id="a-Bb"></a>好喜惠施，<a id="a-Bc"></a>所谓毗沙王是。<a id="a-Bd"></a>所施狭少，<a id="a-Be"></a>光明王是。<a id="a-Bf"></a>建立善本，<a id="a-Bg"></a>王波斯匿是。<a id="a-Bh"></a>得无根善信，<a id="a-Bi"></a>起欢喜心，<a id="a-Bj"></a>所谓王阿阇世是。<a id="a-Bk"></a>至心向佛，<a id="a-Bl"></a>意不变易，<a id="a-Bm"></a>所谓优填王是。<a id="a-Bn"></a>承事正法，<a id="a-Bo"></a>所谓月光王子是。<a id="a-Bp"></a>供奉圣众，<a id="a-Bq"></a>意恒平等，<a id="a-Br"></a>所谓造祇洹王子是。<a id="a-Bs"></a>常喜济彼，<a id="a-Bt"></a>不自为己，<a id="a-Bu"></a>师子王子是。<a id="a-Bv"></a>善恭奉人，<a id="a-Bw"></a>无有高下，<a id="a-Bx"></a>无畏王子是。<a id="a-By"></a>离貌端正，<a id="a-Bz"></a>与人殊胜，<a id="a-C0"></a>所谓鸡头王子是。</p>
  <p id="aC1">“毗沙王、<a id="a-C2"></a>光明，<a id="a-C3"></a>波斯匿、<a id="a-C4"></a>阇世，</p>
  <p id="aC5">月、<a id="a-C6"></a>祇桓、<a id="a-C7"></a>优填，<a id="a-C8"></a>师子、<a id="a-C9"></a>畏、<a id="a-CA"></a>鸡头。</p>
  <p id="aCB">“我弟子中第一优婆塞，<a id="a-CC"></a>恒行慈心，<a id="a-CD"></a>所谓不尼长者是。<a id="a-CE"></a>心恒悲念一切之类，<a id="a-CF"></a>所谓摩诃纳释种是。<a id="a-CG"></a>常行喜心，<a id="a-CH"></a>所谓拔陀释种是。<a id="a-CI"></a>恒行护心，<a id="a-CJ"></a>不失善行，<a id="a-CK"></a>所谓毗阇先优婆塞是。<a id="a-CL"></a>堪任行忍，<a id="a-CM"></a>所谓师子大将是。<a id="a-CN"></a>能杂种论，<a id="a-CO"></a>所谓毗舍御优婆塞是。<a id="a-CP"></a>贤圣默然，<a id="a-CQ"></a>难提婆罗优婆塞是。<a id="a-CR"></a>勤修善行，<a id="a-CS"></a>无有休息，<a id="a-CT"></a>所谓优多罗优婆塞是。<a id="a-CU"></a>诸根寂静，<a id="a-CV"></a>所谓天摩优婆塞是。<a id="a-CW"></a>我弟子中最后受证，<a id="a-CX"></a>所谓拘夷那摩罗是。</p>
  <p id="aCY">“不尼、<a id="a-CZ"></a>摩诃纳，<a id="a-Ca"></a>拔陀、<a id="a-Cb"></a>毗阇先，</p>
  <p id="aCc">师子、<a id="a-Cd"></a>毗舍、<a id="a-Ce"></a>离，<a id="a-Cf"></a>优多、<a id="a-Cg"></a>天、<a id="a-Ch"></a>摩罗。</p>
  <p id="aCi">“四十优婆塞，<a id="a-Cj"></a>尽当广说如上。<a id="a-Ck"></a>”</p>
  <p data-pb></p>
  <h2 id="aCl">清信女品第七</h2>
  <p id="aCm">“我弟子中第一优婆斯，<a id="a-Cn"></a>初受道证，<a id="a-Co"></a>所谓难陀、<a id="a-Cp"></a>难陀婆罗优婆斯是。<a id="a-Cq"></a>智慧第一，<a id="a-Cr"></a>久寿多罗优婆斯是。<a id="a-Cs"></a>恒喜坐禅，<a id="a-Ct"></a>须毗耶女优婆斯是。<a id="a-Cu"></a>慧根了了，<a id="a-Cv"></a>毗浮优婆斯是。<a id="a-Cw"></a>堪能说法，<a id="a-Cx"></a>鸯竭阇优婆斯是。<a id="a-Cy"></a>善演经义，<a id="a-Cz"></a>跋陀娑罗须焰摩优婆斯是。<a id="a-D0"></a>降伏外道，<a id="a-D1"></a>婆修陀优婆斯是。<a id="a-D2"></a>音响清彻，<a id="a-D3"></a>无忧优婆斯是。<a id="a-D4"></a>能种种论，<a id="a-D5"></a>婆罗陀优婆斯是。<a id="a-D6"></a>勇猛精进，<a id="a-D7"></a>所谓须头优婆斯是。</p>
  <p id="aD8">“难陀陀、<a id="a-D9"></a>久寿，<a id="a-DA"></a>须毗、<a id="a-DB"></a>鸯竭阇，</p>
  <p id="aDC">须焰及无忧，<a id="a-DD"></a>婆罗陀、<a id="a-DE"></a>须头。</p>
  <p id="aDF">“我弟子中第一优婆斯，<a id="a-DG"></a>供养如来，<a id="a-DH"></a>所谓摩利夫人是。<a id="a-DI"></a>承事正法，<a id="a-DJ"></a>所谓须赖婆夫人是。<a id="a-DK"></a>供养圣众，<a id="a-DL"></a>舍弥夫人是。<a id="a-DM"></a>瞻视当来过去贤士，<a id="a-DN"></a>所谓月光夫人是。<a id="a-DO"></a>檀越第一，<a id="a-DP"></a>雷电夫人是。<a id="a-DQ"></a>恒行慈三昧，<a id="a-DR"></a>所谓摩诃光优婆斯是。<a id="a-DS"></a>行悲哀愍，<a id="a-DT"></a>毗提优婆斯是。<a id="a-DU"></a>喜心不绝，<a id="a-DV"></a>拔陀优婆斯是。<a id="a-DW"></a>行守护业，<a id="a-DX"></a>难陀母优婆斯是。<a id="a-DY"></a>得信解脱，<a id="a-DZ"></a>照曜优婆斯是。</p>
  <p id="aDa">“摩利、<a id="a-Db"></a>须赖婆，<a id="a-Dc"></a>舍弥、<a id="a-Dd"></a>光月、<a id="a-De"></a>雷，</p>
  <p id="aDf">大光、<a id="a-Dg"></a>毗提、<a id="a-Dh"></a>陀，<a id="a-Di"></a>难陀及照曜。</p>
  <p id="aDj">“我弟子中第一优婆斯，<a id="a-Dk"></a>恒行忍辱，<a id="a-Dl"></a>所谓无忧优婆斯是。<a id="a-Dm"></a>行空三昧，<a id="a-Dn"></a>所谓毗雠先优婆斯是。<a id="a-Do"></a>行无想三昧，<a id="a-Dp"></a>所谓优那陀优婆斯是。<a id="a-Dq"></a>行无愿三昧，<a id="a-Dr"></a>无垢优婆斯是。<a id="a-Ds"></a>好教授彼，<a id="a-Dt"></a>尸利夫人优婆斯是。<a id="a-Du"></a>善能持戒，<a id="a-Dv"></a>鸯竭摩优婆斯是。<a id="a-Dw"></a>形貌端正，<a id="a-Dx"></a>雷焰优婆斯是。<a id="a-Dy"></a>诸根寂静，<a id="a-Dz"></a>最胜优婆斯是。<a id="a-E0"></a>多闻博知，<a id="a-E1"></a>泥罗优婆斯是。<a id="a-E2"></a>能造颂偈，<a id="a-E3"></a>修摩迦提须达女优婆斯是。<a id="a-E4"></a>无所怯弱，<a id="a-E5"></a>亦是须达女优婆斯是。<a id="a-E6"></a>我声闻中最后取证优婆斯者，<a id="a-E7"></a>所谓蓝优婆斯是。</p>
  <p id="aE8">“无忧、<a id="a-E9"></a>毗雠先，<a id="a-EA"></a>优那、<a id="a-EB"></a>无垢、<a id="a-EC"></a>尸，</p>
  <p id="aED">鸯竭、<a id="a-EE"></a>雷焰、<a id="a-EF"></a>胜，<a id="a-EG"></a>泥、<a id="a-EH"></a>修摩、<a id="a-EI"></a>蓝女。</p>
  <p id="aEJ">“此三十优婆斯，<a id="a-EK"></a>广说如上。<a id="a-EL"></a>”</p>
  <p data-pb></p>
  <h2 id="aEM">阿须伦品第八</h2>
  <p id="aEN">闻如是：<a id="a-EO"></a>一时，<a id="a-EP"></a>佛在舍卫国祇树给孤独园。</p>
  <p id="aEQ">尔时，<a id="a-ER"></a>世尊告诸比丘：<a id="a-ES"></a>“受形大者，<a id="a-ET"></a>莫过阿须伦王。<a id="a-EU"></a>比丘当知：<a id="a-EV"></a>阿须伦形广长八万四千由旬，<a id="a-EW"></a>口纵广千由旬。<a id="a-EX"></a>比丘当知：<a id="a-EY"></a>或有是时，<a id="a-EZ"></a>阿须伦王欲触犯日时，<a id="a-Ea"></a>倍复化身十六万八千由旬，<a id="a-Eb"></a>住日月前。<a id="a-Ec"></a>日月王见已，<a id="a-Ed"></a>各怀恐怖，<a id="a-Ee"></a>不宁本处。<a id="a-Ef"></a>所以然者？<a id="a-Eg"></a>阿须伦形甚可畏故，<a id="a-Eh"></a>彼日月王以怀恐惧，<a id="a-Ei"></a>不复有光明；<a id="a-Ej"></a>然阿须伦不敢前捉日月。<a id="a-Ek"></a>何以故？<a id="a-El"></a>日月威德有大神力，<a id="a-Em"></a>寿命极长，<a id="a-En"></a>颜色端正，<a id="a-Eo"></a>受乐无穷。<a id="a-Ep"></a>欲知寿命长短者，<a id="a-Eq"></a>住寿一劫。<a id="a-Er"></a>复是此间众生福佑，<a id="a-Es"></a>令日月王不为阿须伦所见触恼。<a id="a-Et"></a>尔时，<a id="a-Eu"></a>阿须伦便怀愁忧，<a id="a-Ev"></a>即于彼没。</p>
  <p id="aEw">“如是，<a id="a-Ex"></a>诸比丘，<a id="a-Ey"></a>弊魔波旬恒在汝后，<a id="a-Ez"></a>求其方便，<a id="a-F0"></a>坏败善根。<a id="a-F1"></a>波旬便化极妙奇异色、<a id="a-F2"></a>声、<a id="a-F3"></a>香、<a id="a-F4"></a>味、<a id="a-F5"></a>细滑之法，<a id="a-F6"></a>欲迷乱诸比丘意。<a id="a-F7"></a>波旬作是念：<a id="a-F8"></a>‘我当会遇得比丘眼便，<a id="a-F9"></a>亦当得耳、<a id="a-FA"></a>鼻、<a id="a-FB"></a>口、<a id="a-FC"></a>身、<a id="a-FD"></a>意之便。<a id="a-FE"></a>’尔时，<a id="a-FF"></a>比丘虽见极妙六情之法，<a id="a-FG"></a>心不染著。<a id="a-FH"></a>尔时，<a id="a-FI"></a>弊魔波旬便怀愁忧，<a id="a-FJ"></a>即退而去。<a id="a-FK"></a>所以然者？<a id="a-FL"></a>多萨阿竭、<a id="a-FM"></a>阿罗呵威力所致。<a id="a-FN"></a>何以故？<a id="a-FO"></a>诸比丘不近色、<a id="a-FP"></a>声、<a id="a-FQ"></a>香、<a id="a-FR"></a>味、<a id="a-FS"></a>细滑法。<a id="a-FT"></a>尔时，<a id="a-FU"></a>比丘恒作是学：<a id="a-FV"></a>‘受人信施，<a id="a-FW"></a>极为甚难，<a id="a-FX"></a>不可消化，<a id="a-FY"></a>堕坠五趣，<a id="a-FZ"></a>不得至无上正真之道；<a id="a-Fa"></a>要当专意，<a id="a-Fb"></a>未获者获，<a id="a-Fc"></a>未得者得，<a id="a-Fd"></a>未度者度，<a id="a-Fe"></a>未得证者教令成证。<a id="a-Ff"></a>’是故，<a id="a-Fg"></a>诸比丘，<a id="a-Fh"></a>未有信施，<a id="a-Fi"></a>不起想念；<a id="a-Fj"></a>已有信施，<a id="a-Fk"></a>便能消化，<a id="a-Fl"></a>不起染著。<a id="a-Fm"></a>如是，<a id="a-Fn"></a>诸比丘，<a id="a-Fo"></a>当作是学！<a id="a-Fp"></a>”</p>
  <p id="aFq">时，<a id="a-Fr"></a>诸比丘闻佛所说，<a id="a-Fs"></a>欢喜奉行。</p>
  <p id="aFt">闻如是：<a id="a-Fu"></a>一时，<a id="a-Fv"></a>佛在舍卫国祇树给孤独园。</p>
  <p id="aFw">尔时，<a id="a-Fx"></a>世尊告诸比丘：<a id="a-Fy"></a>“若有一人出现于世，<a id="a-Fz"></a>多饶益人，<a id="a-G0"></a>安隐众生，<a id="a-G1"></a>愍世群萌，<a id="a-G2"></a>欲使天、<a id="a-G3"></a>人获其福佑。<a id="a-G4"></a>云何为一人？<a id="a-G5"></a>所谓多萨阿竭、<a id="a-G6"></a>阿罗呵、<a id="a-G7"></a>三耶三佛。<a id="a-G8"></a>是谓一人出现于世，<a id="a-G9"></a>多饶益人，<a id="a-GA"></a>安隐众生，<a id="a-GB"></a>愍世群萌，<a id="a-GC"></a>欲使天、<a id="a-GD"></a>人获其福佑。<a id="a-GE"></a>是故，<a id="a-GF"></a>诸比丘，<a id="a-GG"></a>常兴恭敬于如来所。<a id="a-GH"></a>是故，<a id="a-GI"></a>诸比丘，<a id="a-GJ"></a>当作是学！<a id="a-GK"></a>”</p>
  <p id="aGL">尔时，<a id="a-GM"></a>诸比丘闻佛所说，<a id="a-GN"></a>欢喜奉行。</p>
  <p id="aGO">闻如是：<a id="a-GP"></a>一时，<a id="a-GQ"></a>佛在舍卫国祇树给孤独园。</p>
  <p id="aGR">尔时，<a id="a-GS"></a>世尊告诸比丘：<a id="a-GT"></a>“若有一人出现于世，<a id="a-GU"></a>便有一人入道在于世间，<a id="a-GV"></a>亦有二谛、<a id="a-GW"></a>三解脱门、<a id="a-GX"></a>四谛真法、<a id="a-GY"></a>五根、<a id="a-GZ"></a>六邪见灭、<a id="a-Ga"></a>七觉意、<a id="a-Gb"></a>贤圣八道品、<a id="a-Gc"></a>九众生居、<a id="a-Gd"></a>如来十力、<a id="a-Ge"></a>十一慈心解脱，<a id="a-Gf"></a>便出现于世。<a id="a-Gg"></a>云何为一人？<a id="a-Gh"></a>所谓多萨阿竭、<a id="a-Gi"></a>阿罗呵、<a id="a-Gj"></a>三耶三佛。<a id="a-Gk"></a>是谓一人出现于世，<a id="a-Gl"></a>便有一人入道在于世间，<a id="a-Gm"></a>亦有二谛、<a id="a-Gn"></a>三解脱门、<a id="a-Go"></a>四谛真法、<a id="a-Gp"></a>五根、<a id="a-Gq"></a>六邪见灭、<a id="a-Gr"></a>七觉意、<a id="a-Gs"></a>贤圣八道品、<a id="a-Gt"></a>九众生居、<a id="a-Gu"></a>如来十力、<a id="a-Gv"></a>十一慈心解脱，<a id="a-Gw"></a>便出现于世。<a id="a-Gx"></a>是故，<a id="a-Gy"></a>诸比丘，<a id="a-Gz"></a>常兴恭敬于如来所，<a id="a-H0"></a>亦当作是学！<a id="a-H1"></a>”</p>
  <p id="aH2">尔时，<a id="a-H3"></a>诸比丘闻佛所说，<a id="a-H4"></a>欢喜奉行。</p>
  <p id="aH5">闻如是：<a id="a-H6"></a>一时，<a id="a-H7"></a>佛在舍卫国祇树给孤独园。</p>
  <p id="aH8">尔时，<a id="a-H9"></a>世尊告诸比丘：<a id="a-HA"></a>“若有一人出现于世，<a id="a-HB"></a>便有智慧光明出现于世。<a id="a-HC"></a>云何为一人？<a id="a-HD"></a>所谓多萨阿竭、<a id="a-HE"></a>阿罗呵、<a id="a-HF"></a>三耶三佛。<a id="a-HG"></a>是谓一人出现于世，<a id="a-HH"></a>便有智慧光明出现于世。<a id="a-HI"></a>是故，<a id="a-HJ"></a>诸比丘，<a id="a-HK"></a>当信心向佛，<a id="a-HL"></a>无有倾邪。<a id="a-HM"></a>如是，<a id="a-HN"></a>诸比丘，<a id="a-HO"></a>当作是学！<a id="a-HP"></a>”</p>
  <p id="aHQ">尔时，<a id="a-HR"></a>诸比丘闻佛所说，<a id="a-HS"></a>欢喜奉行。</p>
  <p id="aHT">闻如是：<a id="a-HU"></a>一时，<a id="a-HV"></a>佛在舍卫国祇树给孤独园。</p>
  <p id="aHW">尔时，<a id="a-HX"></a>世尊告诸比丘：<a id="a-HY"></a>“若有一人出现于世，<a id="a-HZ"></a>无明大冥便自消灭。<a id="a-Ha"></a>尔时，<a id="a-Hb"></a>凡愚之士为此无明所见缠结，<a id="a-Hc"></a>生死所趣，<a id="a-Hd"></a>如实不知，<a id="a-He"></a>周旋往来今世、<a id="a-Hf"></a>后世，<a id="a-Hg"></a>从劫至劫，<a id="a-Hh"></a>无有解已；<a id="a-Hi"></a>若多萨阿竭、<a id="a-Hj"></a>阿罗呵、<a id="a-Hk"></a>三耶三佛出现世时，<a id="a-Hl"></a>无明大暗便自消灭。<a id="a-Hm"></a>是故，<a id="a-Hn"></a>诸比丘，<a id="a-Ho"></a>当念承事诸佛。<a id="a-Hp"></a>如是，<a id="a-Hq"></a>诸比丘，<a id="a-Hr"></a>当作是学！<a id="a-Hs"></a>”</p>
  <p id="aHt">尔时，<a id="a-Hu"></a>诸比丘闻佛所说，<a id="a-Hv"></a>欢喜奉行。</p>
  <p id="aHw">闻如是：<a id="a-Hx"></a>一时，<a id="a-Hy"></a>佛在舍卫国祇树给孤独园。</p>
  <p id="aHz">尔时，<a id="a-I0"></a>世尊告诸比丘：<a id="a-I1"></a>“若有一人出现于世，<a id="a-I2"></a>便有三十七品出现于世。<a id="a-I3"></a>云何三十七品道？<a id="a-I4"></a>所谓四意止、<a id="a-I5"></a>四意断、<a id="a-I6"></a>四神足、<a id="a-I7"></a>五根、<a id="a-I8"></a>五力、<a id="a-I9"></a>七觉意、<a id="a-IA"></a>八真行，<a id="a-IB"></a>便出现于世。<a id="a-IC"></a>云何为一人？<a id="a-ID"></a>所谓多萨阿竭、<a id="a-IE"></a>阿罗呵、<a id="a-IF"></a>三耶三佛。<a id="a-IG"></a>是故，<a id="a-IH"></a>诸比丘，<a id="a-II"></a>常当承事于佛，<a id="a-IJ"></a>亦当作是学！<a id="a-IK"></a>”</p>
  <p id="aIL">尔时，<a id="a-IM"></a>诸比丘闻佛所说，<a id="a-IN"></a>欢喜奉行。</p>
  <p id="aIO">闻如是：<a id="a-IP"></a>一时，<a id="a-IQ"></a>佛在舍卫国祇树给孤独园。</p>
  <p id="aIR">尔时，<a id="a-IS"></a>世尊告诸比丘：<a id="a-IT"></a>“若有一人没尽于世，<a id="a-IU"></a>人民之类多怀愁忧，<a id="a-IV"></a>天及人民普失荫覆。<a id="a-IW"></a>云何为一人？<a id="a-IX"></a>所谓多萨阿竭、<a id="a-IY"></a>阿罗呵、<a id="a-IZ"></a>三耶三佛。<a id="a-Ia"></a>是谓一人没尽于世，<a id="a-Ib"></a>人民之类多怀愁忧，<a id="a-Ic"></a>天及人民普失荫覆。<a id="a-Id"></a>所以然者？<a id="a-Ie"></a>若多萨阿竭于世灭尽，<a id="a-If"></a>三十七品亦复灭尽。<a id="a-Ig"></a>是故，<a id="a-Ih"></a>诸比丘，<a id="a-Ii"></a>常当恭敬于佛。<a id="a-Ij"></a>如是，<a id="a-Ik"></a>诸比丘，<a id="a-Il"></a>当作是学！<a id="a-Im"></a>”</p>
  <p id="aIn">尔时，<a id="a-Io"></a>诸比丘闻佛所说，<a id="a-Ip"></a>欢喜奉行。</p>
  <p id="aIq">闻如是：<a id="a-Ir"></a>一时，<a id="a-Is"></a>佛在舍卫国祇树给孤独园。</p>
  <p id="aIt">尔时，<a id="a-Iu"></a>世尊告诸比丘：<a id="a-Iv"></a>“若有一人出现于世，<a id="a-Iw"></a>尔时天及人民便蒙光泽，<a id="a-Ix"></a>便有信心于戒、<a id="a-Iy"></a>闻、<a id="a-Iz"></a>施、<a id="a-J0"></a>智慧。<a id="a-J1"></a>犹如秋时月光盛满而无尘秽，<a id="a-J2"></a>普有所照；<a id="a-J3"></a>此亦如是，<a id="a-J4"></a>若多萨阿竭、<a id="a-J5"></a>阿罗呵、<a id="a-J6"></a>三耶三佛出现世间，<a id="a-J7"></a>天及人民便蒙光泽，<a id="a-J8"></a>有信心于戒、<a id="a-J9"></a>闻、<a id="a-JA"></a>施、<a id="a-JB"></a>智慧，<a id="a-JC"></a>如月盛满，<a id="a-JD"></a>普照一切。<a id="a-JE"></a>是故，<a id="a-JF"></a>诸比丘，<a id="a-JG"></a>兴恭敬心于如来所。<a id="a-JH"></a>如是，<a id="a-JI"></a>诸比丘，<a id="a-JJ"></a>当作是学！<a id="a-JK"></a>”</p>
  <p id="aJL">尔时，<a id="a-JM"></a>诸比丘闻佛所说，<a id="a-JN"></a>欢喜奉行。</p>
  <p id="aJO">闻如是：<a id="a-JP"></a>一时，<a id="a-JQ"></a>佛在舍卫国祇树给孤独园。</p>
  <p id="aJR">尔时，<a id="a-JS"></a>世尊告诸比丘：<a id="a-JT"></a>“若有一人出现于世，<a id="a-JU"></a>尔时天及人民皆悉炽盛，<a id="a-JV"></a>三恶众生便自减少。<a id="a-JW"></a>犹如国界圣王治化时，<a id="a-JX"></a>彼城中人民炽盛，<a id="a-JY"></a>邻国力弱；<a id="a-JZ"></a>此亦如是，<a id="a-Ja"></a>若多萨阿竭出现世时，<a id="a-Jb"></a>三恶趣道便自减少。<a id="a-Jc"></a>如是，<a id="a-Jd"></a>诸比丘，<a id="a-Je"></a>当信心向佛。<a id="a-Jf"></a>是故，<a id="a-Jg"></a>诸比丘，<a id="a-Jh"></a>当作是学！<a id="a-Ji"></a>”</p>
  <p id="aJj">尔时，<a id="a-Jk"></a>诸比丘闻佛所说，<a id="a-Jl"></a>欢喜奉行。</p>
  <p id="aJm">闻如是：<a id="a-Jn"></a>一时，<a id="a-Jo"></a>佛在舍卫国祇树给孤独园。</p>
  <p id="aJp">尔时，<a id="a-Jq"></a>世尊告诸比丘：<a id="a-Jr"></a>“若有一人出现于世，<a id="a-Js"></a>无与等者，<a id="a-Jt"></a>不可摸则，<a id="a-Ju"></a>独步无侣，<a id="a-Jv"></a>无有俦匹，<a id="a-Jw"></a>诸天、<a id="a-Jx"></a>人民无能及者，<a id="a-Jy"></a>信、<a id="a-Jz"></a>戒、<a id="a-K0"></a>闻、<a id="a-K1"></a>施、<a id="a-K2"></a>智慧，<a id="a-K3"></a>无能及者。<a id="a-K4"></a>云何为一人？<a id="a-K5"></a>所谓多萨阿竭、<a id="a-K6"></a>阿罗呵、<a id="a-K7"></a>三耶三佛。<a id="a-K8"></a>是谓一人出现于世，<a id="a-K9"></a>无与等者，<a id="a-KA"></a>不可摸则，<a id="a-KB"></a>独步无伴，<a id="a-KC"></a>无有俦匹，<a id="a-KD"></a>诸天、<a id="a-KE"></a>人民无能及者，<a id="a-KF"></a>信、<a id="a-KG"></a>戒、<a id="a-KH"></a>闻、<a id="a-KI"></a>施、<a id="a-KJ"></a>智慧，<a id="a-KK"></a>皆悉具足。<a id="a-KL"></a>是故，<a id="a-KM"></a>诸比丘，<a id="a-KN"></a>当信敬于佛。<a id="a-KO"></a>如是，<a id="a-KP"></a>诸比丘，<a id="a-KQ"></a>当作是学！<a id="a-KR"></a>”</p>
  <p id="aKS">尔时，<a id="a-KT"></a>诸比丘闻佛所说，<a id="a-KU"></a>欢喜奉行。</p>
  <p id="aKV">须伦、<a id="a-KW"></a>益、<a id="a-KX"></a>一道，<a id="a-KY"></a>光明及暗冥，</p>
  <p id="aKZ">道品、<a id="a-Ka"></a>没尽、<a id="a-Kb"></a>信，<a id="a-Kc"></a>炽盛、<a id="a-Kd"></a>无与等。</p>
 </body>
</html>