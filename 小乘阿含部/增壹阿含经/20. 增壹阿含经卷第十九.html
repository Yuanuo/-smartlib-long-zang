<!doctype html>
<html id="z3IBUAHXr" data-ver="1557">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第十九</h1>
  <h2 id="a2">四意断品第二十六之余</h2>
  <p id="a3">世尊告阿难曰：<a id="a-4"></a>“汝今授舍利弗舍利来！<a id="a-5"></a>”</p>
  <p id="a6">阿难对曰：<a id="a-7"></a>“如是，<a id="a-8"></a>世尊。<a id="a-9"></a>”是时，<a id="a-A"></a>阿难即授舍利在世尊手。</p>
  <p id="aB">尔时，<a id="a-C"></a>世尊手执舍利已，<a id="a-D"></a>告诸比丘：<a id="a-E"></a>“今此是舍利弗比丘舍利，<a id="a-F"></a>智慧聪明，<a id="a-G"></a>高才之智，<a id="a-H"></a>若干种智，<a id="a-I"></a>智不可穷，<a id="a-J"></a>智无涯底，<a id="a-K"></a>智有速疾之智，<a id="a-L"></a>有轻便之智，<a id="a-M"></a>有利机之智，<a id="a-N"></a>有甚深之智，<a id="a-O"></a>有审谛之智，<a id="a-P"></a>少欲知足，<a id="a-Q"></a>乐闲静之处，<a id="a-R"></a>有猛勇意，<a id="a-S"></a>所为不乱，<a id="a-T"></a>无怯弱心，<a id="a-U"></a>能有所忍，<a id="a-V"></a>除去恶法，<a id="a-W"></a>体性柔和，<a id="a-X"></a>不好斗讼，<a id="a-Y"></a>恒修精进，<a id="a-Z"></a>行三昧，<a id="a-a"></a>习智慧，<a id="a-b"></a>念解脱，<a id="a-c"></a>修行解脱所知见身。<a id="a-d"></a>比丘当知：<a id="a-e"></a>犹如大树而无其枝，<a id="a-f"></a>然今日比丘僧，<a id="a-g"></a>如来是大树，<a id="a-h"></a>舍利弗比丘而取灭度，<a id="a-i"></a>似树无枝。<a id="a-j"></a>若舍利弗所游之方，<a id="a-k"></a>彼方便遇大幸，<a id="a-l"></a>云：<a id="a-m"></a>‘舍利弗在彼方止。<a id="a-n"></a>’所以然者？<a id="a-o"></a>舍利弗比丘能与外道异学共议论，<a id="a-p"></a>无不降伏者。<a id="a-q"></a>”</p>
  <p id="ar">是时，<a id="a-s"></a>大目揵连闻舍利弗灭度，<a id="a-t"></a>即以神足，<a id="a-u"></a>至世尊所，<a id="a-v"></a>头面礼足，<a id="a-w"></a>在一面住。<a id="a-x"></a>尔时，<a id="a-y"></a>大目揵连白世尊曰：<a id="a-z"></a>“舍利弗比丘今已灭度，<a id="a-10"></a>我今辞世尊，<a id="a-11"></a>欲取灭度。<a id="a-12"></a>”</p>
  <p id="a13">尔时，<a id="a-14"></a>世尊默然不对。</p>
  <p id="a15">如是再三白世尊曰：<a id="a-16"></a>“我欲取灭度。<a id="a-17"></a>”尔时，<a id="a-18"></a>世尊亦复默然不报。</p>
  <p id="a19">尔时，<a id="a-1A"></a>目连以见世尊默然不报，<a id="a-1B"></a>即礼世尊足，<a id="a-1C"></a>便退而去。<a id="a-1D"></a>还诣精舍，<a id="a-1E"></a>收摄衣钵，<a id="a-1F"></a>出罗阅城，<a id="a-1G"></a>自往本生处。<a id="a-1H"></a>尔时，<a id="a-1I"></a>有众多比丘从尊者目连后。<a id="a-1J"></a>是时，<a id="a-1K"></a>众多比丘共目连到摩瘦村，<a id="a-1L"></a>在彼游化，<a id="a-1M"></a>身抱重患。</p>
  <p id="a1N">是时，<a id="a-1O"></a>目连躬自露地敷座而坐，<a id="a-1P"></a>而入初禅；<a id="a-1Q"></a>从初禅起，<a id="a-1R"></a>入第二禅；<a id="a-1S"></a>从第二禅起，<a id="a-1T"></a>入第三禅；<a id="a-1U"></a>从第三禅起，<a id="a-1V"></a>入第四禅；<a id="a-1W"></a>从第四禅起，<a id="a-1X"></a>入空处；<a id="a-1Y"></a>从空处起，<a id="a-1Z"></a>入识处；<a id="a-1a"></a>从识处起，<a id="a-1b"></a>入不用处；<a id="a-1c"></a>从不用处起，<a id="a-1d"></a>入有想无想处；<a id="a-1e"></a>从有想无想处起，<a id="a-1f"></a>入火光三昧；<a id="a-1g"></a>从火光三昧起，<a id="a-1h"></a>入水光三昧；<a id="a-1i"></a>从水光三昧起，<a id="a-1j"></a>入灭尽定。<a id="a-1k"></a>从灭尽定起，<a id="a-1l"></a>入水光三昧；<a id="a-1m"></a>从水光三昧起，<a id="a-1n"></a>入火光三昧；<a id="a-1o"></a>从火光三昧起，<a id="a-1p"></a>入有想无想定；<a id="a-1q"></a>从有想无想定起，<a id="a-1r"></a>入不用处；<a id="a-1s"></a>从不用处起，<a id="a-1t"></a>入识处、<a id="a-1u"></a>空处、<a id="a-1v"></a>四禅、<a id="a-1w"></a>三禅、<a id="a-1x"></a>二禅、<a id="a-1y"></a>初禅。<a id="a-1z"></a>从初禅起，<a id="a-20"></a>飞在空中，<a id="a-21"></a>坐卧经行，<a id="a-22"></a>身上出火，<a id="a-23"></a>身下出水，<a id="a-24"></a>或身下出火，<a id="a-25"></a>身上出水，<a id="a-26"></a>作十八变，<a id="a-27"></a>神足变化。</p>
  <p id="a28">是时，<a id="a-29"></a>尊者大目揵连还下就座，<a id="a-2A"></a>结跏趺坐，<a id="a-2B"></a>正身正意，<a id="a-2C"></a>系念在前，<a id="a-2D"></a>复入初禅；<a id="a-2E"></a>从初禅起，<a id="a-2F"></a>入第二禅；<a id="a-2G"></a>从第二禅起，<a id="a-2H"></a>入第三禅；<a id="a-2I"></a>从第三禅起，<a id="a-2J"></a>入第四禅；<a id="a-2K"></a>从第四禅起，<a id="a-2L"></a>入空处；<a id="a-2M"></a>从空处起，<a id="a-2N"></a>入识处；<a id="a-2O"></a>从识处起，<a id="a-2P"></a>入不用处；<a id="a-2Q"></a>从不用处起，<a id="a-2R"></a>入有想无想处；<a id="a-2S"></a>从有想无想处起，<a id="a-2T"></a>入火光三昧；<a id="a-2U"></a>从火光三昧起，<a id="a-2V"></a>入水光三昧；<a id="a-2W"></a>从水光三昧起，<a id="a-2X"></a>入灭尽定；<a id="a-2Y"></a>从灭尽定起，<a id="a-2Z"></a>还入水光、<a id="a-2a"></a>火光、<a id="a-2b"></a>有想无想处、<a id="a-2c"></a>不用处、<a id="a-2d"></a>识处、<a id="a-2e"></a>空处、<a id="a-2f"></a>四禅、<a id="a-2g"></a>三禅、<a id="a-2h"></a>二禅、<a id="a-2i"></a>初禅。<a id="a-2j"></a>复从初禅起，<a id="a-2k"></a>入第二禅；<a id="a-2l"></a>从第二禅起，<a id="a-2m"></a>入第三禅；<a id="a-2n"></a>从第三禅起，<a id="a-2o"></a>入第四禅；<a id="a-2p"></a>从第四禅起，<a id="a-2q"></a>寻时取灭度。<a id="a-2r"></a>尔时，<a id="a-2s"></a>大目揵连已取灭度。</p>
  <p id="a2t">是时，<a id="a-2u"></a>此地极大震动，<a id="a-2v"></a>诸天各各相告来下，<a id="a-2w"></a>省观大目揵连，<a id="a-2x"></a>持用供养尊德，<a id="a-2y"></a>或以种种香华来供养者。<a id="a-2z"></a>诸天在空中作倡伎乐，<a id="a-30"></a>弹琴、<a id="a-31"></a>歌舞，<a id="a-32"></a>用供养尊者目揵连上。</p>
  <p id="a33">尔时，<a id="a-34"></a>尊者大目揵连已取灭度。<a id="a-35"></a>是时，<a id="a-36"></a>那罗陀村中一由旬内，<a id="a-37"></a>诸天侧满其中。<a id="a-38"></a>尔时，<a id="a-39"></a>复有众多比丘持种种香华，<a id="a-3A"></a>散尊者目揵连尸上。</p>
  <p id="a3B">尔时，<a id="a-3C"></a>世尊从罗阅城渐渐乞食，<a id="a-3D"></a>将五百比丘，<a id="a-3E"></a>人中游化，<a id="a-3F"></a>往诣那罗陀村，<a id="a-3G"></a>五百比丘俱。<a id="a-3H"></a>尔时，<a id="a-3I"></a>舍利弗、<a id="a-3J"></a>目连取灭度未久。<a id="a-3K"></a>尔时，<a id="a-3L"></a>世尊在露地而坐，<a id="a-3M"></a>默然察诸比丘已，<a id="a-3N"></a>默然观诸比丘已，<a id="a-3O"></a>告诸比丘：<a id="a-3P"></a>“我今观此众人中，<a id="a-3Q"></a>大有损减。<a id="a-3R"></a>所以然者？<a id="a-3S"></a>今此众中无有舍利弗、<a id="a-3T"></a>目揵连比丘。<a id="a-3U"></a>若舍利弗、<a id="a-3V"></a>目揵连所游之方，<a id="a-3W"></a>彼方便为不空。<a id="a-3X"></a>闻舍利弗、<a id="a-3Y"></a>目揵连今在此一方。<a id="a-3Z"></a>所以然者？<a id="a-3a"></a>舍利弗、<a id="a-3b"></a>目揵连比丘堪任降此外道。<a id="a-3c"></a>”</p>
  <p id="a3d">尔时，<a id="a-3e"></a>世尊告诸比丘：<a id="a-3f"></a>“诸佛所造甚奇！<a id="a-3g"></a>甚特！<a id="a-3h"></a>有此二智慧、<a id="a-3i"></a>神足弟子取般涅槃，<a id="a-3j"></a>然如来无有愁忧。<a id="a-3k"></a>正使过去恒沙如来，<a id="a-3l"></a>亦复有此智慧、<a id="a-3m"></a>神足弟子；<a id="a-3n"></a>正使当来诸佛出世，<a id="a-3o"></a>亦当有此智慧、<a id="a-3p"></a>神足弟子。<a id="a-3q"></a>比丘当知：<a id="a-3r"></a>世间有二施业。<a id="a-3s"></a>云何为二？<a id="a-3t"></a>所谓财施、<a id="a-3u"></a>法施。<a id="a-3v"></a>比丘当知：<a id="a-3w"></a>若论财施者，<a id="a-3x"></a>当从舍利弗、<a id="a-3y"></a>目连比丘求；<a id="a-3z"></a>若欲求法施者，<a id="a-40"></a>当从我求之。<a id="a-41"></a>所以然者？<a id="a-42"></a>我今如来无有财施，<a id="a-43"></a>汝等今日可供养舍利弗、<a id="a-44"></a>目揵连比丘舍利。<a id="a-45"></a>”</p>
  <p id="a46">尔时，<a id="a-47"></a>阿难白佛言：<a id="a-48"></a>“云何得供养舍利弗、<a id="a-49"></a>目揵连舍利？<a id="a-4A"></a>”</p>
  <p id="a4B">世尊告曰：<a id="a-4C"></a>“当集种种香华于四衢道头，<a id="a-4D"></a>起四寺偷婆。<a id="a-4E"></a>所以然者？<a id="a-4F"></a>若有起寺，<a id="a-4G"></a>此人有四种应起偷婆。<a id="a-4H"></a>云何为四？<a id="a-4I"></a>转轮圣王应起偷婆，<a id="a-4J"></a>漏尽阿罗汉应起偷婆，<a id="a-4K"></a>辟支佛应起偷婆，<a id="a-4L"></a>如来应起偷婆。<a id="a-4M"></a>”</p>
  <p id="a4N">是时，<a id="a-4O"></a>阿难白世尊曰：<a id="a-4P"></a>“有何因缘如来应起偷婆？<a id="a-4Q"></a>复有何因缘辟支佛、<a id="a-4R"></a>漏尽阿罗汉、<a id="a-4S"></a>转轮圣王应起偷婆？<a id="a-4T"></a>”</p>
  <p id="a4U">世尊告曰：<a id="a-4V"></a>“汝今当知：<a id="a-4W"></a>转轮圣王自行十善，<a id="a-4X"></a>修十功德，<a id="a-4Y"></a>亦复教人行十善功德。<a id="a-4Z"></a>云何为十？<a id="a-4a"></a>己身不杀生，<a id="a-4b"></a>复教他人使不杀生；<a id="a-4c"></a>己身不盗，<a id="a-4d"></a>复教他人使不盗；<a id="a-4e"></a>己身不淫，<a id="a-4f"></a>复教他人使不淫；<a id="a-4g"></a>己身不妄语，<a id="a-4h"></a>复教他人使不妄语；<a id="a-4i"></a>己身不绮语，<a id="a-4j"></a>复教他人使不绮语；<a id="a-4k"></a>己身不嫉妒，<a id="a-4l"></a>复教他人使不嫉妒；<a id="a-4m"></a>己身不斗讼，<a id="a-4n"></a>复教他人使不斗讼；<a id="a-4o"></a>己身意正，<a id="a-4p"></a>复教他人使不乱意；<a id="a-4q"></a>身自正见，<a id="a-4r"></a>复教他人使行正见。<a id="a-4s"></a>比丘当知：<a id="a-4t"></a>转轮圣王有此十功德，<a id="a-4u"></a>是故应与起偷婆。<a id="a-4v"></a>”</p>
  <p id="a4w">是时，<a id="a-4x"></a>阿难白世尊曰：<a id="a-4y"></a>“复以何因缘如来弟子应与起偷婆？<a id="a-4z"></a>”</p>
  <p id="a50">世尊告曰：<a id="a-51"></a>“阿难当知：<a id="a-52"></a>漏尽阿罗汉以更不复受有，<a id="a-53"></a>净如天金，<a id="a-54"></a>三毒五使永不复现，<a id="a-55"></a>以此因缘如来弟子应与起偷婆。<a id="a-56"></a>”</p>
  <p id="a57">阿难白佛：<a id="a-58"></a>“以何因缘辟支佛应与起偷婆？<a id="a-59"></a>”</p>
  <p id="a5A">世尊告曰：<a id="a-5B"></a>“有辟支佛，<a id="a-5C"></a>无师自悟，<a id="a-5D"></a>去诸结使，<a id="a-5E"></a>更不受胎，<a id="a-5F"></a>是故应与起偷婆。<a id="a-5G"></a>”</p>
  <p id="a5H">是时，<a id="a-5I"></a>阿难白世尊曰：<a id="a-5J"></a>“复以何因缘如来应与起偷婆？<a id="a-5K"></a>”</p>
  <p id="a5L">世尊告曰：<a id="a-5M"></a>“于是，<a id="a-5N"></a>阿难，<a id="a-5O"></a>如来有十力、<a id="a-5P"></a>四无所畏，<a id="a-5Q"></a>不降者降，<a id="a-5R"></a>不度者度，<a id="a-5S"></a>不得道者令得道，<a id="a-5T"></a>不般涅槃者令般涅槃。<a id="a-5U"></a>众人见已，<a id="a-5V"></a>极怀欢喜。<a id="a-5W"></a>是谓，<a id="a-5X"></a>阿难，<a id="a-5Y"></a>如来应与起偷婆。<a id="a-5Z"></a>是谓如来应与起偷婆。<a id="a-5a"></a>”</p>
  <p id="a5b">尔时，<a id="a-5c"></a>阿难闻世尊所说，<a id="a-5d"></a>欢喜奉行。</p>
  <p id="a5e">闻如是：<a id="a-5f"></a>一时，<a id="a-5g"></a>佛在舍卫国祇树给孤独园。</p>
  <p id="a5h">尔时，<a id="a-5i"></a>尊者婆迦梨身得重患，<a id="a-5j"></a>卧在大小便上，<a id="a-5k"></a>意欲自杀，<a id="a-5l"></a>然无此势可自坐起。<a id="a-5m"></a>是时，<a id="a-5n"></a>尊者婆迦梨告侍者：<a id="a-5o"></a>“汝今可持刀来，<a id="a-5p"></a>吾欲自杀。<a id="a-5q"></a>所以然者？<a id="a-5r"></a>如今日释迦文佛弟子之中，<a id="a-5s"></a>信解脱者无出我上，<a id="a-5t"></a>然我今日有漏心不解脱。<a id="a-5u"></a>所以然者？<a id="a-5v"></a>然如来弟子遇苦恼时，<a id="a-5w"></a>亦复求刀自杀。<a id="a-5x"></a>我今用此命，<a id="a-5y"></a>为不能从此岸至彼岸。<a id="a-5z"></a>”</p>
  <p id="a60">是时，<a id="a-61"></a>婆迦梨弟子出家未久，<a id="a-62"></a>未知今世、<a id="a-63"></a>后世，<a id="a-64"></a>不知从此岸至彼岸，<a id="a-65"></a>亦复不知死此生彼，<a id="a-66"></a>便授刀与之。<a id="a-67"></a>时，<a id="a-68"></a>婆迦梨手执刀已，<a id="a-69"></a>以信坚固，<a id="a-6A"></a>持刀自刺。</p>
  <p id="a6B">是时，<a id="a-6C"></a>婆迦梨以刀自刺，<a id="a-6D"></a>而作是念：<a id="a-6E"></a>“释迦文佛弟子之中，<a id="a-6F"></a>所作非法，<a id="a-6G"></a>得恶利不得善利，<a id="a-6H"></a>于如来法中，<a id="a-6I"></a>不得受证而取命终。<a id="a-6J"></a>”是时，<a id="a-6K"></a>尊者婆迦梨便思惟是五盛阴：<a id="a-6L"></a>“是谓此色，<a id="a-6M"></a>是谓色集，<a id="a-6N"></a>是谓色灭尽；<a id="a-6O"></a>是谓痛、<a id="a-6P"></a>想、<a id="a-6Q"></a>行、<a id="a-6R"></a>识，<a id="a-6S"></a>是谓痛、<a id="a-6T"></a>想、<a id="a-6U"></a>行、<a id="a-6V"></a>识集，<a id="a-6W"></a>是谓痛、<a id="a-6X"></a>想、<a id="a-6Y"></a>行、<a id="a-6Z"></a>识、<a id="a-6a"></a>灭尽。<a id="a-6b"></a>”彼于此五盛阴熟思惟之，<a id="a-6c"></a>诸有生法皆是死法；<a id="a-6d"></a>知此已，<a id="a-6e"></a>便于有漏心得解脱。<a id="a-6f"></a>尔时，<a id="a-6g"></a>尊者婆迦梨于无余涅槃界而般涅槃。</p>
  <p id="a6h">尔时，<a id="a-6i"></a>世尊以天耳听闻尊者婆迦梨求刀自杀。<a id="a-6j"></a>尔时，<a id="a-6k"></a>世尊告阿难：<a id="a-6l"></a>“诸比丘在舍卫城者，<a id="a-6m"></a>尽集一处，<a id="a-6n"></a>吾欲所敕！<a id="a-6o"></a>”</p>
  <p id="a6p">是时，<a id="a-6q"></a>尊者阿难受世尊教，<a id="a-6r"></a>即集诸比丘，<a id="a-6s"></a>在普集讲堂，<a id="a-6t"></a>还白世尊曰：<a id="a-6u"></a>“今日比丘已集一处。<a id="a-6v"></a>”</p>
  <p id="a6w">是时，<a id="a-6x"></a>世尊将比丘僧，<a id="a-6y"></a>前后围绕，<a id="a-6z"></a>至彼婆迦梨比丘精舍。<a id="a-70"></a>当于尔时，<a id="a-71"></a>弊魔波旬欲得知尊者婆迦梨神识所在，<a id="a-72"></a>为在何处？<a id="a-73"></a>为在人耶？<a id="a-74"></a>为非人耶？<a id="a-75"></a>天龙、<a id="a-76"></a>鬼神、<a id="a-77"></a>乾沓惒、<a id="a-78"></a>阿须伦、<a id="a-79"></a>迦留罗、<a id="a-7A"></a>摩休勒、<a id="a-7B"></a>阅叉？<a id="a-7C"></a>今此神识竟为所在，<a id="a-7D"></a>在何处生游？<a id="a-7E"></a>不见东、<a id="a-7F"></a>西、<a id="a-7G"></a>南、<a id="a-7H"></a>北、<a id="a-7I"></a>四维、<a id="a-7J"></a>上、<a id="a-7K"></a>下，<a id="a-7L"></a>皆悉周遍而不知神识之处。<a id="a-7M"></a>是时，<a id="a-7N"></a>魔波旬身体疲极，<a id="a-7O"></a>莫知所在。</p>
  <p id="a7P">尔时，<a id="a-7Q"></a>世尊将比丘僧，<a id="a-7R"></a>前后围绕，<a id="a-7S"></a>至彼精舍。<a id="a-7T"></a>尔时，<a id="a-7U"></a>世尊观魔波旬欲得知神识所在。<a id="a-7V"></a>世尊告诸比丘：<a id="a-7W"></a>“汝等颇闻此精舍之中有大声乎？<a id="a-7X"></a>又在光怪？<a id="a-7Y"></a>”</p>
  <p id="a7Z">诸比丘对曰：<a id="a-7a"></a>“如是，<a id="a-7b"></a>世尊，<a id="a-7c"></a>我等已见。<a id="a-7d"></a>”</p>
  <p id="a7e">世尊告曰：<a id="a-7f"></a>“此弊魔波旬，<a id="a-7g"></a>欲得知婆迦梨神识所在。<a id="a-7h"></a>”</p>
  <p id="a7i">是时，<a id="a-7j"></a>尊者阿难白世尊曰：<a id="a-7k"></a>“惟愿世尊说婆迦梨比丘神识为何所在？<a id="a-7l"></a>”</p>
  <p id="a7m">世尊告曰：<a id="a-7n"></a>“婆迦梨比丘神识永无所著。<a id="a-7o"></a>彼族姓子以般涅槃，<a id="a-7p"></a>当作如是持。<a id="a-7q"></a>”</p>
  <p id="a7r">是时，<a id="a-7s"></a>尊者阿难白世尊曰：<a id="a-7t"></a>“此婆迦梨比丘何日得此四谛？<a id="a-7u"></a>”</p>
  <p id="a7v">世尊告曰：<a id="a-7w"></a>“今日之中得此四谛。<a id="a-7x"></a>”</p>
  <p id="a7y">阿难白佛：<a id="a-7z"></a>“此比丘抱病经久，<a id="a-80"></a>本是凡人。<a id="a-81"></a>”</p>
  <p id="a82">世尊告曰：<a id="a-83"></a>“如是，<a id="a-84"></a>阿难，<a id="a-85"></a>如汝所言。<a id="a-86"></a>但彼比丘谦苦甚久，<a id="a-87"></a>诸有释迦文佛弟子之中，<a id="a-88"></a>信解脱者此人最胜，<a id="a-89"></a>然有漏心未得解脱：<a id="a-8A"></a>‘我今可求刀自刺。<a id="a-8B"></a>’是时，<a id="a-8C"></a>彼比丘临自刺时，<a id="a-8D"></a>即思惟如来功德；<a id="a-8E"></a>舍寿之日，<a id="a-8F"></a>思惟五盛阴，<a id="a-8G"></a>是谓此色集、<a id="a-8H"></a>此色灭尽。<a id="a-8I"></a>尔时，<a id="a-8J"></a>彼比丘思惟此已，<a id="a-8K"></a>诸有集之法皆悉灭尽，<a id="a-8L"></a>此比丘已般涅槃。<a id="a-8M"></a>”</p>
  <p id="a8N">尔时，<a id="a-8O"></a>阿难闻佛所说，<a id="a-8P"></a>欢喜奉行。</p>
  <p id="a8Q">四意断之法，<a id="a-8R"></a>四暗、<a id="a-8S"></a>老耄法，</p>
  <p id="a8T">阿夷、<a id="a-8U"></a>法本末，<a id="a-8V"></a>舍利、<a id="a-8W"></a>婆迦梨。</p>
  <p data-pb></p>
  <h2 id="a8X">等趣四谛品第二十七</h2>
  <p id="a8Y">闻如是：<a id="a-8Z"></a>一时，<a id="a-8a"></a>佛在舍卫国祇树给孤独园。</p>
  <p id="a8b">尔时，<a id="a-8c"></a>世尊告诸比丘：<a id="a-8d"></a>“是谓，<a id="a-8e"></a>比丘，<a id="a-8f"></a>我等常所说法，<a id="a-8g"></a>所谓四谛，<a id="a-8h"></a>以无数方便而观察此法，<a id="a-8i"></a>分别其义，<a id="a-8j"></a>广与人演。<a id="a-8k"></a>云何为四？<a id="a-8l"></a>所谓苦谛之法，<a id="a-8m"></a>以无数方便而观察此法，<a id="a-8n"></a>分别其义，<a id="a-8o"></a>广与人演；<a id="a-8p"></a>以无数方便说集、<a id="a-8q"></a>尽、<a id="a-8r"></a>道谛，<a id="a-8s"></a>而观察此法，<a id="a-8t"></a>分别其义，<a id="a-8u"></a>广与人演。</p>
  <p id="a8v">“汝等比丘，<a id="a-8w"></a>当亲近舍利弗比丘，<a id="a-8x"></a>承事供养。<a id="a-8y"></a>所以然者？<a id="a-8z"></a>彼舍利弗比丘以无数方便，<a id="a-90"></a>说此四谛，<a id="a-91"></a>广与人演。<a id="a-92"></a>当舍利弗比丘与诸众生及四部众，<a id="a-93"></a>分别其义，<a id="a-94"></a>广与人演，<a id="a-95"></a>时不可计众生诸尘垢尽，<a id="a-96"></a>得法眼净。</p>
  <p id="a97">“汝等比丘，<a id="a-98"></a>当亲近舍利弗、<a id="a-99"></a>目揵连比丘，<a id="a-9A"></a>承事供养。<a id="a-9B"></a>所以然者？<a id="a-9C"></a>舍利弗比丘，<a id="a-9D"></a>众生之父母；<a id="a-9E"></a>以生已长，<a id="a-9F"></a>养令大者，<a id="a-9G"></a>目揵连比丘。<a id="a-9H"></a>所以然者？<a id="a-9I"></a>舍利弗比丘与人说法要，<a id="a-9J"></a>成四谛；<a id="a-9K"></a>目揵连比丘与人说法要，<a id="a-9L"></a>成第一义，<a id="a-9M"></a>成无漏行。<a id="a-9N"></a>汝等当亲近舍利弗、<a id="a-9O"></a>目揵连比丘。<a id="a-9P"></a>”世尊作是语已，<a id="a-9Q"></a>还入静室。</p>
  <p id="a9R">世尊去未久，<a id="a-9S"></a>尔时舍利弗告诸比丘：<a id="a-9T"></a>“其有能得四谛法者，<a id="a-9U"></a>彼人快得善利！<a id="a-9V"></a>云何为四？</p>
  <p id="a9W">“所谓苦谛，<a id="a-9X"></a>以无数方便广演其义。<a id="a-9Y"></a>云何为苦谛？<a id="a-9Z"></a>所谓生苦、<a id="a-9a"></a>老苦、<a id="a-9b"></a>病苦、<a id="a-9c"></a>死苦、<a id="a-9d"></a>忧悲恼苦、<a id="a-9e"></a>怨憎会苦、<a id="a-9f"></a>恩爱别苦、<a id="a-9g"></a>所求不得苦，<a id="a-9h"></a>取要言之，<a id="a-9i"></a>五盛阴苦，<a id="a-9j"></a>是谓苦谛。</p>
  <p id="a9k">“云何苦集谛？<a id="a-9l"></a>所谓爱结是也。</p>
  <p id="a9m">“云何为尽谛？<a id="a-9n"></a>所谓尽谛者，<a id="a-9o"></a>爱欲结永尽无余，<a id="a-9p"></a>是谓尽谛。</p>
  <p id="a9q">“云何为道谛？<a id="a-9r"></a>所谓贤圣八品道是。<a id="a-9s"></a>正见、<a id="a-9t"></a>正治、<a id="a-9u"></a>正语、<a id="a-9v"></a>正方便、<a id="a-9w"></a>正命、<a id="a-9x"></a>正业、<a id="a-9y"></a>正念、<a id="a-9z"></a>正定，<a id="a-A0"></a>是谓道谛也。<a id="a-A1"></a>彼众生快得善利，<a id="a-A2"></a>乃能闻此四谛之法。<a id="a-A3"></a>”</p>
  <p id="aA4">尔时，<a id="a-A5"></a>尊者舍利弗当说此法，<a id="a-A6"></a>无量不可计众生闻此法时，<a id="a-A7"></a>诸尘垢尽，<a id="a-A8"></a>得法眼净。</p>
  <p id="aA9">“我等亦快得善利，<a id="a-AA"></a>世尊与我说法，<a id="a-AB"></a>安处福地。<a id="a-AC"></a>”</p>
  <p id="aAD">“是故，<a id="a-AE"></a>四部之众！<a id="a-AF"></a>求于方便，<a id="a-AG"></a>行此四谛。<a id="a-AH"></a>如是，<a id="a-AI"></a>诸比丘，<a id="a-AJ"></a>当作是学！<a id="a-AK"></a>”</p>
  <p id="aAL">尔时，<a id="a-AM"></a>诸比丘闻佛所说，<a id="a-AN"></a>欢喜奉行。</p>
  <p id="aAO">闻如是：<a id="a-AP"></a>一时，<a id="a-AQ"></a>佛在舍卫国祇树给孤独园。</p>
  <p id="aAR">尔时，<a id="a-AS"></a>众多比丘入舍卫城。<a id="a-AT"></a>时，<a id="a-AU"></a>众多比丘便作是念：<a id="a-AV"></a>“然我等乞食日犹故早，<a id="a-AW"></a>我等可往至外道异学村与共论义。<a id="a-AX"></a>”</p>
  <p id="aAY">是时，<a id="a-AZ"></a>众多比丘便往至外道村中；<a id="a-Aa"></a>到已，<a id="a-Ab"></a>共相问讯，<a id="a-Ac"></a>在一面坐。<a id="a-Ad"></a>尔时，<a id="a-Ae"></a>异学问道人曰：<a id="a-Af"></a>“沙门瞿昙与诸弟子而说此法：<a id="a-Ag"></a>‘汝等比丘，<a id="a-Ah"></a>尽当学此法，<a id="a-Ai"></a>悉当了知，<a id="a-Aj"></a>以了知已，<a id="a-Ak"></a>当共奉行。<a id="a-Al"></a>’我等亦与诸弟子而说此法：<a id="a-Am"></a>‘汝等尽当而学此法，<a id="a-An"></a>悉当了知，<a id="a-Ao"></a>以了知已，<a id="a-Ap"></a>当共奉行。<a id="a-Aq"></a>’沙门瞿昙与我等有何等异？<a id="a-Ar"></a>有何增减？<a id="a-As"></a>所谓彼说法，<a id="a-At"></a>我亦说法，<a id="a-Au"></a>彼教诲，<a id="a-Av"></a>我亦教诲。<a id="a-Aw"></a>”</p>
  <p id="aAx">尔时，<a id="a-Ay"></a>众多比丘闻此语已，<a id="a-Az"></a>亦不言是，<a id="a-B0"></a>复不言非，<a id="a-B1"></a>即从座起而去。<a id="a-B2"></a>尔时，<a id="a-B3"></a>众多比丘自相谓曰：<a id="a-B4"></a>“我等当以此义，<a id="a-B5"></a>往白世尊。<a id="a-B6"></a>”</p>
  <p id="aB7">尔时，<a id="a-B8"></a>众多比丘入舍卫城乞食；<a id="a-B9"></a>食已，<a id="a-BA"></a>收摄衣钵，<a id="a-BB"></a>以尼师檀著左肩上，<a id="a-BC"></a>往诣世尊所，<a id="a-BD"></a>头面礼足，<a id="a-BE"></a>在一面坐。<a id="a-BF"></a>尔时，<a id="a-BG"></a>众多比丘以此因缘，<a id="a-BH"></a>具白世尊。</p>
  <p id="aBI">尔时，<a id="a-BJ"></a>世尊告诸比丘：<a id="a-BK"></a>“若彼外道作此问者，<a id="a-BL"></a>汝等当以此语报彼曰：<a id="a-BM"></a>‘为一究竟？<a id="a-BN"></a>为众多究竟乎？<a id="a-BO"></a>’或能彼梵志平等说者，<a id="a-BP"></a>应作是说：<a id="a-BQ"></a>‘是一究竟，<a id="a-BR"></a>非众多究竟。<a id="a-BS"></a>’彼究竟者，<a id="a-BT"></a>为是有欲究竟？<a id="a-BU"></a>为无欲究竟？<a id="a-BV"></a>所谓彼究竟者，<a id="a-BW"></a>谓无欲究竟。<a id="a-BX"></a>云何彼究竟者，<a id="a-BY"></a>有恚究竟？<a id="a-BZ"></a>为无恚究竟？<a id="a-Ba"></a>所谓彼究竟者，<a id="a-Bb"></a>无恚究竟，<a id="a-Bc"></a>非有恚究竟。<a id="a-Bd"></a>云何有痴究竟？<a id="a-Be"></a>无痴究竟？<a id="a-Bf"></a>所谓彼究竟者，<a id="a-Bg"></a>无痴究竟。<a id="a-Bh"></a>云何彼究竟者，<a id="a-Bi"></a>为是有爱究竟？<a id="a-Bj"></a>为无爱究竟？<a id="a-Bk"></a>所谓彼究竟者，<a id="a-Bl"></a>无爱究竟。<a id="a-Bm"></a>云何彼究竟者，<a id="a-Bn"></a>有受究竟？<a id="a-Bo"></a>为无受究竟？<a id="a-Bp"></a>所谓彼究竟者，<a id="a-Bq"></a>无受究竟。<a id="a-Br"></a>云何彼究竟者，<a id="a-Bs"></a>为是智者？<a id="a-Bt"></a>为非智者？<a id="a-Bu"></a>所谓智者所究竟。<a id="a-Bv"></a>此究竟者，<a id="a-Bw"></a>为是怒者所究竟？<a id="a-Bx"></a>为非怒者所究竟？<a id="a-By"></a>所谓此究竟，<a id="a-Bz"></a>彼当作是说，<a id="a-C0"></a>非怒者所究竟。</p>
  <p id="aC1">“比丘，<a id="a-C2"></a>有此二见。<a id="a-C3"></a>云何为二见？<a id="a-C4"></a>所谓有见、<a id="a-C5"></a>无见。<a id="a-C6"></a>诸有沙门、<a id="a-C7"></a>婆罗门不知此二见之本末，<a id="a-C8"></a>彼便有欲心、<a id="a-C9"></a>有瞋恚心、<a id="a-CA"></a>有愚痴心、<a id="a-CB"></a>有爱心、<a id="a-CC"></a>有受心，<a id="a-CD"></a>彼是无知。<a id="a-CE"></a>彼有怒心，<a id="a-CF"></a>不与行相应，<a id="a-CG"></a>彼人不脱生、<a id="a-CH"></a>老、<a id="a-CI"></a>病、<a id="a-CJ"></a>死、<a id="a-CK"></a>愁、<a id="a-CL"></a>忧、<a id="a-CM"></a>苦、<a id="a-CN"></a>恼，<a id="a-CO"></a>辛酸万端，<a id="a-CP"></a>不脱于苦。<a id="a-CQ"></a>诸有沙门、<a id="a-CR"></a>婆罗门如实而知之，<a id="a-CS"></a>彼便无愚痴、<a id="a-CT"></a>瞋恚之心，<a id="a-CU"></a>恒与行相应，<a id="a-CV"></a>便得脱生、<a id="a-CW"></a>老、<a id="a-CX"></a>病、<a id="a-CY"></a>死。<a id="a-CZ"></a>今说苦之元本。<a id="a-Ca"></a>如是，<a id="a-Cb"></a>比丘，<a id="a-Cc"></a>有此妙法，<a id="a-Cd"></a>斯名平等之法。<a id="a-Ce"></a>诸不行平等法者，<a id="a-Cf"></a>则堕五见。</p>
  <p id="aCg">“今当说四受。<a id="a-Ch"></a>云何为四受？<a id="a-Ci"></a>所谓欲受、<a id="a-Cj"></a>见受、<a id="a-Ck"></a>戒受、<a id="a-Cl"></a>我受，<a id="a-Cm"></a>是谓四受。<a id="a-Cn"></a>若有沙门、<a id="a-Co"></a>婆罗门尽知欲受之名，<a id="a-Cp"></a>彼虽知欲受之名，<a id="a-Cq"></a>复不相应者，<a id="a-Cr"></a>彼尽分别诸受之名，<a id="a-Cs"></a>先分别欲受之名，<a id="a-Ct"></a>而不分别见受、<a id="a-Cu"></a>戒受、<a id="a-Cv"></a>我受之名。<a id="a-Cw"></a>所以然者？<a id="a-Cx"></a>以彼沙门、<a id="a-Cy"></a>婆罗门不能分别此三受之名。<a id="a-Cz"></a>是故，<a id="a-D0"></a>或有沙门、<a id="a-D1"></a>婆罗门尽分别此诸受，<a id="a-D2"></a>彼便分别欲受、<a id="a-D3"></a>见受，<a id="a-D4"></a>不分别戒受、<a id="a-D5"></a>我受。<a id="a-D6"></a>所以然者？<a id="a-D7"></a>以彼沙门、<a id="a-D8"></a>婆罗门不能分别二受。<a id="a-D9"></a>若使沙门、<a id="a-DA"></a>婆罗门尽能分别诸受，<a id="a-DB"></a>或复有不具者，<a id="a-DC"></a>彼便能分别欲受、<a id="a-DD"></a>见受、<a id="a-DE"></a>戒受，<a id="a-DF"></a>不分别我受。<a id="a-DG"></a>所以然者？<a id="a-DH"></a>以彼沙门、<a id="a-DI"></a>婆罗门不能分别我受故。<a id="a-DJ"></a>是故，<a id="a-DK"></a>复有沙门、<a id="a-DL"></a>婆罗门尽分别诸受，<a id="a-DM"></a>然复有不具者，<a id="a-DN"></a>此名四受。</p>
  <p id="aDO">“有何等义，<a id="a-DP"></a>云何分别？<a id="a-DQ"></a>所谓四受者，<a id="a-DR"></a>由爱而生，<a id="a-DS"></a>如是，<a id="a-DT"></a>比丘有是妙法所应分别。<a id="a-DU"></a>若有不行此诸受，<a id="a-DV"></a>此不名为平等。<a id="a-DW"></a>所以然者？<a id="a-DX"></a>诸法之义难了难解。<a id="a-DY"></a>如此非法之义者，<a id="a-DZ"></a>非三耶三佛之所说也。<a id="a-Da"></a>比丘当知：<a id="a-Db"></a>如来尽能分别一切诸受，<a id="a-Dc"></a>以能分别一切诸受，<a id="a-Dd"></a>则与相应，<a id="a-De"></a>则能分别欲受、<a id="a-Df"></a>见受、<a id="a-Dg"></a>我受、<a id="a-Dh"></a>戒受。<a id="a-Di"></a>是故，<a id="a-Dj"></a>如来尽分别诸受，<a id="a-Dk"></a>则与法共相应，<a id="a-Dl"></a>无有相违。</p>
  <p id="aDm">“此四受由何而生？<a id="a-Dn"></a>然此四受由爱而生，<a id="a-Do"></a>由爱而长。<a id="a-Dp"></a>成就此受，<a id="a-Dq"></a>彼便不能起于诸受；<a id="a-Dr"></a>以不起诸受，<a id="a-Ds"></a>则不恐惧；<a id="a-Dt"></a>以不恐惧，<a id="a-Du"></a>便般涅槃：<a id="a-Dv"></a>生死已尽，<a id="a-Dw"></a>梵行已立，<a id="a-Dx"></a>所造已办，<a id="a-Dy"></a>更不复受有，<a id="a-Dz"></a>如实知之。<a id="a-E0"></a>如是，<a id="a-E1"></a>比丘，<a id="a-E2"></a>有此妙法，<a id="a-E3"></a>如实而知之，<a id="a-E4"></a>具足诸法、<a id="a-E5"></a>法行之本。<a id="a-E6"></a>所以然者？<a id="a-E7"></a>以其此法极微妙故，<a id="a-E8"></a>诸佛之所说，<a id="a-E9"></a>则于诸行无有缺漏。<a id="a-EA"></a>于是，<a id="a-EB"></a>比丘有初沙门、<a id="a-EC"></a>第二沙门、<a id="a-ED"></a>第三沙门、<a id="a-EE"></a>第四沙门，<a id="a-EF"></a>更无复有沙门出此上者、<a id="a-EG"></a>能胜此者，<a id="a-EH"></a>作如是师子之吼！<a id="a-EI"></a>”</p>
  <p id="aEJ">诸比丘闻佛所说，<a id="a-EK"></a>欢喜奉行。</p>
  <p id="aEL">闻如是：<a id="a-EM"></a>一时，<a id="a-EN"></a>佛在舍卫国祇树给孤独园。</p>
  <p id="aEO">尔时，<a id="a-EP"></a>阿那邠邸长者往至世尊所，<a id="a-EQ"></a>头面礼足，<a id="a-ER"></a>在一面坐。<a id="a-ES"></a>尔时，<a id="a-ET"></a>世尊问长者曰：<a id="a-EU"></a>“云何，<a id="a-EV"></a>长者，<a id="a-EW"></a>汝家中恒布施耶？<a id="a-EX"></a>”</p>
  <p id="aEY">长者白佛：<a id="a-EZ"></a>“贫家恒行布施，<a id="a-Ea"></a>又饮食粗弊，<a id="a-Eb"></a>不与常同。<a id="a-Ec"></a>”</p>
  <p id="aEd">世尊告曰：<a id="a-Ee"></a>“若布施之时，<a id="a-Ef"></a>若好、<a id="a-Eg"></a>若丑，<a id="a-Eh"></a>若多、<a id="a-Ei"></a>若少，<a id="a-Ej"></a>然不用心意，<a id="a-Ek"></a>复不发愿，<a id="a-El"></a>复无信心，<a id="a-Em"></a>由此行报，<a id="a-En"></a>所生之处不得好食，<a id="a-Eo"></a>意不贪乐，<a id="a-Ep"></a>意亦复不乐著于好衣裳，<a id="a-Eq"></a>亦复不乐著好田业，<a id="a-Er"></a>心亦不著五欲之中，<a id="a-Es"></a>正使有仆从奴婢，<a id="a-Et"></a>亦复不受其教。<a id="a-Eu"></a>所以然者？<a id="a-Ev"></a>正由其中不用心故，<a id="a-Ew"></a>故受其报。<a id="a-Ex"></a>若长者布施之时，<a id="a-Ey"></a>若好、<a id="a-Ez"></a>若丑，<a id="a-F0"></a>若多、<a id="a-F1"></a>若少，<a id="a-F2"></a>当至诚用心，<a id="a-F3"></a>勿有增损，<a id="a-F4"></a>废后世桥梁。<a id="a-F5"></a>彼若所生之处，<a id="a-F6"></a>饮食自然，<a id="a-F7"></a>七财具足，<a id="a-F8"></a>心恒乐五欲之中，<a id="a-F9"></a>正使有奴婢使人，<a id="a-FA"></a>恒受其教。<a id="a-FB"></a>所以然者？<a id="a-FC"></a>由于中发欢喜心故。</p>
  <p id="aFD">“长者当知：<a id="a-FE"></a>过去久远有梵志名毗罗摩，<a id="a-FF"></a>饶财多宝，<a id="a-FG"></a>真珠、<a id="a-FH"></a>琥珀、<a id="a-FI"></a>砗磲、<a id="a-FJ"></a>玛瑙、<a id="a-FK"></a>水精、<a id="a-FL"></a>琉璃，<a id="a-FM"></a>好喜布施。<a id="a-FN"></a>尔时，<a id="a-FO"></a>布施之时，<a id="a-FP"></a>用八万四千银钵盛满碎金，<a id="a-FQ"></a>复有八万四千金钵盛满碎银，<a id="a-FR"></a>作如是施。<a id="a-FS"></a>复以八万四千金银澡罐施。<a id="a-FT"></a>复以八万四千牛，<a id="a-FU"></a>皆以金银覆角，<a id="a-FV"></a>皆作如是布施。<a id="a-FW"></a>复以八万四千玉女布施，<a id="a-FX"></a>衣裳自覆。<a id="a-FY"></a>复以八万四千卧具，<a id="a-FZ"></a>皆用氍氀文绣毾[毯-炎+登]自覆。<a id="a-Fa"></a>复以八万四千衣裳布施。<a id="a-Fb"></a>复以八万四千龙象布施，<a id="a-Fc"></a>皆用金银校饰。<a id="a-Fd"></a>复以八万四千匹马布施，<a id="a-Fe"></a>皆用金银鞍勒自覆。<a id="a-Ff"></a>复以八万四千车布施，<a id="a-Fg"></a>作如是大施。<a id="a-Fh"></a>复以八万四千房舍布施，<a id="a-Fi"></a>于四城门中布施，<a id="a-Fj"></a>须食与食，<a id="a-Fk"></a>须衣与衣，<a id="a-Fl"></a>衣被、<a id="a-Fm"></a>饮食、<a id="a-Fn"></a>床卧具、<a id="a-Fo"></a>病瘦医药，<a id="a-Fp"></a>皆悉与之。</p>
  <p id="aFq">“长者当知：<a id="a-Fr"></a>彼毗罗摩虽作是布施，<a id="a-Fs"></a>不如作一房舍，<a id="a-Ft"></a>持用布施招提僧，<a id="a-Fu"></a>此福不可计量。<a id="a-Fv"></a>正使彼作如是施，<a id="a-Fw"></a>及作房舍持用施招提僧，<a id="a-Fx"></a>不如受三自归佛、<a id="a-Fy"></a>法、<a id="a-Fz"></a>圣众，<a id="a-G0"></a>此福不可称计。<a id="a-G1"></a>正使彼人作如是施，<a id="a-G2"></a>及作房舍，<a id="a-G3"></a>又受三自归，<a id="a-G4"></a>虽有此福，<a id="a-G5"></a>犹不如受持五戒。<a id="a-G6"></a>正使彼人作如是施，<a id="a-G7"></a>及作房舍，<a id="a-G8"></a>受三自归，<a id="a-G9"></a>受持五戒，<a id="a-GA"></a>虽有此福，<a id="a-GB"></a>故不如弹指之顷，<a id="a-GC"></a>慈愍众生，<a id="a-GD"></a>此福功德不可称计。</p>
  <p id="aGE">“正使彼人作如是施，<a id="a-GF"></a>作僧房舍，<a id="a-GG"></a>受三自归，<a id="a-GH"></a>奉持五戒，<a id="a-GI"></a>及弹指之顷，<a id="a-GJ"></a>慈愍众生，<a id="a-GK"></a>虽有此福，<a id="a-GL"></a>故不如须臾之间，<a id="a-GM"></a>起于世间不可乐想，<a id="a-GN"></a>此福功德不可称量。<a id="a-GO"></a>然彼所作功德，<a id="a-GP"></a>我尽证明：<a id="a-GQ"></a>作僧房舍，<a id="a-GR"></a>我亦知此福；<a id="a-GS"></a>受三自归，<a id="a-GT"></a>我亦知此福；<a id="a-GU"></a>受持五戒，<a id="a-GV"></a>我亦知此福；<a id="a-GW"></a>弹指之顷，<a id="a-GX"></a>慈愍众生，<a id="a-GY"></a>我亦知此福。<a id="a-GZ"></a>须臾之间，<a id="a-Ga"></a>起于世间不可乐想，<a id="a-Gb"></a>我亦知此福。</p>
  <p id="aGc">“尔时，<a id="a-Gd"></a>彼婆罗门作如是大施者，<a id="a-Ge"></a>岂是异人乎？<a id="a-Gf"></a>莫作是观也。<a id="a-Gg"></a>所以然者？<a id="a-Gh"></a>尔时施主者，<a id="a-Gi"></a>即我身是也。<a id="a-Gj"></a>长者当知：<a id="a-Gk"></a>过去久远所作功德，<a id="a-Gl"></a>信心不断，<a id="a-Gm"></a>不起著想。<a id="a-Gn"></a>是故，<a id="a-Go"></a>长者，<a id="a-Gp"></a>若欲布施之时，<a id="a-Gq"></a>若多、<a id="a-Gr"></a>若少，<a id="a-Gs"></a>若好、<a id="a-Gt"></a>若丑，<a id="a-Gu"></a>欢喜惠施，<a id="a-Gv"></a>勿起想著；<a id="a-Gw"></a>手自布施，<a id="a-Gx"></a>莫使他人；<a id="a-Gy"></a>发愿求报，<a id="a-Gz"></a>后求受福，<a id="a-H0"></a>长者当获无穷之福。<a id="a-H1"></a>如是，<a id="a-H2"></a>长者，<a id="a-H3"></a>当作是学！<a id="a-H4"></a>”</p>
  <p id="aH5">尔时，<a id="a-H6"></a>长者闻佛所说，<a id="a-H7"></a>欢喜奉行。</p>
  <p id="aH8">闻如是：<a id="a-H9"></a>一时，<a id="a-HA"></a>佛在舍卫国祇树给孤独园。</p>
  <p id="aHB">尔时，<a id="a-HC"></a>世尊告诸比丘：<a id="a-HD"></a>“若日初出之时，<a id="a-HE"></a>人民之类普共田作，<a id="a-HF"></a>百鸟悲鸣，<a id="a-HG"></a>婴孩哀唤。<a id="a-HH"></a>我今，<a id="a-HI"></a>比丘当知：<a id="a-HJ"></a>此是譬喻，<a id="a-HK"></a>当解其义。<a id="a-HL"></a>此义云何当解？<a id="a-HM"></a>若日初出之时，<a id="a-HN"></a>此譬如来出世。<a id="a-HO"></a>人民之类普共田作，<a id="a-HP"></a>此譬如檀越施主，<a id="a-HQ"></a>随时供给衣被、<a id="a-HR"></a>饭食、<a id="a-HS"></a>床卧具、<a id="a-HT"></a>病瘦医药。<a id="a-HU"></a>百鸟悲鸣者，<a id="a-HV"></a>此高德法师之喻，<a id="a-HW"></a>能与四部之众说微妙之法。<a id="a-HX"></a>婴孩唤呼者，<a id="a-HY"></a>此弊魔波旬之喻。<a id="a-HZ"></a>是故，<a id="a-Ha"></a>诸比丘，<a id="a-Hb"></a>如日初出，<a id="a-Hc"></a>如来出世，<a id="a-Hd"></a>除去暗冥，<a id="a-He"></a>靡不照明。<a id="a-Hf"></a>如是，<a id="a-Hg"></a>诸比丘，<a id="a-Hh"></a>当作是学！<a id="a-Hi"></a>”</p>
  <p id="aHj">尔时，<a id="a-Hk"></a>诸比丘闻佛所说，<a id="a-Hl"></a>欢喜奉行。</p>
  <p id="aHm">闻如是：<a id="a-Hn"></a>一时，<a id="a-Ho"></a>佛在舍卫国祇树给孤独园。</p>
  <p id="aHp">尔时，<a id="a-Hq"></a>弥勒菩萨至如来所，<a id="a-Hr"></a>头面礼足，<a id="a-Hs"></a>在一面坐。<a id="a-Ht"></a>尔时，<a id="a-Hu"></a>弥勒菩萨白世尊言：<a id="a-Hv"></a>“菩萨摩诃萨成就几法，<a id="a-Hw"></a>而行檀波罗蜜，<a id="a-Hx"></a>具足六波罗蜜，<a id="a-Hy"></a>疾成无上正真之道？<a id="a-Hz"></a>”</p>
  <p id="aI0">佛告弥勒：<a id="a-I1"></a>“若菩萨魔诃萨行四法本，<a id="a-I2"></a>具足六波罗蜜，<a id="a-I3"></a>疾成无上正真等正觉。<a id="a-I4"></a>云何为四？<a id="a-I5"></a>于是，<a id="a-I6"></a>菩萨惠施佛、<a id="a-I7"></a>辟支佛，<a id="a-I8"></a>下及凡人，<a id="a-I9"></a>皆悉平均，<a id="a-IA"></a>不选择人，<a id="a-IB"></a>恒作斯念：<a id="a-IC"></a>‘一切由食而存，<a id="a-ID"></a>无食则丧。<a id="a-IE"></a>’是谓菩萨成就此初法，<a id="a-IF"></a>具足六度。</p>
  <p id="aIG">“复次，<a id="a-IH"></a>菩萨若惠施之时，<a id="a-II"></a>头、<a id="a-IJ"></a>目、<a id="a-IK"></a>髓、<a id="a-IL"></a>脑，<a id="a-IM"></a>国、<a id="a-IN"></a>财、<a id="a-IO"></a>妻、<a id="a-IP"></a>子，<a id="a-IQ"></a>欢喜惠施，<a id="a-IR"></a>不生著想。<a id="a-IS"></a>由如应死之人临时还活，<a id="a-IT"></a>欢喜踊跃，<a id="a-IU"></a>不能自胜。<a id="a-IV"></a>尔时，<a id="a-IW"></a>菩萨发心喜悦，<a id="a-IX"></a>亦复如是，<a id="a-IY"></a>布施誓愿不生想著。</p>
  <p id="aIZ">“复次，<a id="a-Ia"></a>弥勒，<a id="a-Ib"></a>菩萨布施之时，<a id="a-Ic"></a>普及一切，<a id="a-Id"></a>不自为己使成无上正真之道。<a id="a-Ie"></a>是谓成就此三法，<a id="a-If"></a>具足六度。</p>
  <p id="aIg">“复次，<a id="a-Ih"></a>弥勒，<a id="a-Ii"></a>菩萨摩诃萨布施之时，<a id="a-Ij"></a>作是思惟：<a id="a-Ik"></a>‘诸有众生之类，<a id="a-Il"></a>菩萨最为上首，<a id="a-Im"></a>具足六度，<a id="a-In"></a>了诸法本。<a id="a-Io"></a>何以故？<a id="a-Ip"></a>食已，<a id="a-Iq"></a>诸根寂静，<a id="a-Ir"></a>思惟禁戒，<a id="a-Is"></a>不兴瞋恚，<a id="a-It"></a>修行慈心，<a id="a-Iu"></a>勇猛精进，<a id="a-Iv"></a>增其善法，<a id="a-Iw"></a>除不善法，<a id="a-Ix"></a>恒若一心，<a id="a-Iy"></a>意不错乱，<a id="a-Iz"></a>具足辩才，<a id="a-J0"></a>法门终不越次，<a id="a-J1"></a>使此诸施具足六度，<a id="a-J2"></a>成就檀波罗蜜。<a id="a-J3"></a>’</p>
  <p id="aJ4">“若菩萨摩诃萨行此四法，<a id="a-J5"></a>疾成无上正真等正觉。<a id="a-J6"></a>是故，<a id="a-J7"></a>弥勒，<a id="a-J8"></a>若菩萨摩诃萨欲施之时，<a id="a-J9"></a>当发此誓愿，<a id="a-JA"></a>具足诸行。<a id="a-JB"></a>如是，<a id="a-JC"></a>弥勒，<a id="a-JD"></a>当作是学！<a id="a-JE"></a>”</p>
  <p id="aJF">尔时，<a id="a-JG"></a>弥勒闻佛所说，<a id="a-JH"></a>欢喜奉行。</p>
  <p id="aJI">闻如是：<a id="a-JJ"></a>一时，<a id="a-JK"></a>佛在舍卫国祇树给孤独园。</p>
  <p id="aJL">尔时，<a id="a-JM"></a>世尊告诸比丘：<a id="a-JN"></a>‘如来出世有四无所畏，<a id="a-JO"></a>如来得此四无所畏，<a id="a-JP"></a>便于世间无所著，<a id="a-JQ"></a>在大众中而师子吼，<a id="a-JR"></a>转于梵轮。</p>
  <p id="aJS">“云何为四？<a id="a-JT"></a>我今已办此法，<a id="a-JU"></a>正使沙门、<a id="a-JV"></a>婆罗门、<a id="a-JW"></a>魔若魔天，<a id="a-JX"></a>蜎飞蠕动之类，<a id="a-JY"></a>在大众中言我不成此法，<a id="a-JZ"></a>此事不然，<a id="a-Ja"></a>于中得无所畏，<a id="a-Jb"></a>是为第一无所畏。</p>
  <p id="aJc">“如我今日诸漏已尽，<a id="a-Jd"></a>更不受胎，<a id="a-Je"></a>若有沙门、<a id="a-Jf"></a>婆罗门，<a id="a-Jg"></a>众生之类，<a id="a-Jh"></a>在大众中言我诸漏未尽者，<a id="a-Ji"></a>此事不然，<a id="a-Jj"></a>是谓第二无所畏。</p>
  <p id="aJk">“我今已离愚暗法，<a id="a-Jl"></a>欲使还就愚暗之法者，<a id="a-Jm"></a>终无此处！<a id="a-Jn"></a>若复沙门、<a id="a-Jo"></a>婆罗门、<a id="a-Jp"></a>魔若魔天，<a id="a-Jq"></a>众生之类，<a id="a-Jr"></a>在大众中言我还就愚暗之法者，<a id="a-Js"></a>此事不然，<a id="a-Jt"></a>是谓如来三无所畏。</p>
  <p id="aJu">“诸贤圣出要之法，<a id="a-Jv"></a>尽于苦际；<a id="a-Jw"></a>欲使不出要者，<a id="a-Jx"></a>终无此处！<a id="a-Jy"></a>若有沙门、<a id="a-Jz"></a>婆罗门、<a id="a-K0"></a>魔若魔天，<a id="a-K1"></a>众生之类，<a id="a-K2"></a>在大众中言如来不尽苦际者，<a id="a-K3"></a>此事不然，<a id="a-K4"></a>是谓如来四无所畏。</p>
  <p id="aK5">“如是，<a id="a-K6"></a>比丘，<a id="a-K7"></a>如来四无所畏在大众之中，<a id="a-K8"></a>能师子吼，<a id="a-K9"></a>转于梵轮。<a id="a-KA"></a>如是，<a id="a-KB"></a>比丘，<a id="a-KC"></a>当求方便，<a id="a-KD"></a>成四无所畏。<a id="a-KE"></a>如是，<a id="a-KF"></a>诸比丘，<a id="a-KG"></a>当作是学！<a id="a-KH"></a>”</p>
  <p id="aKI">尔时，<a id="a-KJ"></a>诸比丘闻佛所说，<a id="a-KK"></a>欢喜奉行。</p>
  <p id="aKL">闻如是：<a id="a-KM"></a>一时，<a id="a-KN"></a>佛在舍卫国祇树给孤独园。</p>
  <p id="aKO">尔时，<a id="a-KP"></a>世尊告诸比丘：<a id="a-KQ"></a>“今有四人，<a id="a-KR"></a>聪明勇悍，<a id="a-KS"></a>博古明今，<a id="a-KT"></a>法法成就。<a id="a-KU"></a>云何为四？<a id="a-KV"></a>比丘多闻，<a id="a-KW"></a>博古明今，<a id="a-KX"></a>在大众中最为第一；<a id="a-KY"></a>比丘尼多闻，<a id="a-KZ"></a>博古明今，<a id="a-Ka"></a>在大众中最为第一；<a id="a-Kb"></a>优婆塞多闻，<a id="a-Kc"></a>博古明今，<a id="a-Kd"></a>在大众中最为第一；<a id="a-Ke"></a>优婆斯多闻，<a id="a-Kf"></a>博古明今，<a id="a-Kg"></a>在大众中最为第一。<a id="a-Kh"></a>是谓，<a id="a-Ki"></a>比丘，<a id="a-Kj"></a>有此四人在大众中最为第一。<a id="a-Kk"></a>”</p>
  <p id="aKl">尔时，<a id="a-Km"></a>世尊便说此偈：</p>
  <p id="aKn">“勇悍无所畏，<a id="a-Ko"></a>多闻能说法，</p>
  <p id="aKp">在众为师子，<a id="a-Kq"></a>能除怯弱法。</p>
  <p id="aKr">比丘戒成就，<a id="a-Ks"></a>比丘尼多闻，</p>
  <p id="aKt">优婆塞有信，<a id="a-Ku"></a>优婆斯亦尔。</p>
  <p id="aKv">在众为第一，<a id="a-Kw"></a>若能和顺众，</p>
  <p id="aKx">欲知此义者，<a id="a-Ky"></a>如日初出时。</p>
  <p id="aKz">“是故，<a id="a-L0"></a>诸比丘，<a id="a-L1"></a>当学博古明今，<a id="a-L2"></a>法法成就。<a id="a-L3"></a>如是，<a id="a-L4"></a>诸比丘，<a id="a-L5"></a>当作是学！<a id="a-L6"></a>”</p>
  <p id="aL7">尔时，<a id="a-L8"></a>诸比丘闻佛所说，<a id="a-L9"></a>欢喜奉行。</p>
  <p id="aLA">闻如是：<a id="a-LB"></a>一时，<a id="a-LC"></a>佛在舍卫国祇树给孤独园。</p>
  <p id="aLD">尔时，<a id="a-LE"></a>世尊告诸比丘：<a id="a-LF"></a>“有四种金翅鸟。<a id="a-LG"></a>云何为四？<a id="a-LH"></a>有卵生金翅鸟，<a id="a-LI"></a>有胎生金翅鸟，<a id="a-LJ"></a>有湿生金翅鸟，<a id="a-LK"></a>有化生金翅鸟，<a id="a-LL"></a>是四种金翅鸟，<a id="a-LM"></a>如是，<a id="a-LN"></a>比丘，<a id="a-LO"></a>有四种龙。<a id="a-LP"></a>云何为四？<a id="a-LQ"></a>有卵生龙，<a id="a-LR"></a>有胎生龙，<a id="a-LS"></a>有湿生龙，<a id="a-LT"></a>有化生龙。<a id="a-LU"></a>是谓，<a id="a-LV"></a>比丘，<a id="a-LW"></a>有四种龙。</p>
  <p id="aLX">“比丘当知：<a id="a-LY"></a>若彼卵生金翅鸟欲食龙时，<a id="a-LZ"></a>上铁叉树上，<a id="a-La"></a>自投于海；<a id="a-Lb"></a>而彼海水纵广二十八万里，<a id="a-Lc"></a>下有四种龙宫，<a id="a-Ld"></a>有卵种龙，<a id="a-Le"></a>有胎种龙，<a id="a-Lf"></a>有湿种龙，<a id="a-Lg"></a>有化种龙。<a id="a-Lh"></a>是时，<a id="a-Li"></a>卵种金翅鸟，<a id="a-Lj"></a>以大翅搏水两向，<a id="a-Lk"></a>取卵种龙食之。<a id="a-Ll"></a>设当向胎种龙者，<a id="a-Lm"></a>金翅鸟身即当丧亡。<a id="a-Ln"></a>尔时，<a id="a-Lo"></a>金翅鸟搏水取龙，<a id="a-Lp"></a>水犹未合，<a id="a-Lq"></a>还上铁叉树上。</p>
  <p id="aLr">“比丘当知：<a id="a-Ls"></a>若胎生金翅鸟欲食龙时，<a id="a-Lt"></a>上铁叉树上，<a id="a-Lu"></a>自投于海；<a id="a-Lv"></a>然彼海水纵广二十八万里，<a id="a-Lw"></a>搏水下至，<a id="a-Lx"></a>值胎种龙。<a id="a-Ly"></a>若值卵生龙者，<a id="a-Lz"></a>亦能捉之衔出海水。<a id="a-M0"></a>若值湿生龙者，<a id="a-M1"></a>鸟身即死。</p>
  <p id="aM2">“比丘当知：<a id="a-M3"></a>若湿生金翅鸟欲食龙时，<a id="a-M4"></a>上铁叉树上，<a id="a-M5"></a>自投于海。<a id="a-M6"></a>彼若得卵生龙、<a id="a-M7"></a>胎生龙、<a id="a-M8"></a>湿生龙，<a id="a-M9"></a>皆能捉之。<a id="a-MA"></a>设值化生龙者，<a id="a-MB"></a>鸟身即死。</p>
  <p id="aMC">“若，<a id="a-MD"></a>比丘，<a id="a-ME"></a>化生金翅鸟欲食龙时，<a id="a-MF"></a>上铁叉树上，<a id="a-MG"></a>自投于海；<a id="a-MH"></a>然彼海水纵广二十八万里，<a id="a-MI"></a>搏水下至，<a id="a-MJ"></a>值卵种龙、<a id="a-MK"></a>胎种龙、<a id="a-ML"></a>湿种龙、<a id="a-MM"></a>化种龙，<a id="a-MN"></a>皆能捉之；<a id="a-MO"></a>海水未合之顷，<a id="a-MP"></a>还上铁叉树上。</p>
  <p id="aMQ">“比丘当知：<a id="a-MR"></a>若使龙王身事佛者，<a id="a-MS"></a>是时金翅鸟不能食啖。<a id="a-MT"></a>所以然者？<a id="a-MU"></a>如来恒行四等之心，<a id="a-MV"></a>以是故鸟不能食龙。<a id="a-MW"></a>云何为四等？<a id="a-MX"></a>如来恒行慈心，<a id="a-MY"></a>恒行悲心，<a id="a-MZ"></a>恒行喜心，<a id="a-Ma"></a>恒行护心。</p>
  <p id="aMb">“是谓，<a id="a-Mc"></a>比丘，<a id="a-Md"></a>如来恒有此四等心，<a id="a-Me"></a>有大筋力，<a id="a-Mf"></a>有大勇猛，<a id="a-Mg"></a>不可沮坏。<a id="a-Mh"></a>以是之故，<a id="a-Mi"></a>金翅之鸟不能食龙。<a id="a-Mj"></a>是故，<a id="a-Mk"></a>诸比丘，<a id="a-Ml"></a>当行四等之心。<a id="a-Mm"></a>如是，<a id="a-Mn"></a>诸比丘，<a id="a-Mo"></a>当作是学！<a id="a-Mp"></a>”</p>
  <p id="aMq">尔时，<a id="a-Mr"></a>诸比丘闻佛所说，<a id="a-Ms"></a>欢喜奉行。</p>
  <p id="aMt">闻如是：<a id="a-Mu"></a>一时，<a id="a-Mv"></a>佛在舍卫国祇树拾孤独园。</p>
  <p id="aMw">尔时，<a id="a-Mx"></a>世尊告诸比丘：<a id="a-My"></a>“若善知识惠施之时，<a id="a-Mz"></a>有四事功德。<a id="a-N0"></a>云何为四？<a id="a-N1"></a>知时而施，<a id="a-N2"></a>非不知时；<a id="a-N3"></a>自手惠施，<a id="a-N4"></a>不使他人；<a id="a-N5"></a>布施常净洁，<a id="a-N6"></a>非不净洁；<a id="a-N7"></a>施极微妙，<a id="a-N8"></a>不有秽浊。<a id="a-N9"></a>善知识惠施之时，<a id="a-NA"></a>有此四功德。</p>
  <p id="aNB">“是故，<a id="a-NC"></a>诸比丘，<a id="a-ND"></a>善男子、<a id="a-NE"></a>善女人布施之时，<a id="a-NF"></a>当具此四功德；<a id="a-NG"></a>以具此功德，<a id="a-NH"></a>获大福业，<a id="a-NI"></a>得甘露灭。<a id="a-NJ"></a>然此福德不可称量，<a id="a-NK"></a>言当有尔许福业，<a id="a-NL"></a>虚空所不能容受。<a id="a-NM"></a>犹如海水不可计量，<a id="a-NN"></a>言一斛、<a id="a-NO"></a>半斛、<a id="a-NP"></a>一合、<a id="a-NQ"></a>半合，<a id="a-NR"></a>称数之名，<a id="a-NS"></a>但其福业不可具陈。<a id="a-NT"></a>如是，<a id="a-NU"></a>善男子、<a id="a-NV"></a>善女人所作功德不可称计，<a id="a-NW"></a>获大福业，<a id="a-NX"></a>得甘露灭，<a id="a-NY"></a>言当有尔许福德。<a id="a-NZ"></a>是故，<a id="a-Na"></a>诸比丘，<a id="a-Nb"></a>善男子、<a id="a-Nc"></a>善女人当具此四功德。<a id="a-Nd"></a>如是，<a id="a-Ne"></a>诸比丘，<a id="a-Nf"></a>当作是学！<a id="a-Ng"></a>”</p>
  <p id="aNh">尔时，<a id="a-Ni"></a>诸比丘闻佛所说，<a id="a-Nj"></a>欢喜奉行。</p>
  <p id="aNk">闻如是：<a id="a-Nl"></a>一时，<a id="a-Nm"></a>佛在舍卫国祇树给孤独园。</p>
  <p id="aNn">尔时，<a id="a-No"></a>世尊告诸比丘：<a id="a-Np"></a>“今有四种之人，<a id="a-Nq"></a>可敬可贵，<a id="a-Nr"></a>世之福田。<a id="a-Ns"></a>云何为四？<a id="a-Nt"></a>所谓持信、<a id="a-Nu"></a>奉法、<a id="a-Nv"></a>身证、<a id="a-Nw"></a>见到。</p>
  <p id="aNx">“彼云何名为持信人？<a id="a-Ny"></a>或有一人受人教诫，<a id="a-Nz"></a>有笃信心，<a id="a-O0"></a>意不疑难，<a id="a-O1"></a>有信于如来、<a id="a-O2"></a>至真、<a id="a-O3"></a>等正觉、<a id="a-O4"></a>明行成为、<a id="a-O5"></a>善逝、<a id="a-O6"></a>世间解、<a id="a-O7"></a>无上士、<a id="a-O8"></a>道法御、<a id="a-O9"></a>天人师，<a id="a-OA"></a>号佛、<a id="a-OB"></a>世尊，<a id="a-OC"></a>亦信如来语，<a id="a-OD"></a>亦信梵志语，<a id="a-OE"></a>恒信他语，<a id="a-OF"></a>不任己智。<a id="a-OG"></a>是谓名为持信人。</p>
  <p id="aOH">“彼云何名为奉法人？<a id="a-OI"></a>于是，<a id="a-OJ"></a>有人分别于法，<a id="a-OK"></a>不信他人，<a id="a-OL"></a>观察于法，<a id="a-OM"></a>有耶？<a id="a-ON"></a>无耶？<a id="a-OO"></a>实耶？<a id="a-OP"></a>虚耶？<a id="a-OQ"></a>彼便作是念：<a id="a-OR"></a>‘此是如来语，<a id="a-OS"></a>此是梵志语。<a id="a-OT"></a>’以是知如来语法者，<a id="a-OU"></a>便奉持之；<a id="a-OV"></a>诸有外道语者，<a id="a-OW"></a>而远离之。<a id="a-OX"></a>是谓名为奉法人。</p>
  <p id="aOY">“彼云何为身证人？<a id="a-OZ"></a>于是，<a id="a-Oa"></a>有人身自作证，<a id="a-Ob"></a>亦不信他人，<a id="a-Oc"></a>亦不信如来语，<a id="a-Od"></a>诸尊所说言教亦复不信，<a id="a-Oe"></a>但任己性而游。<a id="a-Of"></a>是谓名为身证人。</p>
  <p id="aOg">“彼云何名为见到人？<a id="a-Oh"></a>于是，<a id="a-Oi"></a>有人断三结，<a id="a-Oj"></a>成须陀洹，<a id="a-Ok"></a>不退转法，<a id="a-Ol"></a>彼有此见：<a id="a-Om"></a>便有惠施，<a id="a-On"></a>有受者，<a id="a-Oo"></a>有善恶之报，<a id="a-Op"></a>有今世、<a id="a-Oq"></a>后世，<a id="a-Or"></a>有父有母，<a id="a-Os"></a>有阿罗汉等受教者，<a id="a-Ot"></a>身信作证而自游化。<a id="a-Ou"></a>是谓名为见到人。</p>
  <p id="aOv">“是谓，<a id="a-Ow"></a>比丘，<a id="a-Ox"></a>有此四人。<a id="a-Oy"></a>当念除上三人，<a id="a-Oz"></a>念修身证之法。<a id="a-P0"></a>如是，<a id="a-P1"></a>诸比丘，<a id="a-P2"></a>当作是学！<a id="a-P3"></a>”</p>
  <p id="aP4">尔时，<a id="a-P5"></a>诸比丘闻佛所说，<a id="a-P6"></a>欢喜奉行。</p>
 </body>
</html>