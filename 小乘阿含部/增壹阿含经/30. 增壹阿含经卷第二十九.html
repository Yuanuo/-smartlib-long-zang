<!doctype html>
<html id="z3IBUAeY1" data-ver="1083">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第二十九</h1>
  <h2 id="a2">六重品第三十七之一</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“汝当思念六重之法，<a id="a-9"></a>敬之、<a id="a-A"></a>重之，<a id="a-B"></a>执在心怀，<a id="a-C"></a>无令忘失。<a id="a-D"></a>云何为六？<a id="a-E"></a>于是，<a id="a-F"></a>比丘，<a id="a-G"></a>身行念慈，<a id="a-H"></a>如镜视其形，<a id="a-I"></a>可敬、<a id="a-J"></a>可贵，<a id="a-K"></a>无令忘失。</p>
  <p id="aL">“复次，<a id="a-M"></a>口行念慈，<a id="a-N"></a>意行念慈，<a id="a-O"></a>可敬、<a id="a-P"></a>可贵，<a id="a-Q"></a>无令忘失。</p>
  <p id="aR">“复次，<a id="a-S"></a>得法利之具，<a id="a-T"></a>能与诸梵行者共之，<a id="a-U"></a>亦无吝想，<a id="a-V"></a>此法可敬、<a id="a-W"></a>可贵，<a id="a-X"></a>无令忘失。</p>
  <p id="aY">“复次，<a id="a-Z"></a>诸有禁戒不朽、<a id="a-a"></a>不败，<a id="a-b"></a>极为完具，<a id="a-c"></a>而无缺漏，<a id="a-d"></a>智者之所贵；<a id="a-e"></a>复欲使此戒分布与人，<a id="a-f"></a>使同其味，<a id="a-g"></a>此法可敬、<a id="a-h"></a>可贵，<a id="a-i"></a>无令忘失。</p>
  <p id="aj">“复次，<a id="a-k"></a>正见贤圣得出要；<a id="a-l"></a>如是之见，<a id="a-m"></a>欲与诸梵行者共同此法，<a id="a-n"></a>亦可敬、<a id="a-o"></a>可贵，<a id="a-p"></a>无令忘失。</p>
  <p id="aq">“是谓，<a id="a-r"></a>比丘，<a id="a-s"></a>有此六重之法，<a id="a-t"></a>可敬、<a id="a-u"></a>可贵，<a id="a-v"></a>无令忘失。<a id="a-w"></a>是故，<a id="a-x"></a>诸比丘，<a id="a-y"></a>常当修行身、<a id="a-z"></a>口、<a id="a-10"></a>意行；<a id="a-11"></a>设得利养之具，<a id="a-12"></a>当念分布，<a id="a-13"></a>莫起贪想。<a id="a-14"></a>如是，<a id="a-15"></a>诸比丘，<a id="a-16"></a>当作是学！<a id="a-17"></a>”</p>
  <p id="a18">尔时，<a id="a-19"></a>诸比丘闻佛所说，<a id="a-1A"></a>欢喜奉行。</p>
  <p id="a1B">闻如是：<a id="a-1C"></a>一时，<a id="a-1D"></a>佛在阿耨达泉，<a id="a-1E"></a>与大比丘众五百人俱。<a id="a-1F"></a>斯是罗汉，<a id="a-1G"></a>三达、<a id="a-1H"></a>六通神足自在，<a id="a-1I"></a>心无所畏；<a id="a-1J"></a>唯除一比丘，<a id="a-1K"></a>阿难是也。</p>
  <p id="a1L">尔时，<a id="a-1M"></a>世尊坐金莲华，<a id="a-1N"></a>七宝为茎，<a id="a-1O"></a>及五百比丘各各坐宝莲华。<a id="a-1P"></a>尔时，<a id="a-1Q"></a>阿耨达龙王至世尊所，<a id="a-1R"></a>头面礼足，<a id="a-1S"></a>在一面住。</p>
  <p id="a1T">尔时，<a id="a-1U"></a>龙王遍观圣众已，<a id="a-1V"></a>白世尊曰：<a id="a-1W"></a>‘我今观此众中，<a id="a-1X"></a>空缺不具，<a id="a-1Y"></a>无尊者舍利弗，<a id="a-1Z"></a>惟愿世尊遣一比丘唤舍利弗使来！<a id="a-1a"></a>”</p>
  <p id="a1b">尔时，<a id="a-1c"></a>舍利弗在祇洹精舍，<a id="a-1d"></a>补纳故衣。<a id="a-1e"></a>尔时，<a id="a-1f"></a>世尊告目连曰：<a id="a-1g"></a>“汝至舍利弗所，<a id="a-1h"></a>语舍利弗云：<a id="a-1i"></a>‘阿耨达龙王欲得相见。<a id="a-1j"></a>’”</p>
  <p id="a1k">目连报曰：<a id="a-1l"></a>“如是，<a id="a-1m"></a>世尊。<a id="a-1n"></a>”</p>
  <p id="a1o">是时，<a id="a-1p"></a>尊者大目连如人屈伸臂顷，<a id="a-1q"></a>往至祇洹精舍舍利弗所，<a id="a-1r"></a>语舍利弗言：<a id="a-1s"></a>“如来有教云：<a id="a-1t"></a>‘阿耨达龙王欲得相见。<a id="a-1u"></a>’”</p>
  <p id="a1v">舍利弗报曰：<a id="a-1w"></a>“汝并在前，<a id="a-1x"></a>吾后当往。<a id="a-1y"></a>”</p>
  <p id="a1z">目连报曰：<a id="a-20"></a>“一切圣众及阿耨达龙王迟想尊颜，<a id="a-21"></a>欲得相见。<a id="a-22"></a>惟愿时赴，<a id="a-23"></a>勿轻时节！<a id="a-24"></a>”</p>
  <p id="a25">舍利弗报曰：<a id="a-26"></a>“汝先至彼，<a id="a-27"></a>吾后当往。<a id="a-28"></a>”</p>
  <p id="a29">是时，<a id="a-2A"></a>目连复重语曰：<a id="a-2B"></a>“云何，<a id="a-2C"></a>舍利弗，<a id="a-2D"></a>神足之中能胜吾乎？<a id="a-2E"></a>然今先遣使在前耶？<a id="a-2F"></a>若舍利弗不时起者，<a id="a-2G"></a>吾当捉臂将诣彼泉！<a id="a-2H"></a>”</p>
  <p id="a2I">是时，<a id="a-2J"></a>舍利弗便作是念：<a id="a-2K"></a>“今日目连方便试弄吾耳！<a id="a-2L"></a>”</p>
  <p id="a2M">尔时，<a id="a-2N"></a>尊者舍利弗躬解竭支带在地，<a id="a-2O"></a>语目连曰：<a id="a-2P"></a>“设汝神足第一者，<a id="a-2Q"></a>今举此带使离于地，<a id="a-2R"></a>然后捉吾臂将诣阿耨达泉。<a id="a-2S"></a>”</p>
  <p id="a2T">是时，<a id="a-2U"></a>目连作是念：<a id="a-2V"></a>“今舍利弗复轻弄我，<a id="a-2W"></a>将欲相试乎？<a id="a-2X"></a>今解带在地云：<a id="a-2Y"></a>能举者然后捉吾臂将诣泉所。<a id="a-2Z"></a>”是时，<a id="a-2a"></a>目连复作是想：<a id="a-2b"></a>“此必有因，<a id="a-2c"></a>事不苦尔。<a id="a-2d"></a>”即时，<a id="a-2e"></a>伸手而取带举，<a id="a-2f"></a>然不能使带移动如毫厘许。<a id="a-2g"></a>是时，<a id="a-2h"></a>目连尽其力势移此带，<a id="a-2i"></a>不能使动。<a id="a-2j"></a>是时，<a id="a-2k"></a>舍利弗取此带系著阎浮树枝。<a id="a-2l"></a>是时，<a id="a-2m"></a>尊者目连尽其神力，<a id="a-2n"></a>欲举此带，<a id="a-2o"></a>终不能移。<a id="a-2p"></a>当举此带时，<a id="a-2q"></a>此阎浮地大振动。</p>
  <p id="a2r">尔时，<a id="a-2s"></a>舍利弗便作是念：<a id="a-2t"></a>“目连比丘尚能使此阎浮地动，<a id="a-2u"></a>何况此带！<a id="a-2v"></a>我今当持此带系著二天下。<a id="a-2w"></a>”尔时，<a id="a-2x"></a>目连亦复举之；<a id="a-2y"></a>系著三天下、<a id="a-2z"></a>四天下，<a id="a-30"></a>亦能举之，<a id="a-31"></a>如举轻衣。<a id="a-32"></a>是时，<a id="a-33"></a>舍利弗复作是念：<a id="a-34"></a>“目连比丘堪任举四天下，<a id="a-35"></a>而不足言。<a id="a-36"></a>我今持此带，<a id="a-37"></a>系著须弥山腹。<a id="a-38"></a>”是时，<a id="a-39"></a>目连复能动此须弥山及四天王宫，<a id="a-3A"></a>三十三天宫皆悉动摇。<a id="a-3B"></a>是时，<a id="a-3C"></a>舍利弗复以此带系千世界。<a id="a-3D"></a>是时，<a id="a-3E"></a>目连亦能使动。<a id="a-3F"></a>时，<a id="a-3G"></a>舍利弗复以此带系二千世界、<a id="a-3H"></a>三千世界，<a id="a-3I"></a>亦复能动。<a id="a-3J"></a>是时，<a id="a-3K"></a>天地大动，<a id="a-3L"></a>唯有如来坐阿耨达泉而不移动，<a id="a-3M"></a>犹如力士弄于树叶而无疑难。</p>
  <p id="a3N">是时，<a id="a-3O"></a>阿耨达龙王白世尊言：<a id="a-3P"></a>“今此天地何故振动？<a id="a-3Q"></a>”</p>
  <p id="a3R">尔时，<a id="a-3S"></a>世尊具与龙王说此本缘。<a id="a-3T"></a>龙王白佛：<a id="a-3U"></a>“此二人神力何者最胜？<a id="a-3V"></a>”</p>
  <p id="a3W">世尊告曰：<a id="a-3X"></a>“舍利弗比丘神力最大。<a id="a-3Y"></a>”</p>
  <p id="a3Z">龙王白佛言：<a id="a-3a"></a>“世尊前记言：<a id="a-3b"></a>‘目连比丘神足第一，<a id="a-3c"></a>无过是者。<a id="a-3d"></a>’”</p>
  <p id="a3e">世尊告曰：<a id="a-3f"></a>‘龙王当知：<a id="a-3g"></a>有四神足。<a id="a-3h"></a>云何为四？<a id="a-3i"></a>自在三昧神力、<a id="a-3j"></a>精进三昧神力、<a id="a-3k"></a>心三昧神力、<a id="a-3l"></a>试三昧神力。<a id="a-3m"></a>是谓，<a id="a-3n"></a>龙王，<a id="a-3o"></a>有此四神足之力。<a id="a-3p"></a>若有比丘、<a id="a-3q"></a>比丘尼有此四神力者，<a id="a-3r"></a>亲近修行而不放舍者，<a id="a-3s"></a>此则神力第一。<a id="a-3t"></a>”</p>
  <p id="a3u">阿耨达龙王白佛：<a id="a-3v"></a>“目连比丘不得此四神足乎？<a id="a-3w"></a>”</p>
  <p id="a3x">世尊告曰：<a id="a-3y"></a>“目连比丘亦得此四神足之力，<a id="a-3z"></a>亲近修行，<a id="a-40"></a>初不放舍。<a id="a-41"></a>然目连比丘欲住寿至劫，<a id="a-42"></a>亦复能办。<a id="a-43"></a>然舍利弗所入三昧，<a id="a-44"></a>目连比丘不知名字。<a id="a-45"></a>”</p>
  <p id="a46">是时，<a id="a-47"></a>尊者舍利弗复作是念：<a id="a-48"></a>“三千大千刹土，<a id="a-49"></a>目连皆能移转，<a id="a-4A"></a>蠕虫死者不可称计。<a id="a-4B"></a>然我躬自闻，<a id="a-4C"></a>如来座者不可移动。<a id="a-4D"></a>我今可以此带系著如来座所。<a id="a-4E"></a>”是时，<a id="a-4F"></a>目连复以神足而举此带，<a id="a-4G"></a>然不能动。<a id="a-4H"></a>时，<a id="a-4I"></a>目连生此念：<a id="a-4J"></a>“非我于神足退乎？<a id="a-4K"></a>今举此带而不能动。<a id="a-4L"></a>我今往诣世尊所，<a id="a-4M"></a>而问此义。<a id="a-4N"></a>”</p>
  <p id="a4O">尔时，<a id="a-4P"></a>目连舍此带已，<a id="a-4Q"></a>即以神足至世尊所。<a id="a-4R"></a>遥见舍利弗在如来前坐，<a id="a-4S"></a>见已，<a id="a-4T"></a>目连复作是念：<a id="a-4U"></a>“世尊弟子神足第一，<a id="a-4V"></a>无出我者，<a id="a-4W"></a>然我不如舍利弗乎？<a id="a-4X"></a>”尔时，<a id="a-4Y"></a>目连白佛言：<a id="a-4Z"></a>“我将不于神足退乎？<a id="a-4a"></a>所以然者？<a id="a-4b"></a>我先发祇洹精舍，<a id="a-4c"></a>然后舍利弗发，<a id="a-4d"></a>今舍利弗比丘先在如来前坐。<a id="a-4e"></a>”</p>
  <p id="a4f">佛言：<a id="a-4g"></a>“汝不于神足有退，<a id="a-4h"></a>但舍利弗所入神足三昧之法，<a id="a-4i"></a>汝所不解。<a id="a-4j"></a>所以然者？<a id="a-4k"></a>舍利弗比丘智慧无有量，<a id="a-4l"></a>心得自在，<a id="a-4m"></a>不如舍利弗从心也；<a id="a-4n"></a>舍利弗心神足得自在。<a id="a-4o"></a>若舍利弗比丘心所念法，<a id="a-4p"></a>即得自在。<a id="a-4q"></a>”大目连即时默然。</p>
  <p id="a4r">是时，<a id="a-4s"></a>阿耨达龙王欢喜踊跃，<a id="a-4t"></a>不能自胜：<a id="a-4u"></a>“今舍利弗比丘极有神力，<a id="a-4v"></a>不可思议，<a id="a-4w"></a>所入三昧，<a id="a-4x"></a>目连比丘而不知名字。<a id="a-4y"></a>”尔时，<a id="a-4z"></a>世尊与阿耨达龙王说微妙之法，<a id="a-50"></a>劝令欢喜，<a id="a-51"></a>即于彼说戒。<a id="a-52"></a>清旦，<a id="a-53"></a>将诸比丘僧，<a id="a-54"></a>还诣舍卫国祇树给孤独园。</p>
  <p id="a55">尔时，<a id="a-56"></a>诸比丘自相谓言：<a id="a-57"></a>“世尊口自记：<a id="a-58"></a>‘我声闻中神足第一者，<a id="a-59"></a>目连比丘是也。<a id="a-5A"></a>’然今日不如舍利弗。<a id="a-5B"></a>”</p>
  <p id="a5C">尔时，<a id="a-5D"></a>诸比丘起轻慢想于目连所。<a id="a-5E"></a>是时，<a id="a-5F"></a>世尊便作是念：<a id="a-5G"></a>“此诸比丘生轻慢之想向目连，<a id="a-5H"></a>受罪难计。<a id="a-5I"></a>”告目连曰：<a id="a-5J"></a>“现汝神力使此众见，<a id="a-5K"></a>无令大众起懈怠想。<a id="a-5L"></a>”</p>
  <p id="a5M">目连对曰：<a id="a-5N"></a>“如是，<a id="a-5O"></a>世尊。<a id="a-5P"></a>”</p>
  <p id="a5Q">是时，<a id="a-5R"></a>目连礼世尊足，<a id="a-5S"></a>即于如来前没不现，<a id="a-5T"></a>往诣东方七恒河沙佛土。<a id="a-5U"></a>有佛名奇光如来、<a id="a-5V"></a>至真、<a id="a-5W"></a>等正觉，<a id="a-5X"></a>出现彼土。<a id="a-5Y"></a>是时，<a id="a-5Z"></a>目连以凡常之服往诣彼土，<a id="a-5a"></a>在钵盂缘上行。<a id="a-5b"></a>又彼土人民，<a id="a-5c"></a>形体极大。<a id="a-5d"></a>是时，<a id="a-5e"></a>诸比丘见目连已，<a id="a-5f"></a>自相谓言：<a id="a-5g"></a>“汝等观此虫，<a id="a-5h"></a>正似沙门。<a id="a-5i"></a>”是时，<a id="a-5j"></a>诸比丘复持示彼佛：<a id="a-5k"></a>“唯然，<a id="a-5l"></a>世尊，<a id="a-5m"></a>今有一虫，<a id="a-5n"></a>正似沙门。<a id="a-5o"></a>”</p>
  <p id="a5p">尔时，<a id="a-5q"></a>奇光如来告诸比丘曰：<a id="a-5r"></a>“西方去此七恒河沙土，<a id="a-5s"></a>彼世界名忍，<a id="a-5t"></a>有佛名释迦文如来、<a id="a-5u"></a>至真、<a id="a-5v"></a>等正觉，<a id="a-5w"></a>出现于世，<a id="a-5x"></a>是彼弟子，<a id="a-5y"></a>神足第一。<a id="a-5z"></a>”尔时，<a id="a-60"></a>彼佛告目连曰：<a id="a-61"></a>“此诸比丘起轻慢意，<a id="a-62"></a>现汝神足，<a id="a-63"></a>使大众见之。<a id="a-64"></a>”</p>
  <p id="a65">目连对曰：<a id="a-66"></a>“如是，<a id="a-67"></a>世尊。<a id="a-68"></a>”是时，<a id="a-69"></a>目连闻佛教已，<a id="a-6A"></a>以钵盂络盛彼五百比丘至梵天上。<a id="a-6B"></a>是时，<a id="a-6C"></a>目连以左脚登须弥山，<a id="a-6D"></a>以右脚著梵天上。<a id="a-6E"></a>尔时，<a id="a-6F"></a>便说此偈：</p>
  <p id="a6G">“常当念勤加，<a id="a-6H"></a>修行于佛法，</p>
  <p id="a6I">降伏魔众怨，<a id="a-6J"></a>如钩调于象。</p>
  <p id="a6K">若能于此法，<a id="a-6L"></a>能行不放逸，</p>
  <p id="a6M">当尽苦原际，<a id="a-6N"></a>无复有众恼。<a id="a-6O"></a>”</p>
  <p id="a6P">是时，<a id="a-6Q"></a>目连以此音响遍满祇洹精舍。<a id="a-6R"></a>诸比丘闻已，<a id="a-6S"></a>往白世尊：<a id="a-6T"></a>“目连为住何处而说此偈？<a id="a-6U"></a>”</p>
  <p id="a6V">世尊告曰：<a id="a-6W"></a>“此目连比丘去此佛土七恒河沙，<a id="a-6X"></a>正在东方，<a id="a-6Y"></a>以绳络盛彼五百比丘，<a id="a-6Z"></a>以左脚登须弥山，<a id="a-6a"></a>右脚著梵天上，<a id="a-6b"></a>而说此偈。<a id="a-6c"></a>”</p>
  <p id="a6d">尔时，<a id="a-6e"></a>诸比丘叹未曾有：<a id="a-6f"></a>“甚奇！<a id="a-6g"></a>甚特！<a id="a-6h"></a>目连比丘有大神足，<a id="a-6i"></a>我等起于懈慢于目连所，<a id="a-6j"></a>惟愿世尊使目连比丘将此五百比丘来至此间！<a id="a-6k"></a>”</p>
  <p id="a6l">是时，<a id="a-6m"></a>世尊遥现道力，<a id="a-6n"></a>使目连知意。</p>
  <p id="a6o">是时，<a id="a-6p"></a>目连将五百比丘来至舍卫城祇树给孤独园。<a id="a-6q"></a>尔时，<a id="a-6r"></a>世尊与数千万众而为说法。<a id="a-6s"></a>时，<a id="a-6t"></a>大目连将五百比丘至世尊所。<a id="a-6u"></a>然释迦文佛弟子仰观彼比丘。<a id="a-6v"></a>是时，<a id="a-6w"></a>东方世界比丘礼世尊足，<a id="a-6x"></a>在一面坐。<a id="a-6y"></a>尔时，<a id="a-6z"></a>世尊告彼比丘曰：<a id="a-70"></a>“汝等比丘为从何来？<a id="a-71"></a>是谁弟子？<a id="a-72"></a>道路为经几时？<a id="a-73"></a>”</p>
  <p id="a74">彼五百比丘白释迦文佛：<a id="a-75"></a>“我等世界今在东方，<a id="a-76"></a>佛名奇光如来，<a id="a-77"></a>是彼弟子。<a id="a-78"></a>然我等今日亦复不知为从何来？<a id="a-79"></a>为经几日？<a id="a-7A"></a>”</p>
  <p id="a7B">世尊告曰：<a id="a-7C"></a>“汝等知佛世界乎？<a id="a-7D"></a>”</p>
  <p id="a7E">诸比丘对曰：<a id="a-7F"></a>“不也，<a id="a-7G"></a>世尊。<a id="a-7H"></a>”</p>
  <p id="a7I">“汝等今日欲诣彼土乎？<a id="a-7J"></a>”</p>
  <p id="a7K">诸比丘对曰：<a id="a-7L"></a>“唯然，<a id="a-7M"></a>世尊，<a id="a-7N"></a>欲还诣彼土。<a id="a-7O"></a>”</p>
  <p id="a7P">尔时，<a id="a-7Q"></a>世尊告彼比丘：<a id="a-7R"></a>“今当与汝说六界法，<a id="a-7S"></a>善思念之。<a id="a-7T"></a>”</p>
  <p id="a7U">诸比丘对曰：<a id="a-7V"></a>“如是，<a id="a-7W"></a>世尊。<a id="a-7X"></a>”尔时，<a id="a-7Y"></a>诸比丘从佛受教。</p>
  <p id="a7Z">世尊告曰：<a id="a-7a"></a>“彼云何名为六界之法？<a id="a-7b"></a>比丘当知：<a id="a-7c"></a>六界之人禀父母精气而生。<a id="a-7d"></a>云何为六？<a id="a-7e"></a>所谓地界、<a id="a-7f"></a>水界、<a id="a-7g"></a>火界、<a id="a-7h"></a>风界、<a id="a-7i"></a>空界、<a id="a-7j"></a>识界。<a id="a-7k"></a>是谓，<a id="a-7l"></a>比丘，<a id="a-7m"></a>有此六界。<a id="a-7n"></a>人身禀此精气而生六入。<a id="a-7o"></a>云何为六？<a id="a-7p"></a>所谓眼入、<a id="a-7q"></a>耳入、<a id="a-7r"></a>鼻入、<a id="a-7s"></a>舌入、<a id="a-7t"></a>身入、<a id="a-7u"></a>意入。<a id="a-7v"></a>是谓，<a id="a-7w"></a>比丘，<a id="a-7x"></a>有此六入，<a id="a-7y"></a>由父母而得有，<a id="a-7z"></a>以依六入便有六识身。<a id="a-80"></a>云何为六？<a id="a-81"></a>若依眼识则有眼识身，<a id="a-82"></a>耳识、<a id="a-83"></a>鼻识、<a id="a-84"></a>舌识、<a id="a-85"></a>身识、<a id="a-86"></a>意识。<a id="a-87"></a>是谓，<a id="a-88"></a>比丘，<a id="a-89"></a>此名六识身。<a id="a-8A"></a>若有比丘解此六界、<a id="a-8B"></a>六入、<a id="a-8C"></a>六识者，<a id="a-8D"></a>能度六天而更受形。<a id="a-8E"></a>设于彼寿终来生此间，<a id="a-8F"></a>聪明高才，<a id="a-8G"></a>于现身上，<a id="a-8H"></a>尽于结使，<a id="a-8I"></a>得至涅槃。<a id="a-8J"></a>”</p>
  <p id="a8K">尔时，<a id="a-8L"></a>世尊告目连曰：<a id="a-8M"></a>“汝今还将此比丘诣彼佛土。<a id="a-8N"></a>”</p>
  <p id="a8O">目连报曰：<a id="a-8P"></a>“如是，<a id="a-8Q"></a>世尊。<a id="a-8R"></a>”是时，<a id="a-8S"></a>目连复以络盛五百比丘，<a id="a-8T"></a>绕佛三匝，<a id="a-8U"></a>便退而去，<a id="a-8V"></a>如屈伸臂顷，<a id="a-8W"></a>已至彼佛土。<a id="a-8X"></a>是时，<a id="a-8Y"></a>目连舍此比丘已，<a id="a-8Z"></a>礼彼佛足已，<a id="a-8a"></a>还来诣此忍界。<a id="a-8b"></a>是时，<a id="a-8c"></a>彼土比丘闻此六界已，<a id="a-8d"></a>诸尘垢尽，<a id="a-8e"></a>得法眼净。</p>
  <p id="a8f">尔时，<a id="a-8g"></a>世尊告诸比丘：<a id="a-8h"></a>“我弟子中第一声闻神足难及，<a id="a-8i"></a>所谓大目揵连比丘是也。<a id="a-8j"></a>”</p>
  <p id="a8k">尔时，<a id="a-8l"></a>诸比丘闻佛所说，<a id="a-8m"></a>欢喜奉行。</p>
  <p id="a8n">闻如是：<a id="a-8o"></a>一时，<a id="a-8p"></a>佛在拔耆国师子园中。</p>
  <p id="a8q">诸神足高德比丘：<a id="a-8r"></a>贤者舍利弗、<a id="a-8s"></a>贤者大目揵连、<a id="a-8t"></a>贤者迦葉、<a id="a-8u"></a>贤者离越、<a id="a-8v"></a>贤者阿难等五百人俱。<a id="a-8w"></a>是时，<a id="a-8x"></a>大目揵连、<a id="a-8y"></a>大迦葉、<a id="a-8z"></a>阿那律晨旦至舍利弗所。<a id="a-90"></a>然阿难遥见三大声闻诣舍利弗所，<a id="a-91"></a>语离越言：<a id="a-92"></a>“三大声闻往至舍利弗所，<a id="a-93"></a>我等二人亦可往至舍利弗所。<a id="a-94"></a>所以然者？<a id="a-95"></a>备闻舍利弗说奇妙之法。<a id="a-96"></a>”</p>
  <p id="a97">离越报曰：<a id="a-98"></a>“此事可然。<a id="a-99"></a>”</p>
  <p id="a9A">是时，<a id="a-9B"></a>离越、<a id="a-9C"></a>阿难往至舍利弗所。<a id="a-9D"></a>是时，<a id="a-9E"></a>舍利弗言：<a id="a-9F"></a>“善来！<a id="a-9G"></a>诸贤，<a id="a-9H"></a>就此处坐。<a id="a-9I"></a>”是时，<a id="a-9J"></a>舍利弗语阿难曰：<a id="a-9K"></a>“我今欲有所问：<a id="a-9L"></a>‘此牛师子园极为快乐，<a id="a-9M"></a>自然天香流布四远，<a id="a-9N"></a>云何当使此园快乐？<a id="a-9O"></a>’”</p>
  <p id="a9P">阿难报曰：<a id="a-9Q"></a>“若有比丘多有所闻不忘，<a id="a-9R"></a>总持诸法义味，<a id="a-9S"></a>具足修行梵行，<a id="a-9T"></a>如此诸法皆悉具足，<a id="a-9U"></a>亦不漏脱，<a id="a-9V"></a>与四部之众而为说法，<a id="a-9W"></a>不失次第，<a id="a-9X"></a>亦不卒暴，<a id="a-9Y"></a>无有乱想。<a id="a-9Z"></a>如是，<a id="a-9a"></a>比丘在此牛师子园快乐。<a id="a-9b"></a>”</p>
  <p id="a9c">是时，<a id="a-9d"></a>舍利弗语离越言：<a id="a-9e"></a>“阿难今日已演说之。<a id="a-9f"></a>我今复欲问汝义，<a id="a-9g"></a>牛师子园快乐如是，<a id="a-9h"></a>汝今次说，<a id="a-9i"></a>义复云何？<a id="a-9j"></a>”</p>
  <p id="a9k">离越报曰：<a id="a-9l"></a>“于是，<a id="a-9m"></a>比丘乐闲静之处，<a id="a-9n"></a>思惟坐禅，<a id="a-9o"></a>与止观相应。<a id="a-9p"></a>如是，<a id="a-9q"></a>比丘乐牛师子园中。<a id="a-9r"></a>”</p>
  <p id="a9s">是时，<a id="a-9t"></a>尊者舍利弗语阿那律曰：<a id="a-9u"></a>“汝今当说悦乐之义。<a id="a-9v"></a>”</p>
  <p id="a9w">阿那律报曰：<a id="a-9x"></a>“若有比丘天眼彻视，<a id="a-9y"></a>观众生类死者、<a id="a-9z"></a>生者，<a id="a-A0"></a>善色、<a id="a-A1"></a>恶色，<a id="a-A2"></a>善趣、<a id="a-A3"></a>恶趣，<a id="a-A4"></a>若好、<a id="a-A5"></a>若丑，<a id="a-A6"></a>皆悉知之。<a id="a-A7"></a>或有众生身、<a id="a-A8"></a>口、<a id="a-A9"></a>意行恶，<a id="a-AA"></a>诽谤贤圣，<a id="a-AB"></a>身坏命终，<a id="a-AC"></a>生地狱中。<a id="a-AD"></a>或复有众生身、<a id="a-AE"></a>口、<a id="a-AF"></a>意行善，<a id="a-AG"></a>不诽谤贤圣。<a id="a-AH"></a>犹如士夫观空中，<a id="a-AI"></a>靡不备悉；<a id="a-AJ"></a>有天眼比丘亦复如是，<a id="a-AK"></a>观诸世界无有疑难。<a id="a-AL"></a>如是，<a id="a-AM"></a>比丘在牛师子园中，<a id="a-AN"></a>快乐如是也。<a id="a-AO"></a>”</p>
  <p id="aAP">是时，<a id="a-AQ"></a>舍利弗语迦葉曰：<a id="a-AR"></a>“我今语汝：<a id="a-AS"></a>如是诸贤以说快乐之义，<a id="a-AT"></a>汝今次应说之。<a id="a-AU"></a>”</p>
  <p id="aAV">迦葉报曰：<a id="a-AW"></a>“若有比丘行阿练若行，<a id="a-AX"></a>复教他人使行阿练若，<a id="a-AY"></a>叹说闲静之德；<a id="a-AZ"></a>己身著补纳之衣，<a id="a-Aa"></a>复教他使行头陀；<a id="a-Ab"></a>身自知足，<a id="a-Ac"></a>在闲居之处，<a id="a-Ad"></a>复教他人使修其行；<a id="a-Ae"></a>己身戒德具足、<a id="a-Af"></a>三昧成就、<a id="a-Ag"></a>智慧成就、<a id="a-Ah"></a>解脱成就、<a id="a-Ai"></a>解脱见慧成就，<a id="a-Aj"></a>复教他人使行其法，<a id="a-Ak"></a>叹说其法；<a id="a-Al"></a>己能劝化，<a id="a-Am"></a>复教他人使行其法，<a id="a-An"></a>教训无厌足，<a id="a-Ao"></a>如是比丘在牛师子园中快乐无比。<a id="a-Ap"></a>”</p>
  <p id="aAq">尔时，<a id="a-Ar"></a>尊者舍利弗语大目连曰：<a id="a-As"></a>“诸贤圣以说快乐之义，<a id="a-At"></a>汝今次说快乐之义。<a id="a-Au"></a>牛师子园中快乐无双，<a id="a-Av"></a>汝今欲云何说之？<a id="a-Aw"></a>”</p>
  <p id="aAx">目连报曰：<a id="a-Ay"></a>“于是比丘有大神足，<a id="a-Az"></a>于神足而得自在。<a id="a-B0"></a>彼能变化无数千事而无疑难，<a id="a-B1"></a>亦能分一身作无数身，<a id="a-B2"></a>或复还合为一，<a id="a-B3"></a>石壁皆过，<a id="a-B4"></a>踊没自在，<a id="a-B5"></a>亦如驶河，<a id="a-B6"></a>犹如飞鸟在空中无迹，<a id="a-B7"></a>譬如暴火焚烧山野，<a id="a-B8"></a>亦如日月靡所不照，<a id="a-B9"></a>亦能举手摩擦日月，<a id="a-BA"></a>亦能化身至梵天上，<a id="a-BB"></a>如此比丘宜牛师子园中。<a id="a-BC"></a>”</p>
  <p id="aBD">是时目连语舍利弗曰：<a id="a-BE"></a>“我等各随其辩而说之，<a id="a-BF"></a>我等今问舍利弗义。<a id="a-BG"></a>牛师子园极为快乐，<a id="a-BH"></a>何等比丘宜在其中？<a id="a-BI"></a>”</p>
  <p id="aBJ">舍利弗言：<a id="a-BK"></a>“若有比丘能降心，<a id="a-BL"></a>然彼心不能降比丘。<a id="a-BM"></a>设彼比丘欲得三昧，<a id="a-BN"></a>即时彼比丘能得三昧，<a id="a-BO"></a>随意远近成三昧者，<a id="a-BP"></a>即能成办之。<a id="a-BQ"></a>犹如长者家有好衣盛著箱箧，<a id="a-BR"></a>尔时彼长者随意欲取何等衣，<a id="a-BS"></a>随意取之而无疑难；<a id="a-BT"></a>亦能随意入三昧中，<a id="a-BU"></a>此亦如是，<a id="a-BV"></a>心能使比丘，<a id="a-BW"></a>非比丘能使心，<a id="a-BX"></a>随意入三昧亦无疑难。<a id="a-BY"></a>如是，<a id="a-BZ"></a>比丘能使心，<a id="a-Ba"></a>非心使比丘，<a id="a-Bb"></a>如是之人宜在牛师子园中。<a id="a-Bc"></a>”</p>
  <p id="aBd">是时，<a id="a-Be"></a>舍利弗告诸贤曰：<a id="a-Bf"></a>“我等随其辩而说，<a id="a-Bg"></a>各随方宜，<a id="a-Bh"></a>善说此义。<a id="a-Bi"></a>今各相将往问世尊，<a id="a-Bj"></a>云何比丘得乐此牛师子园？<a id="a-Bk"></a>若世尊有所说，<a id="a-Bl"></a>我等当奉行。<a id="a-Bm"></a>”</p>
  <p id="aBn">诸比丘报曰：<a id="a-Bo"></a>“如是，<a id="a-Bp"></a>舍利弗。<a id="a-Bq"></a>”</p>
  <p id="aBr">是时，<a id="a-Bs"></a>大声闻等各各相将往至如来所，<a id="a-Bt"></a>到已，<a id="a-Bu"></a>头面礼足，<a id="a-Bv"></a>在一面坐。<a id="a-Bw"></a>尔时，<a id="a-Bx"></a>大声闻以此因缘具白佛。<a id="a-By"></a>尔时，<a id="a-Bz"></a>世尊告曰：<a id="a-C0"></a>“善哉！<a id="a-C1"></a>如阿难所说。<a id="a-C2"></a>所以然者？<a id="a-C3"></a>阿难比丘闻法能持，<a id="a-C4"></a>总摄诸法，<a id="a-C5"></a>具足修行梵行。<a id="a-C6"></a>如此之法，<a id="a-C7"></a>善闻不忘，<a id="a-C8"></a>亦无邪见，<a id="a-C9"></a>与四部之众而说法，<a id="a-CA"></a>言不错乱，<a id="a-CB"></a>亦不卒暴。</p>
  <p id="aCC">“离越比丘所说亦复快哉！<a id="a-CD"></a>所以然者？<a id="a-CE"></a>乐闲静之处，<a id="a-CF"></a>不处人间，<a id="a-CG"></a>常念坐禅，<a id="a-CH"></a>无有诤讼，<a id="a-CI"></a>与止观相应，<a id="a-CJ"></a>闲居寂寞。</p>
  <p id="aCK">“阿那律比丘亦复快哉！<a id="a-CL"></a>所以然者？<a id="a-CM"></a>阿那律比丘天眼第一。<a id="a-CN"></a>彼以天眼观三千世界，<a id="a-CO"></a>犹如有眼之人，<a id="a-CP"></a>掌中观珠。<a id="a-CQ"></a>阿那律比丘亦复如是，<a id="a-CR"></a>彼以天眼观此三千大千世界而无疑难。</p>
  <p id="aCS">“今迦葉比丘亦复快哉！<a id="a-CT"></a>所以然者？<a id="a-CU"></a>迦葉比丘己身是阿练若行，<a id="a-CV"></a>复能叹说闲居之行；<a id="a-CW"></a>身能乞食，<a id="a-CX"></a>复能叹誉乞食之德；<a id="a-CY"></a>身著补纳衣，<a id="a-CZ"></a>复能叹说补纳衣之德；<a id="a-Ca"></a>己身知足，<a id="a-Cb"></a>复能叹说知足之德；<a id="a-Cc"></a>己身处岩穴，<a id="a-Cd"></a>复能叹说岩穴之德；<a id="a-Ce"></a>己身戒成就、<a id="a-Cf"></a>三昧成就、<a id="a-Cg"></a>智慧成就、<a id="a-Ch"></a>解脱成就、<a id="a-Ci"></a>解脱见慧成就，<a id="a-Cj"></a>复能教人成此五分法身；<a id="a-Ck"></a>身能教化，<a id="a-Cl"></a>复能教人使行其法。</p>
  <p id="aCm">“善哉！<a id="a-Cn"></a>善哉！<a id="a-Co"></a>如目连所说。<a id="a-Cp"></a>所以然者？<a id="a-Cq"></a>目连比丘有大威力，<a id="a-Cr"></a>神足第一，<a id="a-Cs"></a>心得自在，<a id="a-Ct"></a>彼意欲所为，<a id="a-Cu"></a>则能成办之，<a id="a-Cv"></a>或化一身，<a id="a-Cw"></a>分为万亿，<a id="a-Cx"></a>或还合为一，<a id="a-Cy"></a>石壁皆过，<a id="a-Cz"></a>无有罣碍，<a id="a-D0"></a>踊没自在；<a id="a-D1"></a>亦如驶水，<a id="a-D2"></a>亦无触碍；<a id="a-D3"></a>如空中之鸟，<a id="a-D4"></a>亦无足迹；<a id="a-D5"></a>犹如日月靡所不照，<a id="a-D6"></a>能化身乃至梵天。</p>
  <p id="aD7">“善哉！<a id="a-D8"></a>如舍利弗之所说。<a id="a-D9"></a>所以然者？<a id="a-DA"></a>舍利弗能降伏心，<a id="a-DB"></a>非心能降伏舍利弗，<a id="a-DC"></a>若欲入三味时，<a id="a-DD"></a>则能成办，<a id="a-DE"></a>无有疑难。<a id="a-DF"></a>犹如长者好衣裳，<a id="a-DG"></a>随意取之而无疑难。<a id="a-DH"></a>舍利弗比丘亦复如是，<a id="a-DI"></a>能降伏心，<a id="a-DJ"></a>非心能降伏舍利弗，<a id="a-DK"></a>随意入三昧，<a id="a-DL"></a>皆悉在前。</p>
  <p id="aDM">“善哉！<a id="a-DN"></a>善哉！<a id="a-DO"></a>诸比丘，<a id="a-DP"></a>汝等所说各随方便。<a id="a-DQ"></a>但今复听我所说，<a id="a-DR"></a>云何比丘乐牛师子园中？<a id="a-DS"></a>若有比丘依村落住，<a id="a-DT"></a>彼到时，<a id="a-DU"></a>著衣持钵，<a id="a-DV"></a>入村乞食。<a id="a-DW"></a>彼乞食已，<a id="a-DX"></a>还归所在，<a id="a-DY"></a>洗手面，<a id="a-DZ"></a>在一树下正身正意，<a id="a-Da"></a>结跏趺坐，<a id="a-Db"></a>系念在前。<a id="a-Dc"></a>彼比丘便作是念：<a id="a-Dd"></a>‘我今不坏于坐，<a id="a-De"></a>要当尽有漏成无漏。<a id="a-Df"></a>’尔时，<a id="a-Dg"></a>彼比丘即有漏心得解脱。<a id="a-Dh"></a>如是，<a id="a-Di"></a>比丘宜在牛师子园中。<a id="a-Dj"></a>如是，<a id="a-Dk"></a>比丘恒勤精进，<a id="a-Dl"></a>莫有懈怠，<a id="a-Dm"></a>所在之处靡不宗奉者。<a id="a-Dn"></a>如是，<a id="a-Do"></a>比丘，<a id="a-Dp"></a>当作是学！<a id="a-Dq"></a>”</p>
  <p id="aDr">尔时，<a id="a-Ds"></a>诸比丘闻佛所说，<a id="a-Dt"></a>欢喜奉行。</p>
  <p id="aDu">闻如是：<a id="a-Dv"></a>一时，<a id="a-Dw"></a>佛在舍卫国祇树给孤独园。</p>
  <p id="aDx">尔时，<a id="a-Dy"></a>世尊告诸比丘：<a id="a-Dz"></a>“我今当说咒愿有六德。<a id="a-E0"></a>汝等谛听！<a id="a-E1"></a>善思念之。<a id="a-E2"></a>”</p>
  <p id="aE3">诸比丘对曰：<a id="a-E4"></a>“如是，<a id="a-E5"></a>世尊。<a id="a-E6"></a>”尔时，<a id="a-E7"></a>诸比丘从佛受教。</p>
  <p id="aE8">世尊告曰：<a id="a-E9"></a>“彼云何名为六德？<a id="a-EA"></a>于是，<a id="a-EB"></a>施主檀越成就三法。<a id="a-EC"></a>云何檀越施主成就三法？<a id="a-ED"></a>于是，<a id="a-EE"></a>檀越施主信根成就、<a id="a-EF"></a>戒德成就、<a id="a-EG"></a>闻成就，<a id="a-EH"></a>是谓檀越施主成就此三法。<a id="a-EI"></a>施物之法复成三法。<a id="a-EJ"></a>云何为三？<a id="a-EK"></a>然彼物色成就、<a id="a-EL"></a>味成就、<a id="a-EM"></a>香成就，<a id="a-EN"></a>有此三法。<a id="a-EO"></a>是谓，<a id="a-EP"></a>比丘，<a id="a-EQ"></a>有此六事获大功德，<a id="a-ER"></a>名德远闻，<a id="a-ES"></a>获甘露之报。<a id="a-ET"></a>是故，<a id="a-EU"></a>诸比丘，<a id="a-EV"></a>若欲成就此六事者，<a id="a-EW"></a>当念惠施。<a id="a-EX"></a>如是，<a id="a-EY"></a>比丘，<a id="a-EZ"></a>当作是学！<a id="a-Ea"></a>”</p>
  <p id="aEb">尔时，<a id="a-Ec"></a>诸比丘闻佛所说，<a id="a-Ed"></a>欢喜奉行。</p>
  <p id="aEe">闻如是：<a id="a-Ef"></a>一时，<a id="a-Eg"></a>佛在舍卫国祇树给孤独园。</p>
  <p id="aEh">尔时，<a id="a-Ei"></a>世尊与无央数之众而为说法。<a id="a-Ej"></a>尔时，<a id="a-Ek"></a>座上有一比丘，<a id="a-El"></a>便生此念：<a id="a-Em"></a>“愿如来告我有所论说。<a id="a-En"></a>”尔时，<a id="a-Eo"></a>世尊知比丘心中所念，<a id="a-Ep"></a>告诸比丘：<a id="a-Eq"></a>“若有比丘生此念：<a id="a-Er"></a>‘如来躬教训我。<a id="a-Es"></a>’彼比丘戒具清净，<a id="a-Et"></a>无有瑕秽，<a id="a-Eu"></a>修行止观，<a id="a-Ev"></a>乐闲静之处。</p>
  <p id="aEw">“若复比丘意欲求衣被、<a id="a-Ex"></a>饮食、<a id="a-Ey"></a>床敷卧具、<a id="a-Ez"></a>病瘦医药者，<a id="a-F0"></a>亦当戒德成就，<a id="a-F1"></a>在空闲处而自修行，<a id="a-F2"></a>与止观共相应。</p>
  <p id="aF3">“若复比丘欲求知足者，<a id="a-F4"></a>当念戒德具足，<a id="a-F5"></a>在闲静处而自修行，<a id="a-F6"></a>与止观共相应。</p>
  <p id="aF7">“若复比丘欲求使四部之众、<a id="a-F8"></a>国王、<a id="a-F9"></a>人民有形之类所见识知，<a id="a-FA"></a>彼当念戒德具足。</p>
  <p id="aFB">“若复比丘意欲求四禅，<a id="a-FC"></a>中无悔心，<a id="a-FD"></a>亦不变易，<a id="a-FE"></a>当念戒德成就。</p>
  <p id="aFF">“若复比丘意欲求四神足，<a id="a-FG"></a>彼亦当戒德具足。</p>
  <p id="aFH">“若复比丘意欲求八解脱门而无罣碍，<a id="a-FI"></a>彼当念戒德具足。</p>
  <p id="aFJ">“若复比丘意欲求天耳彻听，<a id="a-FK"></a>闻天人声，<a id="a-FL"></a>当念戒德具足。</p>
  <p id="aFM">“若复比丘意欲求知他人心中所念，<a id="a-FN"></a>诸根缺漏，<a id="a-FO"></a>彼亦当念戒德具足。</p>
  <p id="aFP">“若复比丘意欲求知众生心意，<a id="a-FQ"></a>有欲心、<a id="a-FR"></a>无欲心，<a id="a-FS"></a>有瞋恚心、<a id="a-FT"></a>无瞋恚心，<a id="a-FU"></a>有愚痴心、<a id="a-FV"></a>无愚痴心，<a id="a-FW"></a>如实知之；<a id="a-FX"></a>有爱心、<a id="a-FY"></a>无爱心，<a id="a-FZ"></a>有受心、<a id="a-Fa"></a>无受心，<a id="a-Fb"></a>如实知之；<a id="a-Fc"></a>有乱心、<a id="a-Fd"></a>无乱心，<a id="a-Fe"></a>有疾心、<a id="a-Ff"></a>无疾心，<a id="a-Fg"></a>有少心、<a id="a-Fh"></a>无少心，<a id="a-Fi"></a>有量心、<a id="a-Fj"></a>无量心，<a id="a-Fk"></a>有痛心、<a id="a-Fl"></a>无痛心，<a id="a-Fm"></a>有三昧心、<a id="a-Fn"></a>无三昧心，<a id="a-Fo"></a>有解脱心、<a id="a-Fp"></a>无解脱心，<a id="a-Fq"></a>如实知之。<a id="a-Fr"></a>欲如是者，<a id="a-Fs"></a>当念戒德具足。</p>
  <p id="aFt">“若复比丘意欲得无量神足，<a id="a-Fu"></a>分一身作无数，<a id="a-Fv"></a>复还合为一，<a id="a-Fw"></a>踊没自在，<a id="a-Fx"></a>化身乃至梵天，<a id="a-Fy"></a>彼当念戒德具足。</p>
  <p id="aFz">“若复比丘意欲求自忆宿世无数劫事，<a id="a-G0"></a>或一生、<a id="a-G1"></a>二生乃至千生、<a id="a-G2"></a>百千亿生，<a id="a-G3"></a>成劫、<a id="a-G4"></a>败劫、<a id="a-G5"></a>成败之劫，<a id="a-G6"></a>不可称计，<a id="a-G7"></a>我曾死此生彼，<a id="a-G8"></a>名某、<a id="a-G9"></a>字某，<a id="a-GA"></a>或从彼终，<a id="a-GB"></a>来生此间；<a id="a-GC"></a>自亿如此无数劫事，<a id="a-GD"></a>当念戒德具足而无他念。</p>
  <p id="aGE">“若复比丘意欲求天眼彻视，<a id="a-GF"></a>观众生类善趣、<a id="a-GG"></a>恶趣，<a id="a-GH"></a>善色、<a id="a-GI"></a>恶色，<a id="a-GJ"></a>若好、<a id="a-GK"></a>若丑，<a id="a-GL"></a>如实知之。<a id="a-GM"></a>或复有众生身、<a id="a-GN"></a>口、<a id="a-GO"></a>意行恶，<a id="a-GP"></a>诽谤贤圣，<a id="a-GQ"></a>身坏命终，<a id="a-GR"></a>生地狱中；<a id="a-GS"></a>或复有众生身、<a id="a-GT"></a>口、<a id="a-GU"></a>意行善，<a id="a-GV"></a>不诽谤贤圣，<a id="a-GW"></a>心意正见，<a id="a-GX"></a>身坏命终，<a id="a-GY"></a>生善处天上；<a id="a-GZ"></a>意欲如是者，<a id="a-Ga"></a>当念戒德具足。</p>
  <p id="aGb">“若复比丘意欲求尽有漏，<a id="a-Gc"></a>成无漏，<a id="a-Gd"></a>心解脱、<a id="a-Ge"></a>智慧解脱：<a id="a-Gf"></a>生死已尽，<a id="a-Gg"></a>梵行已立，<a id="a-Gh"></a>所作已办，<a id="a-Gi"></a>更不复受胎，<a id="a-Gj"></a>如实知之。<a id="a-Gk"></a>彼当念戒德具足，<a id="a-Gl"></a>内自思惟，<a id="a-Gm"></a>无有乱想，<a id="a-Gn"></a>居在闲处。</p>
  <p id="aGo">“诸比丘，<a id="a-Gp"></a>当念戒德具足，<a id="a-Gq"></a>无他余念，<a id="a-Gr"></a>威仪成就具足，<a id="a-Gs"></a>少过常恐，<a id="a-Gt"></a>何况大者！<a id="a-Gu"></a>若有比丘意欲使如来共论者，<a id="a-Gv"></a>常念戒德具足；<a id="a-Gw"></a>已戒德具足，<a id="a-Gx"></a>当念闻具足；<a id="a-Gy"></a>闻已具足，<a id="a-Gz"></a>当念施具足；<a id="a-H0"></a>施已具足，<a id="a-H1"></a>当念智慧具足，<a id="a-H2"></a>解脱知见，<a id="a-H3"></a>皆悉具足。<a id="a-H4"></a>若比丘戒身、<a id="a-H5"></a>定身、<a id="a-H6"></a>慧身、<a id="a-H7"></a>解脱身、<a id="a-H8"></a>解脱知见身具足者，<a id="a-H9"></a>便为天、<a id="a-HA"></a>龙、<a id="a-HB"></a>鬼、<a id="a-HC"></a>神所见供养，<a id="a-HD"></a>可敬、<a id="a-HE"></a>可贵，<a id="a-HF"></a>天、<a id="a-HG"></a>人所奉。<a id="a-HH"></a>是故，<a id="a-HI"></a>诸比丘，<a id="a-HJ"></a>当念五分法身具足者，<a id="a-HK"></a>是世福田，<a id="a-HL"></a>无能过者。<a id="a-HM"></a>如是，<a id="a-HN"></a>诸比丘，<a id="a-HO"></a>当作是学！<a id="a-HP"></a>”</p>
  <p id="aHQ">尔时，<a id="a-HR"></a>诸比丘闻佛所说，<a id="a-HS"></a>欢喜奉行。</p>
 </body>
</html>