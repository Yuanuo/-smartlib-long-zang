<!doctype html>
<html id="z3IBUANXt" data-ver="1089">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第二十一</h1>
  <h2 id="a2">苦乐品第二十九</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“今有四人出现于世。<a id="a-9"></a>云何为四？<a id="a-A"></a>或有人先苦而后乐，<a id="a-B"></a>或有人先乐而后苦，<a id="a-C"></a>或有人先苦而后苦，<a id="a-D"></a>或有人先乐而后乐。</p>
  <p id="aE">“云何人先苦而后乐？<a id="a-F"></a>或有一人生卑贱家，<a id="a-G"></a>或杀人种、<a id="a-H"></a>或工师种、<a id="a-I"></a>或邪道家生，<a id="a-J"></a>及余贫匮之家，<a id="a-K"></a>衣食不充，<a id="a-L"></a>彼人便生彼家。<a id="a-M"></a>然复彼人无有邪见，<a id="a-N"></a>彼便有此见：<a id="a-O"></a>有施、<a id="a-P"></a>有受者，<a id="a-Q"></a>有今世、<a id="a-R"></a>有后世，<a id="a-S"></a>有沙门、<a id="a-T"></a>婆罗门，<a id="a-U"></a>有父、<a id="a-V"></a>有母，<a id="a-W"></a>世有阿罗汉等受教者，<a id="a-X"></a>亦有善恶果报。<a id="a-Y"></a>若彼有极富之家，<a id="a-Z"></a>以知昔日施德之报，<a id="a-a"></a>不放逸报。<a id="a-b"></a>彼若复见无衣食家者，<a id="a-c"></a>知此人等不作施德，<a id="a-d"></a>恒值贫贱：<a id="a-e"></a>‘我今复值贫贱，<a id="a-f"></a>无有衣食，<a id="a-g"></a>皆由曩日不造福故，<a id="a-h"></a>诳惑世人，<a id="a-i"></a>行放逸法。<a id="a-j"></a>缘此恶行之报，<a id="a-k"></a>今值贫贱，<a id="a-l"></a>衣食不充。<a id="a-m"></a>’若复见沙门、<a id="a-n"></a>婆罗门修善法者，<a id="a-o"></a>便向忏悔，<a id="a-p"></a>改往所作；<a id="a-q"></a>若复所有之遗余，<a id="a-r"></a>与人等分。<a id="a-s"></a>彼身坏命终，<a id="a-t"></a>生善处；<a id="a-u"></a>若生人中，<a id="a-v"></a>多财饶宝，<a id="a-w"></a>无所乏短。<a id="a-x"></a>是谓此人先苦而后乐。</p>
  <p id="ay">“何等人先乐而后苦？<a id="a-z"></a>于是，<a id="a-10"></a>或有一人生豪族家，<a id="a-11"></a>或刹利种、<a id="a-12"></a>或长者种、<a id="a-13"></a>或大姓家，<a id="a-14"></a>及诸富贵之家，<a id="a-15"></a>衣食充足，<a id="a-16"></a>便生彼家。<a id="a-17"></a>然彼人恒怀邪见，<a id="a-18"></a>与边见共相应，<a id="a-19"></a>彼便有此见：<a id="a-1A"></a>无施、<a id="a-1B"></a>无受者，<a id="a-1C"></a>亦无今世、<a id="a-1D"></a>后世之报，<a id="a-1E"></a>亦无父母，<a id="a-1F"></a>世无阿罗汉，<a id="a-1G"></a>亦无有得证者，<a id="a-1H"></a>亦复无有善恶之报。<a id="a-1I"></a>彼人有此邪见，<a id="a-1J"></a>若复见有富贵之家，<a id="a-1K"></a>而作是念：<a id="a-1L"></a>‘此人久有此财宝耳！<a id="a-1M"></a>男者久是男，<a id="a-1N"></a>女者久是女，<a id="a-1O"></a>畜生者久是畜生。<a id="a-1P"></a>’不好布施，<a id="a-1Q"></a>不持戒律。<a id="a-1R"></a>若彼见沙门、<a id="a-1S"></a>婆罗门奉持戒者，<a id="a-1T"></a>起瞋恚心：<a id="a-1U"></a>‘此人虚伪，<a id="a-1V"></a>何处当有福报之应？<a id="a-1W"></a>’彼人身坏命终之后，<a id="a-1X"></a>生地狱中；<a id="a-1Y"></a>若得作人，<a id="a-1Z"></a>在贫穷家生，<a id="a-1a"></a>无有衣食，<a id="a-1b"></a>身体裸露，<a id="a-1c"></a>衣食不充。<a id="a-1d"></a>是谓此人先乐而后苦。</p>
  <p id="a1e">“何等人先苦而后苦？<a id="a-1f"></a>于是，<a id="a-1g"></a>有人生贫贱家，<a id="a-1h"></a>或杀人种、<a id="a-1i"></a>或工师种，<a id="a-1j"></a>及诸下劣之家，<a id="a-1k"></a>无有衣食，<a id="a-1l"></a>而此人生彼家。<a id="a-1m"></a>然复彼人身抱邪见，<a id="a-1n"></a>与边见共相应，<a id="a-1o"></a>彼人便有此见：<a id="a-1p"></a>无施、<a id="a-1q"></a>无有受者，<a id="a-1r"></a>亦无今世、<a id="a-1s"></a>后世善恶之报，<a id="a-1t"></a>亦无父母，<a id="a-1u"></a>世无阿罗汉。<a id="a-1v"></a>不好布施，<a id="a-1w"></a>不奉持戒，<a id="a-1x"></a>若复见沙门、<a id="a-1y"></a>婆罗门，<a id="a-1z"></a>即兴瞋恚向贤圣人。<a id="a-20"></a>彼人见贫者，<a id="a-21"></a>言久来有是；<a id="a-22"></a>见富者，<a id="a-23"></a>言久来有是；<a id="a-24"></a>见父者，<a id="a-25"></a>昔者是父；<a id="a-26"></a>见母者，<a id="a-27"></a>昔者是母。<a id="a-28"></a>彼若身坏命终，<a id="a-29"></a>生地狱中；<a id="a-2A"></a>若生人中，<a id="a-2B"></a>极为贫贱，<a id="a-2C"></a>衣食不充。<a id="a-2D"></a>是谓此人先苦而后苦。</p>
  <p id="a2E">“彼云何人先乐而后乐？<a id="a-2F"></a>彼或有一人生富贵家，<a id="a-2G"></a>或刹利种、<a id="a-2H"></a>或梵志种、<a id="a-2I"></a>或生国王种、<a id="a-2J"></a>或长者种生，<a id="a-2K"></a>及诸饶财多宝家生，<a id="a-2L"></a>所生之处无有乏短，<a id="a-2M"></a>彼人便生此家。<a id="a-2N"></a>然后彼人有正见，<a id="a-2O"></a>无有邪见，<a id="a-2P"></a>彼便有此见：<a id="a-2Q"></a>有施、<a id="a-2R"></a>有受者，<a id="a-2S"></a>有今世、<a id="a-2T"></a>后世，<a id="a-2U"></a>世有沙门、<a id="a-2V"></a>婆罗门，<a id="a-2W"></a>亦有善恶之报，<a id="a-2X"></a>有父、<a id="a-2Y"></a>有母，<a id="a-2Z"></a>世有阿罗汉。<a id="a-2a"></a>彼人若复见富贵之家饶财多宝者，<a id="a-2b"></a>便作是念：<a id="a-2c"></a>‘此人昔日布施之所致。<a id="a-2d"></a>’若复见贫贱之家：<a id="a-2e"></a>‘此人昔者，<a id="a-2f"></a>皆由不布施故。<a id="a-2g"></a>故我今可随时布施，<a id="a-2h"></a>莫后更生贫贱之家。<a id="a-2i"></a>’然常好喜施惠于人，<a id="a-2j"></a>彼人若见沙门、<a id="a-2k"></a>道士者，<a id="a-2l"></a>随时问讯可否之宜，<a id="a-2m"></a>供给衣被、<a id="a-2n"></a>饮食、<a id="a-2o"></a>床卧具、<a id="a-2p"></a>病瘦医药，<a id="a-2q"></a>尽惠施之。<a id="a-2r"></a>若复命终之后，<a id="a-2s"></a>生善处天上；<a id="a-2t"></a>若人中，<a id="a-2u"></a>生富贵之家，<a id="a-2v"></a>饶财多宝。<a id="a-2w"></a>是谓此人先乐而后乐。<a id="a-2x"></a>”</p>
  <p id="a2y">是时，<a id="a-2z"></a>有一比丘白世尊曰：<a id="a-30"></a>“我观今世众生先苦而后乐，<a id="a-31"></a>或有众生于今世先乐而后苦，<a id="a-32"></a>或有众生于今世先苦而后苦，<a id="a-33"></a>或有众生先乐而后乐。<a id="a-34"></a>”</p>
  <p id="a35">尔时，<a id="a-36"></a>世尊告彼比丘：<a id="a-37"></a>“有此因缘，<a id="a-38"></a>使众生之类先苦而后乐，<a id="a-39"></a>亦复有此众生先乐而后苦，<a id="a-3A"></a>亦复有此众生先苦而后苦，<a id="a-3B"></a>亦复有众生先乐而后乐。<a id="a-3C"></a>”</p>
  <p id="a3D">比丘白佛：<a id="a-3E"></a>“复以何因缘先乐而后苦？<a id="a-3F"></a>复以何因缘先苦而后乐？<a id="a-3G"></a>复以何因缘先苦而后苦？<a id="a-3H"></a>复以何因缘先乐而后乐？<a id="a-3I"></a>”</p>
  <p id="a3J">世尊告曰：<a id="a-3K"></a>“比丘当知：<a id="a-3L"></a>若人寿百岁，<a id="a-3M"></a>正可十十耳！<a id="a-3N"></a>若使寿终冬、<a id="a-3O"></a>夏、<a id="a-3P"></a>春、<a id="a-3Q"></a>秋。<a id="a-3R"></a>若复，<a id="a-3S"></a>比丘，<a id="a-3T"></a>百岁之中作诸功德，<a id="a-3U"></a>百岁之中造诸恶业，<a id="a-3V"></a>作诸邪见，<a id="a-3W"></a>彼于异时，<a id="a-3X"></a>或冬受乐，<a id="a-3Y"></a>夏受苦。<a id="a-3Z"></a>若百岁之中，<a id="a-3a"></a>功德具足，<a id="a-3b"></a>未曾有短；<a id="a-3c"></a>若复在中百岁之内，<a id="a-3d"></a>在诸邪见，<a id="a-3e"></a>造不善行，<a id="a-3f"></a>先受其罪，<a id="a-3g"></a>后受其福。<a id="a-3h"></a>若复少时作福，<a id="a-3i"></a>长时作罪；<a id="a-3j"></a>后生之时少时受福，<a id="a-3k"></a>长时受罪。<a id="a-3l"></a>若复少时作罪，<a id="a-3m"></a>长复作罪，<a id="a-3n"></a>彼人后生之时先苦而后苦。<a id="a-3o"></a>若复于少时作诸功德，<a id="a-3p"></a>分檀布施，<a id="a-3q"></a>彼于后生先乐而后乐。<a id="a-3r"></a>是谓，<a id="a-3s"></a>比丘，<a id="a-3t"></a>以此因缘先苦而后乐，<a id="a-3u"></a>亦由此因缘先乐而后苦，<a id="a-3v"></a>亦由此因缘先苦而后苦，<a id="a-3w"></a>亦由此因缘先乐而后乐。<a id="a-3x"></a>”</p>
  <p id="a3y">比丘白佛言：<a id="a-3z"></a>“唯然，<a id="a-40"></a>世尊，<a id="a-41"></a>若有众生欲先乐而后乐，<a id="a-42"></a>当行布施，<a id="a-43"></a>求此先乐而后乐。<a id="a-44"></a>”</p>
  <p id="a45">世尊告曰：<a id="a-46"></a>“如是，<a id="a-47"></a>比丘，<a id="a-48"></a>如汝所言，<a id="a-49"></a>若有众生欲成涅槃，<a id="a-4A"></a>及阿罗汉道，<a id="a-4B"></a>乃至佛道，<a id="a-4C"></a>当于中行布施，<a id="a-4D"></a>作诸功德。<a id="a-4E"></a>如是，<a id="a-4F"></a>诸比丘，<a id="a-4G"></a>当作是学！<a id="a-4H"></a>”</p>
  <p id="a4I">尔时，<a id="a-4J"></a>诸比丘闻佛所说，<a id="a-4K"></a>欢喜奉行。</p>
  <p id="a4L">闻如是：<a id="a-4M"></a>一时，<a id="a-4N"></a>佛在舍卫国祇树给孤独园。</p>
  <p id="a4O">尔时，<a id="a-4P"></a>世尊告诸比丘：<a id="a-4Q"></a>“有四人出现于世。<a id="a-4R"></a>云何为四？<a id="a-4S"></a>或有人身乐、<a id="a-4T"></a>心不乐，<a id="a-4U"></a>或有人心乐、<a id="a-4V"></a>身不乐，<a id="a-4W"></a>或有人心亦不乐、<a id="a-4X"></a>身亦不乐，<a id="a-4Y"></a>或有人身亦乐、<a id="a-4Z"></a>心亦乐。</p>
  <p id="a4a">“彼何等人身乐、<a id="a-4b"></a>心不乐？<a id="a-4c"></a>于是，<a id="a-4d"></a>作福凡夫人，<a id="a-4e"></a>于四事供养衣被、<a id="a-4f"></a>饮食、<a id="a-4g"></a>床卧具、<a id="a-4h"></a>病瘦医药，<a id="a-4i"></a>无所短乏，<a id="a-4j"></a>但不免饿鬼、<a id="a-4k"></a>畜生、<a id="a-4l"></a>地狱道，<a id="a-4m"></a>亦复不免恶趣中。<a id="a-4n"></a>是谓此人身乐、<a id="a-4o"></a>心不乐。</p>
  <p id="a4p">“彼何等人心乐、<a id="a-4q"></a>身不乐？<a id="a-4r"></a>所谓阿罗汉不作功德，<a id="a-4s"></a>于是四事供养之中，<a id="a-4t"></a>不能自办，<a id="a-4u"></a>终不能得，<a id="a-4v"></a>但免地狱、<a id="a-4w"></a>饿鬼、<a id="a-4x"></a>畜生之道，<a id="a-4y"></a>犹如罗汉唯喻比丘。<a id="a-4z"></a>是谓此人心乐、<a id="a-50"></a>身不乐。</p>
  <p id="a51">“彼何等人身亦不乐、<a id="a-52"></a>心亦不乐？<a id="a-53"></a>所谓凡夫之人不作功德，<a id="a-54"></a>不能得四事供养衣被、<a id="a-55"></a>饮食、<a id="a-56"></a>床卧具、<a id="a-57"></a>病瘦医药，<a id="a-58"></a>恒不免地狱、<a id="a-59"></a>饿鬼、<a id="a-5A"></a>畜生道。<a id="a-5B"></a>是谓此人身亦不乐、<a id="a-5C"></a>心亦不乐。</p>
  <p id="a5D">“彼何等人身亦乐、<a id="a-5E"></a>心亦乐？<a id="a-5F"></a>所谓作功德阿罗汉，<a id="a-5G"></a>四事供养无所短乏，<a id="a-5H"></a>衣被、<a id="a-5I"></a>饮食、<a id="a-5J"></a>床卧具、<a id="a-5K"></a>病瘦医药，<a id="a-5L"></a>复免地狱、<a id="a-5M"></a>饿鬼、<a id="a-5N"></a>畜生道，<a id="a-5O"></a>所谓尸波罗比丘是。</p>
  <p id="a5P">“是谓，<a id="a-5Q"></a>比丘，<a id="a-5R"></a>世间有此四人。<a id="a-5S"></a>是故，<a id="a-5T"></a>比丘，<a id="a-5U"></a>当求方便，<a id="a-5V"></a>当如尸波罗比丘。<a id="a-5W"></a>如是，<a id="a-5X"></a>诸比丘，<a id="a-5Y"></a>当作是学！<a id="a-5Z"></a>”</p>
  <p id="a5a">尔时，<a id="a-5b"></a>诸比丘闻佛所说，<a id="a-5c"></a>欢喜奉行。</p>
  <p id="a5d">闻如是：<a id="a-5e"></a>一时，<a id="a-5f"></a>佛在舍卫国祇树给孤独园。</p>
  <p id="a5g">尔时，<a id="a-5h"></a>世尊告诸比丘：<a id="a-5i"></a>“今当说四梵之福。<a id="a-5j"></a>云何为四？<a id="a-5k"></a>若有信善男子、<a id="a-5l"></a>善女人，<a id="a-5m"></a>未曾起偷婆处，<a id="a-5n"></a>于中能起偷婆者，<a id="a-5o"></a>是谓初梵之福也。<a id="a-5p"></a>复次，<a id="a-5q"></a>信善男子、<a id="a-5r"></a>善女人，<a id="a-5s"></a>补治故寺者，<a id="a-5t"></a>是谓第二受梵之福也。<a id="a-5u"></a>复次，<a id="a-5v"></a>信善男子、<a id="a-5w"></a>善女人，<a id="a-5x"></a>和合圣众者，<a id="a-5y"></a>是谓第三受梵之福。<a id="a-5z"></a>复次，<a id="a-60"></a>若多萨阿竭初转法轮时，<a id="a-61"></a>诸天、<a id="a-62"></a>世人劝请转法轮，<a id="a-63"></a>是谓第四受梵之福。<a id="a-64"></a>是谓四受梵之福。<a id="a-65"></a>”</p>
  <p id="a66">尔时，<a id="a-67"></a>有异比丘白世尊言：<a id="a-68"></a>“梵天之福竟为多少？<a id="a-69"></a>”</p>
  <p id="a6A">世尊告曰：<a id="a-6B"></a>“谛听！<a id="a-6C"></a>谛听！<a id="a-6D"></a>善思念之，<a id="a-6E"></a>吾今当说。<a id="a-6F"></a>”</p>
  <p id="a6G">诸比丘对曰：<a id="a-6H"></a>“如是。<a id="a-6I"></a>”</p>
  <p id="a6J">世尊告曰：<a id="a-6K"></a>“阎浮里地东西七千由旬，<a id="a-6L"></a>南北二万一千由旬，<a id="a-6M"></a>地形像车，<a id="a-6N"></a>其中众生所有功德，<a id="a-6O"></a>正可与一轮王功德等。</p>
  <p id="a6P">“瞿耶尼纵广三十二万里，<a id="a-6Q"></a>地形如半月。<a id="a-6R"></a>比丘当知：<a id="a-6S"></a>阎浮地人民，<a id="a-6T"></a>及一轮王之德，<a id="a-6U"></a>比彼人者，<a id="a-6V"></a>与彼一人德等。</p>
  <p id="a6W">“复次，<a id="a-6X"></a>比丘，<a id="a-6Y"></a>弗于逮里地纵广三十六万里，<a id="a-6Z"></a>地形方正，<a id="a-6a"></a>计阎浮里地及瞿耶尼二方之福，<a id="a-6b"></a>故不如彼弗于逮一人之福。</p>
  <p id="a6c">“比丘当知：<a id="a-6d"></a>郁单曰纵广四十万里，<a id="a-6e"></a>地形如月满，<a id="a-6f"></a>计三方人民之福，<a id="a-6g"></a>故不如郁单曰一人之福。</p>
  <p id="a6h">“比丘当知：<a id="a-6i"></a>计四天下人民之福，<a id="a-6j"></a>故不如四天王之德；<a id="a-6k"></a>计四天下人民之福及四天王，<a id="a-6l"></a>故不如三十三天之福；<a id="a-6m"></a>计四天下及四天王、<a id="a-6n"></a>三十三天，<a id="a-6o"></a>故不如释提桓因一人之福；<a id="a-6p"></a>计四天下及四天王及三十三天及释提桓因，<a id="a-6q"></a>故不如一艳天之福；<a id="a-6r"></a>计四天下及四天王、<a id="a-6s"></a>三十三天、<a id="a-6t"></a>释提桓因及艳天，<a id="a-6u"></a>故不如一兜术天福；<a id="a-6v"></a>计从四天下至兜术天之福，<a id="a-6w"></a>故不如一化自在天之福；<a id="a-6x"></a>计从四天下至化自在天之福，<a id="a-6y"></a>故不如一他化自在天之福；<a id="a-6z"></a>计从四天下至他化自在天之福，<a id="a-70"></a>故不如一梵天王之福。</p>
  <p id="a71">“比丘当知：<a id="a-72"></a>此是梵天之福。<a id="a-73"></a>若有善男子、<a id="a-74"></a>善女人，<a id="a-75"></a>求其福者，<a id="a-76"></a>此是其量也。<a id="a-77"></a>是故，<a id="a-78"></a>比丘，<a id="a-79"></a>欲求梵天福者，<a id="a-7A"></a>当求方便，<a id="a-7B"></a>成其功德。<a id="a-7C"></a>如是，<a id="a-7D"></a>比丘，<a id="a-7E"></a>当作是学！<a id="a-7F"></a>”</p>
  <p id="a7G">尔时，<a id="a-7H"></a>诸比丘闻佛所说，<a id="a-7I"></a>欢喜奉行。</p>
  <p id="a7J">闻如是：<a id="a-7K"></a>一时，<a id="a-7L"></a>佛在舍卫国祇树给孤独园。</p>
  <p id="a7M">尔时，<a id="a-7N"></a>世尊告诸比丘：<a id="a-7O"></a>“众生之类有四种食，<a id="a-7P"></a>长养众生。<a id="a-7Q"></a>何等为四？<a id="a-7R"></a>所谓抟食或大、<a id="a-7S"></a>或小，<a id="a-7T"></a>更乐食、<a id="a-7U"></a>念食、<a id="a-7V"></a>识食，<a id="a-7W"></a>是谓四食。</p>
  <p id="a7X">“彼云何名为抟食？<a id="a-7Y"></a>彼抟食者，<a id="a-7Z"></a>如今人中所食，<a id="a-7a"></a>诸入口之物可食啖者，<a id="a-7b"></a>是谓名为抟食。</p>
  <p id="a7c">“云何名更乐食？<a id="a-7d"></a>所谓更乐食者，<a id="a-7e"></a>衣裳、<a id="a-7f"></a>伞盖、<a id="a-7g"></a>杂香华、<a id="a-7h"></a>熏火及香油，<a id="a-7i"></a>与妇人集聚，<a id="a-7j"></a>诸余身体所更乐者，<a id="a-7k"></a>是谓名为更乐之食。</p>
  <p id="a7l">“彼云何名为念食？<a id="a-7m"></a>诸意中所念想、<a id="a-7n"></a>所思惟者，<a id="a-7o"></a>或以口说，<a id="a-7p"></a>或以体触，<a id="a-7q"></a>及诸所持之法，<a id="a-7r"></a>是谓名为念食。</p>
  <p id="a7s">“彼云何为识食？<a id="a-7t"></a>所念识者，<a id="a-7u"></a>意之所知。<a id="a-7v"></a>梵天为首，<a id="a-7w"></a>乃至有想无想天，<a id="a-7x"></a>以识为食，<a id="a-7y"></a>是谓名为识食。</p>
  <p id="a7z">“是谓，<a id="a-80"></a>比丘，<a id="a-81"></a>有此四食，<a id="a-82"></a>众生之类以此四食，<a id="a-83"></a>流转生死，<a id="a-84"></a>从今世至后世。<a id="a-85"></a>是故，<a id="a-86"></a>诸比丘，<a id="a-87"></a>当共舍离此四食。<a id="a-88"></a>如是，<a id="a-89"></a>诸比丘，<a id="a-8A"></a>当作是学！<a id="a-8B"></a>”</p>
  <p id="a8C">尔时，<a id="a-8D"></a>诸比丘闻佛所说，<a id="a-8E"></a>欢喜奉行。</p>
  <p id="a8F">闻如是：<a id="a-8G"></a>一时，<a id="a-8H"></a>佛在舍卫国祇树给孤独园。</p>
  <p id="a8I">尔时，<a id="a-8J"></a>世尊告诸比丘：<a id="a-8K"></a>“有四辩。<a id="a-8L"></a>云何为四？<a id="a-8M"></a>所谓义辩、<a id="a-8N"></a>法辩、<a id="a-8O"></a>辞辩、<a id="a-8P"></a>应辩。</p>
  <p id="a8Q">“彼云何名为义辩？<a id="a-8R"></a>所谓义辩者，<a id="a-8S"></a>彼彼之所说，<a id="a-8T"></a>若天、<a id="a-8U"></a>龙、<a id="a-8V"></a>鬼、<a id="a-8W"></a>神之所说，<a id="a-8X"></a>皆能分别其义，<a id="a-8Y"></a>是谓名为义辩也。</p>
  <p id="a8Z">“彼云何名为法辩？<a id="a-8a"></a>十二部经如来所说，<a id="a-8b"></a>所谓契经、<a id="a-8c"></a>祇夜、<a id="a-8d"></a>本末、<a id="a-8e"></a>偈、<a id="a-8f"></a>因缘、<a id="a-8g"></a>授决、<a id="a-8h"></a>已说、<a id="a-8i"></a>造颂、<a id="a-8j"></a>生经、<a id="a-8k"></a>方等、<a id="a-8l"></a>合集、<a id="a-8m"></a>未曾有，<a id="a-8n"></a>及诸有为法、<a id="a-8o"></a>无为法，<a id="a-8p"></a>有漏法、<a id="a-8q"></a>无漏法。<a id="a-8r"></a>诸法之实不可沮坏，<a id="a-8s"></a>所可总持者，<a id="a-8t"></a>是谓名为法辩。</p>
  <p id="a8u">“彼云何名为辞辩？<a id="a-8v"></a>若前众生，<a id="a-8w"></a>长短之语，<a id="a-8x"></a>男语，<a id="a-8y"></a>女语，<a id="a-8z"></a>佛语，<a id="a-90"></a>梵志、<a id="a-91"></a>天、<a id="a-92"></a>龙、<a id="a-93"></a>鬼、<a id="a-94"></a>神之语，<a id="a-95"></a>阿须伦、<a id="a-96"></a>迦留罗、<a id="a-97"></a>甄陀罗彼之所说，<a id="a-98"></a>随彼根原与其说法，<a id="a-99"></a>是谓名为辞辩。</p>
  <p id="a9A">“彼云何名为应辩？<a id="a-9B"></a>当说法时，<a id="a-9C"></a>无有怯弱，<a id="a-9D"></a>无有畏惧，<a id="a-9E"></a>能和悦四部之众，<a id="a-9F"></a>是谓名为应辩。</p>
  <p id="a9G">“我今当教敕汝，<a id="a-9H"></a>当如摩诃拘絺罗。<a id="a-9I"></a>所以然者？<a id="a-9J"></a>拘絺罗有此四辩，<a id="a-9K"></a>能与四部之众广分别说。<a id="a-9L"></a>如我今日观诸众中，<a id="a-9M"></a>得四辩才，<a id="a-9N"></a>无有出拘絺罗者。<a id="a-9O"></a>若此四辩，<a id="a-9P"></a>如来之所有，<a id="a-9Q"></a>是故，<a id="a-9R"></a>当求方便，<a id="a-9S"></a>成四辩才。<a id="a-9T"></a>如是，<a id="a-9U"></a>诸比丘，<a id="a-9V"></a>当作是学！<a id="a-9W"></a>”</p>
  <p id="a9X">尔时，<a id="a-9Y"></a>诸比丘闻佛所说，<a id="a-9Z"></a>欢喜奉行。</p>
  <p id="a9a">闻如是：<a id="a-9b"></a>一时，<a id="a-9c"></a>佛在舍卫国祇树给孤独园。</p>
  <p id="a9d">尔时，<a id="a-9e"></a>世尊告诸比丘：<a id="a-9f"></a>“有四事终不可思议。<a id="a-9g"></a>云何为四？<a id="a-9h"></a>众生不可思义，<a id="a-9i"></a>世界不可思议，<a id="a-9j"></a>龙国不可思议，<a id="a-9k"></a>佛国境界不可思议。<a id="a-9l"></a>所以然者？<a id="a-9m"></a>不由此处得至灭尽涅槃。</p>
  <p id="a9n">“云何众生不可思议？<a id="a-9o"></a>此众生为从何来？<a id="a-9p"></a>为从何去？<a id="a-9q"></a>复从何起？<a id="a-9r"></a>从此终当从何生？<a id="a-9s"></a>如是，<a id="a-9t"></a>众生不可思议。</p>
  <p id="a9u">“云何世界不可思议？<a id="a-9v"></a>诸有邪见之人：<a id="a-9w"></a>世界断灭、<a id="a-9x"></a>世界不断灭，<a id="a-9y"></a>世界有边、<a id="a-9z"></a>世界无边，<a id="a-A0"></a>是命、<a id="a-A1"></a>是身，<a id="a-A2"></a>非命、<a id="a-A3"></a>非身，<a id="a-A4"></a>梵天之所造，<a id="a-A5"></a>诸大鬼神作此世界耶？<a id="a-A6"></a>”</p>
  <p id="aA7">尔时，<a id="a-A8"></a>世尊便说此偈：</p>
  <p id="aA9">“梵天造人民，<a id="a-AA"></a>世间鬼所造，</p>
  <p id="aAB">或能诸鬼作，<a id="a-AC"></a>此语谁当定？</p>
  <p id="aAD">欲恚之所缠，<a id="a-AE"></a>三者俱共等，</p>
  <p id="aAF">心不得自在，<a id="a-AG"></a>世俗有灾变。</p>
  <p id="aAH">“如是，<a id="a-AI"></a>比丘，<a id="a-AJ"></a>世间不可思议。</p>
  <p id="aAK">“云何龙界不可思议？<a id="a-AL"></a>云何此雨为从龙口出耶？<a id="a-AM"></a>所以然者？<a id="a-AN"></a>雨滴不从龙口出也。<a id="a-AO"></a>为从眼、<a id="a-AP"></a>耳、<a id="a-AQ"></a>鼻出耶？<a id="a-AR"></a>此亦不可思议。<a id="a-AS"></a>所以然者？<a id="a-AT"></a>雨滴不从眼、<a id="a-AU"></a>耳、<a id="a-AV"></a>鼻出，<a id="a-AW"></a>但龙意之所念，<a id="a-AX"></a>若念恶亦雨，<a id="a-AY"></a>若念善亦雨，<a id="a-AZ"></a>亦由行本而作此雨。<a id="a-Aa"></a>所以然者？<a id="a-Ab"></a>今须弥山腹有天，<a id="a-Ac"></a>名曰大力，<a id="a-Ad"></a>知众生心之所念，<a id="a-Ae"></a>亦能作雨，<a id="a-Af"></a>然雨不从彼天口出、<a id="a-Ag"></a>眼耳鼻出也，<a id="a-Ah"></a>皆由彼天有神力故，<a id="a-Ai"></a>而能作雨。<a id="a-Aj"></a>如是，<a id="a-Ak"></a>比丘，<a id="a-Al"></a>龙境界不可思议。</p>
  <p id="aAm">“云何佛国境界不可思议？<a id="a-An"></a>如来身者，<a id="a-Ao"></a>为是父母所造耶？<a id="a-Ap"></a>此亦不可思议。<a id="a-Aq"></a>所以然者？<a id="a-Ar"></a>如来身者，<a id="a-As"></a>清净无秽，<a id="a-At"></a>受诸天气。<a id="a-Au"></a>为是人所造耶？<a id="a-Av"></a>此亦不可思议。<a id="a-Aw"></a>所以然者？<a id="a-Ax"></a>已过人行。<a id="a-Ay"></a>如来身者，<a id="a-Az"></a>为是天身耶？<a id="a-B0"></a>此亦不可思议。<a id="a-B1"></a>所以然者？<a id="a-B2"></a>如来身者，<a id="a-B3"></a>不可造作，<a id="a-B4"></a>非诸天所及。<a id="a-B5"></a>如来寿为短耶？<a id="a-B6"></a>此亦不可思议。<a id="a-B7"></a>所以然者？<a id="a-B8"></a>如来有四神足。<a id="a-B9"></a>如来为长寿耶？<a id="a-BA"></a>此亦不可思议。<a id="a-BB"></a>所以然者？<a id="a-BC"></a>然复如来故与世间周旋，<a id="a-BD"></a>与善权方便相应。<a id="a-BE"></a>如来身者，<a id="a-BF"></a>不可摸则，<a id="a-BG"></a>不可言长、<a id="a-BH"></a>言短，<a id="a-BI"></a>音声亦不可法则。<a id="a-BJ"></a>如来梵音、<a id="a-BK"></a>如来智慧辩才不可思议，<a id="a-BL"></a>非世间人民之所能及，<a id="a-BM"></a>如是佛境界不可思议。</p>
  <p id="aBN">“如是，<a id="a-BO"></a>比丘，<a id="a-BP"></a>有此四处不可思议，<a id="a-BQ"></a>非是常人之所思议。<a id="a-BR"></a>然此四事无善根本，<a id="a-BS"></a>亦不由此得修梵行，<a id="a-BT"></a>不至休息之处，<a id="a-BU"></a>乃至不到涅槃之处，<a id="a-BV"></a>但令人狂惑，<a id="a-BW"></a>心意错乱，<a id="a-BX"></a>起诸疑结。</p>
  <p id="aBY">“所以然者？<a id="a-BZ"></a>比丘当知：<a id="a-Ba"></a>过去久远，<a id="a-Bb"></a>此舍卫城中有一凡人，<a id="a-Bc"></a>便作是念：<a id="a-Bd"></a>‘我今当思议世界。<a id="a-Be"></a>’是时，<a id="a-Bf"></a>彼人出舍卫城，<a id="a-Bg"></a>在一华池水侧，<a id="a-Bh"></a>结跏趺坐，<a id="a-Bi"></a>思惟世界：<a id="a-Bj"></a>‘此世界云何成？<a id="a-Bk"></a>云何败？<a id="a-Bl"></a>谁造此世界？<a id="a-Bm"></a>此众生类为从何来？<a id="a-Bn"></a>为从何出？<a id="a-Bo"></a>为何时生？<a id="a-Bp"></a>’是时，<a id="a-Bq"></a>彼人思议，<a id="a-Br"></a>此时便见池水中有四种兵出入。<a id="a-Bs"></a>是时，<a id="a-Bt"></a>彼人复作是念：<a id="a-Bu"></a>‘我今狂惑，<a id="a-Bv"></a>心意错乱。<a id="a-Bw"></a>世间无者，<a id="a-Bx"></a>我今见之。<a id="a-By"></a>’</p>
  <p id="aBz">“时，<a id="a-C0"></a>彼人还入舍卫城，<a id="a-C1"></a>在里巷之中作是说：<a id="a-C2"></a>‘诸贤当知：<a id="a-C3"></a>世界无者，<a id="a-C4"></a>我今见之。<a id="a-C5"></a>’是时，<a id="a-C6"></a>众多人报彼人曰：<a id="a-C7"></a>‘云何世间无者，<a id="a-C8"></a>汝今见之？<a id="a-C9"></a>’时，<a id="a-CA"></a>此人报众多人曰：<a id="a-CB"></a>‘我向者作是思惟：<a id="a-CC"></a>“世界为从何生？<a id="a-CD"></a>”便出舍卫城，<a id="a-CE"></a>在华池侧，<a id="a-CF"></a>作是思议：<a id="a-CG"></a>“世界为从何来？<a id="a-CH"></a>谁造此世界？<a id="a-CI"></a>此众生类从何而来？<a id="a-CJ"></a>为谁所生？<a id="a-CK"></a>若命终者当生何处？<a id="a-CL"></a>”我当思议，<a id="a-CM"></a>此时便见池水中有四种兵出入。<a id="a-CN"></a>世界无者，<a id="a-CO"></a>我今见之。<a id="a-CP"></a>’是时，<a id="a-CQ"></a>众多人报彼人曰：<a id="a-CR"></a>‘如汝实狂愚，<a id="a-CS"></a>池水之中那得四种兵？<a id="a-CT"></a>诸世界狂愚之中，<a id="a-CU"></a>汝最为上！<a id="a-CV"></a>’</p>
  <p id="aCW">“是故，<a id="a-CX"></a>比丘，<a id="a-CY"></a>我观此义已，<a id="a-CZ"></a>故告汝等耳！<a id="a-Ca"></a>所以然者？<a id="a-Cb"></a>此非善本功德，<a id="a-Cc"></a>不得修梵行，<a id="a-Cd"></a>亦复不得至涅槃处，<a id="a-Ce"></a>然思议此者，<a id="a-Cf"></a>则令人狂，<a id="a-Cg"></a>心意错乱。<a id="a-Ch"></a>然比丘当知：<a id="a-Ci"></a>彼人实见四种之兵。<a id="a-Cj"></a>所以然者？<a id="a-Ck"></a>昔日诸天与阿须伦共斗，<a id="a-Cl"></a>当共斗时，<a id="a-Cm"></a>诸天得胜，<a id="a-Cn"></a>阿须伦不如。<a id="a-Co"></a>是时，<a id="a-Cp"></a>阿须伦便怀恐怖，<a id="a-Cq"></a>化形极使小，<a id="a-Cr"></a>从藕根孔中过。<a id="a-Cs"></a>佛眼之所见，<a id="a-Ct"></a>非余者所及。</p>
  <p id="aCu">“是故，<a id="a-Cv"></a>诸比丘，<a id="a-Cw"></a>当思议四谛。<a id="a-Cx"></a>所以然者？<a id="a-Cy"></a>此四谛者，<a id="a-Cz"></a>有义、<a id="a-D0"></a>有理，<a id="a-D1"></a>得修梵行，<a id="a-D2"></a>行沙门法，<a id="a-D3"></a>得至涅槃。<a id="a-D4"></a>是故，<a id="a-D5"></a>诸比丘，<a id="a-D6"></a>舍离此世界之法，<a id="a-D7"></a>当求方便，<a id="a-D8"></a>思议四谛。<a id="a-D9"></a>如是，<a id="a-DA"></a>诸比丘，<a id="a-DB"></a>当作是学！<a id="a-DC"></a>”</p>
  <p id="aDD">尔时，<a id="a-DE"></a>诸比丘闻佛所说，<a id="a-DF"></a>欢喜奉行。</p>
  <p id="aDG">闻如是：<a id="a-DH"></a>一时，<a id="a-DI"></a>佛在舍卫国祇树给孤独园。</p>
  <p id="aDJ">尔时，<a id="a-DK"></a>世尊告诸比丘：<a id="a-DL"></a>“有四神足。<a id="a-DM"></a>云何为四？<a id="a-DN"></a>自在三昧行尽神足，<a id="a-DO"></a>心三昧行尽神足，<a id="a-DP"></a>精进三昧行尽神足，<a id="a-DQ"></a>诫三昧行尽神足。</p>
  <p id="aDR">“彼云何为自在三昧行尽神足？<a id="a-DS"></a>所谓诸有三昧，<a id="a-DT"></a>自在意所欲，<a id="a-DU"></a>心所乐，<a id="a-DV"></a>使身体轻便，<a id="a-DW"></a>能隐形极细，<a id="a-DX"></a>是谓第一神足。</p>
  <p id="aDY">“彼云何心三昧行尽神足？<a id="a-DZ"></a>所谓心所知法，<a id="a-Da"></a>遍满十方，<a id="a-Db"></a>石壁皆过，<a id="a-Dc"></a>无所罣碍，<a id="a-Dd"></a>是谓名为心三昧行尽神足。</p>
  <p id="aDe">“彼云何名为精进三昧行尽神足？<a id="a-Df"></a>所谓此三昧无有懈倦，<a id="a-Dg"></a>亦无所畏，<a id="a-Dh"></a>有勇猛意，<a id="a-Di"></a>是谓名为精进三昧行尽神足。</p>
  <p id="aDj">“彼云何名为诫三昧行尽神足？<a id="a-Dk"></a>诸有三昧，<a id="a-Dl"></a>知众生心中所念，<a id="a-Dm"></a>生时、<a id="a-Dn"></a>灭时，<a id="a-Do"></a>皆悉知之。<a id="a-Dp"></a>有欲心、<a id="a-Dq"></a>无欲心，<a id="a-Dr"></a>有瞋恚心、<a id="a-Ds"></a>无瞋恚心，<a id="a-Dt"></a>有愚痴心、<a id="a-Du"></a>无愚痴心，<a id="a-Dv"></a>有疾心、<a id="a-Dw"></a>无疾心，<a id="a-Dx"></a>有乱心、<a id="a-Dy"></a>无乱心，<a id="a-Dz"></a>有少心、<a id="a-E0"></a>无少心，<a id="a-E1"></a>有大心、<a id="a-E2"></a>无大心，<a id="a-E3"></a>有量心、<a id="a-E4"></a>无量心，<a id="a-E5"></a>有定心、<a id="a-E6"></a>无定心，<a id="a-E7"></a>有解脱心、<a id="a-E8"></a>无解脱心，<a id="a-E9"></a>一切了知，<a id="a-EA"></a>是谓名为诫三昧行尽神足。</p>
  <p id="aEB">“如是，<a id="a-EC"></a>比丘，<a id="a-ED"></a>有此四神足，<a id="a-EE"></a>欲知一切众生心中所念者，<a id="a-EF"></a>当修行此四神足。<a id="a-EG"></a>如是，<a id="a-EH"></a>诸比丘，<a id="a-EI"></a>当作是学！<a id="a-EJ"></a>”</p>
  <p id="aEK">尔时，<a id="a-EL"></a>诸比丘闻佛所说，<a id="a-EM"></a>欢喜奉行。</p>
  <p id="aEN">闻如是：<a id="a-EO"></a>一时，<a id="a-EP"></a>佛在舍卫国祇树给孤独园。</p>
  <p id="aEQ">尔时，<a id="a-ER"></a>世尊告诸比丘：<a id="a-ES"></a>“有四起爱之法，<a id="a-ET"></a>若比丘爱起时便起。<a id="a-EU"></a>云何为四？<a id="a-EV"></a>比丘缘衣服故便起爱，<a id="a-EW"></a>由乞食故便起爱，<a id="a-EX"></a>由床坐故便起爱，<a id="a-EY"></a>由医药故比丘便起爱。<a id="a-EZ"></a>是谓，<a id="a-Ea"></a>比丘，<a id="a-Eb"></a>有此四起爱之法，<a id="a-Ec"></a>有所染著。</p>
  <p id="aEd">“其有比丘著衣裳者，<a id="a-Ee"></a>我不说此人。<a id="a-Ef"></a>所以然者？<a id="a-Eg"></a>彼未得衣时，<a id="a-Eh"></a>便起瞋恚，<a id="a-Ei"></a>兴想著念。<a id="a-Ej"></a>其有比丘著是食者，<a id="a-Ek"></a>我不说此人。<a id="a-El"></a>所以然者？<a id="a-Em"></a>彼未得乞食时，<a id="a-En"></a>便兴瞋恚，<a id="a-Eo"></a>兴想著念。<a id="a-Ep"></a>其有比丘著床座者，<a id="a-Eq"></a>我不说此人。<a id="a-Er"></a>所以然者？<a id="a-Es"></a>彼未得床座时，<a id="a-Et"></a>便起瞋恚，<a id="a-Eu"></a>兴想著念。<a id="a-Ev"></a>其有比丘著医药者，<a id="a-Ew"></a>我不说此人。<a id="a-Ex"></a>所以然者？<a id="a-Ey"></a>彼未得医药时，<a id="a-Ez"></a>便兴瞋恚，<a id="a-F0"></a>起想著念。</p>
  <p id="aF1">“比丘当知：<a id="a-F2"></a>我今当说衣裳二事，<a id="a-F3"></a>亦当亲近，<a id="a-F4"></a>亦当不亲近。<a id="a-F5"></a>云何亲近？<a id="a-F6"></a>云何不亲近？<a id="a-F7"></a>若得衣裳，<a id="a-F8"></a>极爱著衣者起不善法，<a id="a-F9"></a>此不可亲近；<a id="a-FA"></a>若复得衣裳起善法，<a id="a-FB"></a>心不爱著，<a id="a-FC"></a>此可亲近。<a id="a-FD"></a>若乞食时起不善法，<a id="a-FE"></a>此不可亲近；<a id="a-FF"></a>若乞食时起善法，<a id="a-FG"></a>此可亲近。<a id="a-FH"></a>若得床座时起不善法，<a id="a-FI"></a>此不可亲近；<a id="a-FJ"></a>若得床座时起善法，<a id="a-FK"></a>此可亲近。<a id="a-FL"></a>医药亦尔。</p>
  <p id="aFM">“是故，<a id="a-FN"></a>诸比丘，<a id="a-FO"></a>当亲近善法，<a id="a-FP"></a>除去恶法。<a id="a-FQ"></a>如是，<a id="a-FR"></a>诸比丘，<a id="a-FS"></a>当作是学，<a id="a-FT"></a>欲使檀越施主，<a id="a-FU"></a>获其功德，<a id="a-FV"></a>受福无穷，<a id="a-FW"></a>得甘露灭。<a id="a-FX"></a>”</p>
  <p id="aFY">尔时，<a id="a-FZ"></a>世尊便说此偈：</p>
  <p id="aFa">“衣裳用布施，<a id="a-Fb"></a>饮食床卧具，</p>
  <p id="aFc">于中莫起爱，<a id="a-Fd"></a>不生诸世界。<a id="a-Fe"></a>”</p>
  <p id="aFf">尔时，<a id="a-Fg"></a>诸比丘闻佛所说，<a id="a-Fh"></a>欢喜奉行。</p>
  <p id="aFi">闻如是：<a id="a-Fj"></a>一时，<a id="a-Fk"></a>佛在舍卫国祇树给孤独园。</p>
  <p id="aFl">尔时，<a id="a-Fm"></a>世尊告诸比丘：<a id="a-Fn"></a>“今有四大河水从阿耨达泉出。<a id="a-Fo"></a>云何为四？<a id="a-Fp"></a>所谓恒伽、<a id="a-Fq"></a>新头、<a id="a-Fr"></a>婆叉、<a id="a-Fs"></a>私陀。<a id="a-Ft"></a>彼恒伽水，<a id="a-Fu"></a>牛头口出，<a id="a-Fv"></a>向东流；<a id="a-Fw"></a>新头南流，<a id="a-Fx"></a>师子口出；<a id="a-Fy"></a>私陀西流，<a id="a-Fz"></a>象口中出；<a id="a-G0"></a>婆叉北流，<a id="a-G1"></a>从马口中出。<a id="a-G2"></a>是时，<a id="a-G3"></a>四大河水绕阿耨达泉已，<a id="a-G4"></a>恒伽入东海，<a id="a-G5"></a>新头入南海，<a id="a-G6"></a>婆叉入西海，<a id="a-G7"></a>私陀入北海。<a id="a-G8"></a>尔时，<a id="a-G9"></a>四大河入海已，<a id="a-GA"></a>无复本名字，<a id="a-GB"></a>但名为海。</p>
  <p id="aGC">“此亦如是，<a id="a-GD"></a>有四姓。<a id="a-GE"></a>云何为四？<a id="a-GF"></a>刹利、<a id="a-GG"></a>婆罗门、<a id="a-GH"></a>长者、<a id="a-GI"></a>居士种，<a id="a-GJ"></a>于如来所，<a id="a-GK"></a>剃除须发，<a id="a-GL"></a>著三法衣，<a id="a-GM"></a>出家学道，<a id="a-GN"></a>无复本姓，<a id="a-GO"></a>但言沙门释迦子。<a id="a-GP"></a>所以然者？<a id="a-GQ"></a>如来众者，<a id="a-GR"></a>其犹大海，<a id="a-GS"></a>四谛其如四大河，<a id="a-GT"></a>除去结使，<a id="a-GU"></a>入于无畏涅槃城。</p>
  <p id="aGV">“是故，<a id="a-GW"></a>诸比丘，<a id="a-GX"></a>诸有四姓，<a id="a-GY"></a>剃除须发，<a id="a-GZ"></a>以信坚固，<a id="a-Ga"></a>出家学道者，<a id="a-Gb"></a>彼当灭本名字，<a id="a-Gc"></a>自称释迦弟子。<a id="a-Gd"></a>所以然者？<a id="a-Ge"></a>我今正是释迦子，<a id="a-Gf"></a>从释种中出家学道。<a id="a-Gg"></a>比丘当知：<a id="a-Gh"></a>欲论生子之义者，<a id="a-Gi"></a>当名沙门释种子是。<a id="a-Gj"></a>所以者何？<a id="a-Gk"></a>生皆由我生，<a id="a-Gl"></a>从法起，<a id="a-Gm"></a>从法成。<a id="a-Gn"></a>是故，<a id="a-Go"></a>比丘，<a id="a-Gp"></a>当求方便，<a id="a-Gq"></a>得作释种子。<a id="a-Gr"></a>如是，<a id="a-Gs"></a>诸比丘，<a id="a-Gt"></a>当作是学！<a id="a-Gu"></a>”</p>
  <p id="aGv">尔时，<a id="a-Gw"></a>诸比丘闻佛所说，<a id="a-Gx"></a>欢喜奉行。</p>
  <p id="aGy">闻如是：<a id="a-Gz"></a>一时，<a id="a-H0"></a>佛在舍卫国祇树给孤独园。</p>
  <p id="aH1">尔时，<a id="a-H2"></a>世尊告诸比丘：<a id="a-H3"></a>“有四等心。<a id="a-H4"></a>云何为四？<a id="a-H5"></a>慈、<a id="a-H6"></a>悲、<a id="a-H7"></a>喜、<a id="a-H8"></a>护。<a id="a-H9"></a>以何等故名为梵堂？<a id="a-HA"></a>比丘当知：<a id="a-HB"></a>有梵、<a id="a-HC"></a>大梵名千，<a id="a-HD"></a>无与等者，<a id="a-HE"></a>无过上者，<a id="a-HF"></a>统千国界，<a id="a-HG"></a>是彼之堂，<a id="a-HH"></a>故名为梵堂。<a id="a-HI"></a>比丘，<a id="a-HJ"></a>此四梵堂所有力势，<a id="a-HK"></a>能观此千国界，<a id="a-HL"></a>是故名为梵堂。</p>
  <p id="aHM">“是故，<a id="a-HN"></a>诸比丘，<a id="a-HO"></a>若有比丘欲度欲界之天，<a id="a-HP"></a>处无欲之地者，<a id="a-HQ"></a>彼四部之众当求方便，<a id="a-HR"></a>成此四梵堂。<a id="a-HS"></a>如是，<a id="a-HT"></a>诸比丘，<a id="a-HU"></a>当作是学！<a id="a-HV"></a>”</p>
  <p id="aHW">尔时，<a id="a-HX"></a>诸比丘闻佛所说，<a id="a-HY"></a>欢喜奉行。</p>
 </body>
</html>