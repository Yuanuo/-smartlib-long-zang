<!doctype html>
<html id="z3IBUAbXz" data-ver="1145">
 <head>
  <meta charset="utf-8">
  <meta author="昙摩难提">
  <meta library="龙藏">
  <meta catalog="小乘阿含部">
  <meta period="符秦">
 </head>
 <body>
  <h1 id="a1">增壹阿含经卷第二十七</h1>
  <h2 id="a2">邪聚品第三十五</h2>
  <p id="a3">闻如是：<a id="a-4"></a>一时，<a id="a-5"></a>佛在舍卫国祇树给孤独园。</p>
  <p id="a6">尔时，<a id="a-7"></a>世尊告诸比丘：<a id="a-8"></a>“若有人在邪见聚者，<a id="a-9"></a>有何相像？<a id="a-A"></a>有何相貌？<a id="a-B"></a>”</p>
  <p id="aC">尔时，<a id="a-D"></a>诸比丘白世尊言：<a id="a-E"></a>“如来是诸法之王，<a id="a-F"></a>诸法之尊。<a id="a-G"></a>善哉！<a id="a-H"></a>世尊，<a id="a-I"></a>当与诸比丘而说此义。<a id="a-J"></a>我等闻已，<a id="a-K"></a>当奉行之！<a id="a-L"></a>”</p>
  <p id="aM">世尊告曰：<a id="a-N"></a>“汝等善思念之，<a id="a-O"></a>吾当为汝分别其义！<a id="a-P"></a>”</p>
  <p id="aQ">诸比丘对曰：<a id="a-R"></a>“如是，<a id="a-S"></a>世尊。<a id="a-T"></a>”尔时，<a id="a-U"></a>诸比丘从佛受教。</p>
  <p id="aV">世尊告曰：<a id="a-W"></a>“在邪聚之人，<a id="a-X"></a>当以五事知之，<a id="a-Y"></a>以见五事则知此人为住邪聚。<a id="a-Z"></a>云何为五？<a id="a-a"></a>应笑而不笑，<a id="a-b"></a>应欢喜时而不欢喜，<a id="a-c"></a>应起慈心而不起慈心，<a id="a-d"></a>作恶而不耻，<a id="a-e"></a>闻其善语而不著意。<a id="a-f"></a>当知此人必住邪聚。<a id="a-g"></a>若有众生住邪聚者，<a id="a-h"></a>当以此五事知之。<a id="a-i"></a>复次，<a id="a-j"></a>有众生有住正聚者，<a id="a-k"></a>有何相貌？<a id="a-l"></a>有何因缘？<a id="a-m"></a>”</p>
  <p id="an">尔时，<a id="a-o"></a>诸比丘白佛言：<a id="a-p"></a>“如来是诸法之王，<a id="a-q"></a>诸法之尊。<a id="a-r"></a>惟愿世尊，<a id="a-s"></a>当与诸比丘而说此义。<a id="a-t"></a>我等闻已，<a id="a-u"></a>当奉行之！<a id="a-v"></a>”</p>
  <p id="aw">世尊告曰：<a id="a-x"></a>“汝等善思念之，<a id="a-y"></a>吾当为汝分别其义！<a id="a-z"></a>”</p>
  <p id="a10">诸比丘对曰：<a id="a-11"></a>“如是，<a id="a-12"></a>世尊。<a id="a-13"></a>”尔时，<a id="a-14"></a>诸比丘从佛受教。</p>
  <p id="a15">世尊告曰：<a id="a-16"></a>“在正聚之人，<a id="a-17"></a>当以五事知之，<a id="a-18"></a>以见五事则知此人为住正聚。<a id="a-19"></a>云何为五？<a id="a-1A"></a>应笑则笑，<a id="a-1B"></a>应欢喜则欢喜，<a id="a-1C"></a>应起慈心则起慈心，<a id="a-1D"></a>可耻则取，<a id="a-1E"></a>闻善著意。<a id="a-1F"></a>当知此人已住正聚。<a id="a-1G"></a>是故，<a id="a-1H"></a>诸比丘，<a id="a-1I"></a>当除邪聚，<a id="a-1J"></a>住于正聚。<a id="a-1K"></a>如是，<a id="a-1L"></a>诸比丘，<a id="a-1M"></a>当作是学！<a id="a-1N"></a>”</p>
  <p id="a1O">尔时，<a id="a-1P"></a>诸比丘闻佛所说，<a id="a-1Q"></a>欢喜奉行。</p>
  <p id="a1R">闻如是：<a id="a-1S"></a>一时，<a id="a-1T"></a>佛在舍卫国祇树给孤独园。</p>
  <p id="a1U">尔时，<a id="a-1V"></a>世尊告诸比丘：<a id="a-1W"></a>“如来出现世时必当为五事。<a id="a-1X"></a>云何为五？<a id="a-1Y"></a>一者、<a id="a-1Z"></a>当转法轮，<a id="a-1a"></a>二者、<a id="a-1b"></a>当度父母，<a id="a-1c"></a>三者、<a id="a-1d"></a>无信之人立于信地，<a id="a-1e"></a>四者、<a id="a-1f"></a>未发菩萨意使发菩萨心，<a id="a-1g"></a>五者、<a id="a-1h"></a>当授将来佛决。<a id="a-1i"></a>若如来出现世时，<a id="a-1j"></a>当为此五事。<a id="a-1k"></a>是故，<a id="a-1l"></a>诸比丘，<a id="a-1m"></a>当起慈心向于如来。<a id="a-1n"></a>如是，<a id="a-1o"></a>比丘，<a id="a-1p"></a>当作是学！</p>
  <p id="a1q">尔时，<a id="a-1r"></a>诸比丘闻佛所说，<a id="a-1s"></a>欢喜奉行。</p>
  <p id="a1t">闻如是：<a id="a-1u"></a>一时，<a id="a-1v"></a>佛在舍卫国祇树给孤独园。</p>
  <p id="a1w">尔时，<a id="a-1x"></a>世尊告诸比丘：<a id="a-1y"></a>“有五惠施不得其福。<a id="a-1z"></a>云何为五？<a id="a-20"></a>一者、<a id="a-21"></a>以刀施人，<a id="a-22"></a>二者、<a id="a-23"></a>以毒施人，<a id="a-24"></a>三者、<a id="a-25"></a>以野牛施人，<a id="a-26"></a>四者、<a id="a-27"></a>淫女施人，<a id="a-28"></a>五者、<a id="a-29"></a>造作神祠。<a id="a-2A"></a>是谓，<a id="a-2B"></a>比丘，<a id="a-2C"></a>有此五施不得其福。</p>
  <p id="a2D">“比丘当知：<a id="a-2E"></a>复有五施令得大福。<a id="a-2F"></a>云何为五？<a id="a-2G"></a>一者、<a id="a-2H"></a>造作园观，<a id="a-2I"></a>二者、<a id="a-2J"></a>造作林树，<a id="a-2K"></a>三者、<a id="a-2L"></a>造作桥梁，<a id="a-2M"></a>四者、<a id="a-2N"></a>造作大船，<a id="a-2O"></a>五者、<a id="a-2P"></a>与当来过去造作房舍住处。<a id="a-2Q"></a>是谓，<a id="a-2R"></a>比丘，<a id="a-2S"></a>有此五事令得其福。<a id="a-2T"></a>”</p>
  <p id="a2U">尔时，<a id="a-2V"></a>世尊便说此偈：</p>
  <p id="a2W">“园观施清凉，<a id="a-2X"></a>及作好桥梁，</p>
  <p id="a2Y">河津渡人民，<a id="a-2Z"></a>并作好房舍。</p>
  <p id="a2a">彼人日夜中，<a id="a-2b"></a>恒当受其福，</p>
  <p id="a2c">戒定以成就，<a id="a-2d"></a>此人必生天。</p>
  <p id="a2e">“是故，<a id="a-2f"></a>诸比丘，<a id="a-2g"></a>当念修行此五惠施。<a id="a-2h"></a>如是，<a id="a-2i"></a>诸比丘，<a id="a-2j"></a>当作是学！</p>
  <p id="a2k">尔时，<a id="a-2l"></a>诸比丘闻佛所说，<a id="a-2m"></a>欢喜奉行。</p>
  <p id="a2n">闻如是：<a id="a-2o"></a>一时，<a id="a-2p"></a>佛在舍卫国祇树给孤独园。</p>
  <p id="a2q">尔时，<a id="a-2r"></a>世尊告诸比丘：<a id="a-2s"></a>“女人有五力轻慢夫主。<a id="a-2t"></a>云何为五？<a id="a-2u"></a>一者、<a id="a-2v"></a>色力，<a id="a-2w"></a>二者、<a id="a-2x"></a>亲族之力，<a id="a-2y"></a>三者、<a id="a-2z"></a>田业之力，<a id="a-30"></a>四者、<a id="a-31"></a>儿力，<a id="a-32"></a>五者、<a id="a-33"></a>自守力。<a id="a-34"></a>是谓女人有此五力。<a id="a-35"></a>比丘当知：<a id="a-36"></a>女人依此五力已，<a id="a-37"></a>便轻慢夫主。<a id="a-38"></a>设复夫主以一力，<a id="a-39"></a>尽覆蔽彼女人。<a id="a-3A"></a>云何为一力？<a id="a-3B"></a>所谓富贵力也。<a id="a-3C"></a>夫人以贵，<a id="a-3D"></a>色力不如，<a id="a-3E"></a>亲族、<a id="a-3F"></a>田业、<a id="a-3G"></a>儿、<a id="a-3H"></a>自守尽不如也。<a id="a-3I"></a>皆由一力，<a id="a-3J"></a>胜尔许力也。</p>
  <p id="a3K">“今弊魔波旬亦有五力。<a id="a-3L"></a>云何为五？<a id="a-3M"></a>所谓色力、<a id="a-3N"></a>声力、<a id="a-3O"></a>香力、<a id="a-3P"></a>味力、<a id="a-3Q"></a>细滑力。<a id="a-3R"></a>夫愚痴之人著色、<a id="a-3S"></a>声、<a id="a-3T"></a>香、<a id="a-3U"></a>味、<a id="a-3V"></a>细滑之法者，<a id="a-3W"></a>不能得度波旬境界。<a id="a-3X"></a>若圣弟子成就一力，<a id="a-3Y"></a>胜尔许力。<a id="a-3Z"></a>云何为一力？<a id="a-3a"></a>所谓无放逸力。<a id="a-3b"></a>设贤圣弟子成就无放逸者，<a id="a-3c"></a>则不为色、<a id="a-3d"></a>声、<a id="a-3e"></a>香、<a id="a-3f"></a>味、<a id="a-3g"></a>细滑之所拘系。<a id="a-3h"></a>以不为五欲所系，<a id="a-3i"></a>则能分别生、<a id="a-3j"></a>老、<a id="a-3k"></a>病、<a id="a-3l"></a>死之法，<a id="a-3m"></a>胜魔五力，<a id="a-3n"></a>不堕魔境界，<a id="a-3o"></a>度诸畏难，<a id="a-3p"></a>至无为之处。<a id="a-3q"></a>”</p>
  <p id="a3r">尔时，<a id="a-3s"></a>世尊便说此偈：</p>
  <p id="a3t">“戒为甘露道，<a id="a-3u"></a>放逸为死径，</p>
  <p id="a3v">不贪则不死，<a id="a-3w"></a>失道为自丧。<a id="a-3x"></a>”</p>
  <p id="a3y">佛告诸比丘：<a id="a-3z"></a>“当念修行而不放逸。<a id="a-40"></a>如是，<a id="a-41"></a>诸比丘，<a id="a-42"></a>当作是学！<a id="a-43"></a>”</p>
  <p id="a44">尔时，<a id="a-45"></a>诸比丘闻佛所说，<a id="a-46"></a>欢喜奉行。</p>
  <p id="a47">闻如是：<a id="a-48"></a>一时，<a id="a-49"></a>佛在舍卫国祇树给孤独园。</p>
  <p id="a4A">尔时，<a id="a-4B"></a>世尊告诸比丘：<a id="a-4C"></a>“女人有五欲想。<a id="a-4D"></a>云何为五欲想？<a id="a-4E"></a>一者、<a id="a-4F"></a>生豪贵之家，<a id="a-4G"></a>二者、<a id="a-4H"></a>嫁适富贵之家，<a id="a-4I"></a>三者、<a id="a-4J"></a>使我夫主言从语用，<a id="a-4K"></a>四者、<a id="a-4L"></a>多有儿息，<a id="a-4M"></a>五者、<a id="a-4N"></a>在家独得由己。<a id="a-4O"></a>是谓，<a id="a-4P"></a>比丘，<a id="a-4Q"></a>女人有此五事可欲之想。</p>
  <p id="a4R">“如是，<a id="a-4S"></a>比丘，<a id="a-4T"></a>我比丘亦有五事可欲之想。<a id="a-4U"></a>云何为五？<a id="a-4V"></a>所谓禁戒、<a id="a-4W"></a>多闻、<a id="a-4X"></a>三昧成就、<a id="a-4Y"></a>智慧、<a id="a-4Z"></a>智慧解脱。<a id="a-4a"></a>是谓，<a id="a-4b"></a>比丘，<a id="a-4c"></a>有此五事可欲之法。<a id="a-4d"></a>”</p>
  <p id="a4e">尔时，<a id="a-4f"></a>世尊便说此偈：</p>
  <p id="a4g">“我生豪族种，<a id="a-4h"></a>亦适富贵家，</p>
  <p id="a4i">能役使夫主，<a id="a-4j"></a>非福不克获。</p>
  <p id="a4k">使我饶儿息，<a id="a-4l"></a>香华自严饰，</p>
  <p id="a4m">虽有此想念，<a id="a-4n"></a>非福不克获。</p>
  <p id="a4o">信戒而成就，<a id="a-4p"></a>三昧不移动，</p>
  <p id="a4q">智慧亦成就，<a id="a-4r"></a>懈怠而不克。</p>
  <p id="a4s">寻欲得道果，<a id="a-4t"></a>不由生死渊，</p>
  <p id="a4u">愿欲至涅槃，<a id="a-4v"></a>懈怠而不克。</p>
  <p id="a4w">“如是，<a id="a-4x"></a>诸比丘，<a id="a-4y"></a>当求方便，<a id="a-4z"></a>行于善法，<a id="a-50"></a>除去不善法，<a id="a-51"></a>渐当前进，<a id="a-52"></a>无有中悔之心。<a id="a-53"></a>如是，<a id="a-54"></a>诸比丘，<a id="a-55"></a>当作是学！<a id="a-56"></a>”</p>
  <p id="a57">尔时，<a id="a-58"></a>诸比丘闻佛所说，<a id="a-59"></a>欢喜奉行。</p>
  <p id="a5A">闻如是：<a id="a-5B"></a>一时，<a id="a-5C"></a>佛在舍卫国祇树给孤独园。</p>
  <p id="a5D">尔时，<a id="a-5E"></a>世尊告诸比丘：<a id="a-5F"></a>“有五时不应向人礼。<a id="a-5G"></a>云何为五？<a id="a-5H"></a>若在偷婆中不应向礼，<a id="a-5I"></a>在大众中不应向礼，<a id="a-5J"></a>又在道路不应向礼，<a id="a-5K"></a>病痛著床不应向礼，<a id="a-5L"></a>若饮食时不应向礼。<a id="a-5M"></a>是谓，<a id="a-5N"></a>比丘，<a id="a-5O"></a>有此五事不应向礼。</p>
  <p id="a5P">“复有五事知时之礼。<a id="a-5Q"></a>云何为五？<a id="a-5R"></a>不在偷婆中，<a id="a-5S"></a>不在大众中，<a id="a-5T"></a>不在道路，<a id="a-5U"></a>亦不病痛，<a id="a-5V"></a>复非饮食，<a id="a-5W"></a>此应向礼。<a id="a-5X"></a>是故，<a id="a-5Y"></a>诸比丘，<a id="a-5Z"></a>当作方便，<a id="a-5a"></a>知时之行。<a id="a-5b"></a>”</p>
  <p id="a5c">尔时，<a id="a-5d"></a>诸比丘闻佛所说，<a id="a-5e"></a>欢喜奉行。</p>
  <p id="a5f">闻如是：<a id="a-5g"></a>一时，<a id="a-5h"></a>佛在罗阅城迦兰陀竹园所，<a id="a-5i"></a>与大比丘众五百人俱。</p>
  <p id="a5j">尔时，<a id="a-5k"></a>世尊告优头槃：<a id="a-5l"></a>“汝今入罗阅城求少温汤。<a id="a-5m"></a>所以然者？<a id="a-5n"></a>如我今日脊患风痛。<a id="a-5o"></a>”</p>
  <p id="a5p">优头槃白佛：<a id="a-5q"></a>“如是，<a id="a-5r"></a>世尊。<a id="a-5s"></a>”是时，<a id="a-5t"></a>优头槃受佛教已，<a id="a-5u"></a>到时著衣持钵，<a id="a-5v"></a>入罗阅城求汤。<a id="a-5w"></a>尔时，<a id="a-5x"></a>尊者优头槃便作是念：<a id="a-5y"></a>“世尊有何因缘，<a id="a-5z"></a>使我求汤？<a id="a-60"></a>如来诸结已尽，<a id="a-61"></a>诸善普会。<a id="a-62"></a>然如来复作是语：<a id="a-63"></a>‘我今患风。<a id="a-64"></a>’又复世尊不授姓名，<a id="a-65"></a>当至谁家？<a id="a-66"></a>”</p>
  <p id="a67">是时，<a id="a-68"></a>尊者优头槃以天眼观罗阅城男子之类，<a id="a-69"></a>必应度者。<a id="a-6A"></a>是时，<a id="a-6B"></a>见罗阅城中有长者名毗舍罗，<a id="a-6C"></a>先不种善根，<a id="a-6D"></a>无戒、<a id="a-6E"></a>无信、<a id="a-6F"></a>邪见，<a id="a-6G"></a>于佛、<a id="a-6H"></a>法、<a id="a-6I"></a>众与边见共相应。<a id="a-6J"></a>彼便有此见：<a id="a-6K"></a>无施、<a id="a-6L"></a>无与、<a id="a-6M"></a>无有受者，<a id="a-6N"></a>亦复无有善恶果报，<a id="a-6O"></a>无今世、<a id="a-6P"></a>后世，<a id="a-6Q"></a>无父、<a id="a-6R"></a>无母，<a id="a-6S"></a>世无沙门、<a id="a-6T"></a>婆罗门等成就者，<a id="a-6U"></a>于今世、<a id="a-6V"></a>后世自身作证而自游化。<a id="a-6W"></a>寿命极短，<a id="a-6X"></a>余五日之后当取命终。<a id="a-6Y"></a>又事五道大神。</p>
  <p id="a6Z">是时，<a id="a-6a"></a>优头槃便作是念：<a id="a-6b"></a>‘如来必欲度此长者。<a id="a-6c"></a>所以然者？<a id="a-6d"></a>此长者命终之后，<a id="a-6e"></a>当生啼哭地狱中。<a id="a-6f"></a>’是时，<a id="a-6g"></a>优头槃便笑。<a id="a-6h"></a>五道大神遥见笑，<a id="a-6i"></a>即隐其形而作人像，<a id="a-6j"></a>来至优头槃所而给使令。<a id="a-6k"></a>是时，<a id="a-6l"></a>尊者优头槃将此使人往至长者门外住，<a id="a-6m"></a>默然不语。</p>
  <p id="a6n">是时，<a id="a-6o"></a>长者遥见有道人在门外立，<a id="a-6p"></a>即时便说此偈：</p>
  <p id="a6q">“汝今默然住，<a id="a-6r"></a>剃头著袈裟，</p>
  <p id="a6s">为欲求何等？<a id="a-6t"></a>因由何故来？<a id="a-6u"></a>”</p>
  <p id="a6v">尔时，<a id="a-6w"></a>优头槃复以此偈报曰：</p>
  <p id="a6x">“如来无著尊，<a id="a-6y"></a>今日患风发，</p>
  <p id="a6z">设有温汤者，<a id="a-70"></a>如来欲洗浴。<a id="a-71"></a>”</p>
  <p id="a72">是时，<a id="a-73"></a>长者默然不报。<a id="a-74"></a>是时，<a id="a-75"></a>五道大神告毗舍罗先曰：<a id="a-76"></a>“长者可以汤相惠，<a id="a-77"></a>必当获福无量，<a id="a-78"></a>当得甘露之报。<a id="a-79"></a>”</p>
  <p id="a7A">是时，<a id="a-7B"></a>长者报曰：<a id="a-7C"></a>“我自有五道大神，<a id="a-7D"></a>用此沙门为能加益何等事？<a id="a-7E"></a>”</p>
  <p id="a7F">是时，<a id="a-7G"></a>五道大神便说此偈：</p>
  <p id="a7H">“如来当生时，<a id="a-7I"></a>天帝来下侍，</p>
  <p id="a7J">更谁出是者，<a id="a-7K"></a>能与共俦匹？</p>
  <p id="a7L">用五道神为，<a id="a-7M"></a>不能有所济，</p>
  <p id="a7N">宁供养释师，<a id="a-7O"></a>便获大果报！<a id="a-7P"></a>”</p>
  <p id="a7Q">尔时，<a id="a-7R"></a>五道大神复重语长者曰：<a id="a-7S"></a>“汝好自守护身、<a id="a-7T"></a>口、<a id="a-7U"></a>意行，<a id="a-7V"></a>汝不知五道大神之威力乎？<a id="a-7W"></a>”是时，<a id="a-7X"></a>五道大神即化作大鬼神形，<a id="a-7Y"></a>右手执剑，<a id="a-7Z"></a>语长者曰：<a id="a-7a"></a>“今我身者是五道大神，<a id="a-7b"></a>速与此沙门汤，<a id="a-7c"></a>勿足稽留！<a id="a-7d"></a>”</p>
  <p id="a7e">是时，<a id="a-7f"></a>长者便作是念：<a id="a-7g"></a>“甚奇！<a id="a-7h"></a>甚特！<a id="a-7i"></a>五道大神乃供养此沙门。<a id="a-7j"></a>”即以香汤授与道人，<a id="a-7k"></a>复以石蜜授与沙门。</p>
  <p id="a7l">是时，<a id="a-7m"></a>五道大神自执此香汤，<a id="a-7n"></a>共优头槃至世尊所，<a id="a-7o"></a>以此香汤奉上如来。<a id="a-7p"></a>尔时，<a id="a-7q"></a>世尊以此香汤，<a id="a-7r"></a>沐浴身体，<a id="a-7s"></a>风寻时差，<a id="a-7t"></a>更不增剧。</p>
  <p id="a7u">是时，<a id="a-7v"></a>长者后五日便取命终，<a id="a-7w"></a>生四天王中。<a id="a-7x"></a>是时，<a id="a-7y"></a>尊者优头槃闻长者命终，<a id="a-7z"></a>即往至世尊所，<a id="a-80"></a>头面礼足，<a id="a-81"></a>在一面坐。<a id="a-82"></a>是时，<a id="a-83"></a>优头槃白如来言：<a id="a-84"></a>“此长者命终为生何处？<a id="a-85"></a>”</p>
  <p id="a86">世尊告曰：<a id="a-87"></a>“此长者命终生四天王中。<a id="a-88"></a>”</p>
  <p id="a89">优头槃白佛言：<a id="a-8A"></a>“此长者于彼命终当生何处？<a id="a-8B"></a>”</p>
  <p id="a8C">世尊告曰：<a id="a-8D"></a>“于彼命终当生四天王中，<a id="a-8E"></a>三十三天乃至生他化自在天，<a id="a-8F"></a>于彼命终，<a id="a-8G"></a>复来生四天王中。<a id="a-8H"></a>此长者身，<a id="a-8I"></a>六十劫中不堕恶趣，<a id="a-8J"></a>最后得作人身，<a id="a-8K"></a>剃除须发，<a id="a-8L"></a>著三法衣，<a id="a-8M"></a>出家学道，<a id="a-8N"></a>成辟支佛。<a id="a-8O"></a>所以然者？<a id="a-8P"></a>汤施之德，<a id="a-8Q"></a>其福乃尔。<a id="a-8R"></a>是故，<a id="a-8S"></a>优头槃，<a id="a-8T"></a>恒念浴众僧，<a id="a-8U"></a>闻说道教。<a id="a-8V"></a>如是，<a id="a-8W"></a>优头槃，<a id="a-8X"></a>当作是学！<a id="a-8Y"></a>”</p>
  <p id="a8Z">尔时，<a id="a-8a"></a>尊者优头槃闻佛所说，<a id="a-8b"></a>欢喜奉行。</p>
  <p id="a8c">闻如是：<a id="a-8d"></a>一时，<a id="a-8e"></a>佛在舍卫国祇树给孤独园。</p>
  <p id="a8f">尔时，<a id="a-8g"></a>有异比丘不乐修梵行，<a id="a-8h"></a>欲舍禁戒，<a id="a-8i"></a>还为白衣。<a id="a-8j"></a>是时，<a id="a-8k"></a>彼比丘往至世尊所，<a id="a-8l"></a>头面礼足，<a id="a-8m"></a>在一面坐。<a id="a-8n"></a>尔时，<a id="a-8o"></a>彼比丘白世尊言：<a id="a-8p"></a>“我今不乐修于梵行，<a id="a-8q"></a>欲舍禁戒，<a id="a-8r"></a>还为白衣。<a id="a-8s"></a>”</p>
  <p id="a8t">世尊告曰：<a id="a-8u"></a>“汝今何故不乐修梵行，<a id="a-8v"></a>欲舍禁戒，<a id="a-8w"></a>还为白衣？<a id="a-8x"></a>”</p>
  <p id="a8y">比丘报曰：<a id="a-8z"></a>“我今心意炽盛，<a id="a-90"></a>身中火燃。<a id="a-91"></a>若我见女人时，<a id="a-92"></a>端正无双，<a id="a-93"></a>我尔时便作是念：<a id="a-94"></a>‘使此女人与我共交。<a id="a-95"></a>’又复作是念：<a id="a-96"></a>‘此非正法，<a id="a-97"></a>设我从此心者，<a id="a-98"></a>则非正理。<a id="a-99"></a>’我尔时复作是念：<a id="a-9A"></a>‘此是恶利，<a id="a-9B"></a>非为善利；<a id="a-9C"></a>此是恶法，<a id="a-9D"></a>非为善法。<a id="a-9E"></a>我今欲舍禁戒，<a id="a-9F"></a>还为白衣。<a id="a-9G"></a>沙门禁戒实不可犯，<a id="a-9H"></a>我于俗人中可分檀布施。<a id="a-9I"></a>’”</p>
  <p id="a9J">世尊告曰：<a id="a-9K"></a>“夫为女人有五种恶。<a id="a-9L"></a>云何为五？<a id="a-9M"></a>一者、<a id="a-9N"></a>秽恶，<a id="a-9O"></a>二者、<a id="a-9P"></a>两舌，<a id="a-9Q"></a>三者、<a id="a-9R"></a>嫉妒，<a id="a-9S"></a>四者、<a id="a-9T"></a>瞋恚，<a id="a-9U"></a>五者、<a id="a-9V"></a>无反复。<a id="a-9W"></a>”</p>
  <p id="a9X">尔时，<a id="a-9Y"></a>世尊便说此偈：</p>
  <p id="a9Z">“非喜由财义，<a id="a-9a"></a>现善内怀毒，</p>
  <p id="a9b">坏人趣道善，<a id="a-9c"></a>如鹰舍污池。</p>
  <p id="a9d">“是故，<a id="a-9e"></a>比丘，<a id="a-9f"></a>当除不净之想，<a id="a-9g"></a>思惟净观。<a id="a-9h"></a>比丘思惟净观已，<a id="a-9i"></a>尽断欲爱、<a id="a-9j"></a>色爱、<a id="a-9k"></a>无色爱，<a id="a-9l"></a>尽断无明、<a id="a-9m"></a>骄慢。<a id="a-9n"></a>汝今，<a id="a-9o"></a>比丘，<a id="a-9p"></a>欲从何生？<a id="a-9q"></a>为从发生？<a id="a-9r"></a>然发恶露不净，<a id="a-9s"></a>皆由幻化诳惑世人。<a id="a-9t"></a>手、<a id="a-9u"></a>爪、<a id="a-9v"></a>齿、<a id="a-9w"></a>形体之属，<a id="a-9x"></a>乃无净处，<a id="a-9y"></a>何者是真？<a id="a-9z"></a>何者是实？<a id="a-A0"></a>从头至足皆悉如是。<a id="a-A1"></a>肝、<a id="a-A2"></a>胆、<a id="a-A3"></a>五藏，<a id="a-A4"></a>有形之物，<a id="a-A5"></a>无一可贪，<a id="a-A6"></a>何者是真？<a id="a-A7"></a>汝今，<a id="a-A8"></a>比丘，<a id="a-A9"></a>欲从何生？<a id="a-AA"></a>汝今善修梵行，<a id="a-AB"></a>如来正法必当尽苦。<a id="a-AC"></a>人命极短，<a id="a-AD"></a>不久存世，<a id="a-AE"></a>虽复极寿，<a id="a-AF"></a>不过百岁，<a id="a-AG"></a>所出无几。</p>
  <p id="aAH">“比丘当知：<a id="a-AI"></a>如来出世，<a id="a-AJ"></a>甚为难值；<a id="a-AK"></a>闻法亦难；<a id="a-AL"></a>受四大形，<a id="a-AM"></a>亦复难得；<a id="a-AN"></a>诸根具足，<a id="a-AO"></a>亦复难得；<a id="a-AP"></a>得生中国，<a id="a-AQ"></a>亦复难值；<a id="a-AR"></a>与善知识相遭，<a id="a-AS"></a>亦复难得；<a id="a-AT"></a>闻法亦难，<a id="a-AU"></a>分别义理，<a id="a-AV"></a>亦复难得；<a id="a-AW"></a>法法成就，<a id="a-AX"></a>此事亦难。<a id="a-AY"></a>汝今，<a id="a-AZ"></a>比丘，<a id="a-Aa"></a>设与善知识从事者，<a id="a-Ab"></a>便能分别诸法，<a id="a-Ac"></a>亦当与人广演其义。<a id="a-Ad"></a>设当闻法已，<a id="a-Ae"></a>则能分别；<a id="a-Af"></a>能分别法已，<a id="a-Ag"></a>则能说其义，<a id="a-Ah"></a>无有欲想、<a id="a-Ai"></a>瞋恚、<a id="a-Aj"></a>愚痴之想，<a id="a-Ak"></a>已离三毒，<a id="a-Al"></a>便脱生、<a id="a-Am"></a>老、<a id="a-An"></a>病、<a id="a-Ao"></a>死。<a id="a-Ap"></a>我今粗说其义。<a id="a-Aq"></a>”</p>
  <p id="aAr">尔时，<a id="a-As"></a>彼比丘从佛受教，<a id="a-At"></a>便从座起，<a id="a-Au"></a>礼世尊足，<a id="a-Av"></a>便退而去。</p>
  <p id="aAw">是时，<a id="a-Ax"></a>彼比丘在闲静之处，<a id="a-Ay"></a>思惟其法，<a id="a-Az"></a>所以族姓之子剃除须发，<a id="a-B0"></a>出家学道，<a id="a-B1"></a>欲修无上梵行：<a id="a-B2"></a>生死已尽，<a id="a-B3"></a>梵行已立，<a id="a-B4"></a>所作已办，<a id="a-B5"></a>更不复受胎，<a id="a-B6"></a>如实知之。<a id="a-B7"></a>尔时，<a id="a-B8"></a>彼比丘便成阿罗汉。</p>
  <p id="aB9">尔时，<a id="a-BA"></a>彼比丘闻佛所说，<a id="a-BB"></a>欢喜奉行。</p>
  <p id="aBC">闻如是：<a id="a-BD"></a>一时，<a id="a-BE"></a>佛在罗阅城迦兰陀竹园所，<a id="a-BF"></a>与大比丘众五百人俱。</p>
  <p id="aBG">尔时，<a id="a-BH"></a>阿难、<a id="a-BI"></a>多耆奢时到，<a id="a-BJ"></a>著衣持钵，<a id="a-BK"></a>入城乞食。<a id="a-BL"></a>是时，<a id="a-BM"></a>多耆奢在一巷中见一女人，<a id="a-BN"></a>极为端正，<a id="a-BO"></a>与世奇特；<a id="a-BP"></a>见已，<a id="a-BQ"></a>心意错乱，<a id="a-BR"></a>不与常同。</p>
  <p id="aBS">是时，<a id="a-BT"></a>多耆奢即以偈向阿难说：</p>
  <p id="aBU">“欲火之所烧，<a id="a-BV"></a>心意极炽然，</p>
  <p id="aBW">愿说灭此义，<a id="a-BX"></a>多有所饶益。<a id="a-BY"></a>”</p>
  <p id="aBZ">是时，<a id="a-Ba"></a>阿难复以此偈报曰：</p>
  <p id="aBb">“知欲颠倒法，<a id="a-Bc"></a>心意极炽然，</p>
  <p id="aBd">当除想像念，<a id="a-Be"></a>欲息便自休。<a id="a-Bf"></a>”</p>
  <p id="aBg">是时，<a id="a-Bh"></a>多耆奢复以偈报曰：</p>
  <p id="aBi">“心为形之本，<a id="a-Bj"></a>眼为候之原，</p>
  <p id="aBk">睡卧见扶接，<a id="a-Bl"></a>形如乱草萎。<a id="a-Bm"></a>”</p>
  <p id="aBn">是时，<a id="a-Bo"></a>尊者阿难即前进，<a id="a-Bp"></a>以右手摩多耆奢头。<a id="a-Bq"></a>尔时，<a id="a-Br"></a>即说此偈：</p>
  <p id="aBs">“念佛无贪欲，<a id="a-Bt"></a>度彼欲难陀，</p>
  <p id="aBu">睹天现地狱，<a id="a-Bv"></a>制意离五趣。<a id="a-Bw"></a>”</p>
  <p id="aBx">是时，<a id="a-By"></a>多耆奢闻尊者阿难语已，<a id="a-Bz"></a>便作是说：<a id="a-C0"></a>“止！<a id="a-C1"></a>止！<a id="a-C2"></a>阿难。<a id="a-C3"></a>”俱乞食讫，<a id="a-C4"></a>还至世尊所。</p>
  <p id="aC5">是时，<a id="a-C6"></a>彼女人遥见多耆奢便笑。<a id="a-C7"></a>时，<a id="a-C8"></a>多耆奢遥见女人笑，<a id="a-C9"></a>便生此想念：<a id="a-CA"></a>“汝今形体骨立皮缠，<a id="a-CB"></a>亦如画瓶，<a id="a-CC"></a>内盛不净，<a id="a-CD"></a>诳惑世人，<a id="a-CE"></a>令发乱想。<a id="a-CF"></a>”尔时，<a id="a-CG"></a>尊者多耆奢观彼女人，<a id="a-CH"></a>从头至足：<a id="a-CI"></a>“此形体中有何可贪？<a id="a-CJ"></a>三十六物皆悉不净。<a id="a-CK"></a>今此诸物为从何生？<a id="a-CL"></a>”是时，<a id="a-CM"></a>尊者多耆奢复作是念：<a id="a-CN"></a>“我今观他形，<a id="a-CO"></a>为不如自观身中。<a id="a-CP"></a>此欲为从何生？<a id="a-CQ"></a>为从地种生耶？<a id="a-CR"></a>水、<a id="a-CS"></a>火、<a id="a-CT"></a>风种生耶？<a id="a-CU"></a>设从地种生，<a id="a-CV"></a>地种坚强，<a id="a-CW"></a>不可沮坏；<a id="a-CX"></a>设从水种生，<a id="a-CY"></a>水种极濡，<a id="a-CZ"></a>不可获持；<a id="a-Ca"></a>设从火种生，<a id="a-Cb"></a>火种不可获持；<a id="a-Cc"></a>设从风种生，<a id="a-Cd"></a>风种无形而不可获持。<a id="a-Ce"></a>”是时，<a id="a-Cf"></a>尊者便作是念：<a id="a-Cg"></a>“此欲者，<a id="a-Ch"></a>但从思想生。<a id="a-Ci"></a>”</p>
  <p id="aCj">尔时，<a id="a-Ck"></a>便说此偈：</p>
  <p id="aCl">“欲我知汝本，<a id="a-Cm"></a>但以思想生，</p>
  <p id="aCn">非我思想汝，<a id="a-Co"></a>则汝而不有。<a id="a-Cp"></a>”</p>
  <p id="aCq">尔时，<a id="a-Cr"></a>尊者多耆奢又说此偈，<a id="a-Cs"></a>如思惟不净之想，<a id="a-Ct"></a>即于彼处有漏心得解脱。</p>
  <p id="aCu">时，<a id="a-Cv"></a>阿难及多耆奢出罗阅城，<a id="a-Cw"></a>至世尊所，<a id="a-Cx"></a>头面礼足，<a id="a-Cy"></a>在一面坐。<a id="a-Cz"></a>是时，<a id="a-D0"></a>多耆奢白世尊言：<a id="a-D1"></a>“我今快得善利，<a id="a-D2"></a>以有所觉。<a id="a-D3"></a>”</p>
  <p id="aD4">世尊告曰：<a id="a-D5"></a>“汝今云何自觉？<a id="a-D6"></a>”</p>
  <p id="aD7">多耆奢白佛言：<a id="a-D8"></a>“色者无牢，<a id="a-D9"></a>亦不坚固，<a id="a-DA"></a>不可睹见，<a id="a-DB"></a>幻伪不真；<a id="a-DC"></a>痛者无牢，<a id="a-DD"></a>亦不坚固，<a id="a-DE"></a>亦如水上泡，<a id="a-DF"></a>幻伪不真；<a id="a-DG"></a>想者无牢，<a id="a-DH"></a>亦不坚固，<a id="a-DI"></a>幻伪不真，<a id="a-DJ"></a>亦如野马；<a id="a-DK"></a>行亦无牢，<a id="a-DL"></a>亦不坚固，<a id="a-DM"></a>亦如芭蕉之树，<a id="a-DN"></a>而无有实；<a id="a-DO"></a>识者无牢，<a id="a-DP"></a>亦不坚固，<a id="a-DQ"></a>幻伪不真。<a id="a-DR"></a>”重白佛言：<a id="a-DS"></a>“此五盛阴无牢，<a id="a-DT"></a>亦不坚固，<a id="a-DU"></a>幻伪不真。<a id="a-DV"></a>”</p>
  <p id="aDW">是时，<a id="a-DX"></a>尊者多耆奢便说此偈：</p>
  <p id="aDY">“色如聚沫，<a id="a-DZ"></a>痛如浮泡，</p>
  <p id="aDa">想如野马，<a id="a-Db"></a>行如芭蕉，</p>
  <p id="aDc">识为幻法，<a id="a-Dd"></a>最胜所说。</p>
  <p id="aDe">思惟此已，<a id="a-Df"></a>尽观诸行，</p>
  <p id="aDg">皆悉空寂，<a id="a-Dh"></a>无有真正，</p>
  <p id="aDi">皆由此身，<a id="a-Dj"></a>善逝所说。</p>
  <p id="aDk">当灭三法，<a id="a-Dl"></a>见色不净，</p>
  <p id="aDm">此身如是，<a id="a-Dn"></a>幻伪不真，</p>
  <p id="aDo">此名害法，<a id="a-Dp"></a>五阴不牢，</p>
  <p id="aDq">已解不真，<a id="a-Dr"></a>今还上迹。</p>
  <p id="aDs">“如是，<a id="a-Dt"></a>世尊，<a id="a-Du"></a>我今所觉正谓此耳！<a id="a-Dv"></a>”</p>
  <p id="aDw">世尊告曰：<a id="a-Dx"></a>“善哉！<a id="a-Dy"></a>多耆奢，<a id="a-Dz"></a>善能观察此五盛阴本。<a id="a-E0"></a>汝今当知：<a id="a-E1"></a>夫为行人当观察此五阴之本，<a id="a-E2"></a>皆不牢固。<a id="a-E3"></a>所以然者？<a id="a-E4"></a>我当观此五盛阴时，<a id="a-E5"></a>在道树下成无上等正觉，<a id="a-E6"></a>亦如卿今日所观。<a id="a-E7"></a>”</p>
  <p id="aE8">尔时，<a id="a-E9"></a>说此法时，<a id="a-EA"></a>座上六十比丘漏尽意解。<a id="a-EB"></a>尔时，<a id="a-EC"></a>尊者多耆奢闻佛所说，<a id="a-ED"></a>欢喜奉行。</p>
  <p id="aEE">闻如是：<a id="a-EF"></a>一时，<a id="a-EG"></a>佛在舍卫国祇树给孤独园。</p>
  <p id="aEH">尔时，<a id="a-EI"></a>僧迦摩长者子往至世尊所，<a id="a-EJ"></a>头面礼足，<a id="a-EK"></a>在一面座。<a id="a-EL"></a>是时，<a id="a-EM"></a>长者子白佛言：<a id="a-EN"></a>“惟愿世尊听在道次！<a id="a-EO"></a>”</p>
  <p id="aEP">是时，<a id="a-EQ"></a>长者子即得为道，<a id="a-ER"></a>在闲静之处，<a id="a-ES"></a>克己修行，<a id="a-ET"></a>成其法果，<a id="a-EU"></a>所以族姓子剃除须发，<a id="a-EV"></a>出家学道：<a id="a-EW"></a>生死已尽，<a id="a-EX"></a>梵行已立，<a id="a-EY"></a>所作已办，<a id="a-EZ"></a>更不复受胎，<a id="a-Ea"></a>如实知之。<a id="a-Eb"></a>是时，<a id="a-Ec"></a>僧迦摩便成阿罗汉。<a id="a-Ed"></a>是时，<a id="a-Ee"></a>在闲静之处，<a id="a-Ef"></a>便生此念：<a id="a-Eg"></a>“如来出现甚为难遇，<a id="a-Eh"></a>多萨阿竭时时乃出！<a id="a-Ei"></a>亦如优昙钵华时时乃出，<a id="a-Ej"></a>此亦如是，<a id="a-Ek"></a>如来出现于世时时乃有。<a id="a-El"></a>一切行灭亦复难遇，<a id="a-Em"></a>出要亦难，<a id="a-En"></a>爱尽、<a id="a-Eo"></a>无欲、<a id="a-Ep"></a>涅槃，<a id="a-Eq"></a>此乃为要。<a id="a-Er"></a>”</p>
  <p id="aEs">尔时，<a id="a-Et"></a>僧迦摩妇母闻女婿作道人，<a id="a-Eu"></a>不复著欲，<a id="a-Ev"></a>舍于家累，<a id="a-Ew"></a>又捐我女，<a id="a-Ex"></a>如弃聚唾。<a id="a-Ey"></a>尔时，<a id="a-Ez"></a>此母往至女所，<a id="a-F0"></a>而语女曰：<a id="a-F1"></a>“汝婿实作道乎？<a id="a-F2"></a>”</p>
  <p id="aF3">其女报曰：<a id="a-F4"></a>“女亦不详为作道不耶？<a id="a-F5"></a>”</p>
  <p id="aF6">其老母曰：<a id="a-F7"></a>“汝今可自庄严，<a id="a-F8"></a>著好衣裳，<a id="a-F9"></a>抱此男、<a id="a-FA"></a>女，<a id="a-FB"></a>往至僧迦摩所。<a id="a-FC"></a>”</p>
  <p id="aFD">尔时，<a id="a-FE"></a>母及女共相将至僧迦摩所。<a id="a-FF"></a>尔时，<a id="a-FG"></a>尊者僧迦摩在一树下结跏跌坐。<a id="a-FH"></a>是时，<a id="a-FI"></a>妇、<a id="a-FJ"></a>母二人在前，<a id="a-FK"></a>默然而立。</p>
  <p id="aFL">是时，<a id="a-FM"></a>老母及女观僧迦摩从头至足，<a id="a-FN"></a>而语僧迦摩曰：<a id="a-FO"></a>“汝今何故不与我女共语乎？<a id="a-FP"></a>今此儿女由汝而生。<a id="a-FQ"></a>汝今所为实为非理，<a id="a-FR"></a>人所不许。<a id="a-FS"></a>汝今所思惟者，<a id="a-FT"></a>非是人行。<a id="a-FU"></a>”</p>
  <p id="aFV">是时，<a id="a-FW"></a>尊者僧迦摩即时便说此偈：</p>
  <p id="aFX">“此外更无善，<a id="a-FY"></a>此外更无妙，</p>
  <p id="aFZ">此外更无是，<a id="a-Fa"></a>善念无过是。<a id="a-Fb"></a>”</p>
  <p id="aFc">是时，<a id="a-Fd"></a>妇母语僧迦摩曰：<a id="a-Fe"></a>“我女今有何罪？<a id="a-Ff"></a>有何非法？<a id="a-Fg"></a>今何故舍之出家学道？<a id="a-Fh"></a>”</p>
  <p id="aFi">是时，<a id="a-Fj"></a>僧迦摩便说此偈：</p>
  <p id="aFk">“臭处不净行，<a id="a-Fl"></a>瞋恚好妄语，</p>
  <p id="aFm">嫉妒心不正，<a id="a-Fn"></a>如来之所说。<a id="a-Fo"></a>”</p>
  <p id="aFp">是时，<a id="a-Fq"></a>老母语僧迦摩曰：<a id="a-Fr"></a>“非独我女而有此事，<a id="a-Fs"></a>一切女人皆同此耳！<a id="a-Ft"></a>舍卫城中人民之类，<a id="a-Fu"></a>见我女者，<a id="a-Fv"></a>悉皆意乱，<a id="a-Fw"></a>欲与交通，<a id="a-Fx"></a>如渴欲饮，<a id="a-Fy"></a>睹无厌足，<a id="a-Fz"></a>皆起想著。<a id="a-G0"></a>汝今云何舍之学道，<a id="a-G1"></a>方更谤毁。<a id="a-G2"></a>设汝今日不用我女者，<a id="a-G3"></a>汝所生男、<a id="a-G4"></a>女，<a id="a-G5"></a>还自录之。<a id="a-G6"></a>”</p>
  <p id="aG7">尔时，<a id="a-G8"></a>僧迦摩复说此偈：</p>
  <p id="aG9">“我亦无男女，<a id="a-GA"></a>田业及财宝，</p>
  <p id="aGB">亦复无奴婢，<a id="a-GC"></a>眷属及营从。</p>
  <p id="aGD">独步无有侣，<a id="a-GE"></a>乐于闲静处，</p>
  <p id="aGF">行作沙门法，<a id="a-GG"></a>求于正佛道。</p>
  <p id="aGH">有男有女者，<a id="a-GI"></a>愚者所习行，</p>
  <p id="aGJ">我常无我身，<a id="a-GK"></a>岂有男女哉？<a id="a-GL"></a>”</p>
  <p id="aGM">是时，<a id="a-GN"></a>妇、<a id="a-GO"></a>母、<a id="a-GP"></a>男、<a id="a-GQ"></a>女闻说此偈已，<a id="a-GR"></a>各作是念：<a id="a-GS"></a>“如我今日观察此意，<a id="a-GT"></a>必不还家。<a id="a-GU"></a>”复更观察从头至足，<a id="a-GV"></a>长叹息已，<a id="a-GW"></a>前自长跪，<a id="a-GX"></a>而作是语：<a id="a-GY"></a>“设身、<a id="a-GZ"></a>口、<a id="a-Ga"></a>意所造非法者，<a id="a-Gb"></a>尽共忍之。<a id="a-Gc"></a>”即绕三匝而退所在。</p>
  <p id="aGd">是时，<a id="a-Ge"></a>尊者阿难到时，<a id="a-Gf"></a>著衣持钵，<a id="a-Gg"></a>入舍卫城乞食，<a id="a-Gh"></a>遥见老母及女而问之曰：<a id="a-Gi"></a>“向者颇见僧迦摩乎？<a id="a-Gj"></a>”</p>
  <p id="aGk">其老母报曰：<a id="a-Gl"></a>“虽见亦不为见。<a id="a-Gm"></a>”</p>
  <p id="aGn">阿难报曰：<a id="a-Go"></a>“颇共言语乎？<a id="a-Gp"></a>”</p>
  <p id="aGq">老母报曰：<a id="a-Gr"></a>“虽共言语，<a id="a-Gs"></a>不入我意。<a id="a-Gt"></a>”</p>
  <p id="aGu">是时，<a id="a-Gv"></a>尊者阿难便说此偈：</p>
  <p id="aGw">“欲使火生水，<a id="a-Gx"></a>复使水生火，</p>
  <p id="aGy">空法欲使有，<a id="a-Gz"></a>无欲欲使欲。<a id="a-H0"></a>”</p>
  <p id="aH1">是时，<a id="a-H2"></a>尊者阿难乞食已，<a id="a-H3"></a>还诣祇树给孤独园，<a id="a-H4"></a>往至僧迦摩所，<a id="a-H5"></a>在一面坐，<a id="a-H6"></a>语僧迦摩曰：<a id="a-H7"></a>“已知如真法乎？<a id="a-H8"></a>”</p>
  <p id="aH9">僧迦摩报曰：<a id="a-HA"></a>“我已觉知如真法也。<a id="a-HB"></a>”</p>
  <p id="aHC">阿难报曰：<a id="a-HD"></a>“云何觉知如真法乎？<a id="a-HE"></a>”</p>
  <p id="aHF">僧迦摩报曰：<a id="a-HG"></a>“色者无常，<a id="a-HH"></a>此无常义即是苦，<a id="a-HI"></a>苦者即无我，<a id="a-HJ"></a>无我者即是空也。<a id="a-HK"></a>痛、<a id="a-HL"></a>想、<a id="a-HM"></a>行、<a id="a-HN"></a>识皆悉无常，<a id="a-HO"></a>此无常义即是苦，<a id="a-HP"></a>苦者即无我，<a id="a-HQ"></a>无我者即是空也。<a id="a-HR"></a>此五盛阴是无常义，<a id="a-HS"></a>无常义者即是苦义。<a id="a-HT"></a>我非彼有，<a id="a-HU"></a>彼非我有。<a id="a-HV"></a>”</p>
  <p id="aHW">是时，<a id="a-HX"></a>僧迦摩便说此偈：</p>
  <p id="aHY">“苦苦还相生，<a id="a-HZ"></a>度苦亦如是，</p>
  <p id="aHa">贤圣八品道，<a id="a-Hb"></a>乃至灭尽处。</p>
  <p id="aHc">更不还此生，<a id="a-Hd"></a>流转天人间，</p>
  <p id="aHe">当尽苦原本，<a id="a-Hf"></a>永息无移动。</p>
  <p id="aHg">我今见空迹，<a id="a-Hh"></a>如佛之所说，</p>
  <p id="aHi">今得阿罗汉，<a id="a-Hj"></a>更不受胞胎。<a id="a-Hk"></a>”</p>
  <p id="aHl">是时，<a id="a-Hm"></a>尊者阿难叹曰：<a id="a-Hn"></a>“善哉！<a id="a-Ho"></a>如真之法善能决了。<a id="a-Hp"></a>”</p>
  <p id="aHq">是时，<a id="a-Hr"></a>阿难便说此偈：</p>
  <p id="aHs">“善守梵行迹，<a id="a-Ht"></a>亦能善修道，</p>
  <p id="aHu">断诸一切结，<a id="a-Hv"></a>真佛之弟子。<a id="a-Hw"></a>”</p>
  <p id="aHx">尔时，<a id="a-Hy"></a>阿难说此偈已，<a id="a-Hz"></a>即从座起而去，<a id="a-I0"></a>往至世尊所，<a id="a-I1"></a>头面礼足，<a id="a-I2"></a>在一面立。</p>
  <p id="aI3">尔时，<a id="a-I4"></a>阿难以此因缘，<a id="a-I5"></a>具白世尊。<a id="a-I6"></a>尔时，<a id="a-I7"></a>世尊告诸比丘：<a id="a-I8"></a>“欲平等论阿罗汉，<a id="a-I9"></a>当言僧迦摩比丘是也。<a id="a-IA"></a>能降伏魔官属者，<a id="a-IB"></a>亦是僧迦摩比丘。<a id="a-IC"></a>所以然者？<a id="a-ID"></a>僧迦摩比丘七变往降魔，<a id="a-IE"></a>今方成道。<a id="a-IF"></a>自今已后，<a id="a-IG"></a>听七变作道。<a id="a-IH"></a>过此限者，<a id="a-II"></a>则为非法。<a id="a-IJ"></a>”</p>
  <p id="aIK">尔时，<a id="a-IL"></a>世尊告诸比丘：<a id="a-IM"></a>“我声闻中第一比丘能降伏魔，<a id="a-IN"></a>今方成道者，<a id="a-IO"></a>所谓僧迦摩比丘是。<a id="a-IP"></a>”</p>
  <p id="aIQ">尔时，<a id="a-IR"></a>诸比丘闻佛所说，<a id="a-IS"></a>欢喜奉行。</p>
 </body>
</html>