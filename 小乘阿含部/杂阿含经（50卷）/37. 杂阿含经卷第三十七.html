<!doctype html>
<html id="z3IBUDGYx" data-ver="2723">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第三十七</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫国祇树给孤独园。</p>
  <p id="a5">时，<a id="a-6"></a>有尊者叵求那住东园鹿母讲堂，<a id="a-7"></a>疾病困笃。<a id="a-8"></a>尊者阿难往诣佛所，<a id="a-9"></a>稽首礼足，<a id="a-A"></a>退住一面，<a id="a-B"></a>白佛言：<a id="a-C"></a>“世尊，<a id="a-D"></a>尊者叵求那住东园鹿母讲堂，<a id="a-E"></a>疾病困笃，<a id="a-F"></a>如是病比丘多有死者。<a id="a-G"></a>善哉！<a id="a-H"></a>世尊，<a id="a-I"></a>愿至东园鹿母讲堂尊者叵求那所，<a id="a-J"></a>以哀愍故！<a id="a-K"></a>”</p>
  <p id="aL">尔时，<a id="a-M"></a>世尊默然而许。<a id="a-N"></a>至日晡时，<a id="a-O"></a>从禅觉，<a id="a-P"></a>往诣东园鹿母讲堂，<a id="a-Q"></a>至尊者叵求那房，<a id="a-R"></a>敷座而坐，<a id="a-S"></a>为尊者叵求那种种说法，<a id="a-T"></a>示教照喜，<a id="a-U"></a>示教照喜已，<a id="a-V"></a>从座起去。<a id="a-W"></a>尊者叵求那，<a id="a-X"></a>世尊去后，<a id="a-Y"></a>寻即命终。<a id="a-Z"></a>当命终时，<a id="a-a"></a>诸根喜悦，<a id="a-b"></a>颜貌清净，<a id="a-c"></a>肤色鲜白。</p>
  <p id="ad">时，<a id="a-e"></a>尊者阿难供养尊者叵求那舍利已，<a id="a-f"></a>往诣佛所，<a id="a-g"></a>稽首佛足，<a id="a-h"></a>却住一面，<a id="a-i"></a>白佛言：<a id="a-j"></a>“世尊，<a id="a-k"></a>尊者叵求那，<a id="a-l"></a>世尊来后，<a id="a-m"></a>寻便命终。<a id="a-n"></a>临命终时，<a id="a-o"></a>诸根喜悦，<a id="a-p"></a>肤色清净，<a id="a-q"></a>鲜白光泽。<a id="a-r"></a>不审世尊，<a id="a-s"></a>彼当生何趣？<a id="a-t"></a>云何受生？<a id="a-u"></a>后世云何？<a id="a-v"></a>”</p>
  <p id="aw">佛告阿难：<a id="a-x"></a>“若有比丘先未病时，<a id="a-y"></a>未断五下分结，<a id="a-z"></a>若觉病起，<a id="a-10"></a>其身苦患，<a id="a-11"></a>心不调适，<a id="a-12"></a>生分微弱，<a id="a-13"></a>得闻大师教授、<a id="a-14"></a>教诫种种说法，<a id="a-15"></a>彼闻法已，<a id="a-16"></a>断五下分结。<a id="a-17"></a>阿难，<a id="a-18"></a>是则大师教授说法福利。</p>
  <p id="a19">“复次，<a id="a-1A"></a>阿难，<a id="a-1B"></a>若有比丘先未病时，<a id="a-1C"></a>未断五下分结，<a id="a-1D"></a>然后病起，<a id="a-1E"></a>身遭苦患，<a id="a-1F"></a>生分转微，<a id="a-1G"></a>不蒙大师教授、<a id="a-1H"></a>教诫说法，<a id="a-1I"></a>然遇诸余多闻大德修梵行者教授、<a id="a-1J"></a>教诫说法，<a id="a-1K"></a>得闻法已，<a id="a-1L"></a>断五下分结。<a id="a-1M"></a>阿难，<a id="a-1N"></a>是名教授、<a id="a-1O"></a>教诫听法福利。</p>
  <p id="a1P">“复次，<a id="a-1Q"></a>阿难，<a id="a-1R"></a>若比丘先未病时，<a id="a-1S"></a>不断五下分结，<a id="a-1T"></a>乃至生分微弱，<a id="a-1U"></a>不闻大师教授、<a id="a-1V"></a>教诫说法，<a id="a-1W"></a>复不闻余多闻大德诸梵行者教授、<a id="a-1X"></a>教诫说法。<a id="a-1Y"></a>然彼先所受法，<a id="a-1Z"></a>独静思惟，<a id="a-1a"></a>称量观察，<a id="a-1b"></a>得断五下分结。<a id="a-1c"></a>阿难，<a id="a-1d"></a>是名思惟观察先所闻法所得福利。</p>
  <p id="a1e">“复次，<a id="a-1f"></a>阿难，<a id="a-1g"></a>若有比丘先未病时，<a id="a-1h"></a>断五下分结，<a id="a-1i"></a>不得无上爱尽解脱，<a id="a-1j"></a>不起诸漏，<a id="a-1k"></a>心善解脱，<a id="a-1l"></a>然后得病，<a id="a-1m"></a>身遭苦患，<a id="a-1n"></a>生分微弱，<a id="a-1o"></a>得闻大师教授、<a id="a-1p"></a>教诫说法，<a id="a-1q"></a>得无上爱尽解脱，<a id="a-1r"></a>不起诸漏，<a id="a-1s"></a>离欲解脱。<a id="a-1t"></a>阿难，<a id="a-1u"></a>是名大师说法福利。</p>
  <p id="a1v">“复次，<a id="a-1w"></a>阿难，<a id="a-1x"></a>若有比丘先未病时，<a id="a-1y"></a>断五下分结，<a id="a-1z"></a>不得无上爱尽解脱，<a id="a-20"></a>不起诸漏，<a id="a-21"></a>离欲解脱。<a id="a-22"></a>觉身病起，<a id="a-23"></a>极遭苦患，<a id="a-24"></a>不得大师教授教诫说法，<a id="a-25"></a>然得诸余多闻大德诸梵行者教授、<a id="a-26"></a>教诫说法，<a id="a-27"></a>得无上爱尽解脱，<a id="a-28"></a>不起诸漏，<a id="a-29"></a>离欲解脱。<a id="a-2A"></a>阿难，<a id="a-2B"></a>是名教授教诫闻法福利。</p>
  <p id="a2C">“复次，<a id="a-2D"></a>阿难，<a id="a-2E"></a>若有比丘先未病时，<a id="a-2F"></a>断五下分结，<a id="a-2G"></a>不得无上爱尽解脱，<a id="a-2H"></a>不起诸漏，<a id="a-2I"></a>离欲解脱。<a id="a-2J"></a>其身病起，<a id="a-2K"></a>极生苦患，<a id="a-2L"></a>不得大师教授、<a id="a-2M"></a>教诫说法，<a id="a-2N"></a>不得诸余多闻大德教授教诫说法。<a id="a-2O"></a>然先所闻法，<a id="a-2P"></a>独一静处，<a id="a-2Q"></a>思惟称量观察，<a id="a-2R"></a>得无上爱尽解脱，<a id="a-2S"></a>不起诸漏，<a id="a-2T"></a>离欲解脱。<a id="a-2U"></a>阿难，<a id="a-2V"></a>是名思惟先所闻法所得福利。</p>
  <p id="a2W">“何缘叵求那比丘不得诸根欣悦，<a id="a-2X"></a>色貌清净，<a id="a-2Y"></a>肤体鲜泽？<a id="a-2Z"></a>叵求那比丘先未病时，<a id="a-2a"></a>未断五下分结，<a id="a-2b"></a>彼亲从大师闻教授教诫说法，<a id="a-2c"></a>断五下分结，<a id="a-2d"></a>世尊为彼尊者叵求那受阿那含记。<a id="a-2e"></a>”</p>
  <p id="a2f">佛说此经已，<a id="a-2g"></a>尊者阿难闻佛所说，<a id="a-2h"></a>欢喜随喜，<a id="a-2i"></a>作礼而去。</p>
  <p id="a2j">如是我闻：<a id="a-2k"></a>一时，<a id="a-2l"></a>佛住舍卫国祇树给孤独园。</p>
  <p id="a2m">尔时，<a id="a-2n"></a>尊者阿湿波誓住东园鹿母讲堂，<a id="a-2o"></a>身遭重病，<a id="a-2p"></a>极生苦患。<a id="a-2q"></a>尊者富邻尼瞻视供给，<a id="a-2r"></a>如前跋迦梨修多罗广说，<a id="a-2s"></a>谓说三受，<a id="a-2t"></a>乃至转增无损。<a id="a-2u"></a>佛告阿湿波誓：<a id="a-2v"></a>“汝莫变悔！<a id="a-2w"></a>”</p>
  <p id="a2x">阿湿波誓白佛言：<a id="a-2y"></a>“世尊，<a id="a-2z"></a>我实有变悔。<a id="a-30"></a>”</p>
  <p id="a31">佛告阿湿波誓：<a id="a-32"></a>“汝得无破戒耶？<a id="a-33"></a>”</p>
  <p id="a34">阿湿波誓白佛言：<a id="a-35"></a>“世尊，<a id="a-36"></a>我不破戒。<a id="a-37"></a>”</p>
  <p id="a38">佛告阿湿波誓：<a id="a-39"></a>“汝不破戒，<a id="a-3A"></a>何为变悔？<a id="a-3B"></a>”</p>
  <p id="a3C">阿湿波誓白佛言：<a id="a-3D"></a>“世尊，<a id="a-3E"></a>我先未病时，<a id="a-3F"></a>得身息乐正受多修习；<a id="a-3G"></a>我于今日不复能得入彼三昧，<a id="a-3H"></a>我作是思惟：<a id="a-3I"></a>‘将无退失是三昧耶？<a id="a-3J"></a>’”</p>
  <p id="a3K">佛告阿湿波誓：<a id="a-3L"></a>“我今问汝，<a id="a-3M"></a>随意答我。<a id="a-3N"></a>阿湿波誓，<a id="a-3O"></a>汝见色即是我、<a id="a-3P"></a>异我、<a id="a-3Q"></a>相在不？<a id="a-3R"></a>”</p>
  <p id="a3S">阿湿波誓白佛言：<a id="a-3T"></a>“不也，<a id="a-3U"></a>世尊。<a id="a-3V"></a>”</p>
  <p id="a3W">复问：<a id="a-3X"></a>“汝见受、<a id="a-3Y"></a>想、<a id="a-3Z"></a>行、<a id="a-3a"></a>识是我、<a id="a-3b"></a>异我、<a id="a-3c"></a>相在不？<a id="a-3d"></a>”</p>
  <p id="a3e">阿湿波誓白佛言：<a id="a-3f"></a>“不也，<a id="a-3g"></a>世尊。<a id="a-3h"></a>”</p>
  <p id="a3i">佛告阿湿波誓：<a id="a-3j"></a>“汝既不见色是我、<a id="a-3k"></a>异我、<a id="a-3l"></a>相在，<a id="a-3m"></a>不见受、<a id="a-3n"></a>想、<a id="a-3o"></a>行、<a id="a-3p"></a>识是我、<a id="a-3q"></a>异我、<a id="a-3r"></a>相在，<a id="a-3s"></a>何故变悔？<a id="a-3t"></a>”</p>
  <p id="a3u">阿湿波誓白佛言：<a id="a-3v"></a>“世尊，<a id="a-3w"></a>不正思惟故。<a id="a-3x"></a>”</p>
  <p id="a3y">佛告阿湿波誓：<a id="a-3z"></a>“若沙门、<a id="a-40"></a>婆罗门三昧坚固，<a id="a-41"></a>三昧平等，<a id="a-42"></a>若不得入彼三昧，<a id="a-43"></a>不应作念：<a id="a-44"></a>‘我于三昧退减。<a id="a-45"></a>’若复圣弟子不见色是我、<a id="a-46"></a>异我、<a id="a-47"></a>相在，<a id="a-48"></a>不见受、<a id="a-49"></a>想、<a id="a-4A"></a>行、<a id="a-4B"></a>识是我、<a id="a-4C"></a>异我、<a id="a-4D"></a>相在，<a id="a-4E"></a>但当作是觉知：<a id="a-4F"></a>贪欲永尽无余，<a id="a-4G"></a>瞋恚、<a id="a-4H"></a>愚痴永尽无余；<a id="a-4I"></a>贪、<a id="a-4J"></a>恚、<a id="a-4K"></a>痴永尽无余已，<a id="a-4L"></a>一切漏尽，<a id="a-4M"></a>无漏心解脱、<a id="a-4N"></a>慧解脱，<a id="a-4O"></a>现法自知作证：<a id="a-4P"></a>我生已尽，<a id="a-4Q"></a>梵行已立，<a id="a-4R"></a>所作已作，<a id="a-4S"></a>自知不受后有。<a id="a-4T"></a>”</p>
  <p id="a4U">佛说是法时，<a id="a-4V"></a>尊者阿湿波誓不起诸漏，<a id="a-4W"></a>心得解脱，<a id="a-4X"></a>欢喜踊悦。<a id="a-4Y"></a>欢喜踊悦故，<a id="a-4Z"></a>身病即除。</p>
  <p id="a4a">佛说此经，<a id="a-4b"></a>令尊者阿湿波誓欢喜随喜已，<a id="a-4c"></a>从座起而去。</p>
  <p id="a4d">差摩迦修多罗如五受阴处说。</p>
  <p id="a4e">如是我闻：<a id="a-4f"></a>一时，<a id="a-4g"></a>佛住舍卫国祇树给孤独园。</p>
  <p id="a4h">时，<a id="a-4i"></a>有异比丘年少新学，<a id="a-4j"></a>于此法、<a id="a-4k"></a>律出家未久，<a id="a-4l"></a>少知识，<a id="a-4m"></a>独一客旅，<a id="a-4n"></a>无人供给，<a id="a-4o"></a>住边聚落客僧房中，<a id="a-4p"></a>疾病困笃。</p>
  <p id="a4q">时，<a id="a-4r"></a>有众多比丘诣佛所，<a id="a-4s"></a>稽首礼足，<a id="a-4t"></a>却坐一面，<a id="a-4u"></a>白佛言：<a id="a-4v"></a>“世尊，<a id="a-4w"></a>有一比丘年少新学，<a id="a-4x"></a>乃至疾病困笃，<a id="a-4y"></a>住边聚落客僧房中。<a id="a-4z"></a>有是病比丘多死无活。<a id="a-50"></a>善哉！<a id="a-51"></a>世尊，<a id="a-52"></a>往彼住处，<a id="a-53"></a>以哀愍故！<a id="a-54"></a>”</p>
  <p id="a55">尔时，<a id="a-56"></a>世尊默然而许。<a id="a-57"></a>即日晡时从禅觉，<a id="a-58"></a>至彼住处。<a id="a-59"></a>彼病比丘遥见世尊，<a id="a-5A"></a>扶床欲起。</p>
  <p id="a5B">佛告比丘：<a id="a-5C"></a>“息卧勿起！<a id="a-5D"></a>云何，<a id="a-5E"></a>比丘，<a id="a-5F"></a>苦患宁可忍不？<a id="a-5G"></a>”如前差摩迦修多罗广说，<a id="a-5H"></a>如是三受，<a id="a-5I"></a>乃至病苦但增不损。</p>
  <p id="a5J">佛告病比丘：<a id="a-5K"></a>“我今问汝，<a id="a-5L"></a>随意答我。<a id="a-5M"></a>汝得无变悔耶？<a id="a-5N"></a>”</p>
  <p id="a5O">病比丘白佛：<a id="a-5P"></a>“实有变悔，<a id="a-5Q"></a>世尊。<a id="a-5R"></a>”</p>
  <p id="a5S">佛告病比丘：<a id="a-5T"></a>“汝得无犯戒耶？<a id="a-5U"></a>”</p>
  <p id="a5V">病比丘白佛言：<a id="a-5W"></a>“世尊，<a id="a-5X"></a>实不犯戒。<a id="a-5Y"></a>”</p>
  <p id="a5Z">佛告病比丘：<a id="a-5a"></a>“汝若不犯戒，<a id="a-5b"></a>何为变悔？<a id="a-5c"></a>”</p>
  <p id="a5d">病比丘白佛：<a id="a-5e"></a>“世尊，<a id="a-5f"></a>我年幼稚出家未久，<a id="a-5g"></a>于过人法胜妙知见未有所得，<a id="a-5h"></a>我作是念：<a id="a-5i"></a>‘命终之时，<a id="a-5j"></a>知生何处？<a id="a-5k"></a>’故生变悔。<a id="a-5l"></a>”</p>
  <p id="a5m">佛告比丘：<a id="a-5n"></a>“我今问汝，<a id="a-5o"></a>随意答我。<a id="a-5p"></a>云何，<a id="a-5q"></a>比丘，<a id="a-5r"></a>有眼故有眼识耶？<a id="a-5s"></a>”</p>
  <p id="a5t">比丘白佛：<a id="a-5u"></a>“如是，<a id="a-5v"></a>世尊。<a id="a-5w"></a>”</p>
  <p id="a5x">复问：<a id="a-5y"></a>“比丘，<a id="a-5z"></a>于意云何？<a id="a-60"></a>有眼识故有眼触、<a id="a-61"></a>眼触因缘生内受，<a id="a-62"></a>若苦、<a id="a-63"></a>若乐、<a id="a-64"></a>不苦不乐耶？<a id="a-65"></a>”</p>
  <p id="a66">比丘白佛：<a id="a-67"></a>“如是，<a id="a-68"></a>世尊。<a id="a-69"></a>”耳、<a id="a-6A"></a>鼻、<a id="a-6B"></a>舌、<a id="a-6C"></a>身、<a id="a-6D"></a>意亦如是说。</p>
  <p id="a6E">“云何，<a id="a-6F"></a>比丘，<a id="a-6G"></a>若无眼则无眼识耶？<a id="a-6H"></a>”</p>
  <p id="a6I">比丘白佛：<a id="a-6J"></a>“如是，<a id="a-6K"></a>世尊。<a id="a-6L"></a>”</p>
  <p id="a6M">复问：<a id="a-6N"></a>“比丘，<a id="a-6O"></a>若无眼识则无眼触耶？<a id="a-6P"></a>若无眼触，<a id="a-6Q"></a>则无眼触因缘生内受，<a id="a-6R"></a>若苦、<a id="a-6S"></a>若乐、<a id="a-6T"></a>不苦不乐耶？<a id="a-6U"></a>”</p>
  <p id="a6V">比丘白佛：<a id="a-6W"></a>“如是，<a id="a-6X"></a>世尊。<a id="a-6Y"></a>”耳、<a id="a-6Z"></a>鼻、<a id="a-6a"></a>舌、<a id="a-6b"></a>身、<a id="a-6c"></a>意亦如是说。</p>
  <p id="a6d">“是故，<a id="a-6e"></a>比丘，<a id="a-6f"></a>当善思惟如是法，<a id="a-6g"></a>得善命终，<a id="a-6h"></a>后世亦善。<a id="a-6i"></a>”尔时，<a id="a-6j"></a>世尊为病比丘种种说法，<a id="a-6k"></a>示教照喜已，<a id="a-6l"></a>从座起去。</p>
  <p id="a6m">时，<a id="a-6n"></a>病比丘，<a id="a-6o"></a>世尊去后，<a id="a-6p"></a>寻即命终。<a id="a-6q"></a>临命终时，<a id="a-6r"></a>诸根喜悦，<a id="a-6s"></a>颜貌清净，<a id="a-6t"></a>肤色鲜白。<a id="a-6u"></a>时，<a id="a-6v"></a>众多比丘诣佛所，<a id="a-6w"></a>稽首礼足，<a id="a-6x"></a>退坐一面，<a id="a-6y"></a>白佛言：<a id="a-6z"></a>“世尊，<a id="a-70"></a>彼年少比丘疾病困笃，<a id="a-71"></a>尊者今已命终。<a id="a-72"></a>当命终时，<a id="a-73"></a>诸根喜悦，<a id="a-74"></a>颜貌清净，<a id="a-75"></a>肤色鲜白。<a id="a-76"></a>云何，<a id="a-77"></a>世尊，<a id="a-78"></a>如是比丘当生何处？<a id="a-79"></a>云何受生？<a id="a-7A"></a>后世云何？<a id="a-7B"></a>”</p>
  <p id="a7C">佛告诸比丘：<a id="a-7D"></a>“彼命过比丘是真宝物，<a id="a-7E"></a>闻我说法，<a id="a-7F"></a>分明解了，<a id="a-7G"></a>于法无畏，<a id="a-7H"></a>得般涅槃，<a id="a-7I"></a>汝等但当供养舍利。<a id="a-7J"></a>”</p>
  <p id="a7K">世尊尔时为彼比丘授第一记。</p>
  <p id="a7L">佛说此经已，<a id="a-7M"></a>诸比丘闻佛所说，<a id="a-7N"></a>欢喜奉行。</p>
  <p id="a7O">如是我闻：<a id="a-7P"></a>一时，<a id="a-7Q"></a>佛住舍卫国祇树给孤独园，<a id="a-7R"></a>如上说。<a id="a-7S"></a>差别者：<a id="a-7T"></a>“谛听！<a id="a-7U"></a>善思！<a id="a-7V"></a>当为汝说。<a id="a-7W"></a>若彼比丘作如是念：<a id="a-7X"></a>‘我此识身及外境界一切相，<a id="a-7Y"></a>无有我、<a id="a-7Z"></a>我所见、<a id="a-7a"></a>我慢系著使，<a id="a-7b"></a>及心解脱、<a id="a-7c"></a>慧解脱，<a id="a-7d"></a>现法自知作证具足住；<a id="a-7e"></a>于此识身及外境界一切相，<a id="a-7f"></a>无有我、<a id="a-7g"></a>我所见、<a id="a-7h"></a>我慢系著使，<a id="a-7i"></a>及彼心解脱、<a id="a-7j"></a>慧解脱，<a id="a-7k"></a>现法自知作证具足住。<a id="a-7l"></a>’彼比丘：<a id="a-7m"></a>我此识身及外境界一切相，<a id="a-7n"></a>无有我、<a id="a-7o"></a>我所见、<a id="a-7p"></a>我慢系著使，<a id="a-7q"></a>及心解脱、<a id="a-7r"></a>慧解脱，<a id="a-7s"></a>现法自知作证具足住；<a id="a-7t"></a>于此识身及外境界一切相，<a id="a-7u"></a>无有我、<a id="a-7v"></a>我所见、<a id="a-7w"></a>我慢系著使，<a id="a-7x"></a>及心解脱、<a id="a-7y"></a>慧解脱，<a id="a-7z"></a>现法自知作证具足住。<a id="a-80"></a>若彼比丘于此识身及外境界一切相，<a id="a-81"></a>无有我、<a id="a-82"></a>我所见、<a id="a-83"></a>我慢系著使，<a id="a-84"></a>及心解脱、<a id="a-85"></a>慧解脱，<a id="a-86"></a>现法自知作证具足住；<a id="a-87"></a>于此识身及外境界一切相，<a id="a-88"></a>无有我、<a id="a-89"></a>我所见、<a id="a-8A"></a>我慢系著使，<a id="a-8B"></a>及彼心解脱、<a id="a-8C"></a>慧解脱，<a id="a-8D"></a>现法自知作证具足住者，<a id="a-8E"></a>是名比丘断爱欲，<a id="a-8F"></a>转诸结，<a id="a-8G"></a>止慢无间等，<a id="a-8H"></a>究境苦边。<a id="a-8I"></a>”</p>
  <p id="a8J">佛说此经已，<a id="a-8K"></a>诸比丘闻佛所说，<a id="a-8L"></a>欢喜奉行。</p>
  <p id="a8M">如是我闻：<a id="a-8N"></a>一时，<a id="a-8O"></a>佛住舍卫国祇树给孤独园，<a id="a-8P"></a>如上说。<a id="a-8Q"></a>差别者：<a id="a-8R"></a>乃至佛告病比丘：<a id="a-8S"></a>“汝不自犯戒耶？<a id="a-8T"></a>”</p>
  <p id="a8U">比丘白佛言：<a id="a-8V"></a>“世尊，<a id="a-8W"></a>我不以持净戒故，<a id="a-8X"></a>于世尊所修梵行。<a id="a-8Y"></a>”</p>
  <p id="a8Z">佛告比丘：<a id="a-8a"></a>“汝以何等法故，<a id="a-8b"></a>于我所修梵行？<a id="a-8c"></a>”</p>
  <p id="a8d">比丘白佛：<a id="a-8e"></a>“为离贪欲故，<a id="a-8f"></a>于世尊所修梵行；<a id="a-8g"></a>为离瞋恚、<a id="a-8h"></a>愚痴故，<a id="a-8i"></a>于世尊所修梵行。<a id="a-8j"></a>”</p>
  <p id="a8k">佛告比丘：<a id="a-8l"></a>“如是！<a id="a-8m"></a>如是！<a id="a-8n"></a>汝正应为离贪欲故，<a id="a-8o"></a>于我所修梵行；<a id="a-8p"></a>离瞋恚、<a id="a-8q"></a>愚痴故，<a id="a-8r"></a>于我所修梵行。<a id="a-8s"></a>比丘，<a id="a-8t"></a>贪欲缠故，<a id="a-8u"></a>不得离欲；<a id="a-8v"></a>无明缠故，<a id="a-8w"></a>慧不清净。<a id="a-8x"></a>是故，<a id="a-8y"></a>比丘，<a id="a-8z"></a>于欲离故心解脱，<a id="a-90"></a>离无明故慧解脱。<a id="a-91"></a>若比丘于欲离欲心解脱身作证，<a id="a-92"></a>离无明故慧解脱，<a id="a-93"></a>是名比丘断诸爱欲，<a id="a-94"></a>转结缚，<a id="a-95"></a>止慢无间等，<a id="a-96"></a>究竟苦边。<a id="a-97"></a>是故，<a id="a-98"></a>比丘，<a id="a-99"></a>于此法善思惟。<a id="a-9A"></a>”如前广说，<a id="a-9B"></a>乃至受第一记。</p>
  <p id="a9C">佛说此经已，<a id="a-9D"></a>诸比丘闻佛所说，<a id="a-9E"></a>欢喜随喜，<a id="a-9F"></a>作礼而去。</p>
  <p id="a9G">如是我闻：<a id="a-9H"></a>一时，<a id="a-9I"></a>佛住舍卫国祇树给孤独园。</p>
  <p id="a9J">时，<a id="a-9K"></a>有众多比丘集于伽梨隶讲堂。<a id="a-9L"></a>时，<a id="a-9M"></a>多有比丘疾病。</p>
  <p id="a9N">尔时，<a id="a-9O"></a>世尊晡时从禅觉，<a id="a-9P"></a>往至伽梨隶讲堂，<a id="a-9Q"></a>于大众前敷座而坐，<a id="a-9R"></a>坐已，<a id="a-9S"></a>告诸比丘：<a id="a-9T"></a>“当正念正智以待时，<a id="a-9U"></a>是则为我随顺之教。<a id="a-9V"></a>比丘，<a id="a-9W"></a>云何为正念？<a id="a-9X"></a>谓比丘内身身观念处，<a id="a-9Y"></a>精勤方便，<a id="a-9Z"></a>正念正智，<a id="a-9a"></a>调伏世间贪忧；<a id="a-9b"></a>外身身观念处、<a id="a-9c"></a>内外身身观念处，<a id="a-9d"></a>内受、<a id="a-9e"></a>外受、<a id="a-9f"></a>内外受，<a id="a-9g"></a>内心、<a id="a-9h"></a>外心、<a id="a-9i"></a>内外心，<a id="a-9j"></a>内法、<a id="a-9k"></a>外法、<a id="a-9l"></a>内外法法观念处，<a id="a-9m"></a>精勤方便，<a id="a-9n"></a>正念正智，<a id="a-9o"></a>调伏世间贪忧，<a id="a-9p"></a>是名比丘正忆念。<a id="a-9q"></a>云何正智？<a id="a-9r"></a>谓比丘若来若去，<a id="a-9s"></a>正知而住，<a id="a-9t"></a>瞻视观察，<a id="a-9u"></a>屈伸俯仰，<a id="a-9v"></a>执持衣钵，<a id="a-9w"></a>行、<a id="a-9x"></a>住、<a id="a-9y"></a>坐、<a id="a-9z"></a>卧、<a id="a-A0"></a>眠、<a id="a-A1"></a>觉，<a id="a-A2"></a>乃至五十、<a id="a-A3"></a>六十，<a id="a-A4"></a>依语默正智行，<a id="a-A5"></a>比丘，<a id="a-A6"></a>是名正智。</p>
  <p id="aA7">“如是，<a id="a-A8"></a>比丘，<a id="a-A9"></a>正念正智住者能起乐受，<a id="a-AA"></a>有因缘，<a id="a-AB"></a>非无因缘。<a id="a-AC"></a>云何因缘？<a id="a-AD"></a>谓缘于身，<a id="a-AE"></a>作是思惟：<a id="a-AF"></a>‘我此身无常有为，<a id="a-AG"></a>心因缘生；<a id="a-AH"></a>乐受亦无常有为，<a id="a-AI"></a>心因缘生。<a id="a-AJ"></a>’身及乐受观察无常，<a id="a-AK"></a>观察生灭，<a id="a-AL"></a>观察离欲，<a id="a-AM"></a>观察灭尽，<a id="a-AN"></a>观察舍彼，<a id="a-AO"></a>观察身及乐受无常，<a id="a-AP"></a>乃至舍已，<a id="a-AQ"></a>若于身及乐受贪欲使者永不复使。<a id="a-AR"></a>如是，<a id="a-AS"></a>正念正智生苦受因缘，<a id="a-AT"></a>非不因缘。<a id="a-AU"></a>云何为因缘？<a id="a-AV"></a>如是缘身，<a id="a-AW"></a>作是思惟：<a id="a-AX"></a>‘我此身无常有为，<a id="a-AY"></a>心因缘生；<a id="a-AZ"></a>苦受亦无常有为，<a id="a-Aa"></a>心因缘生。<a id="a-Ab"></a>’身及苦受观察无常，<a id="a-Ac"></a>乃至舍。<a id="a-Ad"></a>于此及苦受瞋恚所使，<a id="a-Ae"></a>永不复使。<a id="a-Af"></a>如是，<a id="a-Ag"></a>正念正智生不苦不乐受因缘，<a id="a-Ah"></a>非不因缘。<a id="a-Ai"></a>云何因缘？<a id="a-Aj"></a>谓身因缘，<a id="a-Ak"></a>作是思惟：<a id="a-Al"></a>‘我此身无常有为，<a id="a-Am"></a>心因缘生；<a id="a-An"></a>彼不苦不乐受亦无常有为，<a id="a-Ao"></a>心因缘生。<a id="a-Ap"></a>’彼身及不苦不乐受观察无常，<a id="a-Aq"></a>乃至舍，<a id="a-Ar"></a>若所有身及不苦不乐受无明所使，<a id="a-As"></a>使永不复使。<a id="a-At"></a>多闻圣弟子如是观者，<a id="a-Au"></a>于色厌离，<a id="a-Av"></a>于受、<a id="a-Aw"></a>想、<a id="a-Ax"></a>行、<a id="a-Ay"></a>识厌离，<a id="a-Az"></a>厌离已离欲，<a id="a-B0"></a>离欲已解脱，<a id="a-B1"></a>解脱知见：<a id="a-B2"></a>我生已尽，<a id="a-B3"></a>梵行已立，<a id="a-B4"></a>所作已作，<a id="a-B5"></a>自知不受后有。<a id="a-B6"></a>”</p>
  <p id="aB7">尔时，<a id="a-B8"></a>世尊即说偈言：</p>
  <p id="aB9">“乐觉所觉时，<a id="a-BA"></a>莫能知乐觉，</p>
  <p id="aBB">贪欲使所使，<a id="a-BC"></a>不见于出离。</p>
  <p id="aBD">苦受所觉时，<a id="a-BE"></a>莫能知苦受，</p>
  <p id="aBF">瞋恚使所使，<a id="a-BG"></a>不见出离道。</p>
  <p id="aBH">不苦不乐受，<a id="a-BI"></a>等正觉所说，</p>
  <p id="aBJ">彼亦不能知，<a id="a-BK"></a>终不度彼岸。</p>
  <p id="aBL">若比丘精勤，<a id="a-BM"></a>正智不倾动，</p>
  <p id="aBN">于彼一切受，<a id="a-BO"></a>黠慧能悉知。</p>
  <p id="aBP">能知诸受已，<a id="a-BQ"></a>现法尽诸漏，</p>
  <p id="aBR">依慧而命终，<a id="a-BS"></a>涅槃不堕数。<a id="a-BT"></a>”</p>
  <p id="aBU">佛说此经已，<a id="a-BV"></a>诸比丘闻佛所说，<a id="a-BW"></a>欢喜奉行。</p>
  <p id="aBX">如是我闻：<a id="a-BY"></a>一时，<a id="a-BZ"></a>佛住舍卫国祇树给孤独园，<a id="a-Ba"></a>如上说。<a id="a-Bb"></a>时，<a id="a-Bc"></a>有众多比丘集会迦梨隶讲堂，<a id="a-Bd"></a>多有疾病，<a id="a-Be"></a>如上说。<a id="a-Bf"></a>差别者：<a id="a-Bg"></a>“乃至圣弟子如是观者，<a id="a-Bh"></a>于色解脱，<a id="a-Bi"></a>于受、<a id="a-Bj"></a>想、<a id="a-Bk"></a>行、<a id="a-Bl"></a>识解脱，<a id="a-Bm"></a>我说是等解脱生、<a id="a-Bn"></a>老、<a id="a-Bo"></a>病、<a id="a-Bp"></a>死。<a id="a-Bq"></a>”</p>
  <p id="aBr">尔时，<a id="a-Bs"></a>世尊即说偈言：</p>
  <p id="aBt">“智慧多闻者，<a id="a-Bu"></a>非不觉诸受，</p>
  <p id="aBv">若于苦乐受，<a id="a-Bw"></a>分别谛明了；</p>
  <p id="aBx">当知坚固事，<a id="a-By"></a>凡夫有升降。</p>
  <p id="aBz">于乐不染著，<a id="a-C0"></a>于苦不倾动，</p>
  <p id="aC1">知受不受生，<a id="a-C2"></a>依于贪恚觉；</p>
  <p id="aC3">断除斯等已，<a id="a-C4"></a>其心善解脱，</p>
  <p id="aC5">系念缘妙境，<a id="a-C6"></a>正向待终期。</p>
  <p id="aC7">若比丘精勤，<a id="a-C8"></a>正智不倾动，</p>
  <p id="aC9">于此一切受，<a id="a-CA"></a>慧者能觉知。</p>
  <p id="aCB">了知诸受已，<a id="a-CC"></a>现法尽诸漏，</p>
  <p id="aCD">依慧而命终，<a id="a-CE"></a>涅槃不堕数。<a id="a-CF"></a>”</p>
  <p id="aCG">佛说此经已，<a id="a-CH"></a>诸比丘欢喜，<a id="a-CI"></a>作礼而去。</p>
  <p id="aCJ">如是我闻：<a id="a-CK"></a>一时，<a id="a-CL"></a>佛住舍卫国祇树给孤独园。</p>
  <p id="aCM">尔时，<a id="a-CN"></a>给孤独长者得病，<a id="a-CO"></a>身极苦痛。<a id="a-CP"></a>世尊闻已，<a id="a-CQ"></a>晨朝著衣持钵，<a id="a-CR"></a>入舍卫城乞食，<a id="a-CS"></a>次第乞食至给孤独长者舍。<a id="a-CT"></a>长者遥见世尊，<a id="a-CU"></a>凭床欲起。<a id="a-CV"></a>世尊见已，<a id="a-CW"></a>即告之言：<a id="a-CX"></a>“长者勿起！<a id="a-CY"></a>增其苦患。<a id="a-CZ"></a>”世尊即坐，<a id="a-Ca"></a>告长者言：<a id="a-Cb"></a>“云何，<a id="a-Cc"></a>长者，<a id="a-Cd"></a>病可忍不？<a id="a-Ce"></a>身所苦患，<a id="a-Cf"></a>为增为损？<a id="a-Cg"></a>”</p>
  <p id="aCh">长者白佛：<a id="a-Ci"></a>“甚苦！<a id="a-Cj"></a>世尊，<a id="a-Ck"></a>难可堪忍。<a id="a-Cl"></a>”</p>
  <p id="aCm">乃至说三受，<a id="a-Cn"></a>如差摩修多罗广说，<a id="a-Co"></a>乃至苦受但增不损。</p>
  <p id="aCp">佛告长者：<a id="a-Cq"></a>“当如是学：<a id="a-Cr"></a>于佛不坏净，<a id="a-Cs"></a>于法、<a id="a-Ct"></a>僧不坏净，<a id="a-Cu"></a>圣戒成就。<a id="a-Cv"></a>”</p>
  <p id="aCw">长者白佛：<a id="a-Cx"></a>“如世尊说四不坏净，<a id="a-Cy"></a>我有此法，<a id="a-Cz"></a>此法中有我。<a id="a-D0"></a>世尊，<a id="a-D1"></a>我今于佛不坏净，<a id="a-D2"></a>法、<a id="a-D3"></a>僧不坏净，<a id="a-D4"></a>圣戒成就。<a id="a-D5"></a>”</p>
  <p id="aD6">佛告长者：<a id="a-D7"></a>“善哉！<a id="a-D8"></a>善哉！<a id="a-D9"></a>”即记长者得阿那含果。</p>
  <p id="aDA">长者白佛：<a id="a-DB"></a>“惟愿世尊今于此食。<a id="a-DC"></a>”尔时，<a id="a-DD"></a>世尊默而许之。</p>
  <p id="aDE">长者即敕办种种净美饮食，<a id="a-DF"></a>供养世尊。<a id="a-DG"></a>世尊食已，<a id="a-DH"></a>为长者种种说法，<a id="a-DI"></a>示教照喜已，<a id="a-DJ"></a>从座起而去。</p>
  <p id="aDK">如是我闻：<a id="a-DL"></a>一时，<a id="a-DM"></a>佛住舍卫国祇树给孤独园。</p>
  <p id="aDN">时，<a id="a-DO"></a>尊者阿难闻给孤独长者身遭苦患，<a id="a-DP"></a>往诣其舍。<a id="a-DQ"></a>长者遥见阿难，<a id="a-DR"></a>凭床欲起。<a id="a-DS"></a>乃至说三受，<a id="a-DT"></a>如前叉摩修多罗广说，<a id="a-DU"></a>乃至苦患但增不损。</p>
  <p id="aDV">时，<a id="a-DW"></a>尊者阿难告长者言：<a id="a-DX"></a>“勿恐怖！<a id="a-DY"></a>若愚痴无闻凡夫不信于佛，<a id="a-DZ"></a>不信法、<a id="a-Da"></a>僧，<a id="a-Db"></a>圣戒不具，<a id="a-Dc"></a>故有恐怖，<a id="a-Dd"></a>亦畏命终及后世苦。<a id="a-De"></a>汝今不信已断、<a id="a-Df"></a>已知，<a id="a-Dg"></a>于佛净信具足，<a id="a-Dh"></a>于法、<a id="a-Di"></a>僧净信具足，<a id="a-Dj"></a>圣戒成就。<a id="a-Dk"></a>”</p>
  <p id="aDl">长者白尊者阿难：<a id="a-Dm"></a>“我今何所恐怖？<a id="a-Dn"></a>我始于王舍城寒林中丘冢间见世尊，<a id="a-Do"></a>即得于佛不坏净，<a id="a-Dp"></a>于法、<a id="a-Dq"></a>僧不坏净，<a id="a-Dr"></a>圣戒成就。<a id="a-Ds"></a>自从是来，<a id="a-Dt"></a>家有钱财悉与佛、<a id="a-Du"></a>弟子，<a id="a-Dv"></a>比丘、<a id="a-Dw"></a>比丘尼、<a id="a-Dx"></a>优婆塞、<a id="a-Dy"></a>优婆夷共。<a id="a-Dz"></a>”</p>
  <p id="aE0">尊者阿难言：<a id="a-E1"></a>“善哉！<a id="a-E2"></a>长者，<a id="a-E3"></a>汝自记说是须陀洹果。<a id="a-E4"></a>”</p>
  <p id="aE5">长者白尊者阿难：<a id="a-E6"></a>“可就此食。<a id="a-E7"></a>”</p>
  <p id="aE8">尊者阿难默然受请。<a id="a-E9"></a>即办种种净美饮食，<a id="a-EA"></a>供养尊者阿难。<a id="a-EB"></a>食已，<a id="a-EC"></a>复为长者种种说法，<a id="a-ED"></a>示教照喜已，<a id="a-EE"></a>从座起而去。</p>
  <p id="aEF">如是我闻：<a id="a-EG"></a>一时，<a id="a-EH"></a>佛住舍卫国祇树给孤独园。</p>
  <p id="aEI">尔时，<a id="a-EJ"></a>尊者舍利弗闻给孤独长者身遭苦患；<a id="a-EK"></a>闻已，<a id="a-EL"></a>语尊者阿难：<a id="a-EM"></a>“知不？<a id="a-EN"></a>给孤独长者身遭苦患，<a id="a-EO"></a>当共往看。<a id="a-EP"></a>”尊者阿难默然而许。</p>
  <p id="aEQ">时，<a id="a-ER"></a>尊者舍利弗与尊者阿难共诣给孤独长者舍。<a id="a-ES"></a>长者遥见尊者舍利弗，<a id="a-ET"></a>扶床欲起。<a id="a-EU"></a>乃至说三种受，<a id="a-EV"></a>如叉摩修多罗广说，<a id="a-EW"></a>身诸苦患转增无损。</p>
  <p id="aEX">尊者舍利弗告长者言：<a id="a-EY"></a>“当如是学：<a id="a-EZ"></a>不著眼，<a id="a-Ea"></a>不依眼界生贪欲识；<a id="a-Eb"></a>不著耳、<a id="a-Ec"></a>鼻、<a id="a-Ed"></a>舌、<a id="a-Ee"></a>身，<a id="a-Ef"></a>意亦不著，<a id="a-Eg"></a>不依意界生贪欲识。<a id="a-Eh"></a>不著色，<a id="a-Ei"></a>不依色界生贪欲识；<a id="a-Ej"></a>不著声、<a id="a-Ek"></a>香、<a id="a-El"></a>味、<a id="a-Em"></a>触、<a id="a-En"></a>法，<a id="a-Eo"></a>不依法界生贪欲识。<a id="a-Ep"></a>不著于地界，<a id="a-Eq"></a>不依地界生贪欲识；<a id="a-Er"></a>不著于水、<a id="a-Es"></a>火、<a id="a-Et"></a>风、<a id="a-Eu"></a>空、<a id="a-Ev"></a>识界，<a id="a-Ew"></a>不依识界生贪欲识。<a id="a-Ex"></a>不著色阴，<a id="a-Ey"></a>不依色阴生贪欲识；<a id="a-Ez"></a>不著受、<a id="a-F0"></a>想、<a id="a-F1"></a>行、<a id="a-F2"></a>识阴，<a id="a-F3"></a>不依识阴生贪欲识。<a id="a-F4"></a>”</p>
  <p id="aF5">时，<a id="a-F6"></a>给孤独长者悲叹流泪。<a id="a-F7"></a>尊者阿难告长者言：<a id="a-F8"></a>“汝今怯劣耶？<a id="a-F9"></a>”</p>
  <p id="aFA">长者白阿难：<a id="a-FB"></a>“不怯劣也。<a id="a-FC"></a>我自顾念，<a id="a-FD"></a>奉佛以来二十余年，<a id="a-FE"></a>未闻尊者舍利弗说深妙法，<a id="a-FF"></a>如今所闻。<a id="a-FG"></a>”</p>
  <p id="aFH">尊者舍利弗告长者言：<a id="a-FI"></a>“我亦久来未尝为诸长者说如是法。<a id="a-FJ"></a>”</p>
  <p id="aFK">长者白尊者舍利弗：<a id="a-FL"></a>“有居家白衣，<a id="a-FM"></a>有胜信、<a id="a-FN"></a>胜念、<a id="a-FO"></a>胜乐，<a id="a-FP"></a>不闻深法，<a id="a-FQ"></a>而生退没。<a id="a-FR"></a>善哉！<a id="a-FS"></a>尊者舍利弗，<a id="a-FT"></a>当为居家白衣说深妙法，<a id="a-FU"></a>以哀愍故！<a id="a-FV"></a>尊者舍利弗，<a id="a-FW"></a>今于此食。<a id="a-FX"></a>”</p>
  <p id="aFY">尊者舍利弗等默然受请。<a id="a-FZ"></a>即设种种净美饮食，<a id="a-Fa"></a>恭敬供养。<a id="a-Fb"></a>食已，<a id="a-Fc"></a>复为长者种种说法，<a id="a-Fd"></a>示教照喜，<a id="a-Fe"></a>示教照喜已，<a id="a-Ff"></a>即从座起而去。</p>
  <p id="aFg">达磨提离长者修多罗亦如世尊为给孤独长者初修多罗广说，<a id="a-Fh"></a>第二修多罗亦如是说。<a id="a-Fi"></a>差别者：<a id="a-Fj"></a>“若复长者依此四不坏净已，<a id="a-Fk"></a>于上修习六念，<a id="a-Fl"></a>谓念如来事，<a id="a-Fm"></a>乃至念天。<a id="a-Fn"></a>”</p>
  <p id="aFo">长者白佛言：<a id="a-Fp"></a>“世尊，<a id="a-Fq"></a>依四不坏净，<a id="a-Fr"></a>于上修六随念，<a id="a-Fs"></a>我今悉成就，<a id="a-Ft"></a>我常修念如来事，<a id="a-Fu"></a>乃至念天。<a id="a-Fv"></a>”</p>
  <p id="aFw">佛告长者：<a id="a-Fx"></a>“善哉！<a id="a-Fy"></a>善哉！<a id="a-Fz"></a>汝今自记阿那含果。<a id="a-G0"></a>”</p>
  <p id="aG1">长者白佛：<a id="a-G2"></a>“惟愿世尊受我请食。<a id="a-G3"></a>”</p>
  <p id="aG4">尔时，<a id="a-G5"></a>世尊默然受请。</p>
  <p id="aG6">长者知佛受请已，<a id="a-G7"></a>即具种种净美饮食，<a id="a-G8"></a>恭敬供养。<a id="a-G9"></a>世尊食已，<a id="a-GA"></a>复为长者种种说法，<a id="a-GB"></a>示教照喜已，<a id="a-GC"></a>从座起而去。</p>
  <p id="aGD">如是我闻：<a id="a-GE"></a>一时，<a id="a-GF"></a>佛住王舍城迦兰陀竹园。</p>
  <p id="aGG">时，<a id="a-GH"></a>有长寿童子，<a id="a-GI"></a>是树提长者孙子，<a id="a-GJ"></a>身婴重病。<a id="a-GK"></a>尔时，<a id="a-GL"></a>世尊闻长寿童子身婴重病，<a id="a-GM"></a>晨朝著衣持钵，<a id="a-GN"></a>入王舍城乞食，<a id="a-GO"></a>次第到长寿童子舍。<a id="a-GP"></a>长寿童子遥见世尊，<a id="a-GQ"></a>扶床欲起。<a id="a-GR"></a>乃至说三受，<a id="a-GS"></a>如叉摩修多罗广说，<a id="a-GT"></a>乃至病苦但增无损。<a id="a-GU"></a>“是故，<a id="a-GV"></a>童子，<a id="a-GW"></a>当如是学，<a id="a-GX"></a>于佛不坏净，<a id="a-GY"></a>于法、<a id="a-GZ"></a>僧不坏净，<a id="a-Ga"></a>圣戒成就。<a id="a-Gb"></a>当如是学！<a id="a-Gc"></a>”</p>
  <p id="aGd">童子白佛言：<a id="a-Ge"></a>“世尊，<a id="a-Gf"></a>如世尊说四不坏净，<a id="a-Gg"></a>我今悉有，<a id="a-Gh"></a>我常于佛不坏净，<a id="a-Gi"></a>于法、<a id="a-Gj"></a>僧不坏净，<a id="a-Gk"></a>圣戒成就。<a id="a-Gl"></a>”</p>
  <p id="aGm">佛告童子：<a id="a-Gn"></a>“汝当依四不坏净，<a id="a-Go"></a>于上修习六明分想。<a id="a-Gp"></a>何等为六？<a id="a-Gq"></a>谓一切行无常想、<a id="a-Gr"></a>无常苦想、<a id="a-Gs"></a>苦无我想、<a id="a-Gt"></a>观食想、<a id="a-Gu"></a>一切世间不可乐想、<a id="a-Gv"></a>死想。<a id="a-Gw"></a>”</p>
  <p id="aGx">童子白佛言：<a id="a-Gy"></a>“如世尊说，<a id="a-Gz"></a>依四不坏净，<a id="a-H0"></a>修习六明分想，<a id="a-H1"></a>我今悉有。<a id="a-H2"></a>然我作是念：<a id="a-H3"></a>‘我命终后，<a id="a-H4"></a>不知我祖父树提长者当云何？<a id="a-H5"></a>’”</p>
  <p id="aH6">尔时，<a id="a-H7"></a>树提长者语长寿童子言：<a id="a-H8"></a>“汝于我所，<a id="a-H9"></a>故念且停。<a id="a-HA"></a>汝今且听世尊说法，<a id="a-HB"></a>思惟忆念，<a id="a-HC"></a>可得长夜福利安乐饶益。<a id="a-HD"></a>”</p>
  <p id="aHE">时，<a id="a-HF"></a>长寿童子言：<a id="a-HG"></a>“我于一切诸行当作无常想、<a id="a-HH"></a>无常苦想、<a id="a-HI"></a>苦无我想、<a id="a-HJ"></a>观食想、<a id="a-HK"></a>一切世间不可乐想、<a id="a-HL"></a>死想，<a id="a-HM"></a>常现在前。<a id="a-HN"></a>”</p>
  <p id="aHO">佛告童子：<a id="a-HP"></a>“汝今自记斯陀含果。<a id="a-HQ"></a>”</p>
  <p id="aHR">长寿童子白佛言：<a id="a-HS"></a>“世尊，<a id="a-HT"></a>惟愿世尊住我舍食。<a id="a-HU"></a>”</p>
  <p id="aHV">尔时，<a id="a-HW"></a>世尊默然而许。<a id="a-HX"></a>长寿童子即办种种净美饮食，<a id="a-HY"></a>恭敬供养。<a id="a-HZ"></a>世尊食已，<a id="a-Ha"></a>复为童子种种说法，<a id="a-Hb"></a>示教照喜已，<a id="a-Hc"></a>从座起而去。</p>
  <p id="aHd">如是我闻：<a id="a-He"></a>一时，<a id="a-Hf"></a>佛住波罗柰国仙人住处鹿野苑中。</p>
  <p id="aHg">时，<a id="a-Hh"></a>婆薮长者身遭苦患。<a id="a-Hi"></a>尔时，<a id="a-Hj"></a>世尊闻婆薮长者身遭苦患，<a id="a-Hk"></a>如前达摩提那长者修多罗广说，<a id="a-Hl"></a>得阿那含果记，<a id="a-Hm"></a>乃至从座起而去。</p>
  <p id="aHn">如是我闻：<a id="a-Ho"></a>一时，<a id="a-Hp"></a>佛住迦毗罗卫国尼拘律园中。</p>
  <p id="aHq">时，<a id="a-Hr"></a>有释氏沙罗疾病痿笃。<a id="a-Hs"></a>尔时，<a id="a-Ht"></a>世尊闻释氏沙罗疾病痿笃，<a id="a-Hu"></a>晨朝著衣持钵，<a id="a-Hv"></a>入迦毗罗卫国乞食，<a id="a-Hw"></a>次到释氏沙罗舍。<a id="a-Hx"></a>释氏沙罗遥见世尊，<a id="a-Hy"></a>扶床欲起。<a id="a-Hz"></a>乃至说三受，<a id="a-I0"></a>如差摩迦修多罗广说，<a id="a-I1"></a>乃至患苦但增不损。<a id="a-I2"></a>“是故，<a id="a-I3"></a>释氏沙罗，<a id="a-I4"></a>当如是学：<a id="a-I5"></a>于佛不坏净，<a id="a-I6"></a>于法、<a id="a-I7"></a>僧不坏净，<a id="a-I8"></a>圣戒成就。<a id="a-I9"></a>”</p>
  <p id="aIA">释氏沙罗白佛言：<a id="a-IB"></a>“如世尊说，<a id="a-IC"></a>于佛不坏净，<a id="a-ID"></a>于法、<a id="a-IE"></a>僧不坏净，<a id="a-IF"></a>圣戒成就，<a id="a-IG"></a>我悉有之，<a id="a-IH"></a>我常于佛不坏净，<a id="a-II"></a>于法、<a id="a-IJ"></a>僧不坏净，<a id="a-IK"></a>圣戒成就。<a id="a-IL"></a>”</p>
  <p id="aIM">佛告释氏沙罗：<a id="a-IN"></a>“是故，<a id="a-IO"></a>汝当依佛不坏净，<a id="a-IP"></a>法、<a id="a-IQ"></a>僧不坏净，<a id="a-IR"></a>圣戒成就，<a id="a-IS"></a>于上修习五喜处。<a id="a-IT"></a>何等为五？<a id="a-IU"></a>谓念如来事，<a id="a-IV"></a>乃至自所施法。<a id="a-IW"></a>”</p>
  <p id="aIX">释氏沙罗白佛言：<a id="a-IY"></a>“如世尊说，<a id="a-IZ"></a>依四不坏净，<a id="a-Ia"></a>修五喜处，<a id="a-Ib"></a>我亦有之，<a id="a-Ic"></a>我常念如来事，<a id="a-Id"></a>乃至自所施法。<a id="a-Ie"></a>”</p>
  <p id="aIf">佛言：<a id="a-Ig"></a>“善哉！<a id="a-Ih"></a>善哉！<a id="a-Ii"></a>汝今自记斯陀含果。<a id="a-Ij"></a>”</p>
  <p id="aIk">沙罗白佛：<a id="a-Il"></a>“惟愿世尊今我舍食。<a id="a-Im"></a>”</p>
  <p id="aIn">尔时，<a id="a-Io"></a>世尊默然而许。</p>
  <p id="aIp">沙罗长者即办种种净美饮食，<a id="a-Iq"></a>恭敬供养。<a id="a-Ir"></a>世尊食已，<a id="a-Is"></a>复为沙罗长者种种说法，<a id="a-It"></a>示教照喜已，<a id="a-Iu"></a>从座起而去。</p>
  <p id="aIv">如是我闻：<a id="a-Iw"></a>一时，<a id="a-Ix"></a>佛住那梨聚落曲谷精舍。</p>
  <p id="aIy">尔时，<a id="a-Iz"></a>耶输长者疾病困笃。<a id="a-J0"></a>如是，<a id="a-J1"></a>乃至得阿那含果记，<a id="a-J2"></a>如达摩提那修多罗广说。</p>
  <p id="aJ3">如是我闻：<a id="a-J4"></a>一时，<a id="a-J5"></a>佛住瞻婆国竭伽池侧。</p>
  <p id="aJ6">时，<a id="a-J7"></a>有摩那提那长者疾病新差。<a id="a-J8"></a>时，<a id="a-J9"></a>摩那提那长者语一士夫言：<a id="a-JA"></a>“善男子，<a id="a-JB"></a>汝往尊者阿那律所，<a id="a-JC"></a>为我稽首阿那律足，<a id="a-JD"></a>问讯起居轻利、<a id="a-JE"></a>安乐住不？<a id="a-JF"></a>明日通身四人愿受我请。<a id="a-JG"></a>若受请者，<a id="a-JH"></a>汝复为我白言：<a id="a-JI"></a>‘我俗人多有王家事，<a id="a-JJ"></a>不能得自往奉迎。<a id="a-JK"></a>惟愿尊者时到，<a id="a-JL"></a>通身四人来赴我请，<a id="a-JM"></a>哀愍故！<a id="a-JN"></a>’”</p>
  <p id="aJO">时，<a id="a-JP"></a>彼男子受长者教，<a id="a-JQ"></a>诣尊者阿那律所，<a id="a-JR"></a>稽首礼足，<a id="a-JS"></a>白言尊者：<a id="a-JT"></a>“摩那提那长者敬礼问讯：<a id="a-JU"></a>少病少恼、<a id="a-JV"></a>起居轻利、<a id="a-JW"></a>安乐住不？<a id="a-JX"></a>惟愿尊者通身四人明日日中，<a id="a-JY"></a>哀受我请！<a id="a-JZ"></a>”</p>
  <p id="aJa">时，<a id="a-Jb"></a>尊者阿那律默然受请。<a id="a-Jc"></a>时，<a id="a-Jd"></a>彼士夫复以摩那提那长者语白尊者阿那律：<a id="a-Je"></a>“我是俗人，<a id="a-Jf"></a>多有王家事，<a id="a-Jg"></a>不得躬自奉迎。<a id="a-Jh"></a>惟愿尊者通身四人明日日中，<a id="a-Ji"></a>哀受我请，<a id="a-Jj"></a>怜愍故！<a id="a-Jk"></a>”</p>
  <p id="aJl">尊者阿那律陀言：<a id="a-Jm"></a>“汝且自安！<a id="a-Jn"></a>我自知时，<a id="a-Jo"></a>明日通身四人往诣其舍。<a id="a-Jp"></a>”</p>
  <p id="aJq">时，<a id="a-Jr"></a>彼士夫受尊者阿那律教，<a id="a-Js"></a>还白长者：<a id="a-Jt"></a>“阿梨，<a id="a-Ju"></a>当知我已诣尊者阿那律，<a id="a-Jv"></a>具宣尊意。<a id="a-Jw"></a>尊者阿那律言：<a id="a-Jx"></a>‘汝且自安！<a id="a-Jy"></a>我自知时。<a id="a-Jz"></a>’”</p>
  <p id="aK0">彼长者摩那提那夜办净美饮食。<a id="a-K1"></a>晨朝复告彼士夫：<a id="a-K2"></a>“汝往至彼尊者阿那律所，<a id="a-K3"></a>白言：<a id="a-K4"></a>时到。<a id="a-K5"></a>”</p>
  <p id="aK6">时，<a id="a-K7"></a>彼士夫即受教，<a id="a-K8"></a>行诣尊者阿那律所，<a id="a-K9"></a>稽首礼足，<a id="a-KA"></a>白言：<a id="a-KB"></a>“供具已办，<a id="a-KC"></a>惟愿知时！<a id="a-KD"></a>”</p>
  <p id="aKE">时，<a id="a-KF"></a>尊者阿那律著衣持钵，<a id="a-KG"></a>通身四人诣长者舍。<a id="a-KH"></a>时，<a id="a-KI"></a>摩那提那长者婇女围绕，<a id="a-KJ"></a>住内门左，<a id="a-KK"></a>见尊者阿那律，<a id="a-KL"></a>举体执足敬礼，<a id="a-KM"></a>引入就座，<a id="a-KN"></a>各别稽首，<a id="a-KO"></a>问讯起居，<a id="a-KP"></a>退坐一面。<a id="a-KQ"></a>尊者阿那律问讯长者：<a id="a-KR"></a>“堪忍安乐住不？<a id="a-KS"></a>”</p>
  <p id="aKT">长者答言：<a id="a-KU"></a>“如是，<a id="a-KV"></a>尊者，<a id="a-KW"></a>堪忍乐住。<a id="a-KX"></a>先遭疾病，<a id="a-KY"></a>当时痿笃，<a id="a-KZ"></a>今已蒙差。<a id="a-Ka"></a>”</p>
  <p id="aKb">尊者阿那律问长者言：<a id="a-Kc"></a>“汝住何住，<a id="a-Kd"></a>能令疾病苦患时得除差？<a id="a-Ke"></a>”</p>
  <p id="aKf">长者白言：<a id="a-Kg"></a>“尊者阿那律，<a id="a-Kh"></a>我住四念处，<a id="a-Ki"></a>专修系念故，<a id="a-Kj"></a>身诸苦患时得休息。<a id="a-Kk"></a>何等为四？<a id="a-Kl"></a>谓内身身观念住，<a id="a-Km"></a>精勤方便，<a id="a-Kn"></a>正念正智，<a id="a-Ko"></a>调伏世间贪忧；<a id="a-Kp"></a>内身、<a id="a-Kq"></a>外身、<a id="a-Kr"></a>内外身，<a id="a-Ks"></a>内受、<a id="a-Kt"></a>外受、<a id="a-Ku"></a>内外受，<a id="a-Kv"></a>内心、<a id="a-Kw"></a>外心、<a id="a-Kx"></a>内外心，<a id="a-Ky"></a>内法、<a id="a-Kz"></a>外法、<a id="a-L0"></a>内外法法观念住，<a id="a-L1"></a>精勤方便，<a id="a-L2"></a>正念正智，<a id="a-L3"></a>调伏世间贪忧。<a id="a-L4"></a>如是，<a id="a-L5"></a>尊者阿那律，<a id="a-L6"></a>我于四念处系心住故，<a id="a-L7"></a>身诸苦患时得休息。<a id="a-L8"></a>尊者阿那律，<a id="a-L9"></a>住故，<a id="a-LA"></a>身诸苦患时得休息。<a id="a-LB"></a>”</p>
  <p id="aLC">尊者阿那律告长者言：<a id="a-LD"></a>“汝今自记阿那含果。<a id="a-LE"></a>”</p>
  <p id="aLF">时，<a id="a-LG"></a>摩那提那长者以种种净美饮食自手供养，<a id="a-LH"></a>自恣饱满；<a id="a-LI"></a>食已，<a id="a-LJ"></a>澡漱毕，<a id="a-LK"></a>摩那提那长者复坐卑床，<a id="a-LL"></a>听说妙法。<a id="a-LM"></a>尊者阿那律种种说法，<a id="a-LN"></a>示教照喜已，<a id="a-LO"></a>从座起去。</p>
  <p id="aLP">如是我闻：<a id="a-LQ"></a>一时，<a id="a-LR"></a>佛住王舍城金师精舍。</p>
  <p id="aLS">时，<a id="a-LT"></a>有淳陀长者来诣佛所，<a id="a-LU"></a>稽首佛足，<a id="a-LV"></a>退坐一面。</p>
  <p id="aLW">尔时，<a id="a-LX"></a>世尊问淳陀长者：<a id="a-LY"></a>“汝今爱乐何等沙门、<a id="a-LZ"></a>婆罗门净行？<a id="a-La"></a>”</p>
  <p id="aLb">淳陀白佛：<a id="a-Lc"></a>“有沙门、<a id="a-Ld"></a>婆罗门，<a id="a-Le"></a>奉事于水，<a id="a-Lf"></a>事毗湿波天，<a id="a-Lg"></a>执杖澡罐，<a id="a-Lh"></a>常净其手。<a id="a-Li"></a>如是正士能善说法言：<a id="a-Lj"></a>善男子，<a id="a-Lk"></a>月十五日，<a id="a-Ll"></a>以胡麻屑、<a id="a-Lm"></a>庵摩罗屑以澡其发，<a id="a-Ln"></a>修行斋法，<a id="a-Lo"></a>被著新净长鬘白氎，<a id="a-Lp"></a>牛粪涂地而卧其上。<a id="a-Lq"></a>善男子，<a id="a-Lr"></a>晨朝早起，<a id="a-Ls"></a>以手触地，<a id="a-Lt"></a>作如是言：<a id="a-Lu"></a>‘此地清净。<a id="a-Lv"></a>’我如是净手，<a id="a-Lw"></a>执牛粪团，<a id="a-Lx"></a>并把生草，<a id="a-Ly"></a>口说是言：<a id="a-Lz"></a>‘此是清净，<a id="a-M0"></a>我如是净。<a id="a-M1"></a>’若如是者，<a id="a-M2"></a>见为清净；<a id="a-M3"></a>不如是者，<a id="a-M4"></a>永不清净。<a id="a-M5"></a>世尊，<a id="a-M6"></a>如是像类沙门、<a id="a-M7"></a>婆罗门，<a id="a-M8"></a>若为清净，<a id="a-M9"></a>我所宗仰。<a id="a-MA"></a>”</p>
  <p id="aMB">佛告淳陀：<a id="a-MC"></a>“有黑法、<a id="a-MD"></a>黑报，<a id="a-ME"></a>不净、<a id="a-MF"></a>不净果，<a id="a-MG"></a>负重向下。<a id="a-MH"></a>成就如此诸恶法者，<a id="a-MI"></a>虽复晨朝早起，<a id="a-MJ"></a>以手触地，<a id="a-MK"></a>唱言清净，<a id="a-ML"></a>犹是不净；<a id="a-MM"></a>正复不触，<a id="a-MN"></a>亦不清净。<a id="a-MO"></a>执牛粪团，<a id="a-MP"></a>并及生草，<a id="a-MQ"></a>唱言清净，<a id="a-MR"></a>亦复不净；<a id="a-MS"></a>正复不触，<a id="a-MT"></a>亦不清净！<a id="a-MU"></a>淳陀，<a id="a-MV"></a>何等为黑法、<a id="a-MW"></a>黑报，<a id="a-MX"></a>不净、<a id="a-MY"></a>不净果，<a id="a-MZ"></a>负重向下，<a id="a-Ma"></a>乃至触以不触，<a id="a-Mb"></a>悉皆不净？<a id="a-Mc"></a>淳陀，<a id="a-Md"></a>谓杀生恶业，<a id="a-Me"></a>手常血腥，<a id="a-Mf"></a>心常思惟挝捶杀害，<a id="a-Mg"></a>无惭无愧，<a id="a-Mh"></a>悭贪吝惜，<a id="a-Mi"></a>于一切众生乃至昆虫，<a id="a-Mj"></a>不离于杀。<a id="a-Mk"></a>于他财物、<a id="a-Ml"></a>聚落、<a id="a-Mm"></a>空地，<a id="a-Mn"></a>皆不离盗。<a id="a-Mo"></a>行诸邪淫，<a id="a-Mp"></a>若父母、<a id="a-Mq"></a>兄弟、<a id="a-Mr"></a>姊妹、<a id="a-Ms"></a>夫主、<a id="a-Mt"></a>亲族，<a id="a-Mu"></a>乃至授华鬘者，<a id="a-Mv"></a>如是等护，<a id="a-Mw"></a>以力强干，<a id="a-Mx"></a>不离邪淫。<a id="a-My"></a>不实妄语，<a id="a-Mz"></a>或于王家、<a id="a-N0"></a>真实言家、<a id="a-N1"></a>多众聚集，<a id="a-N2"></a>求当言处，<a id="a-N3"></a>作不实说：<a id="a-N4"></a>不见言见，<a id="a-N5"></a>见言不见，<a id="a-N6"></a>不闻言闻，<a id="a-N7"></a>闻言不闻，<a id="a-N8"></a>知言不知，<a id="a-N9"></a>不知言知，<a id="a-NA"></a>因自因他，<a id="a-NB"></a>或因财利，<a id="a-NC"></a>知而妄语，<a id="a-ND"></a>而不舍离，<a id="a-NE"></a>是名妄语。<a id="a-NF"></a>两舌乖离，<a id="a-NG"></a>传此向彼，<a id="a-NH"></a>传彼向此，<a id="a-NI"></a>递相破坏，<a id="a-NJ"></a>令和合者离，<a id="a-NK"></a>离者欢喜，<a id="a-NL"></a>是名两舌。<a id="a-NM"></a>不离恶口骂，<a id="a-NN"></a>若人软语说，<a id="a-NO"></a>悦耳心喜，<a id="a-NP"></a>方正易知，<a id="a-NQ"></a>乐闻无依说，<a id="a-NR"></a>多人爱念，<a id="a-NS"></a>适意随顺三昧舍；<a id="a-NT"></a>如是等而作刚强，<a id="a-NU"></a>多人所恶，<a id="a-NV"></a>不爱、<a id="a-NW"></a>不适意、<a id="a-NX"></a>不顺三昧说。<a id="a-NY"></a>如是等言，<a id="a-NZ"></a>不离粗涩，<a id="a-Na"></a>是名恶口。<a id="a-Nb"></a>绮饰坏语，<a id="a-Nc"></a>不时言、<a id="a-Nd"></a>不实言、<a id="a-Ne"></a>无义言、<a id="a-Nf"></a>非法言、<a id="a-Ng"></a>不思言，<a id="a-Nh"></a>如是等，<a id="a-Ni"></a>名坏语。<a id="a-Nj"></a>不舍离贪，<a id="a-Nk"></a>于他财物而起贪欲，<a id="a-Nl"></a>言‘此物我有’者，<a id="a-Nm"></a>好不舍。<a id="a-Nn"></a>瞋恚弊恶，<a id="a-No"></a>心思惟言‘彼众生应缚、<a id="a-Np"></a>应鞭、<a id="a-Nq"></a>应杖、<a id="a-Nr"></a>应杀’，<a id="a-Ns"></a>欲为生难。<a id="a-Nt"></a>不舍邪见颠倒，<a id="a-Nu"></a>如是见、<a id="a-Nv"></a>如是说：<a id="a-Nw"></a>‘无施、<a id="a-Nx"></a>无报、<a id="a-Ny"></a>无福，<a id="a-Nz"></a>无善行恶行、<a id="a-O0"></a>无善恶业果报，<a id="a-O1"></a>无此世、<a id="a-O2"></a>无他世，<a id="a-O3"></a>无父母、<a id="a-O4"></a>无众生生世间，<a id="a-O5"></a>无世阿罗汉等趣等向此世他世自知作证：<a id="a-O6"></a>我生已尽，<a id="a-O7"></a>梵行已立，<a id="a-O8"></a>所作已作，<a id="a-O9"></a>自知不受后有。<a id="a-OA"></a>’淳陀，<a id="a-OB"></a>是名黑法、<a id="a-OC"></a>黑报，<a id="a-OD"></a>不净、<a id="a-OE"></a>不净果，<a id="a-OF"></a>乃至触以不触，<a id="a-OG"></a>皆悉不净。</p>
  <p id="aOH">“淳陀，<a id="a-OI"></a>有白法、<a id="a-OJ"></a>白报，<a id="a-OK"></a>净有、<a id="a-OL"></a>净果，<a id="a-OM"></a>轻仙上升。<a id="a-ON"></a>成就已，<a id="a-OO"></a>晨朝触地，<a id="a-OP"></a>此净我净者，<a id="a-OQ"></a>亦得清净；<a id="a-OR"></a>若不触者，<a id="a-OS"></a>亦得清净。<a id="a-OT"></a>把牛粪团，<a id="a-OU"></a>手执生草，<a id="a-OV"></a>净因净果者，<a id="a-OW"></a>执与不执，<a id="a-OX"></a>亦得清净。<a id="a-OY"></a>淳陀，<a id="a-OZ"></a>何等为白法、<a id="a-Oa"></a>白报，<a id="a-Ob"></a>乃至执以不执，<a id="a-Oc"></a>亦得清净？<a id="a-Od"></a>谓有人不杀生，<a id="a-Oe"></a>离杀生，<a id="a-Of"></a>舍刀杖，<a id="a-Og"></a>惭愧，<a id="a-Oh"></a>悲念一切众生。<a id="a-Oi"></a>不偷盗，<a id="a-Oj"></a>远离偷盗，<a id="a-Ok"></a>与者取，<a id="a-Ol"></a>不与不取，<a id="a-Om"></a>净心不贪。<a id="a-On"></a>离于邪淫，<a id="a-Oo"></a>若父母护，<a id="a-Op"></a>乃至授一华鬘者，<a id="a-Oq"></a>悉不强干起于邪淫。<a id="a-Or"></a>离于妄语，<a id="a-Os"></a>审谛实说。<a id="a-Ot"></a>远离两舌，<a id="a-Ou"></a>不传此向彼，<a id="a-Ov"></a>传彼向此，<a id="a-Ow"></a>共相破坏，<a id="a-Ox"></a>离者令和，<a id="a-Oy"></a>和者随喜。<a id="a-Oz"></a>远离恶口，<a id="a-P0"></a>不刚强，<a id="a-P1"></a>多人乐其所说。<a id="a-P2"></a>离于坏语，<a id="a-P3"></a>谛说、<a id="a-P4"></a>时说、<a id="a-P5"></a>实说、<a id="a-P6"></a>义说、<a id="a-P7"></a>法说、<a id="a-P8"></a>见说。<a id="a-P9"></a>离于贪欲，<a id="a-PA"></a>不于他财、<a id="a-PB"></a>他众具作己有想，<a id="a-PC"></a>而生贪著。<a id="a-PD"></a>离于瞋恚，<a id="a-PE"></a>不作是念‘挝打缚杀’，<a id="a-PF"></a>为作众难。<a id="a-PG"></a>正见成就，<a id="a-PH"></a>不颠倒见：<a id="a-PI"></a>‘有施、<a id="a-PJ"></a>有报、<a id="a-PK"></a>有福，<a id="a-PL"></a>有善恶行果报，<a id="a-PM"></a>有此世，<a id="a-PN"></a>有父母、<a id="a-PO"></a>有众生生，<a id="a-PP"></a>有世阿罗汉于此世他世现法自知作证：<a id="a-PQ"></a>我生已尽，<a id="a-PR"></a>梵行已立，<a id="a-PS"></a>所作已作，<a id="a-PT"></a>自知不受后有。<a id="a-PU"></a>’淳陀，<a id="a-PV"></a>是名白法、<a id="a-PW"></a>白报，<a id="a-PX"></a>乃至触与不触，<a id="a-PY"></a>皆悉清净。<a id="a-PZ"></a>”</p>
  <p id="aPa">尔时，<a id="a-Pb"></a>淳陀长者闻佛所说，<a id="a-Pc"></a>欢喜随喜，<a id="a-Pd"></a>作礼而去。</p>
  <p id="aPe">如是我闻：<a id="a-Pf"></a>一时，<a id="a-Pg"></a>佛住王舍城金师精舍。</p>
  <p id="aPh">时，<a id="a-Pi"></a>有异婆罗门于十五日，<a id="a-Pj"></a>洗头已，<a id="a-Pk"></a>受斋法，<a id="a-Pl"></a>被新长鬘白氎，<a id="a-Pm"></a>手执生草，<a id="a-Pn"></a>来诣佛所，<a id="a-Po"></a>与世尊面相问讯慰劳已，<a id="a-Pp"></a>退坐一面。</p>
  <p id="aPq">尔时，<a id="a-Pr"></a>佛告婆罗门：<a id="a-Ps"></a>“汝洗头被新长鬘白氎，<a id="a-Pt"></a>是谁家法？<a id="a-Pu"></a>”</p>
  <p id="aPv">婆罗门白佛：<a id="a-Pw"></a>“瞿昙，<a id="a-Px"></a>是学舍法。<a id="a-Py"></a>”</p>
  <p id="aPz">佛告婆罗门：<a id="a-Q0"></a>“云何婆罗门舍法？<a id="a-Q1"></a>”</p>
  <p id="aQ2">婆罗门白佛言：<a id="a-Q3"></a>“瞿昙，<a id="a-Q4"></a>如是十五日，<a id="a-Q5"></a>洗头受持法斋，<a id="a-Q6"></a>著新净长鬘白氎，<a id="a-Q7"></a>手执生草，<a id="a-Q8"></a>随力所能，<a id="a-Q9"></a>布施作福。<a id="a-QA"></a>瞿昙，<a id="a-QB"></a>是名婆罗门修行舍行。<a id="a-QC"></a>”</p>
  <p id="aQD">佛告婆罗门：<a id="a-QE"></a>“贤圣法、<a id="a-QF"></a>律所行舍行异于此也。<a id="a-QG"></a>”</p>
  <p id="aQH">婆罗门白佛：<a id="a-QI"></a>“瞿昙，<a id="a-QJ"></a>云何为贤圣法、<a id="a-QK"></a>律所行舍行？<a id="a-QL"></a>”</p>
  <p id="aQM">佛告婆罗门：<a id="a-QN"></a>“谓离杀生，<a id="a-QO"></a>不乐杀生，<a id="a-QP"></a>如前清净分广说。<a id="a-QQ"></a>依于不杀，<a id="a-QR"></a>舍离杀生，<a id="a-QS"></a>乃至如前清净分广说。<a id="a-QT"></a>离偷盗，<a id="a-QU"></a>不乐于盗，<a id="a-QV"></a>依于不盗，<a id="a-QW"></a>舍不与取。<a id="a-QX"></a>离诸邪淫，<a id="a-QY"></a>不乐邪淫，<a id="a-QZ"></a>依于不淫，<a id="a-Qa"></a>舍非梵行。<a id="a-Qb"></a>离于妄语，<a id="a-Qc"></a>不乐妄语，<a id="a-Qd"></a>依不妄语，<a id="a-Qe"></a>舍不实言。<a id="a-Qf"></a>离诸两舌，<a id="a-Qg"></a>不乐两舌，<a id="a-Qh"></a>依不两舌，<a id="a-Qi"></a>舍别离行。<a id="a-Qj"></a>离于恶口，<a id="a-Qk"></a>不乐恶口，<a id="a-Ql"></a>依不恶口，<a id="a-Qm"></a>舍于粗言。<a id="a-Qn"></a>离诸绮语，<a id="a-Qo"></a>不乐绮语，<a id="a-Qp"></a>依不绮语，<a id="a-Qq"></a>舍无义言。<a id="a-Qr"></a>断除贪欲，<a id="a-Qs"></a>远离苦贪，<a id="a-Qt"></a>依无贪心，<a id="a-Qu"></a>舍于爱著。<a id="a-Qv"></a>断除瞋恚，<a id="a-Qw"></a>不生忿恨，<a id="a-Qx"></a>依于无恚，<a id="a-Qy"></a>舍彼瞋恨。<a id="a-Qz"></a>修习正见，<a id="a-R0"></a>不起颠倒，<a id="a-R1"></a>依于正见，<a id="a-R2"></a>舍彼邪见。<a id="a-R3"></a>婆罗门，<a id="a-R4"></a>是名贤圣法、<a id="a-R5"></a>律所行舍行。<a id="a-R6"></a>”</p>
  <p id="aR7">婆罗门白佛：<a id="a-R8"></a>“善哉！<a id="a-R9"></a>瞿昙贤圣法、<a id="a-RA"></a>律所行舍行！<a id="a-RB"></a>”</p>
  <p id="aRC">时，<a id="a-RD"></a>婆罗门闻佛所说，<a id="a-RE"></a>欢喜随喜，<a id="a-RF"></a>从座起去。</p>
  <p id="aRG">如是我闻：<a id="a-RH"></a>一时，<a id="a-RI"></a>佛住王舍城迦兰陀竹园。</p>
  <p id="aRJ">时，<a id="a-RK"></a>有生闻梵志来诣佛所，<a id="a-RL"></a>与世尊面相问讯慰劳已，<a id="a-RM"></a>退坐一面，<a id="a-RN"></a>白佛言：<a id="a-RO"></a>“瞿昙，<a id="a-RP"></a>我有亲族，<a id="a-RQ"></a>极所爱念，<a id="a-RR"></a>忽然命终，<a id="a-RS"></a>我为彼故，<a id="a-RT"></a>信心布施。<a id="a-RU"></a>云何，<a id="a-RV"></a>世尊，<a id="a-RW"></a>彼得受不？<a id="a-RX"></a>”</p>
  <p id="aRY">佛告婆罗门：<a id="a-RZ"></a>“非一向得。<a id="a-Ra"></a>若汝亲族生地狱中者，<a id="a-Rb"></a>得彼地狱众生食，<a id="a-Rc"></a>以活其命，<a id="a-Rd"></a>不得汝所信施饮食；<a id="a-Re"></a>若生畜生、<a id="a-Rf"></a>饿鬼、<a id="a-Rg"></a>人中者，<a id="a-Rh"></a>得彼人中饮食，<a id="a-Ri"></a>不得汝所施者。<a id="a-Rj"></a>婆罗门，<a id="a-Rk"></a>饿鬼趣中有一处，<a id="a-Rl"></a>名为入处饿鬼，<a id="a-Rm"></a>若汝亲族生彼入处饿鬼中者，<a id="a-Rn"></a>得汝施食。<a id="a-Ro"></a>”</p>
  <p id="aRp">婆罗门白佛：<a id="a-Rq"></a>“若我亲族不生入处饿鬼趣中者，<a id="a-Rr"></a>我信施，<a id="a-Rs"></a>谁应食之？<a id="a-Rt"></a>”</p>
  <p id="aRu">佛告婆罗门：<a id="a-Rv"></a>“若汝所可为信施亲族不生入处饿鬼趣者，<a id="a-Rw"></a>要有余亲族知识生入处饿鬼趣中者，<a id="a-Rx"></a>得食之。<a id="a-Ry"></a>”</p>
  <p id="aRz">婆罗门白佛：<a id="a-S0"></a>“瞿昙，<a id="a-S1"></a>若我所为信施亲族不生入处饿鬼趣中，<a id="a-S2"></a>亦无更余亲族知识生入处饿鬼趣者，<a id="a-S3"></a>此信施食，<a id="a-S4"></a>谁当食之？<a id="a-S5"></a>”</p>
  <p id="aS6">佛告婆罗门：<a id="a-S7"></a>“设使所为施亲族知识不生入处饿鬼趣中，<a id="a-S8"></a>复无诸余知识生饿鬼者，<a id="a-S9"></a>且信施而自得其福。<a id="a-SA"></a>彼施者所作信施，<a id="a-SB"></a>而彼施者不失达嚫。<a id="a-SC"></a>”</p>
  <p id="aSD">婆罗门白佛：<a id="a-SE"></a>“云何施者行施，<a id="a-SF"></a>施者得彼达嚫？<a id="a-SG"></a>”</p>
  <p id="aSH">佛告婆罗门：<a id="a-SI"></a>“有人杀生行恶，<a id="a-SJ"></a>手常血腥，<a id="a-SK"></a>乃至十不善业迹，<a id="a-SL"></a>如淳陀修多罗广说，<a id="a-SM"></a>而复施诸沙门、<a id="a-SN"></a>婆罗门，<a id="a-SO"></a>乃至贫穷、<a id="a-SP"></a>乞士，<a id="a-SQ"></a>悉施钱财、<a id="a-SR"></a>衣被、<a id="a-SS"></a>饮食、<a id="a-ST"></a>灯明、<a id="a-SU"></a>诸庄严具。<a id="a-SV"></a>婆罗门，<a id="a-SW"></a>彼惠施主若复犯戒，<a id="a-SX"></a>生象中者，<a id="a-SY"></a>以彼曾施沙门、<a id="a-SZ"></a>婆罗门钱财、<a id="a-Sa"></a>衣被、<a id="a-Sb"></a>饮食，<a id="a-Sc"></a>乃至庄严众具故，<a id="a-Sd"></a>虽在象中，<a id="a-Se"></a>亦得受彼施报：<a id="a-Sf"></a>衣服、<a id="a-Sg"></a>饮食乃至种种庄严众具。<a id="a-Sh"></a>若复生牛、<a id="a-Si"></a>马、<a id="a-Sj"></a>驴、<a id="a-Sk"></a>骡等种种畜生趣中，<a id="a-Sl"></a>以本施惠功德，<a id="a-Sm"></a>悉受其报，<a id="a-Sn"></a>随彼生处所应受用，<a id="a-So"></a>皆悉得之。</p>
  <p id="aSp">“婆罗门，<a id="a-Sq"></a>若复施主持戒，<a id="a-Sr"></a>不杀、<a id="a-Ss"></a>不盗乃至正见，<a id="a-St"></a>布施诸沙门、<a id="a-Su"></a>婆罗门乃至乞士钱财、<a id="a-Sv"></a>衣服、<a id="a-Sw"></a>饮食，<a id="a-Sx"></a>乃至灯明；<a id="a-Sy"></a>缘斯功德，<a id="a-Sz"></a>生人道中，<a id="a-T0"></a>坐受其报：<a id="a-T1"></a>衣被、<a id="a-T2"></a>饮食，<a id="a-T3"></a>乃至灯明众具。<a id="a-T4"></a>复次，<a id="a-T5"></a>婆罗门，<a id="a-T6"></a>若复持戒生天上者，<a id="a-T7"></a>彼诸惠施天上受报：<a id="a-T8"></a>财宝、<a id="a-T9"></a>衣服、<a id="a-TA"></a>饮食，<a id="a-TB"></a>乃至庄严众具，<a id="a-TC"></a>婆罗门，<a id="a-TD"></a>是名施者行施，<a id="a-TE"></a>施者受达嚫，<a id="a-TF"></a>果报不失。<a id="a-TG"></a>”</p>
  <p id="aTH">时，<a id="a-TI"></a>生闻婆罗门闻佛所说，<a id="a-TJ"></a>欢喜随喜，<a id="a-TK"></a>从坐起去。</p>
  <p id="aTL">如是我闻：<a id="a-TM"></a>一时，<a id="a-TN"></a>佛在拘萨罗国人间游行，<a id="a-TO"></a>住鞞罗磨聚落北身恕林中。<a id="a-TP"></a>鞞罗磨聚落婆罗门长者闻世尊住聚落北身恕林中，<a id="a-TQ"></a>闻已，<a id="a-TR"></a>共相招集，<a id="a-TS"></a>往诣佛所，<a id="a-TT"></a>稽首佛足，<a id="a-TU"></a>退坐一面，<a id="a-TV"></a>白佛言：<a id="a-TW"></a>“世尊，<a id="a-TX"></a>何因何缘有众生身坏命终，<a id="a-TY"></a>生地狱中？<a id="a-TZ"></a>”</p>
  <p id="aTa">佛告诸婆罗门长者：<a id="a-Tb"></a>“行非法行、<a id="a-Tc"></a>行危险行因缘故，<a id="a-Td"></a>身坏命终，<a id="a-Te"></a>生地狱中。<a id="a-Tf"></a>”</p>
  <p id="aTg">诸婆罗门长者白佛：<a id="a-Th"></a>“行何等非法行、<a id="a-Ti"></a>危险行，<a id="a-Tj"></a>身坏命终，<a id="a-Tk"></a>生地狱中？<a id="a-Tl"></a>”</p>
  <p id="aTm">佛告婆罗门长者：<a id="a-Tn"></a>“杀生乃至邪见，<a id="a-To"></a>具足十不善业因缘故，<a id="a-Tp"></a>婆罗门，<a id="a-Tq"></a>是非法行、<a id="a-Tr"></a>危险行，<a id="a-Ts"></a>身坏命终，<a id="a-Tt"></a>生地狱中。<a id="a-Tu"></a>”</p>
  <p id="aTv">婆罗门白佛：<a id="a-Tw"></a>“何因缘诸众生身坏命终，<a id="a-Tx"></a>得生天上？<a id="a-Ty"></a>”</p>
  <p id="aTz">佛告婆罗门长者：<a id="a-U0"></a>“行法行，<a id="a-U1"></a>行正行，<a id="a-U2"></a>以是因缘故，<a id="a-U3"></a>身坏命终，<a id="a-U4"></a>得生天上。<a id="a-U5"></a>”</p>
  <p id="aU6">复问：<a id="a-U7"></a>“世尊，<a id="a-U8"></a>行何等法行、<a id="a-U9"></a>何等正行，<a id="a-UA"></a>身坏命终，<a id="a-UB"></a>得生天上？<a id="a-UC"></a>”</p>
  <p id="aUD">佛告婆罗门长者：<a id="a-UE"></a>“谓离杀生乃至正见，<a id="a-UF"></a>十善业迹因缘故，<a id="a-UG"></a>身坏命终，<a id="a-UH"></a>得生天上。<a id="a-UI"></a>婆罗门长者，<a id="a-UJ"></a>若有行此法行、<a id="a-UK"></a>行此正行者，<a id="a-UL"></a>欲求刹利大姓家、<a id="a-UM"></a>婆罗门大姓家、<a id="a-UN"></a>居土大姓家，<a id="a-UO"></a>悉得往生。<a id="a-UP"></a>所以者何？<a id="a-UQ"></a>以法行正行因缘故。</p>
  <p id="aUR">“若复欲求生四王、<a id="a-US"></a>三十三天，<a id="a-UT"></a>乃至他化自在天，<a id="a-UU"></a>悉得往生。<a id="a-UV"></a>所以者何？<a id="a-UW"></a>以法行正行故，<a id="a-UX"></a>行净戒者，<a id="a-UY"></a>其心所愿，<a id="a-UZ"></a>悉自然得。</p>
  <p id="aUa">“若复如是法行、<a id="a-Ub"></a>正行者，<a id="a-Uc"></a>欲求生梵天，<a id="a-Ud"></a>亦得往生。<a id="a-Ue"></a>所以者何？<a id="a-Uf"></a>以行正行法行故，<a id="a-Ug"></a>持戒清净，<a id="a-Uh"></a>心离爱欲，<a id="a-Ui"></a>所愿必得。</p>
  <p id="aUj">“若复欲求往生光音、<a id="a-Uk"></a>遍净，<a id="a-Ul"></a>乃至阿伽尼吒，<a id="a-Um"></a>亦复如是。<a id="a-Un"></a>所以者何？<a id="a-Uo"></a>以彼持戒清净，<a id="a-Up"></a>心离欲故。</p>
  <p id="aUq">“若复欲求离欲、<a id="a-Ur"></a>恶不善法，<a id="a-Us"></a>有觉有观，<a id="a-Ut"></a>乃至第四禅具足住，<a id="a-Uu"></a>悉得成就。<a id="a-Uv"></a>所以者何？<a id="a-Uw"></a>以彼法行、<a id="a-Ux"></a>正行故，<a id="a-Uy"></a>持戒清净，<a id="a-Uz"></a>心离爱欲，<a id="a-V0"></a>所愿必得。</p>
  <p id="aV1">“欲求慈、<a id="a-V2"></a>悲、<a id="a-V3"></a>喜、<a id="a-V4"></a>舍，<a id="a-V5"></a>空入处、<a id="a-V6"></a>识入处、<a id="a-V7"></a>无所有入处、<a id="a-V8"></a>非想非非想入处皆悉得。<a id="a-V9"></a>所以者何？<a id="a-VA"></a>以法行、<a id="a-VB"></a>正行故，<a id="a-VC"></a>持戒清净，<a id="a-VD"></a>心离爱欲，<a id="a-VE"></a>所愿必得。</p>
  <p id="aVF">“欲求断三结，<a id="a-VG"></a>得须陀洹、<a id="a-VH"></a>斯陀含、<a id="a-VI"></a>阿那含果，<a id="a-VJ"></a>无量神通，<a id="a-VK"></a>天耳、<a id="a-VL"></a>他心智、<a id="a-VM"></a>宿命智、<a id="a-VN"></a>生死智、<a id="a-VO"></a>漏尽智皆悉得。<a id="a-VP"></a>所以者何？<a id="a-VQ"></a>以法行、<a id="a-VR"></a>正行故，<a id="a-VS"></a>持戒、<a id="a-VT"></a>离欲，<a id="a-VU"></a>所愿必得。<a id="a-VV"></a>”</p>
  <p id="aVW">时，<a id="a-VX"></a>婆罗门长者闻佛所说，<a id="a-VY"></a>欢喜随喜，<a id="a-VZ"></a>作礼而去。</p>
  <p id="aVa">如是我闻：<a id="a-Vb"></a>一时，<a id="a-Vc"></a>佛在拘萨罗国人间游行，<a id="a-Vd"></a>住鞞罗磨聚落北身恕林中。</p>
  <p id="aVe">时，<a id="a-Vf"></a>鞞罗磨聚落中，<a id="a-Vg"></a>婆罗门长者闻世尊住鞞罗磨聚落身恕林中，<a id="a-Vh"></a>闻已，<a id="a-Vi"></a>乘白马车，<a id="a-Vj"></a>多将翼从，<a id="a-Vk"></a>持金柄、<a id="a-Vl"></a>伞盖、<a id="a-Vm"></a>金澡瓶，<a id="a-Vn"></a>出鞞罗磨聚落，<a id="a-Vo"></a>诣身恕林。<a id="a-Vp"></a>至道口，<a id="a-Vq"></a>下车步进，<a id="a-Vr"></a>入于园门，<a id="a-Vs"></a>至世尊前，<a id="a-Vt"></a>面相问讯慰劳已，<a id="a-Vu"></a>退坐一面，<a id="a-Vv"></a>白佛言：<a id="a-Vw"></a>“瞿昙，<a id="a-Vx"></a>何因何缘有人命终生地狱中，<a id="a-Vy"></a>乃至生天？<a id="a-Vz"></a>”如上修多罗广说。</p>
  <p id="aW0">时，<a id="a-W1"></a>鞞罗磨婆罗门闻佛所说，<a id="a-W2"></a>欢喜随喜，<a id="a-W3"></a>从坐起而去。</p>
  <p id="aW4">如是我闻：<a id="a-W5"></a>一时，<a id="a-W6"></a>佛住在拘萨罗人间游行，<a id="a-W7"></a>至鞞纽多罗聚落北身恕林中住。<a id="a-W8"></a>鞞纽多罗聚落婆罗门长者闻世尊住聚落北身恕林中，<a id="a-W9"></a>闻已，<a id="a-WA"></a>共相招引，<a id="a-WB"></a>往诣身恕林，<a id="a-WC"></a>至世尊所，<a id="a-WD"></a>面相慰劳已，<a id="a-WE"></a>退坐一面。</p>
  <p id="aWF">尔时，<a id="a-WG"></a>世尊告婆罗门长者：<a id="a-WH"></a>“我当为说自通之法。<a id="a-WI"></a>谛听！<a id="a-WJ"></a>善思！<a id="a-WK"></a>何等自通之法？<a id="a-WL"></a>谓圣弟子作如是学：<a id="a-WM"></a>我作是念：<a id="a-WN"></a>‘若有欲杀我者，<a id="a-WO"></a>我所不喜；<a id="a-WP"></a>我若所不喜，<a id="a-WQ"></a>他亦如是，<a id="a-WR"></a>云何杀彼？<a id="a-WS"></a>’作是觉已，<a id="a-WT"></a>受不杀生，<a id="a-WU"></a>不乐杀生，<a id="a-WV"></a>如上说。<a id="a-WW"></a>‘我若不喜人盗于我，<a id="a-WX"></a>他亦不喜，<a id="a-WY"></a>我云何盗他？<a id="a-WZ"></a>’是故持不盗戒，<a id="a-Wa"></a>不乐于盗，<a id="a-Wb"></a>如上说。<a id="a-Wc"></a>‘我既不喜人侵我妻，<a id="a-Wd"></a>他亦不喜，<a id="a-We"></a>我今云何侵人妻妇？<a id="a-Wf"></a>’是故受持不他淫戒，<a id="a-Wg"></a>如上说。<a id="a-Wh"></a>‘我尚不喜为人所欺，<a id="a-Wi"></a>他亦如是，<a id="a-Wj"></a>云何欺他？<a id="a-Wk"></a>’是故受持不妄语戒，<a id="a-Wl"></a>如上说。<a id="a-Wm"></a>‘我尚不喜他人离我亲友，<a id="a-Wn"></a>他亦如是，<a id="a-Wo"></a>我今云何离他亲友？<a id="a-Wp"></a>’是故不行两舌。<a id="a-Wq"></a>‘我尚不喜人加粗言，<a id="a-Wr"></a>他亦如是，<a id="a-Ws"></a>云何于他而起骂辱？<a id="a-Wt"></a>’是故于他不行恶口，<a id="a-Wu"></a>如上说。<a id="a-Wv"></a>‘我尚不喜人作绮语，<a id="a-Ww"></a>他亦如是，<a id="a-Wx"></a>云何于他而作绮语？<a id="a-Wy"></a>’是故于他不行绮饰，<a id="a-Wz"></a>如上说。<a id="a-X0"></a>如是七种，<a id="a-X1"></a>名为圣戒。<a id="a-X2"></a>又复于佛不坏净成就，<a id="a-X3"></a>于法、<a id="a-X4"></a>僧不坏净成就，<a id="a-X5"></a>是名圣弟子四不坏净成就。<a id="a-X6"></a>自现前观察，<a id="a-X7"></a>能自记说：<a id="a-X8"></a>‘我地狱尽，<a id="a-X9"></a>畜生、<a id="a-XA"></a>饿鬼尽，<a id="a-XB"></a>一切恶趣尽，<a id="a-XC"></a>得须陀洹，<a id="a-XD"></a>不堕恶趣法，<a id="a-XE"></a>决定正向三菩提，<a id="a-XF"></a>七有天人往生，<a id="a-XG"></a>究竟苦边。<a id="a-XH"></a>’”</p>
  <p id="aXI">时，<a id="a-XJ"></a>鞞纽多罗聚落婆罗门长者闻佛所说，<a id="a-XK"></a>欢喜随喜，<a id="a-XL"></a>从座起而去。</p>
  <p id="aXM">如是我闻：<a id="a-XN"></a>一时，<a id="a-XO"></a>佛住舍卫国祇树给孤独园。</p>
  <p id="aXP">尔时，<a id="a-XQ"></a>世尊告诸比丘：<a id="a-XR"></a>“有相习近法。<a id="a-XS"></a>谛听！<a id="a-XT"></a>善思！<a id="a-XU"></a>当为汝说。<a id="a-XV"></a>何等为相习近法？<a id="a-XW"></a>谓杀生者、<a id="a-XX"></a>杀生者习近，<a id="a-XY"></a>盗、<a id="a-XZ"></a>淫、<a id="a-Xa"></a>妄语、<a id="a-Xb"></a>两舌、<a id="a-Xc"></a>恶口、<a id="a-Xd"></a>绮语、<a id="a-Xe"></a>贪、<a id="a-Xf"></a>恚、<a id="a-Xg"></a>邪见，<a id="a-Xh"></a>各各随类更相习近。<a id="a-Xi"></a>譬如不净物、<a id="a-Xj"></a>不净物自相和合；<a id="a-Xk"></a>如是，<a id="a-Xl"></a>杀生、<a id="a-Xm"></a>杀生，<a id="a-Xn"></a>乃至邪见、<a id="a-Xo"></a>邪见自相习近。<a id="a-Xp"></a>如是，<a id="a-Xq"></a>比丘，<a id="a-Xr"></a>不杀生、<a id="a-Xs"></a>不杀生相习近，<a id="a-Xt"></a>乃至正见、<a id="a-Xu"></a>正见更相习近。<a id="a-Xv"></a>譬如净物、<a id="a-Xw"></a>净物自相和合，<a id="a-Xx"></a>乳生酪，<a id="a-Xy"></a>酪生酥，<a id="a-Xz"></a>酥生醍醐，<a id="a-Y0"></a>醍醐自相和合；<a id="a-Y1"></a>如是，<a id="a-Y2"></a>不杀、<a id="a-Y3"></a>不杀更相习近，<a id="a-Y4"></a>乃至正见、<a id="a-Y5"></a>正见更相习近，<a id="a-Y6"></a>是名比丘相习近法。<a id="a-Y7"></a>”</p>
  <p id="aY8">佛说是经已，<a id="a-Y9"></a>诸比丘闻佛所说，<a id="a-YA"></a>欢喜奉行。</p>
  <p id="aYB">如是我闻：<a id="a-YC"></a>一时，<a id="a-YD"></a>佛住舍卫国祇树给孤独园。</p>
  <p id="aYE">尔时，<a id="a-YF"></a>世尊告诸比丘：<a id="a-YG"></a>“有蛇行法。<a id="a-YH"></a>谛听！<a id="a-YI"></a>善思！<a id="a-YJ"></a>当为汝说。<a id="a-YK"></a>何等为蛇行法？<a id="a-YL"></a>谓杀生恶行，<a id="a-YM"></a>手常血腥，<a id="a-YN"></a>乃至十不善业迹，<a id="a-YO"></a>如前淳陀修多罗广说。<a id="a-YP"></a>彼当尔时，<a id="a-YQ"></a>身蛇行、<a id="a-YR"></a>口蛇行、<a id="a-YS"></a>意蛇行；<a id="a-YT"></a>彼如是身、<a id="a-YU"></a>口、<a id="a-YV"></a>意蛇行已，<a id="a-YW"></a>于其二趣向一一趣，<a id="a-YX"></a>若地狱、<a id="a-YY"></a>若畜生。<a id="a-YZ"></a>蛇行众生，<a id="a-Ya"></a>谓蛇、<a id="a-Yb"></a>鼠、<a id="a-Yc"></a>猫、<a id="a-Yd"></a>狸等腹行众生，<a id="a-Ye"></a>是名蛇行法。</p>
  <p id="aYf">“云何非蛇行法？<a id="a-Yg"></a>谓不杀生，<a id="a-Yh"></a>乃至正见，<a id="a-Yi"></a>如前淳陀修多罗十善业迹广说，<a id="a-Yj"></a>是名非蛇行法。<a id="a-Yk"></a>身非蛇行、<a id="a-Yl"></a>口非蛇行、<a id="a-Ym"></a>意非蛇行，<a id="a-Yn"></a>于其二趣生一一趣，<a id="a-Yo"></a>若天上、<a id="a-Yp"></a>若人中，<a id="a-Yq"></a>是名非蛇行法。<a id="a-Yr"></a>”</p>
  <p id="aYs">佛说此经已，<a id="a-Yt"></a>诸比丘闻佛所说，<a id="a-Yu"></a>欢喜奉行。</p>
  <p id="aYv">如是我闻：<a id="a-Yw"></a>一时，<a id="a-Yx"></a>佛住舍卫国祇树给孤独园。</p>
  <p id="aYy">尔时，<a id="a-Yz"></a>世尊告诸比丘：<a id="a-Z0"></a>“有恶业因、<a id="a-Z1"></a>恶心因、<a id="a-Z2"></a>恶见因，<a id="a-Z3"></a>如是众生身坏命终，<a id="a-Z4"></a>必堕恶趣泥犁中。<a id="a-Z5"></a>譬如圆珠，<a id="a-Z6"></a>掷著空中，<a id="a-Z7"></a>落地流转，<a id="a-Z8"></a>不一处住。<a id="a-Z9"></a>如是，<a id="a-ZA"></a>恶业因、<a id="a-ZB"></a>恶心因、<a id="a-ZC"></a>恶见因，<a id="a-ZD"></a>身坏命终，<a id="a-ZE"></a>必堕地狱中，<a id="a-ZF"></a>无住处。<a id="a-ZG"></a>云何为恶业？<a id="a-ZH"></a>谓杀生乃至绮语，<a id="a-ZI"></a>如上广说，<a id="a-ZJ"></a>是名恶业。<a id="a-ZK"></a>云何恶心？<a id="a-ZL"></a>谓贪、<a id="a-ZM"></a>恚心，<a id="a-ZN"></a>如上广说，<a id="a-ZO"></a>是名恶心。<a id="a-ZP"></a>云何恶见？<a id="a-ZQ"></a>谓邪颠倒，<a id="a-ZR"></a>如上广说，<a id="a-ZS"></a>是名恶见。<a id="a-ZT"></a>是名恶业因、<a id="a-ZU"></a>恶心因、<a id="a-ZV"></a>恶见因，<a id="a-ZW"></a>身坏命终，<a id="a-ZX"></a>必生恶趣泥犁中。</p>
  <p id="aZY">“善业因、<a id="a-ZZ"></a>善心因、<a id="a-Za"></a>善见因，<a id="a-Zb"></a>身坏命终，<a id="a-Zc"></a>必生善趣天上。<a id="a-Zd"></a>婆罗门，<a id="a-Ze"></a>云何为善业？<a id="a-Zf"></a>谓离杀生、<a id="a-Zg"></a>不乐杀生，<a id="a-Zh"></a>乃至不绮语，<a id="a-Zi"></a>是名善业。<a id="a-Zj"></a>云何善心？<a id="a-Zk"></a>谓不贪、<a id="a-Zl"></a>不恚，<a id="a-Zm"></a>是名善心。<a id="a-Zn"></a>云何为善见？<a id="a-Zo"></a>谓正见不颠倒，<a id="a-Zp"></a>乃至见不受后有，<a id="a-Zq"></a>是名善见。<a id="a-Zr"></a>是名业善因、<a id="a-Zs"></a>心善因、<a id="a-Zt"></a>见善因，<a id="a-Zu"></a>身坏命终，<a id="a-Zv"></a>得生天上。<a id="a-Zw"></a>譬如四方摩尼珠，<a id="a-Zx"></a>掷著空中，<a id="a-Zy"></a>随堕则安；<a id="a-Zz"></a>如是彼三善因，<a id="a-a0"></a>所在受生，<a id="a-a1"></a>随处则安。<a id="a-a2"></a>”</p>
  <p id="aa3">佛说如是经已，<a id="a-a4"></a>诸比丘闻佛所说，<a id="a-a5"></a>欢喜奉行。</p>
  <p id="aa6">如是我闻：<a id="a-a7"></a>一时，<a id="a-a8"></a>佛住舍卫国祇树给孤独园。</p>
  <p id="aa9">尔时，<a id="a-aA"></a>世尊告诸比丘：<a id="a-aB"></a>“若杀生人多习多行，<a id="a-aC"></a>生地狱中；<a id="a-aD"></a>若生人中，<a id="a-aE"></a>必得短寿。<a id="a-aF"></a>不与取多习多行，<a id="a-aG"></a>生地狱中；<a id="a-aH"></a>若生人中，<a id="a-aI"></a>钱财多难。<a id="a-aJ"></a>邪淫多习多行，<a id="a-aK"></a>生地狱中；<a id="a-aL"></a>若生人中，<a id="a-aM"></a>所有妻室为人所图。<a id="a-aN"></a>妄语多习多行，<a id="a-aO"></a>生地狱中；<a id="a-aP"></a>若生人中，<a id="a-aQ"></a>多被讥论。<a id="a-aR"></a>两舌多习多行，<a id="a-aS"></a>生地狱中；<a id="a-aT"></a>若生人中，<a id="a-aU"></a>亲友乖离。<a id="a-aV"></a>恶口多习多行，<a id="a-aW"></a>生地狱中；<a id="a-aX"></a>若生人中，<a id="a-aY"></a>常闻丑声。<a id="a-aZ"></a>绮语多习多行，<a id="a-aa"></a>生地狱中；<a id="a-ab"></a>若生人中，<a id="a-ac"></a>言无信用。<a id="a-ad"></a>贪欲多习多行，<a id="a-ae"></a>生地狱中；<a id="a-af"></a>若生人中，<a id="a-ag"></a>增其贪欲。<a id="a-ah"></a>瞋恚多习多行，<a id="a-ai"></a>生地狱中；<a id="a-aj"></a>若生人中，<a id="a-ak"></a>增其瞋恚。<a id="a-al"></a>邪见多习多行，<a id="a-am"></a>生地狱中；<a id="a-an"></a>若生人中，<a id="a-ao"></a>增其愚痴。</p>
  <p id="aap">“若离杀生修习多修习，<a id="a-aq"></a>得生天上；<a id="a-ar"></a>若生人中，<a id="a-as"></a>必得长寿。<a id="a-at"></a>不盗修习多修习，<a id="a-au"></a>得生天上；<a id="a-av"></a>若生人中，<a id="a-aw"></a>钱财不丧。<a id="a-ax"></a>不邪淫修习多修习，<a id="a-ay"></a>得生天上；<a id="a-az"></a>若生人中，<a id="a-b0"></a>妻室循良。<a id="a-b1"></a>不妄语修习多修习，<a id="a-b2"></a>得生天上；<a id="a-b3"></a>若生人中，<a id="a-b4"></a>不被讥论。<a id="a-b5"></a>不两舌修习多修习，<a id="a-b6"></a>得生天上；<a id="a-b7"></a>若生人中，<a id="a-b8"></a>亲友坚固。<a id="a-b9"></a>不恶口修习多修习，<a id="a-bA"></a>得生天上；<a id="a-bB"></a>若生人中，<a id="a-bC"></a>常闻妙音。<a id="a-bD"></a>不绮语修习多修习，<a id="a-bE"></a>得生天上；<a id="a-bF"></a>若生人中，<a id="a-bG"></a>言见信用。<a id="a-bH"></a>不贪修习多修习，<a id="a-bI"></a>得生天上；<a id="a-bJ"></a>若生人中，<a id="a-bK"></a>不增爱欲。<a id="a-bL"></a>不恚修习多修习，<a id="a-bM"></a>得生天上；<a id="a-bN"></a>若生人中，<a id="a-bO"></a>不增瞋恚。<a id="a-bP"></a>正见修习多修习，<a id="a-bQ"></a>得生天上，<a id="a-bR"></a>若生人中，<a id="a-bS"></a>不增愚痴。<a id="a-bT"></a>”</p>
  <p id="abU">佛说是经已，<a id="a-bV"></a>诸比丘闻佛所说，<a id="a-bW"></a>欢喜奉行。</p>
  <p id="abX">如是我闻：<a id="a-bY"></a>一时，<a id="a-bZ"></a>佛住舍卫国祇树给孤独园。</p>
  <p id="aba">尔时，<a id="a-bb"></a>世尊告诸比丘：<a id="a-bc"></a>“杀生有三种，<a id="a-bd"></a>谓从贪生故、<a id="a-be"></a>从恚生故、<a id="a-bf"></a>从痴生。<a id="a-bg"></a>乃至邪见亦三种，<a id="a-bh"></a>从贪生、<a id="a-bi"></a>从恚生、<a id="a-bj"></a>从痴生。<a id="a-bk"></a>离杀生亦有三种，<a id="a-bl"></a>不贪生、<a id="a-bm"></a>不恚生、<a id="a-bn"></a>不痴生。<a id="a-bo"></a>乃至离邪见亦三种，<a id="a-bp"></a>不贪生、<a id="a-bq"></a>不恚生、<a id="a-br"></a>不痴生。<a id="a-bs"></a>”</p>
  <p id="abt">佛说是经已，<a id="a-bu"></a>诸比丘闻佛所说，<a id="a-bv"></a>欢喜奉行。</p>
  <p id="abw">如是我闻：<a id="a-bx"></a>一时，<a id="a-by"></a>佛住舍卫国祇树给孤独园。</p>
  <p id="abz">尔时，<a id="a-c0"></a>世尊告诸比丘：<a id="a-c1"></a>“所谓有出法，<a id="a-c2"></a>出不出法。<a id="a-c3"></a>何等为出法，<a id="a-c4"></a>出不出法？<a id="a-c5"></a>谓不杀生出于杀生，<a id="a-c6"></a>乃至正见出于邪见。<a id="a-c7"></a>”</p>
  <p id="ac8">佛说是经已，<a id="a-c9"></a>诸比丘闻佛所说，<a id="a-cA"></a>欢喜奉行。</p>
  <p id="acB">如是我闻：<a id="a-cC"></a>一时，<a id="a-cD"></a>佛住王舍城迦兰陀竹园。</p>
  <p id="acE">时，<a id="a-cF"></a>有生闻婆罗门来诣佛所，<a id="a-cG"></a>稽首佛足，<a id="a-cH"></a>退坐一面，<a id="a-cI"></a>白佛言：<a id="a-cJ"></a>“瞿昙，<a id="a-cK"></a>所说此彼岸。<a id="a-cL"></a>云何此岸？<a id="a-cM"></a>云何彼岸？<a id="a-cN"></a>”</p>
  <p id="acO">佛告婆罗门：<a id="a-cP"></a>“杀生者，<a id="a-cQ"></a>谓此岸；<a id="a-cR"></a>不杀生者，<a id="a-cS"></a>谓彼岸。<a id="a-cT"></a>邪见者，<a id="a-cU"></a>谓此岸；<a id="a-cV"></a>正见者，<a id="a-cW"></a>谓彼岸。<a id="a-cX"></a>”</p>
  <p id="acY">尔时，<a id="a-cZ"></a>世尊即说偈言：</p>
  <p id="aca">“少有修善人，<a id="a-cb"></a>能度于彼岸；</p>
  <p id="acc">一切众生类，<a id="a-cd"></a>驱驰走此岸。</p>
  <p id="ace">于此正法律，<a id="a-cf"></a>观察法法相，</p>
  <p id="acg">此等度彼岸，<a id="a-ch"></a>摧伏死魔军。<a id="a-ci"></a>”</p>
  <p id="acj">尔时，<a id="a-ck"></a>生闻婆罗门闻佛所说，<a id="a-cl"></a>欢喜随喜，<a id="a-cm"></a>从座起去。</p>
  <p id="acn">如是，<a id="a-co"></a>异比丘所问、<a id="a-cp"></a>尊者阿难所问、<a id="a-cq"></a>佛问诸比丘三经，<a id="a-cr"></a>亦如上说。</p>
  <p id="acs">如是我闻：<a id="a-ct"></a>一时，<a id="a-cu"></a>佛住舍卫国祇树给孤独园。</p>
  <p id="acv">尔时，<a id="a-cw"></a>世尊告诸比丘：<a id="a-cx"></a>“有恶法，<a id="a-cy"></a>有真实法。<a id="a-cz"></a>谛听！<a id="a-d0"></a>善思！<a id="a-d1"></a>当为汝说。</p>
  <p id="ad2">“云何为恶法？<a id="a-d3"></a>谓杀生、<a id="a-d4"></a>不与取、<a id="a-d5"></a>邪淫、<a id="a-d6"></a>妄语、<a id="a-d7"></a>两舌、<a id="a-d8"></a>恶口、<a id="a-d9"></a>绮语、<a id="a-dA"></a>贪、<a id="a-dB"></a>恚、<a id="a-dC"></a>邪见，<a id="a-dD"></a>是名恶法。</p>
  <p id="adE">“云何为真实法？<a id="a-dF"></a>谓离杀生乃至正见，<a id="a-dG"></a>是名真实法。<a id="a-dH"></a>”</p>
  <p id="adI">佛说是经已，<a id="a-dJ"></a>诸比丘闻佛所说，<a id="a-dK"></a>欢喜奉行。</p>
  <p id="adL">如是我闻：<a id="a-dM"></a>一时，<a id="a-dN"></a>佛住舍卫国祇树给孤独园。</p>
  <p id="adO">尔时，<a id="a-dP"></a>世尊告诸比丘：<a id="a-dQ"></a>“有恶法、<a id="a-dR"></a>恶恶法，<a id="a-dS"></a>有真实法、<a id="a-dT"></a>真实真实法。<a id="a-dU"></a>谛听！<a id="a-dV"></a>善思！<a id="a-dW"></a>当为汝说。</p>
  <p id="adX">“云何为恶法？<a id="a-dY"></a>谓杀生乃至邪见，<a id="a-dZ"></a>是名恶法。</p>
  <p id="ada">“云何为恶恶法？<a id="a-db"></a>谓自杀生，<a id="a-dc"></a>教人令杀，<a id="a-dd"></a>乃至自起邪见，<a id="a-de"></a>复以邪见教人令行，<a id="a-df"></a>是名恶恶法。</p>
  <p id="adg">“云何为真实法？<a id="a-dh"></a>谓不杀生乃至正见，<a id="a-di"></a>是名真实法。</p>
  <p id="adj">“云何为真实真实法？<a id="a-dk"></a>谓自不杀生，<a id="a-dl"></a>教人不杀，<a id="a-dm"></a>乃至自行正见，<a id="a-dn"></a>复以正见教人令行，<a id="a-do"></a>是名真实真实法。<a id="a-dp"></a>”</p>
  <p id="adq">佛说此经已，<a id="a-dr"></a>诸比丘闻佛所说，<a id="a-ds"></a>欢喜奉行。</p>
  <p id="adt">如是我闻：<a id="a-du"></a>一时，<a id="a-dv"></a>佛住舍卫国祇树给孤独园。</p>
  <p id="adw">尔时，<a id="a-dx"></a>世尊告诸比丘：<a id="a-dy"></a>“有不善男子、<a id="a-dz"></a>善男子。<a id="a-e0"></a>谛听！<a id="a-e1"></a>善思！<a id="a-e2"></a>今当为汝说。</p>
  <p id="ae3">“云何为不善男子？<a id="a-e4"></a>谓杀生者乃至邪见者，<a id="a-e5"></a>是名不善男子。</p>
  <p id="ae6">“云何善男子？<a id="a-e7"></a>谓不杀生，<a id="a-e8"></a>乃至正见，<a id="a-e9"></a>是名善男子。<a id="a-eA"></a>”</p>
  <p id="aeB">佛说此经已，<a id="a-eC"></a>诸比丘闻佛所说，<a id="a-eD"></a>欢喜奉行。</p>
  <p id="aeE">如是我闻：<a id="a-eF"></a>一时，<a id="a-eG"></a>佛住舍卫国祇树给孤独园。</p>
  <p id="aeH">尔时，<a id="a-eI"></a>世尊告诸比丘：<a id="a-eJ"></a>“有不善男子、<a id="a-eK"></a>不善男子不善男子，<a id="a-eL"></a>有善男子、<a id="a-eM"></a>善男子善男子。<a id="a-eN"></a>谛听！<a id="a-eO"></a>善思！<a id="a-eP"></a>当为汝说。</p>
  <p id="aeQ">“云何为不善男子？<a id="a-eR"></a>谓杀生乃至邪见者，<a id="a-eS"></a>是名不善男子。</p>
  <p id="aeT">“云何为不善男子不善男子？<a id="a-eU"></a>谓手自杀生，<a id="a-eV"></a>教人令杀；<a id="a-eW"></a>乃至自行邪见，<a id="a-eX"></a>教人令行邪见，<a id="a-eY"></a>是名不善男子不善男子。</p>
  <p id="aeZ">“云何为善男子？<a id="a-ea"></a>谓不杀生乃至正见者，<a id="a-eb"></a>是名善男子。</p>
  <p id="aec">“云何为善男子善男子？<a id="a-ed"></a>谓自不杀生，<a id="a-ee"></a>教人不杀；<a id="a-ef"></a>乃至自行正见，<a id="a-eg"></a>复以正见教人令行，<a id="a-eh"></a>是名善男子善男子。<a id="a-ei"></a>”</p>
  <p id="aej">佛说是经已，<a id="a-ek"></a>诸比丘闻佛所说，<a id="a-el"></a>欢喜奉行。</p>
  <p id="aem">如是我闻：<a id="a-en"></a>一时，<a id="a-eo"></a>佛住舍卫国祇树给孤独园。</p>
  <p id="aep">尔时，<a id="a-eq"></a>世尊告诸比丘：<a id="a-er"></a>“若成就十法者，<a id="a-es"></a>如铁鉾钻水，<a id="a-et"></a>身坏命终，<a id="a-eu"></a>下入恶趣泥犁中。<a id="a-ev"></a>何等为十？<a id="a-ew"></a>谓杀生乃至邪见。</p>
  <p id="aex">“若成就十法，<a id="a-ey"></a>譬如铁鉾仰钻虚空，<a id="a-ez"></a>身坏命终，<a id="a-f0"></a>上生天上。<a id="a-f1"></a>何等为十？<a id="a-f2"></a>谓不杀生乃至正见。<a id="a-f3"></a>”</p>
  <p id="af4">佛说是经已，<a id="a-f5"></a>诸比丘闻佛所说，<a id="a-f6"></a>欢喜奉行。</p>
  <p id="af7">如是我闻：<a id="a-f8"></a>一时，<a id="a-f9"></a>佛住舍卫国祇树给孤独园。</p>
  <p id="afA">尔时，<a id="a-fB"></a>世尊告诸比丘：<a id="a-fC"></a>“若成就二十法者，<a id="a-fD"></a>如铁鉾钻水，<a id="a-fE"></a>身坏命终，<a id="a-fF"></a>下生恶趣泥犁中。<a id="a-fG"></a>何等为二十？<a id="a-fH"></a>谓自手杀生，<a id="a-fI"></a>教人令杀；<a id="a-fJ"></a>乃至自行邪见，<a id="a-fK"></a>复以邪见教人令行。<a id="a-fL"></a>是名二十法成就，<a id="a-fM"></a>如铁鉾钻水，<a id="a-fN"></a>身坏命终，<a id="a-fO"></a>下生恶趣泥犁中。</p>
  <p id="afP">“有二十法成就，<a id="a-fQ"></a>譬如铁鉾仰钻虚空，<a id="a-fR"></a>身坏命终，<a id="a-fS"></a>上生天上。<a id="a-fT"></a>何等为二十法？<a id="a-fU"></a>谓自不杀生，<a id="a-fV"></a>教人不杀；<a id="a-fW"></a>乃至自行正见，<a id="a-fX"></a>复以正见教人令行。<a id="a-fY"></a>是名二十法成就，<a id="a-fZ"></a>如铁鉾仰钻虚空，<a id="a-fa"></a>身坏命终，<a id="a-fb"></a>上生天上。<a id="a-fc"></a>”</p>
  <p id="afd">诸比丘闻佛所说，<a id="a-fe"></a>欢喜奉行。</p>
  <p id="aff">如是我闻：<a id="a-fg"></a>一时，<a id="a-fh"></a>佛住舍卫国祇树给孤独园。</p>
  <p id="afi">尔时，<a id="a-fj"></a>世尊告诸比丘：<a id="a-fk"></a>“三十法成就者，<a id="a-fl"></a>如铁鉾钻水，<a id="a-fm"></a>身坏命终，<a id="a-fn"></a>下生恶趣泥犁中。<a id="a-fo"></a>何等为三十法？<a id="a-fp"></a>谓自手杀生，<a id="a-fq"></a>教人令杀，<a id="a-fr"></a>赞叹杀生；<a id="a-fs"></a>乃至自行邪见，<a id="a-ft"></a>复以邪见教人令行，<a id="a-fu"></a>常复赞叹行邪见者。<a id="a-fv"></a>是名三十法，<a id="a-fw"></a>如铁鉾钻水，<a id="a-fx"></a>身坏命终，<a id="a-fy"></a>下生恶趣泥犁中。</p>
  <p id="afz">“有三十法成就者，<a id="a-g0"></a>如铁鉾钻空，<a id="a-g1"></a>身坏命终，<a id="a-g2"></a>上生天上。<a id="a-g3"></a>何等为三十法？<a id="a-g4"></a>谓自不杀生，<a id="a-g5"></a>教人不杀，<a id="a-g6"></a>常复赞叹不杀功德；<a id="a-g7"></a>乃至自行正见，<a id="a-g8"></a>复以正见教人令行，<a id="a-g9"></a>常复赞叹正见功德。<a id="a-gA"></a>是名三十法成就，<a id="a-gB"></a>如铁鉾钻空，<a id="a-gC"></a>身坏命终，<a id="a-gD"></a>上生天上。<a id="a-gE"></a>”</p>
  <p id="agF">诸比丘闻佛所说，<a id="a-gG"></a>欢喜奉行。</p>
  <p id="agH">如是我闻：<a id="a-gI"></a>一时，<a id="a-gJ"></a>佛住舍卫国祇树给孤独园。</p>
  <p id="agK">尔时，<a id="a-gL"></a>世尊告诸比丘：<a id="a-gM"></a>“有四十法成就，<a id="a-gN"></a>如铁枪投水，<a id="a-gO"></a>身坏命终，<a id="a-gP"></a>下生恶趣泥犁中。<a id="a-gQ"></a>何等为四十法？<a id="a-gR"></a>谓手自杀生，<a id="a-gS"></a>教人令杀，<a id="a-gT"></a>赞叹杀生，<a id="a-gU"></a>见人杀生心随欢喜；<a id="a-gV"></a>乃至自行邪见，<a id="a-gW"></a>教人令行，<a id="a-gX"></a>赞叹邪见，<a id="a-gY"></a>见行邪见心随欢喜。<a id="a-gZ"></a>是名四十法成就，<a id="a-ga"></a>如铁枪投水，<a id="a-gb"></a>身坏命终，<a id="a-gc"></a>下生恶趣泥犁中。</p>
  <p id="agd">“有四十法成就，<a id="a-ge"></a>如铁枪钻空，<a id="a-gf"></a>身坏命终，<a id="a-gg"></a>上生天上。<a id="a-gh"></a>何等为四十？<a id="a-gi"></a>谓不杀生，<a id="a-gj"></a>教人不杀，<a id="a-gk"></a>口常赞叹不杀功德，<a id="a-gl"></a>见不杀者心随欢喜；<a id="a-gm"></a>乃至自行正见，<a id="a-gn"></a>教人令行，<a id="a-go"></a>亦常赞叹正见功德，<a id="a-gp"></a>见人行者心随欢喜。<a id="a-gq"></a>是名四十法成就，<a id="a-gr"></a>如铁枪钻空，<a id="a-gs"></a>身坏命终，<a id="a-gt"></a>上生天上。<a id="a-gu"></a>”</p>
  <p id="agv">佛说此经已，<a id="a-gw"></a>诸比丘闻佛所说，<a id="a-gx"></a>欢喜奉行。</p>
  <p id="agy">如是我闻：<a id="a-gz"></a>一时，<a id="a-h0"></a>佛住舍卫国祇树给孤独园。</p>
  <p id="ah1">尔时，<a id="a-h2"></a>世尊告诸比丘：<a id="a-h3"></a>“有非法，<a id="a-h4"></a>有正法。<a id="a-h5"></a>谛听！<a id="a-h6"></a>善思！<a id="a-h7"></a>当为汝说。</p>
  <p id="ah8">“何等为非法？<a id="a-h9"></a>谓杀生乃至邪见，<a id="a-hA"></a>是名非法。</p>
  <p id="ahB">“何等为正法？<a id="a-hC"></a>谓不杀生乃至正见，<a id="a-hD"></a>是名正法。<a id="a-hE"></a>”</p>
  <p id="ahF">佛说此经已，<a id="a-hG"></a>诸比丘闻佛所说，<a id="a-hH"></a>欢喜奉行。</p>
  <p id="ahI">如是我闻：<a id="a-hJ"></a>一时，<a id="a-hK"></a>佛住舍卫国祇树给孤独园。</p>
  <p id="ahL">尔时，<a id="a-hM"></a>世尊告诸比丘：<a id="a-hN"></a>“有非律，<a id="a-hO"></a>有正律。<a id="a-hP"></a>谛听！<a id="a-hQ"></a>善思！<a id="a-hR"></a>当为汝说。</p>
  <p id="ahS">“何等为非律？<a id="a-hT"></a>谓杀生乃至邪见，<a id="a-hU"></a>是名非律。</p>
  <p id="ahV">“何等为正律？<a id="a-hW"></a>谓不杀乃至正见，<a id="a-hX"></a>是名正律。<a id="a-hY"></a>”</p>
  <p id="ahZ">佛说此经已，<a id="a-ha"></a>诸比丘闻佛所说，<a id="a-hb"></a>欢喜奉行。</p>
  <p id="ahc">如非律、<a id="a-hd"></a>正律，<a id="a-he"></a>如是非圣及圣，<a id="a-hf"></a>不善及善，<a id="a-hg"></a>非亲近、<a id="a-hh"></a>亲近，<a id="a-hi"></a>非善哉、<a id="a-hj"></a>善哉，<a id="a-hk"></a>黑法、<a id="a-hl"></a>白法，<a id="a-hm"></a>非义、<a id="a-hn"></a>正义，<a id="a-ho"></a>卑法、<a id="a-hp"></a>胜法，<a id="a-hq"></a>有罪法、<a id="a-hr"></a>无罪法，<a id="a-hs"></a>弃法、<a id="a-ht"></a>不弃法，<a id="a-hu"></a>一一经如上说。</p>
 </body>
</html>