<!doctype html>
<html id="z3IBUCoYm" data-ver="2627">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第二十六</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫国祇树给孤独园。</p>
  <p id="a5">尔时，<a id="a-6"></a>世尊告诸比丘：<a id="a-7"></a>“有三根，<a id="a-8"></a>未知当知根、<a id="a-9"></a>知根、<a id="a-A"></a>具知根。<a id="a-B"></a>”</p>
  <p id="aC">尔时，<a id="a-D"></a>世尊即说偈言：</p>
  <p id="aE">“觉知学地时，<a id="a-F"></a>随顺直道进，</p>
  <p id="aG">精进勤方便，<a id="a-H"></a>善自护其心。</p>
  <p id="aI">如自知生尽，<a id="a-J"></a>无碍道已知，</p>
  <p id="aK">以知解脱已，<a id="a-L"></a>最后得具知。</p>
  <p id="aM">不动意解脱，<a id="a-N"></a>一切有能尽，</p>
  <p id="aO">诸根悉具足，<a id="a-P"></a>乐于根寂静，</p>
  <p id="aQ">持于最后身，<a id="a-R"></a>降伏众魔怨。<a id="a-S"></a>”</p>
  <p id="aT">佛说此经已，<a id="a-U"></a>诸比丘闻佛所说，<a id="a-V"></a>欢喜奉行。</p>
  <p id="aW">如是我闻：<a id="a-X"></a>一时，<a id="a-Y"></a>佛在舍卫国祇树给孤独园。</p>
  <p id="aZ">尔时，<a id="a-a"></a>世尊告诸比丘：<a id="a-b"></a>“有五根。<a id="a-c"></a>何谓为五？<a id="a-d"></a>谓信根、<a id="a-e"></a>精进根、<a id="a-f"></a>念根、<a id="a-g"></a>定根、<a id="a-h"></a>慧根。<a id="a-i"></a>”</p>
  <p id="aj">佛说止经已，<a id="a-k"></a>诸比丘闻佛所说，<a id="a-l"></a>欢喜奉行。</p>
  <p id="am">如是我闻：<a id="a-n"></a>一时，<a id="a-o"></a>佛住舍卫国祇树给孤独园。</p>
  <p id="ap">尔时，<a id="a-q"></a>世尊告诸比丘：<a id="a-r"></a>“有五根。<a id="a-s"></a>何等为五？<a id="a-t"></a>谓信根、<a id="a-u"></a>精进根、<a id="a-v"></a>念根、<a id="a-w"></a>定根、<a id="a-x"></a>慧根。<a id="a-y"></a>若比丘于此五根如实善观察，<a id="a-z"></a>如实善观察者，<a id="a-10"></a>于三结断知，<a id="a-11"></a>谓身见、<a id="a-12"></a>戒取、<a id="a-13"></a>疑，<a id="a-14"></a>是名须陀洹，<a id="a-15"></a>不堕恶趣法，<a id="a-16"></a>决定正向于正觉，<a id="a-17"></a>七有天人往生，<a id="a-18"></a>究竟苦边。<a id="a-19"></a>”</p>
  <p id="a1A">佛说此经已，<a id="a-1B"></a>诸比丘闻佛所说，<a id="a-1C"></a>欢喜奉行。</p>
  <p id="a1D">如是我闻：<a id="a-1E"></a>一时，<a id="a-1F"></a>佛住舍卫国祇树给孤独园。</p>
  <p id="a1G">尔时，<a id="a-1H"></a>世尊告诸比丘：<a id="a-1I"></a>“于此五根如实观察者，<a id="a-1J"></a>不起诸漏，<a id="a-1K"></a>心得离欲解脱，<a id="a-1L"></a>是名阿罗汉，<a id="a-1M"></a>诸漏已尽，<a id="a-1N"></a>所作已作，<a id="a-1O"></a>离诸重担，<a id="a-1P"></a>逮得己利，<a id="a-1Q"></a>尽诸有结，<a id="a-1R"></a>正智心善解脱。<a id="a-1S"></a>”</p>
  <p id="a1T">佛说此经已，<a id="a-1U"></a>诸比丘闻佛所说，<a id="a-1V"></a>欢喜奉行。</p>
  <p id="a1W">如是我闻：<a id="a-1X"></a>一时，<a id="a-1Y"></a>佛住舍卫国祇树给孤独园。</p>
  <p id="a1Z">尔时，<a id="a-1a"></a>世尊告诸比丘：<a id="a-1b"></a>“有五根。<a id="a-1c"></a>何等为五？<a id="a-1d"></a>谓信根、<a id="a-1e"></a>精进根、<a id="a-1f"></a>念根、<a id="a-1g"></a>定根、<a id="a-1h"></a>慧根。<a id="a-1i"></a>信根者，<a id="a-1j"></a>当知是四不坏净。<a id="a-1k"></a>精进根者，<a id="a-1l"></a>当知是四正断。<a id="a-1m"></a>念根者，<a id="a-1n"></a>当知是四念处。<a id="a-1o"></a>定根者，<a id="a-1p"></a>当知是四禅。<a id="a-1q"></a>慧根者，<a id="a-1r"></a>当知是四圣谛。<a id="a-1s"></a>”</p>
  <p id="a1t">佛说此经已，<a id="a-1u"></a>诸比丘闻佛所说，<a id="a-1v"></a>欢喜奉行。</p>
  <p id="a1w">如是我闻：<a id="a-1x"></a>一时，<a id="a-1y"></a>佛住舍卫国祇树给孤独园。</p>
  <p id="a1z">尔时，<a id="a-20"></a>世尊告诸比丘：<a id="a-21"></a>“有五根。<a id="a-22"></a>何等为五？<a id="a-23"></a>谓信根、<a id="a-24"></a>精进根、<a id="a-25"></a>念根、<a id="a-26"></a>定根、<a id="a-27"></a>慧根。</p>
  <p id="a28">“何等为信根？<a id="a-29"></a>若比丘于如来所起净信心，<a id="a-2A"></a>根本坚固，<a id="a-2B"></a>余沙门、<a id="a-2C"></a>婆罗门、<a id="a-2D"></a>诸天、<a id="a-2E"></a>魔、<a id="a-2F"></a>梵、<a id="a-2G"></a>沙门、<a id="a-2H"></a>婆罗门，<a id="a-2I"></a>及余世间，<a id="a-2J"></a>无能沮坏其心者，<a id="a-2K"></a>是名信根。</p>
  <p id="a2L">“何等为精进根？<a id="a-2M"></a>已生恶不善法令断，<a id="a-2N"></a>生欲、<a id="a-2O"></a>方便、<a id="a-2P"></a>摄心、<a id="a-2Q"></a>增进；<a id="a-2R"></a>未生恶不善法不起，<a id="a-2S"></a>生欲、<a id="a-2T"></a>方便、<a id="a-2U"></a>摄心、<a id="a-2V"></a>增进；<a id="a-2W"></a>未生善法令起，<a id="a-2X"></a>生欲、<a id="a-2Y"></a>方便、<a id="a-2Z"></a>摄心、<a id="a-2a"></a>增进；<a id="a-2b"></a>已生善法住不忘，<a id="a-2c"></a>修习增广，<a id="a-2d"></a>生欲、<a id="a-2e"></a>方便、<a id="a-2f"></a>摄心、<a id="a-2g"></a>增进，<a id="a-2h"></a>是名精进根。</p>
  <p id="a2i">“何等为念根？<a id="a-2j"></a>若比丘内身身观住，<a id="a-2k"></a>殷勤方便，<a id="a-2l"></a>正念正智，<a id="a-2m"></a>调伏世间贪忧；<a id="a-2n"></a>外身、<a id="a-2o"></a>内外身，<a id="a-2p"></a>受、<a id="a-2q"></a>心、<a id="a-2r"></a>法法观念住亦如是说，<a id="a-2s"></a>是名念根。</p>
  <p id="a2t">“何等为定根？<a id="a-2u"></a>若比丘离欲恶不善法，<a id="a-2v"></a>有觉有观，<a id="a-2w"></a>离生喜乐，<a id="a-2x"></a>乃至第四禅具足住，<a id="a-2y"></a>是名定根。</p>
  <p id="a2z">“何等为慧根？<a id="a-30"></a>若比丘苦圣谛如实知，<a id="a-31"></a>苦集圣谛、<a id="a-32"></a>苦灭圣谛、<a id="a-33"></a>苦灭道迹圣谛如实知，<a id="a-34"></a>是名慧根。<a id="a-35"></a>”</p>
  <p id="a36">佛说此经已，<a id="a-37"></a>诸比丘闻佛所说，<a id="a-38"></a>欢喜奉行。</p>
  <p id="a39">如是我闻：<a id="a-3A"></a>一时，<a id="a-3B"></a>佛住舍卫国祇树给孤独园。</p>
  <p id="a3C">尔时，<a id="a-3D"></a>世尊告诸比丘，<a id="a-3E"></a>如上说，<a id="a-3F"></a>差别者：<a id="a-3G"></a>“若比丘于此五根如实观察已，<a id="a-3H"></a>于三结断知。<a id="a-3I"></a>何等为三？<a id="a-3J"></a>谓身见、<a id="a-3K"></a>戒取、<a id="a-3L"></a>疑，<a id="a-3M"></a>是名须陀洹，<a id="a-3N"></a>不堕恶趣，<a id="a-3O"></a>决定正向三菩提，<a id="a-3P"></a>七有天人往生，<a id="a-3Q"></a>究竟苦边。<a id="a-3R"></a>”</p>
  <p id="a3S">佛说此经已，<a id="a-3T"></a>诸比丘闻佛所说，<a id="a-3U"></a>欢喜奉行。</p>
  <p id="a3V">如是我闻：<a id="a-3W"></a>一时，<a id="a-3X"></a>佛住舍卫国祇树给孤独园。</p>
  <p id="a3Y">尔时，<a id="a-3Z"></a>世尊告诸比丘，<a id="a-3a"></a>如上说，<a id="a-3b"></a>差别者：<a id="a-3c"></a>“若比丘于此五根如实观察已，<a id="a-3d"></a>得尽诸漏，<a id="a-3e"></a>离欲解脱，<a id="a-3f"></a>是名阿罗汉，<a id="a-3g"></a>诸漏已尽，<a id="a-3h"></a>所作已作，<a id="a-3i"></a>离诸重担，<a id="a-3j"></a>逮得己利，<a id="a-3k"></a>尽诸有结，<a id="a-3l"></a>正智心得解脱。<a id="a-3m"></a>”</p>
  <p id="a3n">佛说此经已，<a id="a-3o"></a>诸比丘闻佛所说，<a id="a-3p"></a>欢喜奉行。</p>
  <p id="a3q">如是我闻：<a id="a-3r"></a>一时，<a id="a-3s"></a>佛住舍卫国祇树给孤独园。</p>
  <p id="a3t">尔时，<a id="a-3u"></a>世尊告诸比丘，<a id="a-3v"></a>如上说，<a id="a-3w"></a>差别者：<a id="a-3x"></a>“诸比丘，<a id="a-3y"></a>若我于此信根信根集、<a id="a-3z"></a>信根灭、<a id="a-40"></a>信根灭道迹不如实知者，<a id="a-41"></a>我终不得于诸天、<a id="a-42"></a>魔、<a id="a-43"></a>梵、<a id="a-44"></a>沙门、<a id="a-45"></a>婆罗门中，<a id="a-46"></a>为出为离，<a id="a-47"></a>心离颠倒，<a id="a-48"></a>亦不得成阿耨多罗三藐三菩提。<a id="a-49"></a>如信根，<a id="a-4A"></a>精进根、<a id="a-4B"></a>念根、<a id="a-4C"></a>定根、<a id="a-4D"></a>慧根亦如是说。</p>
  <p id="a4E">“诸比丘，<a id="a-4F"></a>我于此信根正智如实观察故，<a id="a-4G"></a>信根集，<a id="a-4H"></a>信根灭、<a id="a-4I"></a>信根灭道迹正智如实观察故，<a id="a-4J"></a>我于诸天、<a id="a-4K"></a>魔、<a id="a-4L"></a>梵、<a id="a-4M"></a>沙门、<a id="a-4N"></a>婆罗门众中，<a id="a-4O"></a>为出为离，<a id="a-4P"></a>心离颠倒，<a id="a-4Q"></a>成阿耨多罗三藐三菩提。<a id="a-4R"></a>如信根，<a id="a-4S"></a>精进、<a id="a-4T"></a>念、<a id="a-4U"></a>定、<a id="a-4V"></a>慧根亦如是说。<a id="a-4W"></a>”</p>
  <p id="a4X">佛说此经已，<a id="a-4Y"></a>诸比丘闻佛所说，<a id="a-4Z"></a>欢喜奉行。</p>
  <p id="a4a">如是我闻：<a id="a-4b"></a>一时，<a id="a-4c"></a>佛住舍卫国祇树给孤独园。</p>
  <p id="a4d">尔时，<a id="a-4e"></a>世尊告诸比丘，<a id="a-4f"></a>如上说，<a id="a-4g"></a>差别者：<a id="a-4h"></a>“诸比丘，<a id="a-4i"></a>我此信根集、<a id="a-4j"></a>信根没、<a id="a-4k"></a>信根味、<a id="a-4l"></a>信根患、<a id="a-4m"></a>信根离不如实知者，<a id="a-4n"></a>我不得于诸天、<a id="a-4o"></a>魔、<a id="a-4p"></a>梵、<a id="a-4q"></a>沙门、<a id="a-4r"></a>婆罗门众中，<a id="a-4s"></a>为解脱，<a id="a-4t"></a>为出为离，<a id="a-4u"></a>心离颠倒，<a id="a-4v"></a>成阿耨多罗三藐三菩提。<a id="a-4w"></a>如是精进根、<a id="a-4x"></a>念根、<a id="a-4y"></a>定根、<a id="a-4z"></a>慧根亦如是说。</p>
  <p id="a50">“诸比丘，<a id="a-51"></a>我于信根、<a id="a-52"></a>信根集、<a id="a-53"></a>信根没、<a id="a-54"></a>信根味、<a id="a-55"></a>信根患、<a id="a-56"></a>信根离如实知故，<a id="a-57"></a>于诸天、<a id="a-58"></a>魔、<a id="a-59"></a>梵、<a id="a-5A"></a>沙门、<a id="a-5B"></a>婆罗门众中，<a id="a-5C"></a>为解脱，<a id="a-5D"></a>为出为离，<a id="a-5E"></a>心离颠倒，<a id="a-5F"></a>得成阿耨多罗三藐三菩提。<a id="a-5G"></a>”</p>
  <p id="a5H">佛说此经已，<a id="a-5I"></a>诸比丘闻佛所说，<a id="a-5J"></a>欢喜奉行。</p>
  <p id="a5K">如是我闻：<a id="a-5L"></a>一时，<a id="a-5M"></a>佛住舍卫国祇树给孤独园。</p>
  <p id="a5N">尔时，<a id="a-5O"></a>世尊告诸比丘，<a id="a-5P"></a>如上说，<a id="a-5Q"></a>差别者：<a id="a-5R"></a>“若比丘于此五根若利、<a id="a-5S"></a>若满足，<a id="a-5T"></a>得阿罗汉；<a id="a-5U"></a>若软、<a id="a-5V"></a>若劣，<a id="a-5W"></a>得阿那含；<a id="a-5X"></a>若软、<a id="a-5Y"></a>若劣，<a id="a-5Z"></a>得斯陀含；<a id="a-5a"></a>若软、<a id="a-5b"></a>若劣，<a id="a-5c"></a>得须陀洹。<a id="a-5d"></a>满足者成满足事，<a id="a-5e"></a>不满足者成不满足事，<a id="a-5f"></a>于此五根不空无果。<a id="a-5g"></a>若于此五根一切无者，<a id="a-5h"></a>我说彼为外道凡夫之数。<a id="a-5i"></a>”</p>
  <p id="a5j">佛说此经已，<a id="a-5k"></a>诸比丘闻佛所说，<a id="a-5l"></a>欢喜奉行。</p>
  <p id="a5m">如是我闻：<a id="a-5n"></a>一时，<a id="a-5o"></a>佛住舍卫国祇树给孤独园。</p>
  <p id="a5p">尔时，<a id="a-5q"></a>世尊告诸比丘，<a id="a-5r"></a>如上说，<a id="a-5s"></a>差别者：<a id="a-5t"></a>“若比丘于彼五根增上明利满足者，<a id="a-5u"></a>得阿罗汉俱分解脱；<a id="a-5v"></a>若软、<a id="a-5w"></a>若劣者，<a id="a-5x"></a>得身证；<a id="a-5y"></a>于彼若软、<a id="a-5z"></a>若劣，<a id="a-60"></a>得见到；<a id="a-61"></a>于彼若软、<a id="a-62"></a>若劣，<a id="a-63"></a>得信解脱；<a id="a-64"></a>于彼若软、<a id="a-65"></a>若劣，<a id="a-66"></a>得一种；<a id="a-67"></a>于彼若软、<a id="a-68"></a>若劣，<a id="a-69"></a>得斯陀含；<a id="a-6A"></a>于彼若软、<a id="a-6B"></a>若劣，<a id="a-6C"></a>得家家；<a id="a-6D"></a>于彼若软、<a id="a-6E"></a>若劣，<a id="a-6F"></a>得七有；<a id="a-6G"></a>于彼若软、<a id="a-6H"></a>若劣，<a id="a-6I"></a>得法行；<a id="a-6J"></a>于彼若软、<a id="a-6K"></a>若劣，<a id="a-6L"></a>得信行，<a id="a-6M"></a>是名比丘根波罗蜜因缘知果波罗蜜，<a id="a-6N"></a>果波罗蜜因缘知人波罗蜜。<a id="a-6O"></a>如是满足者作满足事，<a id="a-6P"></a>减少者作减少事，<a id="a-6Q"></a>于彼诸根则不空无果。<a id="a-6R"></a>若无此诸根者，<a id="a-6S"></a>我说彼为作凡夫数。<a id="a-6T"></a>”</p>
  <p id="a6U">佛说此经已，<a id="a-6V"></a>诸比丘闻佛所说，<a id="a-6W"></a>欢喜奉行。</p>
  <p id="a6X">如是我闻：<a id="a-6Y"></a>一时，<a id="a-6Z"></a>佛住舍卫国祇树给孤独园。</p>
  <p id="a6a">尔时，<a id="a-6b"></a>世尊告诸比丘：<a id="a-6c"></a>“有五根。<a id="a-6d"></a>何等为五？<a id="a-6e"></a>谓信根、<a id="a-6f"></a>精进根、<a id="a-6g"></a>念根、<a id="a-6h"></a>定根、<a id="a-6i"></a>慧根。<a id="a-6j"></a>此五根，<a id="a-6k"></a>一切皆为慧根所摄受。<a id="a-6l"></a>譬如堂阁众材，<a id="a-6m"></a>栋为其首，<a id="a-6n"></a>皆依于栋，<a id="a-6o"></a>以摄持故；<a id="a-6p"></a>如是五根，<a id="a-6q"></a>慧为其首，<a id="a-6r"></a>以摄持故。<a id="a-6s"></a>”</p>
  <p id="a6t">佛说此经已，<a id="a-6u"></a>诸比丘闻佛所说，<a id="a-6v"></a>欢喜奉行。</p>
  <p id="a6w">如是我闻：<a id="a-6x"></a>一时，<a id="a-6y"></a>佛住舍卫国祇树给孤独园。</p>
  <p id="a6z">尔时，<a id="a-70"></a>世尊告诸比丘：<a id="a-71"></a>“有五根。<a id="a-72"></a>何等为五？<a id="a-73"></a>谓信根、<a id="a-74"></a>精进根、<a id="a-75"></a>念根、<a id="a-76"></a>定根、<a id="a-77"></a>慧根。<a id="a-78"></a>信根者，<a id="a-79"></a>当知是四不坏净。<a id="a-7A"></a>精进根者，<a id="a-7B"></a>当知是四正断。<a id="a-7C"></a>念根者，<a id="a-7D"></a>当知是四念处。<a id="a-7E"></a>定根者，<a id="a-7F"></a>当知是四禅。<a id="a-7G"></a>慧根者，<a id="a-7H"></a>当知是四圣谛。<a id="a-7I"></a>此诸功德，<a id="a-7J"></a>一切皆是慧为其首，<a id="a-7K"></a>以摄持故。<a id="a-7L"></a>”</p>
  <p id="a7M">乃至佛说此经已，<a id="a-7N"></a>诸比丘闻佛所说，<a id="a-7O"></a>欢喜奉行。</p>
  <p id="a7P">如是我闻：<a id="a-7Q"></a>一时，<a id="a-7R"></a>佛住舍卫国祇树给孤独园。</p>
  <p id="a7S">尔时，<a id="a-7T"></a>世尊告诸比丘：<a id="a-7U"></a>“有五根。<a id="a-7V"></a>何等为五？<a id="a-7W"></a>信根、<a id="a-7X"></a>精进根、<a id="a-7Y"></a>念根、<a id="a-7Z"></a>定根、<a id="a-7a"></a>慧根。<a id="a-7b"></a>若圣弟子成就慧根者，<a id="a-7c"></a>能修信根，<a id="a-7d"></a>依离、<a id="a-7e"></a>依无欲、<a id="a-7f"></a>依灭、<a id="a-7g"></a>向于舍，<a id="a-7h"></a>是名信根成就；<a id="a-7i"></a>信根成就，<a id="a-7j"></a>即是慧根。<a id="a-7k"></a>如信根，<a id="a-7l"></a>如是精进根、<a id="a-7m"></a>念根、<a id="a-7n"></a>定根、<a id="a-7o"></a>慧根亦如是说。<a id="a-7p"></a>是故就此五根，<a id="a-7q"></a>慧根为其首，<a id="a-7r"></a>以摄持故。<a id="a-7s"></a>譬如堂阁，<a id="a-7t"></a>栋为其首，<a id="a-7u"></a>众材所依，<a id="a-7v"></a>以摄持故；<a id="a-7w"></a>如是五根，<a id="a-7x"></a>慧为其首，<a id="a-7y"></a>以摄持故。<a id="a-7z"></a>”</p>
  <p id="a80">佛说此经已，<a id="a-81"></a>诸比丘闻佛所说，<a id="a-82"></a>欢喜奉行。</p>
  <p id="a83">如是我闻：<a id="a-84"></a>一时，<a id="a-85"></a>佛住舍卫国祇树给孤独园。</p>
  <p id="a86">尔时，<a id="a-87"></a>世尊告诸比丘：<a id="a-88"></a>“有五根。<a id="a-89"></a>何等为五？<a id="a-8A"></a>信根、<a id="a-8B"></a>精进根、<a id="a-8C"></a>念根、<a id="a-8D"></a>定根、<a id="a-8E"></a>慧根。<a id="a-8F"></a>若圣弟子成就信根者，<a id="a-8G"></a>作如是学：<a id="a-8H"></a>圣弟子无始生死，<a id="a-8I"></a>无明所著，<a id="a-8J"></a>爱所系，<a id="a-8K"></a>众生长夜生死，<a id="a-8L"></a>往来流驰，<a id="a-8M"></a>不知本际，<a id="a-8N"></a>有因故有生死，<a id="a-8O"></a>因永尽者则无生死。<a id="a-8P"></a>无明大暗聚障碍，<a id="a-8Q"></a>谁般涅槃？<a id="a-8R"></a>唯苦灭、<a id="a-8S"></a>苦息、<a id="a-8T"></a>清凉、<a id="a-8U"></a>没。<a id="a-8V"></a>如信根，<a id="a-8W"></a>如是精进根、<a id="a-8X"></a>念根、<a id="a-8Y"></a>定根、<a id="a-8Z"></a>慧根亦如是说。<a id="a-8a"></a>此五根，<a id="a-8b"></a>慧为首，<a id="a-8c"></a>慧所摄持。<a id="a-8d"></a>譬如堂阁，<a id="a-8e"></a>栋为首，<a id="a-8f"></a>栋所摄持。<a id="a-8g"></a>”</p>
  <p id="a8h">佛说此经已，<a id="a-8i"></a>诸比丘闻佛所说，<a id="a-8j"></a>欢喜奉行。</p>
  <p id="a8k">如是我闻：<a id="a-8l"></a>一时，<a id="a-8m"></a>佛住舍卫国祇树给孤独园。</p>
  <p id="a8n">尔时，<a id="a-8o"></a>世尊告诸比丘：<a id="a-8p"></a>“有五根：<a id="a-8q"></a>信根、<a id="a-8r"></a>精进根、<a id="a-8s"></a>念根、<a id="a-8t"></a>定根、<a id="a-8u"></a>慧根。<a id="a-8v"></a>何等为信根？<a id="a-8w"></a>谓圣弟子于如来所起信心，<a id="a-8x"></a>根本坚固，<a id="a-8y"></a>诸天、<a id="a-8z"></a>魔、<a id="a-90"></a>梵、<a id="a-91"></a>沙门、<a id="a-92"></a>婆罗门及诸世间法所不能坏，<a id="a-93"></a>是名信根。<a id="a-94"></a>何等为精进根？<a id="a-95"></a>谓四正断。<a id="a-96"></a>何等为念根？<a id="a-97"></a>谓四念处。<a id="a-98"></a>何等为定根？<a id="a-99"></a>谓四禅。<a id="a-9A"></a>何等为慧根？<a id="a-9B"></a>谓四圣谛。<a id="a-9C"></a>此诸功德，<a id="a-9D"></a>皆以慧为首；<a id="a-9E"></a>譬如堂阁，<a id="a-9F"></a>栋为其首。<a id="a-9G"></a>”</p>
  <p id="a9H">佛说此经已，<a id="a-9I"></a>诸比丘闻佛所说，<a id="a-9J"></a>欢喜奉行。</p>
  <p id="a9K">如是我闻：<a id="a-9L"></a>一时，<a id="a-9M"></a>佛住舍卫国祇树给孤独园。</p>
  <p id="a9N">尔时，<a id="a-9O"></a>世尊告诸比丘：<a id="a-9P"></a>“有五根。<a id="a-9Q"></a>何等为五？<a id="a-9R"></a>谓信根、<a id="a-9S"></a>精进根、<a id="a-9T"></a>念根、<a id="a-9U"></a>定根、<a id="a-9V"></a>慧根。<a id="a-9W"></a>何等为信根？<a id="a-9X"></a>若圣弟子于如来初发菩提心所得净信心，<a id="a-9Y"></a>是名信根。<a id="a-9Z"></a>何等为精进根？<a id="a-9a"></a>于如来初发菩提心所起精进方便，<a id="a-9b"></a>是名精进根。<a id="a-9c"></a>何等为念根？<a id="a-9d"></a>于如来初发菩提心所起念，<a id="a-9e"></a>是名念根。<a id="a-9f"></a>何等为定根？<a id="a-9g"></a>于如来初发菩提心所起三昧，<a id="a-9h"></a>是名定根。<a id="a-9i"></a>何等为慧根？<a id="a-9j"></a>于如来初发菩提心所起智慧，<a id="a-9k"></a>是名慧根。<a id="a-9l"></a>譬如堂阁，<a id="a-9m"></a>余如上说。<a id="a-9n"></a>”</p>
  <p id="a9o">佛说此经已，<a id="a-9p"></a>诸比丘闻佛所说，<a id="a-9q"></a>欢喜奉行。</p>
  <p id="a9r">如是我闻：<a id="a-9s"></a>一时，<a id="a-9t"></a>佛住舍卫国祇树给孤独园。</p>
  <p id="a9u">尔时，<a id="a-9v"></a>世尊告诸比丘：<a id="a-9w"></a>“有五根。<a id="a-9x"></a>何等为五？<a id="a-9y"></a>谓信根、<a id="a-9z"></a>精进根、<a id="a-A0"></a>念根、<a id="a-A1"></a>定根、<a id="a-A2"></a>慧根。<a id="a-A3"></a>于此五根修习多修习，<a id="a-A4"></a>过去、<a id="a-A5"></a>未来、<a id="a-A6"></a>现在一切苦断。<a id="a-A7"></a>”</p>
  <p id="aA8">佛说此经已，<a id="a-A9"></a>诸比丘闻佛所说，<a id="a-AA"></a>欢喜奉行。</p>
  <p id="aAB">如苦断，<a id="a-AC"></a>如是究竟苦边、<a id="a-AD"></a>苦尽、<a id="a-AE"></a>苦息、<a id="a-AF"></a>苦没，<a id="a-AG"></a>度苦流，<a id="a-AH"></a>于缚得解，<a id="a-AI"></a>害诸色，<a id="a-AJ"></a>过去、<a id="a-AK"></a>未来、<a id="a-AL"></a>现在一切漏尽亦如是说。</p>
  <p id="aAM">如是我闻：<a id="a-AN"></a>一时，<a id="a-AO"></a>佛住舍卫国祇树给孤独园。</p>
  <p id="aAP">尔时，<a id="a-AQ"></a>世尊告诸比丘：<a id="a-AR"></a>“有二种力。<a id="a-AS"></a>何等为二？<a id="a-AT"></a>谓数力及修力。</p>
  <p id="aAU">“何等为数力？<a id="a-AV"></a>谓圣弟子坐闲林中树下，<a id="a-AW"></a>作如是思惟：<a id="a-AX"></a>‘身恶行现法，<a id="a-AY"></a>后世受于恶报。<a id="a-AZ"></a>我若行身恶行者，<a id="a-Aa"></a>我当自悔，<a id="a-Ab"></a>教他亦悔，<a id="a-Ac"></a>我大师亦当悔，<a id="a-Ad"></a>我大德梵行亦当悔，<a id="a-Ae"></a>我以法责我恶名流布，<a id="a-Af"></a>身坏命终，<a id="a-Ag"></a>当生恶趣泥犁中。<a id="a-Ah"></a>如是现法后报，<a id="a-Ai"></a>身恶行断，<a id="a-Aj"></a>修身善行。<a id="a-Ak"></a>如身恶行，<a id="a-Al"></a>口、<a id="a-Am"></a>意恶行亦如是说。<a id="a-An"></a>’是名数力。</p>
  <p id="aAo">“何等为修力？<a id="a-Ap"></a>若比丘学于数力，<a id="a-Aq"></a>圣弟子数力成就已，<a id="a-Ar"></a>随得修力；<a id="a-As"></a>得修力已，<a id="a-At"></a>修力满足。<a id="a-Au"></a>”</p>
  <p id="aAv">佛说此经已，<a id="a-Aw"></a>诸比丘闻佛所说，<a id="a-Ax"></a>欢喜奉行。</p>
  <p id="aAy">如是我闻：<a id="a-Az"></a>一时，<a id="a-B0"></a>佛住舍卫国祇树给孤独园。</p>
  <p id="aB1">尔时，<a id="a-B2"></a>世尊告诸比丘，<a id="a-B3"></a>如上说，<a id="a-B4"></a>差别者：<a id="a-B5"></a>“圣弟子学数力成就已，<a id="a-B6"></a>贪、<a id="a-B7"></a>恚、<a id="a-B8"></a>痴若节若尽。<a id="a-B9"></a>如是圣弟子依于数力，<a id="a-BA"></a>尽立数力，<a id="a-BB"></a>随得修力；<a id="a-BC"></a>得修力已，<a id="a-BD"></a>修力满足。<a id="a-BE"></a>”</p>
  <p id="aBF">佛说此经已，<a id="a-BG"></a>诸比丘闻佛所说，<a id="a-BH"></a>欢喜奉行。</p>
  <p id="aBI">如是我闻：<a id="a-BJ"></a>一时，<a id="a-BK"></a>佛住舍卫国祇树给孤独园。</p>
  <p id="aBL">尔时，<a id="a-BM"></a>世尊告诸比丘，<a id="a-BN"></a>如上说，<a id="a-BO"></a>差别者：<a id="a-BP"></a>“何等为修力？<a id="a-BQ"></a>谓修四念处。<a id="a-BR"></a>”</p>
  <p id="aBS">佛说此经已，<a id="a-BT"></a>诸比丘闻佛所说，<a id="a-BU"></a>欢喜奉行。</p>
  <p id="aBV">如四念处，<a id="a-BW"></a>如是修四正断、<a id="a-BX"></a>四如意足、<a id="a-BY"></a>五根、<a id="a-BZ"></a>五力、<a id="a-Ba"></a>七觉分、<a id="a-Bb"></a>八圣道分、<a id="a-Bc"></a>四道、<a id="a-Bd"></a>四法句、<a id="a-Be"></a>止观亦如是说。</p>
  <p id="aBf">如是我闻：<a id="a-Bg"></a>一时，<a id="a-Bh"></a>佛住舍卫国祇树给孤独园。</p>
  <p id="aBi">尔时，<a id="a-Bj"></a>世尊告诸比丘：<a id="a-Bk"></a>“有三种力。<a id="a-Bl"></a>何等为三？<a id="a-Bm"></a>谓信力、<a id="a-Bn"></a>精进力、<a id="a-Bo"></a>慧力。<a id="a-Bp"></a>复次三力。<a id="a-Bq"></a>何等为三？<a id="a-Br"></a>谓信力、<a id="a-Bs"></a>念力、<a id="a-Bt"></a>慧力。<a id="a-Bu"></a>复次三力。<a id="a-Bv"></a>何等为三？<a id="a-Bw"></a>谓信力、<a id="a-Bx"></a>定力、<a id="a-By"></a>慧力。<a id="a-Bz"></a>”</p>
  <p id="aC0">佛说此经已，<a id="a-C1"></a>诸比丘闻佛所说，<a id="a-C2"></a>欢喜奉行。</p>
  <p id="aC3">如是我闻：<a id="a-C4"></a>一时，<a id="a-C5"></a>佛住舍卫国祇树给孤独园。</p>
  <p id="aC6">尔时，<a id="a-C7"></a>世尊告诸比丘：<a id="a-C8"></a>“有三力，<a id="a-C9"></a>谓信力、<a id="a-CA"></a>精进力、<a id="a-CB"></a>慧力。<a id="a-CC"></a>如是，<a id="a-CD"></a>比丘，<a id="a-CE"></a>当作是学：<a id="a-CF"></a>‘我当成就信力、<a id="a-CG"></a>精进力、<a id="a-CH"></a>慧力。<a id="a-CI"></a>’”</p>
  <p id="aCJ">佛说此经已，<a id="a-CK"></a>诸比丘闻佛所说，<a id="a-CL"></a>欢喜奉行。</p>
  <p id="aCM">如精进力，<a id="a-CN"></a>念力、<a id="a-CO"></a>定力亦如是说。</p>
  <p id="aCP">如是我闻：<a id="a-CQ"></a>一时，<a id="a-CR"></a>佛住舍卫国祇树给孤独园。</p>
  <p id="aCS">尔时，<a id="a-CT"></a>世尊告诸比丘：<a id="a-CU"></a>“有三力：<a id="a-CV"></a>信力、<a id="a-CW"></a>念力、<a id="a-CX"></a>慧力。<a id="a-CY"></a>何等为信力？<a id="a-CZ"></a>谓圣弟子于如来所入于净信，<a id="a-Ca"></a>根本坚固，<a id="a-Cb"></a>诸天、<a id="a-Cc"></a>魔、<a id="a-Cd"></a>梵、<a id="a-Ce"></a>沙门、<a id="a-Cf"></a>婆罗门及诸同法所不能坏，<a id="a-Cg"></a>是名信力。<a id="a-Ch"></a>何等为精进力？<a id="a-Ci"></a>谓修四正断。<a id="a-Cj"></a>何等为慧力？<a id="a-Ck"></a>谓四圣谛。<a id="a-Cl"></a>”</p>
  <p id="aCm">佛说此经已，<a id="a-Cn"></a>诸比丘闻佛所说，<a id="a-Co"></a>欢喜奉行。</p>
  <p id="aCp">余二力如上说。</p>
  <p id="aCq">如是我闻：<a id="a-Cr"></a>一时，<a id="a-Cs"></a>佛住舍卫国祇树给孤独园。</p>
  <p id="aCt">尔时，<a id="a-Cu"></a>世尊告诸比丘：<a id="a-Cv"></a>“有四力。<a id="a-Cw"></a>何等为四？<a id="a-Cx"></a>谓信力、<a id="a-Cy"></a>精进力、<a id="a-Cz"></a>念力、<a id="a-D0"></a>慧力。<a id="a-D1"></a>复次四力：<a id="a-D2"></a>信力、<a id="a-D3"></a>念力、<a id="a-D4"></a>定力、<a id="a-D5"></a>慧力。<a id="a-D6"></a>复次四力：<a id="a-D7"></a>觉力、<a id="a-D8"></a>精进力、<a id="a-D9"></a>无罪力、<a id="a-DA"></a>摄力。<a id="a-DB"></a>”</p>
  <p id="aDC">此诸经如上三力说，<a id="a-DD"></a>差别者：<a id="a-DE"></a>“何等为觉力？<a id="a-DF"></a>于善、<a id="a-DG"></a>不善法如实知，<a id="a-DH"></a>有罪、<a id="a-DI"></a>无罪，<a id="a-DJ"></a>习近、<a id="a-DK"></a>不习近，<a id="a-DL"></a>卑法、<a id="a-DM"></a>胜法，<a id="a-DN"></a>黑法、<a id="a-DO"></a>白法，<a id="a-DP"></a>有分别法、<a id="a-DQ"></a>无分别法，<a id="a-DR"></a>缘起法、<a id="a-DS"></a>非缘起法如实知，<a id="a-DT"></a>是名觉力。</p>
  <p id="aDU">“何等为精进力？<a id="a-DV"></a>谓四正断，<a id="a-DW"></a>如前广说。<a id="a-DX"></a>何等为无罪力？<a id="a-DY"></a>谓无罪身、<a id="a-DZ"></a>口、<a id="a-Da"></a>意，<a id="a-Db"></a>是名无罪力。</p>
  <p id="aDc">“何等为摄力？<a id="a-Dd"></a>谓四摄事：<a id="a-De"></a>惠施、<a id="a-Df"></a>爱语、<a id="a-Dg"></a>行利、<a id="a-Dh"></a>同利。<a id="a-Di"></a>”</p>
  <p id="aDj">佛说此经已，<a id="a-Dk"></a>诸比丘闻佛所说，<a id="a-Dl"></a>欢喜奉行。</p>
  <p id="aDm">如是我闻：<a id="a-Dn"></a>一时，<a id="a-Do"></a>佛住舍卫国祇树给孤独园。</p>
  <p id="aDp">尔时，<a id="a-Dq"></a>世尊告诸比丘，<a id="a-Dr"></a>如上说，<a id="a-Ds"></a>差别者：<a id="a-Dt"></a>“若最胜施者，<a id="a-Du"></a>谓法施。<a id="a-Dv"></a>最胜爱语者，<a id="a-Dw"></a>谓善男子乐闻，<a id="a-Dx"></a>应时说法。<a id="a-Dy"></a>行利最胜者，<a id="a-Dz"></a>谓不信者能令入信，<a id="a-E0"></a>建立于信；<a id="a-E1"></a>立戒者以净戒；<a id="a-E2"></a>悭者以施；<a id="a-E3"></a>恶智者以正智令入建立。<a id="a-E4"></a>同利最胜者，<a id="a-E5"></a>谓阿罗汉以阿罗汉、<a id="a-E6"></a>阿那含以阿那含、<a id="a-E7"></a>斯陀含以斯陀含、<a id="a-E8"></a>须陀洹以须陀洹、<a id="a-E9"></a>净戒者以净戒而授于彼。<a id="a-EA"></a>”</p>
  <p id="aEB">佛说此经已，<a id="a-EC"></a>诸比丘闻佛所说，<a id="a-ED"></a>欢喜奉行。</p>
  <p id="aEE">如是我闻：<a id="a-EF"></a>一时，<a id="a-EG"></a>佛住舍卫国祇树给孤独园。</p>
  <p id="aEH">尔时，<a id="a-EI"></a>世尊告诸比丘，<a id="a-EJ"></a>如上说，<a id="a-EK"></a>差别者：<a id="a-EL"></a>“若所有法，<a id="a-EM"></a>是众之所取，<a id="a-EN"></a>一切皆是四摄事。<a id="a-EO"></a>或有一取施者，<a id="a-EP"></a>或一取爱语者，<a id="a-EQ"></a>或一取行利者，<a id="a-ER"></a>或一取同利者。<a id="a-ES"></a>过去世时，<a id="a-ET"></a>过去世众，<a id="a-EU"></a>以有所取者，<a id="a-EV"></a>亦是四摄事；<a id="a-EW"></a>未来世众，<a id="a-EX"></a>当有所取者，<a id="a-EY"></a>亦是四摄事。<a id="a-EZ"></a>或一取施者，<a id="a-Ea"></a>或一取爱语，<a id="a-Eb"></a>或一取行利者，<a id="a-Ec"></a>或一取同利。<a id="a-Ed"></a>”</p>
  <p id="aEe">尔时，<a id="a-Ef"></a>世尊即说偈言：</p>
  <p id="aEg">“布施及爱语，<a id="a-Eh"></a>或有行利行，</p>
  <p id="aEi">同利诸行生，<a id="a-Ej"></a>各随其所应，</p>
  <p id="aEk">以此摄世间，<a id="a-El"></a>犹车因釭运。</p>
  <p id="aEm">世无四摄事，<a id="a-En"></a>母恩子养忘，</p>
  <p id="aEo">亦无父等尊，<a id="a-Ep"></a>谦下之奉事。</p>
  <p id="aEq">以有四摄事，<a id="a-Er"></a>随顺之法故，</p>
  <p id="aEs">是故有大士，<a id="a-Et"></a>德被于世间！<a id="a-Eu"></a>”</p>
  <p id="aEv">佛说此经已，<a id="a-Ew"></a>诸比丘闻佛所说，<a id="a-Ex"></a>欢喜奉行。</p>
  <p id="aEy">如是我闻：<a id="a-Ez"></a>一时，<a id="a-F0"></a>佛住舍卫国祇树给孤独园。</p>
  <p id="aF1">尔时，<a id="a-F2"></a>世尊告诸比丘：<a id="a-F3"></a>“有四力。<a id="a-F4"></a>何等为四？<a id="a-F5"></a>谓觉力、<a id="a-F6"></a>精进力、<a id="a-F7"></a>无罪力、<a id="a-F8"></a>摄力，<a id="a-F9"></a>如上说。<a id="a-FA"></a>若比丘成就此四力者，<a id="a-FB"></a>得离五恐怖。<a id="a-FC"></a>何等为五？<a id="a-FD"></a>谓不活恐怖、<a id="a-FE"></a>恶名恐怖、<a id="a-FF"></a>众中恐怖、<a id="a-FG"></a>死恐怖、<a id="a-FH"></a>恶趣恐怖，<a id="a-FI"></a>是名五恐怖。<a id="a-FJ"></a>”</p>
  <p id="aFK">佛说此经已，<a id="a-FL"></a>诸比丘闻佛所说，<a id="a-FM"></a>欢喜奉行。</p>
  <p id="aFN">如是我闻：<a id="a-FO"></a>一时，<a id="a-FP"></a>佛住舍卫国祇树给孤独园。</p>
  <p id="aFQ">尔时，<a id="a-FR"></a>世尊告诸比丘，<a id="a-FS"></a>如上说，<a id="a-FT"></a>差别者：<a id="a-FU"></a>“圣弟子成就此四力者，<a id="a-FV"></a>当作是学：<a id="a-FW"></a>‘我不畏不活，<a id="a-FX"></a>我何缘畏不活？<a id="a-FY"></a>若身行不净行、<a id="a-FZ"></a>口不净行、<a id="a-Fa"></a>意不净行，<a id="a-Fb"></a>作诸邪贪，<a id="a-Fc"></a>不信、<a id="a-Fd"></a>懈怠、<a id="a-Fe"></a>不精进、<a id="a-Ff"></a>失念、<a id="a-Fg"></a>不定、<a id="a-Fh"></a>恶慧、<a id="a-Fi"></a>悭不摄者，<a id="a-Fj"></a>彼应畏不活。<a id="a-Fk"></a>我有四力，<a id="a-Fl"></a>谓觉力、<a id="a-Fm"></a>精进力、<a id="a-Fn"></a>无罪力、<a id="a-Fo"></a>摄力，<a id="a-Fp"></a>有此四力成就故，<a id="a-Fq"></a>不应畏如不活畏。<a id="a-Fr"></a>’如是恶名畏、<a id="a-Fs"></a>众中畏、<a id="a-Ft"></a>死畏、<a id="a-Fu"></a>恶趣畏亦如上说。<a id="a-Fv"></a>”</p>
  <p id="aFw">佛说此经已，<a id="a-Fx"></a>诸比丘闻佛所说，<a id="a-Fy"></a>欢喜奉行。</p>
  <p id="aFz">如是我闻：<a id="a-G0"></a>一时，<a id="a-G1"></a>佛住舍卫国祇树给孤独园。</p>
  <p id="aG2">尔时，<a id="a-G3"></a>世尊告诸比丘：<a id="a-G4"></a>“有四力：<a id="a-G5"></a>觉力、<a id="a-G6"></a>精进力、<a id="a-G7"></a>无罪力、<a id="a-G8"></a>摄力。<a id="a-G9"></a>何等为觉力？<a id="a-GA"></a>谓慧、<a id="a-GB"></a>大慧、<a id="a-GC"></a>深慧、<a id="a-GD"></a>难胜慧，<a id="a-GE"></a>是名觉力。<a id="a-GF"></a>何等为精进力？<a id="a-GG"></a>若于不善法不善数、<a id="a-GH"></a>黑黑数、<a id="a-GI"></a>有罪有罪数、<a id="a-GJ"></a>不应亲近不应亲近数，<a id="a-GK"></a>离此诸法已，<a id="a-GL"></a>若诸余善善数、<a id="a-GM"></a>白白数、<a id="a-GN"></a>无罪无罪数、<a id="a-GO"></a>应亲近应亲近数，<a id="a-GP"></a>如此等修习，<a id="a-GQ"></a>增上精勤、<a id="a-GR"></a>欲、<a id="a-GS"></a>方便、<a id="a-GT"></a>堪能，<a id="a-GU"></a>正念正知而学，<a id="a-GV"></a>是名精进力。<a id="a-GW"></a>无罪力、<a id="a-GX"></a>摄力如上修多罗说。<a id="a-GY"></a>”</p>
  <p id="aGZ">佛说此经已，<a id="a-Ga"></a>诸比丘闻佛所说，<a id="a-Gb"></a>欢喜奉行。</p>
  <p id="aGc">如是我闻：<a id="a-Gd"></a>一时，<a id="a-Ge"></a>佛住舍卫国祇树给孤独园。</p>
  <p id="aGf">尔时，<a id="a-Gg"></a>世尊告诸比丘：<a id="a-Gh"></a>“有五力。<a id="a-Gi"></a>何等为五？<a id="a-Gj"></a>信力、<a id="a-Gk"></a>精进力、<a id="a-Gl"></a>念力、<a id="a-Gm"></a>定力、<a id="a-Gn"></a>慧力。<a id="a-Go"></a>”</p>
  <p id="aGp">佛说是经已，<a id="a-Gq"></a>诸比丘闻佛所说，<a id="a-Gr"></a>欢喜奉行。</p>
  <p id="aGs">如是我闻：<a id="a-Gt"></a>一时，<a id="a-Gu"></a>佛住舍卫国祇树给孤独园。</p>
  <p id="aGv">尔时，<a id="a-Gw"></a>世尊告诸比丘，<a id="a-Gx"></a>如上说，<a id="a-Gy"></a>差别者：<a id="a-Gz"></a>“诸比丘当作是学：<a id="a-H0"></a>‘我当勤加精进，<a id="a-H1"></a>成就信力、<a id="a-H2"></a>精进力、<a id="a-H3"></a>念力、<a id="a-H4"></a>定力、<a id="a-H5"></a>慧力。<a id="a-H6"></a>’”</p>
  <p id="aH7">佛说此经已，<a id="a-H8"></a>诸比丘闻佛所说，<a id="a-H9"></a>欢喜奉行。</p>
  <p id="aHA">如是我闻：<a id="a-HB"></a>一时，<a id="a-HC"></a>佛住舍卫国祇树给孤独园。</p>
  <p id="aHD">尔时，<a id="a-HE"></a>世尊告诸比丘，<a id="a-HF"></a>如上说，<a id="a-HG"></a>差别者：<a id="a-HH"></a>“彼信力，<a id="a-HI"></a>当知是四不坏净。<a id="a-HJ"></a>精进力者，<a id="a-HK"></a>当知是四正断。<a id="a-HL"></a>念力者，<a id="a-HM"></a>当知是四念处。<a id="a-HN"></a>定力者，<a id="a-HO"></a>当知是四禅。<a id="a-HP"></a>慧力者，<a id="a-HQ"></a>当知是四圣谛。<a id="a-HR"></a>”</p>
  <p id="aHS">佛说此经已，<a id="a-HT"></a>诸比丘闻佛所说，<a id="a-HU"></a>欢喜奉行。</p>
  <p id="aHV">如是我闻：<a id="a-HW"></a>一时，<a id="a-HX"></a>佛住舍卫国祇树给孤独园。</p>
  <p id="aHY">尔时，<a id="a-HZ"></a>世尊告诸比丘，<a id="a-Ha"></a>如上说，<a id="a-Hb"></a>差别者：<a id="a-Hc"></a>“是故，<a id="a-Hd"></a>诸比丘，<a id="a-He"></a>当作是学：<a id="a-Hf"></a>‘我成就信力、<a id="a-Hg"></a>精进力、<a id="a-Hh"></a>念力、<a id="a-Hi"></a>定力、<a id="a-Hj"></a>慧力。<a id="a-Hk"></a>’”</p>
  <p id="aHl">佛说此经已，<a id="a-Hm"></a>诸比丘闻佛所说，<a id="a-Hn"></a>欢喜奉行。</p>
  <p id="aHo">如是我闻：<a id="a-Hp"></a>一时，<a id="a-Hq"></a>佛住舍卫国祇树给孤独园。</p>
  <p id="aHr">尔时，<a id="a-Hs"></a>世尊告诸比丘：<a id="a-Ht"></a>“有五学力。<a id="a-Hu"></a>何等为五？<a id="a-Hv"></a>谓信力是学力、<a id="a-Hw"></a>精进力是学力、<a id="a-Hx"></a>惭力是学力、<a id="a-Hy"></a>愧力是学力、<a id="a-Hz"></a>慧力是学力。<a id="a-I0"></a>”</p>
  <p id="aI1">佛说此经已，<a id="a-I2"></a>诸比丘闻佛所说，<a id="a-I3"></a>欢喜奉行。</p>
  <p id="aI4">如是我闻：<a id="a-I5"></a>一时，<a id="a-I6"></a>佛住舍卫国祇树给孤独园。</p>
  <p id="aI7">尔时，<a id="a-I8"></a>世尊告诸比丘，<a id="a-I9"></a>如上说，<a id="a-IA"></a>差别者：<a id="a-IB"></a>“诸比丘，<a id="a-IC"></a>当作是学：<a id="a-ID"></a>‘我当成就信力是学力、<a id="a-IE"></a>成就精进力是学力、<a id="a-IF"></a>成就惭力是学力、<a id="a-IG"></a>成就愧力是学力、<a id="a-IH"></a>成就慧力是学力。<a id="a-II"></a>’”</p>
  <p id="aIJ">佛说此经已，<a id="a-IK"></a>诸比丘闻佛所说，<a id="a-IL"></a>欢喜奉行。</p>
  <p id="aIM">如世我闻：<a id="a-IN"></a>一时，<a id="a-IO"></a>佛住舍卫国祇树给孤独园。</p>
  <p id="aIP">尔时，<a id="a-IQ"></a>世尊告诸比丘，<a id="a-IR"></a>如上说，<a id="a-IS"></a>差别者：<a id="a-IT"></a>“何等信力是学力？<a id="a-IU"></a>于如来所善入于信，<a id="a-IV"></a>根本坚固，<a id="a-IW"></a>诸天、<a id="a-IX"></a>魔、<a id="a-IY"></a>梵、<a id="a-IZ"></a>沙门、<a id="a-Ia"></a>婆罗门及余同法所不能坏。</p>
  <p id="aIb">“何等为精进力是学力？<a id="a-Ic"></a>谓四正断，<a id="a-Id"></a>如前广说。</p>
  <p id="aIe">“何等为惭力是学力？<a id="a-If"></a>谓羞耻，<a id="a-Ig"></a>耻于起恶不善法诸烦恼数，<a id="a-Ih"></a>受诸有炽然苦报，<a id="a-Ii"></a>于未来世生、<a id="a-Ij"></a>老、<a id="a-Ik"></a>病、<a id="a-Il"></a>死、<a id="a-Im"></a>忧、<a id="a-In"></a>悲、<a id="a-Io"></a>苦恼，<a id="a-Ip"></a>是名惭力是学力。</p>
  <p id="aIq">“何等为愧力是学力？<a id="a-Ir"></a>谓诸可愧事而愧，<a id="a-Is"></a>愧起诸恶不善法烦恼数，<a id="a-It"></a>受诸有炽然苦报，<a id="a-Iu"></a>于未来世生、<a id="a-Iv"></a>老、<a id="a-Iw"></a>病、<a id="a-Ix"></a>死、<a id="a-Iy"></a>忧、<a id="a-Iz"></a>悲、<a id="a-J0"></a>苦恼，<a id="a-J1"></a>是名愧力是学力。</p>
  <p id="aJ2">“何等为慧力是学力？<a id="a-J3"></a>谓圣弟子住于智慧，<a id="a-J4"></a>成就世间生灭智慧，<a id="a-J5"></a>贤圣出厌离，<a id="a-J6"></a>决定正尽苦，<a id="a-J7"></a>是名慧力是学力。<a id="a-J8"></a>”</p>
  <p id="aJ9">佛说此经已，<a id="a-JA"></a>诸比丘闻佛所说，<a id="a-JB"></a>欢喜奉行。</p>
  <p id="aJC">如是我闻：<a id="a-JD"></a>一时，<a id="a-JE"></a>佛住舍卫国祇树给孤独园。</p>
  <p id="aJF">尔时，<a id="a-JG"></a>世尊告诸比丘，<a id="a-JH"></a>如上所说，<a id="a-JI"></a>差别者：<a id="a-JJ"></a>“是故，<a id="a-JK"></a>诸比丘，<a id="a-JL"></a>当作是学：<a id="a-JM"></a>‘我当成就信力是学力，<a id="a-JN"></a>精进力、<a id="a-JO"></a>惭力、<a id="a-JP"></a>愧力、<a id="a-JQ"></a>慧力是学力。<a id="a-JR"></a>’”</p>
  <p id="aJS">佛说此经已，<a id="a-JT"></a>诸比丘闻佛所说，<a id="a-JU"></a>欢喜奉行。</p>
  <p id="aJV">如是我闻：<a id="a-JW"></a>一时，<a id="a-JX"></a>佛住舍卫国祇树给孤独园。</p>
  <p id="aJY">尔时，<a id="a-JZ"></a>世尊告诸比丘：<a id="a-Ja"></a>“若比丘于善法若变、<a id="a-Jb"></a>若退、<a id="a-Jc"></a>若不久住者，<a id="a-Jd"></a>他人当以五种白法来呵责汝。<a id="a-Je"></a>何等为五？<a id="a-Jf"></a>言汝不以信入于善法；<a id="a-Jg"></a>若依信者，<a id="a-Jh"></a>能离不善法，<a id="a-Ji"></a>修诸善法。<a id="a-Jj"></a>汝无精进、<a id="a-Jk"></a>无惭、<a id="a-Jl"></a>无愧、<a id="a-Jm"></a>无慧入于善法故；<a id="a-Jn"></a>若依慧者，<a id="a-Jo"></a>能离诸不善法，<a id="a-Jp"></a>修诸善法。</p>
  <p id="aJq">“若比丘于正法不变、<a id="a-Jr"></a>不退、<a id="a-Js"></a>久住者，<a id="a-Jt"></a>他人当以五种白法来庆慰汝。<a id="a-Ju"></a>何等为五？<a id="a-Jv"></a>正信入于善法；<a id="a-Jw"></a>若依信者，<a id="a-Jx"></a>离不善法，<a id="a-Jy"></a>修诸善法。<a id="a-Jz"></a>精进、<a id="a-K0"></a>惭、<a id="a-K1"></a>愧、<a id="a-K2"></a>慧入于善法；<a id="a-K3"></a>若依慧者，<a id="a-K4"></a>离不善法，<a id="a-K5"></a>修诸善法。<a id="a-K6"></a>”</p>
  <p id="aK7">佛说此经已，<a id="a-K8"></a>诸比丘闻佛所说，<a id="a-K9"></a>欢喜奉行。</p>
  <p id="aKA">如是我闻：<a id="a-KB"></a>一时，<a id="a-KC"></a>佛住舍卫国祇树给孤独园。</p>
  <p id="aKD">尔时，<a id="a-KE"></a>世尊告诸比丘：<a id="a-KF"></a>“若比丘还戒者、<a id="a-KG"></a>退戒者，<a id="a-KH"></a>他人当以五种白法来呵责汝。<a id="a-KI"></a>何等为五？<a id="a-KJ"></a>若比丘不以信入于善法；<a id="a-KK"></a>若依信者，<a id="a-KL"></a>离不善法，<a id="a-KM"></a>修诸善法。<a id="a-KN"></a>不以精进、<a id="a-KO"></a>惭、<a id="a-KP"></a>愧、<a id="a-KQ"></a>慧入于善法；<a id="a-KR"></a>若依慧者，<a id="a-KS"></a>离不善法，<a id="a-KT"></a>修诸善法。<a id="a-KU"></a>若比丘尽其寿命，<a id="a-KV"></a>纯一满净，<a id="a-KW"></a>梵行清白者，<a id="a-KX"></a>他人当以五种白法来庆慰汝，<a id="a-KY"></a>如上说。<a id="a-KZ"></a>”</p>
  <p id="aKa">佛说此经已，<a id="a-Kb"></a>诸比丘闻佛所说，<a id="a-Kc"></a>欢喜奉行。</p>
  <p id="aKd">如是我闻：<a id="a-Ke"></a>一时，<a id="a-Kf"></a>佛住舍卫国祇树给孤独园。</p>
  <p id="aKg">尔时，<a id="a-Kh"></a>世尊告诸比丘：<a id="a-Ki"></a>“若比丘若不欲令恶不善法生者，<a id="a-Kj"></a>唯有信善法；<a id="a-Kk"></a>若信退减者，<a id="a-Kl"></a>不信永住，<a id="a-Km"></a>诸不善法则生。<a id="a-Kn"></a>乃至欲令恶不善法不生者，<a id="a-Ko"></a>唯有精进、<a id="a-Kp"></a>惭、<a id="a-Kq"></a>愧、<a id="a-Kr"></a>慧；<a id="a-Ks"></a>若精进、<a id="a-Kt"></a>惭、<a id="a-Ku"></a>愧、<a id="a-Kv"></a>慧力退灭，<a id="a-Kw"></a>恶慧永住者，<a id="a-Kx"></a>恶不善法则生。<a id="a-Ky"></a>若比丘依于信者，<a id="a-Kz"></a>则离不善法，<a id="a-L0"></a>修诸善法；<a id="a-L1"></a>依精进、<a id="a-L2"></a>惭、<a id="a-L3"></a>愧、<a id="a-L4"></a>慧者，<a id="a-L5"></a>则离不善法，<a id="a-L6"></a>修诸善法。<a id="a-L7"></a>”</p>
  <p id="aL8">佛说此经已，<a id="a-L9"></a>诸比丘闻佛所说，<a id="a-LA"></a>欢喜奉行。</p>
  <p id="aLB">如是我闻：<a id="a-LC"></a>一时，<a id="a-LD"></a>佛住舍卫国祇树给孤独园。</p>
  <p id="aLE">尔时，<a id="a-LF"></a>世尊告诸比丘：<a id="a-LG"></a>“若比丘于色生厌、<a id="a-LH"></a>离欲、<a id="a-LI"></a>灭尽、<a id="a-LJ"></a>不起、<a id="a-LK"></a>解脱，<a id="a-LL"></a>是名阿罗诃三藐三佛陀；<a id="a-LM"></a>受、<a id="a-LN"></a>想、<a id="a-LO"></a>行、<a id="a-LP"></a>识亦如是说。<a id="a-LQ"></a>若复比丘于色生厌、<a id="a-LR"></a>离欲、<a id="a-LS"></a>不起、<a id="a-LT"></a>解脱者，<a id="a-LU"></a>是名阿罗汉慧解脱；<a id="a-LV"></a>受、<a id="a-LW"></a>想、<a id="a-LX"></a>行、<a id="a-LY"></a>识亦如是说。<a id="a-LZ"></a>诸比丘，<a id="a-La"></a>如来应等正觉、<a id="a-Lb"></a>阿罗汉慧解脱有何种种别异？<a id="a-Lc"></a>”</p>
  <p id="aLd">诸比丘白佛：<a id="a-Le"></a>“世尊是法根、<a id="a-Lf"></a>法眼、<a id="a-Lg"></a>法依，<a id="a-Lh"></a>惟愿为说！<a id="a-Li"></a>诸比丘闻已，<a id="a-Lj"></a>当受奉行！<a id="a-Lk"></a>”</p>
  <p id="aLl">佛告比丘：<a id="a-Lm"></a>“谛听！<a id="a-Ln"></a>善思！<a id="a-Lo"></a>当为汝说。<a id="a-Lp"></a>如来、<a id="a-Lq"></a>应、<a id="a-Lr"></a>等正觉者，<a id="a-Ls"></a>先未闻法，<a id="a-Lt"></a>能自觉知，<a id="a-Lu"></a>现法身知，<a id="a-Lv"></a>得三菩提，<a id="a-Lw"></a>于未来世能说正法，<a id="a-Lx"></a>觉诸声闻，<a id="a-Ly"></a>所谓四念处、<a id="a-Lz"></a>四正断、<a id="a-M0"></a>四如意足、<a id="a-M1"></a>五根、<a id="a-M2"></a>五力、<a id="a-M3"></a>七觉分、<a id="a-M4"></a>八圣道分，<a id="a-M5"></a>是名如来、<a id="a-M6"></a>应、<a id="a-M7"></a>等正觉。<a id="a-M8"></a>所未得法能得，<a id="a-M9"></a>未制梵行能制，<a id="a-MA"></a>能善知道、<a id="a-MB"></a>善说道，<a id="a-MC"></a>为众将导，<a id="a-MD"></a>然后声闻成就随法随道，<a id="a-ME"></a>乐奉大师教诫、<a id="a-MF"></a>教授，<a id="a-MG"></a>善于正法，<a id="a-MH"></a>是名如来应等正觉、<a id="a-MI"></a>阿罗汉慧解脱种种别异。</p>
  <p id="aMJ">“复次，<a id="a-MK"></a>五学力、<a id="a-ML"></a>如来十力。<a id="a-MM"></a>何等为学力？<a id="a-MN"></a>谓信力、<a id="a-MO"></a>精进力、<a id="a-MP"></a>念力、<a id="a-MQ"></a>定力、<a id="a-MR"></a>慧力。</p>
  <p id="aMS">“何等为如来十力？<a id="a-MT"></a>谓如来处非处如实知，<a id="a-MU"></a>是名如来初力。<a id="a-MV"></a>若成就此力者，<a id="a-MW"></a>如来、<a id="a-MX"></a>应、<a id="a-MY"></a>等正觉得先佛最胜处智，<a id="a-MZ"></a>转于梵轮，<a id="a-Ma"></a>于大众中能师子吼而吼。</p>
  <p id="aMb">“复次，<a id="a-Mc"></a>如来于过去、<a id="a-Md"></a>未来、<a id="a-Me"></a>现在业法，<a id="a-Mf"></a>受因事报如实知，<a id="a-Mg"></a>是名第二如来力。<a id="a-Mh"></a>如来、<a id="a-Mi"></a>应、<a id="a-Mj"></a>等正觉成就此力，<a id="a-Mk"></a>得先佛最胜处智，<a id="a-Ml"></a>能转梵轮，<a id="a-Mm"></a>于大众中作师子吼而吼。</p>
  <p id="aMn">“复次，<a id="a-Mo"></a>如来、<a id="a-Mp"></a>应、<a id="a-Mq"></a>等正觉禅解脱，<a id="a-Mr"></a>三昧正受，<a id="a-Ms"></a>染恶清净，<a id="a-Mt"></a>处净如实知，<a id="a-Mu"></a>是名如来第三力。<a id="a-Mv"></a>若此力成就，<a id="a-Mw"></a>如来、<a id="a-Mx"></a>应、<a id="a-My"></a>等正觉得先佛最胜处智，<a id="a-Mz"></a>能转梵轮，<a id="a-N0"></a>于大众中师子吼而吼。</p>
  <p id="aN1">“复次，<a id="a-N2"></a>如来知众生种种诸根差别如实知，<a id="a-N3"></a>是名如来第四力。<a id="a-N4"></a>若成就此力，<a id="a-N5"></a>如来、<a id="a-N6"></a>应、<a id="a-N7"></a>等正觉得先佛最胜处智，<a id="a-N8"></a>能转梵轮，<a id="a-N9"></a>于大众中师子吼而吼。</p>
  <p id="aNA">“复次，<a id="a-NB"></a>如来悉知众生种种意解如实知，<a id="a-NC"></a>是名第五如来力。<a id="a-ND"></a>若此力成就，<a id="a-NE"></a>如来、<a id="a-NF"></a>应、<a id="a-NG"></a>等正觉得先佛最胜处智，<a id="a-NH"></a>能转梵轮，<a id="a-NI"></a>于大众中师子吼而吼。</p>
  <p id="aNJ">“复次，<a id="a-NK"></a>如来悉知世间众生种种诸界如实知，<a id="a-NL"></a>是名第六如来力。<a id="a-NM"></a>若于此力成就，<a id="a-NN"></a>如来、<a id="a-NO"></a>应、<a id="a-NP"></a>等正觉得先佛最胜处智，<a id="a-NQ"></a>能转梵轮，<a id="a-NR"></a>于大众中师子吼而吼。</p>
  <p id="aNS">“复次，<a id="a-NT"></a>如来于一切至处道如实知，<a id="a-NU"></a>是名第七如来力。<a id="a-NV"></a>若此力成就，<a id="a-NW"></a>如来、<a id="a-NX"></a>应、<a id="a-NY"></a>等正觉得先佛最胜处智，<a id="a-NZ"></a>能转梵轮，<a id="a-Na"></a>于大众中师子吼而吼。</p>
  <p id="aNb">“复次，<a id="a-Nc"></a>如来于过去宿命种种事忆念，<a id="a-Nd"></a>从一生至百千生，<a id="a-Ne"></a>从一劫至百千劫：<a id="a-Nf"></a>我尔时于彼生如是族、<a id="a-Ng"></a>如是姓、<a id="a-Nh"></a>如是名、<a id="a-Ni"></a>如是食、<a id="a-Nj"></a>如是苦乐觉、<a id="a-Nk"></a>如是长寿、<a id="a-Nl"></a>如是久住、<a id="a-Nm"></a>如是寿分齐，<a id="a-Nn"></a>我于彼处死此处生，<a id="a-No"></a>此处死彼处生，<a id="a-Np"></a>如是行、<a id="a-Nq"></a>如是因、<a id="a-Nr"></a>如是方，<a id="a-Ns"></a>宿命所更悉如实知，<a id="a-Nt"></a>是名第八如来力。<a id="a-Nu"></a>若此力成就，<a id="a-Nv"></a>如来、<a id="a-Nw"></a>应、<a id="a-Nx"></a>等正觉得先佛最胜处智，<a id="a-Ny"></a>能转梵轮，<a id="a-Nz"></a>于大众中师子吼而吼。</p>
  <p id="aO0">“复次，<a id="a-O1"></a>如来以天眼净过于人眼，<a id="a-O2"></a>见众生死时、<a id="a-O3"></a>生时，<a id="a-O4"></a>妙色、<a id="a-O5"></a>恶色、<a id="a-O6"></a>下色、<a id="a-O7"></a>上色，<a id="a-O8"></a>向于恶趣、<a id="a-O9"></a>向于善趣、<a id="a-OA"></a>随业法受悉如实知：<a id="a-OB"></a>此众生身恶业成就，<a id="a-OC"></a>口、<a id="a-OD"></a>意恶业成就，<a id="a-OE"></a>谤毁贤圣，<a id="a-OF"></a>受邪见业，<a id="a-OG"></a>以是因缘，<a id="a-OH"></a>身坏命终，<a id="a-OI"></a>堕恶趣，<a id="a-OJ"></a>生地狱中；<a id="a-OK"></a>此众生身善行，<a id="a-OL"></a>口、<a id="a-OM"></a>意善行，<a id="a-ON"></a>不谤贤圣，<a id="a-OO"></a>正见业法受，<a id="a-OP"></a>彼因彼缘，<a id="a-OQ"></a>身坏命终，<a id="a-OR"></a>生善趣天上悉如实知，<a id="a-OS"></a>是名第九如来力。<a id="a-OT"></a>若此力成就，<a id="a-OU"></a>如来、<a id="a-OV"></a>应、<a id="a-OW"></a>等正觉得先佛最胜处智，<a id="a-OX"></a>能转梵轮，<a id="a-OY"></a>于大众中师子吼而吼。</p>
  <p id="aOZ">“复次，<a id="a-Oa"></a>如来诸漏已尽，<a id="a-Ob"></a>无漏心解脱、<a id="a-Oc"></a>慧解脱，<a id="a-Od"></a>现法自知身作证：<a id="a-Oe"></a>我生已尽，<a id="a-Of"></a>梵行已立，<a id="a-Og"></a>所作已作，<a id="a-Oh"></a>自知不受后有，<a id="a-Oi"></a>是名第十如来力。<a id="a-Oj"></a>若此力成就，<a id="a-Ok"></a>如来、<a id="a-Ol"></a>应、<a id="a-Om"></a>等正觉得先佛最胜处智，<a id="a-On"></a>能转梵轮，<a id="a-Oo"></a>于大众中师子吼而吼。<a id="a-Op"></a>如此十力，<a id="a-Oq"></a>唯如来成就，<a id="a-Or"></a>是名如来与声闻种种差别。<a id="a-Os"></a>”</p>
  <p id="aOt">佛说此经已，<a id="a-Ou"></a>诸比丘闻佛所说，<a id="a-Ov"></a>欢喜奉行。</p>
  <p id="aOw">如是我闻：<a id="a-Ox"></a>一时，<a id="a-Oy"></a>佛住舍卫国祇树给孤独园。</p>
  <p id="aOz">尔时，<a id="a-P0"></a>世尊告诸比丘：<a id="a-P1"></a>“譬如婴儿，<a id="a-P2"></a>父母生已，<a id="a-P3"></a>付其乳母，<a id="a-P4"></a>随时摩拭，<a id="a-P5"></a>随时沐浴，<a id="a-P6"></a>随时乳哺，<a id="a-P7"></a>随时消息。<a id="a-P8"></a>若乳母不谨慎者，<a id="a-P9"></a>儿或以草、<a id="a-PA"></a>以土诸不净物著其口中，<a id="a-PB"></a>乳母当即教令除去；<a id="a-PC"></a>能时除却者善，<a id="a-PD"></a>儿不能自却者，<a id="a-PE"></a>乳母当以左手持其头，<a id="a-PF"></a>右手探其哽，<a id="a-PG"></a>婴儿当时虽苦，<a id="a-PH"></a>乳母要当苦探其哽，<a id="a-PI"></a>为欲令其子长夜安乐故。<a id="a-PJ"></a>”</p>
  <p id="aPK">佛告诸比丘：<a id="a-PL"></a>“若婴儿长大，<a id="a-PM"></a>有所识别，<a id="a-PN"></a>复持草、<a id="a-PO"></a>土诸不净物著口中不？<a id="a-PP"></a>”</p>
  <p id="aPQ">比丘白佛：<a id="a-PR"></a>“不也，<a id="a-PS"></a>世尊。<a id="a-PT"></a>婴儿长大，<a id="a-PU"></a>有所别知，<a id="a-PV"></a>尚不以脚触诸不净物，<a id="a-PW"></a>况著口中？<a id="a-PX"></a>”</p>
  <p id="aPY">佛告比丘：<a id="a-PZ"></a>“婴儿小时，<a id="a-Pa"></a>乳母随时料理消息，<a id="a-Pb"></a>及其长大，<a id="a-Pc"></a>智慧成就，<a id="a-Pd"></a>乳母放舍，<a id="a-Pe"></a>不勤消息，<a id="a-Pf"></a>以其长大不自放逸故。<a id="a-Pg"></a>如是，<a id="a-Ph"></a>比丘，<a id="a-Pi"></a>若诸声闻始学，<a id="a-Pj"></a>智慧未足，<a id="a-Pk"></a>如来以法随时教授而消息之；<a id="a-Pl"></a>若久学智慧深固，<a id="a-Pm"></a>如来放舍，<a id="a-Pn"></a>不复随时殷勤教授，<a id="a-Po"></a>以其智慧成就不放逸故。<a id="a-Pp"></a>是故，<a id="a-Pq"></a>声闻五种学力，<a id="a-Pr"></a>如来成就十种智力，<a id="a-Ps"></a>如上广说。<a id="a-Pt"></a>”</p>
  <p id="aPu">佛说此经已，<a id="a-Pv"></a>诸比丘闻佛所说，<a id="a-Pw"></a>欢喜奉行。</p>
  <p id="aPx">如是我闻：<a id="a-Py"></a>一时，<a id="a-Pz"></a>佛住舍卫国祇树给孤独园。</p>
  <p id="aQ0">尔时，<a id="a-Q1"></a>世尊告诸比丘：<a id="a-Q2"></a>“如来有六种力，<a id="a-Q3"></a>若六种力成就，<a id="a-Q4"></a>如来、<a id="a-Q5"></a>应、<a id="a-Q6"></a>等正觉得先佛最胜处智，<a id="a-Q7"></a>能转梵轮，<a id="a-Q8"></a>于大众中师子吼而吼，<a id="a-Q9"></a>谓处非处如实知，<a id="a-QA"></a>如来初力。<a id="a-QB"></a>复次，<a id="a-QC"></a>过去、<a id="a-QD"></a>未来、<a id="a-QE"></a>现在心乐法受如实知，<a id="a-QF"></a>如上广说，<a id="a-QG"></a>是名第二如来力。<a id="a-QH"></a>复次，<a id="a-QI"></a>如来禅、<a id="a-QJ"></a>解脱、<a id="a-QK"></a>三昧、<a id="a-QL"></a>正受如实知，<a id="a-QM"></a>如上广说，<a id="a-QN"></a>是名如来第三力。<a id="a-QO"></a>复次，<a id="a-QP"></a>如来过去种种宿命之事如实知，<a id="a-QQ"></a>如上广说，<a id="a-QR"></a>是名如来第四力。<a id="a-QS"></a>复次，<a id="a-QT"></a>如来天眼净过于人眼，<a id="a-QU"></a>见诸众生死此生彼，<a id="a-QV"></a>如上广说，<a id="a-QW"></a>是名如来第五力。<a id="a-QX"></a>复次，<a id="a-QY"></a>如来结漏已尽，<a id="a-QZ"></a>无漏心解脱、<a id="a-Qa"></a>慧解脱，<a id="a-Qb"></a>如上广说，<a id="a-Qc"></a>乃至于众中师子吼而吼，<a id="a-Qd"></a>是名如来第六力。<a id="a-Qe"></a>”</p>
  <p id="aQf">佛说此经已，<a id="a-Qg"></a>诸比丘闻佛所说，<a id="a-Qh"></a>欢喜奉行。</p>
  <p id="aQi">如是我闻：<a id="a-Qj"></a>一时，<a id="a-Qk"></a>佛住舍卫国祇树给孤独园。</p>
  <p id="aQl">尔时，<a id="a-Qm"></a>世尊告诸比丘，<a id="a-Qn"></a>如上说，<a id="a-Qo"></a>差别者：<a id="a-Qp"></a>“若有来问我如来处非处智力，<a id="a-Qq"></a>如如来处非处智力所知见觉，<a id="a-Qr"></a>成等正觉，<a id="a-Qs"></a>为彼记说。<a id="a-Qt"></a>若复来问如来自以乐受智力，<a id="a-Qu"></a>如如来自以乐受智力所知见觉，<a id="a-Qv"></a>成等正觉，<a id="a-Qw"></a>为彼记说，<a id="a-Qx"></a>是名第二如来智力。<a id="a-Qy"></a>若有来问如来禅定、<a id="a-Qz"></a>解脱、<a id="a-R0"></a>三昧、<a id="a-R1"></a>正受智力，<a id="a-R2"></a>如如来禅定、<a id="a-R3"></a>解脱、<a id="a-R4"></a>三昧、<a id="a-R5"></a>正受，<a id="a-R6"></a>为彼记说。<a id="a-R7"></a>若有来问宿命所更智力，<a id="a-R8"></a>如如来宿命所更所知见觉，<a id="a-R9"></a>为彼记说。<a id="a-RA"></a>若有来问如来天眼智力，<a id="a-RB"></a>如如来天眼所见，<a id="a-RC"></a>为彼记说。<a id="a-RD"></a>若有来问如来漏尽智力，<a id="a-RE"></a>如如来漏尽智力所知见觉，<a id="a-RF"></a>为彼记说。<a id="a-RG"></a>”</p>
  <p id="aRH">佛说此经已，<a id="a-RI"></a>诸比丘闻佛所说，<a id="a-RJ"></a>欢喜奉行。</p>
  <p id="aRK">如是我闻：<a id="a-RL"></a>一时，<a id="a-RM"></a>佛住舍卫国祇树给孤独园。</p>
  <p id="aRN">尔时，<a id="a-RO"></a>世尊告诸比丘：<a id="a-RP"></a>“有七力。<a id="a-RQ"></a>何等为七？<a id="a-RR"></a>信力、<a id="a-RS"></a>精进力、<a id="a-RT"></a>惭力、<a id="a-RU"></a>愧力、<a id="a-RV"></a>念力、<a id="a-RW"></a>定力、<a id="a-RX"></a>慧力。<a id="a-RY"></a>”</p>
  <p id="aRZ">尔时，<a id="a-Ra"></a>世尊即说偈言：</p>
  <p id="aRb">“信力精进力，<a id="a-Rc"></a>惭力及愧力，</p>
  <p id="aRd">正念定慧力，<a id="a-Re"></a>是说名七力。</p>
  <p id="aRf">成就七力者，<a id="a-Rg"></a>得尽诸有漏。<a id="a-Rh"></a>”</p>
  <p id="aRi">佛说此经已，<a id="a-Rj"></a>诸比丘闻佛所说，<a id="a-Rk"></a>欢喜奉行。</p>
  <p id="aRl">如是我闻：<a id="a-Rm"></a>一时，<a id="a-Rn"></a>佛住舍卫国祇树给孤独园。</p>
  <p id="aRo">尔时，<a id="a-Rp"></a>世尊告诸比丘：<a id="a-Rq"></a>“有七力。<a id="a-Rr"></a>”如上说，<a id="a-Rs"></a>差别者：<a id="a-Rt"></a>“是故，<a id="a-Ru"></a>比丘，<a id="a-Rv"></a>当如是学：<a id="a-Rw"></a>‘我当成就信力，<a id="a-Rx"></a>如是精进力、<a id="a-Ry"></a>惭力、<a id="a-Rz"></a>愧力、<a id="a-S0"></a>念力、<a id="a-S1"></a>定力、<a id="a-S2"></a>慧力亦当学！<a id="a-S3"></a>’”</p>
  <p id="aS4">佛说此经已，<a id="a-S5"></a>诸比丘闻佛所说，<a id="a-S6"></a>欢喜奉行。</p>
  <p id="aS7">如是我闻：<a id="a-S8"></a>一时，<a id="a-S9"></a>佛住舍卫国祇树给孤独园。</p>
  <p id="aSA">尔时，<a id="a-SB"></a>世尊告诸比丘：<a id="a-SC"></a>“有七力。<a id="a-SD"></a>”如上说，<a id="a-SE"></a>差别者，<a id="a-SF"></a>尔时，<a id="a-SG"></a>世尊即说偈言：</p>
  <p id="aSH">“信力精进力，<a id="a-SI"></a>及说惭愧力，</p>
  <p id="aSJ">念力定慧力，<a id="a-SK"></a>是名为七力。</p>
  <p id="aSL">七力成就者，<a id="a-SM"></a>疾断诸有漏。<a id="a-SN"></a>”</p>
  <p id="aSO">佛说此经已，<a id="a-SP"></a>诸比丘闻佛所说，<a id="a-SQ"></a>欢喜奉行。</p>
  <p id="aSR">如是我闻：<a id="a-SS"></a>一时，<a id="a-ST"></a>佛住舍卫国祇树给孤独园。</p>
  <p id="aSU">尔时，<a id="a-SV"></a>世尊告诸比丘：<a id="a-SW"></a>“有七力。<a id="a-SX"></a>何等为七？<a id="a-SY"></a>信力、<a id="a-SZ"></a>精进力、<a id="a-Sa"></a>惭力、<a id="a-Sb"></a>愧力、<a id="a-Sc"></a>念力、<a id="a-Sd"></a>定力、<a id="a-Se"></a>慧力。<a id="a-Sf"></a>何等为信力？<a id="a-Sg"></a>于如来所起信心，<a id="a-Sh"></a>深入坚固，<a id="a-Si"></a>诸天、<a id="a-Sj"></a>魔、<a id="a-Sk"></a>梵、<a id="a-Sl"></a>沙门、<a id="a-Sm"></a>婆罗门及余同法所不能坏，<a id="a-Sn"></a>是名信力。<a id="a-So"></a>何等为精进力？<a id="a-Sp"></a>谓四正断，<a id="a-Sq"></a>如上广说。<a id="a-Sr"></a>何等为惭力？<a id="a-Ss"></a>谓耻恶不善法，<a id="a-St"></a>如上说。<a id="a-Su"></a>何等为愧力？<a id="a-Sv"></a>于可愧事愧，<a id="a-Sw"></a>愧起恶不善法，<a id="a-Sx"></a>如上说。<a id="a-Sy"></a>何等为念力？<a id="a-Sz"></a>谓四念处，<a id="a-T0"></a>如上说。<a id="a-T1"></a>何等为定力？<a id="a-T2"></a>谓四禅，<a id="a-T3"></a>如上说。<a id="a-T4"></a>何等为慧力？<a id="a-T5"></a>谓四圣谛，<a id="a-T6"></a>如上说。<a id="a-T7"></a>”</p>
  <p id="aT8">佛说此经已，<a id="a-T9"></a>诸比丘闻佛所说，<a id="a-TA"></a>欢喜奉行。</p>
  <p id="aTB">如是我闻：<a id="a-TC"></a>一时，<a id="a-TD"></a>佛住舍卫国祇树给孤独园。</p>
  <p id="aTE">尔时，<a id="a-TF"></a>世尊告诸比丘：<a id="a-TG"></a>“有八力。<a id="a-TH"></a>何等为八？<a id="a-TI"></a>谓自在王者力、<a id="a-TJ"></a>断事大臣力、<a id="a-TK"></a>结恨女人力、<a id="a-TL"></a>啼泣婴儿力、<a id="a-TM"></a>毁訾愚人力、<a id="a-TN"></a>审谛黠慧力、<a id="a-TO"></a>忍辱出家力、<a id="a-TP"></a>计数多闻力。<a id="a-TQ"></a>”</p>
  <p id="aTR">佛说此经已，<a id="a-TS"></a>诸比丘闻佛所说，<a id="a-TT"></a>欢喜奉行。</p>
  <p id="aTU">如是我闻：<a id="a-TV"></a>一时，<a id="a-TW"></a>佛住舍卫国祇树给孤独园。</p>
  <p id="aTX">尔时，<a id="a-TY"></a>世尊告诸比丘，<a id="a-TZ"></a>如上说，<a id="a-Ta"></a>差别者：<a id="a-Tb"></a>“谓自在王者力者，<a id="a-Tc"></a>王者现自在威力。<a id="a-Td"></a>断事大臣力者，<a id="a-Te"></a>大臣现断事之功力。<a id="a-Tf"></a>结恨女人力者，<a id="a-Tg"></a>女人之法现结恨力。<a id="a-Th"></a>啼泣婴儿力者，<a id="a-Ti"></a>婴儿之法现啼泣力。<a id="a-Tj"></a>毁訾愚人力者，<a id="a-Tk"></a>愚人之法触事毁訾。<a id="a-Tl"></a>审谛黠慧力者，<a id="a-Tm"></a>智慧之人常现审谛。<a id="a-Tn"></a>忍辱出家力者，<a id="a-To"></a>出家之人常现忍辱。<a id="a-Tp"></a>计数多闻力者，<a id="a-Tq"></a>多闻之人常现思惟计数。<a id="a-Tr"></a>”</p>
  <p id="aTs">佛说此经已，<a id="a-Tt"></a>诸比丘闻佛所说，<a id="a-Tu"></a>欢喜奉行。</p>
  <p id="aTv">如是我闻：<a id="a-Tw"></a>一时，<a id="a-Tx"></a>佛住舍卫国祇树给孤独园。</p>
  <p id="aTy">尔时，<a id="a-Tz"></a>尊者舍利弗诣世尊所，<a id="a-U0"></a>稽首礼足，<a id="a-U1"></a>退坐一面，<a id="a-U2"></a>白佛言：<a id="a-U3"></a>“世尊，<a id="a-U4"></a>漏尽比丘有几力？<a id="a-U5"></a>”</p>
  <p id="aU6">佛告舍利弗：<a id="a-U7"></a>“漏尽比丘有八力。<a id="a-U8"></a>何等为八？<a id="a-U9"></a>谓漏尽比丘心顺趣于离、<a id="a-UA"></a>流注于离、<a id="a-UB"></a>浚输于离，<a id="a-UC"></a>顺趣于出、<a id="a-UD"></a>流注于出、<a id="a-UE"></a>浚输于出，<a id="a-UF"></a>顺趣涅槃、<a id="a-UG"></a>流注涅槃、<a id="a-UH"></a>浚输涅槃。<a id="a-UI"></a>若见五欲，<a id="a-UJ"></a>犹见火坑；<a id="a-UK"></a>如是见已，<a id="a-UL"></a>于欲念、<a id="a-UM"></a>欲受、<a id="a-UN"></a>欲著，<a id="a-UO"></a>心不永住，<a id="a-UP"></a>修四念处、<a id="a-UQ"></a>四正断、<a id="a-UR"></a>四如意足、<a id="a-US"></a>五根、<a id="a-UT"></a>五力、<a id="a-UU"></a>七觉分、<a id="a-UV"></a>八圣道分。<a id="a-UW"></a>”</p>
  <p id="aUX">佛说此经已，<a id="a-UY"></a>尊者舍利弗闻佛所说，<a id="a-UZ"></a>欢喜奉行。</p>
  <p id="aUa">如尊者舍利弗问经，<a id="a-Ub"></a>如是异比丘问佛。</p>
  <p id="aUc">问诸比丘经亦如上说。</p>
  <p id="aUd">如是我闻：<a id="a-Ue"></a>一时，<a id="a-Uf"></a>佛住舍卫国祇树给孤独园。</p>
  <p id="aUg">尔时，<a id="a-Uh"></a>世尊告诸比丘：<a id="a-Ui"></a>“有九力。<a id="a-Uj"></a>何等为九力？<a id="a-Uk"></a>谓信力、<a id="a-Ul"></a>精进力、<a id="a-Um"></a>惭力、<a id="a-Un"></a>愧力、<a id="a-Uo"></a>念力、<a id="a-Up"></a>定力、<a id="a-Uq"></a>慧力、<a id="a-Ur"></a>数力、<a id="a-Us"></a>修力。<a id="a-Ut"></a>”</p>
  <p id="aUu">佛说此经已，<a id="a-Uv"></a>诸比丘闻佛所说，<a id="a-Uw"></a>欢喜奉行。</p>
  <p id="aUx">如是我闻：<a id="a-Uy"></a>一时，<a id="a-Uz"></a>佛住舍卫国祇树给孤独园。</p>
  <p id="aV0">尔时，<a id="a-V1"></a>世尊告诸比丘：<a id="a-V2"></a>“有九力。<a id="a-V3"></a>何等为九？<a id="a-V4"></a>谓信力、<a id="a-V5"></a>精进力、<a id="a-V6"></a>惭力、<a id="a-V7"></a>愧力、<a id="a-V8"></a>念力、<a id="a-V9"></a>定力、<a id="a-VA"></a>慧力、<a id="a-VB"></a>数力、<a id="a-VC"></a>修力。<a id="a-VD"></a>何等为信力？<a id="a-VE"></a>于如来所起正信心，<a id="a-VF"></a>深入坚固，<a id="a-VG"></a>如上说。<a id="a-VH"></a>何等为精进力？<a id="a-VI"></a>谓四正断，<a id="a-VJ"></a>如上说。<a id="a-VK"></a>何等为惭力？<a id="a-VL"></a>如上说。<a id="a-VM"></a>何等为愧力？<a id="a-VN"></a>如上说。<a id="a-VO"></a>何等为念力？<a id="a-VP"></a>谓内身身观住，<a id="a-VQ"></a>如上说。<a id="a-VR"></a>何等为定力？<a id="a-VS"></a>谓四禅。<a id="a-VT"></a>何等为慧力？<a id="a-VU"></a>谓四圣谛。<a id="a-VV"></a>何等为数力？<a id="a-VW"></a>谓圣弟子若于闲房、<a id="a-VX"></a>树下作如是学：<a id="a-VY"></a>身、<a id="a-VZ"></a>口、<a id="a-Va"></a>恶行者于现法后世当受恶报。<a id="a-Vb"></a>如上广说。<a id="a-Vc"></a>何等为修力？<a id="a-Vd"></a>谓修四念处，<a id="a-Ve"></a>如前说。<a id="a-Vf"></a>”</p>
  <p id="aVg">佛说此经已，<a id="a-Vh"></a>诸比丘闻佛所说，<a id="a-Vi"></a>欢喜奉行。</p>
  <p id="aVj">如是我闻：<a id="a-Vk"></a>一时，<a id="a-Vl"></a>佛住舍卫国祇树给孤独园。</p>
  <p id="aVm">尔时，<a id="a-Vn"></a>世尊告诸比丘：<a id="a-Vo"></a>“有十力。<a id="a-Vp"></a>何等为十？<a id="a-Vq"></a>自在王者力、<a id="a-Vr"></a>断事大臣力、<a id="a-Vs"></a>机关工巧力、<a id="a-Vt"></a>刀剑贼盗力、<a id="a-Vu"></a>怨恨女人力、<a id="a-Vv"></a>啼泣婴儿力、<a id="a-Vw"></a>毁訾愚人力、<a id="a-Vx"></a>审谛黠慧力、<a id="a-Vy"></a>忍辱出家力、<a id="a-Vz"></a>计数多闻力。<a id="a-W0"></a>”</p>
  <p id="aW1">佛说此经已，<a id="a-W2"></a>诸比丘闻佛所说，<a id="a-W3"></a>欢喜奉行。</p>
  <p id="aW4">如是我闻：<a id="a-W5"></a>一时，<a id="a-W6"></a>佛住舍卫国祇树给孤独园。</p>
  <p id="aW7">尔时，<a id="a-W8"></a>世尊告诸比丘，<a id="a-W9"></a>如上说，<a id="a-WA"></a>差别者：<a id="a-WB"></a>“谓自在王者力者，<a id="a-WC"></a>王者现自在威力。<a id="a-WD"></a>断事大臣力者，<a id="a-WE"></a>大臣现断事之功力。<a id="a-WF"></a>机关工巧力，<a id="a-WG"></a>造机关者，<a id="a-WH"></a>现其工巧力。<a id="a-WI"></a>刀剑盗贼力，<a id="a-WJ"></a>盗贼必现刀剑力。<a id="a-WK"></a>结恨女人力者，<a id="a-WL"></a>女人之法现结恨力。<a id="a-WM"></a>啼泣婴儿力者，<a id="a-WN"></a>婴儿之法现啼泣力。<a id="a-WO"></a>毀訾愚人力者，<a id="a-WP"></a>愚人之法触事毀訾。<a id="a-WQ"></a>审谛黠慧力者，<a id="a-WR"></a>智慧之人常现审谛。<a id="a-WS"></a>忍辱出家力者，<a id="a-WT"></a>出家之人常现忍辱。<a id="a-WU"></a>计数多闻力者，<a id="a-WV"></a>多闻之人常现思惟计数。<a id="a-WW"></a>”</p>
  <p id="aWX">佛说此经已，<a id="a-WY"></a>诸比丘闻佛所说，<a id="a-WZ"></a>欢喜奉行。</p>
  <p id="aWa">如是我闻：<a id="a-Wb"></a>一时，<a id="a-Wc"></a>佛住舍卫国祇树给孤独园。</p>
  <p id="aWd">尔时，<a id="a-We"></a>世尊告诸比丘：<a id="a-Wf"></a>“有十种如来力，<a id="a-Wg"></a>若此力成就，<a id="a-Wh"></a>如来、<a id="a-Wi"></a>应、<a id="a-Wj"></a>等正觉得先佛最胜处，<a id="a-Wk"></a>能转梵轮，<a id="a-Wl"></a>于大众中师子吼而吼。<a id="a-Wm"></a>何等为十？<a id="a-Wn"></a>谓如来处非处如实知，<a id="a-Wo"></a>是名初力，<a id="a-Wp"></a>乃至漏尽，<a id="a-Wq"></a>如上说。<a id="a-Wr"></a>”</p>
  <p id="aWs">佛说此经已，<a id="a-Wt"></a>诸比丘闻佛所说，<a id="a-Wu"></a>欢喜奉行。</p>
  <p id="aWv">如是我闻：<a id="a-Ww"></a>一时，<a id="a-Wx"></a>佛住舍卫国祇树给孤独园。</p>
  <p id="aWy">尔时，<a id="a-Wz"></a>世尊告诸比丘，<a id="a-X0"></a>如上说，<a id="a-X1"></a>差别者：<a id="a-X2"></a>“若有来问如来处非处智力，<a id="a-X3"></a>如如来处非处智力所知所见所觉，<a id="a-X4"></a>成等正觉，<a id="a-X5"></a>为彼记说。<a id="a-X6"></a>如是乃至漏尽智力，<a id="a-X7"></a>广说如上。<a id="a-X8"></a>”</p>
  <p id="aX9">佛说此经已，<a id="a-XA"></a>诸比丘闻佛所说，<a id="a-XB"></a>欢喜奉行。</p>
  <p id="aXC">如是我闻：<a id="a-XD"></a>一时，<a id="a-XE"></a>佛住舍卫国祇树给孤独园。</p>
  <p id="aXF">尔时，<a id="a-XG"></a>世尊告诸比丘：<a id="a-XH"></a>“若所有法，<a id="a-XI"></a>彼彼意解作证，<a id="a-XJ"></a>悉皆如来无畏智所生。<a id="a-XK"></a>若比丘来为我声闻，<a id="a-XL"></a>不谄不伪，<a id="a-XM"></a>质直心生，<a id="a-XN"></a>我则教诫、<a id="a-XO"></a>教授为其说法。<a id="a-XP"></a>晨朝为彼教诫、<a id="a-XQ"></a>教授说法，<a id="a-XR"></a>至日中时得胜进处；<a id="a-XS"></a>若日暮时为彼教诫、<a id="a-XT"></a>教授说法，<a id="a-XU"></a>至晨朝时得胜进处。<a id="a-XV"></a>如是教授已，<a id="a-XW"></a>彼生正直心，<a id="a-XX"></a>实则知实、<a id="a-XY"></a>不实知不实，<a id="a-XZ"></a>上则知上、<a id="a-Xa"></a>无上则知无上，<a id="a-Xb"></a>当知、<a id="a-Xc"></a>当见、<a id="a-Xd"></a>当得、<a id="a-Xe"></a>当觉者，<a id="a-Xf"></a>皆悉了知，<a id="a-Xg"></a>斯有是处！<a id="a-Xh"></a>谓五学力、<a id="a-Xi"></a>十种如来力。<a id="a-Xj"></a>何等为五学力？<a id="a-Xk"></a>谓信力、<a id="a-Xl"></a>精进力、<a id="a-Xm"></a>念力、<a id="a-Xn"></a>定力、<a id="a-Xo"></a>慧力。<a id="a-Xp"></a>如来十种力，<a id="a-Xq"></a>何等为十？<a id="a-Xr"></a>谓是处如实知非处，<a id="a-Xs"></a>如上十力广说。<a id="a-Xt"></a>若有来问处非处智力者，<a id="a-Xu"></a>如如来处非处智等正觉所知所见所觉，<a id="a-Xv"></a>为彼记说；<a id="a-Xw"></a>乃至漏尽智力，<a id="a-Xx"></a>亦如是说。<a id="a-Xy"></a>诸比丘，<a id="a-Xz"></a>处非处智力者，<a id="a-Y0"></a>我说是定非不定；<a id="a-Y1"></a>乃至漏尽智者，<a id="a-Y2"></a>我说是定非不定。<a id="a-Y3"></a>定者正道，<a id="a-Y4"></a>非定者邪道。<a id="a-Y5"></a>”</p>
  <p id="aY6">佛说此经已，<a id="a-Y7"></a>诸比丘闻佛所说，<a id="a-Y8"></a>欢喜奉行。</p>
  <p id="aY9">如是我闻：<a id="a-YA"></a>一时，<a id="a-YB"></a>佛住舍卫国祇树给孤独园。</p>
  <p id="aYC">尔时，<a id="a-YD"></a>世尊告诸比丘：<a id="a-YE"></a>“若不正思惟者，<a id="a-YF"></a>未起贪欲盖则起，<a id="a-YG"></a>已起贪欲盖重生令增广；<a id="a-YH"></a>未起瞋恚、<a id="a-YI"></a>睡眠、<a id="a-YJ"></a>掉悔、<a id="a-YK"></a>疑盖则起，<a id="a-YL"></a>已起瞋恚、<a id="a-YM"></a>睡眠、<a id="a-YN"></a>掉悔、<a id="a-YO"></a>疑盖重生令增广。<a id="a-YP"></a>未起念觉支不起，<a id="a-YQ"></a>已起念觉支则退；<a id="a-YR"></a>未起择法、<a id="a-YS"></a>精进、<a id="a-YT"></a>猗、<a id="a-YU"></a>喜、<a id="a-YV"></a>定、<a id="a-YW"></a>舍觉支不起，<a id="a-YX"></a>已起择法、<a id="a-YY"></a>精进、<a id="a-YZ"></a>猗、<a id="a-Ya"></a>喜、<a id="a-Yb"></a>定、<a id="a-Yc"></a>舍觉支则退。<a id="a-Yd"></a>若比丘正思惟者，<a id="a-Ye"></a>未起贪欲盖不起，<a id="a-Yf"></a>已起贪欲盖令灭；<a id="a-Yg"></a>未起瞋恚、<a id="a-Yh"></a>睡眠、<a id="a-Yi"></a>掉悔、<a id="a-Yj"></a>疑盖不起，<a id="a-Yk"></a>已起瞋恚、<a id="a-Yl"></a>睡眠、<a id="a-Ym"></a>掉悔、<a id="a-Yn"></a>疑盖则断。<a id="a-Yo"></a>未起念觉支则起，<a id="a-Yp"></a>已起者重生令增广；<a id="a-Yq"></a>未起择法、<a id="a-Yr"></a>精进、<a id="a-Ys"></a>猗、<a id="a-Yt"></a>喜、<a id="a-Yu"></a>定、<a id="a-Yv"></a>舍觉支则起，<a id="a-Yw"></a>已起者重生令增广。<a id="a-Yx"></a>”</p>
  <p id="aYy">佛说此经已，<a id="a-Yz"></a>诸比丘闻佛所说，<a id="a-Z0"></a>欢喜奉行。</p>
  <p id="aZ1">如是我闻：<a id="a-Z2"></a>一时，<a id="a-Z3"></a>佛住舍卫国祇树给孤独园。</p>
  <p id="aZ4">尔时，<a id="a-Z5"></a>世尊告诸比丘：<a id="a-Z6"></a>“有五退法。<a id="a-Z7"></a>何等为五？<a id="a-Z8"></a>谓贪欲、<a id="a-Z9"></a>瞋恚、<a id="a-ZA"></a>睡眠、<a id="a-ZB"></a>掉悔、<a id="a-ZC"></a>疑盖，<a id="a-ZD"></a>是则退法。<a id="a-ZE"></a>若修习七觉支，<a id="a-ZF"></a>多修习令增广，<a id="a-ZG"></a>是则不退法。<a id="a-ZH"></a>何等为七？<a id="a-ZI"></a>谓念觉支、<a id="a-ZJ"></a>择法觉支、<a id="a-ZK"></a>精进觉支、<a id="a-ZL"></a>猗觉支、<a id="a-ZM"></a>喜觉支、<a id="a-ZN"></a>定觉支、<a id="a-ZO"></a>舍觉支，<a id="a-ZP"></a>是名不退法。<a id="a-ZQ"></a>”</p>
  <p id="aZR">佛说此经已，<a id="a-ZS"></a>诸比丘闻佛所说，<a id="a-ZT"></a>欢喜奉行。</p>
  <p id="aZU">如是我闻：<a id="a-ZV"></a>一时，<a id="a-ZW"></a>佛住舍卫国祇树给孤独园。</p>
  <p id="aZX">尔时，<a id="a-ZY"></a>世尊告诸比丘：<a id="a-ZZ"></a>“有五法，<a id="a-Za"></a>能为黑暗，<a id="a-Zb"></a>能为无目，<a id="a-Zc"></a>能为无智，<a id="a-Zd"></a>能羸智慧，<a id="a-Ze"></a>非明、<a id="a-Zf"></a>非等觉，<a id="a-Zg"></a>不转趣涅槃。<a id="a-Zh"></a>何等为五？<a id="a-Zi"></a>谓贪欲、<a id="a-Zj"></a>瞋恚、<a id="a-Zk"></a>睡眠、<a id="a-Zl"></a>掉悔、<a id="a-Zm"></a>疑。<a id="a-Zn"></a>如此五法能为黑暗，<a id="a-Zo"></a>能为无目，<a id="a-Zp"></a>能为无智，<a id="a-Zq"></a>非明、<a id="a-Zr"></a>非正觉，<a id="a-Zs"></a>不转趣涅槃。<a id="a-Zt"></a>若有七觉支，<a id="a-Zu"></a>能作大明，<a id="a-Zv"></a>能为目，<a id="a-Zw"></a>增长智慧，<a id="a-Zx"></a>为明、<a id="a-Zy"></a>为正觉，<a id="a-Zz"></a>转趣涅槃。<a id="a-a0"></a>何等为七？<a id="a-a1"></a>谓念觉支、<a id="a-a2"></a>择法觉支、<a id="a-a3"></a>精进觉支、<a id="a-a4"></a>猗觉支、<a id="a-a5"></a>喜觉支、<a id="a-a6"></a>定觉支、<a id="a-a7"></a>舍觉支。<a id="a-a8"></a>为明、<a id="a-a9"></a>为目，<a id="a-aA"></a>增长智慧，<a id="a-aB"></a>为明、<a id="a-aC"></a>为正觉，<a id="a-aD"></a>转趣涅槃。<a id="a-aE"></a>”</p>
  <p id="aaF">佛说此经已，<a id="a-aG"></a>诸比丘闻佛所说，<a id="a-aH"></a>欢喜奉行。</p>
  <p id="aaI">如是我闻：<a id="a-aJ"></a>一时，<a id="a-aK"></a>佛住舍卫国祇树给孤独园。</p>
  <p id="aaL">尔时，<a id="a-aM"></a>世尊告诸比丘：<a id="a-aN"></a>“有五障、<a id="a-aO"></a>五盖，<a id="a-aP"></a>烦恼于心，<a id="a-aQ"></a>能羸智慧，<a id="a-aR"></a>障礙之分，<a id="a-aS"></a>非明、<a id="a-aT"></a>非正觉，<a id="a-aU"></a>不转趣涅槃。<a id="a-aV"></a>何等为五？<a id="a-aW"></a>谓贪欲盖、<a id="a-aX"></a>瞋盖、<a id="a-aY"></a>睡眠盖、<a id="a-aZ"></a>掉悔盖、<a id="a-aa"></a>疑盖。<a id="a-ab"></a>如此五盖，<a id="a-ac"></a>为覆为盖，<a id="a-ad"></a>烦恼于心，<a id="a-ae"></a>令智慧羸，<a id="a-af"></a>为障礙分，<a id="a-ag"></a>非明、<a id="a-ah"></a>非等觉，<a id="a-ai"></a>不转趣涅槃。<a id="a-aj"></a>若七觉支，<a id="a-ak"></a>非覆非盖，<a id="a-al"></a>不恼于心，<a id="a-am"></a>增长智慧，<a id="a-an"></a>为明、<a id="a-ao"></a>为正觉，<a id="a-ap"></a>转趣涅槃。<a id="a-aq"></a>何等为七？<a id="a-ar"></a>谓念觉支等，<a id="a-as"></a>如上说，<a id="a-at"></a>乃至舍觉支。<a id="a-au"></a>如此七觉支，<a id="a-av"></a>非翳非盖，<a id="a-aw"></a>不恼于心，<a id="a-ax"></a>增长智慧，<a id="a-ay"></a>为明、<a id="a-az"></a>为正觉，<a id="a-b0"></a>转趣涅槃。<a id="a-b1"></a>”</p>
  <p id="ab2">尔时，<a id="a-b3"></a>世尊即说偈曰：</p>
  <p id="ab4">“贪欲瞋恚盖，<a id="a-b5"></a>睡眠掉悔疑，</p>
  <p id="ab6">如此五种盖，<a id="a-b7"></a>增长诸烦恼。</p>
  <p id="ab8">此五覆世间，<a id="a-b9"></a>深著难可度，</p>
  <p id="abA">障蔽于众生，<a id="a-bB"></a>令不见正道。</p>
  <p id="abC">若得七觉支，<a id="a-bD"></a>则能为照明，</p>
  <p id="abE">唯此真谛言，<a id="a-bF"></a>等正觉所说。</p>
  <p id="abG">念觉支为首，<a id="a-bH"></a>择法正思惟，</p>
  <p id="abI">精进猗喜觉，<a id="a-bJ"></a>三昧舍觉支。</p>
  <p id="abK">如此七觉支，<a id="a-bL"></a>牟尼之正道，</p>
  <p id="abM">随顺大仙人，<a id="a-bN"></a>脱生死怖畏。<a id="a-bO"></a>”</p>
  <p id="abP">佛说此经已，<a id="a-bQ"></a>诸比丘闻佛所说，<a id="a-bR"></a>欢喜奉行。</p>
  <p id="abS">如是我闻：<a id="a-bT"></a>一时，<a id="a-bU"></a>佛住舍卫国祇树给孤独园。</p>
  <p id="abV">尔时，<a id="a-bW"></a>世尊告诸比丘：<a id="a-bX"></a>“若族姓子舍诸世务，<a id="a-bY"></a>出家学道，<a id="a-bZ"></a>剃除须发，<a id="a-ba"></a>著袈裟，<a id="a-bb"></a>正信非家，<a id="a-bc"></a>出家学道。<a id="a-bd"></a>如是出家，<a id="a-be"></a>而于其中，<a id="a-bf"></a>有愚痴士夫依止聚落城邑，<a id="a-bg"></a>晨朝著衣持钵，<a id="a-bh"></a>入村乞食，<a id="a-bi"></a>不善护身，<a id="a-bj"></a>不守根门，<a id="a-bk"></a>不摄其念，<a id="a-bl"></a>观察女人少壮好色而生染著，<a id="a-bm"></a>不正思惟，<a id="a-bn"></a>心驰取相，<a id="a-bo"></a>趣色欲想，<a id="a-bp"></a>为欲心炽盛，<a id="a-bq"></a>烧心烧身，<a id="a-br"></a>返俗还戒而自退没。<a id="a-bs"></a>厌离俗务，<a id="a-bt"></a>出家学道而反染著，<a id="a-bu"></a>增诸罪业而自破坏，<a id="a-bv"></a>沉翳没溺。<a id="a-bw"></a>有五种大树，<a id="a-bx"></a>其种至微，<a id="a-by"></a>而树生长巨大，<a id="a-bz"></a>而能映障众杂小树，<a id="a-c0"></a>荫翳萎悴，<a id="a-c1"></a>不得生长。<a id="a-c2"></a>何等为五？<a id="a-c3"></a>谓揵遮耶树、<a id="a-c4"></a>迦捭多罗树、<a id="a-c5"></a>阿湿波他树、<a id="a-c6"></a>优昙钵罗树、<a id="a-c7"></a>尼拘留他树。<a id="a-c8"></a>如是五种心树，<a id="a-c9"></a>种子至微，<a id="a-cA"></a>而渐渐长大，<a id="a-cB"></a>荫覆诸节，<a id="a-cC"></a>能令诸节荫覆堕卧。<a id="a-cD"></a>何等为五？<a id="a-cE"></a>谓贪欲盖渐渐增长，<a id="a-cF"></a>睡眠、<a id="a-cG"></a>掉悔、<a id="a-cH"></a>疑盖渐渐增长，<a id="a-cI"></a>以增长故，<a id="a-cJ"></a>令善心荫覆堕卧。<a id="a-cK"></a>若修习七觉支，<a id="a-cL"></a>多修习已，<a id="a-cM"></a>转成不退。<a id="a-cN"></a>何等为七？<a id="a-cO"></a>谓念觉支，<a id="a-cP"></a>择法、<a id="a-cQ"></a>精进、<a id="a-cR"></a>猗、<a id="a-cS"></a>喜、<a id="a-cT"></a>定、<a id="a-cU"></a>舍觉支。<a id="a-cV"></a>如是七觉支，<a id="a-cW"></a>修习多修习已，<a id="a-cX"></a>转成不退转。<a id="a-cY"></a>”</p>
  <p id="acZ">佛说此经已，<a id="a-ca"></a>诸比丘闻佛所说，<a id="a-cb"></a>欢喜奉行。</p>
  <p id="acc">如是我闻：<a id="a-cd"></a>一时，<a id="a-ce"></a>佛住舍卫国祇树给孤独园。</p>
  <p id="acf">“若比丘专一其心，<a id="a-cg"></a>侧听正法，<a id="a-ch"></a>能断五法；<a id="a-ci"></a>修习七法，<a id="a-cj"></a>令其转进满足。<a id="a-ck"></a>何等为断五法？<a id="a-cl"></a>谓贪欲盖、<a id="a-cm"></a>瞋恚盖、<a id="a-cn"></a>睡眠盖、<a id="a-co"></a>掉悔盖、<a id="a-cp"></a>疑盖，<a id="a-cq"></a>是名五法断。<a id="a-cr"></a>何等修习七法？<a id="a-cs"></a>谓念觉支、<a id="a-ct"></a>择法觉支、<a id="a-cu"></a>精进觉支、<a id="a-cv"></a>猗觉支、<a id="a-cw"></a>喜觉支、<a id="a-cx"></a>定觉支、<a id="a-cy"></a>舍觉支。<a id="a-cz"></a>修此七法，<a id="a-d0"></a>转进满足。<a id="a-d1"></a>”</p>
  <p id="ad2">佛说此经已，<a id="a-d3"></a>诸比丘闻佛所说，<a id="a-d4"></a>欢喜奉行。</p>
  <p id="ad5">如是我闻：<a id="a-d6"></a>一时，<a id="a-d7"></a>佛住舍卫国祇树给孤独园。</p>
  <p id="ad8">尔时，<a id="a-d9"></a>世尊告诸比丘：<a id="a-dA"></a>“圣弟子清净信心，<a id="a-dB"></a>专精听法者，<a id="a-dC"></a>能断五法，<a id="a-dD"></a>修习七法，<a id="a-dE"></a>令其满足。<a id="a-dF"></a>何等为五？<a id="a-dG"></a>谓贪欲盖，<a id="a-dH"></a>瞋恚、<a id="a-dI"></a>睡眠、<a id="a-dJ"></a>掉悔、<a id="a-dK"></a>疑，<a id="a-dL"></a>此盖则断。<a id="a-dM"></a>何等七法？<a id="a-dN"></a>谓念觉支，<a id="a-dO"></a>择法、<a id="a-dP"></a>精进、<a id="a-dQ"></a>猗、<a id="a-dR"></a>喜、<a id="a-dS"></a>定、<a id="a-dT"></a>舍觉支。<a id="a-dU"></a>此七法修习满足净信者，<a id="a-dV"></a>谓心解脱；<a id="a-dW"></a>智者，<a id="a-dX"></a>谓慧解脱；<a id="a-dY"></a>贪欲染心者，<a id="a-dZ"></a>不得、<a id="a-da"></a>不乐；<a id="a-db"></a>无明染心者，<a id="a-dc"></a>慧不清净。<a id="a-dd"></a>是故，<a id="a-de"></a>比丘，<a id="a-df"></a>离贪欲者，<a id="a-dg"></a>心解脱；<a id="a-dh"></a>离无明者，<a id="a-di"></a>慧解脱。<a id="a-dj"></a>若彼比丘离贪欲，<a id="a-dk"></a>心解脱，<a id="a-dl"></a>得身作证；<a id="a-dm"></a>离无明，<a id="a-dn"></a>慧解脱。<a id="a-do"></a>是名比丘断爱缚、<a id="a-dp"></a>结，<a id="a-dq"></a>慢无间等，<a id="a-dr"></a>究竟苦边。<a id="a-ds"></a>”</p>
  <p id="adt">佛说此经已，<a id="a-du"></a>诸比丘闻佛所说，<a id="a-dv"></a>欢喜奉行。</p>
  <p id="adw">如是我闻：<a id="a-dx"></a>一时，<a id="a-dy"></a>佛住王舍城耆阇崛山中。</p>
  <p id="adz">时，<a id="a-e0"></a>有无畏王子，<a id="a-e1"></a>日日步涉，<a id="a-e2"></a>仿佯游行，<a id="a-e3"></a>来诣佛所，<a id="a-e4"></a>与世尊面相问讯慰劳已，<a id="a-e5"></a>退坐一面，<a id="a-e6"></a>白佛言：<a id="a-e7"></a>“世尊，<a id="a-e8"></a>有沙门、<a id="a-e9"></a>婆罗门作如是见，<a id="a-eA"></a>作如是说：<a id="a-eB"></a>‘无因无缘众生烦恼，<a id="a-eC"></a>无因无缘众生清净。<a id="a-eD"></a>’世尊复云何？<a id="a-eE"></a>”</p>
  <p id="aeF">佛告无畏：<a id="a-eG"></a>“沙门、<a id="a-eH"></a>婆罗门为其说，<a id="a-eI"></a>不思而说，<a id="a-eJ"></a>愚痴、<a id="a-eK"></a>不辨、<a id="a-eL"></a>不善，<a id="a-eM"></a>非知思，<a id="a-eN"></a>不知量，<a id="a-eO"></a>作如是说：<a id="a-eP"></a>‘无因无缘众生烦恼，<a id="a-eQ"></a>无因无缘众生清净。<a id="a-eR"></a>’所以者何？<a id="a-eS"></a>有因有缘众生烦恼，<a id="a-eT"></a>有因有缘众生清净故。<a id="a-eU"></a>何因何缘众生烦恼？<a id="a-eV"></a>何因何缘众生清净？<a id="a-eW"></a>谓众生贪欲增上，<a id="a-eX"></a>于他财物、<a id="a-eY"></a>他众具而起贪言：<a id="a-eZ"></a>‘此物于我有者，<a id="a-ea"></a>好、<a id="a-eb"></a>不离、<a id="a-ec"></a>爱乐。<a id="a-ed"></a>’于他众生而起恨心凶心，<a id="a-ee"></a>计校、<a id="a-ef"></a>欲打、<a id="a-eg"></a>欲缚、<a id="a-eh"></a>欲伏，<a id="a-ei"></a>加诸不道。<a id="a-ej"></a>为造众难，<a id="a-ek"></a>不舍瞋恚，<a id="a-el"></a>身睡眠、<a id="a-em"></a>心懈怠、<a id="a-en"></a>心掉动，<a id="a-eo"></a>内不寂静，<a id="a-ep"></a>心常疑惑，<a id="a-eq"></a>过去疑、<a id="a-er"></a>未来疑、<a id="a-es"></a>现在疑。<a id="a-et"></a>无畏，<a id="a-eu"></a>如是因、<a id="a-ev"></a>如是缘众生烦恼，<a id="a-ew"></a>如是因、<a id="a-ex"></a>如是缘众生清净。<a id="a-ey"></a>”</p>
  <p id="aez">无畏白佛：<a id="a-f0"></a>“瞿昙，<a id="a-f1"></a>一分之盖，<a id="a-f2"></a>足烦恼心，<a id="a-f3"></a>况复一切！<a id="a-f4"></a>”</p>
  <p id="af5">无畏白佛：<a id="a-f6"></a>“瞿昙，<a id="a-f7"></a>何因何缘众生清净？<a id="a-f8"></a>”</p>
  <p id="af9">佛告无畏：<a id="a-fA"></a>“若婆罗门有一胜念，<a id="a-fB"></a>决定成就，<a id="a-fC"></a>久时所作，<a id="a-fD"></a>久时所说，<a id="a-fE"></a>能随忆念，<a id="a-fF"></a>当于尔时习念觉支；<a id="a-fG"></a>修念觉已，<a id="a-fH"></a>念觉满足。<a id="a-fI"></a>念觉满足已，<a id="a-fJ"></a>则于选择分别思惟，<a id="a-fK"></a>尔时择法觉支修习；<a id="a-fL"></a>修择法觉支已，<a id="a-fM"></a>择法觉支满足。<a id="a-fN"></a>彼选择分别思量法已，<a id="a-fO"></a>则精进方便，<a id="a-fP"></a>精进觉支于此修习；<a id="a-fQ"></a>修精进觉支已，<a id="a-fR"></a>精进觉支满足。<a id="a-fS"></a>彼精进方便已，<a id="a-fT"></a>则欢喜生，<a id="a-fU"></a>离诸食想，<a id="a-fV"></a>修喜觉支；<a id="a-fW"></a>修喜觉支已，<a id="a-fX"></a>则喜觉支满足。<a id="a-fY"></a>喜觉支满足已，<a id="a-fZ"></a>身心猗息，<a id="a-fa"></a>则修猗觉支；<a id="a-fb"></a>修猗觉支已，<a id="a-fc"></a>猗觉满足。<a id="a-fd"></a>身猗息已，<a id="a-fe"></a>则爱乐，<a id="a-ff"></a>爱乐已心定，<a id="a-fg"></a>则修定觉支；<a id="a-fh"></a>修定觉支已，<a id="a-fi"></a>定觉满足。<a id="a-fj"></a>定觉满足已，<a id="a-fk"></a>贪忧灭，<a id="a-fl"></a>则舍心生，<a id="a-fm"></a>修舍觉支；<a id="a-fn"></a>修舍觉支已，<a id="a-fo"></a>舍觉支满足。<a id="a-fp"></a>如是，<a id="a-fq"></a>无畏，<a id="a-fr"></a>此因此缘众生清净。<a id="a-fs"></a>”</p>
  <p id="aft">无畏白瞿昙：<a id="a-fu"></a>“若一分满足，<a id="a-fv"></a>令众生清净，<a id="a-fw"></a>况复一切！<a id="a-fx"></a>”</p>
  <p id="afy">无畏白佛：<a id="a-fz"></a>“瞿昙，<a id="a-g0"></a>当何名此经？<a id="a-g1"></a>云何奉持？<a id="a-g2"></a>”</p>
  <p id="ag3">佛告无畏王子：<a id="a-g4"></a>“当名此为觉支经。<a id="a-g5"></a>”</p>
  <p id="ag6">无畏白佛：<a id="a-g7"></a>“瞿昙，<a id="a-g8"></a>此为最胜觉分。<a id="a-g9"></a>瞿昙，<a id="a-gA"></a>我是王子，<a id="a-gB"></a>安乐亦常求安乐，<a id="a-gC"></a>而希出入，<a id="a-gD"></a>今来上山，<a id="a-gE"></a>四体疲极，<a id="a-gF"></a>得闻瞿昙说觉支经，<a id="a-gG"></a>悉忘疲劳。<a id="a-gH"></a>”</p>
  <p id="agI">佛说此经已，<a id="a-gJ"></a>王子无畏闻佛所说，<a id="a-gK"></a>欢喜随喜，<a id="a-gL"></a>从座起，<a id="a-gM"></a>稽首礼佛足而去。</p>
 </body>
</html>