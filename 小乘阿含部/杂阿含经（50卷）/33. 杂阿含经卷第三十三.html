<!doctype html>
<html id="z3IBUD7Yt" data-ver="2374">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第三十三</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城迦兰陀竹园。</p>
  <p id="a5">尔时，<a id="a-6"></a>世尊告诸比丘：<a id="a-7"></a>“世间三种良马。<a id="a-8"></a>何等为三？<a id="a-9"></a>谓有马捷疾具足、<a id="a-A"></a>非色具足、<a id="a-B"></a>非形体具足，<a id="a-C"></a>有马捷疾具足、<a id="a-D"></a>色具足、<a id="a-E"></a>非形体具足，<a id="a-F"></a>有马捷疾具足、<a id="a-G"></a>色具足、<a id="a-H"></a>形体具足。<a id="a-I"></a>如是于此法、<a id="a-J"></a>律有三种善男子。<a id="a-K"></a>何等为三？<a id="a-L"></a>有善男子捷疾具足、<a id="a-M"></a>非色具足、<a id="a-N"></a>非形体具足，<a id="a-O"></a>有善男子捷疾具足、<a id="a-P"></a>色具足、<a id="a-Q"></a>非形体具足，<a id="a-R"></a>有善男子捷疾具足、<a id="a-S"></a>色具足、<a id="a-T"></a>形体具足。</p>
  <p id="aU">“何等为善男子捷疾具足、<a id="a-V"></a>非色具足、<a id="a-W"></a>非形体具足？<a id="a-X"></a>谓善男子此苦圣谛如实知，<a id="a-Y"></a>此苦集圣谛如实知，<a id="a-Z"></a>此苦灭圣谛如实知，<a id="a-a"></a>此苦灭道迹圣谛如实知。<a id="a-b"></a>如是知、<a id="a-c"></a>如是见已，<a id="a-d"></a>欲有漏心解脱、<a id="a-e"></a>有有漏心解脱、<a id="a-f"></a>无明有漏心解脱：<a id="a-g"></a>我生已尽，<a id="a-h"></a>梵行已立，<a id="a-i"></a>所作已作，<a id="a-j"></a>自知不受后有，<a id="a-k"></a>是名捷疾具足。<a id="a-l"></a>云何非色具足？<a id="a-m"></a>若有问阿毗昙、<a id="a-n"></a>律，<a id="a-o"></a>乃至不能为决定解说，<a id="a-p"></a>是名色不具足。<a id="a-q"></a>何等非形体具足？<a id="a-r"></a>谓非名闻大德，<a id="a-s"></a>乃至不感汤药、<a id="a-t"></a>众具，<a id="a-u"></a>是名形体不具足。<a id="a-v"></a>是名善男子捷疾具足、<a id="a-w"></a>非色具足、<a id="a-x"></a>非形体具足。</p>
  <p id="ay">“何等为善男子捷疾具足、<a id="a-z"></a>色具足、<a id="a-10"></a>非形体具足？<a id="a-11"></a>谓善男子此苦圣谛如实知，<a id="a-12"></a>乃至不受后有，<a id="a-13"></a>是名捷疾具足。<a id="a-14"></a>云何色具足？<a id="a-15"></a>谓若有问阿毗昙、<a id="a-16"></a>毗尼，<a id="a-17"></a>乃至能为决定解说，<a id="a-18"></a>是名色具足。<a id="a-19"></a>何等为非形体具足？<a id="a-1A"></a>谓非名闻大德，<a id="a-1B"></a>乃至不能感汤药、<a id="a-1C"></a>众具。<a id="a-1D"></a>是名善男子捷疾具足、<a id="a-1E"></a>色具足、<a id="a-1F"></a>非形体具足。</p>
  <p id="a1G">“何等为善男子捷疾具足、<a id="a-1H"></a>色具足、<a id="a-1I"></a>形体具足？<a id="a-1J"></a>谓善男子此苦圣谛如实知，<a id="a-1K"></a>乃至不受后有，<a id="a-1L"></a>是名捷疾具足。<a id="a-1M"></a>何等为色具足？<a id="a-1N"></a>谓善男子若有问阿毗昙、<a id="a-1O"></a>毗尼，<a id="a-1P"></a>乃至能为决定解说，<a id="a-1Q"></a>是名色具足。<a id="a-1R"></a>何等为形体具足？<a id="a-1S"></a>谓善男子名闻大德，<a id="a-1T"></a>乃至能感汤药、<a id="a-1U"></a>众具，<a id="a-1V"></a>是名形体具足。<a id="a-1W"></a>是名善男子捷疾具足、<a id="a-1X"></a>色具足，<a id="a-1Y"></a>形体具足。<a id="a-1Z"></a>”</p>
  <p id="a1a">佛说此经已，<a id="a-1b"></a>诸比丘闻佛所说，<a id="a-1c"></a>欢喜奉行。</p>
  <p id="a1d">如是我闻：<a id="a-1e"></a>一时，<a id="a-1f"></a>佛住王舍城迦兰陀竹园。</p>
  <p id="a1g">尔时，<a id="a-1h"></a>世尊告诸比丘：<a id="a-1i"></a>“世有三种良马，<a id="a-1j"></a>王所服乘。<a id="a-1k"></a>何等为三？<a id="a-1l"></a>谓良马色具足、<a id="a-1m"></a>力具足、<a id="a-1n"></a>捷疾具足。<a id="a-1o"></a>如是于正法、<a id="a-1p"></a>律有三种善男子，<a id="a-1q"></a>世所奉事、<a id="a-1r"></a>供养、<a id="a-1s"></a>恭敬，<a id="a-1t"></a>为无上福田。<a id="a-1u"></a>何等为三？<a id="a-1v"></a>谓善男子色具足、<a id="a-1w"></a>力具足、<a id="a-1x"></a>捷疾具足。</p>
  <p id="a1y">“何等为色具足？<a id="a-1z"></a>谓善男子住于净戒波罗提木叉律仪，<a id="a-20"></a>威仪行处具足，<a id="a-21"></a>见微细罪，<a id="a-22"></a>能生怖畏，<a id="a-23"></a>受持学戒，<a id="a-24"></a>是名色具足。</p>
  <p id="a25">“何等力具足？<a id="a-26"></a>已生恶不善法令断，<a id="a-27"></a>生欲、<a id="a-28"></a>精勤方便，<a id="a-29"></a>摄受增长；<a id="a-2A"></a>未生恶不善法不起，<a id="a-2B"></a>生欲、<a id="a-2C"></a>精勤方便，<a id="a-2D"></a>摄受增长。<a id="a-2E"></a>未生善法令起，<a id="a-2F"></a>生欲、<a id="a-2G"></a>精勤方便，<a id="a-2H"></a>摄受增长；<a id="a-2I"></a>已生善法住不忘失，<a id="a-2J"></a>生欲、<a id="a-2K"></a>精勤方便，<a id="a-2L"></a>摄受增长，<a id="a-2M"></a>是名力具足。</p>
  <p id="a2N">“何等为捷疾具足？<a id="a-2O"></a>谓此苦圣谛如实知，<a id="a-2P"></a>乃至得阿罗汉，<a id="a-2Q"></a>不受后有，<a id="a-2R"></a>是名捷疾具足。<a id="a-2S"></a>是名善男子色具足、<a id="a-2T"></a>力具足、<a id="a-2U"></a>捷疾具足。<a id="a-2V"></a>”</p>
  <p id="a2W">佛说此经已，<a id="a-2X"></a>诸比丘闻佛所说，<a id="a-2Y"></a>欢喜奉行。</p>
  <p id="a2Z">如是我闻：<a id="a-2a"></a>一时，<a id="a-2b"></a>佛住王舍城迦兰陀竹园。</p>
  <p id="a2c">尔时，<a id="a-2d"></a>世尊告诸比丘：<a id="a-2e"></a>“世有良马，<a id="a-2f"></a>四能具足，<a id="a-2g"></a>当知是良马，<a id="a-2h"></a>王所服乘。<a id="a-2i"></a>何等为四？<a id="a-2j"></a>所谓贤善、<a id="a-2k"></a>捷疾、<a id="a-2l"></a>堪能、<a id="a-2m"></a>调柔。<a id="a-2n"></a>如是善男子四德成就，<a id="a-2o"></a>世所宗重，<a id="a-2p"></a>承事供养，<a id="a-2q"></a>为无上福田。<a id="a-2r"></a>何等为四？<a id="a-2s"></a>谓善男子成就无学戒身、<a id="a-2t"></a>无学定身、<a id="a-2u"></a>无学慧身、<a id="a-2v"></a>无学解脱身。<a id="a-2w"></a>”</p>
  <p id="a2x">佛说此经已，<a id="a-2y"></a>诸比丘闻佛所说，<a id="a-2z"></a>欢喜奉行。</p>
  <p id="a30">如是我闻：<a id="a-31"></a>一时，<a id="a-32"></a>佛住王舍城迦兰陀竹园。</p>
  <p id="a33">尔时，<a id="a-34"></a>世尊告诸比丘：<a id="a-35"></a>“世有四种良马，<a id="a-36"></a>有良马驾以平乘，<a id="a-37"></a>顾其鞭影驰駃，<a id="a-38"></a>善能观察御者形势，<a id="a-39"></a>迟速左右，<a id="a-3A"></a>随御者心，<a id="a-3B"></a>是名，<a id="a-3C"></a>比丘，<a id="a-3D"></a>世间良马第一之德。<a id="a-3E"></a>复次，<a id="a-3F"></a>比丘，<a id="a-3G"></a>世间良马不能顾影而自惊察，<a id="a-3H"></a>然以鞭杖触其毛尾则能惊速察御者心，<a id="a-3I"></a>迟速左右，<a id="a-3J"></a>是名世间第二良马。<a id="a-3K"></a>复次，<a id="a-3L"></a>比丘，<a id="a-3M"></a>若世间良马不能顾影，<a id="a-3N"></a>及触皮毛能随人心，<a id="a-3O"></a>而以鞭杖小侵皮肉则能惊察，<a id="a-3P"></a>随御者心，<a id="a-3Q"></a>迟速左右，<a id="a-3R"></a>是名，<a id="a-3S"></a>比丘，<a id="a-3T"></a>第三良马。<a id="a-3U"></a>复次，<a id="a-3V"></a>比丘，<a id="a-3W"></a>世间良马不能顾其鞭影，<a id="a-3X"></a>及触皮毛，<a id="a-3Y"></a>小侵肤肉，<a id="a-3Z"></a>乃以铁锥刺身，<a id="a-3a"></a>彻肤伤骨，<a id="a-3b"></a>然后方惊，<a id="a-3c"></a>牵车著路，<a id="a-3d"></a>随御者心，<a id="a-3e"></a>迟速左右，<a id="a-3f"></a>是名世间第四良马。</p>
  <p id="a3g">“如是于正法、<a id="a-3h"></a>律有四种善男子。<a id="a-3i"></a>何等为四？<a id="a-3j"></a>谓善男子闻他聚落有男子、<a id="a-3k"></a>女人疾病困苦，<a id="a-3l"></a>乃至死，<a id="a-3m"></a>闻已，<a id="a-3n"></a>能生恐怖，<a id="a-3o"></a>依正思惟，<a id="a-3p"></a>如彼良马顾影则调，<a id="a-3q"></a>是名第一善男子于正法、<a id="a-3r"></a>律能自调伏。</p>
  <p id="a3s">“复次，<a id="a-3t"></a>善男子不能闻他聚落若男、<a id="a-3u"></a>若女老、<a id="a-3v"></a>病、<a id="a-3w"></a>死苦，<a id="a-3x"></a>能生怖畏，<a id="a-3y"></a>依正思惟；<a id="a-3z"></a>见他聚落若男、<a id="a-40"></a>若女老、<a id="a-41"></a>病、<a id="a-42"></a>死苦，<a id="a-43"></a>则生怖畏，<a id="a-44"></a>依正思惟，<a id="a-45"></a>如彼良马触其毛尾，<a id="a-46"></a>能速调伏，<a id="a-47"></a>随御者心，<a id="a-48"></a>是名第二善男子于正法、<a id="a-49"></a>律能自调伏。</p>
  <p id="a4A">“复次，<a id="a-4B"></a>善男子不能闻、<a id="a-4C"></a>见他聚落中男子、<a id="a-4D"></a>女人老、<a id="a-4E"></a>病、<a id="a-4F"></a>死苦，<a id="a-4G"></a>生怖畏心，<a id="a-4H"></a>依正思惟；<a id="a-4I"></a>然见聚落、<a id="a-4J"></a>城邑有善知识及所亲近老、<a id="a-4K"></a>病、<a id="a-4L"></a>死苦，<a id="a-4M"></a>则生怖畏，<a id="a-4N"></a>依正思惟，<a id="a-4O"></a>如彼良马，<a id="a-4P"></a>触其肤肉，<a id="a-4Q"></a>然后调伏，<a id="a-4R"></a>随御者心，<a id="a-4S"></a>是名第三善男子于圣法、<a id="a-4T"></a>律而自调伏。</p>
  <p id="a4U">“复次，<a id="a-4V"></a>善男子不能闻、<a id="a-4W"></a>见他聚落中男子、<a id="a-4X"></a>女人及所亲近老、<a id="a-4Y"></a>病、<a id="a-4Z"></a>死苦，<a id="a-4a"></a>生怖畏心，<a id="a-4b"></a>依正思惟；<a id="a-4c"></a>然于自身老、<a id="a-4d"></a>病、<a id="a-4e"></a>死苦能生厌怖，<a id="a-4f"></a>依正思惟，<a id="a-4g"></a>如彼良马侵肌彻骨，<a id="a-4h"></a>然后乃调，<a id="a-4i"></a>随御者心，<a id="a-4j"></a>是名第四善男子于圣法、<a id="a-4k"></a>律能自调伏。<a id="a-4l"></a>”</p>
  <p id="a4m">佛说此经已，<a id="a-4n"></a>诸比丘闻佛所说，<a id="a-4o"></a>欢喜奉行。</p>
  <p id="a4p">如是我闻：<a id="a-4q"></a>一时，<a id="a-4r"></a>佛住王舍城迦兰陀竹园。</p>
  <p id="a4s">时，<a id="a-4t"></a>有调马师名曰只尸，<a id="a-4u"></a>来诣佛所，<a id="a-4v"></a>稽首佛足，<a id="a-4w"></a>退坐一面，<a id="a-4x"></a>白佛言：<a id="a-4y"></a>“世尊，<a id="a-4z"></a>我观世间甚为轻贱，<a id="a-50"></a>犹如群羊。<a id="a-51"></a>世尊，<a id="a-52"></a>唯我堪能调马；<a id="a-53"></a>狂逸恶马，<a id="a-54"></a>我作方便，<a id="a-55"></a>须臾令彼态病悉现，<a id="a-56"></a>随其态病，<a id="a-57"></a>方便调伏。<a id="a-58"></a>”</p>
  <p id="a59">佛告调马师聚落主：<a id="a-5A"></a>“汝以几种方便调伏于马？<a id="a-5B"></a>”</p>
  <p id="a5C">马师白佛：<a id="a-5D"></a>“有三种法调伏恶马。<a id="a-5E"></a>何等为三？<a id="a-5F"></a>一者、<a id="a-5G"></a>柔软，<a id="a-5H"></a>二者、<a id="a-5I"></a>粗涩，<a id="a-5J"></a>三者、<a id="a-5K"></a>柔软粗涩。<a id="a-5L"></a>”</p>
  <p id="a5M">佛告聚落主：<a id="a-5N"></a>“汝以三种方便调马，<a id="a-5O"></a>犹不调者，<a id="a-5P"></a>当如之何？<a id="a-5Q"></a>”</p>
  <p id="a5R">马师白佛：<a id="a-5S"></a>“遂不调者，<a id="a-5T"></a>便当杀之。<a id="a-5U"></a>所以者何？<a id="a-5V"></a>莫令辱我。<a id="a-5W"></a>”调马师白佛：<a id="a-5X"></a>“世尊是无上调御丈夫，<a id="a-5Y"></a>为以几种方便调御丈夫？<a id="a-5Z"></a>”</p>
  <p id="a5a">佛告聚落主：<a id="a-5b"></a>“我亦以三种方便调御丈夫。<a id="a-5c"></a>何等为三？<a id="a-5d"></a>一者、<a id="a-5e"></a>一向软柔，<a id="a-5f"></a>二者、<a id="a-5g"></a>一向粗涩，<a id="a-5h"></a>三者、<a id="a-5i"></a>柔软粗涩。<a id="a-5j"></a>”</p>
  <p id="a5k">佛告聚落主：<a id="a-5l"></a>“所谓一向柔软者，<a id="a-5m"></a>如所说：<a id="a-5n"></a>此是身善行，<a id="a-5o"></a>此是身善行报，<a id="a-5p"></a>此是口、<a id="a-5q"></a>意善行，<a id="a-5r"></a>此是口、<a id="a-5s"></a>意善行报，<a id="a-5t"></a>是名天、<a id="a-5u"></a>是名人、<a id="a-5v"></a>是名善趣化生、<a id="a-5w"></a>是名涅槃，<a id="a-5x"></a>是为柔软。<a id="a-5y"></a>粗涩者，<a id="a-5z"></a>如所说：<a id="a-60"></a>是身恶行，<a id="a-61"></a>是身恶行报，<a id="a-62"></a>是口、<a id="a-63"></a>意恶行，<a id="a-64"></a>是口、<a id="a-65"></a>意恶行报，<a id="a-66"></a>是名地狱，<a id="a-67"></a>是名畜生，<a id="a-68"></a>是名饿鬼，<a id="a-69"></a>是名恶趣，<a id="a-6A"></a>是名堕恶趣，<a id="a-6B"></a>是名如来粗涩教也。<a id="a-6C"></a>彼柔软粗涩俱者，<a id="a-6D"></a>谓如来有时说身善行，<a id="a-6E"></a>有时说身善行报，<a id="a-6F"></a>有时说口、<a id="a-6G"></a>意善行，<a id="a-6H"></a>有时说口、<a id="a-6I"></a>意善行报；<a id="a-6J"></a>有时说身恶行，<a id="a-6K"></a>有时说身恶行报，<a id="a-6L"></a>有时说口、<a id="a-6M"></a>意恶行，<a id="a-6N"></a>有时说口、<a id="a-6O"></a>意恶行报；<a id="a-6P"></a>如是名天，<a id="a-6Q"></a>如是名人，<a id="a-6R"></a>如是名善趣，<a id="a-6S"></a>如是名涅槃；<a id="a-6T"></a>如是名地狱，<a id="a-6U"></a>如是名畜生、<a id="a-6V"></a>饿鬼，<a id="a-6W"></a>如是名恶趣，<a id="a-6X"></a>如是堕恶趣，<a id="a-6Y"></a>是名如来柔软粗涩教。<a id="a-6Z"></a>”</p>
  <p id="a6a">调马师白佛：<a id="a-6b"></a>“世尊，<a id="a-6c"></a>若以三种方便调伏众生，<a id="a-6d"></a>有不调者，<a id="a-6e"></a>当如之何？<a id="a-6f"></a>”</p>
  <p id="a6g">佛告聚落主：<a id="a-6h"></a>“亦当杀之。<a id="a-6i"></a>所以者何？<a id="a-6j"></a>莫令辱我。<a id="a-6k"></a>”</p>
  <p id="a6l">调马师白佛言：<a id="a-6m"></a>“若杀生者，<a id="a-6n"></a>于世尊法为不清净，<a id="a-6o"></a>世尊法中亦不杀生，<a id="a-6p"></a>而今言杀，<a id="a-6q"></a>其义云何？<a id="a-6r"></a>”</p>
  <p id="a6s">佛告聚落主：<a id="a-6t"></a>“如是！<a id="a-6u"></a>如是！<a id="a-6v"></a>如来法中杀生不清净，<a id="a-6w"></a>如来法中亦不杀生；<a id="a-6x"></a>然如来法中以三种教授不调伏者，<a id="a-6y"></a>不复与语、<a id="a-6z"></a>不教、<a id="a-70"></a>不诫。<a id="a-71"></a>聚落主，<a id="a-72"></a>于意云何？<a id="a-73"></a>如来法中不复与语、<a id="a-74"></a>不教、<a id="a-75"></a>不诫，<a id="a-76"></a>岂非死耶？<a id="a-77"></a>”</p>
  <p id="a78">调马师白佛：<a id="a-79"></a>“实尔，<a id="a-7A"></a>世尊，<a id="a-7B"></a>不复与语，<a id="a-7C"></a>永不教诫，<a id="a-7D"></a>真为死也。<a id="a-7E"></a>世尊，<a id="a-7F"></a>以是之故，<a id="a-7G"></a>我从今日离诸恶不善业。<a id="a-7H"></a>”</p>
  <p id="a7I">佛告聚落主：<a id="a-7J"></a>“善哉所说！<a id="a-7K"></a>”</p>
  <p id="a7L">时，<a id="a-7M"></a>调马师聚落主只尸闻佛所说，<a id="a-7N"></a>欢喜随喜，<a id="a-7O"></a>礼足而去。</p>
  <p id="a7P">如是我闻：<a id="a-7Q"></a>一时，<a id="a-7R"></a>佛住王舍城迦兰陀竹园。</p>
  <p id="a7S">尔时，<a id="a-7T"></a>世尊告诸比丘：<a id="a-7U"></a>“世间马有八态。<a id="a-7V"></a>何等为八？<a id="a-7W"></a>谓恶马临驾车时，<a id="a-7X"></a>后脚踏人，<a id="a-7Y"></a>前脚跪地，<a id="a-7Z"></a>奋头啮人，<a id="a-7a"></a>是名世间马第一态。<a id="a-7b"></a>复次，<a id="a-7c"></a>恶马就驾车时，<a id="a-7d"></a>低头振轭，<a id="a-7e"></a>是名世间恶马第二之态。<a id="a-7f"></a>复次，<a id="a-7g"></a>世间恶马就驾车时，<a id="a-7h"></a>下道而去，<a id="a-7i"></a>或复偏厉车，<a id="a-7j"></a>令其翻覆，<a id="a-7k"></a>是名第三之态。<a id="a-7l"></a>复次，<a id="a-7m"></a>世间恶马就驾车时，<a id="a-7n"></a>仰头却行，<a id="a-7o"></a>是名世间恶马第四之态。<a id="a-7p"></a>复次，<a id="a-7q"></a>世间恶马就驾车时，<a id="a-7r"></a>小得鞭杖，<a id="a-7s"></a>或断缰折勒，<a id="a-7t"></a>纵横驰走，<a id="a-7u"></a>是名第五之态。<a id="a-7v"></a>复次，<a id="a-7w"></a>世间恶马就驾车时，<a id="a-7x"></a>举前两足，<a id="a-7y"></a>而作人立，<a id="a-7z"></a>是名第六之态。<a id="a-80"></a>复次，<a id="a-81"></a>世间恶马就驾之时，<a id="a-82"></a>加之鞭杖，<a id="a-83"></a>安住不动，<a id="a-84"></a>是名第七之态。<a id="a-85"></a>复次，<a id="a-86"></a>世间恶马就驾之时，<a id="a-87"></a>丛聚四脚，<a id="a-88"></a>伏地不起，<a id="a-89"></a>是名第八之态。</p>
  <p id="a8A">“如是，<a id="a-8B"></a>世间恶丈夫于正法、<a id="a-8C"></a>律有八种过。<a id="a-8D"></a>何等为八？<a id="a-8E"></a>若比丘，<a id="a-8F"></a>诸梵行者以见闻疑罪而发举时，<a id="a-8G"></a>彼则瞋恚，<a id="a-8H"></a>反呵责彼言：<a id="a-8I"></a>‘汝愚痴，<a id="a-8J"></a>不辩不善，<a id="a-8K"></a>他立举汝，<a id="a-8L"></a>汝云何举我？<a id="a-8M"></a>’如彼恶马后脚双踏，<a id="a-8N"></a>前脚跪地，<a id="a-8O"></a>断鞅折轭，<a id="a-8P"></a>是名丈夫于正法、<a id="a-8Q"></a>律第一之过。</p>
  <p id="a8R">“复次，<a id="a-8S"></a>比丘，<a id="a-8T"></a>诸梵行者以见闻疑举，<a id="a-8U"></a>反出他罪，<a id="a-8V"></a>犹如恶马怒项折轭，<a id="a-8W"></a>是名丈夫于正法、<a id="a-8X"></a>律第二之过。<a id="a-8Y"></a>复次，<a id="a-8Z"></a>比丘，<a id="a-8a"></a>诸梵行者以见闻疑举，<a id="a-8b"></a>不以正答，<a id="a-8c"></a>横说余事，<a id="a-8d"></a>瞋恚骄慢，<a id="a-8e"></a>隐覆嫌恨，<a id="a-8f"></a>不忍，<a id="a-8g"></a>无所由作，<a id="a-8h"></a>如彼恶马不由正路，<a id="a-8i"></a>令车翻覆，<a id="a-8j"></a>是名丈夫于正法、<a id="a-8k"></a>律第三之过。</p>
  <p id="a8l">“复次，<a id="a-8m"></a>比丘，<a id="a-8n"></a>诸梵行者以见闻疑举，<a id="a-8o"></a>令其忆念，<a id="a-8p"></a>而作是言：<a id="a-8q"></a>‘我不忆念！<a id="a-8r"></a>’抵突不伏，<a id="a-8s"></a>如彼恶马却缩转退，<a id="a-8t"></a>是名丈夫于正法、<a id="a-8u"></a>律第四之过。</p>
  <p id="a8v">“复次，<a id="a-8w"></a>比丘，<a id="a-8x"></a>诸梵行者以见闻疑举时，<a id="a-8y"></a>轻蔑不数其人，<a id="a-8z"></a>亦不数僧，<a id="a-90"></a>摄持衣钵，<a id="a-91"></a>随意而去，<a id="a-92"></a>如彼恶马加以鞭杖，<a id="a-93"></a>纵横驰走，<a id="a-94"></a>是名丈夫于正法、<a id="a-95"></a>律第五之过。</p>
  <p id="a96">“复次，<a id="a-97"></a>比丘，<a id="a-98"></a>诸梵行者以见闻疑举时，<a id="a-99"></a>自处高床，<a id="a-9A"></a>与诸上座共诤曲直，<a id="a-9B"></a>如彼恶马双脚人立，<a id="a-9C"></a>是名丈夫于正法、<a id="a-9D"></a>律第六之过。</p>
  <p id="a9E">“复次，<a id="a-9F"></a>比丘，<a id="a-9G"></a>诸梵行者以见闻疑举时，<a id="a-9H"></a>默然不应，<a id="a-9I"></a>以恼大众，<a id="a-9J"></a>如彼恶马加其鞭杖，<a id="a-9K"></a>兀然不动，<a id="a-9L"></a>是名丈夫于正法、<a id="a-9M"></a>律第七之过。</p>
  <p id="a9N">“复次，<a id="a-9O"></a>比丘，<a id="a-9P"></a>诸梵行者以见闻疑举时，<a id="a-9Q"></a>则便舍戒，<a id="a-9R"></a>自生退没，<a id="a-9S"></a>到于寺门，<a id="a-9T"></a>而作是言：<a id="a-9U"></a>‘汝默然快喜安住，<a id="a-9V"></a>我自舍戒退没。<a id="a-9W"></a>’如彼恶马丛聚四足，<a id="a-9X"></a>伏地不动，<a id="a-9Y"></a>是名丈夫于正法、<a id="a-9Z"></a>律第八之过。<a id="a-9a"></a>是名比丘于正法、<a id="a-9b"></a>律有八种丈夫过恶。<a id="a-9c"></a>”</p>
  <p id="a9d">佛说此经已，<a id="a-9e"></a>诸比丘闻佛所说，<a id="a-9f"></a>欢喜奉行。</p>
  <p id="a9g">如是我闻：<a id="a-9h"></a>一时，<a id="a-9i"></a>佛住王舍城迦兰陀竹园。</p>
  <p id="a9j">尔时，<a id="a-9k"></a>世尊告诸比丘：<a id="a-9l"></a>“世间良马有八种德成就者，<a id="a-9m"></a>随人所欲，<a id="a-9n"></a>取道多少。<a id="a-9o"></a>何等为八？<a id="a-9p"></a>生于良马乡，<a id="a-9q"></a>是名良马第一之德。<a id="a-9r"></a>复次，<a id="a-9s"></a>体性温良，<a id="a-9t"></a>不惊恐人，<a id="a-9u"></a>是名良马第二之德。<a id="a-9v"></a>复次，<a id="a-9w"></a>良马不择饮食，<a id="a-9x"></a>是名良马第三之德。<a id="a-9y"></a>复次，<a id="a-9z"></a>良马厌恶不净，<a id="a-A0"></a>择地而卧，<a id="a-A1"></a>是名良马第四之德。<a id="a-A2"></a>复次，<a id="a-A3"></a>良马诸情态速为调马者现，<a id="a-A4"></a>马师调习，<a id="a-A5"></a>速舍其态，<a id="a-A6"></a>是名良马第五之德。<a id="a-A7"></a>复次，<a id="a-A8"></a>良马安于驾乘，<a id="a-A9"></a>不顾余马，<a id="a-AA"></a>随其轻重，<a id="a-AB"></a>能尽其力，<a id="a-AC"></a>是名良马第六之德。<a id="a-AD"></a>复次，<a id="a-AE"></a>良马常随正路，<a id="a-AF"></a>不随非道，<a id="a-AG"></a>是名良马第七之德。<a id="a-AH"></a>复次，<a id="a-AI"></a>良马若病、<a id="a-AJ"></a>若老，<a id="a-AK"></a>勉力驾乘，<a id="a-AL"></a>不厌不倦，<a id="a-AM"></a>是名良马第八之德。</p>
  <p id="aAN">“如是，<a id="a-AO"></a>丈夫于正法、<a id="a-AP"></a>律八德成就，<a id="a-AQ"></a>当知是贤士夫。<a id="a-AR"></a>何等为八？<a id="a-AS"></a>谓贤士夫住于正戒波罗提木叉律仪，<a id="a-AT"></a>威仪行处具足，<a id="a-AU"></a>见微细罪，<a id="a-AV"></a>能生怖畏，<a id="a-AW"></a>受持学戒，<a id="a-AX"></a>是名丈夫于正法、<a id="a-AY"></a>律第一之德。</p>
  <p id="aAZ">“复次，<a id="a-Aa"></a>丈夫性自贤善，<a id="a-Ab"></a>善调善住，<a id="a-Ac"></a>不恼、<a id="a-Ad"></a>不怖诸梵行者，<a id="a-Ae"></a>是名丈夫第二之德。</p>
  <p id="aAf">“复次，<a id="a-Ag"></a>丈夫次行乞食，<a id="a-Ah"></a>随其所得，<a id="a-Ai"></a>若粗若细，<a id="a-Aj"></a>其心平等，<a id="a-Ak"></a>不嫌不著，<a id="a-Al"></a>是名丈夫第三之德。</p>
  <p id="aAm">“复次，<a id="a-An"></a>丈夫心生厌离于身恶业，<a id="a-Ao"></a>口、<a id="a-Ap"></a>意恶业，<a id="a-Aq"></a>恶不善法及诸烦恼，<a id="a-Ar"></a>重受诸有炽然苦报，<a id="a-As"></a>于未来世生、<a id="a-At"></a>老、<a id="a-Au"></a>病、<a id="a-Av"></a>死、<a id="a-Aw"></a>忧、<a id="a-Ax"></a>悲、<a id="a-Ay"></a>恼苦，<a id="a-Az"></a>增其厌离，<a id="a-B0"></a>是名丈夫第四之德。</p>
  <p id="aB1">“复次，<a id="a-B2"></a>丈夫若有沙门过，<a id="a-B3"></a>谄曲不实，<a id="a-B4"></a>速告大师及善知识，<a id="a-B5"></a>大师说法则时除断，<a id="a-B6"></a>是名丈夫第五之德。</p>
  <p id="aB7">“复次，<a id="a-B8"></a>丈夫学心具足，<a id="a-B9"></a>作如是念：<a id="a-BA"></a>‘设使余人学以不学，<a id="a-BB"></a>我悉当学。<a id="a-BC"></a>’是名丈夫第六之德。</p>
  <p id="aBD">“复次，<a id="a-BE"></a>丈夫行八正道，<a id="a-BF"></a>不行非道，<a id="a-BG"></a>是名丈夫第七之德。<a id="a-BH"></a>复次，<a id="a-BI"></a>丈夫乃至尽寿，<a id="a-BJ"></a>精勤方便，<a id="a-BK"></a>不厌不倦，<a id="a-BL"></a>是名丈夫第八之德。<a id="a-BM"></a>如是丈夫八德成就，<a id="a-BN"></a>随其行地，<a id="a-BO"></a>能速升进。<a id="a-BP"></a>”</p>
  <p id="aBQ">佛说此经已，<a id="a-BR"></a>诸比丘闻佛所说，<a id="a-BS"></a>欢喜奉行。</p>
  <p id="aBT">如是我闻：<a id="a-BU"></a>一时，<a id="a-BV"></a>佛住那梨聚落深谷精舍。</p>
  <p id="aBW">尔时，<a id="a-BX"></a>世尊告诜陀迦旃延：<a id="a-BY"></a>“当修真实禅，<a id="a-BZ"></a>莫习强良禅！<a id="a-Ba"></a>如强良马，<a id="a-Bb"></a>系槽枥上，<a id="a-Bc"></a>彼马不念：<a id="a-Bd"></a>‘我所应作，<a id="a-Be"></a>所不应作。<a id="a-Bf"></a>’但念谷草。<a id="a-Bg"></a>如是，<a id="a-Bh"></a>丈夫于贪欲缠多所修习故，<a id="a-Bi"></a>彼以贪欲心思惟，<a id="a-Bj"></a>于出离道不如实知，<a id="a-Bk"></a>心常驰骋，<a id="a-Bl"></a>随贪欲缠而求正受；<a id="a-Bm"></a>瞋恚、<a id="a-Bn"></a>睡眠、<a id="a-Bo"></a>掉悔、<a id="a-Bp"></a>疑多修习故，<a id="a-Bq"></a>于出离道不如实知，<a id="a-Br"></a>以疑盖心思惟，<a id="a-Bs"></a>以求正受。</p>
  <p id="aBt">“诜陀，<a id="a-Bu"></a>若真生马系槽枥上，<a id="a-Bv"></a>不念水草，<a id="a-Bw"></a>但作是念，<a id="a-Bx"></a>驾乘之事。<a id="a-By"></a>如是，<a id="a-Bz"></a>丈夫不念贪欲缠，<a id="a-C0"></a>住于出离如实知，<a id="a-C1"></a>不以贪欲缠而求正受，<a id="a-C2"></a>亦不瞋恚、<a id="a-C3"></a>睡眠、<a id="a-C4"></a>掉悔、<a id="a-C5"></a>疑缠，<a id="a-C6"></a>多住于出离；<a id="a-C7"></a>瞋恚、<a id="a-C8"></a>睡眠、<a id="a-C9"></a>掉悔、<a id="a-CA"></a>疑缠如实知，<a id="a-CB"></a>不以疑缠而求正受。</p>
  <p id="aCC">“如是，<a id="a-CD"></a>诜陀，<a id="a-CE"></a>比丘如是禅者，<a id="a-CF"></a>不依地修禅，<a id="a-CG"></a>不依水、<a id="a-CH"></a>火、<a id="a-CI"></a>风、<a id="a-CJ"></a>空、<a id="a-CK"></a>识、<a id="a-CL"></a>无所有、<a id="a-CM"></a>非想非非想而修禅；<a id="a-CN"></a>不依此世、<a id="a-CO"></a>不依他世，<a id="a-CP"></a>非日、<a id="a-CQ"></a>月，<a id="a-CR"></a>非见、<a id="a-CS"></a>闻、<a id="a-CT"></a>觉、<a id="a-CU"></a>识，<a id="a-CV"></a>非得非求，<a id="a-CW"></a>非随觉，<a id="a-CX"></a>非随观而修禅。<a id="a-CY"></a>诜陀，<a id="a-CZ"></a>比丘如是修禅者，<a id="a-Ca"></a>诸天主、<a id="a-Cb"></a>伊湿波罗、<a id="a-Cc"></a>波阇波提恭敬合掌，<a id="a-Cd"></a>稽首作礼而说偈言：</p>
  <p id="aCe">“南无大士夫，<a id="a-Cf"></a>南无士之上！</p>
  <p id="aCg">以我不能知，<a id="a-Ch"></a>依何而禅定？<a id="a-Ci"></a>”</p>
  <p id="aCj">尔时，<a id="a-Ck"></a>有尊者跋迦利住于佛后，<a id="a-Cl"></a>执扇扇佛。<a id="a-Cm"></a>时，<a id="a-Cn"></a>跋迦利白佛言：<a id="a-Co"></a>“世尊，<a id="a-Cp"></a>若比丘云何入禅，<a id="a-Cq"></a>而不依地、<a id="a-Cr"></a>水、<a id="a-Cs"></a>火、<a id="a-Ct"></a>风，<a id="a-Cu"></a>乃至觉观，<a id="a-Cv"></a>而修禅定？<a id="a-Cw"></a>云何比丘禅，<a id="a-Cx"></a>诸天主、<a id="a-Cy"></a>伊湿波罗、<a id="a-Cz"></a>波阇波提合掌恭敬，<a id="a-D0"></a>稽首作礼而说偈言：</p>
  <p id="aD1">“南无大士夫，<a id="a-D2"></a>南无士之上！</p>
  <p id="aD3">以我不能知，<a id="a-D4"></a>依何而禅定？<a id="a-D5"></a>”</p>
  <p id="aD6">佛告跋迦利：<a id="a-D7"></a>“比丘于地想能伏地想，<a id="a-D8"></a>于水、<a id="a-D9"></a>火、<a id="a-DA"></a>风想，<a id="a-DB"></a>无量空入处想、<a id="a-DC"></a>识入处想、<a id="a-DD"></a>无所有入处、<a id="a-DE"></a>非想非非想入处想，<a id="a-DF"></a>此世他世，<a id="a-DG"></a>日、<a id="a-DH"></a>月、<a id="a-DI"></a>见、<a id="a-DJ"></a>闻、<a id="a-DK"></a>觉、<a id="a-DL"></a>识，<a id="a-DM"></a>若得若求，<a id="a-DN"></a>若觉若观，<a id="a-DO"></a>悉伏彼想。<a id="a-DP"></a>跋迦利，<a id="a-DQ"></a>比丘如是禅者，<a id="a-DR"></a>不依地、<a id="a-DS"></a>水、<a id="a-DT"></a>火、<a id="a-DU"></a>风，<a id="a-DV"></a>乃至不依觉、<a id="a-DW"></a>观而修禅。<a id="a-DX"></a>跋迦利，<a id="a-DY"></a>比丘如是禅者，<a id="a-DZ"></a>诸天主、<a id="a-Da"></a>伊湿波罗、<a id="a-Db"></a>波阇波提恭敬合掌，<a id="a-Dc"></a>稽首作礼而说偈言：</p>
  <p id="aDd">“南无大士夫，<a id="a-De"></a>南无士之上！</p>
  <p id="aDf">以我不能知，<a id="a-Dg"></a>何所依而禅？<a id="a-Dh"></a>”</p>
  <p id="aDi">佛说此经时，<a id="a-Dj"></a>诜陀迦旃延比丘远尘离垢，<a id="a-Dk"></a>得法眼净。<a id="a-Dl"></a>跋迦利比丘不起诸漏，<a id="a-Dm"></a>心得解脱。</p>
  <p id="aDn">佛说此经已，<a id="a-Do"></a>跋迦利比丘闻佛所说，<a id="a-Dp"></a>欢喜奉行。</p>
  <p id="aDq">如是我闻：<a id="a-Dr"></a>一时，<a id="a-Ds"></a>佛住迦毗罗卫国尼拘律园中。</p>
  <p id="aDt">时，<a id="a-Du"></a>有释种名摩诃男，<a id="a-Dv"></a>来诣佛所，<a id="a-Dw"></a>稽首佛足，<a id="a-Dx"></a>退坐一面，<a id="a-Dy"></a>白佛言：<a id="a-Dz"></a>“世尊，<a id="a-E0"></a>云何名为优婆塞？<a id="a-E1"></a>”</p>
  <p id="aE2">佛告摩诃男：<a id="a-E3"></a>“在家清白修习净住，<a id="a-E4"></a>男相成就，<a id="a-E5"></a>作是说言：<a id="a-E6"></a>‘我今尽寿归佛、<a id="a-E7"></a>归法、<a id="a-E8"></a>归比丘僧，<a id="a-E9"></a>为优婆塞，<a id="a-EA"></a>证知我！<a id="a-EB"></a>’是名优婆塞。<a id="a-EC"></a>”</p>
  <p id="aED">摩诃男白佛言：<a id="a-EE"></a>“世尊，<a id="a-EF"></a>云何名为优婆塞信具足？<a id="a-EG"></a>”</p>
  <p id="aEH">佛告摩诃男：<a id="a-EI"></a>“优婆塞者，<a id="a-EJ"></a>于如来所正信为本，<a id="a-EK"></a>坚固难动，<a id="a-EL"></a>诸沙门、<a id="a-EM"></a>婆罗门、<a id="a-EN"></a>诸天、<a id="a-EO"></a>魔、<a id="a-EP"></a>梵，<a id="a-EQ"></a>及余世间所不能坏。<a id="a-ER"></a>摩诃男，<a id="a-ES"></a>是名优婆塞信具足。<a id="a-ET"></a>”</p>
  <p id="aEU">摩诃男白佛言：<a id="a-EV"></a>“世尊，<a id="a-EW"></a>云何名优婆塞戒具足？<a id="a-EX"></a>”</p>
  <p id="aEY">佛告摩诃男：<a id="a-EZ"></a>“优婆塞离杀生、<a id="a-Ea"></a>不与取、<a id="a-Eb"></a>邪淫、<a id="a-Ec"></a>妄语、<a id="a-Ed"></a>饮酒，<a id="a-Ee"></a>不乐作。<a id="a-Ef"></a>摩诃男，<a id="a-Eg"></a>是名优婆塞戒具足。<a id="a-Eh"></a>”</p>
  <p id="aEi">摩诃男白佛言：<a id="a-Ej"></a>“世尊，<a id="a-Ek"></a>云何名优婆塞闻具足？<a id="a-El"></a>”</p>
  <p id="aEm">佛告摩诃男：<a id="a-En"></a>“优婆塞闻具足者，<a id="a-Eo"></a>闻则能持，<a id="a-Ep"></a>闻则积集，<a id="a-Eq"></a>若佛所说初、<a id="a-Er"></a>中、<a id="a-Es"></a>后善，<a id="a-Et"></a>善义善味，<a id="a-Eu"></a>纯一满净，<a id="a-Ev"></a>梵行清白，<a id="a-Ew"></a>悉能受持。<a id="a-Ex"></a>摩诃男，<a id="a-Ey"></a>是名优婆塞闻具足。<a id="a-Ez"></a>”</p>
  <p id="aF0">摩诃男白佛言：<a id="a-F1"></a>“世尊，<a id="a-F2"></a>云何名优婆塞舍具足？<a id="a-F3"></a>”</p>
  <p id="aF4">佛告摩诃男：<a id="a-F5"></a>“优婆塞舍具足者，<a id="a-F6"></a>为悭垢所缠者，<a id="a-F7"></a>心离悭垢，<a id="a-F8"></a>住于非家，<a id="a-F9"></a>修解脱施、<a id="a-FA"></a>勤施、<a id="a-FB"></a>常施，<a id="a-FC"></a>乐舍财物，<a id="a-FD"></a>平等布施。<a id="a-FE"></a>摩诃男，<a id="a-FF"></a>是名优婆塞舍具足。<a id="a-FG"></a>”</p>
  <p id="aFH">摩诃男白佛言：<a id="a-FI"></a>“世尊，<a id="a-FJ"></a>云何名优婆塞智慧具足？<a id="a-FK"></a>”</p>
  <p id="aFL">佛告摩诃男：<a id="a-FM"></a>“优婆塞智慧具足者，<a id="a-FN"></a>谓此苦如实知，<a id="a-FO"></a>此苦集如实知，<a id="a-FP"></a>此苦灭如实知，<a id="a-FQ"></a>此苦灭道迹如实知。<a id="a-FR"></a>摩诃男，<a id="a-FS"></a>是名优婆塞智慧具足。<a id="a-FT"></a>”</p>
  <p id="aFU">尔时，<a id="a-FV"></a>释氏摩诃男闻佛所说，<a id="a-FW"></a>欢喜随喜，<a id="a-FX"></a>从座起，<a id="a-FY"></a>作礼而去。</p>
  <p id="aFZ">如是我闻：<a id="a-Fa"></a>一时，<a id="a-Fb"></a>佛住迦毗罗卫国尼拘律园中。</p>
  <p id="aFc">尔时，<a id="a-Fd"></a>释氏摩诃男与五百优婆塞来诣佛所，<a id="a-Fe"></a>稽首佛足，<a id="a-Ff"></a>退坐一面，<a id="a-Fg"></a>白佛言：<a id="a-Fh"></a>“世尊，<a id="a-Fi"></a>云何名优婆塞？<a id="a-Fj"></a>”</p>
  <p id="aFk">佛告摩诃男：<a id="a-Fl"></a>“优婆塞者，<a id="a-Fm"></a>在家净住，<a id="a-Fn"></a>乃至尽寿归依三宝，<a id="a-Fo"></a>为优婆塞，<a id="a-Fp"></a>证知我！<a id="a-Fq"></a>”</p>
  <p id="aFr">摩诃男白佛言：<a id="a-Fs"></a>“世尊，<a id="a-Ft"></a>云何名优婆塞须陀洹？<a id="a-Fu"></a>”</p>
  <p id="aFv">佛告摩诃男：<a id="a-Fw"></a>“优婆塞须陀洹者，<a id="a-Fx"></a>三结已断已知，<a id="a-Fy"></a>谓身见、<a id="a-Fz"></a>戒取、<a id="a-G0"></a>疑。<a id="a-G1"></a>摩诃男，<a id="a-G2"></a>是名优婆塞须陀洹。<a id="a-G3"></a>”</p>
  <p id="aG4">摩诃男白佛言：<a id="a-G5"></a>“世尊，<a id="a-G6"></a>云何名优婆塞斯陀含？<a id="a-G7"></a>”</p>
  <p id="aG8">佛告摩诃男：<a id="a-G9"></a>“谓优婆塞三结已断已知，<a id="a-GA"></a>贪、<a id="a-GB"></a>恚、<a id="a-GC"></a>痴薄。<a id="a-GD"></a>摩诃男，<a id="a-GE"></a>是名优婆塞斯陀含。<a id="a-GF"></a>”</p>
  <p id="aGG">摩诃男白佛言：<a id="a-GH"></a>“世尊，<a id="a-GI"></a>云何名优婆塞阿那含？<a id="a-GJ"></a>”</p>
  <p id="aGK">佛告摩诃男：<a id="a-GL"></a>“优婆塞阿那含者，<a id="a-GM"></a>五下分结已断已知，<a id="a-GN"></a>谓身见、<a id="a-GO"></a>戒取、<a id="a-GP"></a>疑、<a id="a-GQ"></a>贪欲、<a id="a-GR"></a>瞋恚。<a id="a-GS"></a>摩诃男，<a id="a-GT"></a>是名优婆塞阿那含。<a id="a-GU"></a>”</p>
  <p id="aGV">时，<a id="a-GW"></a>摩诃男释氏顾视五百优婆塞，<a id="a-GX"></a>而作是言：<a id="a-GY"></a>“奇哉！<a id="a-GZ"></a>诸优婆塞，<a id="a-Ga"></a>在家清白，<a id="a-Gb"></a>乃得如是深妙功德。<a id="a-Gc"></a>”</p>
  <p id="aGd">时，<a id="a-Ge"></a>摩诃男优婆塞闻佛所说，<a id="a-Gf"></a>欢喜随喜，<a id="a-Gg"></a>从座起，<a id="a-Gh"></a>作礼而去。</p>
  <p id="aGi">如是我闻：<a id="a-Gj"></a>一时，<a id="a-Gk"></a>佛住迦毗罗卫国尼拘律园中。</p>
  <p id="aGl">尔时，<a id="a-Gm"></a>释氏摩诃男来诣佛所，<a id="a-Gn"></a>稽首佛足，<a id="a-Go"></a>退坐一面，<a id="a-Gp"></a>白佛言：<a id="a-Gq"></a>“世尊，<a id="a-Gr"></a>云何名优婆塞？<a id="a-Gs"></a>”</p>
  <p id="aGt">佛告摩诃男：<a id="a-Gu"></a>“优婆塞者，<a id="a-Gv"></a>在家清白，<a id="a-Gw"></a>乃至尽寿归依三宝，<a id="a-Gx"></a>为优婆塞，<a id="a-Gy"></a>证知我！<a id="a-Gz"></a>”</p>
  <p id="aH0">摩诃男白佛：<a id="a-H1"></a>“世尊，<a id="a-H2"></a>云何为满足一切优婆塞事？<a id="a-H3"></a>”</p>
  <p id="aH4">佛告摩诃男：<a id="a-H5"></a>“若优婆塞有信无戒，<a id="a-H6"></a>是则不具，<a id="a-H7"></a>当勤方便，<a id="a-H8"></a>具足净戒。<a id="a-H9"></a>具足信、<a id="a-HA"></a>戒而不施者，<a id="a-HB"></a>是则不具；<a id="a-HC"></a>以不具故，<a id="a-HD"></a>精勤方便，<a id="a-HE"></a>修习布施，<a id="a-HF"></a>令其具足满。<a id="a-HG"></a>信、<a id="a-HH"></a>戒、<a id="a-HI"></a>施满，<a id="a-HJ"></a>不能随时往诣沙门，<a id="a-HK"></a>听受正法，<a id="a-HL"></a>是则不具；<a id="a-HM"></a>以不具故，<a id="a-HN"></a>精勤方便，<a id="a-HO"></a>随时往诣塔寺，<a id="a-HP"></a>见诸沙门，<a id="a-HQ"></a>不一心听受正法，<a id="a-HR"></a>是不具足。<a id="a-HS"></a>信、<a id="a-HT"></a>戒、<a id="a-HU"></a>施、<a id="a-HV"></a>闻修习满足，<a id="a-HW"></a>闻已不持，<a id="a-HX"></a>是不具足；<a id="a-HY"></a>以不具足故，<a id="a-HZ"></a>精勤方便，<a id="a-Ha"></a>随时往诣沙门，<a id="a-Hb"></a>专心听法，<a id="a-Hc"></a>闻则能持。<a id="a-Hd"></a>不能观察诸法深义，<a id="a-He"></a>是不具足；<a id="a-Hf"></a>不具足故，<a id="a-Hg"></a>精勤方便，<a id="a-Hh"></a>信、<a id="a-Hi"></a>戒、<a id="a-Hj"></a>施、<a id="a-Hk"></a>闻，<a id="a-Hl"></a>闻则能持；<a id="a-Hm"></a>持已，<a id="a-Hn"></a>观察甚深妙义，<a id="a-Ho"></a>而不随顺知法次法向，<a id="a-Hp"></a>是则不具；<a id="a-Hq"></a>以不具故，<a id="a-Hr"></a>精勤方便，<a id="a-Hs"></a>信、<a id="a-Ht"></a>戒、<a id="a-Hu"></a>施、<a id="a-Hv"></a>闻，<a id="a-Hw"></a>受持观察，<a id="a-Hx"></a>了达深义，<a id="a-Hy"></a>随顺行法次法向。<a id="a-Hz"></a>摩诃男，<a id="a-I0"></a>是名满足一切种优婆塞事。<a id="a-I1"></a>”</p>
  <p id="aI2">摩诃男白佛：<a id="a-I3"></a>“世尊，<a id="a-I4"></a>云何名优婆塞能自安慰，<a id="a-I5"></a>不安慰他？<a id="a-I6"></a>”</p>
  <p id="aI7">佛告摩诃男：<a id="a-I8"></a>“若优婆塞能自立戒，<a id="a-I9"></a>不能令他立于正戒；<a id="a-IA"></a>自持净戒，<a id="a-IB"></a>不能令他持戒具足；<a id="a-IC"></a>自行布施，<a id="a-ID"></a>不能以施建立于他；<a id="a-IE"></a>自诣塔寺见诸沙门，<a id="a-IF"></a>不能劝他令诣塔寺往见沙门；<a id="a-IG"></a>自专听法，<a id="a-IH"></a>不能劝人乐听正法；<a id="a-II"></a>闻法自持，<a id="a-IJ"></a>不能令他受持正法；<a id="a-IK"></a>自能观察甚深妙义，<a id="a-IL"></a>不能劝人令观深义；<a id="a-IM"></a>自知深法能随顺行法次法向，<a id="a-IN"></a>不能劝人令随顺行法次法向。<a id="a-IO"></a>摩诃男，<a id="a-IP"></a>如是八法成就者，<a id="a-IQ"></a>是名优婆塞能自安慰，<a id="a-IR"></a>不安慰他。<a id="a-IS"></a>”</p>
  <p id="aIT">摩诃男白佛：<a id="a-IU"></a>“世尊，<a id="a-IV"></a>优婆塞成就几法自安安他？<a id="a-IW"></a>”</p>
  <p id="aIX">佛告摩诃男：<a id="a-IY"></a>“若优婆塞成就十六法者，<a id="a-IZ"></a>是名优婆塞自安安他。<a id="a-Ia"></a>何等为十六？<a id="a-Ib"></a>摩诃男，<a id="a-Ic"></a>若优婆塞具足正信，<a id="a-Id"></a>建立他人；<a id="a-Ie"></a>自持净戒，<a id="a-If"></a>亦以净戒建立他人；<a id="a-Ig"></a>自行布施，<a id="a-Ih"></a>教人布施；<a id="a-Ii"></a>自诣塔寺见诸沙门，<a id="a-Ij"></a>亦教人往见诸沙门；<a id="a-Ik"></a>自专听法，<a id="a-Il"></a>亦教人听；<a id="a-Im"></a>自受持法，<a id="a-In"></a>教人受持；<a id="a-Io"></a>自观察义，<a id="a-Ip"></a>教人观察；<a id="a-Iq"></a>自知深义，<a id="a-Ir"></a>随顺修行法次法向，<a id="a-Is"></a>亦复教人解了深义，<a id="a-It"></a>随顺修行法次法向。<a id="a-Iu"></a>摩诃男，<a id="a-Iv"></a>如是十六法成就者，<a id="a-Iw"></a>是名优婆塞能自安慰，<a id="a-Ix"></a>亦安慰他人。</p>
  <p id="aIy">“摩诃男，<a id="a-Iz"></a>若优婆塞成就如是十六法者，<a id="a-J0"></a>彼诸大众悉诣其所，<a id="a-J1"></a>谓婆罗门众、<a id="a-J2"></a>刹利众、<a id="a-J3"></a>长者众、<a id="a-J4"></a>沙门众，<a id="a-J5"></a>于诸众中威德显曜。<a id="a-J6"></a>譬如日轮，<a id="a-J7"></a>初、<a id="a-J8"></a>中及后，<a id="a-J9"></a>光明显照；<a id="a-JA"></a>如是，<a id="a-JB"></a>优婆塞十六法成就者，<a id="a-JC"></a>初、<a id="a-JD"></a>中及后，<a id="a-JE"></a>威德显照。<a id="a-JF"></a>如是，<a id="a-JG"></a>摩诃男，<a id="a-JH"></a>若优婆塞十六法成就者，<a id="a-JI"></a>世间难得。<a id="a-JJ"></a>”</p>
  <p id="aJK">佛说此经已，<a id="a-JL"></a>释氏摩诃男闻佛所说，<a id="a-JM"></a>欢喜随喜，<a id="a-JN"></a>即从座起，<a id="a-JO"></a>作礼而去。</p>
  <p id="aJP">如是我闻：<a id="a-JQ"></a>一时，<a id="a-JR"></a>佛住迦毗罗卫国尼拘律园中。</p>
  <p id="aJS">尔时，<a id="a-JT"></a>释氏摩诃男来诣佛所，<a id="a-JU"></a>稽首礼足，<a id="a-JV"></a>退坐一面，<a id="a-JW"></a>白佛言：<a id="a-JX"></a>“世尊，<a id="a-JY"></a>此迦毗罗卫国安隐丰乐，<a id="a-JZ"></a>人民炽盛，<a id="a-Ja"></a>我每出入时，<a id="a-Jb"></a>众多羽从，<a id="a-Jc"></a>狂象、<a id="a-Jd"></a>狂人、<a id="a-Je"></a>狂乘常与是俱。<a id="a-Jf"></a>我自恐与此诸狂俱生俱死，<a id="a-Jg"></a>忘于念佛、<a id="a-Jh"></a>念法、<a id="a-Ji"></a>念比丘僧。<a id="a-Jj"></a>我自思惟：<a id="a-Jk"></a>‘命终之时，<a id="a-Jl"></a>当生何处？<a id="a-Jm"></a>’”</p>
  <p id="aJn">佛告摩诃男：<a id="a-Jo"></a>“莫恐！<a id="a-Jp"></a>莫怖！<a id="a-Jq"></a>命终之后，<a id="a-Jr"></a>不生恶趣，<a id="a-Js"></a>终亦无恶。<a id="a-Jt"></a>譬如大树，<a id="a-Ju"></a>顺下、<a id="a-Jv"></a>顺注、<a id="a-Jw"></a>顺输，<a id="a-Jx"></a>若截根本，<a id="a-Jy"></a>当堕何处？<a id="a-Jz"></a>”</p>
  <p id="aK0">摩诃男白佛：<a id="a-K1"></a>“随彼顺下、<a id="a-K2"></a>顺注、<a id="a-K3"></a>顺输。<a id="a-K4"></a>”</p>
  <p id="aK5">佛告摩诃男：<a id="a-K6"></a>“汝亦如是，<a id="a-K7"></a>若命终时，<a id="a-K8"></a>不生恶趣，<a id="a-K9"></a>终亦无恶。<a id="a-KA"></a>所以者何？<a id="a-KB"></a>汝已长夜修习念佛、<a id="a-KC"></a>念法、<a id="a-KD"></a>念僧，<a id="a-KE"></a>若命终时，<a id="a-KF"></a>此身若火烧，<a id="a-KG"></a>若弃冢间，<a id="a-KH"></a>风飘日曝，<a id="a-KI"></a>久成尘末，<a id="a-KJ"></a>而心意识久远长夜正信所熏，<a id="a-KK"></a>戒、<a id="a-KL"></a>施、<a id="a-KM"></a>闻、<a id="a-KN"></a>慧所熏，<a id="a-KO"></a>神识上升，<a id="a-KP"></a>向安乐处，<a id="a-KQ"></a>未来生天。<a id="a-KR"></a>”</p>
  <p id="aKS">时，<a id="a-KT"></a>摩诃男闻佛所说，<a id="a-KU"></a>欢喜随喜，<a id="a-KV"></a>作礼而去。</p>
  <p id="aKW">如是我闻：<a id="a-KX"></a>一时，<a id="a-KY"></a>佛住迦毗罗卫国尼拘律园中。</p>
  <p id="aKZ">尔时，<a id="a-Ka"></a>释氏摩诃男来诣佛所，<a id="a-Kb"></a>稽首礼足，<a id="a-Kc"></a>退坐一面，<a id="a-Kd"></a>白佛言：<a id="a-Ke"></a>“世尊，<a id="a-Kf"></a>若比丘在于学地，<a id="a-Kg"></a>求所未得，<a id="a-Kh"></a>上升进道，<a id="a-Ki"></a>安隐涅槃。<a id="a-Kj"></a>世尊，<a id="a-Kk"></a>彼当云何修习，<a id="a-Kl"></a>多修习住，<a id="a-Km"></a>于此法、<a id="a-Kn"></a>律得诸漏尽，<a id="a-Ko"></a>无漏心解脱、<a id="a-Kp"></a>慧解脱，<a id="a-Kq"></a>现法自知作证：<a id="a-Kr"></a>我生已尽，<a id="a-Ks"></a>梵行已立，<a id="a-Kt"></a>所作已作，<a id="a-Ku"></a>自知不受后有？<a id="a-Kv"></a>”</p>
  <p id="aKw">佛告摩诃男：<a id="a-Kx"></a>“若比丘在于学地，<a id="a-Ky"></a>求所未得，<a id="a-Kz"></a>上升进道，<a id="a-L0"></a>安隐涅槃，<a id="a-L1"></a>彼于尔时，<a id="a-L2"></a>当修六念，<a id="a-L3"></a>乃至进得涅槃。<a id="a-L4"></a>譬如饥人，<a id="a-L5"></a>身体羸瘦，<a id="a-L6"></a>得美味食，<a id="a-L7"></a>身体肥泽。<a id="a-L8"></a>如是，<a id="a-L9"></a>比丘住在学地，<a id="a-LA"></a>求所未得，<a id="a-LB"></a>上升进道，<a id="a-LC"></a>安隐涅槃，<a id="a-LD"></a>修六随念，<a id="a-LE"></a>乃至疾得安隐涅槃。</p>
  <p id="aLF">“何等六念？<a id="a-LG"></a>谓圣弟子念如来事：<a id="a-LH"></a>如来、<a id="a-LI"></a>应、<a id="a-LJ"></a>等正觉、<a id="a-LK"></a>明行足、<a id="a-LL"></a>善逝、<a id="a-LM"></a>世间解、<a id="a-LN"></a>无上士、<a id="a-LO"></a>调御丈夫、<a id="a-LP"></a>天人师、<a id="a-LQ"></a>佛、<a id="a-LR"></a>世尊。<a id="a-LS"></a>圣弟子如是念时，<a id="a-LT"></a>不起贪欲缠，<a id="a-LU"></a>不起瞋恚、<a id="a-LV"></a>愚痴心，<a id="a-LW"></a>其心正直。<a id="a-LX"></a>得如来义，<a id="a-LY"></a>得如来正法，<a id="a-LZ"></a>于如来正法、<a id="a-La"></a>于如来所得随喜心；<a id="a-Lb"></a>随喜心已，<a id="a-Lc"></a>欢悦；<a id="a-Ld"></a>欢悦已，<a id="a-Le"></a>身猗息；<a id="a-Lf"></a>身猗息已，<a id="a-Lg"></a>觉受乐；<a id="a-Lh"></a>觉受乐已，<a id="a-Li"></a>其心定；<a id="a-Lj"></a>心定已，<a id="a-Lk"></a>彼圣弟子于凶险众生中，<a id="a-Ll"></a>无诸罣礙，<a id="a-Lm"></a>入法流水，<a id="a-Ln"></a>乃至涅槃。</p>
  <p id="aLo">“复次，<a id="a-Lp"></a>圣弟子念于法事：<a id="a-Lq"></a>世尊法、<a id="a-Lr"></a>律，<a id="a-Ls"></a>现法能离生死炽然，<a id="a-Lt"></a>不待时节，<a id="a-Lu"></a>通达现法，<a id="a-Lv"></a>缘自觉知。<a id="a-Lw"></a>圣弟子如是念法者，<a id="a-Lx"></a>不起贪欲、<a id="a-Ly"></a>瞋恚、<a id="a-Lz"></a>愚痴，<a id="a-M0"></a>乃至念法所熏，<a id="a-M1"></a>升进涅槃。</p>
  <p id="aM2">“复次，<a id="a-M3"></a>圣弟子念于僧事：<a id="a-M4"></a>世尊弟子善向、<a id="a-M5"></a>正向、<a id="a-M6"></a>直向、<a id="a-M7"></a>诚向，<a id="a-M8"></a>行随顺法，<a id="a-M9"></a>有向须陀洹、<a id="a-MA"></a>得须陀洹，<a id="a-MB"></a>向斯陀含、<a id="a-MC"></a>得斯陀含，<a id="a-MD"></a>向阿那含、<a id="a-ME"></a>得阿那含，<a id="a-MF"></a>向阿罗汉、<a id="a-MG"></a>得阿罗汉，<a id="a-MH"></a>此是四双八辈贤圣，<a id="a-MI"></a>是名世尊弟子僧，<a id="a-MJ"></a>净戒具足、<a id="a-MK"></a>三昧具足、<a id="a-ML"></a>智慧具足、<a id="a-MM"></a>解脱具足、<a id="a-MN"></a>解脱知见具足，<a id="a-MO"></a>所应奉迎，<a id="a-MP"></a>承事供养，<a id="a-MQ"></a>为良福田。<a id="a-MR"></a>圣弟子如是念僧事时，<a id="a-MS"></a>不起贪欲、<a id="a-MT"></a>瞋恚、<a id="a-MU"></a>愚痴，<a id="a-MV"></a>乃至念僧所熏，<a id="a-MW"></a>升进涅槃。</p>
  <p id="aMX">“复次，<a id="a-MY"></a>圣弟子自念净戒：<a id="a-MZ"></a>不坏戒、<a id="a-Ma"></a>不缺戒、<a id="a-Mb"></a>不污戒、<a id="a-Mc"></a>不杂戒、<a id="a-Md"></a>不他取戒、<a id="a-Me"></a>善护戒、<a id="a-Mf"></a>明者称誉戒、<a id="a-Mg"></a>智者不厌戒。<a id="a-Mh"></a>圣弟子如是念戒时，<a id="a-Mi"></a>不起贪欲、<a id="a-Mj"></a>瞋恚、<a id="a-Mk"></a>愚痴，<a id="a-Ml"></a>乃至念戒所熏，<a id="a-Mm"></a>升进涅槃。</p>
  <p id="aMn">“复次，<a id="a-Mo"></a>圣弟子自念施事：<a id="a-Mp"></a>‘我得善利，<a id="a-Mq"></a>于悭垢众生中而得离悭垢处，<a id="a-Mr"></a>于非家行解脱施，<a id="a-Ms"></a>常自手施，<a id="a-Mt"></a>乐行舍法，<a id="a-Mu"></a>具足等施。<a id="a-Mv"></a>’圣弟子如是念施时，<a id="a-Mw"></a>不起贪欲、<a id="a-Mx"></a>瞋恚、<a id="a-My"></a>愚痴，<a id="a-Mz"></a>乃至念施所熏，<a id="a-N0"></a>升进涅槃。</p>
  <p id="aN1">“复次，<a id="a-N2"></a>圣弟子念诸天事：<a id="a-N3"></a>‘有四大天王、<a id="a-N4"></a>三十三天、<a id="a-N5"></a>焰摩天、<a id="a-N6"></a>兜率陀天、<a id="a-N7"></a>化乐天、<a id="a-N8"></a>他化自在天。<a id="a-N9"></a>若有正信心者，<a id="a-NA"></a>于此命终，<a id="a-NB"></a>生彼诸天，<a id="a-NC"></a>我亦当行此正信。<a id="a-ND"></a>彼得净戒、<a id="a-NE"></a>施、<a id="a-NF"></a>闻、<a id="a-NG"></a>舍、<a id="a-NH"></a>慧，<a id="a-NI"></a>于此命终，<a id="a-NJ"></a>生彼诸天，<a id="a-NK"></a>我今亦当行此戒、<a id="a-NL"></a>施、<a id="a-NM"></a>闻、<a id="a-NN"></a>慧。<a id="a-NO"></a>’圣弟子如是念天事者，<a id="a-NP"></a>不起贪欲、<a id="a-NQ"></a>瞋恚、<a id="a-NR"></a>愚痴，<a id="a-NS"></a>其心正直，<a id="a-NT"></a>缘彼诸天。<a id="a-NU"></a>彼圣弟子如是直心者，<a id="a-NV"></a>得深法利、<a id="a-NW"></a>得深义利、<a id="a-NX"></a>得彼诸天饶益随喜；<a id="a-NY"></a>随喜已，<a id="a-NZ"></a>生欣悦；<a id="a-Na"></a>欣悦已，<a id="a-Nb"></a>身猗息；<a id="a-Nc"></a>身猗息已，<a id="a-Nd"></a>觉受乐；<a id="a-Ne"></a>觉受乐已，<a id="a-Nf"></a>得心定；<a id="a-Ng"></a>心定已，<a id="a-Nh"></a>彼圣弟子处凶险众生中，<a id="a-Ni"></a>无诸罣礙，<a id="a-Nj"></a>入法水流。<a id="a-Nk"></a>念天所熏故，<a id="a-Nl"></a>升进涅槃。</p>
  <p id="aNm">“摩诃男，<a id="a-Nn"></a>若比丘住于学地，<a id="a-No"></a>欲求上升安乐涅槃，<a id="a-Np"></a>如是多修习，<a id="a-Nq"></a>疾得涅槃者，<a id="a-Nr"></a>于正法、<a id="a-Ns"></a>律速尽诸漏，<a id="a-Nt"></a>无漏心解脱、<a id="a-Nu"></a>慧解脱，<a id="a-Nv"></a>现法自知作证：<a id="a-Nw"></a>我生已尽，<a id="a-Nx"></a>梵行已立，<a id="a-Ny"></a>所作已作，<a id="a-Nz"></a>自知不受后有。<a id="a-O0"></a>”</p>
  <p id="aO1">时，<a id="a-O2"></a>释氏摩诃男闻佛所说，<a id="a-O3"></a>欢喜随喜，<a id="a-O4"></a>从座起，<a id="a-O5"></a>作礼而去。</p>
  <p id="aO6">如是我闻：<a id="a-O7"></a>一时，<a id="a-O8"></a>佛住迦毗罗卫国尼拘律园中。<a id="a-O9"></a>时，<a id="a-OA"></a>有众多比丘集于食堂为世尊缝衣。</p>
  <p id="aOB">时，<a id="a-OC"></a>释氏摩诃男闻众多比丘集于食堂为世尊缝衣，<a id="a-OD"></a>世尊不久三月安居讫，<a id="a-OE"></a>作衣竟，<a id="a-OF"></a>持衣钵，<a id="a-OG"></a>人间游行；<a id="a-OH"></a>闻已，<a id="a-OI"></a>往诣佛所，<a id="a-OJ"></a>稽首佛足，<a id="a-OK"></a>退坐一面，<a id="a-OL"></a>白佛言：<a id="a-OM"></a>“世尊，<a id="a-ON"></a>我四体不摄，<a id="a-OO"></a>迷于四方，<a id="a-OP"></a>闻法悉忘。<a id="a-OQ"></a>以闻众多比丘集于食堂为世尊缝衣，<a id="a-OR"></a>世尊不久安居讫，<a id="a-OS"></a>作衣竟，<a id="a-OT"></a>持衣钵，<a id="a-OU"></a>人间游行，<a id="a-OV"></a>是故我今思惟，<a id="a-OW"></a>何时当复得见世尊及诸知识比丘？<a id="a-OX"></a>”</p>
  <p id="aOY">佛告摩诃男：<a id="a-OZ"></a>“汝正使见世尊、<a id="a-Oa"></a>不见世尊，<a id="a-Ob"></a>见诸知识比丘及与不见，<a id="a-Oc"></a>但当念于五法，<a id="a-Od"></a>精勤修习。<a id="a-Oe"></a>摩诃男，<a id="a-Of"></a>当以正信为主，<a id="a-Og"></a>非不正信；<a id="a-Oh"></a>戒具足、<a id="a-Oi"></a>闻具足、<a id="a-Oj"></a>施具足、<a id="a-Ok"></a>慧具足为本，<a id="a-Ol"></a>非不智慧。<a id="a-Om"></a>如是，<a id="a-On"></a>摩诃男，<a id="a-Oo"></a>依此五法，<a id="a-Op"></a>修六念处。<a id="a-Oq"></a>何等为六？<a id="a-Or"></a>此摩诃男，<a id="a-Os"></a>念如来，<a id="a-Ot"></a>当如是念，<a id="a-Ou"></a>如来、<a id="a-Ov"></a>应、<a id="a-Ow"></a>等正觉乃至佛、<a id="a-Ox"></a>世尊；<a id="a-Oy"></a>当念法、<a id="a-Oz"></a>僧、<a id="a-P0"></a>戒、<a id="a-P1"></a>施、<a id="a-P2"></a>天事，<a id="a-P3"></a>乃至自行得智慧。</p>
  <p id="aP4">“如是，<a id="a-P5"></a>摩诃男，<a id="a-P6"></a>圣弟子成就十一法者，<a id="a-P7"></a>则为学迹，<a id="a-P8"></a>终不腐败，<a id="a-P9"></a>堪任知见、<a id="a-PA"></a>堪任决定，<a id="a-PB"></a>住甘露门，<a id="a-PC"></a>近于甘露，<a id="a-PD"></a>不能一切，<a id="a-PE"></a>疾得甘露涅槃。<a id="a-PF"></a>譬如伏鸡伏其卵，<a id="a-PG"></a>或五或十，<a id="a-PH"></a>随时消息，<a id="a-PI"></a>爱护将养，<a id="a-PJ"></a>正复中间放逸，<a id="a-PK"></a>犹能以爪以口啄卵，<a id="a-PL"></a>得生其子。<a id="a-PM"></a>所以者何？<a id="a-PN"></a>以彼鸡母初随时消息，<a id="a-PO"></a>善爱护故。<a id="a-PP"></a>如是圣弟子成就十一法者，<a id="a-PQ"></a>住于学迹，<a id="a-PR"></a>终不腐败，<a id="a-PS"></a>乃至不能一切，<a id="a-PT"></a>疾得甘露涅槃。<a id="a-PU"></a>”</p>
  <p id="aPV">佛说此经已，<a id="a-PW"></a>摩诃男释氏闻佛所说，<a id="a-PX"></a>欢喜随喜，<a id="a-PY"></a>作礼而去。</p>
  <p id="aPZ">如是我闻：<a id="a-Pa"></a>一时，<a id="a-Pb"></a>佛住迦毗罗卫国尼拘律园中。<a id="a-Pc"></a>时，<a id="a-Pd"></a>有众多比丘集于食堂为世尊缝衣。</p>
  <p id="aPe">时，<a id="a-Pf"></a>释氏摩诃男闻诸比丘集于食堂为世尊缝衣，<a id="a-Pg"></a>世尊不久安居讫，<a id="a-Ph"></a>作衣竟，<a id="a-Pi"></a>持衣钵，<a id="a-Pj"></a>人间游行；<a id="a-Pk"></a>闻已，<a id="a-Pl"></a>诣佛所，<a id="a-Pm"></a>稽首礼足，<a id="a-Pn"></a>退坐一面，<a id="a-Po"></a>白佛言：<a id="a-Pp"></a>“世尊，<a id="a-Pq"></a>我今四体不摄，<a id="a-Pr"></a>迷于四方，<a id="a-Ps"></a>先所闻法，<a id="a-Pt"></a>今悉忘失。<a id="a-Pu"></a>以闻众多比丘集于食堂为世尊缝衣，<a id="a-Pv"></a>乃至人间游行，<a id="a-Pw"></a>我作是念，<a id="a-Px"></a>何时当复得见世尊及诸知识比丘？<a id="a-Py"></a>”</p>
  <p id="aPz">佛告摩诃男：<a id="a-Q0"></a>“汝见如来、<a id="a-Q1"></a>不见如来，<a id="a-Q2"></a>见诸比丘、<a id="a-Q3"></a>不见诸比丘，<a id="a-Q4"></a>且汝常当勤修六法。<a id="a-Q5"></a>何等为六？<a id="a-Q6"></a>正信为本，<a id="a-Q7"></a>戒、<a id="a-Q8"></a>施、<a id="a-Q9"></a>闻、<a id="a-QA"></a>空、<a id="a-QB"></a>慧以为根本，<a id="a-QC"></a>非不智慧。<a id="a-QD"></a>是故，<a id="a-QE"></a>摩诃男，<a id="a-QF"></a>依此六法已，<a id="a-QG"></a>于上增修六随念念如来事，<a id="a-QH"></a>乃至念天。<a id="a-QI"></a>如是十二种念成就，<a id="a-QJ"></a>彼圣弟子诸恶退减不增长，<a id="a-QK"></a>消灭不起，<a id="a-QL"></a>离尘垢，<a id="a-QM"></a>不增尘垢，<a id="a-QN"></a>舍离不取；<a id="a-QO"></a>不取故不著，<a id="a-QP"></a>以不取著故，<a id="a-QQ"></a>缘自涅槃：<a id="a-QR"></a>我生已尽，<a id="a-QS"></a>梵行已立，<a id="a-QT"></a>所作已作，<a id="a-QU"></a>自知不受后有。<a id="a-QV"></a>”</p>
  <p id="aQW">佛说此经已，<a id="a-QX"></a>释氏摩诃男闻佛所说，<a id="a-QY"></a>欢喜随喜，<a id="a-QZ"></a>从座起，<a id="a-Qa"></a>作礼而去。</p>
  <p id="aQb">如是我闻：<a id="a-Qc"></a>一时，<a id="a-Qd"></a>佛住迦毗罗卫国尼拘律园中。</p>
  <p id="aQe">尔时，<a id="a-Qf"></a>释氏摩诃男来诣佛所，<a id="a-Qg"></a>稽首佛足，<a id="a-Qh"></a>退坐一面，<a id="a-Qi"></a>白佛言：<a id="a-Qj"></a>“世尊，<a id="a-Qk"></a>如我解佛所说，<a id="a-Ql"></a>正受故解脱，<a id="a-Qm"></a>非不正受。<a id="a-Qn"></a>云何，<a id="a-Qo"></a>世尊，<a id="a-Qp"></a>为先正受而后解脱耶？<a id="a-Qq"></a>为先解脱而后正受耶？<a id="a-Qr"></a>为正受解脱不前不后一时俱生耶？<a id="a-Qs"></a>”</p>
  <p id="aQt">尔时，<a id="a-Qu"></a>世尊默然而住。<a id="a-Qv"></a>如是摩诃男第二第三问，<a id="a-Qw"></a>佛亦再三默然住。</p>
  <p id="aQx">尔时，<a id="a-Qy"></a>尊者阿难住于佛后，<a id="a-Qz"></a>执扇扇佛。<a id="a-R0"></a>尊者阿难作是念：<a id="a-R1"></a>“释氏摩诃男以此深义而问世尊，<a id="a-R2"></a>世尊病差未久，<a id="a-R3"></a>我今当说余事，<a id="a-R4"></a>以引于彼语。<a id="a-R5"></a>”“摩诃男，<a id="a-R6"></a>学人亦有戒，<a id="a-R7"></a>无学人亦有戒；<a id="a-R8"></a>学人有三昧，<a id="a-R9"></a>无学人亦有三昧；<a id="a-RA"></a>学人有慧，<a id="a-RB"></a>无学人亦有慧；<a id="a-RC"></a>学人有解脱，<a id="a-RD"></a>无学人亦有解脱。<a id="a-RE"></a>”</p>
  <p id="aRF">摩诃男问尊者阿难：<a id="a-RG"></a>“云何为学人戒？<a id="a-RH"></a>云何为无学人戒？<a id="a-RI"></a>云何学人三昧？<a id="a-RJ"></a>云何无学人三昧？<a id="a-RK"></a>云何学人慧？<a id="a-RL"></a>云何无学人慧？<a id="a-RM"></a>云何学人解脱？<a id="a-RN"></a>云何无学人解脱？<a id="a-RO"></a>”</p>
  <p id="aRP">尊者阿难语摩诃男：<a id="a-RQ"></a>“此圣弟子住于戒波罗提木叉律仪，<a id="a-RR"></a>威仪行处，<a id="a-RS"></a>受持学戒；<a id="a-RT"></a>受持学戒具足已，<a id="a-RU"></a>离欲、<a id="a-RV"></a>恶不善法，<a id="a-RW"></a>乃至第四禅具足住；<a id="a-RX"></a>如是三昧具足已，<a id="a-RY"></a>此苦圣谛如实知，<a id="a-RZ"></a>此苦集如实知，<a id="a-Ra"></a>此苦灭如实知，<a id="a-Rb"></a>此苦灭道迹如实知；<a id="a-Rc"></a>如是知、<a id="a-Rd"></a>如是见已，<a id="a-Re"></a>五下分结已断已知，<a id="a-Rf"></a>谓身见、<a id="a-Rg"></a>戒取、<a id="a-Rh"></a>疑、<a id="a-Ri"></a>贪欲、<a id="a-Rj"></a>瞋恚，<a id="a-Rk"></a>此五下分结断，<a id="a-Rl"></a>于彼受生，<a id="a-Rm"></a>得般涅槃阿那含，<a id="a-Rn"></a>不复还生此世。<a id="a-Ro"></a>彼当尔时，<a id="a-Rp"></a>成就学戒、<a id="a-Rq"></a>学三昧、<a id="a-Rr"></a>学慧、<a id="a-Rs"></a>学解脱，<a id="a-Rt"></a>复于余时尽诸有漏，<a id="a-Ru"></a>无漏解脱、<a id="a-Rv"></a>慧解脱，<a id="a-Rw"></a>自知作证：<a id="a-Rx"></a>我生已尽，<a id="a-Ry"></a>梵行已立，<a id="a-Rz"></a>所作已作，<a id="a-S0"></a>自知不受后有。<a id="a-S1"></a>彼当尔时成就无学戒、<a id="a-S2"></a>无学三昧、<a id="a-S3"></a>无学慧、<a id="a-S4"></a>无学解脱。<a id="a-S5"></a>如是，<a id="a-S6"></a>摩诃男，<a id="a-S7"></a>是名世尊所说学戒、<a id="a-S8"></a>学三昧、<a id="a-S9"></a>学慧、<a id="a-SA"></a>学解脱，<a id="a-SB"></a>无学戒、<a id="a-SC"></a>无学三昧、<a id="a-SD"></a>无学慧、<a id="a-SE"></a>无学解脱。<a id="a-SF"></a>”</p>
  <p id="aSG">尔时，<a id="a-SH"></a>释氏摩诃男闻尊者阿难所说，<a id="a-SI"></a>欢喜随喜，<a id="a-SJ"></a>从座起，<a id="a-SK"></a>礼佛而去。</p>
  <p id="aSL">尔时，<a id="a-SM"></a>世尊知摩诃男去不久，<a id="a-SN"></a>语尊者阿难：<a id="a-SO"></a>“迦毗罗卫释氏乃能与诸比丘共论深义？<a id="a-SP"></a>”</p>
  <p id="aSQ">阿难白佛：<a id="a-SR"></a>“唯然，<a id="a-SS"></a>世尊，<a id="a-ST"></a>迦毗罗卫释氏能与诸比丘共论深义。<a id="a-SU"></a>”</p>
  <p id="aSV">佛告阿难：<a id="a-SW"></a>“迦毗罗卫诸释氏快得善利，<a id="a-SX"></a>能于甚深佛法贤圣慧眼而得深入。<a id="a-SY"></a>”</p>
  <p id="aSZ">佛说此经已，<a id="a-Sa"></a>尊者阿难闻佛所说，<a id="a-Sb"></a>欢喜奉行。</p>
  <p id="aSc">如是我闻：<a id="a-Sd"></a>一时，<a id="a-Se"></a>佛住迦毗罗卫国尼拘律园中。</p>
  <p id="aSf">尔时，<a id="a-Sg"></a>释氏名曰沙陀，<a id="a-Sh"></a>语释氏摩诃男：<a id="a-Si"></a>“世尊说须陀洹成就几种法？<a id="a-Sj"></a>”</p>
  <p id="aSk">摩诃男答言：<a id="a-Sl"></a>“世尊说须陀洹成就四法。<a id="a-Sm"></a>何等为四？<a id="a-Sn"></a>谓于佛不坏净，<a id="a-So"></a>法、<a id="a-Sp"></a>僧不坏净，<a id="a-Sq"></a>圣戒成就，<a id="a-Sr"></a>是名四法成就须陀洹。<a id="a-Ss"></a>”</p>
  <p id="aSt">释氏沙陀语释氏摩诃男：<a id="a-Su"></a>“莫作是说！<a id="a-Sv"></a>莫作是言世尊说四法成就须陀洹。<a id="a-Sw"></a>然彼三法成就须陀洹。<a id="a-Sx"></a>何等为三？<a id="a-Sy"></a>谓于佛不坏净、<a id="a-Sz"></a>于法不坏净、<a id="a-T0"></a>于僧不坏净，<a id="a-T1"></a>如是三法成就须陀洹。<a id="a-T2"></a>”</p>
  <p id="aT3">如是第三说，<a id="a-T4"></a>释氏摩诃男不能令沙陀受四法，<a id="a-T5"></a>释氏沙陀不能令摩诃男受三法，<a id="a-T6"></a>共诣佛所，<a id="a-T7"></a>稽首佛足，<a id="a-T8"></a>退坐一面。</p>
  <p id="aT9">释氏摩诃男白佛言：<a id="a-TA"></a>“世尊，<a id="a-TB"></a>释氏沙陀来诣我所，<a id="a-TC"></a>问我言：<a id="a-TD"></a>‘世尊说几法成就须陀洹？<a id="a-TE"></a>’我即答言：<a id="a-TF"></a>‘世尊说四法成就须陀洹。<a id="a-TG"></a>何等为四？<a id="a-TH"></a>谓于佛不坏净，<a id="a-TI"></a>于法、<a id="a-TJ"></a>僧不坏净，<a id="a-TK"></a>圣戒成就，<a id="a-TL"></a>如是四法成就须陀洹。<a id="a-TM"></a>’释氏沙陀作是言：<a id="a-TN"></a>‘释氏摩诃男，<a id="a-TO"></a>莫作是语！<a id="a-TP"></a>世尊说四法成就须陀洹，<a id="a-TQ"></a>但三法成就须陀洹。<a id="a-TR"></a>何等为三？<a id="a-TS"></a>谓于佛不坏净、<a id="a-TT"></a>于法不坏净、<a id="a-TU"></a>于僧不坏净，<a id="a-TV"></a>世尊说如是三法成就须陀洹。<a id="a-TW"></a>’如是再三说，<a id="a-TX"></a>我亦不能令彼释氏沙陀受四法，<a id="a-TY"></a>释氏沙陀亦不能令我受三法，<a id="a-TZ"></a>是故俱来诣世尊所。<a id="a-Ta"></a>今问世尊，<a id="a-Tb"></a>须陀洹成就几法？<a id="a-Tc"></a>”</p>
  <p id="aTd">时，<a id="a-Te"></a>沙陀释氏从座起，<a id="a-Tf"></a>为佛作礼，<a id="a-Tg"></a>合掌白佛：<a id="a-Th"></a>“世尊，<a id="a-Ti"></a>若有如是像类法起，<a id="a-Tj"></a>一者世尊，<a id="a-Tk"></a>一者比丘僧，<a id="a-Tl"></a>我宁随世尊，<a id="a-Tm"></a>不随比丘僧。<a id="a-Tn"></a>或有如是像类法起，<a id="a-To"></a>一者世尊，<a id="a-Tp"></a>一者比丘尼僧、<a id="a-Tq"></a>优婆塞、<a id="a-Tr"></a>优婆夷、<a id="a-Ts"></a>若天、<a id="a-Tt"></a>若魔、<a id="a-Tu"></a>若梵、<a id="a-Tv"></a>若沙门、<a id="a-Tw"></a>婆罗门、<a id="a-Tx"></a>诸天、<a id="a-Ty"></a>世人，<a id="a-Tz"></a>我宁随世尊，<a id="a-U0"></a>不随余众。<a id="a-U1"></a>”</p>
  <p id="aU2">尔时，<a id="a-U3"></a>世尊告释氏摩诃男：<a id="a-U4"></a>“如摩诃男，<a id="a-U5"></a>释氏沙陀作如是论，<a id="a-U6"></a>汝当云何？<a id="a-U7"></a>”</p>
  <p id="aU8">摩诃男白佛：<a id="a-U9"></a>“世尊，<a id="a-UA"></a>彼沙陀释氏作如是论，<a id="a-UB"></a>我知复何说，<a id="a-UC"></a>我唯言善，<a id="a-UD"></a>唯言真实。<a id="a-UE"></a>”</p>
  <p id="aUF">佛告摩诃男：<a id="a-UG"></a>“是故当知四法成就须陀洹，<a id="a-UH"></a>于佛不坏净，<a id="a-UI"></a>于法、<a id="a-UJ"></a>僧不坏净，<a id="a-UK"></a>圣戒成就，<a id="a-UL"></a>如是受持。<a id="a-UM"></a>”</p>
  <p id="aUN">时，<a id="a-UO"></a>释氏摩诃男闻佛所说，<a id="a-UP"></a>欢喜随喜，<a id="a-UQ"></a>从座起，<a id="a-UR"></a>作礼而去。</p>
  <p id="aUS">如是我闻：<a id="a-UT"></a>一时，<a id="a-UU"></a>佛住迦毗罗卫国尼拘律园中。</p>
  <p id="aUV">时，<a id="a-UW"></a>有迦毗罗卫释氏集供养堂，<a id="a-UX"></a>作如是论，<a id="a-UY"></a>问：<a id="a-UZ"></a>“摩诃男，<a id="a-Ua"></a>云何最后记说彼百手释氏命终，<a id="a-Ub"></a>世尊记彼得须陀洹，<a id="a-Uc"></a>不堕恶趣法，<a id="a-Ud"></a>决定正向三菩提，<a id="a-Ue"></a>七有天人往生，<a id="a-Uf"></a>究竟苦边。<a id="a-Ug"></a>然彼百手释氏犯戒饮酒，<a id="a-Uh"></a>而复世尊记彼得须陀洹，<a id="a-Ui"></a>乃至究竟苦边。<a id="a-Uj"></a>汝摩诃男，<a id="a-Uk"></a>当往问佛，<a id="a-Ul"></a>如佛所说，<a id="a-Um"></a>我等奉持！<a id="a-Un"></a>”</p>
  <p id="aUo">尔时，<a id="a-Up"></a>摩诃男往诣佛所，<a id="a-Uq"></a>稽首礼足，<a id="a-Ur"></a>退坐一面，<a id="a-Us"></a>白佛言：<a id="a-Ut"></a>“世尊，<a id="a-Uu"></a>我等迦毗罗卫诸释氏集供养堂，<a id="a-Uv"></a>作如是论：<a id="a-Uw"></a>‘摩诃男，<a id="a-Ux"></a>云何最后记说，<a id="a-Uy"></a>是中百手释氏命终，<a id="a-Uz"></a>世尊记说得须陀洹，<a id="a-V0"></a>乃至究竟苦边？<a id="a-V1"></a>汝今当往重问世尊，<a id="a-V2"></a>如世尊所说，<a id="a-V3"></a>我等奉持！<a id="a-V4"></a>’我今问佛，<a id="a-V5"></a>惟愿解说！<a id="a-V6"></a>”</p>
  <p id="aV7">佛告摩诃男：<a id="a-V8"></a>“善逝大师，<a id="a-V9"></a>善逝大师者，<a id="a-VA"></a>圣弟子所说，<a id="a-VB"></a>口说善逝，<a id="a-VC"></a>而心正念直见，<a id="a-VD"></a>悉入善逝正法、<a id="a-VE"></a>律。<a id="a-VF"></a>正法、<a id="a-VG"></a>律者，<a id="a-VH"></a>圣弟子所说，<a id="a-VI"></a>口说正法，<a id="a-VJ"></a>发心正念直见，<a id="a-VK"></a>悉入正法。<a id="a-VL"></a>善向僧，<a id="a-VM"></a>善向僧者，<a id="a-VN"></a>圣弟子所说，<a id="a-VO"></a>口说善向，<a id="a-VP"></a>发心正念直见，<a id="a-VQ"></a>悉入善向。</p>
  <p id="aVR">“如是，<a id="a-VS"></a>摩诃男，<a id="a-VT"></a>圣弟子于佛一向净信，<a id="a-VU"></a>于法、<a id="a-VV"></a>僧一向净信，<a id="a-VW"></a>于法利智、<a id="a-VX"></a>出智、<a id="a-VY"></a>决定智，<a id="a-VZ"></a>八解脱具足身作证，<a id="a-Va"></a>以智慧见，<a id="a-Vb"></a>有漏断知。<a id="a-Vc"></a>如是圣弟子不趣地狱、<a id="a-Vd"></a>畜生、<a id="a-Ve"></a>饿鬼，<a id="a-Vf"></a>不堕恶趣，<a id="a-Vg"></a>说阿罗汉俱解脱。</p>
  <p id="aVh">“复次，<a id="a-Vi"></a>摩诃男，<a id="a-Vj"></a>圣弟子一向于佛清净信，<a id="a-Vk"></a>乃至决定智慧，<a id="a-Vl"></a>不得八解脱身作证具足住，<a id="a-Vm"></a>然彼知见有漏断，<a id="a-Vn"></a>是名圣弟子不堕恶趣，<a id="a-Vo"></a>乃至慧解脱。</p>
  <p id="aVp">“复次，<a id="a-Vq"></a>摩诃男，<a id="a-Vr"></a>圣弟子一向于佛清净信，<a id="a-Vs"></a>乃至决定智慧，<a id="a-Vt"></a>八解脱身作证具足住，<a id="a-Vu"></a>而不见有漏断，<a id="a-Vv"></a>是名圣弟子不堕恶趣，<a id="a-Vw"></a>乃至身证。</p>
  <p id="aVx">“复次，<a id="a-Vy"></a>摩诃男，<a id="a-Vz"></a>若圣弟子一向于佛清净信，<a id="a-W0"></a>乃至决定智慧，<a id="a-W1"></a>不得八解脱身作证具足住，<a id="a-W2"></a>然于正法、<a id="a-W3"></a>律如实知见，<a id="a-W4"></a>是名圣弟子不堕恶趣，<a id="a-W5"></a>乃至见到。</p>
  <p id="aW6">“复次，<a id="a-W7"></a>摩诃男，<a id="a-W8"></a>圣弟子一向于佛清净信，<a id="a-W9"></a>乃至决定智慧，<a id="a-WA"></a>于正法、<a id="a-WB"></a>律如实知见，<a id="a-WC"></a>不得见到，<a id="a-WD"></a>是名圣弟子不堕恶趣，<a id="a-WE"></a>乃至信解脱。</p>
  <p id="aWF">“复次，<a id="a-WG"></a>摩诃男，<a id="a-WH"></a>圣弟子信于佛言说清净，<a id="a-WI"></a>信法、<a id="a-WJ"></a>信僧言说清净，<a id="a-WK"></a>于五法增上智慧，<a id="a-WL"></a>审谛堪忍，<a id="a-WM"></a>谓信、<a id="a-WN"></a>精进、<a id="a-WO"></a>念、<a id="a-WP"></a>定、<a id="a-WQ"></a>慧，<a id="a-WR"></a>是名圣弟子不堕恶趣，<a id="a-WS"></a>乃至随法行。</p>
  <p id="aWT">“复次，<a id="a-WU"></a>摩诃男，<a id="a-WV"></a>圣弟子信于佛言说清净，<a id="a-WW"></a>信法、<a id="a-WX"></a>信僧言说清净，<a id="a-WY"></a>乃至五法少慧，<a id="a-WZ"></a>审谛堪忍，<a id="a-Wa"></a>谓信、<a id="a-Wb"></a>精进、<a id="a-Wc"></a>念、<a id="a-Wd"></a>定、<a id="a-We"></a>慧，<a id="a-Wf"></a>是名圣弟子不堕恶趣，<a id="a-Wg"></a>乃至随信行。</p>
  <p id="aWh">“摩诃男，<a id="a-Wi"></a>此坚固树，<a id="a-Wj"></a>于我所说能知义者，<a id="a-Wk"></a>无有是处！<a id="a-Wl"></a>若能知者，<a id="a-Wm"></a>我则记说，<a id="a-Wn"></a>况复百手释氏而不记说得须陀洹？<a id="a-Wo"></a>摩诃男，<a id="a-Wp"></a>百手释氏临命终时，<a id="a-Wq"></a>受持净戒，<a id="a-Wr"></a>舍离饮酒，<a id="a-Ws"></a>然后命终，<a id="a-Wt"></a>我记说彼得须陀洹，<a id="a-Wu"></a>乃至究竟苦边。<a id="a-Wv"></a>”</p>
  <p id="aWw">摩诃男释氏闻佛所说，<a id="a-Wx"></a>欢喜随喜，<a id="a-Wy"></a>从座起，<a id="a-Wz"></a>作礼而去。</p>
  <p id="aX0">如是我闻：<a id="a-X1"></a>一时，<a id="a-X2"></a>佛住毗舍离猕猴池侧重阁讲堂。</p>
  <p id="aX3">时，<a id="a-X4"></a>有四十比丘住波梨耶聚落，<a id="a-X5"></a>一切皆修阿练若行、<a id="a-X6"></a>粪扫衣、<a id="a-X7"></a>乞食，<a id="a-X8"></a>学人未离欲，<a id="a-X9"></a>来诣佛所，<a id="a-XA"></a>稽首佛足，<a id="a-XB"></a>退住一面。</p>
  <p id="aXC">尔时，<a id="a-XD"></a>世尊作是念：<a id="a-XE"></a>“此四十比丘住波梨耶聚落，<a id="a-XF"></a>皆修阿练若行、<a id="a-XG"></a>粪扫衣、<a id="a-XH"></a>乞食，<a id="a-XI"></a>学人未离欲，<a id="a-XJ"></a>我今当为说法，<a id="a-XK"></a>令其即于此生不起诸漏，<a id="a-XL"></a>心得解脱。<a id="a-XM"></a>”尔时，<a id="a-XN"></a>世尊告波梨耶聚落四十比丘：<a id="a-XO"></a>“众生无始生死，<a id="a-XP"></a>无明所盖，<a id="a-XQ"></a>爱系其颈，<a id="a-XR"></a>长夜生死轮转，<a id="a-XS"></a>不知苦之本际。<a id="a-XT"></a>诸比丘，<a id="a-XU"></a>于意云何？<a id="a-XV"></a>恒水洪流趣于大海，<a id="a-XW"></a>中间恒水为多？<a id="a-XX"></a>汝等本来长夜生死轮转，<a id="a-XY"></a>破坏身体流血为多？<a id="a-XZ"></a>”</p>
  <p id="aXa">诸比丘白佛：<a id="a-Xb"></a>“如我解世尊所说义，<a id="a-Xc"></a>我等长夜轮转生死，<a id="a-Xd"></a>其身破坏流血甚多，<a id="a-Xe"></a>多于恒水百千万倍。<a id="a-Xf"></a>”</p>
  <p id="aXg">佛告比丘：<a id="a-Xh"></a>“置此恒水，<a id="a-Xi"></a>乃至四大海水为多？<a id="a-Xj"></a>汝等长夜轮转生死，<a id="a-Xk"></a>其身破坏血流为多？<a id="a-Xl"></a>”</p>
  <p id="aXm">诸比丘白佛：<a id="a-Xn"></a>“如我解世尊所说义，<a id="a-Xo"></a>我等长夜轮转生死，<a id="a-Xp"></a>其身破坏流血甚多，<a id="a-Xq"></a>逾四大海水也。<a id="a-Xr"></a>”</p>
  <p id="aXs">佛告诸比丘：<a id="a-Xt"></a>“善哉！<a id="a-Xu"></a>善哉！<a id="a-Xv"></a>汝等长夜轮转生死，<a id="a-Xw"></a>所出身血甚多无数，<a id="a-Xx"></a>过于恒水及四大海。<a id="a-Xy"></a>所以者何？<a id="a-Xz"></a>汝于长夜，<a id="a-Y0"></a>曾生象中，<a id="a-Y1"></a>或截耳、<a id="a-Y2"></a>鼻、<a id="a-Y3"></a>头、<a id="a-Y4"></a>尾、<a id="a-Y5"></a>四足，<a id="a-Y6"></a>其血无量。<a id="a-Y7"></a>或受马身，<a id="a-Y8"></a>驼、<a id="a-Y9"></a>驴、<a id="a-YA"></a>牛、<a id="a-YB"></a>犬诸禽兽类，<a id="a-YC"></a>断截耳、<a id="a-YD"></a>鼻、<a id="a-YE"></a>头、<a id="a-YF"></a>足四体，<a id="a-YG"></a>其血无量。<a id="a-YH"></a>汝等长夜或为贼盗，<a id="a-YI"></a>为人所害，<a id="a-YJ"></a>断截头、<a id="a-YK"></a>足、<a id="a-YL"></a>耳、<a id="a-YM"></a>鼻，<a id="a-YN"></a>分离四体，<a id="a-YO"></a>其血无量。<a id="a-YP"></a>汝等长夜身坏命终，<a id="a-YQ"></a>弃于冢间，<a id="a-YR"></a>脓坏流血，<a id="a-YS"></a>其数无量。<a id="a-YT"></a>或堕地狱、<a id="a-YU"></a>畜生、<a id="a-YV"></a>饿鬼，<a id="a-YW"></a>身坏命终，<a id="a-YX"></a>其流血出亦复无量。<a id="a-YY"></a>”</p>
  <p id="aYZ">佛告比丘：<a id="a-Ya"></a>“色为是常？<a id="a-Yb"></a>为非常耶？<a id="a-Yc"></a>”</p>
  <p id="aYd">比丘白佛：<a id="a-Ye"></a>“无常，<a id="a-Yf"></a>世尊。<a id="a-Yg"></a>”</p>
  <p id="aYh">佛告比丘：<a id="a-Yi"></a>“若无常者，<a id="a-Yj"></a>是苦耶？<a id="a-Yk"></a>”</p>
  <p id="aYl">比丘白佛：<a id="a-Ym"></a>“是苦，<a id="a-Yn"></a>世尊。<a id="a-Yo"></a>”</p>
  <p id="aYp">佛告比丘：<a id="a-Yq"></a>“若无常、<a id="a-Yr"></a>苦者是变易法，<a id="a-Ys"></a>圣弟子宁复于中见是我、<a id="a-Yt"></a>异我、<a id="a-Yu"></a>相在不？<a id="a-Yv"></a>”</p>
  <p id="aYw">比丘白佛：<a id="a-Yx"></a>“不也，<a id="a-Yy"></a>世尊。<a id="a-Yz"></a>”受、<a id="a-Z0"></a>想、<a id="a-Z1"></a>行、<a id="a-Z2"></a>识亦复如是。</p>
  <p id="aZ3">佛告比丘：<a id="a-Z4"></a>“若所有色，<a id="a-Z5"></a>过去未来现在、<a id="a-Z6"></a>若内若外、<a id="a-Z7"></a>若粗若细、<a id="a-Z8"></a>若好若丑、<a id="a-Z9"></a>若远若近，<a id="a-ZA"></a>彼一切非我、<a id="a-ZB"></a>不异我、<a id="a-ZC"></a>不相在，<a id="a-ZD"></a>如是如实知；<a id="a-ZE"></a>受、<a id="a-ZF"></a>想、<a id="a-ZG"></a>行、<a id="a-ZH"></a>识亦复如是。<a id="a-ZI"></a>圣弟子如是观者，<a id="a-ZJ"></a>于色厌离，<a id="a-ZK"></a>于受、<a id="a-ZL"></a>想、<a id="a-ZM"></a>行、<a id="a-ZN"></a>识厌离；<a id="a-ZO"></a>厌离已不乐，<a id="a-ZP"></a>不乐已解脱，<a id="a-ZQ"></a>解脱知见：<a id="a-ZR"></a>我生已尽，<a id="a-ZS"></a>梵行已立，<a id="a-ZT"></a>所作已作，<a id="a-ZU"></a>自知不受后有。<a id="a-ZV"></a>”</p>
  <p id="aZW">佛说是法时，<a id="a-ZX"></a>四十比丘波梨耶聚落住者不起诸漏，<a id="a-ZY"></a>心得解脱。</p>
  <p id="aZZ">佛说此经已，<a id="a-Za"></a>诸比丘闻佛所说，<a id="a-Zb"></a>欢喜奉行。</p>
  <p id="aZc">如是我闻：<a id="a-Zd"></a>一时，<a id="a-Ze"></a>佛住舍卫国祇树给孤独园。</p>
  <p id="aZf">尔时，<a id="a-Zg"></a>世尊告诸比丘：<a id="a-Zh"></a>“众生无始生死以来，<a id="a-Zi"></a>长夜轮转，<a id="a-Zj"></a>不知苦之本际。<a id="a-Zk"></a>”</p>
  <p id="aZl">佛告诸比丘：<a id="a-Zm"></a>“于意云何？<a id="a-Zn"></a>恒河流水，<a id="a-Zo"></a>乃至四大海，<a id="a-Zp"></a>其水为多？<a id="a-Zq"></a>为汝等长夜轮转生死，<a id="a-Zr"></a>流泪为多？<a id="a-Zs"></a>”</p>
  <p id="aZt">诸比丘白佛：<a id="a-Zu"></a>“如我解世尊所说义，<a id="a-Zv"></a>我等长夜轮转生死，<a id="a-Zw"></a>流泪甚多，<a id="a-Zx"></a>过于恒水及四大海。<a id="a-Zy"></a>”</p>
  <p id="aZz">佛告比丘：<a id="a-a0"></a>“善哉！<a id="a-a1"></a>善哉！<a id="a-a2"></a>汝等长夜轮转生死，<a id="a-a3"></a>流泪甚多，<a id="a-a4"></a>非彼恒水及四大海。<a id="a-a5"></a>所以者何？<a id="a-a6"></a>汝等长夜丧失父母、<a id="a-a7"></a>兄弟、<a id="a-a8"></a>姊妹、<a id="a-a9"></a>宗亲、<a id="a-aA"></a>知识，<a id="a-aB"></a>丧失钱财，<a id="a-aC"></a>为之流泪，<a id="a-aD"></a>甚多无量。<a id="a-aE"></a>汝等长夜弃于冢间，<a id="a-aF"></a>脓血流出，<a id="a-aG"></a>及生地狱、<a id="a-aH"></a>畜生、<a id="a-aI"></a>饿鬼。<a id="a-aJ"></a>诸比丘，<a id="a-aK"></a>汝等从无始生死，<a id="a-aL"></a>长夜轮转，<a id="a-aM"></a>其身血泪甚多无量。<a id="a-aN"></a>”</p>
  <p id="aaO">佛告诸比丘：<a id="a-aP"></a>“色为常耶？<a id="a-aQ"></a>为无常耶？<a id="a-aR"></a>”</p>
  <p id="aaS">比丘白佛：<a id="a-aT"></a>“无常，<a id="a-aU"></a>世尊。<a id="a-aV"></a>”</p>
  <p id="aaW">佛告比丘：<a id="a-aX"></a>“若无常者是苦耶？<a id="a-aY"></a>”</p>
  <p id="aaZ">比丘白佛：<a id="a-aa"></a>“是苦，<a id="a-ab"></a>世尊。<a id="a-ac"></a>”</p>
  <p id="aad">佛告比丘：<a id="a-ae"></a>“若无常、<a id="a-af"></a>苦者是变易法，<a id="a-ag"></a>多闻圣弟子宁于其中见我、<a id="a-ah"></a>异我、<a id="a-ai"></a>相在不？<a id="a-aj"></a>”</p>
  <p id="aak">比丘白佛：<a id="a-al"></a>“不也，<a id="a-am"></a>世尊。<a id="a-an"></a>”受、<a id="a-ao"></a>想、<a id="a-ap"></a>行、<a id="a-aq"></a>识亦复如是。</p>
  <p id="aar">“诸比丘，<a id="a-as"></a>圣弟子如是知、<a id="a-at"></a>如是见，<a id="a-au"></a>乃至于色解脱，<a id="a-av"></a>于受、<a id="a-aw"></a>想、<a id="a-ax"></a>行、<a id="a-ay"></a>识解脱，<a id="a-az"></a>解脱生、<a id="a-b0"></a>老、<a id="a-b1"></a>病、<a id="a-b2"></a>死、<a id="a-b3"></a>忧、<a id="a-b4"></a>悲、<a id="a-b5"></a>恼苦。<a id="a-b6"></a>”</p>
  <p id="ab7">佛说此经已，<a id="a-b8"></a>诸比丘闻佛所说，<a id="a-b9"></a>欢喜奉行。</p>
  <p id="abA">如是我闻：<a id="a-bB"></a>一时，<a id="a-bC"></a>佛住舍卫国祇树给孤独园。</p>
  <p id="abD">尔时，<a id="a-bE"></a>世尊告诸比丘：<a id="a-bF"></a>“众生于无始生死，<a id="a-bG"></a>无明所盖，<a id="a-bH"></a>爱系其颈，<a id="a-bI"></a>长夜轮转，<a id="a-bJ"></a>不知苦之本际。<a id="a-bK"></a>”</p>
  <p id="abL">佛告诸比丘：<a id="a-bM"></a>“于意云何？<a id="a-bN"></a>恒河流水及四大海其水为多？<a id="a-bO"></a>汝等长夜轮转生死，<a id="a-bP"></a>饮其母乳为多耶？<a id="a-bQ"></a>”</p>
  <p id="abR">比丘白佛：<a id="a-bS"></a>“如我解世尊所说义，<a id="a-bT"></a>我等长夜轮转生死，<a id="a-bU"></a>饮其母乳，<a id="a-bV"></a>多于恒河及四大海水。<a id="a-bW"></a>”</p>
  <p id="abX">佛告比丘：<a id="a-bY"></a>“善哉！<a id="a-bZ"></a>善哉！<a id="a-ba"></a>汝等长夜轮转生死，<a id="a-bb"></a>饮其母乳，<a id="a-bc"></a>多于恒河及四大海水。<a id="a-bd"></a>所以者何？<a id="a-be"></a>汝等长夜或生象中，<a id="a-bf"></a>饮其母乳，<a id="a-bg"></a>无量无数。<a id="a-bh"></a>或生驼、<a id="a-bi"></a>马、<a id="a-bj"></a>牛、<a id="a-bk"></a>驴诸禽兽类，<a id="a-bl"></a>饮其母乳，<a id="a-bm"></a>其数无量。<a id="a-bn"></a>汝等长夜弃于冢间，<a id="a-bo"></a>脓血流出，<a id="a-bp"></a>亦复无量。<a id="a-bq"></a>或堕地狱、<a id="a-br"></a>畜生、<a id="a-bs"></a>饿鬼，<a id="a-bt"></a>髓血流出，<a id="a-bu"></a>亦复如是。<a id="a-bv"></a>比丘，<a id="a-bw"></a>汝等无始生死轮转已来，<a id="a-bx"></a>不知苦之本际。<a id="a-by"></a>云何，<a id="a-bz"></a>比丘，<a id="a-c0"></a>色为常耶？<a id="a-c1"></a>为无常耶？<a id="a-c2"></a>”</p>
  <p id="ac3">比丘白佛：<a id="a-c4"></a>“非常，<a id="a-c5"></a>世尊。<a id="a-c6"></a>”</p>
  <p id="ac7">“乃至圣弟子于五受阴观察非我、<a id="a-c8"></a>非我所，<a id="a-c9"></a>于诸世间得无所取；<a id="a-cA"></a>不取已，<a id="a-cB"></a>无所著：<a id="a-cC"></a>所作已作，<a id="a-cD"></a>自知不受后有。<a id="a-cE"></a>”</p>
  <p id="acF">佛说此经已，<a id="a-cG"></a>诸比丘闻佛所说，<a id="a-cH"></a>欢喜奉行。</p>
 </body>
</html>