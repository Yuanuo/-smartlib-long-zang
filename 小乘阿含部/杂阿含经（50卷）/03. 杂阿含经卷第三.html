<!doctype html>
<html id="z3IBUC3YP" data-ver="2523">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第三</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫国祇树给孤独园。</p>
  <p id="a5">尔时，<a id="a-6"></a>世尊告诸比丘：<a id="a-7"></a>“有五受阴。<a id="a-8"></a>云何为五？<a id="a-9"></a>色受阴，<a id="a-A"></a>受、<a id="a-B"></a>想、<a id="a-C"></a>行、<a id="a-D"></a>识受阴。<a id="a-E"></a>观此五受阴，<a id="a-F"></a>是生灭法。<a id="a-G"></a>所谓此色、<a id="a-H"></a>此色集、<a id="a-I"></a>此色灭；<a id="a-J"></a>此受、<a id="a-K"></a>想、<a id="a-L"></a>行、<a id="a-M"></a>识，<a id="a-N"></a>此识集、<a id="a-O"></a>此识灭。<a id="a-P"></a>云何色集？<a id="a-Q"></a>云何色灭？<a id="a-R"></a>云何受、<a id="a-S"></a>想、<a id="a-T"></a>行、<a id="a-U"></a>识集？<a id="a-V"></a>云何受、<a id="a-W"></a>想、<a id="a-X"></a>行、<a id="a-Y"></a>识灭？<a id="a-Z"></a>爱喜集是色集，<a id="a-a"></a>爱喜灭是色灭；<a id="a-b"></a>触集是受、<a id="a-c"></a>想、<a id="a-d"></a>行集，<a id="a-e"></a>触灭是受、<a id="a-f"></a>想、<a id="a-g"></a>行灭；<a id="a-h"></a>名色集是识集，<a id="a-i"></a>名色灭是识灭。<a id="a-j"></a>比丘，<a id="a-k"></a>如是色集、<a id="a-l"></a>色灭，<a id="a-m"></a>是为色集、<a id="a-n"></a>色灭；<a id="a-o"></a>如是受、<a id="a-p"></a>想、<a id="a-q"></a>行、<a id="a-r"></a>识集，<a id="a-s"></a>受、<a id="a-t"></a>想、<a id="a-u"></a>行、<a id="a-v"></a>识灭，<a id="a-w"></a>是为受、<a id="a-x"></a>想、<a id="a-y"></a>行、<a id="a-z"></a>识集，<a id="a-10"></a>受、<a id="a-11"></a>想、<a id="a-12"></a>行、<a id="a-13"></a>识灭。<a id="a-14"></a>”</p>
  <p id="a15">佛说此经已，<a id="a-16"></a>时诸比丘闻佛所说，<a id="a-17"></a>欢喜奉行。</p>
  <p id="a18">如是我闻：<a id="a-19"></a>一时，<a id="a-1A"></a>佛住舍卫国祇树给孤独园。</p>
  <p id="a1B">尔时，<a id="a-1C"></a>世尊告诸比丘：<a id="a-1D"></a>“有五受阴。<a id="a-1E"></a>何等为五？<a id="a-1F"></a>所谓色受阴，<a id="a-1G"></a>受、<a id="a-1H"></a>想、<a id="a-1I"></a>行、<a id="a-1J"></a>识受阴。<a id="a-1K"></a>善哉！<a id="a-1L"></a>比丘不乐于色，<a id="a-1M"></a>不赞叹色，<a id="a-1N"></a>不取于色，<a id="a-1O"></a>不著于色。<a id="a-1P"></a>善哉！<a id="a-1Q"></a>比丘，<a id="a-1R"></a>不乐于受、<a id="a-1S"></a>想、<a id="a-1T"></a>行、<a id="a-1U"></a>识，<a id="a-1V"></a>不赞叹识，<a id="a-1W"></a>不取于识，<a id="a-1X"></a>不著于识。<a id="a-1Y"></a>所以者何？<a id="a-1Z"></a>若比丘不乐于色，<a id="a-1a"></a>不赞叹色，<a id="a-1b"></a>不取于色，<a id="a-1c"></a>不著于色，<a id="a-1d"></a>则于色不乐，<a id="a-1e"></a>心得解脱。<a id="a-1f"></a>如是受、<a id="a-1g"></a>想、<a id="a-1h"></a>行、<a id="a-1i"></a>识，<a id="a-1j"></a>不乐于识，<a id="a-1k"></a>不赞叹识，<a id="a-1l"></a>不取于识，<a id="a-1m"></a>不著于识，<a id="a-1n"></a>则于识不乐，<a id="a-1o"></a>心得解脱。<a id="a-1p"></a>若比丘不乐于色，<a id="a-1q"></a>心得解脱；<a id="a-1r"></a>如是受、<a id="a-1s"></a>想、<a id="a-1t"></a>行、<a id="a-1u"></a>识不乐，<a id="a-1v"></a>心得解脱，<a id="a-1w"></a>不灭不生，<a id="a-1x"></a>平等舍住，<a id="a-1y"></a>正念正智。<a id="a-1z"></a>彼比丘如是知、<a id="a-20"></a>如是见者，<a id="a-21"></a>前际俱见，<a id="a-22"></a>永尽无余；<a id="a-23"></a>前际俱见，<a id="a-24"></a>永尽无余已，<a id="a-25"></a>后际俱见，<a id="a-26"></a>亦永尽无余；<a id="a-27"></a>后际俱见，<a id="a-28"></a>永尽无余已，<a id="a-29"></a>前后际俱见，<a id="a-2A"></a>永尽无余，<a id="a-2B"></a>无所封著。<a id="a-2C"></a>无所封著者，<a id="a-2D"></a>于诸世间都无所取；<a id="a-2E"></a>无所取者，<a id="a-2F"></a>亦无所求；<a id="a-2G"></a>无所求者，<a id="a-2H"></a>自觉涅槃：<a id="a-2I"></a>我生已尽，<a id="a-2J"></a>梵行已立，<a id="a-2K"></a>所作已作，<a id="a-2L"></a>自知不受后有。<a id="a-2M"></a>”</p>
  <p id="a2N">佛说此经已，<a id="a-2O"></a>时诸比丘闻佛所说，<a id="a-2P"></a>欢喜奉行。</p>
  <p id="a2Q">如是我闻：<a id="a-2R"></a>一时，<a id="a-2S"></a>佛住舍卫国祇树给孤独园。</p>
  <p id="a2T">尔时，<a id="a-2U"></a>世尊告诸比丘：<a id="a-2V"></a>“有五受阴。<a id="a-2W"></a>何等为五？<a id="a-2X"></a>谓色受阴，<a id="a-2Y"></a>受、<a id="a-2Z"></a>想、<a id="a-2a"></a>行、<a id="a-2b"></a>识受阴。</p>
  <p id="a2c">“云何色受阴？<a id="a-2d"></a>所有色，<a id="a-2e"></a>彼一切四大，<a id="a-2f"></a>及四大所造色，<a id="a-2g"></a>是名为色受阴。<a id="a-2h"></a>复次，<a id="a-2i"></a>彼色是无常、<a id="a-2j"></a>苦、<a id="a-2k"></a>变易之法。<a id="a-2l"></a>若彼色受阴，<a id="a-2m"></a>永断无余，<a id="a-2n"></a>究竟舍离、<a id="a-2o"></a>灭尽、<a id="a-2p"></a>离欲、<a id="a-2q"></a>寂没，<a id="a-2r"></a>余色受阴更不相续、<a id="a-2s"></a>不起、<a id="a-2t"></a>不出，<a id="a-2u"></a>是名为妙，<a id="a-2v"></a>是名寂静，<a id="a-2w"></a>是名舍离，<a id="a-2x"></a>一切有余爱尽、<a id="a-2y"></a>无欲、<a id="a-2z"></a>灭尽、<a id="a-30"></a>涅槃。</p>
  <p id="a31">“云何受受阴？<a id="a-32"></a>谓六受身。<a id="a-33"></a>何等为六？<a id="a-34"></a>谓眼触生受，<a id="a-35"></a>耳、<a id="a-36"></a>鼻、<a id="a-37"></a>舌、<a id="a-38"></a>身、<a id="a-39"></a>意触生受，<a id="a-3A"></a>是名受受阴。<a id="a-3B"></a>复次，<a id="a-3C"></a>彼受受阴无常、<a id="a-3D"></a>苦、<a id="a-3E"></a>变易之法，<a id="a-3F"></a>乃至灭尽、<a id="a-3G"></a>涅槃。</p>
  <p id="a3H">“云何想受阴？<a id="a-3I"></a>谓六想身。<a id="a-3J"></a>何等为六？<a id="a-3K"></a>谓眼触生想，<a id="a-3L"></a>乃至意触生想，<a id="a-3M"></a>是名想受阴。<a id="a-3N"></a>复次，<a id="a-3O"></a>彼想受阴无常、<a id="a-3P"></a>苦、<a id="a-3Q"></a>变易之法，<a id="a-3R"></a>乃至灭尽、<a id="a-3S"></a>涅槃。</p>
  <p id="a3T">“云何行受阴？<a id="a-3U"></a>谓六思身。<a id="a-3V"></a>何等为六？<a id="a-3W"></a>谓眼触生思，<a id="a-3X"></a>乃至意触生思，<a id="a-3Y"></a>是名行受阴。<a id="a-3Z"></a>复次，<a id="a-3a"></a>彼行受阴无常、<a id="a-3b"></a>苦、<a id="a-3c"></a>变易之法，<a id="a-3d"></a>乃至灭尽、<a id="a-3e"></a>涅槃。</p>
  <p id="a3f">“云何识受阴？<a id="a-3g"></a>谓六识身。<a id="a-3h"></a>何等为六？<a id="a-3i"></a>谓眼识身，<a id="a-3j"></a>乃至意识身，<a id="a-3k"></a>是名识受阴。<a id="a-3l"></a>复次，<a id="a-3m"></a>彼识受阴是无常、<a id="a-3n"></a>苦、<a id="a-3o"></a>变易之法，<a id="a-3p"></a>乃至灭尽、<a id="a-3q"></a>涅槃。</p>
  <p id="a3r">“比丘，<a id="a-3s"></a>若于此法以智慧思惟、<a id="a-3t"></a>观察、<a id="a-3u"></a>分别、<a id="a-3v"></a>忍，<a id="a-3w"></a>是名随信行；<a id="a-3x"></a>超升离生，<a id="a-3y"></a>越凡夫地，<a id="a-3z"></a>未得须陀洹果，<a id="a-40"></a>中间不死，<a id="a-41"></a>必得须陀洹果。</p>
  <p id="a42">“比丘，<a id="a-43"></a>若于此法增上智慧思惟、<a id="a-44"></a>观察、<a id="a-45"></a>忍，<a id="a-46"></a>是名随法行；<a id="a-47"></a>超升离生，<a id="a-48"></a>越凡夫地，<a id="a-49"></a>未得须陀洹果，<a id="a-4A"></a>中间不死，<a id="a-4B"></a>必得须陀洹果。</p>
  <p id="a4C">“比丘，<a id="a-4D"></a>于此法如实正慧等见，<a id="a-4E"></a>三结尽断知，<a id="a-4F"></a>谓身见、<a id="a-4G"></a>戒取、<a id="a-4H"></a>疑。<a id="a-4I"></a>比丘，<a id="a-4J"></a>是名须陀洹果；<a id="a-4K"></a>不堕恶道，<a id="a-4L"></a>必定正趣三菩提，<a id="a-4M"></a>七有天人往生，<a id="a-4N"></a>然后究竟苦边。</p>
  <p id="a4O">“比丘，<a id="a-4P"></a>若于此法如实正慧等见，<a id="a-4Q"></a>不起心漏，<a id="a-4R"></a>名阿罗汉；<a id="a-4S"></a>诸漏已尽，<a id="a-4T"></a>所作已作，<a id="a-4U"></a>舍离重担，<a id="a-4V"></a>逮得己利，<a id="a-4W"></a>尽诸有结，<a id="a-4X"></a>正智心得解脱。<a id="a-4Y"></a>”</p>
  <p id="a4Z">佛说此经已，<a id="a-4a"></a>诸比丘闻佛所说，<a id="a-4b"></a>欢喜奉行。</p>
  <p id="a4c">如是我闻：<a id="a-4d"></a>一时，<a id="a-4e"></a>佛住舍卫国祇树给孤独园。</p>
  <p id="a4f">尔时，<a id="a-4g"></a>世尊告诸比丘：<a id="a-4h"></a>“有五受阴，<a id="a-4i"></a>谓色受阴，<a id="a-4j"></a>受、<a id="a-4k"></a>想、<a id="a-4l"></a>行、<a id="a-4m"></a>识受阴。<a id="a-4n"></a>愚痴无闻凡夫无慧无明，<a id="a-4o"></a>于五受阴生我见系著，<a id="a-4p"></a>使心系著而生贪欲。<a id="a-4q"></a>比丘，<a id="a-4r"></a>多闻圣弟子有慧有明，<a id="a-4s"></a>于此五受阴不为见我系著，<a id="a-4t"></a>使心结缚而起贪欲。</p>
  <p id="a4u">“云何愚痴无闻凡夫无慧无明，<a id="a-4v"></a>于五受阴见我系著，<a id="a-4w"></a>使心结缚而生贪欲？<a id="a-4x"></a>比丘，<a id="a-4y"></a>愚痴无闻凡夫无慧无明，<a id="a-4z"></a>见色是我、<a id="a-50"></a>异我、<a id="a-51"></a>相在；<a id="a-52"></a>如是受、<a id="a-53"></a>想、<a id="a-54"></a>行、<a id="a-55"></a>识，<a id="a-56"></a>是我、<a id="a-57"></a>异我、<a id="a-58"></a>相在。<a id="a-59"></a>如是愚痴无闻凡夫无慧无明，<a id="a-5A"></a>于五受阴说我系著，<a id="a-5B"></a>使心结缚而生贪欲。</p>
  <p id="a5C">“比丘，<a id="a-5D"></a>云何圣弟子有慧有明，<a id="a-5E"></a>不说我系著，<a id="a-5F"></a>使结缚心而生贪欲？<a id="a-5G"></a>圣弟子不见色是我、<a id="a-5H"></a>异我、<a id="a-5I"></a>相在；<a id="a-5J"></a>如是受、<a id="a-5K"></a>想、<a id="a-5L"></a>行、<a id="a-5M"></a>识，<a id="a-5N"></a>不见是我、<a id="a-5O"></a>异我、<a id="a-5P"></a>相在。<a id="a-5Q"></a>如是，<a id="a-5R"></a>多闻圣弟子有慧有明，<a id="a-5S"></a>于五受阴不见我系著，<a id="a-5T"></a>使结缚心而生贪欲。<a id="a-5U"></a>若所有色，<a id="a-5V"></a>若过去若未来若现在、<a id="a-5W"></a>若内若外、<a id="a-5X"></a>若粗若细、<a id="a-5Y"></a>若好若丑、<a id="a-5Z"></a>若远若近，<a id="a-5a"></a>彼一切正观皆悉无常。<a id="a-5b"></a>如是受、<a id="a-5c"></a>想、<a id="a-5d"></a>行、<a id="a-5e"></a>识，<a id="a-5f"></a>若过去若未来若现在、<a id="a-5g"></a>若内若外、<a id="a-5h"></a>若粗若细、<a id="a-5i"></a>若好若丑、<a id="a-5j"></a>若远若近，<a id="a-5k"></a>彼一切正观皆悉无常。<a id="a-5l"></a>”</p>
  <p id="a5m">佛说此经已，<a id="a-5n"></a>诸比丘闻佛所说，<a id="a-5o"></a>欢喜奉行。</p>
  <p id="a5p">如是我闻：<a id="a-5q"></a>一时，<a id="a-5r"></a>佛住舍卫国祇树给孤独园。</p>
  <p id="a5s">尔时，<a id="a-5t"></a>世尊告诸比丘：<a id="a-5u"></a>“有五受阴，<a id="a-5v"></a>谓色受阴，<a id="a-5w"></a>受、<a id="a-5x"></a>想、<a id="a-5y"></a>行、<a id="a-5z"></a>识受阴。<a id="a-60"></a>比丘，<a id="a-61"></a>若沙门、<a id="a-62"></a>婆罗门计有我，<a id="a-63"></a>一切皆于此五受阴计有我。<a id="a-64"></a>何等为五？<a id="a-65"></a>诸沙门、<a id="a-66"></a>婆罗门于色见是我、<a id="a-67"></a>异我、<a id="a-68"></a>相在；<a id="a-69"></a>如是受、<a id="a-6A"></a>想、<a id="a-6B"></a>行、<a id="a-6C"></a>识，<a id="a-6D"></a>见是我、<a id="a-6E"></a>异我、<a id="a-6F"></a>相在。<a id="a-6G"></a>如是愚痴无闻凡夫，<a id="a-6H"></a>计我、<a id="a-6I"></a>无明、<a id="a-6J"></a>分别如是观，<a id="a-6K"></a>不离我所；<a id="a-6L"></a>不离我所者，<a id="a-6M"></a>入于诸根；<a id="a-6N"></a>入于诸根已，<a id="a-6O"></a>而生于触，<a id="a-6P"></a>六触入所触，<a id="a-6Q"></a>愚痴无闻凡夫生苦乐，<a id="a-6R"></a>从是生此等及余。<a id="a-6S"></a>谓六触身，<a id="a-6T"></a>云何为六？<a id="a-6U"></a>谓眼触入处，<a id="a-6V"></a>耳、<a id="a-6W"></a>鼻、<a id="a-6X"></a>舌、<a id="a-6Y"></a>身、<a id="a-6Z"></a>意触入处。<a id="a-6a"></a>比丘，<a id="a-6b"></a>有意界、<a id="a-6c"></a>法界、<a id="a-6d"></a>无明界，<a id="a-6e"></a>无明触所触。<a id="a-6f"></a>愚痴无闻凡夫言有、<a id="a-6g"></a>言无、<a id="a-6h"></a>言有无、<a id="a-6i"></a>言非有非无、<a id="a-6j"></a>言我最胜、<a id="a-6k"></a>言我相似，<a id="a-6l"></a>我知、<a id="a-6m"></a>我见。</p>
  <p id="a6n">“复次，<a id="a-6o"></a>比丘，<a id="a-6p"></a>多闻圣弟子住六触入处，<a id="a-6q"></a>而能厌离无明，<a id="a-6r"></a>能生于明。<a id="a-6s"></a>彼于无明离欲而生于明，<a id="a-6t"></a>不有、<a id="a-6u"></a>不无、<a id="a-6v"></a>非有无、<a id="a-6w"></a>非不有无、<a id="a-6x"></a>非有我胜、<a id="a-6y"></a>非有我劣、<a id="a-6z"></a>非有我相似，<a id="a-70"></a>我知、<a id="a-71"></a>我见。<a id="a-72"></a>作如是知、<a id="a-73"></a>如是见已，<a id="a-74"></a>所起前无明触灭，<a id="a-75"></a>后明触集起。<a id="a-76"></a>”</p>
  <p id="a77">佛说是经已，<a id="a-78"></a>诸比丘闻佛所说，<a id="a-79"></a>欢喜奉行。</p>
  <p id="a7A">如是我闻：<a id="a-7B"></a>一时，<a id="a-7C"></a>佛住舍卫国东园鹿子母讲堂。</p>
  <p id="a7D">尔时，<a id="a-7E"></a>世尊晡时从禅起，<a id="a-7F"></a>出讲堂，<a id="a-7G"></a>于堂阴中大众前，<a id="a-7H"></a>敷座而坐。<a id="a-7I"></a>尔时，<a id="a-7J"></a>世尊叹优陀那偈：</p>
  <p id="a7K">“法无有吾我，<a id="a-7L"></a>亦复无我所，</p>
  <p id="a7M">我既非当有，<a id="a-7N"></a>我所何由生？</p>
  <p id="a7O">比丘解脱此，<a id="a-7P"></a>则断下分结。<a id="a-7Q"></a>”</p>
  <p id="a7R">时，<a id="a-7S"></a>有一比丘从座起，<a id="a-7T"></a>偏袒右肩，<a id="a-7U"></a>右膝著地，<a id="a-7V"></a>合掌白佛言：<a id="a-7W"></a>“世尊，<a id="a-7X"></a>云何无吾我，<a id="a-7Y"></a>亦无有我所，<a id="a-7Z"></a>我既非当有，<a id="a-7a"></a>我所何由生？<a id="a-7b"></a>比丘解脱此，<a id="a-7c"></a>则断下分结？<a id="a-7d"></a>”</p>
  <p id="a7e">佛告比丘：<a id="a-7f"></a>“愚痴无闻凡夫计色是我、<a id="a-7g"></a>异我、<a id="a-7h"></a>相在；<a id="a-7i"></a>受、<a id="a-7j"></a>想、<a id="a-7k"></a>行、<a id="a-7l"></a>识，<a id="a-7m"></a>是我、<a id="a-7n"></a>异我、<a id="a-7o"></a>相在。<a id="a-7p"></a>多闻圣弟子不见色是我、<a id="a-7q"></a>异我、<a id="a-7r"></a>相在；<a id="a-7s"></a>不见受、<a id="a-7t"></a>想、<a id="a-7u"></a>行、<a id="a-7v"></a>识，<a id="a-7w"></a>是我、<a id="a-7x"></a>异我、<a id="a-7y"></a>相在，<a id="a-7z"></a>亦非知者，<a id="a-80"></a>亦非见者。<a id="a-81"></a>此色是无常，<a id="a-82"></a>受、<a id="a-83"></a>想、<a id="a-84"></a>行、<a id="a-85"></a>识是无常；<a id="a-86"></a>色是苦，<a id="a-87"></a>受、<a id="a-88"></a>想、<a id="a-89"></a>行、<a id="a-8A"></a>识是苦；<a id="a-8B"></a>色是无我，<a id="a-8C"></a>受、<a id="a-8D"></a>想、<a id="a-8E"></a>行、<a id="a-8F"></a>识是无我；<a id="a-8G"></a>此色非当有，<a id="a-8H"></a>受、<a id="a-8I"></a>想、<a id="a-8J"></a>行、<a id="a-8K"></a>识非当有；<a id="a-8L"></a>此色坏有，<a id="a-8M"></a>受、<a id="a-8N"></a>想、<a id="a-8O"></a>行、<a id="a-8P"></a>识坏有；<a id="a-8Q"></a>故非我、<a id="a-8R"></a>非我所，<a id="a-8S"></a>我、<a id="a-8T"></a>我所非当有。<a id="a-8U"></a>如是解脱者，<a id="a-8V"></a>则断五下分结。<a id="a-8W"></a>”</p>
  <p id="a8X">时，<a id="a-8Y"></a>彼比丘白佛言：<a id="a-8Z"></a>“世尊，<a id="a-8a"></a>断五下分结已，<a id="a-8b"></a>云何漏尽，<a id="a-8c"></a>无漏心解脱、<a id="a-8d"></a>慧解脱，<a id="a-8e"></a>现法自知作证具足住：<a id="a-8f"></a>我生已尽，<a id="a-8g"></a>梵行已立，<a id="a-8h"></a>所作已作，<a id="a-8i"></a>自知不受后有？<a id="a-8j"></a>”</p>
  <p id="a8k">佛告比丘：<a id="a-8l"></a>“愚痴凡夫、<a id="a-8m"></a>无闻众生于无畏处而生恐畏。<a id="a-8n"></a>愚痴凡夫、<a id="a-8o"></a>无闻众生怖畏：<a id="a-8p"></a>无我、<a id="a-8q"></a>无我所，<a id="a-8r"></a>二俱非当生。<a id="a-8s"></a>攀缘四识住，<a id="a-8t"></a>何等为四？<a id="a-8u"></a>谓色识住、<a id="a-8v"></a>色攀缘、<a id="a-8w"></a>色爱乐、<a id="a-8x"></a>增进广大生长；<a id="a-8y"></a>于受、<a id="a-8z"></a>想、<a id="a-90"></a>行、<a id="a-91"></a>识住，<a id="a-92"></a>攀缘、<a id="a-93"></a>爱乐、<a id="a-94"></a>增进广大生长。<a id="a-95"></a>比丘，<a id="a-96"></a>识于此处，<a id="a-97"></a>若来、<a id="a-98"></a>若去、<a id="a-99"></a>若住、<a id="a-9A"></a>若起、<a id="a-9B"></a>若灭，<a id="a-9C"></a>增进广大生长。<a id="a-9D"></a>若作是说：<a id="a-9E"></a>更有异法，<a id="a-9F"></a>识若来、<a id="a-9G"></a>若去、<a id="a-9H"></a>若住、<a id="a-9I"></a>若起、<a id="a-9J"></a>若灭、<a id="a-9K"></a>若增进广大生长者。<a id="a-9L"></a>但有言说，<a id="a-9M"></a>闻已不知，<a id="a-9N"></a>增益生痴，<a id="a-9O"></a>以非境界故。<a id="a-9P"></a>所以者何？<a id="a-9Q"></a>比丘，<a id="a-9R"></a>离色界贪已，<a id="a-9S"></a>于色意生缚亦断；<a id="a-9T"></a>于色意生缚断已，<a id="a-9U"></a>识攀缘亦断，<a id="a-9V"></a>识不复住，<a id="a-9W"></a>无复增进广大生长。<a id="a-9X"></a>受、<a id="a-9Y"></a>想、<a id="a-9Z"></a>行界离贪已，<a id="a-9a"></a>于受、<a id="a-9b"></a>想、<a id="a-9c"></a>行意生缚亦断；<a id="a-9d"></a>受、<a id="a-9e"></a>想、<a id="a-9f"></a>行意生缚断已，<a id="a-9g"></a>攀缘亦断，<a id="a-9h"></a>识无所住，<a id="a-9i"></a>无复增进广大生长。<a id="a-9j"></a>识无所住故不增长，<a id="a-9k"></a>不增长故无所为作，<a id="a-9l"></a>无所为作故则住，<a id="a-9m"></a>住故知足，<a id="a-9n"></a>知足故解脱，<a id="a-9o"></a>解脱故于诸世间都无所取，<a id="a-9p"></a>无所取故无所著，<a id="a-9q"></a>无所著故自觉涅槃：<a id="a-9r"></a>我生已尽，<a id="a-9s"></a>梵行已立，<a id="a-9t"></a>所作已作，<a id="a-9u"></a>自知不受后有。<a id="a-9v"></a>比丘，<a id="a-9w"></a>我说识不住东方、<a id="a-9x"></a>南西北方、<a id="a-9y"></a>四维、<a id="a-9z"></a>上、<a id="a-A0"></a>下，<a id="a-A1"></a>除欲见法，<a id="a-A2"></a>涅槃灭尽，<a id="a-A3"></a>寂静清凉。<a id="a-A4"></a>”</p>
  <p id="aA5">佛说此经已，<a id="a-A6"></a>诸比丘闻佛所说，<a id="a-A7"></a>欢喜奉行。</p>
  <p id="aA8">生灭以不乐，<a id="a-A9"></a>及三种分别，</p>
  <p id="aAA">贪著等观察，<a id="a-AB"></a>是名优陀那。</p>
  <p id="aAC">如是我闻：<a id="a-AD"></a>一时，<a id="a-AE"></a>佛住舍卫国祇树给孤独园。</p>
  <p id="aAF">尔时，<a id="a-AG"></a>世尊告诸比丘：<a id="a-AH"></a>“常当修习方便禅思，<a id="a-AI"></a>内寂其心。<a id="a-AJ"></a>所以者何？<a id="a-AK"></a>比丘常当修习方便禅思，<a id="a-AL"></a>内寂其心，<a id="a-AM"></a>如实观察。<a id="a-AN"></a>云何如实观察？<a id="a-AO"></a>此是色、<a id="a-AP"></a>此是色集、<a id="a-AQ"></a>此是色灭；<a id="a-AR"></a>此是受、<a id="a-AS"></a>想、<a id="a-AT"></a>行、<a id="a-AU"></a>识，<a id="a-AV"></a>此是识集、<a id="a-AW"></a>此是识灭。</p>
  <p id="aAX">“云何色集，<a id="a-AY"></a>受、<a id="a-AZ"></a>想、<a id="a-Aa"></a>行、<a id="a-Ab"></a>识集？<a id="a-Ac"></a>愚痴无闻凡夫于苦、<a id="a-Ad"></a>乐、<a id="a-Ae"></a>不苦不乐受，<a id="a-Af"></a>不如实观察；<a id="a-Ag"></a>此受集、<a id="a-Ah"></a>受灭、<a id="a-Ai"></a>受味、<a id="a-Aj"></a>受患、<a id="a-Ak"></a>受离不如实观察故，<a id="a-Al"></a>于受乐著生取，<a id="a-Am"></a>取缘有，<a id="a-An"></a>有缘生，<a id="a-Ao"></a>生缘老、<a id="a-Ap"></a>病、<a id="a-Aq"></a>死、<a id="a-Ar"></a>忧、<a id="a-As"></a>悲、<a id="a-At"></a>恼苦，<a id="a-Au"></a>如是纯大苦聚从集而生，<a id="a-Av"></a>是名色集，<a id="a-Aw"></a>是名受、<a id="a-Ax"></a>想、<a id="a-Ay"></a>行、<a id="a-Az"></a>识集。</p>
  <p id="aB0">“云何色灭，<a id="a-B1"></a>受、<a id="a-B2"></a>想、<a id="a-B3"></a>行、<a id="a-B4"></a>识灭？<a id="a-B5"></a>多闻圣弟子受诸苦、<a id="a-B6"></a>乐、<a id="a-B7"></a>不苦不乐受，<a id="a-B8"></a>如实观察；<a id="a-B9"></a>受集、<a id="a-BA"></a>受灭、<a id="a-BB"></a>受味、<a id="a-BC"></a>受患、<a id="a-BD"></a>受离如实观察故，<a id="a-BE"></a>于受乐著灭，<a id="a-BF"></a>著灭故取灭，<a id="a-BG"></a>取灭故有灭，<a id="a-BH"></a>有灭故生灭，<a id="a-BI"></a>生灭故老、<a id="a-BJ"></a>病、<a id="a-BK"></a>死、<a id="a-BL"></a>忧、<a id="a-BM"></a>悲、<a id="a-BN"></a>恼苦灭，<a id="a-BO"></a>如是纯大苦聚皆悉得灭，<a id="a-BP"></a>是名色灭，<a id="a-BQ"></a>受、<a id="a-BR"></a>想、<a id="a-BS"></a>行、<a id="a-BT"></a>识灭。</p>
  <p id="aBU">“是故，<a id="a-BV"></a>比丘，<a id="a-BW"></a>常当修习方便禅思，<a id="a-BX"></a>内寂其心。<a id="a-BY"></a>比丘，<a id="a-BZ"></a>禅思住，<a id="a-Ba"></a>内寂其心，<a id="a-Bb"></a>精勤方便，<a id="a-Bc"></a>如实观察。<a id="a-Bd"></a>”</p>
  <p id="aBe">佛说此经已，<a id="a-Bf"></a>诸比丘闻佛所说，<a id="a-Bg"></a>欢喜奉行。</p>
  <p id="aBh">如观察，<a id="a-Bi"></a>如是分别、<a id="a-Bj"></a>种种分别、<a id="a-Bk"></a>知、<a id="a-Bl"></a>广知、<a id="a-Bm"></a>种种知、<a id="a-Bn"></a>亲近、<a id="a-Bo"></a>亲近修习、<a id="a-Bp"></a>入、<a id="a-Bq"></a>触、<a id="a-Br"></a>证二经，<a id="a-Bs"></a>亦如是广说。</p>
  <p id="aBt">如是我闻：<a id="a-Bu"></a>一时，<a id="a-Bv"></a>佛住舍卫国祇树给孤独园。</p>
  <p id="aBw">尔时，<a id="a-Bx"></a>世尊告诸比丘：<a id="a-By"></a>“常当修习方便禅思，<a id="a-Bz"></a>内寂其心。<a id="a-C0"></a>所以者何？<a id="a-C1"></a>修习方便禅思，<a id="a-C2"></a>内寂其心已，<a id="a-C3"></a>如实观察。<a id="a-C4"></a>云何如实观察？<a id="a-C5"></a>如实观察此色、<a id="a-C6"></a>此色集、<a id="a-C7"></a>此色灭；<a id="a-C8"></a>此受、<a id="a-C9"></a>想、<a id="a-CA"></a>行、<a id="a-CB"></a>识，<a id="a-CC"></a>此识集、<a id="a-CD"></a>此识灭。<a id="a-CE"></a>云何色集？<a id="a-CF"></a>云何受、<a id="a-CG"></a>想、<a id="a-CH"></a>行、<a id="a-CI"></a>识集？<a id="a-CJ"></a>比丘，<a id="a-CK"></a>愚痴无闻凡夫不如实观察色集、<a id="a-CL"></a>色味、<a id="a-CM"></a>色患、<a id="a-CN"></a>色离故，<a id="a-CO"></a>乐彼色，<a id="a-CP"></a>赞叹爱著，<a id="a-CQ"></a>于未来世色复生；<a id="a-CR"></a>受、<a id="a-CS"></a>想、<a id="a-CT"></a>行、<a id="a-CU"></a>识亦如是广说。<a id="a-CV"></a>彼色生，<a id="a-CW"></a>受、<a id="a-CX"></a>想、<a id="a-CY"></a>行、<a id="a-CZ"></a>识生已，<a id="a-Ca"></a>不解脱于色，<a id="a-Cb"></a>不解脱于受、<a id="a-Cc"></a>想、<a id="a-Cd"></a>行、<a id="a-Ce"></a>识。<a id="a-Cf"></a>我说彼不解脱生、<a id="a-Cg"></a>老、<a id="a-Ch"></a>病、<a id="a-Ci"></a>死、<a id="a-Cj"></a>忧、<a id="a-Ck"></a>悲、<a id="a-Cl"></a>恼苦，<a id="a-Cm"></a>纯大苦聚，<a id="a-Cn"></a>是名色集，<a id="a-Co"></a>受、<a id="a-Cp"></a>想、<a id="a-Cq"></a>行、<a id="a-Cr"></a>识集。<a id="a-Cs"></a>云何色灭，<a id="a-Ct"></a>受、<a id="a-Cu"></a>想、<a id="a-Cv"></a>行、<a id="a-Cw"></a>识灭？<a id="a-Cx"></a>多闻圣弟子如实观察色集、<a id="a-Cy"></a>色灭、<a id="a-Cz"></a>色味、<a id="a-D0"></a>色患、<a id="a-D1"></a>色离，<a id="a-D2"></a>如实知。<a id="a-D3"></a>如实知故，<a id="a-D4"></a>不乐于色，<a id="a-D5"></a>不赞叹色，<a id="a-D6"></a>不乐著色，<a id="a-D7"></a>亦不生未来色；<a id="a-D8"></a>受、<a id="a-D9"></a>想、<a id="a-DA"></a>行、<a id="a-DB"></a>识亦如是广说。<a id="a-DC"></a>色不生，<a id="a-DD"></a>受、<a id="a-DE"></a>想、<a id="a-DF"></a>行、<a id="a-DG"></a>识不生故，<a id="a-DH"></a>于色得解脱，<a id="a-DI"></a>于受、<a id="a-DJ"></a>想、<a id="a-DK"></a>行、<a id="a-DL"></a>识得解脱。<a id="a-DM"></a>我说彼解脱生、<a id="a-DN"></a>老、<a id="a-DO"></a>病、<a id="a-DP"></a>死、<a id="a-DQ"></a>忧、<a id="a-DR"></a>悲、<a id="a-DS"></a>恼苦，<a id="a-DT"></a>纯大苦聚，<a id="a-DU"></a>是名色灭，<a id="a-DV"></a>受想行识灭。<a id="a-DW"></a>是故，<a id="a-DX"></a>比丘，<a id="a-DY"></a>常当修习方便禅思，<a id="a-DZ"></a>内寂其心，<a id="a-Da"></a>精勤方便，<a id="a-Db"></a>如实观察。<a id="a-Dc"></a>”</p>
  <p id="aDd">佛说此经已，<a id="a-De"></a>诸比丘闻佛所说，<a id="a-Df"></a>欢喜奉行。</p>
  <p id="aDg">如观察，<a id="a-Dh"></a>如是乃至作证十二经，<a id="a-Di"></a>亦应广说。</p>
  <p id="aDj">如是我闻：<a id="a-Dk"></a>一时，<a id="a-Dl"></a>佛住舍卫国祇树给孤独园。</p>
  <p id="aDm">尔时，<a id="a-Dn"></a>世尊告诸比丘：<a id="a-Do"></a>“常当修习方便禅思，<a id="a-Dp"></a>内寂其心。<a id="a-Dq"></a>所以者何？<a id="a-Dr"></a>比丘，<a id="a-Ds"></a>修习方便禅思，<a id="a-Dt"></a>内寂其心已，<a id="a-Du"></a>如实观察。<a id="a-Dv"></a>云何如实观察？<a id="a-Dw"></a>如实知此色、<a id="a-Dx"></a>此色集、<a id="a-Dy"></a>此色灭；<a id="a-Dz"></a>此受、<a id="a-E0"></a>想、<a id="a-E1"></a>行、<a id="a-E2"></a>识，<a id="a-E3"></a>此识集、<a id="a-E4"></a>此识灭。</p>
  <p id="aE5">“云何色集，<a id="a-E6"></a>受想行识集？<a id="a-E7"></a>愚痴无闻凡夫不如实知色集、<a id="a-E8"></a>色灭、<a id="a-E9"></a>色味、<a id="a-EA"></a>色患、<a id="a-EB"></a>色离。<a id="a-EC"></a>不如实知故，<a id="a-ED"></a>乐著彼色，<a id="a-EE"></a>赞叹于色；<a id="a-EF"></a>乐著于色，<a id="a-EG"></a>赞叹色故取；<a id="a-EH"></a>取缘有，<a id="a-EI"></a>有缘生，<a id="a-EJ"></a>生缘老、<a id="a-EK"></a>死、<a id="a-EL"></a>忧、<a id="a-EM"></a>悲、<a id="a-EN"></a>恼苦，<a id="a-EO"></a>如是纯大苦聚生，<a id="a-EP"></a>是名色集，<a id="a-EQ"></a>受、<a id="a-ER"></a>想、<a id="a-ES"></a>行、<a id="a-ET"></a>识集。</p>
  <p id="aEU">“云何色灭，<a id="a-EV"></a>受、<a id="a-EW"></a>想、<a id="a-EX"></a>行、<a id="a-EY"></a>识灭？<a id="a-EZ"></a>多闻圣弟子如实知色集、<a id="a-Ea"></a>色灭、<a id="a-Eb"></a>色味、<a id="a-Ec"></a>色患、<a id="a-Ed"></a>色离。<a id="a-Ee"></a>如实知故，<a id="a-Ef"></a>不乐著色，<a id="a-Eg"></a>不赞叹色；<a id="a-Eh"></a>不乐著、<a id="a-Ei"></a>赞叹色故，<a id="a-Ej"></a>爱乐灭；<a id="a-Ek"></a>爱乐灭故取灭，<a id="a-El"></a>取灭故有灭，<a id="a-Em"></a>有灭故生灭，<a id="a-En"></a>生灭故老、<a id="a-Eo"></a>病、<a id="a-Ep"></a>死、<a id="a-Eq"></a>忧、<a id="a-Er"></a>悲、<a id="a-Es"></a>恼苦灭，<a id="a-Et"></a>如是纯大苦聚灭。<a id="a-Eu"></a>云何多闻圣弟子如实知受、<a id="a-Ev"></a>想、<a id="a-Ew"></a>行、<a id="a-Ex"></a>识，<a id="a-Ey"></a>识集、<a id="a-Ez"></a>识灭、<a id="a-F0"></a>识味、<a id="a-F1"></a>识患、<a id="a-F2"></a>识离如实知？<a id="a-F3"></a>知彼故不乐著彼识，<a id="a-F4"></a>不赞叹于识；<a id="a-F5"></a>不乐著、<a id="a-F6"></a>赞叹识故，<a id="a-F7"></a>乐爱灭；<a id="a-F8"></a>乐爱灭故取灭，<a id="a-F9"></a>取灭故有灭，<a id="a-FA"></a>有灭故生灭，<a id="a-FB"></a>生灭故老、<a id="a-FC"></a>病、<a id="a-FD"></a>死、<a id="a-FE"></a>忧、<a id="a-FF"></a>悲、<a id="a-FG"></a>恼苦灭，<a id="a-FH"></a>如是纯大苦聚灭，<a id="a-FI"></a>皆悉得灭。<a id="a-FJ"></a>比丘，<a id="a-FK"></a>是名色灭，<a id="a-FL"></a>受、<a id="a-FM"></a>想、<a id="a-FN"></a>行、<a id="a-FO"></a>识灭。</p>
  <p id="aFP">“比丘，<a id="a-FQ"></a>常当修习方便禅思，<a id="a-FR"></a>内寂其心。<a id="a-FS"></a>”</p>
  <p id="aFT">佛说此经已，<a id="a-FU"></a>诸比丘闻佛所说，<a id="a-FV"></a>欢喜奉行。</p>
  <p id="aFW">如观察，<a id="a-FX"></a>乃至作证十二经，<a id="a-FY"></a>亦如是广说。</p>
  <p id="aFZ">如是我闻：<a id="a-Fa"></a>一时，<a id="a-Fb"></a>佛住舍卫国祇树给孤独园。</p>
  <p id="aFc">尔时，<a id="a-Fd"></a>世尊告诸比丘：<a id="a-Fe"></a>“常当修习方便禅思，<a id="a-Ff"></a>内寂其心，<a id="a-Fg"></a>如实观察。<a id="a-Fh"></a>云何如实观察？<a id="a-Fi"></a>如实知此色、<a id="a-Fj"></a>此色集、<a id="a-Fk"></a>此色灭；<a id="a-Fl"></a>此受、<a id="a-Fm"></a>想、<a id="a-Fn"></a>行、<a id="a-Fo"></a>识，<a id="a-Fp"></a>此识集、<a id="a-Fq"></a>此识灭。</p>
  <p id="aFr">“云何色集，<a id="a-Fs"></a>受、<a id="a-Ft"></a>想、<a id="a-Fu"></a>行、<a id="a-Fv"></a>识集？<a id="a-Fw"></a>缘眼及色眼识生，<a id="a-Fx"></a>三事和合生触；<a id="a-Fy"></a>缘触生受，<a id="a-Fz"></a>缘受生爱乃至纯大苦聚生，<a id="a-G0"></a>是名色集。<a id="a-G1"></a>如是，<a id="a-G2"></a>缘耳、<a id="a-G3"></a>鼻、<a id="a-G4"></a>舌、<a id="a-G5"></a>身、<a id="a-G6"></a>意，<a id="a-G7"></a>缘意及法生意识，<a id="a-G8"></a>三事和合生触；<a id="a-G9"></a>缘触生受，<a id="a-GA"></a>缘受生爱，<a id="a-GB"></a>如是乃至纯大苦聚生，<a id="a-GC"></a>是名色集，<a id="a-GD"></a>受、<a id="a-GE"></a>想、<a id="a-GF"></a>行、<a id="a-GG"></a>识集。</p>
  <p id="aGH">“云何色灭，<a id="a-GI"></a>受、<a id="a-GJ"></a>想、<a id="a-GK"></a>行、<a id="a-GL"></a>识灭？<a id="a-GM"></a>缘眼及色眼识生，<a id="a-GN"></a>三事和合生触；<a id="a-GO"></a>触灭则受灭，<a id="a-GP"></a>乃至纯大苦聚灭；<a id="a-GQ"></a>如是耳、<a id="a-GR"></a>鼻、<a id="a-GS"></a>舌、<a id="a-GT"></a>身、<a id="a-GU"></a>意，<a id="a-GV"></a>缘意及法意识生，<a id="a-GW"></a>三事和合生触；<a id="a-GX"></a>触灭则受灭，<a id="a-GY"></a>受灭乃至纯大苦聚灭，<a id="a-GZ"></a>是名色灭，<a id="a-Ga"></a>受、<a id="a-Gb"></a>想、<a id="a-Gc"></a>行、<a id="a-Gd"></a>识灭。</p>
  <p id="aGe">“是故，<a id="a-Gf"></a>比丘，<a id="a-Gg"></a>常当修习方便禅思，<a id="a-Gh"></a>内寂其心。<a id="a-Gi"></a>”</p>
  <p id="aGj">佛说此经已，<a id="a-Gk"></a>诸比丘闻佛所说，<a id="a-Gl"></a>欢喜奉行。</p>
  <p id="aGm">如观察，<a id="a-Gn"></a>乃至作证十二经，<a id="a-Go"></a>亦如是广说。</p>
  <p id="aGp">受与生及乐，<a id="a-Gq"></a>亦说六入处，</p>
  <p id="aGr">一一十二种，<a id="a-Gs"></a>禅定三昧经。</p>
  <p id="aGt">如是我闻：<a id="a-Gu"></a>一时，<a id="a-Gv"></a>佛住舍卫国祇树给孤独园。</p>
  <p id="aGw">尔时，<a id="a-Gx"></a>世尊告诸比丘：<a id="a-Gy"></a>“我今当说有身集趣道及有身集灭道。<a id="a-Gz"></a>云何有身集趣道？<a id="a-H0"></a>愚痴无闻凡夫不如实知色集、<a id="a-H1"></a>色灭、<a id="a-H2"></a>色味、<a id="a-H3"></a>色患、<a id="a-H4"></a>色离。<a id="a-H5"></a>不如实知故，<a id="a-H6"></a>乐色、<a id="a-H7"></a>叹色、<a id="a-H8"></a>著色、<a id="a-H9"></a>住色；<a id="a-HA"></a>乐色、<a id="a-HB"></a>叹色、<a id="a-HC"></a>著色、<a id="a-HD"></a>住色故，<a id="a-HE"></a>爱乐取；<a id="a-HF"></a>缘取有，<a id="a-HG"></a>缘有生，<a id="a-HH"></a>缘生、<a id="a-HI"></a>老、<a id="a-HJ"></a>病、<a id="a-HK"></a>死、<a id="a-HL"></a>忧、<a id="a-HM"></a>悲、<a id="a-HN"></a>苦恼，<a id="a-HO"></a>如是纯大苦聚生。<a id="a-HP"></a>如是受、<a id="a-HQ"></a>想、<a id="a-HR"></a>行、<a id="a-HS"></a>识广说，<a id="a-HT"></a>是名有身集趣道。<a id="a-HU"></a>比丘，<a id="a-HV"></a>有身集趣道，<a id="a-HW"></a>当知即是苦集趣道。</p>
  <p id="aHX">“云何有身集灭道？<a id="a-HY"></a>多闻圣弟子如实知色、<a id="a-HZ"></a>色集、<a id="a-Ha"></a>色灭、<a id="a-Hb"></a>色味、<a id="a-Hc"></a>色患、<a id="a-Hd"></a>色离。<a id="a-He"></a>如实知故，<a id="a-Hf"></a>于色不乐、<a id="a-Hg"></a>不叹、<a id="a-Hh"></a>不著、<a id="a-Hi"></a>不住；<a id="a-Hj"></a>不乐、<a id="a-Hk"></a>不叹、<a id="a-Hl"></a>不著、<a id="a-Hm"></a>不住故，<a id="a-Hn"></a>彼色爱乐灭；<a id="a-Ho"></a>爱乐灭则取灭，<a id="a-Hp"></a>取灭则有灭，<a id="a-Hq"></a>有灭则生灭，<a id="a-Hr"></a>生灭则老、<a id="a-Hs"></a>病、<a id="a-Ht"></a>死、<a id="a-Hu"></a>忧、<a id="a-Hv"></a>悲、<a id="a-Hw"></a>苦恼，<a id="a-Hx"></a>纯大苦聚灭。<a id="a-Hy"></a>如色、<a id="a-Hz"></a>受、<a id="a-I0"></a>想、<a id="a-I1"></a>行、<a id="a-I2"></a>识亦如是，<a id="a-I3"></a>是名有身灭道迹。<a id="a-I4"></a>有身灭道迹，<a id="a-I5"></a>则是苦灭道迹，<a id="a-I6"></a>是故说有身灭道迹。<a id="a-I7"></a>”</p>
  <p id="aI8">佛说此经已，<a id="a-I9"></a>诸比丘闻佛所说，<a id="a-IA"></a>欢喜奉行。</p>
  <p id="aIB">如当说有及当知，<a id="a-IC"></a>亦如是说。</p>
  <p id="aID">如是我闻：<a id="a-IE"></a>一时，<a id="a-IF"></a>佛住舍卫国祇树给孤独园。</p>
  <p id="aIG">尔时，<a id="a-IH"></a>世尊告诸比丘：<a id="a-II"></a>“我今当说有身边、<a id="a-IJ"></a>有身集边、<a id="a-IK"></a>有身灭边。<a id="a-IL"></a>谛听！<a id="a-IM"></a>善思念之！<a id="a-IN"></a>当为汝说。<a id="a-IO"></a>云何有身边？<a id="a-IP"></a>谓五受阴。<a id="a-IQ"></a>云何为五？<a id="a-IR"></a>色受阴，<a id="a-IS"></a>受、<a id="a-IT"></a>想、<a id="a-IU"></a>行、<a id="a-IV"></a>识受阴，<a id="a-IW"></a>是名有身边。<a id="a-IX"></a>云何有身集边？<a id="a-IY"></a>谓爱、<a id="a-IZ"></a>当来有爱、<a id="a-Ia"></a>贪、<a id="a-Ib"></a>喜俱，<a id="a-Ic"></a>彼彼乐著，<a id="a-Id"></a>是名有身集边。<a id="a-Ie"></a>云何有身灭边？<a id="a-If"></a>即此爱、<a id="a-Ig"></a>当来有爱、<a id="a-Ih"></a>贪、<a id="a-Ii"></a>喜俱，<a id="a-Ij"></a>彼彼乐著无余断、<a id="a-Ik"></a>苦尽、<a id="a-Il"></a>离欲、<a id="a-Im"></a>灭、<a id="a-In"></a>寂没，<a id="a-Io"></a>是名有身灭边。<a id="a-Ip"></a>是故当说有身边、<a id="a-Iq"></a>有身集边、<a id="a-Ir"></a>有身灭边。<a id="a-Is"></a>”</p>
  <p id="aIt">佛说是经已，<a id="a-Iu"></a>诸比丘闻佛所说，<a id="a-Iv"></a>欢喜奉行。</p>
  <p id="aIw">如当说有及当知，<a id="a-Ix"></a>亦如是说。</p>
  <p id="aIy">如是我闻：<a id="a-Iz"></a>一时，<a id="a-J0"></a>佛住舍卫国祇树给孤独园。</p>
  <p id="aJ1">尔时，<a id="a-J2"></a>世尊告诸比丘：<a id="a-J3"></a>“我今当说有身、<a id="a-J4"></a>有身集、<a id="a-J5"></a>有身灭、<a id="a-J6"></a>有身灭道迹。<a id="a-J7"></a>谛听！<a id="a-J8"></a>善思！<a id="a-J9"></a>当为汝说。</p>
  <p id="aJA">“云何有身？<a id="a-JB"></a>谓五受阴。<a id="a-JC"></a>云何为五？<a id="a-JD"></a>色受阴，<a id="a-JE"></a>受、<a id="a-JF"></a>想、<a id="a-JG"></a>行、<a id="a-JH"></a>识受阴，<a id="a-JI"></a>是名有身。</p>
  <p id="aJJ">“云何有身集？<a id="a-JK"></a>当来有爱、<a id="a-JL"></a>贪、<a id="a-JM"></a>喜俱，<a id="a-JN"></a>彼彼染著，<a id="a-JO"></a>是名有身集。</p>
  <p id="aJP">“云何有身灭？<a id="a-JQ"></a>当来有爱、<a id="a-JR"></a>贪、<a id="a-JS"></a>喜俱，<a id="a-JT"></a>彼彼乐著无余断、<a id="a-JU"></a>苦尽、<a id="a-JV"></a>离欲、<a id="a-JW"></a>灭，<a id="a-JX"></a>是名有身灭。</p>
  <p id="aJY">“云何有身灭道迹？<a id="a-JZ"></a>谓八圣道：<a id="a-Ja"></a>正见、<a id="a-Jb"></a>正志、<a id="a-Jc"></a>正语、<a id="a-Jd"></a>正业、<a id="a-Je"></a>正命、<a id="a-Jf"></a>正方便、<a id="a-Jg"></a>正念、<a id="a-Jh"></a>正定，<a id="a-Ji"></a>是名有身灭道迹。</p>
  <p id="aJj">“是名当说有身、<a id="a-Jk"></a>有身集、<a id="a-Jl"></a>有身灭、<a id="a-Jm"></a>有身灭道迹。<a id="a-Jn"></a>”</p>
  <p id="aJo">佛说是经已，<a id="a-Jp"></a>诸比丘闻佛所说，<a id="a-Jq"></a>欢喜奉行。</p>
  <p id="aJr">余如是说，<a id="a-Js"></a>差别者：<a id="a-Jt"></a>当知有身，<a id="a-Ju"></a>当知断有身集，<a id="a-Jv"></a>当知证有身灭，<a id="a-Jw"></a>当知修断有身道迹。</p>
  <p id="aJx">佛说此经已，<a id="a-Jy"></a>诸比丘闻佛所说，<a id="a-Jz"></a>欢喜奉行。</p>
  <p id="aK0">如当说有及当知，<a id="a-K1"></a>亦如是说。<a id="a-K2"></a>又复差别者：<a id="a-K3"></a>比丘知有身，<a id="a-K4"></a>断有身集，<a id="a-K5"></a>证有身灭，<a id="a-K6"></a>修断有身道，<a id="a-K7"></a>是名比丘断爱欲缚诸结等法，<a id="a-K8"></a>修无间等，<a id="a-K9"></a>究竟苦边。</p>
  <p id="aKA">又复差别者：<a id="a-KB"></a>是名比丘究竟边际，<a id="a-KC"></a>究竟离垢，<a id="a-KD"></a>究竟梵行，<a id="a-KE"></a>纯净上士。</p>
  <p id="aKF">又复差别者：<a id="a-KG"></a>是名比丘阿罗汉尽诸有漏，<a id="a-KH"></a>所作已作，<a id="a-KI"></a>已舍重担，<a id="a-KJ"></a>逮得己利，<a id="a-KK"></a>尽诸有结，<a id="a-KL"></a>正智心解脱。</p>
  <p id="aKM">又复差别者：<a id="a-KN"></a>是名比丘断关、<a id="a-KO"></a>度堑，<a id="a-KP"></a>超越境界，<a id="a-KQ"></a>脱诸防逻，<a id="a-KR"></a>建圣法幢。</p>
  <p id="aKS">又复差别者：<a id="a-KT"></a>云何断关？<a id="a-KU"></a>谓断五下分结。<a id="a-KV"></a>云何度堑？<a id="a-KW"></a>谓度无明深堑。<a id="a-KX"></a>云何超越境界？<a id="a-KY"></a>谓究竟无始生死。<a id="a-KZ"></a>云何脱诸防逻？<a id="a-Ka"></a>谓有爱尽。<a id="a-Kb"></a>云何建圣法幢？<a id="a-Kc"></a>谓我慢尽。</p>
  <p id="aKd">又复差别者：<a id="a-Ke"></a>是名比丘断五枝，<a id="a-Kf"></a>成六枝，<a id="a-Kg"></a>守护一，<a id="a-Kh"></a>依四种，<a id="a-Ki"></a>弃舍诸谛，<a id="a-Kj"></a>离诸求，<a id="a-Kk"></a>净诸觉，<a id="a-Kl"></a>身行息，<a id="a-Km"></a>心善解脱，<a id="a-Kn"></a>慧善解脱，<a id="a-Ko"></a>纯一立梵行，<a id="a-Kp"></a>无上士。</p>
  <p id="aKq">其道有三种，<a id="a-Kr"></a>实觉亦三种，</p>
  <p id="aKs">有身四种说，<a id="a-Kt"></a>罗汉有六种。</p>
  <p id="aKu">如是我闻：<a id="a-Kv"></a>一时，<a id="a-Kw"></a>佛住舍卫国祇树给孤独园。</p>
  <p id="aKx">尔时，<a id="a-Ky"></a>世尊告诸比丘：<a id="a-Kz"></a>“当说所知法、<a id="a-L0"></a>智及智者。<a id="a-L1"></a>谛听！<a id="a-L2"></a>善思！<a id="a-L3"></a>当为汝说。</p>
  <p id="aL4">“云何所知法？<a id="a-L5"></a>谓五受阴。<a id="a-L6"></a>何等为五？<a id="a-L7"></a>色受阴，<a id="a-L8"></a>受、<a id="a-L9"></a>想、<a id="a-LA"></a>行、<a id="a-LB"></a>识受阴，<a id="a-LC"></a>是名所知法。</p>
  <p id="aLD">“云何为智？<a id="a-LE"></a>调伏贪欲、<a id="a-LF"></a>断贪欲、<a id="a-LG"></a>越贪欲，<a id="a-LH"></a>是名为智。</p>
  <p id="aLI">“云何智者？<a id="a-LJ"></a>阿罗汉是。<a id="a-LK"></a>阿罗汉者，<a id="a-LL"></a>非有他世死、<a id="a-LM"></a>非无他世死、<a id="a-LN"></a>非有无他世死、<a id="a-LO"></a>非非有无他世死，<a id="a-LP"></a>广说无量，<a id="a-LQ"></a>诸数永灭。</p>
  <p id="aLR">“是名说所知法、<a id="a-LS"></a>智及智者。<a id="a-LT"></a>”</p>
  <p id="aLU">佛说此经已，<a id="a-LV"></a>诸比丘闻佛所说，<a id="a-LW"></a>欢喜奉行。</p>
  <p id="aLX">如是我闻：<a id="a-LY"></a>一时，<a id="a-LZ"></a>佛住舍卫国祇树给孤独园。</p>
  <p id="aLa">尔时，<a id="a-Lb"></a>世尊告诸比丘：<a id="a-Lc"></a>“我今当说重担、<a id="a-Ld"></a>取担、<a id="a-Le"></a>舍担、<a id="a-Lf"></a>担者。<a id="a-Lg"></a>谛听！<a id="a-Lh"></a>善思！<a id="a-Li"></a>当为汝说。</p>
  <p id="aLj">“云何重担？<a id="a-Lk"></a>谓五受阴。<a id="a-Ll"></a>何等为五？<a id="a-Lm"></a>色受阴，<a id="a-Ln"></a>受、<a id="a-Lo"></a>想、<a id="a-Lp"></a>行、<a id="a-Lq"></a>识受阴。</p>
  <p id="aLr">“云何取担？<a id="a-Ls"></a>当来有爱、<a id="a-Lt"></a>贪、<a id="a-Lu"></a>喜俱，<a id="a-Lv"></a>彼彼乐著。</p>
  <p id="aLw">“云何舍担？<a id="a-Lx"></a>若当来有爱、<a id="a-Ly"></a>贪、<a id="a-Lz"></a>喜俱，<a id="a-M0"></a>彼彼乐著永断无余已、<a id="a-M1"></a>灭已，<a id="a-M2"></a>苦尽、<a id="a-M3"></a>离欲、<a id="a-M4"></a>灭没。</p>
  <p id="aM5">“云何担者？<a id="a-M6"></a>谓士夫是。<a id="a-M7"></a>士夫者，<a id="a-M8"></a>如是名，<a id="a-M9"></a>如是生，<a id="a-MA"></a>如是姓族，<a id="a-MB"></a>如是食，<a id="a-MC"></a>如是受苦乐，<a id="a-MD"></a>如是长寿，<a id="a-ME"></a>如是久住，<a id="a-MF"></a>如是寿命齐限。</p>
  <p id="aMG">“是名为重担、<a id="a-MH"></a>取担、<a id="a-MI"></a>舍担、<a id="a-MJ"></a>担者。<a id="a-MK"></a>”</p>
  <p id="aML">尔时，<a id="a-MM"></a>世尊而说偈言：</p>
  <p id="aMN">“已舍于重担，<a id="a-MO"></a>不复应更取，</p>
  <p id="aMP">重任为大苦，<a id="a-MQ"></a>舍任为大乐。</p>
  <p id="aMR">当断一切爱，<a id="a-MS"></a>则尽一切行，</p>
  <p id="aMT">晓了有余境，<a id="a-MU"></a>不复转还有。<a id="a-MV"></a>”</p>
  <p id="aMW">佛说此经已，<a id="a-MX"></a>诸比丘闻佛所说，<a id="a-MY"></a>欢喜奉行。</p>
  <p id="aMZ">如是我闻：<a id="a-Ma"></a>一时，<a id="a-Mb"></a>佛住舍卫国祇树给孤独园。</p>
  <p id="aMc">尔时，<a id="a-Md"></a>世尊告诸比丘：<a id="a-Me"></a>“有五受阴。<a id="a-Mf"></a>何等为五？<a id="a-Mg"></a>色受阴，<a id="a-Mh"></a>受、<a id="a-Mi"></a>想、<a id="a-Mj"></a>行、<a id="a-Mk"></a>识受阴。<a id="a-Ml"></a>愚痴无闻凡夫不如实知色、<a id="a-Mm"></a>色集、<a id="a-Mn"></a>色灭、<a id="a-Mo"></a>色味、<a id="a-Mp"></a>色患、<a id="a-Mq"></a>色离。<a id="a-Mr"></a>不如实知故，<a id="a-Ms"></a>于色所乐、<a id="a-Mt"></a>赞叹、<a id="a-Mu"></a>系著住，<a id="a-Mv"></a>色缚所缚，<a id="a-Mw"></a>内缚所缚，<a id="a-Mx"></a>不知根本，<a id="a-My"></a>不知边际，<a id="a-Mz"></a>不知出离，<a id="a-N0"></a>是名愚痴无闻凡夫。<a id="a-N1"></a>以缚生，<a id="a-N2"></a>以缚死，<a id="a-N3"></a>以缚从此世至他世；<a id="a-N4"></a>于彼亦复以缚生，<a id="a-N5"></a>以缚死，<a id="a-N6"></a>是名愚痴无闻凡夫。<a id="a-N7"></a>随魔自在，<a id="a-N8"></a>入魔网中，<a id="a-N9"></a>随魔所化，<a id="a-NA"></a>魔缚所缚，<a id="a-NB"></a>为魔所牵；<a id="a-NC"></a>受、<a id="a-ND"></a>想、<a id="a-NE"></a>行、<a id="a-NF"></a>识亦复如是。</p>
  <p id="aNG">“多闻圣弟子如实知色、<a id="a-NH"></a>色集、<a id="a-NI"></a>色灭、<a id="a-NJ"></a>色味、<a id="a-NK"></a>色患、<a id="a-NL"></a>色离。<a id="a-NM"></a>如实知故，<a id="a-NN"></a>不贪喜色，<a id="a-NO"></a>不赞叹，<a id="a-NP"></a>不系著住，<a id="a-NQ"></a>非色缚所缚，<a id="a-NR"></a>非内缚所缚，<a id="a-NS"></a>知根本、<a id="a-NT"></a>知津济，<a id="a-NU"></a>知出离，<a id="a-NV"></a>是名多闻圣弟子。<a id="a-NW"></a>不随缚生，<a id="a-NX"></a>不随缚死，<a id="a-NY"></a>不随缚从此世至他世，<a id="a-NZ"></a>不随魔自在，<a id="a-Na"></a>不入魔手，<a id="a-Nb"></a>不随魔所作，<a id="a-Nc"></a>非魔所缚，<a id="a-Nd"></a>解脱魔缚，<a id="a-Ne"></a>离魔所牵；<a id="a-Nf"></a>受、<a id="a-Ng"></a>想、<a id="a-Nh"></a>行、<a id="a-Ni"></a>识亦复如是。<a id="a-Nj"></a>”</p>
  <p id="aNk">佛说此经已，<a id="a-Nl"></a>诸比丘闻佛所说，<a id="a-Nm"></a>欢喜奉行。</p>
  <p id="aNn">如是我闻：<a id="a-No"></a>一时，<a id="a-Np"></a>佛住舍卫国祇树给孤独园。</p>
  <p id="aNq">尔时，<a id="a-Nr"></a>世尊告诸比丘：<a id="a-Ns"></a>“有五受阴。<a id="a-Nt"></a>何等为五？<a id="a-Nu"></a>谓色受阴，<a id="a-Nv"></a>比丘于色厌、<a id="a-Nw"></a>离欲、<a id="a-Nx"></a>灭、<a id="a-Ny"></a>不起、<a id="a-Nz"></a>解脱，<a id="a-O0"></a>是名如来、<a id="a-O1"></a>应、<a id="a-O2"></a>等正觉；<a id="a-O3"></a>如是受、<a id="a-O4"></a>想、<a id="a-O5"></a>行、<a id="a-O6"></a>识，<a id="a-O7"></a>厌、<a id="a-O8"></a>离欲、<a id="a-O9"></a>灭、<a id="a-OA"></a>不起、<a id="a-OB"></a>解脱，<a id="a-OC"></a>是名如来、<a id="a-OD"></a>应、<a id="a-OE"></a>等正觉。<a id="a-OF"></a>比丘亦于色厌、<a id="a-OG"></a>离欲、<a id="a-OH"></a>灭，<a id="a-OI"></a>名阿罗汉慧解脱；<a id="a-OJ"></a>如是受、<a id="a-OK"></a>想、<a id="a-OL"></a>行、<a id="a-OM"></a>识，<a id="a-ON"></a>厌、<a id="a-OO"></a>离欲、<a id="a-OP"></a>灭，<a id="a-OQ"></a>名阿罗汉慧解脱。<a id="a-OR"></a>比丘，<a id="a-OS"></a>如来、<a id="a-OT"></a>应、<a id="a-OU"></a>等正觉，<a id="a-OV"></a>阿罗汉慧解脱有何差别？<a id="a-OW"></a>”</p>
  <p id="aOX">比丘白佛：<a id="a-OY"></a>“如来为法根、<a id="a-OZ"></a>为法眼、<a id="a-Oa"></a>为法依，<a id="a-Ob"></a>惟愿世尊为诸比丘广说此义！<a id="a-Oc"></a>诸比丘闻已，<a id="a-Od"></a>当受奉行！<a id="a-Oe"></a>”</p>
  <p id="aOf">佛告比丘：<a id="a-Og"></a>“谛听！<a id="a-Oh"></a>善思！<a id="a-Oi"></a>当为汝说。<a id="a-Oj"></a>如来、<a id="a-Ok"></a>应、<a id="a-Ol"></a>等正觉未曾闻法，<a id="a-Om"></a>能自觉法，<a id="a-On"></a>通达无上菩提，<a id="a-Oo"></a>于未来世开觉声闻而为说法，<a id="a-Op"></a>谓四念处、<a id="a-Oq"></a>四正勤、<a id="a-Or"></a>四如意足、<a id="a-Os"></a>五根、<a id="a-Ot"></a>五力、<a id="a-Ou"></a>七觉、<a id="a-Ov"></a>八道。<a id="a-Ow"></a>比丘，<a id="a-Ox"></a>是名如来、<a id="a-Oy"></a>应、<a id="a-Oz"></a>等正觉未得而得，<a id="a-P0"></a>未利而利，<a id="a-P1"></a>知道、<a id="a-P2"></a>分别道、<a id="a-P3"></a>说道、<a id="a-P4"></a>通道，<a id="a-P5"></a>复能成就诸声闻教授教诫；<a id="a-P6"></a>如是说正顺，<a id="a-P7"></a>欣乐善法，<a id="a-P8"></a>是名如来、<a id="a-P9"></a>罗汉差别。<a id="a-PA"></a>”</p>
  <p id="aPB">佛说此经已，<a id="a-PC"></a>诸比丘闻佛所说，<a id="a-PD"></a>欢喜奉行。</p>
  <p id="aPE">如是我闻：<a id="a-PF"></a>一时，<a id="a-PG"></a>佛住舍卫国祇树给孤独园。</p>
  <p id="aPH">尔时，<a id="a-PI"></a>世尊告诸比丘：<a id="a-PJ"></a>“有五受阴。<a id="a-PK"></a>何等为五？<a id="a-PL"></a>色受阴，<a id="a-PM"></a>受、<a id="a-PN"></a>想、<a id="a-PO"></a>行、<a id="a-PP"></a>识受阴。<a id="a-PQ"></a>汝等比丘当观察于色，<a id="a-PR"></a>观察色已，<a id="a-PS"></a>见有我、<a id="a-PT"></a>异我、<a id="a-PU"></a>相在不？<a id="a-PV"></a>”</p>
  <p id="aPW">诸比丘白佛言：<a id="a-PX"></a>“不也，<a id="a-PY"></a>世尊。<a id="a-PZ"></a>”</p>
  <p id="aPa">佛告比丘：<a id="a-Pb"></a>“善哉！<a id="a-Pc"></a>善哉！<a id="a-Pd"></a>色无我，<a id="a-Pe"></a>无我者则无常，<a id="a-Pf"></a>无常者则是苦。<a id="a-Pg"></a>若苦者，<a id="a-Ph"></a>彼一切非我、<a id="a-Pi"></a>不异我、<a id="a-Pj"></a>不相在，<a id="a-Pk"></a>当作是观。<a id="a-Pl"></a>受、<a id="a-Pm"></a>想、<a id="a-Pn"></a>行、<a id="a-Po"></a>识亦复如是。<a id="a-Pp"></a>多闻圣弟子于此五受阴观察非我、<a id="a-Pq"></a>非我所。<a id="a-Pr"></a>如是观察已，<a id="a-Ps"></a>于世间都无所取；<a id="a-Pt"></a>无所取者，<a id="a-Pu"></a>则无所著；<a id="a-Pv"></a>无所著者，<a id="a-Pw"></a>自觉涅槃：<a id="a-Px"></a>我生已尽，<a id="a-Py"></a>梵行已立，<a id="a-Pz"></a>所作已作，<a id="a-Q0"></a>自知不受后有。<a id="a-Q1"></a>”</p>
  <p id="aQ2">佛说此经已，<a id="a-Q3"></a>诸比丘闻佛所说，<a id="a-Q4"></a>欢喜奉行。</p>
  <p id="aQ5">如是我闻：<a id="a-Q6"></a>一时，<a id="a-Q7"></a>佛住舍卫国祇树给孤独园。</p>
  <p id="aQ8">尔时，<a id="a-Q9"></a>世尊告诸比丘：<a id="a-QA"></a>“当断色欲贪，<a id="a-QB"></a>欲贪断已，<a id="a-QC"></a>则色断；<a id="a-QD"></a>色断已，<a id="a-QE"></a>得断知；<a id="a-QF"></a>得断知已，<a id="a-QG"></a>则根本断。<a id="a-QH"></a>如截多罗树头，<a id="a-QI"></a>未来不复更生。<a id="a-QJ"></a>如是受、<a id="a-QK"></a>想、<a id="a-QL"></a>行、<a id="a-QM"></a>识欲贪断，<a id="a-QN"></a>乃至未来世不复更生。<a id="a-QO"></a>”</p>
  <p id="aQP">佛说此经已，<a id="a-QQ"></a>诸比丘闻佛所说，<a id="a-QR"></a>欢喜奉行。</p>
  <p id="aQS">如是我闻：<a id="a-QT"></a>一时，<a id="a-QU"></a>佛住舍卫国祇树给孤独园。</p>
  <p id="aQV">尔时，<a id="a-QW"></a>世尊告诸比丘：<a id="a-QX"></a>“若色起、<a id="a-QY"></a>住、<a id="a-QZ"></a>出，<a id="a-Qa"></a>则苦于此起，<a id="a-Qb"></a>病于此住，<a id="a-Qc"></a>老、<a id="a-Qd"></a>死于此出；<a id="a-Qe"></a>受、<a id="a-Qf"></a>想、<a id="a-Qg"></a>行、<a id="a-Qh"></a>识亦如是说。<a id="a-Qi"></a>比丘，<a id="a-Qj"></a>若色灭、<a id="a-Qk"></a>息、<a id="a-Ql"></a>没，<a id="a-Qm"></a>苦于此灭，<a id="a-Qn"></a>病于此息，<a id="a-Qo"></a>老、<a id="a-Qp"></a>死于此没；<a id="a-Qq"></a>受、<a id="a-Qr"></a>想、<a id="a-Qs"></a>行、<a id="a-Qt"></a>识亦复如是。<a id="a-Qu"></a>”</p>
  <p id="aQv">佛说此经已，<a id="a-Qw"></a>诸比丘闻佛所说，<a id="a-Qx"></a>欢喜奉行。</p>
  <p id="aQy">如是我闻：<a id="a-Qz"></a>一时，<a id="a-R0"></a>佛住舍卫国祇树给孤独园。</p>
  <p id="aR1">尔时，<a id="a-R2"></a>世尊告诸比丘：<a id="a-R3"></a>“过去、<a id="a-R4"></a>未来色尚无常，<a id="a-R5"></a>况复现在色！<a id="a-R6"></a>多闻圣弟子如是观察已，<a id="a-R7"></a>不顾过去色，<a id="a-R8"></a>不欣未来色，<a id="a-R9"></a>于现在色厌、<a id="a-RA"></a>离欲、<a id="a-RB"></a>灭尽向；<a id="a-RC"></a>受、<a id="a-RD"></a>想、<a id="a-RE"></a>行、<a id="a-RF"></a>识亦复如是。</p>
  <p id="aRG">“比丘，<a id="a-RH"></a>若无过去色者，<a id="a-RI"></a>多闻圣弟子无不顾过去色；<a id="a-RJ"></a>以有过去色故，<a id="a-RK"></a>多闻圣弟子不顾过去色。<a id="a-RL"></a>若无未来色者，<a id="a-RM"></a>多闻圣弟子无不欣未来色；<a id="a-RN"></a>以有未来色故，<a id="a-RO"></a>多闻圣弟子不欣未来色。<a id="a-RP"></a>若无现在色者，<a id="a-RQ"></a>多闻圣弟子不于现在色生厌、<a id="a-RR"></a>离欲、<a id="a-RS"></a>灭尽向；<a id="a-RT"></a>以有现在色故，<a id="a-RU"></a>多闻圣弟子于现在色生厌、<a id="a-RV"></a>离欲、<a id="a-RW"></a>灭尽向。<a id="a-RX"></a>受、<a id="a-RY"></a>想、<a id="a-RZ"></a>行、<a id="a-Ra"></a>识亦如是说。<a id="a-Rb"></a>”</p>
  <p id="aRc">佛说此经已，<a id="a-Rd"></a>诸比丘闻佛所说，<a id="a-Re"></a>欢喜奉行。</p>
  <p id="aRf">如无常、<a id="a-Rg"></a>苦、<a id="a-Rh"></a>空、<a id="a-Ri"></a>非我三经，<a id="a-Rj"></a>亦如是说。</p>
  <p id="aRk">如是我闻：<a id="a-Rl"></a>一时，<a id="a-Rm"></a>佛住舍卫国祇树给孤独园。</p>
  <p id="aRn">尔时，<a id="a-Ro"></a>世尊告诸比丘：<a id="a-Rp"></a>“当说圣法印及见清净。<a id="a-Rq"></a>谛听！<a id="a-Rr"></a>善思！<a id="a-Rs"></a>若有比丘作是说：<a id="a-Rt"></a>‘我于空三昧未有所得’，<a id="a-Ru"></a>而起无相、<a id="a-Rv"></a>无所有、<a id="a-Rw"></a>离慢知见者，<a id="a-Rx"></a>莫作是说。<a id="a-Ry"></a>所以者何？<a id="a-Rz"></a>若于空未得者而言我得无相、<a id="a-S0"></a>无所有、<a id="a-S1"></a>离慢知见者，<a id="a-S2"></a>无有是处！<a id="a-S3"></a>若有比丘作是说：<a id="a-S4"></a>‘我得空’，<a id="a-S5"></a>能起无相、<a id="a-S6"></a>无所有、<a id="a-S7"></a>离慢知见者，<a id="a-S8"></a>此则善说。<a id="a-S9"></a>所以者何？<a id="a-SA"></a>若得空已，<a id="a-SB"></a>能起无相、<a id="a-SC"></a>无所有、<a id="a-SD"></a>离慢知见者，<a id="a-SE"></a>斯有是处！<a id="a-SF"></a>云何为圣弟子及见清净？<a id="a-SG"></a>”</p>
  <p id="aSH">比丘白佛：<a id="a-SI"></a>“佛为法根、<a id="a-SJ"></a>法眼、<a id="a-SK"></a>法依，<a id="a-SL"></a>惟愿为说！<a id="a-SM"></a>诸比丘闻说法已，<a id="a-SN"></a>如说奉行。<a id="a-SO"></a>”</p>
  <p id="aSP">佛告比丘：<a id="a-SQ"></a>“若比丘于空闲处树下坐，<a id="a-SR"></a>善观色无常、<a id="a-SS"></a>磨灭、<a id="a-ST"></a>离欲之法；<a id="a-SU"></a>如是观察受、<a id="a-SV"></a>想、<a id="a-SW"></a>行、<a id="a-SX"></a>识，<a id="a-SY"></a>无常、<a id="a-SZ"></a>磨灭、<a id="a-Sa"></a>离欲之法。<a id="a-Sb"></a>观察彼阴无常、<a id="a-Sc"></a>磨灭、<a id="a-Sd"></a>不坚固、<a id="a-Se"></a>变易法，<a id="a-Sf"></a>心乐、<a id="a-Sg"></a>清净、<a id="a-Sh"></a>解脱，<a id="a-Si"></a>是名为空；<a id="a-Sj"></a>如是观者，<a id="a-Sk"></a>亦不能离慢、<a id="a-Sl"></a>知见清净。<a id="a-Sm"></a>复有正思惟三昧，<a id="a-Sn"></a>观色相断，<a id="a-So"></a>声、<a id="a-Sp"></a>香、<a id="a-Sq"></a>味、<a id="a-Sr"></a>触、<a id="a-Ss"></a>法相断，<a id="a-St"></a>是名无相；<a id="a-Su"></a>如是观者，<a id="a-Sv"></a>犹未离慢、<a id="a-Sw"></a>知见清净。<a id="a-Sx"></a>复有正思惟三昧，<a id="a-Sy"></a>观察贪相断，<a id="a-Sz"></a>瞋恚、<a id="a-T0"></a>痴相断，<a id="a-T1"></a>是名无所有；<a id="a-T2"></a>如是观者，<a id="a-T3"></a>犹未离慢、<a id="a-T4"></a>知见清净。<a id="a-T5"></a>复有正思惟三昧，<a id="a-T6"></a>观察我、<a id="a-T7"></a>我所从何而生？<a id="a-T8"></a>复有正思惟三昧，<a id="a-T9"></a>观察我、<a id="a-TA"></a>我所，<a id="a-TB"></a>从若见、<a id="a-TC"></a>若闻、<a id="a-TD"></a>若嗅、<a id="a-TE"></a>若尝、<a id="a-TF"></a>若触、<a id="a-TG"></a>若识而生。<a id="a-TH"></a>复作是观察：<a id="a-TI"></a>若因、<a id="a-TJ"></a>若缘而生识者，<a id="a-TK"></a>彼识因、<a id="a-TL"></a>缘，<a id="a-TM"></a>为常、<a id="a-TN"></a>为无常？<a id="a-TO"></a>复作是思惟：<a id="a-TP"></a>若因、<a id="a-TQ"></a>若缘而生识者，<a id="a-TR"></a>彼因、<a id="a-TS"></a>彼缘皆悉无常。<a id="a-TT"></a>复次，<a id="a-TU"></a>彼因、<a id="a-TV"></a>彼缘皆悉无常，<a id="a-TW"></a>彼所生识云何有常？<a id="a-TX"></a>无常者，<a id="a-TY"></a>是有为行，<a id="a-TZ"></a>从缘起，<a id="a-Ta"></a>是患法、<a id="a-Tb"></a>灭法、<a id="a-Tc"></a>离欲法、<a id="a-Td"></a>断知法，<a id="a-Te"></a>是名圣法印、<a id="a-Tf"></a>知见清净；<a id="a-Tg"></a>是名比丘当说圣法印、<a id="a-Th"></a>知见清净，<a id="a-Ti"></a>如是广说。<a id="a-Tj"></a>”</p>
  <p id="aTk">佛说此经已，<a id="a-Tl"></a>诸比丘闻佛所说，<a id="a-Tm"></a>欢喜奉行。</p>
  <p id="aTn">如是我闻：<a id="a-To"></a>一时，<a id="a-Tp"></a>佛住毗耶离猕猴池侧重阁讲堂。</p>
  <p id="aTq">尔时，<a id="a-Tr"></a>有离车名摩诃男，<a id="a-Ts"></a>日日游行，<a id="a-Tt"></a>往诣佛所。<a id="a-Tu"></a>时，<a id="a-Tv"></a>彼离车作是念：<a id="a-Tw"></a>“若我早诣世尊所者，<a id="a-Tx"></a>世尊及我知识比丘皆悉禅思；<a id="a-Ty"></a>我今当诣七庵罗树阿耆毗外道所。<a id="a-Tz"></a>”即往诣彼富兰那迦葉住处。</p>
  <p id="aU0">时，<a id="a-U1"></a>富兰那迦葉外道众主，<a id="a-U2"></a>与五百外道前后围绕，<a id="a-U3"></a>高声嬉戏，<a id="a-U4"></a>论说俗事。<a id="a-U5"></a>时，<a id="a-U6"></a>富兰那迦葉遥见离车摩诃男来，<a id="a-U7"></a>告其眷属，<a id="a-U8"></a>令寂静住：<a id="a-U9"></a>“汝等默然！<a id="a-UA"></a>是离车摩诃男是沙门瞿昙弟子，<a id="a-UB"></a>此是沙门瞿昙白衣弟子，<a id="a-UC"></a>毗耶离中最为上首，<a id="a-UD"></a>常乐静寂，<a id="a-UE"></a>赞叹寂静。<a id="a-UF"></a>彼所之诣寂静之众，<a id="a-UG"></a>是故汝等应当寂静。<a id="a-UH"></a>”</p>
  <p id="aUI">时，<a id="a-UJ"></a>摩诃男诣彼众富兰那所，<a id="a-UK"></a>与富兰那共相问讯，<a id="a-UL"></a>相慰劳已，<a id="a-UM"></a>却坐一面。<a id="a-UN"></a>时，<a id="a-UO"></a>摩诃男语富兰那言：<a id="a-UP"></a>“我闻富兰那为诸弟子说法：<a id="a-UQ"></a>‘无因、<a id="a-UR"></a>无缘众生有垢，<a id="a-US"></a>无因、<a id="a-UT"></a>无缘众生清净。<a id="a-UU"></a>’世有此论，<a id="a-UV"></a>汝为审有此，<a id="a-UW"></a>为是外人相毁之言？<a id="a-UX"></a>世人所撰，<a id="a-UY"></a>为是法、<a id="a-UZ"></a>为非法，<a id="a-Ua"></a>颇有世人共论、<a id="a-Ub"></a>难问、<a id="a-Uc"></a>嫌责以不？<a id="a-Ud"></a>”</p>
  <p id="aUe">富兰那迦葉言：<a id="a-Uf"></a>“实有此论，<a id="a-Ug"></a>非世妄传。<a id="a-Uh"></a>我立此论，<a id="a-Ui"></a>是如法论；<a id="a-Uj"></a>我说此法，<a id="a-Uk"></a>皆是顺法，<a id="a-Ul"></a>无有世人来共难问而呵责者。<a id="a-Um"></a>所以者何？<a id="a-Un"></a>摩诃男，<a id="a-Uo"></a>我如是见、<a id="a-Up"></a>如是说：<a id="a-Uq"></a>‘无因、<a id="a-Ur"></a>无缘众生有垢，<a id="a-Us"></a>无因、<a id="a-Ut"></a>无缘众生清净。<a id="a-Uu"></a>’”</p>
  <p id="aUv">时，<a id="a-Uw"></a>摩诃男闻富兰那所说，<a id="a-Ux"></a>心不喜乐，<a id="a-Uy"></a>呵骂已，<a id="a-Uz"></a>从座起去，<a id="a-V0"></a>向世尊所，<a id="a-V1"></a>头面礼足，<a id="a-V2"></a>却坐一面，<a id="a-V3"></a>以向与富兰那所论事，<a id="a-V4"></a>向佛广说。</p>
  <p id="aV5">佛告离车摩诃男：<a id="a-V6"></a>“彼富兰那为出意语，<a id="a-V7"></a>不足记也。<a id="a-V8"></a>如是，<a id="a-V9"></a>富兰那愚痴，<a id="a-VA"></a>不辨、<a id="a-VB"></a>不善、<a id="a-VC"></a>非因而作是说：<a id="a-VD"></a>‘无因、<a id="a-VE"></a>无缘众生有垢，<a id="a-VF"></a>无因、<a id="a-VG"></a>无缘众生清净。<a id="a-VH"></a>’所以者何？<a id="a-VI"></a>有因、<a id="a-VJ"></a>有缘众生有垢，<a id="a-VK"></a>有因、<a id="a-VL"></a>有缘众生清净。</p>
  <p id="aVM">“摩诃男，<a id="a-VN"></a>何因、<a id="a-VO"></a>何缘众生有垢？<a id="a-VP"></a>何因、<a id="a-VQ"></a>何缘众生清净？<a id="a-VR"></a>摩诃男，<a id="a-VS"></a>若色一向是苦、<a id="a-VT"></a>非乐、<a id="a-VU"></a>非随乐、<a id="a-VV"></a>非乐长养、<a id="a-VW"></a>离乐者，<a id="a-VX"></a>众生不应因此而生乐著。<a id="a-VY"></a>摩诃男，<a id="a-VZ"></a>以色非一向是苦、<a id="a-Va"></a>非乐，<a id="a-Vb"></a>随乐、<a id="a-Vc"></a>乐所长养、<a id="a-Vd"></a>不离乐，<a id="a-Ve"></a>是故众生于色染著；<a id="a-Vf"></a>染著故系，<a id="a-Vg"></a>系故有恼。<a id="a-Vh"></a>摩诃男，<a id="a-Vi"></a>若受、<a id="a-Vj"></a>想、<a id="a-Vk"></a>行、<a id="a-Vl"></a>识，<a id="a-Vm"></a>一向是苦、<a id="a-Vn"></a>非乐、<a id="a-Vo"></a>非随乐、<a id="a-Vp"></a>非乐长养、<a id="a-Vq"></a>离乐者，<a id="a-Vr"></a>众生不应因此而生乐著。<a id="a-Vs"></a>摩诃男，<a id="a-Vt"></a>以识非一向是苦、<a id="a-Vu"></a>非乐，<a id="a-Vv"></a>随乐、<a id="a-Vw"></a>乐所长养、<a id="a-Vx"></a>不离乐，<a id="a-Vy"></a>是故众生于识染著；<a id="a-Vz"></a>染著故系，<a id="a-W0"></a>系故生恼。<a id="a-W1"></a>摩诃男，<a id="a-W2"></a>是名有因、<a id="a-W3"></a>有缘众生有垢。</p>
  <p id="aW4">“摩诃男，<a id="a-W5"></a>何因、<a id="a-W6"></a>何缘众生清净？<a id="a-W7"></a>摩诃男，<a id="a-W8"></a>若色一向是乐、<a id="a-W9"></a>非苦、<a id="a-WA"></a>非随苦、<a id="a-WB"></a>非忧苦长养、<a id="a-WC"></a>离苦者，<a id="a-WD"></a>众生不应因色而生厌离。<a id="a-WE"></a>摩诃男，<a id="a-WF"></a>以色非一向乐、<a id="a-WG"></a>是苦、<a id="a-WH"></a>随苦、<a id="a-WI"></a>忧苦长养、<a id="a-WJ"></a>不离苦，<a id="a-WK"></a>是故众生厌离于色；<a id="a-WL"></a>厌故不乐，<a id="a-WM"></a>不乐故解脱。<a id="a-WN"></a>摩诃男，<a id="a-WO"></a>若受、<a id="a-WP"></a>想、<a id="a-WQ"></a>行、<a id="a-WR"></a>识，<a id="a-WS"></a>一向是乐、<a id="a-WT"></a>非苦、<a id="a-WU"></a>非随苦、<a id="a-WV"></a>非忧苦长养、<a id="a-WW"></a>离苦者，<a id="a-WX"></a>众生不应因识而生厌离。<a id="a-WY"></a>摩诃男，<a id="a-WZ"></a>以受、<a id="a-Wa"></a>想、<a id="a-Wb"></a>行、<a id="a-Wc"></a>识，<a id="a-Wd"></a>非一向乐、<a id="a-We"></a>是苦、<a id="a-Wf"></a>随苦、<a id="a-Wg"></a>忧苦长养、<a id="a-Wh"></a>不离苦，<a id="a-Wi"></a>是故众生厌离于识；<a id="a-Wj"></a>厌故不乐，<a id="a-Wk"></a>不乐故解脱。<a id="a-Wl"></a>摩诃男，<a id="a-Wm"></a>是名有因、<a id="a-Wn"></a>有缘众生清净。<a id="a-Wo"></a>”</p>
  <p id="aWp">时，<a id="a-Wq"></a>摩诃男闻佛所说，<a id="a-Wr"></a>欢喜随喜，<a id="a-Ws"></a>礼佛而退。</p>
  <p id="aWt">知法及重担，<a id="a-Wu"></a>往诣观欲贪，</p>
  <p id="aWv">生及与略说，<a id="a-Ww"></a>法印富兰那。</p>
  <p id="aWx">如是我闻：<a id="a-Wy"></a>一时，<a id="a-Wz"></a>佛住支提竹园精舍。</p>
  <p id="aX0">尔时，<a id="a-X1"></a>世尊告诸比丘：<a id="a-X2"></a>“多闻圣弟子于何所而见无常、<a id="a-X3"></a>苦？<a id="a-X4"></a>”</p>
  <p id="aX5">诸比丘白佛言：<a id="a-X6"></a>“世尊为法根、<a id="a-X7"></a>法眼、<a id="a-X8"></a>法依，<a id="a-X9"></a>惟愿为说！<a id="a-XA"></a>诸比丘闻已，<a id="a-XB"></a>当如说奉行。<a id="a-XC"></a>”</p>
  <p id="aXD">佛告比丘：<a id="a-XE"></a>“谛听！<a id="a-XF"></a>善思！<a id="a-XG"></a>当为汝说。<a id="a-XH"></a>多闻圣弟子于色见无常、<a id="a-XI"></a>苦；<a id="a-XJ"></a>于受、<a id="a-XK"></a>想、<a id="a-XL"></a>行、<a id="a-XM"></a>识见无常、<a id="a-XN"></a>苦。<a id="a-XO"></a>比丘，<a id="a-XP"></a>色为是常、<a id="a-XQ"></a>无常耶？<a id="a-XR"></a>”</p>
  <p id="aXS">比丘白佛：<a id="a-XT"></a>“无常，<a id="a-XU"></a>世尊。<a id="a-XV"></a>”</p>
  <p id="aXW">“比丘，<a id="a-XX"></a>无常者是苦耶？<a id="a-XY"></a>”</p>
  <p id="aXZ">比丘白佛：<a id="a-Xa"></a>“是苦，<a id="a-Xb"></a>世尊。<a id="a-Xc"></a>”</p>
  <p id="aXd">“比丘，<a id="a-Xe"></a>若无常、<a id="a-Xf"></a>苦，<a id="a-Xg"></a>是变易法，<a id="a-Xh"></a>多闻圣弟子宁于中见我、<a id="a-Xi"></a>异我、<a id="a-Xj"></a>相在不？<a id="a-Xk"></a>”</p>
  <p id="aXl">比丘白佛：<a id="a-Xm"></a>“不也，<a id="a-Xn"></a>世尊。<a id="a-Xo"></a>”</p>
  <p id="aXp">“受、<a id="a-Xq"></a>想、<a id="a-Xr"></a>行、<a id="a-Xs"></a>识亦复如是。<a id="a-Xt"></a>是故，<a id="a-Xu"></a>比丘，<a id="a-Xv"></a>所有诸色，<a id="a-Xw"></a>若过去若未来若现在、<a id="a-Xx"></a>若内若外、<a id="a-Xy"></a>若粗若细、<a id="a-Xz"></a>若好若丑、<a id="a-Y0"></a>若远若近，<a id="a-Y1"></a>彼一切皆非我、<a id="a-Y2"></a>非异我、<a id="a-Y3"></a>不相在；<a id="a-Y4"></a>受、<a id="a-Y5"></a>想、<a id="a-Y6"></a>行、<a id="a-Y7"></a>识亦复如是。<a id="a-Y8"></a>多闻圣弟子如是观察，<a id="a-Y9"></a>厌于色、<a id="a-YA"></a>厌受、<a id="a-YB"></a>想、<a id="a-YC"></a>行、<a id="a-YD"></a>识；<a id="a-YE"></a>厌故不乐，<a id="a-YF"></a>不乐故解脱，<a id="a-YG"></a>解脱故：<a id="a-YH"></a>我生已尽，<a id="a-YI"></a>梵行已立，<a id="a-YJ"></a>所作已作，<a id="a-YK"></a>自知不受后有。<a id="a-YL"></a>”</p>
  <p id="aYM">时，<a id="a-YN"></a>诸比丘闻佛所说，<a id="a-YO"></a>欢喜奉行。</p>
  <p id="aYP">如是我闻：<a id="a-YQ"></a>一时，<a id="a-YR"></a>佛住毗耶离猕猴池侧重阁讲堂。</p>
  <p id="aYS">尔时，<a id="a-YT"></a>世尊告诸比丘：<a id="a-YU"></a>“多闻圣弟子于何所见非我、<a id="a-YV"></a>不异我、<a id="a-YW"></a>不相在，<a id="a-YX"></a>如是平等正观，<a id="a-YY"></a>如实知见？<a id="a-YZ"></a>”</p>
  <p id="aYa">比丘白佛：<a id="a-Yb"></a>“世尊为法根、<a id="a-Yc"></a>法眼、<a id="a-Yd"></a>法依，<a id="a-Ye"></a>惟愿为说！<a id="a-Yf"></a>诸比丘闻已，<a id="a-Yg"></a>如说奉行。<a id="a-Yh"></a>”</p>
  <p id="aYi">佛告比丘：<a id="a-Yj"></a>“谛听！<a id="a-Yk"></a>善思！<a id="a-Yl"></a>当为汝说。<a id="a-Ym"></a>多闻圣弟子于色见非我、<a id="a-Yn"></a>不异我、<a id="a-Yo"></a>不相在，<a id="a-Yp"></a>是名如实正观。<a id="a-Yq"></a>受、<a id="a-Yr"></a>想、<a id="a-Ys"></a>行、<a id="a-Yt"></a>识亦复如是。<a id="a-Yu"></a>”</p>
  <p id="aYv">佛告诸比丘：<a id="a-Yw"></a>“色为是常、<a id="a-Yx"></a>为无常耶？<a id="a-Yy"></a>”</p>
  <p id="aYz">比丘白佛：<a id="a-Z0"></a>“无常，<a id="a-Z1"></a>世尊。<a id="a-Z2"></a>”</p>
  <p id="aZ3">又告比丘：<a id="a-Z4"></a>“若无常者，<a id="a-Z5"></a>是苦不？<a id="a-Z6"></a>”</p>
  <p id="aZ7">比丘白佛：<a id="a-Z8"></a>“是苦，<a id="a-Z9"></a>世尊。<a id="a-ZA"></a>”</p>
  <p id="aZB">“比丘，<a id="a-ZC"></a>若无常、<a id="a-ZD"></a>苦是变易法，<a id="a-ZE"></a>多闻圣弟子于中宁见有我、<a id="a-ZF"></a>异我、<a id="a-ZG"></a>相在不？<a id="a-ZH"></a>”</p>
  <p id="aZI">比丘白佛：<a id="a-ZJ"></a>“不也，<a id="a-ZK"></a>世尊。<a id="a-ZL"></a>”</p>
  <p id="aZM">“受、<a id="a-ZN"></a>想、<a id="a-ZO"></a>行、<a id="a-ZP"></a>识亦复如是。<a id="a-ZQ"></a>是故，<a id="a-ZR"></a>比丘，<a id="a-ZS"></a>所有诸色，<a id="a-ZT"></a>若过去若未来若现在、<a id="a-ZU"></a>若内若外、<a id="a-ZV"></a>若粗若细、<a id="a-ZW"></a>若好若丑、<a id="a-ZX"></a>若远若近，<a id="a-ZY"></a>彼一切皆非我、<a id="a-ZZ"></a>不异我、<a id="a-Za"></a>不相在，<a id="a-Zb"></a>是名如实正观。<a id="a-Zc"></a>受、<a id="a-Zd"></a>想、<a id="a-Ze"></a>行、<a id="a-Zf"></a>识亦复如是。<a id="a-Zg"></a>多闻圣弟子如是观察，<a id="a-Zh"></a>于色得解脱，<a id="a-Zi"></a>于受、<a id="a-Zj"></a>想、<a id="a-Zk"></a>行、<a id="a-Zl"></a>识得解脱。<a id="a-Zm"></a>我说彼解脱生、<a id="a-Zn"></a>老、<a id="a-Zo"></a>病、<a id="a-Zp"></a>死、<a id="a-Zq"></a>忧、<a id="a-Zr"></a>悲、<a id="a-Zs"></a>恼苦，<a id="a-Zt"></a>纯大苦聚。<a id="a-Zu"></a>”</p>
  <p id="aZv">佛说此经时，<a id="a-Zw"></a>诸比丘闻佛所说，<a id="a-Zx"></a>欢喜奉行。</p>
  <p id="aZy">如是我闻：<a id="a-Zz"></a>一时，<a id="a-a0"></a>佛住舍卫国祇树给孤独园。</p>
  <p id="aa1">尔时，<a id="a-a2"></a>世尊告诸比丘：<a id="a-a3"></a>“色是无常，<a id="a-a4"></a>无常则苦，<a id="a-a5"></a>苦则非我。<a id="a-a6"></a>非我者，<a id="a-a7"></a>彼一切非我、<a id="a-a8"></a>不异我、<a id="a-a9"></a>不相在，<a id="a-aA"></a>如实知，<a id="a-aB"></a>是名正观。<a id="a-aC"></a>受、<a id="a-aD"></a>想、<a id="a-aE"></a>行、<a id="a-aF"></a>识亦复如是。<a id="a-aG"></a>多闻圣弟子于此五受阴非我、<a id="a-aH"></a>非我所观察，<a id="a-aI"></a>如是观察，<a id="a-aJ"></a>于诸世间都无所取，<a id="a-aK"></a>无所取故无所著，<a id="a-aL"></a>无所著故自觉涅槃：<a id="a-aM"></a>我生已尽，<a id="a-aN"></a>梵行已立，<a id="a-aO"></a>所作已作，<a id="a-aP"></a>自知不受后有。<a id="a-aQ"></a>”</p>
  <p id="aaR">佛说此经已，<a id="a-aS"></a>诸比丘闻佛所说，<a id="a-aT"></a>欢喜奉行。</p>
  <p id="aaU">如是我闻：<a id="a-aV"></a>一时，<a id="a-aW"></a>佛住舍卫国祇树给孤独园。</p>
  <p id="aaX">尔时，<a id="a-aY"></a>世尊告诸比丘：<a id="a-aZ"></a>“比丘，<a id="a-aa"></a>于何所不见我、<a id="a-ab"></a>异我、<a id="a-ac"></a>相在？<a id="a-ad"></a>”</p>
  <p id="aae">比丘白佛：<a id="a-af"></a>“世尊为法根、<a id="a-ag"></a>法眼、<a id="a-ah"></a>法依，<a id="a-ai"></a>惟愿为说！<a id="a-aj"></a>诸比丘闻已，<a id="a-ak"></a>如说奉行。<a id="a-al"></a>”</p>
  <p id="aam">佛告比丘：<a id="a-an"></a>“谛听！<a id="a-ao"></a>善思！<a id="a-ap"></a>当为汝说。<a id="a-aq"></a>于色不见有我、<a id="a-ar"></a>异我、<a id="a-as"></a>相在不？<a id="a-at"></a>于受、<a id="a-au"></a>想、<a id="a-av"></a>行、<a id="a-aw"></a>识亦复如是。<a id="a-ax"></a>比丘，<a id="a-ay"></a>色为是常、<a id="a-az"></a>无常耶？<a id="a-b0"></a>”</p>
  <p id="ab1">比丘白佛：<a id="a-b2"></a>“无常，<a id="a-b3"></a>世尊。<a id="a-b4"></a>”</p>
  <p id="ab5">佛言：<a id="a-b6"></a>“比丘，<a id="a-b7"></a>若无常者，<a id="a-b8"></a>是苦不？<a id="a-b9"></a>”</p>
  <p id="abA">比丘白佛：<a id="a-bB"></a>“是苦，<a id="a-bC"></a>世尊。<a id="a-bD"></a>”</p>
  <p id="abE">“比丘，<a id="a-bF"></a>若无常、<a id="a-bG"></a>苦是变易法，<a id="a-bH"></a>多闻圣弟子宁于中见我、<a id="a-bI"></a>异我、<a id="a-bJ"></a>相在不？<a id="a-bK"></a>”</p>
  <p id="abL">比丘白佛：<a id="a-bM"></a>“不也，<a id="a-bN"></a>世尊。<a id="a-bO"></a>”</p>
  <p id="abP">“受、<a id="a-bQ"></a>想、<a id="a-bR"></a>行、<a id="a-bS"></a>识亦复如是。<a id="a-bT"></a>是故，<a id="a-bU"></a>比丘，<a id="a-bV"></a>诸所有色，<a id="a-bW"></a>若过去若未来若现在、<a id="a-bX"></a>若内若外、<a id="a-bY"></a>若粗若细、<a id="a-bZ"></a>若好若丑、<a id="a-ba"></a>若远若近，<a id="a-bb"></a>彼一切非我、<a id="a-bc"></a>不异我、<a id="a-bd"></a>不相在。<a id="a-be"></a>受、<a id="a-bf"></a>想、<a id="a-bg"></a>行、<a id="a-bh"></a>识亦复如是。<a id="a-bi"></a>比丘，<a id="a-bj"></a>多闻圣弟子观察五受阴非我、<a id="a-bk"></a>非我所，<a id="a-bl"></a>如是观察者，<a id="a-bm"></a>于诸世间都无所取，<a id="a-bn"></a>无所取者无所著，<a id="a-bo"></a>无所著故自觉涅槃：<a id="a-bp"></a>我生已尽，<a id="a-bq"></a>梵行已立，<a id="a-br"></a>所作已作，<a id="a-bs"></a>自知不受后有。<a id="a-bt"></a>”</p>
  <p id="abu">佛说此经已，<a id="a-bv"></a>诸比丘闻佛所说，<a id="a-bw"></a>欢喜奉行。</p>
  <p id="abx">如是我闻：<a id="a-by"></a>一时，<a id="a-bz"></a>佛住舍卫国祇树给孤独园。</p>
  <p id="ac0">尔时，<a id="a-c1"></a>世尊告诸比丘：<a id="a-c2"></a>“若无常色有常者，<a id="a-c3"></a>彼色不应有病、<a id="a-c4"></a>有苦，<a id="a-c5"></a>亦不应于色有所求，<a id="a-c6"></a>欲令如是，<a id="a-c7"></a>不令如是；<a id="a-c8"></a>以色无常故，<a id="a-c9"></a>于色有病、<a id="a-cA"></a>有苦生，<a id="a-cB"></a>亦得不欲令如是，<a id="a-cC"></a>不令如是。<a id="a-cD"></a>受、<a id="a-cE"></a>想、<a id="a-cF"></a>行、<a id="a-cG"></a>识亦复如是。<a id="a-cH"></a>比丘，<a id="a-cI"></a>于意云何？<a id="a-cJ"></a>色为常、<a id="a-cK"></a>为无常耶？<a id="a-cL"></a>”</p>
  <p id="acM">比丘白佛：<a id="a-cN"></a>“无常，<a id="a-cO"></a>世尊。<a id="a-cP"></a>”</p>
  <p id="acQ">“比丘，<a id="a-cR"></a>无常为是苦不？<a id="a-cS"></a>”</p>
  <p id="acT">比丘白佛：<a id="a-cU"></a>“是苦，<a id="a-cV"></a>世尊。<a id="a-cW"></a>”</p>
  <p id="acX">“比丘，<a id="a-cY"></a>若无常、<a id="a-cZ"></a>苦是变易法，<a id="a-ca"></a>多闻圣弟子于中宁见是我、<a id="a-cb"></a>异我、<a id="a-cc"></a>相在不？<a id="a-cd"></a>”</p>
  <p id="ace">比丘白佛：<a id="a-cf"></a>“不也，<a id="a-cg"></a>世尊。<a id="a-ch"></a>”</p>
  <p id="aci">“受、<a id="a-cj"></a>想、<a id="a-ck"></a>行、<a id="a-cl"></a>识亦复如是。<a id="a-cm"></a>是故，<a id="a-cn"></a>比丘，<a id="a-co"></a>诸所有色，<a id="a-cp"></a>若过去若未来若现在、<a id="a-cq"></a>若内若外、<a id="a-cr"></a>若粗若细、<a id="a-cs"></a>若好若丑、<a id="a-ct"></a>若远若近，<a id="a-cu"></a>彼一切非我、<a id="a-cv"></a>非我所如实知。<a id="a-cw"></a>受、<a id="a-cx"></a>想、<a id="a-cy"></a>行、<a id="a-cz"></a>识亦复如是。<a id="a-d0"></a>多闻圣弟子正观于色，<a id="a-d1"></a>正观已，<a id="a-d2"></a>于色生厌、<a id="a-d3"></a>离欲、<a id="a-d4"></a>不乐、<a id="a-d5"></a>解脱，<a id="a-d6"></a>受、<a id="a-d7"></a>想、<a id="a-d8"></a>行、<a id="a-d9"></a>识，<a id="a-dA"></a>生厌、<a id="a-dB"></a>离欲、<a id="a-dC"></a>不乐、<a id="a-dD"></a>解脱：<a id="a-dE"></a>我生已尽，<a id="a-dF"></a>梵行已立，<a id="a-dG"></a>所作已作，<a id="a-dH"></a>自知不受后有。<a id="a-dI"></a>”</p>
  <p id="adJ">佛说此经已，<a id="a-dK"></a>诸比丘闻佛所说，<a id="a-dL"></a>欢喜奉行。</p>
  <p id="adM">如是我闻：<a id="a-dN"></a>一时，<a id="a-dO"></a>佛住舍卫国祇树给孤独园。</p>
  <p id="adP">尔时，<a id="a-dQ"></a>世尊告诸比丘：<a id="a-dR"></a>“色是苦。<a id="a-dS"></a>若色非是苦者，<a id="a-dT"></a>不应于色有病、<a id="a-dU"></a>有苦生，<a id="a-dV"></a>亦不欲令如是，<a id="a-dW"></a>亦不令不如是。<a id="a-dX"></a>以色是苦，<a id="a-dY"></a>以色是苦故，<a id="a-dZ"></a>于色病生，<a id="a-da"></a>亦得于色欲令如是，<a id="a-db"></a>不令如是。<a id="a-dc"></a>受、<a id="a-dd"></a>想、<a id="a-de"></a>行、<a id="a-df"></a>识亦复如是。<a id="a-dg"></a>比丘，<a id="a-dh"></a>色为常、<a id="a-di"></a>无常耶？<a id="a-dj"></a>”</p>
  <p id="adk">比丘白佛：<a id="a-dl"></a>“无常，<a id="a-dm"></a>世尊。<a id="a-dn"></a>”</p>
  <p id="ado">“比丘，<a id="a-dp"></a>无常者是苦不？<a id="a-dq"></a>”</p>
  <p id="adr">比丘白佛：<a id="a-ds"></a>“是苦，<a id="a-dt"></a>世尊。<a id="a-du"></a>”</p>
  <p id="adv">“比丘，<a id="a-dw"></a>若无常、<a id="a-dx"></a>苦是变易法，<a id="a-dy"></a>多闻圣弟子宁于中见我、<a id="a-dz"></a>异我、<a id="a-e0"></a>相在不？<a id="a-e1"></a>”</p>
  <p id="ae2">比丘白佛：<a id="a-e3"></a>“不也，<a id="a-e4"></a>世尊。<a id="a-e5"></a>”</p>
  <p id="ae6">“受、<a id="a-e7"></a>想、<a id="a-e8"></a>行、<a id="a-e9"></a>识亦复如是。<a id="a-eA"></a>是故，<a id="a-eB"></a>比丘，<a id="a-eC"></a>诸所有色，<a id="a-eD"></a>若过去若未来若现在、<a id="a-eE"></a>若内若外、<a id="a-eF"></a>若粗若细、<a id="a-eG"></a>若好若丑、<a id="a-eH"></a>若远若近，<a id="a-eI"></a>彼一切非我、<a id="a-eJ"></a>不异我、<a id="a-eK"></a>不相在，<a id="a-eL"></a>如实观察。<a id="a-eM"></a>受、<a id="a-eN"></a>想、<a id="a-eO"></a>行、<a id="a-eP"></a>识亦复如是。<a id="a-eQ"></a>多闻圣弟子于色得解脱，<a id="a-eR"></a>于受、<a id="a-eS"></a>想、<a id="a-eT"></a>行、<a id="a-eU"></a>识得解脱，<a id="a-eV"></a>我说彼解脱生、<a id="a-eW"></a>老、<a id="a-eX"></a>病、<a id="a-eY"></a>死、<a id="a-eZ"></a>忧、<a id="a-ea"></a>悲、<a id="a-eb"></a>恼苦，<a id="a-ec"></a>纯大苦聚。<a id="a-ed"></a>”</p>
  <p id="aee">佛说此经已，<a id="a-ef"></a>诸比丘闻佛所说，<a id="a-eg"></a>欢喜奉行。</p>
 </body>
</html>