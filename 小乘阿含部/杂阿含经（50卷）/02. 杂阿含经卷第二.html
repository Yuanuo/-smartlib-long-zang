<!doctype html>
<html id="z3IBUC2YO" data-ver="2632">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第二</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫国祇树给孤独园。</p>
  <p id="a5">尔时，<a id="a-6"></a>世尊告诸比丘：<a id="a-7"></a>“色非是我。<a id="a-8"></a>若色是我者，<a id="a-9"></a>不应于色病、<a id="a-A"></a>苦生，<a id="a-B"></a>亦不应于色欲令如是、<a id="a-C"></a>不令如是。<a id="a-D"></a>以色无我故，<a id="a-E"></a>于色有病、<a id="a-F"></a>有苦生，<a id="a-G"></a>亦得于色欲令如是、<a id="a-H"></a>不令如是。<a id="a-I"></a>受、<a id="a-J"></a>想、<a id="a-K"></a>行、<a id="a-L"></a>识亦复如是。<a id="a-M"></a>比丘，<a id="a-N"></a>于意云何？<a id="a-O"></a>色为是常为无常耶？<a id="a-P"></a>”</p>
  <p id="aQ">比丘白佛：<a id="a-R"></a>“无常，<a id="a-S"></a>世尊。<a id="a-T"></a>”</p>
  <p id="aU">“比丘，<a id="a-V"></a>若无常者，<a id="a-W"></a>是苦不？<a id="a-X"></a>”</p>
  <p id="aY">比丘白佛：<a id="a-Z"></a>“是苦，<a id="a-a"></a>世尊。<a id="a-b"></a>”</p>
  <p id="ac">“若无常、<a id="a-d"></a>苦是变易法，<a id="a-e"></a>多闻圣弟子于中宁见有我、<a id="a-f"></a>异我、<a id="a-g"></a>相在不？<a id="a-h"></a>”</p>
  <p id="ai">比丘白佛：<a id="a-j"></a>“不也，<a id="a-k"></a>世尊。<a id="a-l"></a>”</p>
  <p id="am">“受、<a id="a-n"></a>想、<a id="a-o"></a>行、<a id="a-p"></a>识亦复如是。<a id="a-q"></a>是故，<a id="a-r"></a>比丘，<a id="a-s"></a>诸所有色，<a id="a-t"></a>若过去若未来若现在、<a id="a-u"></a>若内若外、<a id="a-v"></a>若粗若细、<a id="a-w"></a>若好若丑、<a id="a-x"></a>若远若近，<a id="a-y"></a>彼一切非我、<a id="a-z"></a>不异我、<a id="a-10"></a>不相在，<a id="a-11"></a>如是观察；<a id="a-12"></a>受、<a id="a-13"></a>想、<a id="a-14"></a>行、<a id="a-15"></a>识亦复如是。<a id="a-16"></a>比丘，<a id="a-17"></a>多闻圣弟子于此五受阴非我、<a id="a-18"></a>非我所，<a id="a-19"></a>如实观察；<a id="a-1A"></a>如实观察已，<a id="a-1B"></a>于诸世间都无所取，<a id="a-1C"></a>无所取故无所著，<a id="a-1D"></a>无所著故自觉涅槃：<a id="a-1E"></a>我生已尽，<a id="a-1F"></a>梵行已立，<a id="a-1G"></a>所作已作，<a id="a-1H"></a>自知不受后有。<a id="a-1I"></a>”</p>
  <p id="a1J">佛说此经已，<a id="a-1K"></a>诸比丘闻佛所说，<a id="a-1L"></a>欢喜奉行。</p>
  <p id="a1M">如是我闻：<a id="a-1N"></a>一时，<a id="a-1O"></a>佛住波罗柰国仙人住处鹿野苑中。</p>
  <p id="a1P">尔时，<a id="a-1Q"></a>世尊告余五比丘：<a id="a-1R"></a>“色非有我。<a id="a-1S"></a>若色有我者，<a id="a-1T"></a>于色不应病、<a id="a-1U"></a>苦生，<a id="a-1V"></a>亦不得于色欲令如是、<a id="a-1W"></a>不令如是。<a id="a-1X"></a>以色无我故，<a id="a-1Y"></a>于色有病、<a id="a-1Z"></a>有苦生，<a id="a-1a"></a>亦得于色欲令如是、<a id="a-1b"></a>不令如是；<a id="a-1c"></a>受、<a id="a-1d"></a>想、<a id="a-1e"></a>行、<a id="a-1f"></a>识亦复如是。<a id="a-1g"></a>比丘，<a id="a-1h"></a>于意云何？<a id="a-1i"></a>色为是常、<a id="a-1j"></a>为无常耶？<a id="a-1k"></a>”</p>
  <p id="a1l">比丘白佛：<a id="a-1m"></a>“无常，<a id="a-1n"></a>世尊。<a id="a-1o"></a>”</p>
  <p id="a1p">“比丘，<a id="a-1q"></a>若无常者，<a id="a-1r"></a>是苦耶？<a id="a-1s"></a>”</p>
  <p id="a1t">比丘白佛：<a id="a-1u"></a>“是苦，<a id="a-1v"></a>世尊。<a id="a-1w"></a>”</p>
  <p id="a1x">“比丘，<a id="a-1y"></a>若无常、<a id="a-1z"></a>苦，<a id="a-20"></a>是变易法，<a id="a-21"></a>多闻圣弟子宁于中见是我、<a id="a-22"></a>异我、<a id="a-23"></a>相在不？<a id="a-24"></a>”</p>
  <p id="a25">比丘白佛：<a id="a-26"></a>“不也，<a id="a-27"></a>世尊。<a id="a-28"></a>”</p>
  <p id="a29">“受、<a id="a-2A"></a>想、<a id="a-2B"></a>行、<a id="a-2C"></a>识亦复如是。<a id="a-2D"></a>是故，<a id="a-2E"></a>比丘，<a id="a-2F"></a>诸所有色，<a id="a-2G"></a>若过去若未来若现在、<a id="a-2H"></a>若内若外、<a id="a-2I"></a>若粗若细、<a id="a-2J"></a>若好若丑、<a id="a-2K"></a>若远若近，<a id="a-2L"></a>彼一切非我、<a id="a-2M"></a>非我所，<a id="a-2N"></a>如实观察；<a id="a-2O"></a>受、<a id="a-2P"></a>想、<a id="a-2Q"></a>行、<a id="a-2R"></a>识亦复如是。<a id="a-2S"></a>比丘，<a id="a-2T"></a>多闻圣弟子于此五受阴见非我、<a id="a-2U"></a>非我所，<a id="a-2V"></a>如是观察，<a id="a-2W"></a>于诸世间都无所取，<a id="a-2X"></a>无所取故无所著，<a id="a-2Y"></a>无所著故自觉涅槃：<a id="a-2Z"></a>我生已尽，<a id="a-2a"></a>梵行已立，<a id="a-2b"></a>所作已作，<a id="a-2c"></a>自知不受后有。<a id="a-2d"></a>”</p>
  <p id="a2e">佛说此经已，<a id="a-2f"></a>余五比丘不起诸漏，<a id="a-2g"></a>心得解脱。</p>
  <p id="a2h">佛说此经已，<a id="a-2i"></a>诸比丘闻佛所说，<a id="a-2j"></a>欢喜奉行。</p>
  <p id="a2k">如是我闻：<a id="a-2l"></a>一时，<a id="a-2m"></a>佛住支提竹园精舍。</p>
  <p id="a2n">尔时，<a id="a-2o"></a>有三正士出家未久，<a id="a-2p"></a>所谓尊者阿[少/兔]律陀、<a id="a-2q"></a>尊者难提、<a id="a-2r"></a>尊者金毗罗。</p>
  <p id="a2s">尔时，<a id="a-2t"></a>世尊知彼心中所念而为教诫：<a id="a-2u"></a>“比丘，<a id="a-2v"></a>此心、<a id="a-2w"></a>此意、<a id="a-2x"></a>此识，<a id="a-2y"></a>当思惟此，<a id="a-2z"></a>莫思惟此，<a id="a-30"></a>断此欲、<a id="a-31"></a>断此色，<a id="a-32"></a>身作证具足住。<a id="a-33"></a>比丘，<a id="a-34"></a>宁有色，<a id="a-35"></a>若常、<a id="a-36"></a>不变易、<a id="a-37"></a>正住不？<a id="a-38"></a>”</p>
  <p id="a39">比丘白佛：<a id="a-3A"></a>“不也，<a id="a-3B"></a>世尊。<a id="a-3C"></a>”</p>
  <p id="a3D">佛告比丘：<a id="a-3E"></a>“善哉！<a id="a-3F"></a>善哉！<a id="a-3G"></a>色是无常、<a id="a-3H"></a>变易之法，<a id="a-3I"></a>厌、<a id="a-3J"></a>离欲、<a id="a-3K"></a>灭、<a id="a-3L"></a>寂没。<a id="a-3M"></a>如是色从本以来，<a id="a-3N"></a>一切无常、<a id="a-3O"></a>苦、<a id="a-3P"></a>变易法。<a id="a-3Q"></a>如是知已，<a id="a-3R"></a>缘彼色生诸漏害、<a id="a-3S"></a>炽然忧恼皆悉断灭；<a id="a-3T"></a>断灭已，<a id="a-3U"></a>无所著；<a id="a-3V"></a>无所著已，<a id="a-3W"></a>安乐住；<a id="a-3X"></a>安乐住已，<a id="a-3Y"></a>得般涅槃。<a id="a-3Z"></a>受、<a id="a-3a"></a>想、<a id="a-3b"></a>行、<a id="a-3c"></a>识亦复如是。<a id="a-3d"></a>”</p>
  <p id="a3e">佛说此经时，<a id="a-3f"></a>三正士不起诸漏，<a id="a-3g"></a>心得解脱。</p>
  <p id="a3h">佛说此经已，<a id="a-3i"></a>诸比丘闻佛所说，<a id="a-3j"></a>欢喜奉行。</p>
  <p id="a3k">如是我闻：<a id="a-3l"></a>一时，<a id="a-3m"></a>佛住摩偷罗国跋提河侧伞盖庵罗树园。</p>
  <p id="a3n">尔时，<a id="a-3o"></a>世尊告诸比丘：<a id="a-3p"></a>“住于自洲，<a id="a-3q"></a>住于自依；<a id="a-3r"></a>住于法洲，<a id="a-3s"></a>住于法依；<a id="a-3t"></a>不异洲、<a id="a-3u"></a>不异依。<a id="a-3v"></a>比丘，<a id="a-3w"></a>当正观察，<a id="a-3x"></a>住自洲自依、<a id="a-3y"></a>法洲法依，<a id="a-3z"></a>不异洲、<a id="a-40"></a>不异依。<a id="a-41"></a>何因生忧悲恼苦？<a id="a-42"></a>云何有四？<a id="a-43"></a>何故何系著？<a id="a-44"></a>云何自观察未生忧悲恼苦而生，<a id="a-45"></a>已生忧悲恼苦生长增广？<a id="a-46"></a>”</p>
  <p id="a47">诸比丘白佛：<a id="a-48"></a>“世尊法根、<a id="a-49"></a>法眼、<a id="a-4A"></a>法依，<a id="a-4B"></a>惟愿为说！<a id="a-4C"></a>诸比丘闻已，<a id="a-4D"></a>当如说奉行。<a id="a-4E"></a>”</p>
  <p id="a4F">佛告比丘：<a id="a-4G"></a>“谛听！<a id="a-4H"></a>善思！<a id="a-4I"></a>当为汝说。<a id="a-4J"></a>比丘，<a id="a-4K"></a>有色，<a id="a-4L"></a>因色系著色，<a id="a-4M"></a>自观察未生忧悲恼苦而生，<a id="a-4N"></a>已生而复增长广大；<a id="a-4O"></a>受、<a id="a-4P"></a>想、<a id="a-4Q"></a>行、<a id="a-4R"></a>识亦复如是。<a id="a-4S"></a>比丘，<a id="a-4T"></a>颇有色常恒、<a id="a-4U"></a>不变易、<a id="a-4V"></a>正住耶？<a id="a-4W"></a>”</p>
  <p id="a4X">答言：<a id="a-4Y"></a>“不也，<a id="a-4Z"></a>世尊。<a id="a-4a"></a>”</p>
  <p id="a4b">佛告比丘：<a id="a-4c"></a>“善哉！<a id="a-4d"></a>善哉！<a id="a-4e"></a>比丘，<a id="a-4f"></a>色是无常。<a id="a-4g"></a>若善男子知色是无常、<a id="a-4h"></a>苦、<a id="a-4i"></a>变易，<a id="a-4j"></a>离欲、<a id="a-4k"></a>灭、<a id="a-4l"></a>寂静、<a id="a-4m"></a>没，<a id="a-4n"></a>从本以来，<a id="a-4o"></a>一切色无常、<a id="a-4p"></a>苦、<a id="a-4q"></a>变易法知已，<a id="a-4r"></a>若色因缘生忧悲恼苦断，<a id="a-4s"></a>彼断已无所著，<a id="a-4t"></a>不著故安隐乐住，<a id="a-4u"></a>安隐乐住已，<a id="a-4v"></a>名为涅槃；<a id="a-4w"></a>受、<a id="a-4x"></a>想、<a id="a-4y"></a>行、<a id="a-4z"></a>识亦复如是。<a id="a-50"></a>”</p>
  <p id="a51">佛说此经时，<a id="a-52"></a>十六比丘不生诸漏，<a id="a-53"></a>心得解脱。</p>
  <p id="a54">佛说此经已，<a id="a-55"></a>诸比丘闻佛所说，<a id="a-56"></a>欢喜奉行。</p>
  <p id="a57">竹园毗舍离，<a id="a-58"></a>清净正观察，</p>
  <p id="a59">无常苦非我，<a id="a-5A"></a>五三与十六。</p>
  <p id="a5B">如是我闻：<a id="a-5C"></a>一时，<a id="a-5D"></a>佛住舍卫国祇树给孤独园。</p>
  <p id="a5E">尔时，<a id="a-5F"></a>世尊告诸比丘：<a id="a-5G"></a>“我不与世间诤，<a id="a-5H"></a>世间与我诤。<a id="a-5I"></a>所以者何？<a id="a-5J"></a>比丘，<a id="a-5K"></a>若如法语者，<a id="a-5L"></a>不与世间诤。<a id="a-5M"></a>世间智者言有，<a id="a-5N"></a>我亦言有。<a id="a-5O"></a>云何为世间智者言有，<a id="a-5P"></a>我亦言有？<a id="a-5Q"></a>比丘，<a id="a-5R"></a>色无常、<a id="a-5S"></a>苦、<a id="a-5T"></a>变易法，<a id="a-5U"></a>世间智者言有，<a id="a-5V"></a>我亦言有。<a id="a-5W"></a>如是受、<a id="a-5X"></a>想、<a id="a-5Y"></a>行、<a id="a-5Z"></a>识，<a id="a-5a"></a>无常、<a id="a-5b"></a>苦、<a id="a-5c"></a>变易法，<a id="a-5d"></a>世间智者言有，<a id="a-5e"></a>我亦言有。<a id="a-5f"></a>世间智者言无，<a id="a-5g"></a>我亦言无；<a id="a-5h"></a>谓色是常、<a id="a-5i"></a>恒、<a id="a-5j"></a>不变易、<a id="a-5k"></a>正住者，<a id="a-5l"></a>世间智者言无，<a id="a-5m"></a>我亦言无。<a id="a-5n"></a>受、<a id="a-5o"></a>想、<a id="a-5p"></a>行、<a id="a-5q"></a>识，<a id="a-5r"></a>常、<a id="a-5s"></a>恒、<a id="a-5t"></a>不变易、<a id="a-5u"></a>正住者，<a id="a-5v"></a>世间智者言无，<a id="a-5w"></a>我亦言无。<a id="a-5x"></a>是名世间智者言无，<a id="a-5y"></a>我亦言无。</p>
  <p id="a5z">“比丘，<a id="a-60"></a>有世间世间法，<a id="a-61"></a>我亦自知自觉，<a id="a-62"></a>为人分别演说显示，<a id="a-63"></a>世间盲无目者不知不见，<a id="a-64"></a>非我咎也。<a id="a-65"></a>诸比丘，<a id="a-66"></a>云何为世间世间法，<a id="a-67"></a>我自知，<a id="a-68"></a>我自觉，<a id="a-69"></a>为人演说，<a id="a-6A"></a>分别显示，<a id="a-6B"></a>盲无目者不知不见？<a id="a-6C"></a>是比丘，<a id="a-6D"></a>色无常、<a id="a-6E"></a>苦、<a id="a-6F"></a>变易法，<a id="a-6G"></a>是名世间世间法；<a id="a-6H"></a>如是受、<a id="a-6I"></a>想、<a id="a-6J"></a>行、<a id="a-6K"></a>识，<a id="a-6L"></a>无常、<a id="a-6M"></a>苦，<a id="a-6N"></a>是世间世间法。<a id="a-6O"></a>比丘，<a id="a-6P"></a>此世间世间法，<a id="a-6Q"></a>我自知自觉，<a id="a-6R"></a>为人分别演说显示，<a id="a-6S"></a>盲无目者不知不见。<a id="a-6T"></a>我于彼盲无目不知不见者，<a id="a-6U"></a>其如之何！<a id="a-6V"></a>”</p>
  <p id="a6W">佛说此经已，<a id="a-6X"></a>诸比丘闻佛所说，<a id="a-6Y"></a>欢喜奉行。</p>
  <p id="a6Z">如是我闻：<a id="a-6a"></a>一时，<a id="a-6b"></a>佛住舍卫国祇树给孤独园。</p>
  <p id="a6c">尔时，<a id="a-6d"></a>世尊告诸比丘：<a id="a-6e"></a>“世人为卑下业，<a id="a-6f"></a>种种求财活命，<a id="a-6g"></a>而得巨富，<a id="a-6h"></a>世人皆知。<a id="a-6i"></a>如世人之所知，<a id="a-6j"></a>我亦如是说。<a id="a-6k"></a>所以者何？<a id="a-6l"></a>莫令我异于世人。<a id="a-6m"></a>诸比丘，<a id="a-6n"></a>譬如一器，<a id="a-6o"></a>有一处人，<a id="a-6p"></a>名为揵茨，<a id="a-6q"></a>有名钵，<a id="a-6r"></a>有名匕匕罗，<a id="a-6s"></a>有名遮留，<a id="a-6t"></a>有名毗悉多，<a id="a-6u"></a>有名婆阇那，<a id="a-6v"></a>有名萨牢。<a id="a-6w"></a>如彼彼所知，<a id="a-6x"></a>我亦如是说。<a id="a-6y"></a>所以者何？<a id="a-6z"></a>莫令我异于世人故。</p>
  <p id="a70">“如是，<a id="a-71"></a>比丘，<a id="a-72"></a>有世间法，<a id="a-73"></a>我自知自觉，<a id="a-74"></a>为人分别演说显示，<a id="a-75"></a>知见而说，<a id="a-76"></a>世间盲无目者不知不见；<a id="a-77"></a>世间盲无目者不知不见，<a id="a-78"></a>我其如之何！<a id="a-79"></a>比丘，<a id="a-7A"></a>云何世间世间法，<a id="a-7B"></a>我自知自觉，<a id="a-7C"></a>乃至不知不见？<a id="a-7D"></a>色无常、<a id="a-7E"></a>苦、<a id="a-7F"></a>变易法，<a id="a-7G"></a>是为世间世间法；<a id="a-7H"></a>受、<a id="a-7I"></a>想、<a id="a-7J"></a>行、<a id="a-7K"></a>识，<a id="a-7L"></a>无常、<a id="a-7M"></a>苦、<a id="a-7N"></a>变易法，<a id="a-7O"></a>是世间世间法。<a id="a-7P"></a>比丘，<a id="a-7Q"></a>是名世间世间法，<a id="a-7R"></a>我自知自见，<a id="a-7S"></a>乃至盲无目者不知不见，<a id="a-7T"></a>其如之何！<a id="a-7U"></a>”</p>
  <p id="a7V">佛说此经已，<a id="a-7W"></a>诸比丘闻佛所说，<a id="a-7X"></a>欢喜奉行。</p>
  <p id="a7Y">如是我闻：<a id="a-7Z"></a>一时，<a id="a-7a"></a>佛住舍卫国祇树给孤独园。</p>
  <p id="a7b">尔时，<a id="a-7c"></a>世尊告诸比丘：<a id="a-7d"></a>“有五种种子。<a id="a-7e"></a>何等为五？<a id="a-7f"></a>谓根种子、<a id="a-7g"></a>茎种子、<a id="a-7h"></a>节种子、<a id="a-7i"></a>自落种子、<a id="a-7j"></a>实种子。<a id="a-7k"></a>此五种子不断、<a id="a-7l"></a>不坏、<a id="a-7m"></a>不腐、<a id="a-7n"></a>不中风，<a id="a-7o"></a>新熟坚实，<a id="a-7p"></a>有地界而无水界，<a id="a-7q"></a>彼种子不生长增广。<a id="a-7r"></a>若彼种新熟坚实，<a id="a-7s"></a>不断、<a id="a-7t"></a>不坏、<a id="a-7u"></a>不中风，<a id="a-7v"></a>有水界而无地界，<a id="a-7w"></a>彼种子亦不生长增广。<a id="a-7x"></a>若彼种子新熟坚实，<a id="a-7y"></a>不断、<a id="a-7z"></a>不坏、<a id="a-80"></a>不腐、<a id="a-81"></a>不中风，<a id="a-82"></a>有地、<a id="a-83"></a>水界，<a id="a-84"></a>彼种子生长增广。</p>
  <p id="a85">“比丘，<a id="a-86"></a>彼五种子者，<a id="a-87"></a>譬取阴俱识；<a id="a-88"></a>地界者，<a id="a-89"></a>譬四识住；<a id="a-8A"></a>水界者，<a id="a-8B"></a>譬贪喜。<a id="a-8C"></a>四取攀缘识住。<a id="a-8D"></a>何等为四？<a id="a-8E"></a>于色中识住，<a id="a-8F"></a>攀缘色，<a id="a-8G"></a>喜贪润泽，<a id="a-8H"></a>生长增广；<a id="a-8I"></a>于受、<a id="a-8J"></a>想、<a id="a-8K"></a>行中识住，<a id="a-8L"></a>攀缘受、<a id="a-8M"></a>想、<a id="a-8N"></a>行，<a id="a-8O"></a>贪喜润泽，<a id="a-8P"></a>生长增广。</p>
  <p id="a8Q">“比丘，<a id="a-8R"></a>识于中若来、<a id="a-8S"></a>若去、<a id="a-8T"></a>若住、<a id="a-8U"></a>若没、<a id="a-8V"></a>若生长增广。<a id="a-8W"></a>比丘，<a id="a-8X"></a>若离色、<a id="a-8Y"></a>受、<a id="a-8Z"></a>想、<a id="a-8a"></a>行，<a id="a-8b"></a>识有若来、<a id="a-8c"></a>若去、<a id="a-8d"></a>若住、<a id="a-8e"></a>若生者，<a id="a-8f"></a>彼但有言，<a id="a-8g"></a>数问已不知，<a id="a-8h"></a>增益生痴，<a id="a-8i"></a>以非境界故。<a id="a-8j"></a>色界离贪，<a id="a-8k"></a>离贪已，<a id="a-8l"></a>于色封滞，<a id="a-8m"></a>意生缚断；<a id="a-8n"></a>于色封滞，<a id="a-8o"></a>意生缚断已，<a id="a-8p"></a>攀缘断；<a id="a-8q"></a>攀缘断已，<a id="a-8r"></a>识无住处，<a id="a-8s"></a>不复生长增广。<a id="a-8t"></a>受、<a id="a-8u"></a>想、<a id="a-8v"></a>行界离贪，<a id="a-8w"></a>离贪已，<a id="a-8x"></a>于行封滞，<a id="a-8y"></a>意生触断；<a id="a-8z"></a>于行封滞，<a id="a-90"></a>意生触断已，<a id="a-91"></a>攀缘断；<a id="a-92"></a>攀缘断已，<a id="a-93"></a>彼识无所住，<a id="a-94"></a>不复生长增广。<a id="a-95"></a>不生长故，<a id="a-96"></a>不作行；<a id="a-97"></a>不作行已住；<a id="a-98"></a>住已知足；<a id="a-99"></a>知足已解脱；<a id="a-9A"></a>解脱已，<a id="a-9B"></a>于诸世间都无所取、<a id="a-9C"></a>无所著；<a id="a-9D"></a>无所取、<a id="a-9E"></a>无所著已，<a id="a-9F"></a>自觉涅槃：<a id="a-9G"></a>我生已尽，<a id="a-9H"></a>梵行已立，<a id="a-9I"></a>所作已作，<a id="a-9J"></a>自知不受后有。<a id="a-9K"></a>我说彼识不至东、<a id="a-9L"></a>西、<a id="a-9M"></a>南、<a id="a-9N"></a>北、<a id="a-9O"></a>四维、<a id="a-9P"></a>上、<a id="a-9Q"></a>下，<a id="a-9R"></a>无所至趣，<a id="a-9S"></a>唯见法，<a id="a-9T"></a>欲入涅槃、<a id="a-9U"></a>寂灭、<a id="a-9V"></a>清凉、<a id="a-9W"></a>清净、<a id="a-9X"></a>真实。<a id="a-9Y"></a>”</p>
  <p id="a9Z">佛说此经已，<a id="a-9a"></a>诸比丘闻佛所说，<a id="a-9b"></a>欢喜奉行。</p>
  <p id="a9c">如是我闻：<a id="a-9d"></a>一时，<a id="a-9e"></a>佛住舍卫国祇树给孤独园。</p>
  <p id="a9f">尔时，<a id="a-9g"></a>世尊告诸比丘：<a id="a-9h"></a>“封滞者不解脱，<a id="a-9i"></a>不封滞则解脱。<a id="a-9j"></a>云何封滞不解脱？<a id="a-9k"></a>比丘，<a id="a-9l"></a>攀缘四取阴识住。<a id="a-9m"></a>云何为四？<a id="a-9n"></a>色封滞识住，<a id="a-9o"></a>受、<a id="a-9p"></a>想、<a id="a-9q"></a>行封滞识住，<a id="a-9r"></a>乃至非境界故，<a id="a-9s"></a>是名封滞，<a id="a-9t"></a>故不解脱。<a id="a-9u"></a>云何不封滞则解脱？<a id="a-9v"></a>于色界离贪，<a id="a-9w"></a>受、<a id="a-9x"></a>想、<a id="a-9y"></a>行、<a id="a-9z"></a>识离贪，<a id="a-A0"></a>乃至清净真实，<a id="a-A1"></a>是则不封滞则解脱。<a id="a-A2"></a>”</p>
  <p id="aA3">佛说此经已，<a id="a-A4"></a>诸比丘闻佛所说，<a id="a-A5"></a>欢喜奉行。</p>
  <p id="aA6">如是我闻：<a id="a-A7"></a>一时，<a id="a-A8"></a>佛住舍卫国祇树给孤独园。</p>
  <p id="aA9">尔时，<a id="a-AA"></a>世尊告诸比丘：<a id="a-AB"></a>“有五受阴：<a id="a-AC"></a>色受阴，<a id="a-AD"></a>受、<a id="a-AE"></a>想、<a id="a-AF"></a>行、<a id="a-AG"></a>识受阴。<a id="a-AH"></a>我于此五受阴，<a id="a-AI"></a>五种如实知：<a id="a-AJ"></a>色如实知，<a id="a-AK"></a>色集、<a id="a-AL"></a>色味、<a id="a-AM"></a>色患、<a id="a-AN"></a>色离如实知。<a id="a-AO"></a>如是受、<a id="a-AP"></a>想、<a id="a-AQ"></a>行、<a id="a-AR"></a>识如实知，<a id="a-AS"></a>识集、<a id="a-AT"></a>识味、<a id="a-AU"></a>识患、<a id="a-AV"></a>识离如实知。</p>
  <p id="aAW">“云何色如实知？<a id="a-AX"></a>诸所有色，<a id="a-AY"></a>一切四大及四大造色，<a id="a-AZ"></a>是名色，<a id="a-Aa"></a>如是色如实知。<a id="a-Ab"></a>云何色集如实知？<a id="a-Ac"></a>于色喜爱，<a id="a-Ad"></a>是名色集，<a id="a-Ae"></a>如是色集如实知。<a id="a-Af"></a>云何色味如实知？<a id="a-Ag"></a>谓色因缘生喜乐，<a id="a-Ah"></a>是名色味，<a id="a-Ai"></a>如是色味如实知。<a id="a-Aj"></a>云何色患如实知？<a id="a-Ak"></a>若色无常、<a id="a-Al"></a>苦、<a id="a-Am"></a>变易法，<a id="a-An"></a>是名色患，<a id="a-Ao"></a>如是色患如实知。<a id="a-Ap"></a>云何色离如实知？<a id="a-Aq"></a>若于色调伏欲贪、<a id="a-Ar"></a>断欲贪、<a id="a-As"></a>越欲贪，<a id="a-At"></a>是名色离，<a id="a-Au"></a>如是色离如实知。</p>
  <p id="aAv">“云何受如实知？<a id="a-Aw"></a>有六受身：<a id="a-Ax"></a>眼触生受，<a id="a-Ay"></a>耳、<a id="a-Az"></a>鼻、<a id="a-B0"></a>舌、<a id="a-B1"></a>身、<a id="a-B2"></a>意触生受，<a id="a-B3"></a>是名受，<a id="a-B4"></a>如是受如实知。<a id="a-B5"></a>云何受集如实知？<a id="a-B6"></a>触集是受集，<a id="a-B7"></a>如是受集如实知。<a id="a-B8"></a>云何受味如实知？<a id="a-B9"></a>缘六受生喜乐，<a id="a-BA"></a>是名受味，<a id="a-BB"></a>如是受味如实知。<a id="a-BC"></a>云何受患如实知？<a id="a-BD"></a>若受无常、<a id="a-BE"></a>苦、<a id="a-BF"></a>变易法，<a id="a-BG"></a>是名受患，<a id="a-BH"></a>如是受患如实知。<a id="a-BI"></a>云何受离如实知？<a id="a-BJ"></a>于受调伏欲贪、<a id="a-BK"></a>断欲贪、<a id="a-BL"></a>越欲贪，<a id="a-BM"></a>是名受离，<a id="a-BN"></a>如是受离如实知。</p>
  <p id="aBO">“云何想如实知？<a id="a-BP"></a>谓六想身。<a id="a-BQ"></a>云何为六？<a id="a-BR"></a>谓眼触生想，<a id="a-BS"></a>耳、<a id="a-BT"></a>鼻、<a id="a-BU"></a>舌、<a id="a-BV"></a>身、<a id="a-BW"></a>意触生想，<a id="a-BX"></a>是名想，<a id="a-BY"></a>如是想如实知。<a id="a-BZ"></a>云何想集如实知？<a id="a-Ba"></a>谓触集是想集，<a id="a-Bb"></a>如是想集如实知。<a id="a-Bc"></a>云何想味如实知？<a id="a-Bd"></a>想因缘生喜乐，<a id="a-Be"></a>是名想味，<a id="a-Bf"></a>如是想味如实知。<a id="a-Bg"></a>云何想患如实知？<a id="a-Bh"></a>谓想无常、<a id="a-Bi"></a>苦、<a id="a-Bj"></a>变易法，<a id="a-Bk"></a>是名想患，<a id="a-Bl"></a>如是想患如实知。<a id="a-Bm"></a>云何想离如实知？<a id="a-Bn"></a>若于想调伏欲贪、<a id="a-Bo"></a>断欲贪、<a id="a-Bp"></a>越欲贪，<a id="a-Bq"></a>是名想离，<a id="a-Br"></a>如是想离如实知。</p>
  <p id="aBs">“云何行如实知？<a id="a-Bt"></a>谓六思身：<a id="a-Bu"></a>眼触生思，<a id="a-Bv"></a>耳、<a id="a-Bw"></a>鼻、<a id="a-Bx"></a>舌、<a id="a-By"></a>身、<a id="a-Bz"></a>意触生思，<a id="a-C0"></a>是名为行，<a id="a-C1"></a>如是行如实知。<a id="a-C2"></a>云何行集如实知？<a id="a-C3"></a>触集是行集，<a id="a-C4"></a>如是行集如实知。<a id="a-C5"></a>云何行味如实知？<a id="a-C6"></a>谓行因缘生喜乐，<a id="a-C7"></a>是名行味，<a id="a-C8"></a>如是行味如实知。<a id="a-C9"></a>云何行患如实知？<a id="a-CA"></a>若行无常、<a id="a-CB"></a>苦、<a id="a-CC"></a>变易法，<a id="a-CD"></a>是名行患，<a id="a-CE"></a>如是行患如实知。<a id="a-CF"></a>云何行离如实知？<a id="a-CG"></a>若于行调伏欲贪、<a id="a-CH"></a>断欲贪、<a id="a-CI"></a>越欲贪，<a id="a-CJ"></a>是名行离，<a id="a-CK"></a>如是行离如实知。</p>
  <p id="aCL">“云何识如实知？<a id="a-CM"></a>谓六识身：<a id="a-CN"></a>眼识身，<a id="a-CO"></a>耳、<a id="a-CP"></a>鼻、<a id="a-CQ"></a>舌、<a id="a-CR"></a>身、<a id="a-CS"></a>意识身，<a id="a-CT"></a>是名为识身，<a id="a-CU"></a>如是识身如实知。<a id="a-CV"></a>云何识集如实知？<a id="a-CW"></a>谓名色集，<a id="a-CX"></a>是名识集，<a id="a-CY"></a>如是识集如实知。<a id="a-CZ"></a>云何识味如实知？<a id="a-Ca"></a>识因缘生喜乐，<a id="a-Cb"></a>是名识味，<a id="a-Cc"></a>如是识味如实知。<a id="a-Cd"></a>云何识患如实知？<a id="a-Ce"></a>若识无常、<a id="a-Cf"></a>苦、<a id="a-Cg"></a>变易法，<a id="a-Ch"></a>是名识患，<a id="a-Ci"></a>如是识患如实知。<a id="a-Cj"></a>云何识离如实知？<a id="a-Ck"></a>谓于识调伏欲贪、<a id="a-Cl"></a>断欲贪、<a id="a-Cm"></a>越欲贪，<a id="a-Cn"></a>是名识离，<a id="a-Co"></a>如是识离如实知。</p>
  <p id="aCp">“比丘，<a id="a-Cq"></a>若沙门、<a id="a-Cr"></a>婆罗门于色如是知、<a id="a-Cs"></a>如是见；<a id="a-Ct"></a>如是知、<a id="a-Cu"></a>如是见，<a id="a-Cv"></a>离欲向，<a id="a-Cw"></a>是名正向。<a id="a-Cx"></a>若正向者，<a id="a-Cy"></a>我说彼入。<a id="a-Cz"></a>受、<a id="a-D0"></a>想、<a id="a-D1"></a>行、<a id="a-D2"></a>识亦复如是。<a id="a-D3"></a>若沙门、<a id="a-D4"></a>婆罗门于色如实知、<a id="a-D5"></a>如实见，<a id="a-D6"></a>于色生厌、<a id="a-D7"></a>离欲，<a id="a-D8"></a>不起诸漏，<a id="a-D9"></a>心得解脱；<a id="a-DA"></a>若心得解脱者，<a id="a-DB"></a>则为纯一；<a id="a-DC"></a>纯一者，<a id="a-DD"></a>则梵行立；<a id="a-DE"></a>梵行立者，<a id="a-DF"></a>离他自在，<a id="a-DG"></a>是名苦边。<a id="a-DH"></a>受、<a id="a-DI"></a>想、<a id="a-DJ"></a>行、<a id="a-DK"></a>识亦复如是。<a id="a-DL"></a>”</p>
  <p id="aDM">佛说此经已，<a id="a-DN"></a>诸比丘闻佛所说，<a id="a-DO"></a>欢喜奉行。</p>
  <p id="aDP">如是我闻：<a id="a-DQ"></a>一时，<a id="a-DR"></a>佛住舍卫国祇树给孤独园。</p>
  <p id="aDS">尔时，<a id="a-DT"></a>世尊告诸比丘：<a id="a-DU"></a>“有七处善、<a id="a-DV"></a>三种观义。<a id="a-DW"></a>尽于此法得漏尽，<a id="a-DX"></a>得无漏，<a id="a-DY"></a>心解脱、<a id="a-DZ"></a>慧解脱，<a id="a-Da"></a>现法自知身作证具足住：<a id="a-Db"></a>我生已尽，<a id="a-Dc"></a>梵行已立，<a id="a-Dd"></a>所作已作，<a id="a-De"></a>自知不受后有。<a id="a-Df"></a>云何比丘七处善？</p>
  <p id="aDg">“比丘，<a id="a-Dh"></a>如实知色、<a id="a-Di"></a>色集、<a id="a-Dj"></a>色灭、<a id="a-Dk"></a>色灭道迹、<a id="a-Dl"></a>色味、<a id="a-Dm"></a>色患、<a id="a-Dn"></a>色离如实知；<a id="a-Do"></a>如是受、<a id="a-Dp"></a>想、<a id="a-Dq"></a>行、<a id="a-Dr"></a>识，<a id="a-Ds"></a>识集、<a id="a-Dt"></a>识灭、<a id="a-Du"></a>识灭道迹、<a id="a-Dv"></a>识味、<a id="a-Dw"></a>识患、<a id="a-Dx"></a>识离如实知。<a id="a-Dy"></a>云何色如实知？<a id="a-Dz"></a>诸所有色、<a id="a-E0"></a>一切四大及四大造色，<a id="a-E1"></a>是名为色，<a id="a-E2"></a>如是色如实知。<a id="a-E3"></a>云何色集如实知？<a id="a-E4"></a>爱喜是名色集，<a id="a-E5"></a>如是色集如实知。<a id="a-E6"></a>云何色灭如实知？<a id="a-E7"></a>爱喜灭是名色灭，<a id="a-E8"></a>如是色灭如实知。<a id="a-E9"></a>云何色灭道迹如实知？<a id="a-EA"></a>谓八圣道：<a id="a-EB"></a>正见、<a id="a-EC"></a>正志、<a id="a-ED"></a>正语、<a id="a-EE"></a>正业、<a id="a-EF"></a>正命、<a id="a-EG"></a>正方便、<a id="a-EH"></a>正念、<a id="a-EI"></a>正定，<a id="a-EJ"></a>是名色灭道迹，<a id="a-EK"></a>如是色灭道迹如实知。<a id="a-EL"></a>云何色味如实知？<a id="a-EM"></a>谓色因缘生喜乐，<a id="a-EN"></a>是名色味；<a id="a-EO"></a>如是色味如实知。<a id="a-EP"></a>云何色患如实知？<a id="a-EQ"></a>若色无常、<a id="a-ER"></a>苦、<a id="a-ES"></a>变易法，<a id="a-ET"></a>是名色患，<a id="a-EU"></a>如是色患如实知。<a id="a-EV"></a>云何色离如实知？<a id="a-EW"></a>谓于色调伏欲贪、<a id="a-EX"></a>断欲贪、<a id="a-EY"></a>越欲贪，<a id="a-EZ"></a>是名色离，<a id="a-Ea"></a>如是色离如实知。</p>
  <p id="aEb">“云何受如实知？<a id="a-Ec"></a>谓六受：<a id="a-Ed"></a>眼触生受，<a id="a-Ee"></a>耳、<a id="a-Ef"></a>鼻、<a id="a-Eg"></a>舌、<a id="a-Eh"></a>身、<a id="a-Ei"></a>意触生受，<a id="a-Ej"></a>是名受，<a id="a-Ek"></a>如是受如实知。<a id="a-El"></a>云何受集如实知？<a id="a-Em"></a>触集是受集，<a id="a-En"></a>如是受集如实知。<a id="a-Eo"></a>云何受灭如实知？<a id="a-Ep"></a>触灭是受灭，<a id="a-Eq"></a>如是受灭如实知。<a id="a-Er"></a>云何受灭道迹如实知？<a id="a-Es"></a>谓八圣道：<a id="a-Et"></a>正见乃至正定，<a id="a-Eu"></a>是名受灭道迹，<a id="a-Ev"></a>如是受灭道迹如实知。<a id="a-Ew"></a>云何受味如实知？<a id="a-Ex"></a>受因缘生喜乐，<a id="a-Ey"></a>是名受味，<a id="a-Ez"></a>如是受味如实知。<a id="a-F0"></a>云何受患如实知？<a id="a-F1"></a>若受无常、<a id="a-F2"></a>苦、<a id="a-F3"></a>变易法，<a id="a-F4"></a>是名受患，<a id="a-F5"></a>如是受患如实知。<a id="a-F6"></a>云何受离如实知？<a id="a-F7"></a>若于受调伏欲贪、<a id="a-F8"></a>断欲贪、<a id="a-F9"></a>越欲贪、<a id="a-FA"></a>是名受离，<a id="a-FB"></a>如是受离如实知。</p>
  <p id="aFC">“云何想如实知？<a id="a-FD"></a>谓六想：<a id="a-FE"></a>眼触生想，<a id="a-FF"></a>耳、<a id="a-FG"></a>鼻、<a id="a-FH"></a>舌、<a id="a-FI"></a>身、<a id="a-FJ"></a>意触生想，<a id="a-FK"></a>是名为想，<a id="a-FL"></a>如是想如实知。<a id="a-FM"></a>云何想集如实知？<a id="a-FN"></a>触集是想集，<a id="a-FO"></a>如是想集如实知。<a id="a-FP"></a>云何想灭如实知？<a id="a-FQ"></a>触灭是想灭，<a id="a-FR"></a>如是想灭如实知。<a id="a-FS"></a>云何想灭道迹如实知？<a id="a-FT"></a>谓八圣道：<a id="a-FU"></a>正见乃至正定，<a id="a-FV"></a>是名想灭道迹，<a id="a-FW"></a>如是想灭道迹如实知。<a id="a-FX"></a>云何想味如实知？<a id="a-FY"></a>想因缘生喜乐，<a id="a-FZ"></a>是名想味，<a id="a-Fa"></a>如是想味如实知。<a id="a-Fb"></a>云何想患如实知？<a id="a-Fc"></a>若想无常、<a id="a-Fd"></a>苦、<a id="a-Fe"></a>变易法，<a id="a-Ff"></a>是名想患，<a id="a-Fg"></a>如是想患如实知。<a id="a-Fh"></a>云何想离如实知？<a id="a-Fi"></a>若于想调伏欲贪、<a id="a-Fj"></a>断欲贪、<a id="a-Fk"></a>越欲贪，<a id="a-Fl"></a>是名想离，<a id="a-Fm"></a>如是想离如实知。</p>
  <p id="aFn">“云何行如实知？<a id="a-Fo"></a>谓六思身：<a id="a-Fp"></a>眼触生思，<a id="a-Fq"></a>耳、<a id="a-Fr"></a>鼻、<a id="a-Fs"></a>舌、<a id="a-Ft"></a>身、<a id="a-Fu"></a>意触生思，<a id="a-Fv"></a>是名为行，<a id="a-Fw"></a>如是行如实知。<a id="a-Fx"></a>云何行集如实知？<a id="a-Fy"></a>触集是行集，<a id="a-Fz"></a>如是行集如实知。<a id="a-G0"></a>云何行灭如实知？<a id="a-G1"></a>触灭是行灭，<a id="a-G2"></a>如是行灭如实知。<a id="a-G3"></a>云何行灭道迹如实知？<a id="a-G4"></a>谓八圣道：<a id="a-G5"></a>正见乃至正定，<a id="a-G6"></a>是名行灭道迹，<a id="a-G7"></a>如是行灭道迹如实知。<a id="a-G8"></a>云何行味如实知？<a id="a-G9"></a>行因缘生喜乐，<a id="a-GA"></a>是名行味，<a id="a-GB"></a>如是行味如实知。<a id="a-GC"></a>云何行患如实知？<a id="a-GD"></a>若行无常、<a id="a-GE"></a>苦、<a id="a-GF"></a>变易法，<a id="a-GG"></a>是名行患，<a id="a-GH"></a>如是行患如实知。<a id="a-GI"></a>云何行离如实知？<a id="a-GJ"></a>若于行调伏欲贪、<a id="a-GK"></a>断欲贪、<a id="a-GL"></a>越欲贪，<a id="a-GM"></a>是名行离，<a id="a-GN"></a>如是行离如实知。</p>
  <p id="aGO">“云何识如实知？<a id="a-GP"></a>谓六识身：<a id="a-GQ"></a>眼识身，<a id="a-GR"></a>耳、<a id="a-GS"></a>鼻、<a id="a-GT"></a>舌、<a id="a-GU"></a>身、<a id="a-GV"></a>意识身，<a id="a-GW"></a>是名为识，<a id="a-GX"></a>如是识如实知。<a id="a-GY"></a>云何识集如实知？<a id="a-GZ"></a>名色集是识集，<a id="a-Ga"></a>如是识集如实知。<a id="a-Gb"></a>云何识灭如实知？<a id="a-Gc"></a>名色灭是识灭，<a id="a-Gd"></a>如是识灭如实知。<a id="a-Ge"></a>云何识灭道迹如实知？<a id="a-Gf"></a>谓八圣道：<a id="a-Gg"></a>正见乃至正定，<a id="a-Gh"></a>是名识灭道迹，<a id="a-Gi"></a>如是识灭道迹如实知。<a id="a-Gj"></a>云何识味如实知？<a id="a-Gk"></a>识因缘生喜乐，<a id="a-Gl"></a>是名识味，<a id="a-Gm"></a>如是识味如实知。<a id="a-Gn"></a>云何识患如实知？<a id="a-Go"></a>若识无常、<a id="a-Gp"></a>苦、<a id="a-Gq"></a>变易法，<a id="a-Gr"></a>是名识患，<a id="a-Gs"></a>如是识患如实知。<a id="a-Gt"></a>云何识离如实知？<a id="a-Gu"></a>若识调伏欲贪、<a id="a-Gv"></a>断欲贪、<a id="a-Gw"></a>越欲贪，<a id="a-Gx"></a>是名识离如实知。<a id="a-Gy"></a>比丘，<a id="a-Gz"></a>是名七处善。</p>
  <p id="aH0">“云何三种观义？<a id="a-H1"></a>比丘，<a id="a-H2"></a>若于空闲、<a id="a-H3"></a>树下、<a id="a-H4"></a>露地，<a id="a-H5"></a>观察阴、<a id="a-H6"></a>界、<a id="a-H7"></a>入，<a id="a-H8"></a>正方便思惟其义，<a id="a-H9"></a>是名比丘三种观义。</p>
  <p id="aHA">“是名比丘七处善、<a id="a-HB"></a>三种观义。<a id="a-HC"></a>尽于此法得漏尽，<a id="a-HD"></a>得无漏，<a id="a-HE"></a>心解脱、<a id="a-HF"></a>慧解脱，<a id="a-HG"></a>现法自知作证具足住：<a id="a-HH"></a>我生已尽，<a id="a-HI"></a>梵行已立，<a id="a-HJ"></a>所作已作，<a id="a-HK"></a>自知不受后有。<a id="a-HL"></a>”</p>
  <p id="aHM">佛说此经已，<a id="a-HN"></a>诸比丘闻佛所说，<a id="a-HO"></a>欢喜奉行。</p>
  <p id="aHP">如是我闻：<a id="a-HQ"></a>一时，<a id="a-HR"></a>佛住舍卫国祇树给孤独园。</p>
  <p id="aHS">尔时，<a id="a-HT"></a>世尊告诸比丘：<a id="a-HU"></a>“取故生著，<a id="a-HV"></a>不取则不著。<a id="a-HW"></a>谛听！<a id="a-HX"></a>善思！<a id="a-HY"></a>当为汝说。<a id="a-HZ"></a>”</p>
  <p id="aHa">比丘白佛：<a id="a-Hb"></a>“唯然，<a id="a-Hc"></a>受教！<a id="a-Hd"></a>”</p>
  <p id="aHe">佛告比丘：<a id="a-Hf"></a>“云何取故生著？<a id="a-Hg"></a>愚痴无闻凡夫于色见是我、<a id="a-Hh"></a>异我、<a id="a-Hi"></a>相在，<a id="a-Hj"></a>见色是我、<a id="a-Hk"></a>我所而取；<a id="a-Hl"></a>取已，<a id="a-Hm"></a>彼色若变、<a id="a-Hn"></a>若异，<a id="a-Ho"></a>心亦随转；<a id="a-Hp"></a>心随转已，<a id="a-Hq"></a>亦生取著，<a id="a-Hr"></a>摄受心住；<a id="a-Hs"></a>摄受心住故，<a id="a-Ht"></a>则生恐怖、<a id="a-Hu"></a>障碍、<a id="a-Hv"></a>心乱，<a id="a-Hw"></a>以取著故。<a id="a-Hx"></a>愚痴无闻凡夫于受、<a id="a-Hy"></a>想、<a id="a-Hz"></a>行、<a id="a-I0"></a>识，<a id="a-I1"></a>见我、<a id="a-I2"></a>异我、<a id="a-I3"></a>相在，<a id="a-I4"></a>见识是我、<a id="a-I5"></a>我所而取；<a id="a-I6"></a>取已，<a id="a-I7"></a>彼识若变、<a id="a-I8"></a>若异，<a id="a-I9"></a>彼心随转；<a id="a-IA"></a>心随转故，<a id="a-IB"></a>则生取著，<a id="a-IC"></a>摄受心住；<a id="a-ID"></a>住已，<a id="a-IE"></a>则生恐怖、<a id="a-IF"></a>障碍、<a id="a-IG"></a>心乱，<a id="a-IH"></a>以取著故，<a id="a-II"></a>是名取著。</p>
  <p id="aIJ">“云何名不取著？<a id="a-IK"></a>多闻圣弟子于色不见我、<a id="a-IL"></a>异我、<a id="a-IM"></a>相在，<a id="a-IN"></a>于色不见我、<a id="a-IO"></a>我所、<a id="a-IP"></a>而取；<a id="a-IQ"></a>不见我、<a id="a-IR"></a>我所而取已，<a id="a-IS"></a>彼色若变、<a id="a-IT"></a>若异，<a id="a-IU"></a>心不随转；<a id="a-IV"></a>心不随何故，<a id="a-IW"></a>不生取著，<a id="a-IX"></a>摄受心住；<a id="a-IY"></a>不摄受住故，<a id="a-IZ"></a>则不生恐怖、<a id="a-Ia"></a>障碍、<a id="a-Ib"></a>心乱，<a id="a-Ic"></a>不取著故。<a id="a-Id"></a>如是受、<a id="a-Ie"></a>想、<a id="a-If"></a>行、<a id="a-Ig"></a>识，<a id="a-Ih"></a>不见我、<a id="a-Ii"></a>异我、<a id="a-Ij"></a>相在，<a id="a-Ik"></a>不见我、<a id="a-Il"></a>我所而取，<a id="a-Im"></a>彼识若变、<a id="a-In"></a>若异，<a id="a-Io"></a>心不随转；<a id="a-Ip"></a>心不随转故，<a id="a-Iq"></a>不取著，<a id="a-Ir"></a>摄受心住；<a id="a-Is"></a>不摄受心住故，<a id="a-It"></a>心不恐怖、<a id="a-Iu"></a>障碍、<a id="a-Iv"></a>心乱，<a id="a-Iw"></a>以不取著故，<a id="a-Ix"></a>是名不取著。<a id="a-Iy"></a>是名取著、<a id="a-Iz"></a>不取著。<a id="a-J0"></a>”</p>
  <p id="aJ1">佛说此经已，<a id="a-J2"></a>诸比丘闻佛所说，<a id="a-J3"></a>欢喜奉行。</p>
  <p id="aJ4">如是我闻：<a id="a-J5"></a>一时，<a id="a-J6"></a>佛住舍卫国祇树给孤独园。</p>
  <p id="aJ7">尔时，<a id="a-J8"></a>世尊告诸比丘：<a id="a-J9"></a>“若生则系著，<a id="a-JA"></a>不生则不系著。<a id="a-JB"></a>谛听！<a id="a-JC"></a>善思！<a id="a-JD"></a>当为汝说。<a id="a-JE"></a>云何若生则系著？<a id="a-JF"></a>愚痴无闻凡夫于色集、<a id="a-JG"></a>色灭、<a id="a-JH"></a>色味、<a id="a-JI"></a>色患、<a id="a-JJ"></a>色离不如实知故，<a id="a-JK"></a>于色爱喜、<a id="a-JL"></a>赞叹、<a id="a-JM"></a>取著，<a id="a-JN"></a>于色是我、<a id="a-JO"></a>我所而取；<a id="a-JP"></a>取已，<a id="a-JQ"></a>彼色若变、<a id="a-JR"></a>若异，<a id="a-JS"></a>心随变异；<a id="a-JT"></a>心随变异故，<a id="a-JU"></a>则摄受心住；<a id="a-JV"></a>摄受心住故，<a id="a-JW"></a>则生恐怖、<a id="a-JX"></a>障碍、<a id="a-JY"></a>顾念，<a id="a-JZ"></a>以生系著故。<a id="a-Ja"></a>受、<a id="a-Jb"></a>想、<a id="a-Jc"></a>行、<a id="a-Jd"></a>识亦复如是，<a id="a-Je"></a>是名生系著。</p>
  <p id="aJf">“云何不生不系著？<a id="a-Jg"></a>多闻圣弟子色集、<a id="a-Jh"></a>色灭、<a id="a-Ji"></a>色味、<a id="a-Jj"></a>色患、<a id="a-Jk"></a>色离如实知。<a id="a-Jl"></a>如实知故，<a id="a-Jm"></a>不爱喜、<a id="a-Jn"></a>赞叹、<a id="a-Jo"></a>取著，<a id="a-Jp"></a>不系我、<a id="a-Jq"></a>我所而取；<a id="a-Jr"></a>以不取故，<a id="a-Js"></a>彼色若变、<a id="a-Jt"></a>若异，<a id="a-Ju"></a>心不随变异；<a id="a-Jv"></a>心不随变异故，<a id="a-Jw"></a>心不系著，<a id="a-Jx"></a>摄受心住；<a id="a-Jy"></a>不摄受心住故，<a id="a-Jz"></a>心不恐怖、<a id="a-K0"></a>障碍、<a id="a-K1"></a>顾念，<a id="a-K2"></a>以不生不著故。<a id="a-K3"></a>受、<a id="a-K4"></a>想、<a id="a-K5"></a>行、<a id="a-K6"></a>识亦复如是。<a id="a-K7"></a>是名不生不系著。<a id="a-K8"></a>”</p>
  <p id="aK9">佛说此经已，<a id="a-KA"></a>诸比丘闻佛所说，<a id="a-KB"></a>欢喜奉行。</p>
  <p id="aKC">如是我闻：<a id="a-KD"></a>一时，<a id="a-KE"></a>佛住舍卫国祇树给孤独园。</p>
  <p id="aKF">尔时，<a id="a-KG"></a>世尊告诸比丘：<a id="a-KH"></a>“有五受阴。<a id="a-KI"></a>云何为五？<a id="a-KJ"></a>色受阴，<a id="a-KK"></a>受、<a id="a-KL"></a>想、<a id="a-KM"></a>行、<a id="a-KN"></a>识受阴。<a id="a-KO"></a>若诸沙门、<a id="a-KP"></a>婆罗门见有我者，<a id="a-KQ"></a>一切皆于此五受阴见我。<a id="a-KR"></a>诸沙门、<a id="a-KS"></a>婆罗门见色是我、<a id="a-KT"></a>色异我、<a id="a-KU"></a>我在色、<a id="a-KV"></a>色在我，<a id="a-KW"></a>见受、<a id="a-KX"></a>想、<a id="a-KY"></a>行、<a id="a-KZ"></a>识是我、<a id="a-Ka"></a>异我、<a id="a-Kb"></a>我在识、<a id="a-Kc"></a>识在我。<a id="a-Kd"></a>愚痴无闻凡夫以无明故，<a id="a-Ke"></a>见色是我、<a id="a-Kf"></a>异我、<a id="a-Kg"></a>相在、<a id="a-Kh"></a>言我真实不舍；<a id="a-Ki"></a>以不舍故，<a id="a-Kj"></a>诸根增长；<a id="a-Kk"></a>诸根长已，<a id="a-Kl"></a>增诸触；<a id="a-Km"></a>六触入处所触故，<a id="a-Kn"></a>愚痴无闻凡夫起苦乐觉，<a id="a-Ko"></a>从触入处起。<a id="a-Kp"></a>何等为六？<a id="a-Kq"></a>谓眼触入处，<a id="a-Kr"></a>耳、<a id="a-Ks"></a>鼻、<a id="a-Kt"></a>舌、<a id="a-Ku"></a>身、<a id="a-Kv"></a>意触入处。</p>
  <p id="aKw">“如是，<a id="a-Kx"></a>比丘，<a id="a-Ky"></a>有意界、<a id="a-Kz"></a>法界、<a id="a-L0"></a>无明界，<a id="a-L1"></a>愚痴无闻凡夫无明触故，<a id="a-L2"></a>起有觉、<a id="a-L3"></a>无觉、<a id="a-L4"></a>有无觉、<a id="a-L5"></a>我胜觉、<a id="a-L6"></a>我等觉、<a id="a-L7"></a>我卑觉、<a id="a-L8"></a>我知我见觉，<a id="a-L9"></a>如是知、<a id="a-LA"></a>如是见觉，<a id="a-LB"></a>皆由六触入故。<a id="a-LC"></a>多闻圣弟子于此六触入处，<a id="a-LD"></a>舍离无明而生明，<a id="a-LE"></a>不生有觉、<a id="a-LF"></a>无觉、<a id="a-LG"></a>有无觉、<a id="a-LH"></a>胜觉、<a id="a-LI"></a>等觉、<a id="a-LJ"></a>卑觉、<a id="a-LK"></a>我知我见觉，<a id="a-LL"></a>如是知、<a id="a-LM"></a>如是见已，<a id="a-LN"></a>先所起无明触灭，<a id="a-LO"></a>后明触觉起。<a id="a-LP"></a>”</p>
  <p id="aLQ">佛说此经已，<a id="a-LR"></a>诸比丘闻佛所说，<a id="a-LS"></a>欢喜奉行。</p>
  <p id="aLT">如是我闻：<a id="a-LU"></a>一时，<a id="a-LV"></a>佛住舍卫国祇树给孤独园。</p>
  <p id="aLW">尔时，<a id="a-LX"></a>世尊告诸比丘：<a id="a-LY"></a>“有五受阴。<a id="a-LZ"></a>云何为五？<a id="a-La"></a>色受阴，<a id="a-Lb"></a>受、<a id="a-Lc"></a>想、<a id="a-Ld"></a>行、<a id="a-Le"></a>识受阴。<a id="a-Lf"></a>若沙门、<a id="a-Lg"></a>婆罗门以宿命智自识种种宿命，<a id="a-Lh"></a>已识、<a id="a-Li"></a>当识、<a id="a-Lj"></a>今识，<a id="a-Lk"></a>皆于此五受阴；<a id="a-Ll"></a>已识、<a id="a-Lm"></a>当识、<a id="a-Ln"></a>今识，<a id="a-Lo"></a>我过去所经。<a id="a-Lp"></a>如是色、<a id="a-Lq"></a>如是受、<a id="a-Lr"></a>如是想、<a id="a-Ls"></a>如是行、<a id="a-Lt"></a>如是识。<a id="a-Lu"></a>若可礙可分，<a id="a-Lv"></a>是名色受阴。<a id="a-Lw"></a>指所礙，<a id="a-Lx"></a>若手、<a id="a-Ly"></a>若石、<a id="a-Lz"></a>若杖、<a id="a-M0"></a>若刀、<a id="a-M1"></a>若冷、<a id="a-M2"></a>若暖、<a id="a-M3"></a>若渴、<a id="a-M4"></a>若饥、<a id="a-M5"></a>若蚊、<a id="a-M6"></a>虻、<a id="a-M7"></a>诸毒虫、<a id="a-M8"></a>风、<a id="a-M9"></a>雨触，<a id="a-MA"></a>是名触礙，<a id="a-MB"></a>是故礙是色受阴。<a id="a-MC"></a>复以此色受阴无常、<a id="a-MD"></a>苦、<a id="a-ME"></a>变易。<a id="a-MF"></a>诸觉相是受受阴，<a id="a-MG"></a>何所觉？<a id="a-MH"></a>觉苦、<a id="a-MI"></a>觉乐、<a id="a-MJ"></a>觉不苦不乐，<a id="a-MK"></a>是故名觉相是受受阴。<a id="a-ML"></a>复以此受受阴是无常、<a id="a-MM"></a>苦、<a id="a-MN"></a>变易。<a id="a-MO"></a>诸想是想受阴，<a id="a-MP"></a>何所想？<a id="a-MQ"></a>少想、<a id="a-MR"></a>多想、<a id="a-MS"></a>无量想，<a id="a-MT"></a>都无所有，<a id="a-MU"></a>作无所有想，<a id="a-MV"></a>是故名想受阴。<a id="a-MW"></a>复以此想受阴是无常、<a id="a-MX"></a>苦、<a id="a-MY"></a>变易法。<a id="a-MZ"></a>为作相是行受阴，<a id="a-Ma"></a>何所为作？<a id="a-Mb"></a>于色为作，<a id="a-Mc"></a>于受、<a id="a-Md"></a>想、<a id="a-Me"></a>行、<a id="a-Mf"></a>识为作，<a id="a-Mg"></a>是故为作相是行受阴。<a id="a-Mh"></a>复以此行受阴是无常、<a id="a-Mi"></a>苦、<a id="a-Mj"></a>变易法。<a id="a-Mk"></a>别知相是识受阴，<a id="a-Ml"></a>何所识？<a id="a-Mm"></a>识色，<a id="a-Mn"></a>识声、<a id="a-Mo"></a>香、<a id="a-Mp"></a>味、<a id="a-Mq"></a>触、<a id="a-Mr"></a>法，<a id="a-Ms"></a>是故名识受阴。<a id="a-Mt"></a>复以此识受阴是无常、<a id="a-Mu"></a>苦、<a id="a-Mv"></a>变易法。</p>
  <p id="aMw">“诸比丘，<a id="a-Mx"></a>彼多闻圣弟子于此色受阴作如是学：<a id="a-My"></a>‘我今为现在色所食，<a id="a-Mz"></a>过去世已曾为彼色所食，<a id="a-N0"></a>如今现在。<a id="a-N1"></a>’复作是念：<a id="a-N2"></a>‘我今为现在色所食，<a id="a-N3"></a>我若复乐著未来色者，<a id="a-N4"></a>当复为彼色所食，<a id="a-N5"></a>如今现在。<a id="a-N6"></a>’作如是知已，<a id="a-N7"></a>不顾过去色，<a id="a-N8"></a>不乐著未来色，<a id="a-N9"></a>于现在色生厌、<a id="a-NA"></a>离欲、<a id="a-NB"></a>灭患、<a id="a-NC"></a>向灭。<a id="a-ND"></a>多闻圣弟子于此受、<a id="a-NE"></a>想、<a id="a-NF"></a>行、<a id="a-NG"></a>识受阴学：<a id="a-NH"></a>‘我今现在为现在识所食，<a id="a-NI"></a>于过去世已曾为识所食，<a id="a-NJ"></a>如今现在。<a id="a-NK"></a>我今已为现在识所食，<a id="a-NL"></a>若复乐著未来识者，<a id="a-NM"></a>亦当复为彼识所食，<a id="a-NN"></a>如今现在。<a id="a-NO"></a>’如是知已，<a id="a-NP"></a>不顾过去识，<a id="a-NQ"></a>不乐未来识，<a id="a-NR"></a>于现在识生厌、<a id="a-NS"></a>离欲、<a id="a-NT"></a>灭患、<a id="a-NU"></a>向灭，<a id="a-NV"></a>灭而不增，<a id="a-NW"></a>退而不进，<a id="a-NX"></a>灭而不起，<a id="a-NY"></a>舍而不取。<a id="a-NZ"></a>于何灭而不增？<a id="a-Na"></a>色灭而不增，<a id="a-Nb"></a>受、<a id="a-Nc"></a>想、<a id="a-Nd"></a>行、<a id="a-Ne"></a>识灭而不增。<a id="a-Nf"></a>于何退而不进？<a id="a-Ng"></a>色退而不进，<a id="a-Nh"></a>受、<a id="a-Ni"></a>想、<a id="a-Nj"></a>行、<a id="a-Nk"></a>识退而不进。<a id="a-Nl"></a>于何灭而不起？<a id="a-Nm"></a>色灭而不起，<a id="a-Nn"></a>受、<a id="a-No"></a>想、<a id="a-Np"></a>行、<a id="a-Nq"></a>识灭而不起。<a id="a-Nr"></a>于何舍而不取？<a id="a-Ns"></a>色舍而不取，<a id="a-Nt"></a>受、<a id="a-Nu"></a>想、<a id="a-Nv"></a>行、<a id="a-Nw"></a>识舍而不取。<a id="a-Nx"></a>灭而不增，<a id="a-Ny"></a>寂灭而住；<a id="a-Nz"></a>退而不进，<a id="a-O0"></a>寂退而住；<a id="a-O1"></a>灭而不起，<a id="a-O2"></a>寂灭而住；<a id="a-O3"></a>舍而不取，<a id="a-O4"></a>不生系著；<a id="a-O5"></a>不系著已，<a id="a-O6"></a>自觉涅槃：<a id="a-O7"></a>我生已尽，<a id="a-O8"></a>梵行已立，<a id="a-O9"></a>所作已作，<a id="a-OA"></a>自知不受后有。<a id="a-OB"></a>”</p>
  <p id="aOC">佛说此经时，<a id="a-OD"></a>众多比丘不起诸漏，<a id="a-OE"></a>心得解脱。</p>
  <p id="aOF">佛说此经已，<a id="a-OG"></a>诸比丘闻佛所说，<a id="a-OH"></a>欢喜奉行。</p>
  <p id="aOI">我卑下种子，<a id="a-OJ"></a>封滞五转七，</p>
  <p id="aOK">二系著及觉，<a id="a-OL"></a>三世阴世食。</p>
  <p id="aOM">如是我闻：<a id="a-ON"></a>一时，<a id="a-OO"></a>佛住舍卫国祇树给孤独园。</p>
  <p id="aOP">尔时，<a id="a-OQ"></a>世尊告诸比丘：<a id="a-OR"></a>“信心善男子应作是念：<a id="a-OS"></a>‘我应随顺法，<a id="a-OT"></a>我当于色多修厌离住，<a id="a-OU"></a>于受、<a id="a-OV"></a>想、<a id="a-OW"></a>行、<a id="a-OX"></a>识多修厌离住。<a id="a-OY"></a>’信心善男子即于色多修厌离住，<a id="a-OZ"></a>于受、<a id="a-Oa"></a>想、<a id="a-Ob"></a>行、<a id="a-Oc"></a>识多修厌离住，<a id="a-Od"></a>故于色得厌，<a id="a-Oe"></a>于受、<a id="a-Of"></a>想、<a id="a-Og"></a>行、<a id="a-Oh"></a>识得厌；<a id="a-Oi"></a>厌已，<a id="a-Oj"></a>离欲解脱，<a id="a-Ok"></a>解脱知见：<a id="a-Ol"></a>我生已尽，<a id="a-Om"></a>梵行已立，<a id="a-On"></a>所作已作，<a id="a-Oo"></a>自知不受后有。<a id="a-Op"></a>”</p>
  <p id="aOq">佛说此经已，<a id="a-Or"></a>诸比丘闻佛所说，<a id="a-Os"></a>欢喜奉行。</p>
  <p id="aOt">如是我闻：<a id="a-Ou"></a>一时，<a id="a-Ov"></a>佛住舍卫国祇树给孤独园。</p>
  <p id="aOw">尔时，<a id="a-Ox"></a>世尊告诸比丘：<a id="a-Oy"></a>“信心善男子正信、<a id="a-Oz"></a>非家、<a id="a-P0"></a>出家，<a id="a-P1"></a>自念：<a id="a-P2"></a>‘我应随顺法，<a id="a-P3"></a>于色当多修厌住，<a id="a-P4"></a>于受、<a id="a-P5"></a>想、<a id="a-P6"></a>行、<a id="a-P7"></a>识多修厌住。<a id="a-P8"></a>’信心善男子正信、<a id="a-P9"></a>非家、<a id="a-PA"></a>出家，<a id="a-PB"></a>于色多修厌住，<a id="a-PC"></a>于受、<a id="a-PD"></a>想、<a id="a-PE"></a>行、<a id="a-PF"></a>识多修厌住已，<a id="a-PG"></a>于色得离，<a id="a-PH"></a>于受、<a id="a-PI"></a>想、<a id="a-PJ"></a>行、<a id="a-PK"></a>识得离。<a id="a-PL"></a>我说是等，<a id="a-PM"></a>悉离一切生、<a id="a-PN"></a>老、<a id="a-PO"></a>病、<a id="a-PP"></a>死、<a id="a-PQ"></a>忧、<a id="a-PR"></a>悲、<a id="a-PS"></a>恼苦。<a id="a-PT"></a>”</p>
  <p id="aPU">佛说此经已，<a id="a-PV"></a>诸比丘闻佛所说，<a id="a-PW"></a>欢喜奉行。</p>
  <p id="aPX">如是我闻：<a id="a-PY"></a>一时，<a id="a-PZ"></a>佛住舍卫国祇树给孤独园。</p>
  <p id="aPa">尔时，<a id="a-Pb"></a>世尊告尊者阿难曰：<a id="a-Pc"></a>“若信心长者、<a id="a-Pd"></a>长者子来问汝言：<a id="a-Pe"></a>‘于何等法知其生灭？<a id="a-Pf"></a>’汝当云何答乎？<a id="a-Pg"></a>”</p>
  <p id="aPh">阿难白佛：<a id="a-Pi"></a>“世尊，<a id="a-Pj"></a>若有长者、<a id="a-Pk"></a>长者子来问我者，<a id="a-Pl"></a>我当答言：<a id="a-Pm"></a>‘知色是生灭法，<a id="a-Pn"></a>知受、<a id="a-Po"></a>想、<a id="a-Pp"></a>行、<a id="a-Pq"></a>识是生灭法。<a id="a-Pr"></a>’世尊，<a id="a-Ps"></a>若长者、<a id="a-Pt"></a>长者子如是问者，<a id="a-Pu"></a>我当如是答。<a id="a-Pv"></a>”</p>
  <p id="aPw">佛告阿难：<a id="a-Px"></a>“善哉！<a id="a-Py"></a>善哉！<a id="a-Pz"></a>应如是答。<a id="a-Q0"></a>所以者何？<a id="a-Q1"></a>色是生灭法，<a id="a-Q2"></a>受、<a id="a-Q3"></a>想、<a id="a-Q4"></a>行、<a id="a-Q5"></a>识是生灭法。<a id="a-Q6"></a>知色是生灭法者，<a id="a-Q7"></a>名为知色；<a id="a-Q8"></a>知受、<a id="a-Q9"></a>想、<a id="a-QA"></a>行、<a id="a-QB"></a>识是生灭法者，<a id="a-QC"></a>名为知识。<a id="a-QD"></a>”</p>
  <p id="aQE">佛说此经已，<a id="a-QF"></a>诸比丘闻佛所说，<a id="a-QG"></a>欢喜奉行。</p>
  <p id="aQH">如是我闻：<a id="a-QI"></a>一时，<a id="a-QJ"></a>佛住舍卫国祇树给孤独园。</p>
  <p id="aQK">尔时，<a id="a-QL"></a>世尊告尊者阿难曰：<a id="a-QM"></a>“若有诸外道出家来问汝言：<a id="a-QN"></a>‘阿难，<a id="a-QO"></a>世尊何故教人修诸梵行？<a id="a-QP"></a>’如是问者，<a id="a-QQ"></a>云何答乎？<a id="a-QR"></a>”</p>
  <p id="aQS">阿难白佛：<a id="a-QT"></a>“世尊，<a id="a-QU"></a>若外道出家来问我言‘阿难，<a id="a-QV"></a>世尊何故教人修诸梵行’者，<a id="a-QW"></a>我当答言：<a id="a-QX"></a>‘为于色修厌、<a id="a-QY"></a>离欲、<a id="a-QZ"></a>灭尽、<a id="a-Qa"></a>解脱、<a id="a-Qb"></a>不生故，<a id="a-Qc"></a>世尊教人修诸梵行；<a id="a-Qd"></a>为于受、<a id="a-Qe"></a>想、<a id="a-Qf"></a>行、<a id="a-Qg"></a>识，<a id="a-Qh"></a>修厌、<a id="a-Qi"></a>离欲、<a id="a-Qj"></a>灭尽、<a id="a-Qk"></a>解脱、<a id="a-Ql"></a>不生故，<a id="a-Qm"></a>教人修诸梵行。<a id="a-Qn"></a>’世尊，<a id="a-Qo"></a>若有外道出家作如是问者，<a id="a-Qp"></a>我当作如是答。<a id="a-Qq"></a>”</p>
  <p id="aQr">佛告阿难：<a id="a-Qs"></a>“善哉！<a id="a-Qt"></a>善哉！<a id="a-Qu"></a>应如是答。<a id="a-Qv"></a>所以者何？<a id="a-Qw"></a>我实为于色修厌、<a id="a-Qx"></a>离欲、<a id="a-Qy"></a>灭尽、<a id="a-Qz"></a>解脱、<a id="a-R0"></a>不生故，<a id="a-R1"></a>教人修诸梵行；<a id="a-R2"></a>于受、<a id="a-R3"></a>想、<a id="a-R4"></a>行、<a id="a-R5"></a>识，<a id="a-R6"></a>修厌、<a id="a-R7"></a>离欲、<a id="a-R8"></a>灭尽、<a id="a-R9"></a>解脱、<a id="a-RA"></a>不生故，<a id="a-RB"></a>教人修诸梵行。<a id="a-RC"></a>”</p>
  <p id="aRD">佛说此经已，<a id="a-RE"></a>尊者阿难闻佛所说，<a id="a-RF"></a>欢喜奉行。</p>
  <p id="aRG">如是我闻：<a id="a-RH"></a>一时，<a id="a-RI"></a>佛住舍卫国祇树给孤独园。</p>
  <p id="aRJ">尔时，<a id="a-RK"></a>世尊告诸比丘：<a id="a-RL"></a>“我今为汝说坏、<a id="a-RM"></a>不坏法。<a id="a-RN"></a>谛听！<a id="a-RO"></a>善思！<a id="a-RP"></a>当为汝说。<a id="a-RQ"></a>诸比丘，<a id="a-RR"></a>色是坏法，<a id="a-RS"></a>彼色灭涅槃是不坏法；<a id="a-RT"></a>受、<a id="a-RU"></a>想、<a id="a-RV"></a>行、<a id="a-RW"></a>识是坏法，<a id="a-RX"></a>彼识灭涅槃是不坏法。<a id="a-RY"></a>”</p>
  <p id="aRZ">佛说此经已，<a id="a-Ra"></a>诸比丘闻佛所说，<a id="a-Rb"></a>欢喜奉行。</p>
  <p id="aRc">郁低迦修多罗，<a id="a-Rd"></a>如增一阿含经四法中说。</p>
  <p id="aRe">如是我闻：<a id="a-Rf"></a>一时，<a id="a-Rg"></a>佛在拘萨罗国人间游行，<a id="a-Rh"></a>于萨罗聚落村北申恕林中住。</p>
  <p id="aRi">尔时，<a id="a-Rj"></a>聚落主大姓婆罗门闻：<a id="a-Rk"></a>沙门释种子于释迦大姓，<a id="a-Rl"></a>剃除须发，<a id="a-Rm"></a>著袈裟衣，<a id="a-Rn"></a>正信、<a id="a-Ro"></a>非家、<a id="a-Rp"></a>出家学道，<a id="a-Rq"></a>成无上等正觉，<a id="a-Rr"></a>于此拘萨罗国人间游行，<a id="a-Rs"></a>到婆罗聚落村北申恕林中住。<a id="a-Rt"></a>又彼沙门瞿昙如是色貌名称，<a id="a-Ru"></a>真实功德，<a id="a-Rv"></a>天人赞叹，<a id="a-Rw"></a>闻于八方，<a id="a-Rx"></a>为如来、<a id="a-Ry"></a>应、<a id="a-Rz"></a>等正觉、<a id="a-S0"></a>明行足、<a id="a-S1"></a>善逝、<a id="a-S2"></a>世间解、<a id="a-S3"></a>无上士、<a id="a-S4"></a>调御丈夫、<a id="a-S5"></a>天人师、<a id="a-S6"></a>佛、<a id="a-S7"></a>世尊，<a id="a-S8"></a>于诸世间、<a id="a-S9"></a>诸天、<a id="a-SA"></a>魔、<a id="a-SB"></a>梵、<a id="a-SC"></a>沙门、<a id="a-SD"></a>婆罗门中，<a id="a-SE"></a>大智能自证知：<a id="a-SF"></a>我生已尽，<a id="a-SG"></a>梵行已立，<a id="a-SH"></a>所作已作，<a id="a-SI"></a>自知不受后有。<a id="a-SJ"></a>为世说法，<a id="a-SK"></a>初、<a id="a-SL"></a>中、<a id="a-SM"></a>后善，<a id="a-SN"></a>善义善味，<a id="a-SO"></a>纯一满净，<a id="a-SP"></a>梵行清白，<a id="a-SQ"></a>演说妙法。<a id="a-SR"></a>“善哉应见！<a id="a-SS"></a>善哉应往！<a id="a-ST"></a>善应敬事！<a id="a-SU"></a>”作是念已，<a id="a-SV"></a>即便严驾，<a id="a-SW"></a>多将翼从，<a id="a-SX"></a>执持金瓶、<a id="a-SY"></a>金杖、<a id="a-SZ"></a>伞盖，<a id="a-Sa"></a>往诣佛所，<a id="a-Sb"></a>恭敬奉事。<a id="a-Sc"></a>到于林口，<a id="a-Sd"></a>下车步进，<a id="a-Se"></a>至世尊所，<a id="a-Sf"></a>问讯安不，<a id="a-Sg"></a>却坐一面，<a id="a-Sh"></a>白世尊曰：<a id="a-Si"></a>“沙门瞿昙，<a id="a-Sj"></a>何论何说？<a id="a-Sk"></a>”</p>
  <p id="aSl">佛告婆罗门：<a id="a-Sm"></a>“我论因说因。<a id="a-Sn"></a>”</p>
  <p id="aSo">又白佛言：<a id="a-Sp"></a>“云何论因？<a id="a-Sq"></a>云何说因？<a id="a-Sr"></a>”</p>
  <p id="aSs">佛告婆罗门：<a id="a-St"></a>“有因有缘集世间，<a id="a-Su"></a>有因有缘世间集；<a id="a-Sv"></a>有因有缘灭世间，<a id="a-Sw"></a>有因有缘世间灭。<a id="a-Sx"></a>”</p>
  <p id="aSy">婆罗门白佛言：<a id="a-Sz"></a>“世尊，<a id="a-T0"></a>云何为有因有缘集世间，<a id="a-T1"></a>有因有缘世间集？<a id="a-T2"></a>”</p>
  <p id="aT3">佛告婆罗门：<a id="a-T4"></a>“愚痴无闻凡夫色集、<a id="a-T5"></a>色灭、<a id="a-T6"></a>色味、<a id="a-T7"></a>色患、<a id="a-T8"></a>色离，<a id="a-T9"></a>不如实知。<a id="a-TA"></a>不如实知故，<a id="a-TB"></a>爱乐于色，<a id="a-TC"></a>赞叹于色，<a id="a-TD"></a>染著心住；<a id="a-TE"></a>彼于色爱乐故取，<a id="a-TF"></a>取缘有，<a id="a-TG"></a>有缘生，<a id="a-TH"></a>生缘老、<a id="a-TI"></a>死、<a id="a-TJ"></a>忧、<a id="a-TK"></a>悲、<a id="a-TL"></a>恼苦，<a id="a-TM"></a>是则大苦聚集。<a id="a-TN"></a>受、<a id="a-TO"></a>想、<a id="a-TP"></a>行、<a id="a-TQ"></a>识亦复如是。<a id="a-TR"></a>婆罗门，<a id="a-TS"></a>是名有因有缘集世间，<a id="a-TT"></a>有因有缘世间集。<a id="a-TU"></a>”</p>
  <p id="aTV">婆罗门白佛言：<a id="a-TW"></a>“云何为有因有缘灭世间，<a id="a-TX"></a>有因有缘世间灭？<a id="a-TY"></a>”</p>
  <p id="aTZ">佛告婆罗门：<a id="a-Ta"></a>“多闻圣弟子于色集、<a id="a-Tb"></a>色灭、<a id="a-Tc"></a>色味、<a id="a-Td"></a>色患、<a id="a-Te"></a>色离如实知。<a id="a-Tf"></a>如实知已，<a id="a-Tg"></a>于彼色不爱乐、<a id="a-Th"></a>不赞叹、<a id="a-Ti"></a>不染著、<a id="a-Tj"></a>不留住；<a id="a-Tk"></a>不爱乐、<a id="a-Tl"></a>不留往故，<a id="a-Tm"></a>色爱则灭；<a id="a-Tn"></a>爱灭则取灭，<a id="a-To"></a>取灭则有灭，<a id="a-Tp"></a>有灭则生灭，<a id="a-Tq"></a>生灭则老、<a id="a-Tr"></a>死、<a id="a-Ts"></a>忧、<a id="a-Tt"></a>悲、<a id="a-Tu"></a>恼苦灭。<a id="a-Tv"></a>受、<a id="a-Tw"></a>想、<a id="a-Tx"></a>行、<a id="a-Ty"></a>识亦复如是。<a id="a-Tz"></a>婆罗门，<a id="a-U0"></a>是名有因有缘灭世间，<a id="a-U1"></a>是名有因有缘世间灭。<a id="a-U2"></a>婆罗门，<a id="a-U3"></a>是名论因，<a id="a-U4"></a>是名说因。<a id="a-U5"></a>”</p>
  <p id="aU6">婆罗门白佛言：<a id="a-U7"></a>“瞿昙，<a id="a-U8"></a>如是论因，<a id="a-U9"></a>如是说因。<a id="a-UA"></a>世间多事，<a id="a-UB"></a>今请辞还。<a id="a-UC"></a>”</p>
  <p id="aUD">佛告婆罗门：<a id="a-UE"></a>“宜知是时。<a id="a-UF"></a>”</p>
  <p id="aUG">佛说此经已，<a id="a-UH"></a>诸婆罗门闻佛所说，<a id="a-UI"></a>欢喜随喜，<a id="a-UJ"></a>礼足而去。</p>
  <p id="aUK">如是我闻：<a id="a-UL"></a>一时，<a id="a-UM"></a>佛住波罗柰国仙人住处鹿野苑中。</p>
  <p id="aUN">彼时，<a id="a-UO"></a>毗迦多鲁迦聚落有婆罗门来诣佛所，<a id="a-UP"></a>恭敬问讯，<a id="a-UQ"></a>却坐一面，<a id="a-UR"></a>白佛言：<a id="a-US"></a>“瞿昙，<a id="a-UT"></a>我有年少弟子，<a id="a-UU"></a>知天文、<a id="a-UV"></a>族姓，<a id="a-UW"></a>为诸大众占相吉凶，<a id="a-UX"></a>言有必有，<a id="a-UY"></a>言无必无，<a id="a-UZ"></a>言成必成，<a id="a-Ua"></a>言坏必坏。<a id="a-Ub"></a>瞿昙，<a id="a-Uc"></a>于意云何？<a id="a-Ud"></a>”</p>
  <p id="aUe">佛告婆罗门：<a id="a-Uf"></a>“且置汝年少弟子知天文、<a id="a-Ug"></a>族姓。<a id="a-Uh"></a>我今问汝，<a id="a-Ui"></a>随汝意答。<a id="a-Uj"></a>婆罗门，<a id="a-Uk"></a>于意云何？<a id="a-Ul"></a>色本无种耶？<a id="a-Um"></a>”</p>
  <p id="aUn">答曰：<a id="a-Uo"></a>“如是，<a id="a-Up"></a>世尊。<a id="a-Uq"></a>”</p>
  <p id="aUr">“受、<a id="a-Us"></a>想、<a id="a-Ut"></a>行、<a id="a-Uu"></a>识本无种耶？<a id="a-Uv"></a>”</p>
  <p id="aUw">答曰：<a id="a-Ux"></a>“如是，<a id="a-Uy"></a>世尊。<a id="a-Uz"></a>”</p>
  <p id="aV0">佛告婆罗门：<a id="a-V1"></a>“汝言我年少弟子知天文、<a id="a-V2"></a>族姓，<a id="a-V3"></a>为诸大众作如是说，<a id="a-V4"></a>言有必有，<a id="a-V5"></a>言无必无，<a id="a-V6"></a>知见非不实耶？<a id="a-V7"></a>”</p>
  <p id="aV8">婆罗门白佛：<a id="a-V9"></a>“如是，<a id="a-VA"></a>世尊。<a id="a-VB"></a>”</p>
  <p id="aVC">佛告婆罗门：<a id="a-VD"></a>“于意云何？<a id="a-VE"></a>颇有色常住百岁耶？<a id="a-VF"></a>为异生异灭耶？<a id="a-VG"></a>受、<a id="a-VH"></a>想、<a id="a-VI"></a>行、<a id="a-VJ"></a>识常住百岁耶？<a id="a-VK"></a>异生异灭耶？<a id="a-VL"></a>”</p>
  <p id="aVM">答曰：<a id="a-VN"></a>“如是，<a id="a-VO"></a>世尊。<a id="a-VP"></a>”</p>
  <p id="aVQ">佛告婆罗门：<a id="a-VR"></a>“于意云何？<a id="a-VS"></a>汝年少弟子知天文、<a id="a-VT"></a>族姓，<a id="a-VU"></a>为大众说，<a id="a-VV"></a>成者不坏，<a id="a-VW"></a>知见非不异耶？<a id="a-VX"></a>”</p>
  <p id="aVY">答曰：<a id="a-VZ"></a>“如是，<a id="a-Va"></a>世尊。<a id="a-Vb"></a>”</p>
  <p id="aVc">佛告婆罗门：<a id="a-Vd"></a>“于意云何？<a id="a-Ve"></a>此法彼法，<a id="a-Vf"></a>此说彼说，<a id="a-Vg"></a>何者为胜？<a id="a-Vh"></a>”</p>
  <p id="aVi">婆罗门白佛言：<a id="a-Vj"></a>“世尊，<a id="a-Vk"></a>此如法说，<a id="a-Vl"></a>如佛所说显现开发。<a id="a-Vm"></a>譬如有人溺水，<a id="a-Vn"></a>能救获彼，<a id="a-Vo"></a>能救迷方示路，<a id="a-Vp"></a>暗惠明灯；<a id="a-Vq"></a>世尊今日善说胜法，<a id="a-Vr"></a>亦复如是显现开发。<a id="a-Vs"></a>”</p>
  <p id="aVt">佛说此经已，<a id="a-Vu"></a>毗迦多鲁迦婆罗门闻佛所说，<a id="a-Vv"></a>欢喜随喜，<a id="a-Vw"></a>即从座起，<a id="a-Vx"></a>礼足而去。</p>
  <p id="aVy">如是我闻：<a id="a-Vz"></a>一时，<a id="a-W0"></a>佛在波罗柰国仙人住处鹿野苑中。</p>
  <p id="aW1">尔时，<a id="a-W2"></a>世尊告诸比丘：<a id="a-W3"></a>“我今当说阴及受阴。<a id="a-W4"></a>云何为阴？<a id="a-W5"></a>若所有诸色，<a id="a-W6"></a>若过去若未来若现在、<a id="a-W7"></a>若内若外、<a id="a-W8"></a>若粗若细、<a id="a-W9"></a>若好若丑、<a id="a-WA"></a>若远若近，<a id="a-WB"></a>彼一切总说色阴。<a id="a-WC"></a>随诸所有受、<a id="a-WD"></a>想、<a id="a-WE"></a>行、<a id="a-WF"></a>识亦复如是，<a id="a-WG"></a>彼一切总说受、<a id="a-WH"></a>想、<a id="a-WI"></a>行、<a id="a-WJ"></a>识阴，<a id="a-WK"></a>是名为阴。<a id="a-WL"></a>云何为受阴？<a id="a-WM"></a>若色是有漏、<a id="a-WN"></a>是取，<a id="a-WO"></a>若彼色过去、<a id="a-WP"></a>未来、<a id="a-WQ"></a>现在，<a id="a-WR"></a>生贪欲、<a id="a-WS"></a>瞋恚、<a id="a-WT"></a>愚痴及余种种上烦恼心法；<a id="a-WU"></a>受、<a id="a-WV"></a>想、<a id="a-WW"></a>行、<a id="a-WX"></a>识亦复如是，<a id="a-WY"></a>是名受阴。<a id="a-WZ"></a>”</p>
  <p id="aWa">佛说此经已，<a id="a-Wb"></a>诸比丘闻佛所说，<a id="a-Wc"></a>欢喜奉行。</p>
  <p id="aWd">如是我闻：<a id="a-We"></a>一时，<a id="a-Wf"></a>佛住波罗柰国仙人住处鹿野苑中。</p>
  <p id="aWg">尔时，<a id="a-Wh"></a>世尊告诸比丘：<a id="a-Wi"></a>“我今当说有漏、<a id="a-Wj"></a>无漏法。<a id="a-Wk"></a>若色有漏是取，<a id="a-Wl"></a>彼色能生爱、<a id="a-Wm"></a>恚；<a id="a-Wn"></a>如是受、<a id="a-Wo"></a>想、<a id="a-Wp"></a>行、<a id="a-Wq"></a>识，<a id="a-Wr"></a>有漏是取，<a id="a-Ws"></a>彼识能生爱、<a id="a-Wt"></a>恚，<a id="a-Wu"></a>是名有漏法。<a id="a-Wv"></a>云何无漏法？<a id="a-Ww"></a>诸所有色无漏非受，<a id="a-Wx"></a>彼色若过去、<a id="a-Wy"></a>未来、<a id="a-Wz"></a>现在，<a id="a-X0"></a>彼色不生爱、<a id="a-X1"></a>恚；<a id="a-X2"></a>如是受、<a id="a-X3"></a>想、<a id="a-X4"></a>行、<a id="a-X5"></a>识，<a id="a-X6"></a>无漏非受，<a id="a-X7"></a>彼识若过去、<a id="a-X8"></a>未来、<a id="a-X9"></a>现在，<a id="a-XA"></a>不生爱、<a id="a-XB"></a>恚，<a id="a-XC"></a>是名无漏法。<a id="a-XD"></a>”</p>
  <p id="aXE">佛说此经已，<a id="a-XF"></a>诸比丘闻佛所说，<a id="a-XG"></a>欢喜奉行。</p>
  <p id="aXH">二信二阿难，<a id="a-XI"></a>坏法郁低迦，</p>
  <p id="aXJ">婆罗及世间，<a id="a-XK"></a>除漏无漏法。</p>
  <p id="aXL">如是我闻：<a id="a-XM"></a>一时，<a id="a-XN"></a>佛住舍卫国祇树给孤独园。</p>
  <p id="aXO">尔时，<a id="a-XP"></a>世尊著衣持钵，<a id="a-XQ"></a>入舍卫城乞食；<a id="a-XR"></a>还持衣钵，<a id="a-XS"></a>不语众，<a id="a-XT"></a>不告侍者，<a id="a-XU"></a>独一无二，<a id="a-XV"></a>于西方国土人间游行。</p>
  <p id="aXW">时，<a id="a-XX"></a>安陀林中有一比丘，<a id="a-XY"></a>遥见世尊不语众，<a id="a-XZ"></a>不告侍者，<a id="a-Xa"></a>独一无二；<a id="a-Xb"></a>见已，<a id="a-Xc"></a>进诣尊者阿难所，<a id="a-Xd"></a>白阿难言：<a id="a-Xe"></a>“尊者，<a id="a-Xf"></a>当知世尊不语众，<a id="a-Xg"></a>不告侍者，<a id="a-Xh"></a>独一无二而出游行。<a id="a-Xi"></a>”</p>
  <p id="aXj">尔时，<a id="a-Xk"></a>阿难语彼比丘：<a id="a-Xl"></a>“若使世尊不语众，<a id="a-Xm"></a>不告侍者，<a id="a-Xn"></a>独一无二而出游行，<a id="a-Xo"></a>不应随从。<a id="a-Xp"></a>所以者何？<a id="a-Xq"></a>今日世尊欲住寂灭少事故。<a id="a-Xr"></a>”</p>
  <p id="aXs">尔时，<a id="a-Xt"></a>世尊游行北至半阇国波陀聚落，<a id="a-Xu"></a>于人所守护林中，<a id="a-Xv"></a>住一跋陀萨罗树下。<a id="a-Xw"></a>时有众多比丘诣阿难所，<a id="a-Xx"></a>语阿难言：<a id="a-Xy"></a>“今问世尊住在何所？<a id="a-Xz"></a>”</p>
  <p id="aY0">阿难答曰：<a id="a-Y1"></a>“我闻世尊北至半阇国波陀聚落，<a id="a-Y2"></a>人所守护林中跋陀萨罗树下。<a id="a-Y3"></a>”</p>
  <p id="aY4">时，<a id="a-Y5"></a>诸比丘语阿难曰：<a id="a-Y6"></a>“尊者当知，<a id="a-Y7"></a>我等不见世尊已久！<a id="a-Y8"></a>若不惮劳者，<a id="a-Y9"></a>可共往诣世尊？<a id="a-YA"></a>”哀愍故，<a id="a-YB"></a>阿难知时，<a id="a-YC"></a>默然而许。</p>
  <p id="aYD">尔时，<a id="a-YE"></a>尊者阿难与众多比丘夜过晨朝，<a id="a-YF"></a>著衣持钵，<a id="a-YG"></a>入舍卫城乞食；<a id="a-YH"></a>乞食已，<a id="a-YI"></a>还精舍，<a id="a-YJ"></a>举卧具，<a id="a-YK"></a>持衣钵，<a id="a-YL"></a>出至西方人间游行，<a id="a-YM"></a>北至半阇国波陀聚落人守护林中。<a id="a-YN"></a>时，<a id="a-YO"></a>尊者阿难与众多比丘置衣钵，<a id="a-YP"></a>洗足已，<a id="a-YQ"></a>诣世尊所，<a id="a-YR"></a>头面礼足，<a id="a-YS"></a>于一面坐。</p>
  <p id="aYT">尔时，<a id="a-YU"></a>世尊为众多比丘说法，<a id="a-YV"></a>示、<a id="a-YW"></a>教、<a id="a-YX"></a>利、<a id="a-YY"></a>喜。</p>
  <p id="aYZ">尔时，<a id="a-Ya"></a>座中有一比丘作是念：<a id="a-Yb"></a>“云何知、<a id="a-Yc"></a>云何见，<a id="a-Yd"></a>疾得漏尽？<a id="a-Ye"></a>”</p>
  <p id="aYf">尔时，<a id="a-Yg"></a>世尊知彼比丘心之所念，<a id="a-Yh"></a>告诸比丘：<a id="a-Yi"></a>“若有比丘于此座中作是念‘云何知、<a id="a-Yj"></a>云何见，<a id="a-Yk"></a>疾得漏尽’者，<a id="a-Yl"></a>我已说法言：<a id="a-Ym"></a>当善观察诸阴，<a id="a-Yn"></a>所谓四念处、<a id="a-Yo"></a>四正勤、<a id="a-Yp"></a>四如意足、<a id="a-Yq"></a>五根、<a id="a-Yr"></a>五力、<a id="a-Ys"></a>七觉分、<a id="a-Yt"></a>八圣道分。<a id="a-Yu"></a>我已说如是法，<a id="a-Yv"></a>观察诸阴。<a id="a-Yw"></a>而今犹有善男子不勤欲作、<a id="a-Yx"></a>不勤乐、<a id="a-Yy"></a>不勤念、<a id="a-Yz"></a>不勤信，<a id="a-Z0"></a>而自慢惰，<a id="a-Z1"></a>不能增进得尽诸漏。<a id="a-Z2"></a>若复善男子于我所说法，<a id="a-Z3"></a>观察诸阴，<a id="a-Z4"></a>勤欲、<a id="a-Z5"></a>勤乐、<a id="a-Z6"></a>勤念、<a id="a-Z7"></a>勤信，<a id="a-Z8"></a>彼能疾得尽诸漏。<a id="a-Z9"></a>愚痴无闻凡夫于色见是我，<a id="a-ZA"></a>若见我者，<a id="a-ZB"></a>是名为行。<a id="a-ZC"></a>彼行何因？<a id="a-ZD"></a>何集？<a id="a-ZE"></a>何生？<a id="a-ZF"></a>何转？<a id="a-ZG"></a>无明触生爱，<a id="a-ZH"></a>缘爱起彼行。<a id="a-ZI"></a>彼爱何因？<a id="a-ZJ"></a>何集？<a id="a-ZK"></a>何生？<a id="a-ZL"></a>何转？<a id="a-ZM"></a>彼爱受因、<a id="a-ZN"></a>受集、<a id="a-ZO"></a>受生、<a id="a-ZP"></a>受转。<a id="a-ZQ"></a>彼受何因？<a id="a-ZR"></a>何集？<a id="a-ZS"></a>何生？<a id="a-ZT"></a>何转？<a id="a-ZU"></a>彼受触因、<a id="a-ZV"></a>触集、<a id="a-ZW"></a>触生、<a id="a-ZX"></a>触转。<a id="a-ZY"></a>彼触何因？<a id="a-ZZ"></a>何集？<a id="a-Za"></a>何生？<a id="a-Zb"></a>何转？<a id="a-Zc"></a>谓彼触六入处因、<a id="a-Zd"></a>六入处集、<a id="a-Ze"></a>六入处生、<a id="a-Zf"></a>六入处转。<a id="a-Zg"></a>彼六入处无常有为，<a id="a-Zh"></a>心缘起法；<a id="a-Zi"></a>彼触受、<a id="a-Zj"></a>行受，<a id="a-Zk"></a>亦无常有为，<a id="a-Zl"></a>心缘起法。<a id="a-Zm"></a>如是观者，<a id="a-Zn"></a>而见色是我；<a id="a-Zo"></a>不见色是我，<a id="a-Zp"></a>而见色是我所；<a id="a-Zq"></a>不见色是我所，<a id="a-Zr"></a>而见色在我；<a id="a-Zs"></a>不见色在我，<a id="a-Zt"></a>而见我在色；<a id="a-Zu"></a>不见我在色，<a id="a-Zv"></a>而见受是我；<a id="a-Zw"></a>不见受是我，<a id="a-Zx"></a>而见受是我所；<a id="a-Zy"></a>不见受是我所，<a id="a-Zz"></a>而见受在我；<a id="a-a0"></a>不见受在我，<a id="a-a1"></a>而见我在受；<a id="a-a2"></a>不见我在受，<a id="a-a3"></a>而见想是我；<a id="a-a4"></a>不见想是我，<a id="a-a5"></a>而见想是我所；<a id="a-a6"></a>不见想是我所，<a id="a-a7"></a>而见想在我；<a id="a-a8"></a>不见想在我，<a id="a-a9"></a>而见我在想；<a id="a-aA"></a>不见我在想，<a id="a-aB"></a>而见行是我；<a id="a-aC"></a>不见行是我，<a id="a-aD"></a>而见行是我所；<a id="a-aE"></a>不见行是我所，<a id="a-aF"></a>而见行在我；<a id="a-aG"></a>不见行在我，<a id="a-aH"></a>而见我在行；<a id="a-aI"></a>不见我在行，<a id="a-aJ"></a>而见识是我；<a id="a-aK"></a>不见识是我，<a id="a-aL"></a>而见识是我所；<a id="a-aM"></a>不见识是我所，<a id="a-aN"></a>而见识在我；<a id="a-aO"></a>不见识在我，<a id="a-aP"></a>而见我在识；<a id="a-aQ"></a>不见我在识，<a id="a-aR"></a>复作断见、<a id="a-aS"></a>坏有见；<a id="a-aT"></a>不作断见、<a id="a-aU"></a>坏有见，<a id="a-aV"></a>而不离我慢；<a id="a-aW"></a>不离我慢者，<a id="a-aX"></a>而复见我，<a id="a-aY"></a>见我者即是行。<a id="a-aZ"></a>彼行何因？<a id="a-aa"></a>何集？<a id="a-ab"></a>何生？<a id="a-ac"></a>何转？<a id="a-ad"></a>如前所说，<a id="a-ae"></a>乃至我慢。<a id="a-af"></a>作如是知、<a id="a-ag"></a>如是见者，<a id="a-ah"></a>疾得漏尽。<a id="a-ai"></a>”</p>
  <p id="aaj">佛说经已，<a id="a-ak"></a>诸比丘闻佛所说，<a id="a-al"></a>欢喜奉行。</p>
  <p id="aam">如是我闻：<a id="a-an"></a>一时，<a id="a-ao"></a>佛住舍卫国东园鹿母讲堂。</p>
  <p id="aap">尔时，<a id="a-aq"></a>世尊于晡时从禅觉，<a id="a-ar"></a>于诸比丘前敷座而坐，<a id="a-as"></a>告诸比丘：<a id="a-at"></a>“有五受阴。<a id="a-au"></a>云何为五？<a id="a-av"></a>谓色受阴，<a id="a-aw"></a>受、<a id="a-ax"></a>想、<a id="a-ay"></a>行、<a id="a-az"></a>识受阴。<a id="a-b0"></a>”</p>
  <p id="ab1">时，<a id="a-b2"></a>有一比丘从座起，<a id="a-b3"></a>整衣服，<a id="a-b4"></a>偏袒右肩，<a id="a-b5"></a>右膝著地，<a id="a-b6"></a>合掌白佛言：<a id="a-b7"></a>“世尊，<a id="a-b8"></a>此五受阴，<a id="a-b9"></a>色受阴，<a id="a-bA"></a>受、<a id="a-bB"></a>想、<a id="a-bC"></a>行、<a id="a-bD"></a>识受阴耶？<a id="a-bE"></a>”</p>
  <p id="abF">佛告比丘：<a id="a-bG"></a>“还座而问，<a id="a-bH"></a>当为汝说。<a id="a-bI"></a>”</p>
  <p id="abJ">时，<a id="a-bK"></a>彼比丘为佛作礼，<a id="a-bL"></a>还复本座，<a id="a-bM"></a>白佛言：<a id="a-bN"></a>“世尊，<a id="a-bO"></a>此五受阴，<a id="a-bP"></a>以何为根？<a id="a-bQ"></a>以何集？<a id="a-bR"></a>以何生？<a id="a-bS"></a>以何触？<a id="a-bT"></a>”</p>
  <p id="abU">佛告比丘：<a id="a-bV"></a>“此五受阴，<a id="a-bW"></a>欲为根，<a id="a-bX"></a>欲集、<a id="a-bY"></a>欲生、<a id="a-bZ"></a>欲触。<a id="a-ba"></a>”</p>
  <p id="abb">时，<a id="a-bc"></a>彼比丘闻佛所说，<a id="a-bd"></a>欢喜随喜，<a id="a-be"></a>而白佛言：<a id="a-bf"></a>“世尊，<a id="a-bg"></a>为说五阴即受，<a id="a-bh"></a>善哉所说！<a id="a-bi"></a>今当更问。<a id="a-bj"></a>世尊，<a id="a-bk"></a>阴即受，<a id="a-bl"></a>为五阴异受耶？<a id="a-bm"></a>”</p>
  <p id="abn">佛告比丘：<a id="a-bo"></a>“非五阴即受，<a id="a-bp"></a>亦非五阴异受；<a id="a-bq"></a>能于彼有欲贪者，<a id="a-br"></a>是五受阴。<a id="a-bs"></a>”</p>
  <p id="abt">比丘白佛：<a id="a-bu"></a>“善哉！<a id="a-bv"></a>世尊，<a id="a-bw"></a>欢喜随喜，<a id="a-bx"></a>今复更问。<a id="a-by"></a>世尊，<a id="a-bz"></a>有二阴相关耶？<a id="a-c0"></a>”</p>
  <p id="ac1">佛告比丘：<a id="a-c2"></a>“如是！<a id="a-c3"></a>如是！<a id="a-c4"></a>犹若有一人如是思惟：<a id="a-c5"></a>‘我于未来得如是色、<a id="a-c6"></a>如是受、<a id="a-c7"></a>如是想、<a id="a-c8"></a>如是行、<a id="a-c9"></a>如是识。<a id="a-cA"></a>’是名比丘阴阴相关也。<a id="a-cB"></a>”</p>
  <p id="acC">比丘白佛：<a id="a-cD"></a>“善哉所说！<a id="a-cE"></a>欢喜随喜，<a id="a-cF"></a>更有所问。<a id="a-cG"></a>世尊，<a id="a-cH"></a>云何名阴。<a id="a-cI"></a>”</p>
  <p id="acJ">佛告比丘：<a id="a-cK"></a>“诸所有色，<a id="a-cL"></a>若过去若未来若现在、<a id="a-cM"></a>若内若外、<a id="a-cN"></a>若粗若细、<a id="a-cO"></a>若好若丑、<a id="a-cP"></a>若远若近，<a id="a-cQ"></a>彼一切总说阴，<a id="a-cR"></a>是名为阴；<a id="a-cS"></a>受、<a id="a-cT"></a>想、<a id="a-cU"></a>行、<a id="a-cV"></a>识亦复如是。<a id="a-cW"></a>如是，<a id="a-cX"></a>比丘，<a id="a-cY"></a>是名为阴。<a id="a-cZ"></a>”</p>
  <p id="aca">比丘白佛：<a id="a-cb"></a>“善哉所说！<a id="a-cc"></a>欢喜随喜，<a id="a-cd"></a>更有所问。<a id="a-ce"></a>世尊，<a id="a-cf"></a>何因何缘名为色阴？<a id="a-cg"></a>何因何缘名受、<a id="a-ch"></a>想、<a id="a-ci"></a>行、<a id="a-cj"></a>识阴？<a id="a-ck"></a>”</p>
  <p id="acl">佛告比丘：<a id="a-cm"></a>“四大因、<a id="a-cn"></a>四大缘，<a id="a-co"></a>是名色阴。<a id="a-cp"></a>所以者何？<a id="a-cq"></a>诸所有色阴，<a id="a-cr"></a>彼一切悉皆四大，<a id="a-cs"></a>缘四大造故。<a id="a-ct"></a>触因、<a id="a-cu"></a>触缘，<a id="a-cv"></a>生受、<a id="a-cw"></a>想、<a id="a-cx"></a>行，<a id="a-cy"></a>是故名受、<a id="a-cz"></a>想、<a id="a-d0"></a>行阴。<a id="a-d1"></a>所以者何？<a id="a-d2"></a>若所有受、<a id="a-d3"></a>想、<a id="a-d4"></a>行，<a id="a-d5"></a>彼一切触缘故，<a id="a-d6"></a>名色因、<a id="a-d7"></a>名色缘，<a id="a-d8"></a>是故名为识阴。<a id="a-d9"></a>所以者何？<a id="a-dA"></a>若所有识，<a id="a-dB"></a>彼一切名色缘故。<a id="a-dC"></a>”</p>
  <p id="adD">比丘白佛：<a id="a-dE"></a>“善哉所说！<a id="a-dF"></a>欢喜随喜，<a id="a-dG"></a>更有所问。<a id="a-dH"></a>云何色味？<a id="a-dI"></a>云何色患？<a id="a-dJ"></a>云何色离？<a id="a-dK"></a>云何受、<a id="a-dL"></a>想、<a id="a-dM"></a>行、<a id="a-dN"></a>识味？<a id="a-dO"></a>云何识患？<a id="a-dP"></a>云何识离？<a id="a-dQ"></a>”</p>
  <p id="adR">佛告比丘：<a id="a-dS"></a>“缘色生喜乐，<a id="a-dT"></a>是名色味；<a id="a-dU"></a>若色无常、<a id="a-dV"></a>苦、<a id="a-dW"></a>变易法，<a id="a-dX"></a>是名色患；<a id="a-dY"></a>若于色调伏欲贪、<a id="a-dZ"></a>断欲贪、<a id="a-da"></a>越欲贪，<a id="a-db"></a>是名色离。<a id="a-dc"></a>若缘受、<a id="a-dd"></a>想、<a id="a-de"></a>行、<a id="a-df"></a>识生喜乐，<a id="a-dg"></a>是名识味；<a id="a-dh"></a>受、<a id="a-di"></a>想、<a id="a-dj"></a>行、<a id="a-dk"></a>识，<a id="a-dl"></a>无常、<a id="a-dm"></a>苦、<a id="a-dn"></a>变易法，<a id="a-do"></a>是名识患；<a id="a-dp"></a>于受、<a id="a-dq"></a>想、<a id="a-dr"></a>行、<a id="a-ds"></a>识，<a id="a-dt"></a>调伏欲贪、<a id="a-du"></a>断欲贪、<a id="a-dv"></a>越欲贪，<a id="a-dw"></a>是名识离。<a id="a-dx"></a>”</p>
  <p id="ady">比丘白佛：<a id="a-dz"></a>“善哉所说！<a id="a-e0"></a>欢喜随喜，<a id="a-e1"></a>更有所问。<a id="a-e2"></a>世尊，<a id="a-e3"></a>云何生我慢？<a id="a-e4"></a>”</p>
  <p id="ae5">佛告比丘：<a id="a-e6"></a>“愚痴无闻凡夫于色见我、<a id="a-e7"></a>异我、<a id="a-e8"></a>相在，<a id="a-e9"></a>于受、<a id="a-eA"></a>想、<a id="a-eB"></a>行、<a id="a-eC"></a>识见我、<a id="a-eD"></a>异我、<a id="a-eE"></a>相在，<a id="a-eF"></a>于此生我慢。<a id="a-eG"></a>”</p>
  <p id="aeH">比丘白佛：<a id="a-eI"></a>“善哉所说！<a id="a-eJ"></a>欢喜随喜，<a id="a-eK"></a>更有所问。<a id="a-eL"></a>世尊，<a id="a-eM"></a>云何得无我慢？<a id="a-eN"></a>”</p>
  <p id="aeO">佛告比丘：<a id="a-eP"></a>“多闻圣弟子不于色见我、<a id="a-eQ"></a>异我、<a id="a-eR"></a>相在；<a id="a-eS"></a>不于受、<a id="a-eT"></a>想、<a id="a-eU"></a>行、<a id="a-eV"></a>识，<a id="a-eW"></a>见我、<a id="a-eX"></a>异我、<a id="a-eY"></a>相在。<a id="a-eZ"></a>”</p>
  <p id="aea">比丘白佛：<a id="a-eb"></a>“善哉所说！<a id="a-ec"></a>更有所问。<a id="a-ed"></a>何所知、<a id="a-ee"></a>何所见，<a id="a-ef"></a>尽得漏尽？<a id="a-eg"></a>”</p>
  <p id="aeh">佛告比丘：<a id="a-ei"></a>“诸所有色，<a id="a-ej"></a>若过去若未来若现在、<a id="a-ek"></a>若内若外、<a id="a-el"></a>若粗若细、<a id="a-em"></a>若好若丑、<a id="a-en"></a>若远若近，<a id="a-eo"></a>彼一切非我、<a id="a-ep"></a>不异我、<a id="a-eq"></a>不相在；<a id="a-er"></a>受、<a id="a-es"></a>想、<a id="a-et"></a>行、<a id="a-eu"></a>识亦复如是。<a id="a-ev"></a>比丘，<a id="a-ew"></a>如是知、<a id="a-ex"></a>如是见，<a id="a-ey"></a>疾得漏尽。<a id="a-ez"></a>”</p>
  <p id="af0">尔时，<a id="a-f1"></a>会中复有异比丘，<a id="a-f2"></a>钝根无知，<a id="a-f3"></a>在无明[穀-禾+卵]起恶邪见，<a id="a-f4"></a>而作是念：<a id="a-f5"></a>“若无我者，<a id="a-f6"></a>作无我业，<a id="a-f7"></a>于未来世，<a id="a-f8"></a>谁当受报？<a id="a-f9"></a>”</p>
  <p id="afA">尔时，<a id="a-fB"></a>世尊知彼比丘心之所念，<a id="a-fC"></a>告诸比丘：<a id="a-fD"></a>“于此众中，<a id="a-fE"></a>若有愚痴人，<a id="a-fF"></a>无智无明，<a id="a-fG"></a>而作是念：<a id="a-fH"></a>‘若色无我，<a id="a-fI"></a>受、<a id="a-fJ"></a>想、<a id="a-fK"></a>行、<a id="a-fL"></a>识无我，<a id="a-fM"></a>作无我业，<a id="a-fN"></a>谁当受报？<a id="a-fO"></a>’如是所疑，<a id="a-fP"></a>先以解释彼，<a id="a-fQ"></a>云何比丘，<a id="a-fR"></a>色为常耶？<a id="a-fS"></a>为非常耶？<a id="a-fT"></a>”</p>
  <p id="afU">答言：<a id="a-fV"></a>“无常，<a id="a-fW"></a>世尊。<a id="a-fX"></a>”</p>
  <p id="afY">“若无常者，<a id="a-fZ"></a>是苦耶？<a id="a-fa"></a>”</p>
  <p id="afb">答言：<a id="a-fc"></a>“是苦，<a id="a-fd"></a>世尊。<a id="a-fe"></a>”</p>
  <p id="aff">“若无常、<a id="a-fg"></a>苦是变易法，<a id="a-fh"></a>多闻圣弟子于中宁见是我、<a id="a-fi"></a>异我、<a id="a-fj"></a>相在不？<a id="a-fk"></a>”</p>
  <p id="afl">答言：<a id="a-fm"></a>“不也，<a id="a-fn"></a>世尊。<a id="a-fo"></a>”</p>
  <p id="afp">“受、<a id="a-fq"></a>想、<a id="a-fr"></a>行、<a id="a-fs"></a>识亦复如是。<a id="a-ft"></a>是故，<a id="a-fu"></a>比丘，<a id="a-fv"></a>若所有色，<a id="a-fw"></a>若过去若未来若现在、<a id="a-fx"></a>若内若外、<a id="a-fy"></a>若粗若细、<a id="a-fz"></a>若好若丑、<a id="a-g0"></a>若远若近，<a id="a-g1"></a>彼一切非我、<a id="a-g2"></a>非我所，<a id="a-g3"></a>如是见者，<a id="a-g4"></a>是为正见；<a id="a-g5"></a>受、<a id="a-g6"></a>想、<a id="a-g7"></a>行、<a id="a-g8"></a>识亦复如是。<a id="a-g9"></a>多闻圣弟子如是观者便修厌，<a id="a-gA"></a>厌已离欲，<a id="a-gB"></a>离欲已解脱，<a id="a-gC"></a>解脱知见：<a id="a-gD"></a>我生已尽，<a id="a-gE"></a>梵行已立，<a id="a-gF"></a>所作已作，<a id="a-gG"></a>自知不受后有。<a id="a-gH"></a>”</p>
  <p id="agI">佛说此经时，<a id="a-gJ"></a>众多比丘不起诸漏，<a id="a-gK"></a>心得解脱。<a id="a-gL"></a>佛说此经已，<a id="a-gM"></a>诸比丘闻佛所说，<a id="a-gN"></a>欢喜奉行。</p>
  <p id="agO">阴根阴即受，<a id="a-gP"></a>二阴共相关，</p>
  <p id="agQ">名字因二味，<a id="a-gR"></a>我慢疾漏尽。</p>
 </body>
</html>