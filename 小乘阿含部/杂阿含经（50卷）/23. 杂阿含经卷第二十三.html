<!doctype html>
<html id="z3IBUChYj" data-ver="2261">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第二十三</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城迦兰陀竹园。</p>
  <p id="a5">尔时，<a id="a-6"></a>世尊晨朝著衣持钵，<a id="a-7"></a>共诸比丘僧入城乞食，<a id="a-8"></a>如偈所说：</p>
  <p id="a9">“身色如金山，<a id="a-A"></a>端严甚微妙，</p>
  <p id="aB">行步如鹅王，<a id="a-C"></a>面如净满月，</p>
  <p id="aD">世尊与众俱。<a id="a-E"></a>”</p>
  <p id="aF">时，<a id="a-G"></a>世尊以足践城门限地，<a id="a-H"></a>作六种震动，<a id="a-I"></a>如偈所说：</p>
  <p id="aJ">“大海及大地，<a id="a-K"></a>城郭并诸山，</p>
  <p id="aL">牟尼足所践，<a id="a-M"></a>动摇如浪舟。<a id="a-N"></a>”</p>
  <p id="aO">佛变现如是神力，<a id="a-P"></a>时，<a id="a-Q"></a>诸民人高声唱言：<a id="a-R"></a>“奇特未尝有法！<a id="a-S"></a>变现神力，<a id="a-T"></a>如佛世尊，<a id="a-U"></a>入城示现如是种种未曾有法。<a id="a-V"></a>”如偈所说：</p>
  <p id="aW">“地下即成平，<a id="a-X"></a>高地反为下，</p>
  <p id="aY">由佛威神故，<a id="a-Z"></a>荆棘诸瓦砾，</p>
  <p id="aa">皆悉不复见。<a id="a-b"></a>聋盲及瘖痖，</p>
  <p id="ac">即得见闻语；<a id="a-d"></a>城郭时乐器，</p>
  <p id="ae">不击妙音出。<a id="a-f"></a>”</p>
  <p id="ag">时，<a id="a-h"></a>彼世尊光相普照，<a id="a-i"></a>如千日之焰，<a id="a-j"></a>如偈所说：</p>
  <p id="ak">“世尊身光明，<a id="a-l"></a>普照城邑中，</p>
  <p id="am">民人蒙佛光，<a id="a-n"></a>凉若栴檀涂。<a id="a-o"></a>”</p>
  <p id="ap">时，<a id="a-q"></a>世尊顺邑而行。<a id="a-r"></a>时，<a id="a-s"></a>彼有两童子，<a id="a-t"></a>一者上姓，<a id="a-u"></a>二者次姓，<a id="a-v"></a>共在沙中嬉戏：<a id="a-w"></a>一名、<a id="a-x"></a>阇耶，<a id="a-y"></a>二名、<a id="a-z"></a>毗阇耶。<a id="a-10"></a>遥见世尊来，<a id="a-11"></a>三十二大人相庄严其体。<a id="a-12"></a>时，<a id="a-13"></a>阇耶童子心念言：<a id="a-14"></a>“我当以麦麨”——仍手捧细沙——“著世尊钵中。<a id="a-15"></a>”</p>
  <p id="a16">时，<a id="a-17"></a>毗阇耶合掌随喜，<a id="a-18"></a>如偈所说：</p>
  <p id="a19">“见大悲世尊，<a id="a-1A"></a>通身一寻光，</p>
  <p id="a1B">勇颜睹世尊，<a id="a-1C"></a>心生大敬信，</p>
  <p id="a1D">捧沙即奉施，<a id="a-1E"></a>得离生老际。<a id="a-1F"></a>”</p>
  <p id="a1G">时，<a id="a-1H"></a>彼童子而发愿言：<a id="a-1I"></a>“以惠施善根功德，<a id="a-1J"></a>令得一天下一伞盖王，<a id="a-1K"></a>即于此生得供养诸佛。<a id="a-1L"></a>”如偈所说：</p>
  <p id="a1M">“牟尼知彼心，<a id="a-1N"></a>及彼意所愿，</p>
  <p id="a1O">受果增善根，<a id="a-1P"></a>及福田力故，</p>
  <p id="a1Q">即以大悲心，<a id="a-1R"></a>受其奉施沙。<a id="a-1S"></a>”</p>
  <p id="a1T">时，<a id="a-1U"></a>阇耶以此善根，<a id="a-1V"></a>当得为王，<a id="a-1W"></a>王阎浮提，<a id="a-1X"></a>乃至得成无上正觉，<a id="a-1Y"></a>故世尊发微笑。</p>
  <p id="a1Z">尔时，<a id="a-1a"></a>阿难见世尊发微笑，<a id="a-1b"></a>即便合掌向佛，<a id="a-1c"></a>而白佛言：<a id="a-1d"></a>“世尊，<a id="a-1e"></a>诸佛世尊阿罗诃三藐三佛陀，<a id="a-1f"></a>非无因缘而能发微笑，<a id="a-1g"></a>今佛世尊以何因缘而发微笑？<a id="a-1h"></a>”如偈所说：</p>
  <p id="a1i">“世尊离调笑，<a id="a-1j"></a>无上世中尊，</p>
  <p id="a1k">齿白如珂玉，<a id="a-1l"></a>最胜今发笑。</p>
  <p id="a1m">勇猛勤精进，<a id="a-1n"></a>无师而自觉，</p>
  <p id="a1o">妙言令乐闻，<a id="a-1p"></a>无上柔软音，</p>
  <p id="a1q">而记彼童子，<a id="a-1r"></a>梵音远清彻，</p>
  <p id="a1s">无上两足尊，<a id="a-1t"></a>记彼施沙果。<a id="a-1u"></a>”</p>
  <p id="a1v">尔时，<a id="a-1w"></a>世尊告阿难曰：<a id="a-1x"></a>“如是！<a id="a-1y"></a>如是！<a id="a-1z"></a>如汝所说，<a id="a-20"></a>诸佛无有因缘亦不发笑；<a id="a-21"></a>我今笑者，<a id="a-22"></a>其有因缘。<a id="a-23"></a>阿难当知：<a id="a-24"></a>于我灭度百年之后，<a id="a-25"></a>此童子于巴连弗邑统领一方，<a id="a-26"></a>为转轮王，<a id="a-27"></a>姓孔雀，<a id="a-28"></a>名阿育，<a id="a-29"></a>正法治化。<a id="a-2A"></a>又复广布我舍利，<a id="a-2B"></a>当造八万四千法王之塔，<a id="a-2C"></a>安乐无量众生。<a id="a-2D"></a>”如偈所说：</p>
  <p id="a2E">“于我灭度后，<a id="a-2F"></a>是人当作王，</p>
  <p id="a2G">孔雀姓名育，<a id="a-2H"></a>譬如顶生王，</p>
  <p id="a2I">于此阎浮提，<a id="a-2J"></a>独王世所尊。<a id="a-2K"></a>”</p>
  <p id="a2L">“阿难，<a id="a-2M"></a>取此钵中所施之沙，<a id="a-2N"></a>舍著如来经行处，<a id="a-2O"></a>当行彼处。<a id="a-2P"></a>”</p>
  <p id="a2Q">阿难受教，<a id="a-2R"></a>即取钵沙，<a id="a-2S"></a>舍经行处。</p>
  <p id="a2T">“阿难当知：<a id="a-2U"></a>于巴连弗邑，<a id="a-2V"></a>有王名曰月护。<a id="a-2W"></a>彼王当生子，<a id="a-2X"></a>名曰频头娑罗，<a id="a-2Y"></a>当治彼国。<a id="a-2Z"></a>彼复有子，<a id="a-2a"></a>名曰修师摩。<a id="a-2b"></a>时，<a id="a-2c"></a>彼瞻婆国有一婆罗门女，<a id="a-2d"></a>极为端正，<a id="a-2e"></a>令人乐见，<a id="a-2f"></a>为国所珍，<a id="a-2g"></a>诸相师辈见彼女相，<a id="a-2h"></a>即记彼女：<a id="a-2i"></a>‘当为王妃，<a id="a-2j"></a>又生二子，<a id="a-2k"></a>一当领一天下，<a id="a-2l"></a>一当出家学道，<a id="a-2m"></a>当成圣迹。<a id="a-2n"></a>’时，<a id="a-2o"></a>彼婆罗门闻彼相师所说，<a id="a-2p"></a>欢喜无量，<a id="a-2q"></a>即持其女，<a id="a-2r"></a>诣巴连弗邑，<a id="a-2s"></a>种种庄严，<a id="a-2t"></a>庄严其体，<a id="a-2u"></a>欲嫁与修师摩王子。<a id="a-2v"></a>相师云：<a id="a-2w"></a>‘应嫁与频头娑罗王，<a id="a-2x"></a>彼女当生福德子，<a id="a-2y"></a>子当绍王基。<a id="a-2z"></a>’婆罗门即以其女嫁与此王。<a id="a-30"></a>王见其女，<a id="a-31"></a>端正有德，<a id="a-32"></a>即为夫人。<a id="a-33"></a>前夫人及诸婇女见是夫人来，<a id="a-34"></a>作是念言：<a id="a-35"></a>‘此女极为端正，<a id="a-36"></a>国中所珍。<a id="a-37"></a>王若与彼相娱乐者，<a id="a-38"></a>弃舍我等，<a id="a-39"></a>乃至目所不视。<a id="a-3A"></a>’诸女辈即使学习剃毛师业。<a id="a-3B"></a>彼悉学已，<a id="a-3C"></a>为王料理鬓发。<a id="a-3D"></a>料理之时，<a id="a-3E"></a>王大欢喜，<a id="a-3F"></a>即问彼女：<a id="a-3G"></a>‘汝何所求欲？<a id="a-3H"></a>’女启王言：<a id="a-3I"></a>‘惟愿王心爱念我耳！<a id="a-3J"></a>’如是三启。</p>
  <p id="a3K">“时，<a id="a-3L"></a>王言：<a id="a-3M"></a>‘我是刹利灌顶王，<a id="a-3N"></a>汝是剃毛师，<a id="a-3O"></a>云何得爱念汝？<a id="a-3P"></a>’彼女白王言：<a id="a-3Q"></a>‘我非是下姓生，<a id="a-3R"></a>乃是高族婆罗门之女。<a id="a-3S"></a>相师语我父云：<a id="a-3T"></a>“此女应嫁与国王。<a id="a-3U"></a>”是故来至此耳！<a id="a-3V"></a>’王言：<a id="a-3W"></a>‘若然者，<a id="a-3X"></a>谁令汝习下劣之业？<a id="a-3Y"></a>’女启王言：<a id="a-3Z"></a>‘是旧夫人及婇女令我学此。<a id="a-3a"></a>’王即敕言：<a id="a-3b"></a>‘自今勿复习下业。<a id="a-3c"></a>’王即立为第一夫人。<a id="a-3d"></a>王恒与彼自相娱乐，<a id="a-3e"></a>仍便怀体，<a id="a-3f"></a>月满生子，<a id="a-3g"></a>生时安隐，<a id="a-3h"></a>母无忧恼。<a id="a-3i"></a>过七日后，<a id="a-3j"></a>立字无忧。<a id="a-3k"></a>又复生子，<a id="a-3l"></a>名曰离忧。<a id="a-3m"></a>无忧者，<a id="a-3n"></a>身体粗涩，<a id="a-3o"></a>父王不大附捉，<a id="a-3p"></a>情所不念。<a id="a-3q"></a>父王欲试二子，<a id="a-3r"></a>呼宾伽罗阿，<a id="a-3s"></a>语婆罗门言：<a id="a-3t"></a>‘和尚观我诸子，<a id="a-3u"></a>于我灭后，<a id="a-3v"></a>谁当作王？<a id="a-3w"></a>’婆罗门言：<a id="a-3x"></a>‘将此诸子出城金殿园馆中，<a id="a-3y"></a>于彼当观其相。<a id="a-3z"></a>’乃至出往彼园。<a id="a-40"></a>时，<a id="a-41"></a>阿育王母语阿育言：<a id="a-42"></a>‘承王出金殿园馆中，<a id="a-43"></a>观诸王子：<a id="a-44"></a>“于我灭后，<a id="a-45"></a>谁当作王。<a id="a-46"></a>”汝今云何不去？<a id="a-47"></a>’阿育启言：<a id="a-48"></a>‘王念既不念我，<a id="a-49"></a>亦复不乐见我。<a id="a-4A"></a>’母复言：<a id="a-4B"></a>‘但往彼所。<a id="a-4C"></a>’阿育复启：<a id="a-4D"></a>‘母复敕令往，<a id="a-4E"></a>今便往去，<a id="a-4F"></a>愿母当送饮食。<a id="a-4G"></a>’母言：<a id="a-4H"></a>‘如是，<a id="a-4I"></a>当出城去。<a id="a-4J"></a>’</p>
  <p id="a4K">“时，<a id="a-4L"></a>出门逢一大臣，<a id="a-4M"></a>名曰阿[少/兔]罗陀。<a id="a-4N"></a>此臣问阿育言：<a id="a-4O"></a>‘王子今至何所？<a id="a-4P"></a>’阿育答言：<a id="a-4Q"></a>‘闻大王出在金殿园馆，<a id="a-4R"></a>观诸王子：<a id="a-4S"></a>“于我灭后，<a id="a-4T"></a>谁当作王？<a id="a-4U"></a>”今往诣彼。<a id="a-4V"></a>’王先敕大臣：<a id="a-4W"></a>‘若阿育来者，<a id="a-4X"></a>当使其乘老钝象来，<a id="a-4Y"></a>又复老人为眷属。<a id="a-4Z"></a>’时，<a id="a-4a"></a>阿育乘是老象，<a id="a-4b"></a>乃至园馆中，<a id="a-4c"></a>于诸王子中地坐。</p>
  <p id="a4d">“时，<a id="a-4e"></a>诸王子各下饮食，<a id="a-4f"></a>阿育母以瓦器盛酪饭，<a id="a-4g"></a>送与阿育。<a id="a-4h"></a>如是诸王子各食饮食，<a id="a-4i"></a>时，<a id="a-4j"></a>父王问师言：<a id="a-4k"></a>‘此中谁有王相，<a id="a-4l"></a>当绍我位？<a id="a-4m"></a>’时，<a id="a-4n"></a>彼相师视诸王子，<a id="a-4o"></a>见阿育具有王相，<a id="a-4p"></a>当得绍位。<a id="a-4q"></a>又作是念：<a id="a-4r"></a>‘此阿育，<a id="a-4s"></a>王所不应，<a id="a-4t"></a>我若语言当作王者，<a id="a-4u"></a>王必愁忧不乐。<a id="a-4v"></a>’即语言：<a id="a-4w"></a>‘我今总记。<a id="a-4x"></a>’王报言：<a id="a-4y"></a>‘如师所教。<a id="a-4z"></a>’师言：<a id="a-50"></a>‘此中若有乘好乘者，<a id="a-51"></a>是人当作王。<a id="a-52"></a>’时，<a id="a-53"></a>诸王子闻彼所说，<a id="a-54"></a>各念言：<a id="a-55"></a>‘我乘好乘。<a id="a-56"></a>’时，<a id="a-57"></a>阿育言：<a id="a-58"></a>‘我乘老宿象，<a id="a-59"></a>我得作王。<a id="a-5A"></a>’时，<a id="a-5B"></a>王又复语师言：<a id="a-5C"></a>‘愿更为观授记。<a id="a-5D"></a>’师复答言：<a id="a-5E"></a>‘此中有第一座者，<a id="a-5F"></a>彼当作王。<a id="a-5G"></a>’诸王子各相谓言：<a id="a-5H"></a>‘我坐第一座。<a id="a-5I"></a>’阿育言：<a id="a-5J"></a>‘我今坐地，<a id="a-5K"></a>是我胜座，<a id="a-5L"></a>我当作王。<a id="a-5M"></a>’复语师：<a id="a-5N"></a>‘更为重观。<a id="a-5O"></a>’师又报言：<a id="a-5P"></a>‘此中上器、<a id="a-5Q"></a>上食，<a id="a-5R"></a>此当得王。<a id="a-5S"></a>’乃至阿育念言：<a id="a-5T"></a>‘我有胜乘、<a id="a-5U"></a>胜座、<a id="a-5V"></a>胜食。<a id="a-5W"></a>’时，<a id="a-5X"></a>王观子相毕，<a id="a-5Y"></a>便即还宫。</p>
  <p id="a5Z">“时，<a id="a-5a"></a>阿育母问阿育言：<a id="a-5b"></a>‘谁当作王？<a id="a-5c"></a>婆罗门复记谁耶？<a id="a-5d"></a>’阿育启言：<a id="a-5e"></a>‘上乘、<a id="a-5f"></a>上座、<a id="a-5g"></a>上器、<a id="a-5h"></a>上食，<a id="a-5i"></a>当作王子。<a id="a-5j"></a>自见当作王：<a id="a-5k"></a>老象为乘，<a id="a-5l"></a>以地为坐，<a id="a-5m"></a>素器盛食，<a id="a-5n"></a>粳米杂酪饭。<a id="a-5o"></a>’时，<a id="a-5p"></a>彼婆罗门知阿育当作王，<a id="a-5q"></a>数修敬其母。<a id="a-5r"></a>其母亦重饷婆罗门，<a id="a-5s"></a>即便问言：<a id="a-5t"></a>‘大王崩后，<a id="a-5u"></a>谁当作王？<a id="a-5v"></a>’师答言：<a id="a-5w"></a>‘此不可说也。<a id="a-5x"></a>’如是乃至三问，<a id="a-5y"></a>师言：<a id="a-5z"></a>‘吾当语汝，<a id="a-60"></a>慎勿使人知；<a id="a-61"></a>汝生此子，<a id="a-62"></a>名曰阿育，<a id="a-63"></a>是其人也。<a id="a-64"></a>’夫人白言：<a id="a-65"></a>‘我闻此语，<a id="a-66"></a>欢喜踊跃。<a id="a-67"></a>若王闻者，<a id="a-68"></a>于师所不生敬信，<a id="a-69"></a>师今可还本住处。<a id="a-6A"></a>若子作王者，<a id="a-6B"></a>师当一切得吉利，<a id="a-6C"></a>尽形供养。<a id="a-6D"></a>’</p>
  <p id="a6E">“时，<a id="a-6F"></a>频头娑罗王边国德叉尸罗反。<a id="a-6G"></a>时，<a id="a-6H"></a>王语阿育：<a id="a-6I"></a>‘汝将四兵众，<a id="a-6J"></a>平伐彼国。<a id="a-6K"></a>’王子去时，<a id="a-6L"></a>都不与兵甲。<a id="a-6M"></a>时，<a id="a-6N"></a>从者白王子言：<a id="a-6O"></a>‘今往伐彼国，<a id="a-6P"></a>无有军仗，<a id="a-6Q"></a>云何得平？<a id="a-6R"></a>’阿育言：<a id="a-6S"></a>‘我若为王，<a id="a-6T"></a>善根果报者，<a id="a-6U"></a>兵甲自然来。<a id="a-6V"></a>’应发是语时，<a id="a-6W"></a>寻声地开，<a id="a-6X"></a>兵甲从地而出；<a id="a-6Y"></a>即将四兵，<a id="a-6Z"></a>往伐彼国。<a id="a-6a"></a>时，<a id="a-6b"></a>彼诸国民人闻阿育来，<a id="a-6c"></a>即平治道路，<a id="a-6d"></a>庄严城郭，<a id="a-6e"></a>执持吉瓶之水，<a id="a-6f"></a>及种种供养，<a id="a-6g"></a>奉迎王子，<a id="a-6h"></a>而作是言：<a id="a-6i"></a>‘我等不反大王及阿育王子，<a id="a-6j"></a>然诸臣辈不利我等，<a id="a-6k"></a>我等是故背违圣化。<a id="a-6l"></a>’即以种种供养王子，<a id="a-6m"></a>请入城邑。<a id="a-6n"></a>平此国已，<a id="a-6o"></a>又使至伐佉沙国。<a id="a-6p"></a>时，<a id="a-6q"></a>彼二大力士为王平治道路，<a id="a-6r"></a>推诸山石。<a id="a-6s"></a>又复诸天宣令此国：<a id="a-6t"></a>‘阿育当王此天下，<a id="a-6u"></a>汝等勿兴逆意。<a id="a-6v"></a>’彼国王即便降伏。<a id="a-6w"></a>如是乃至平此天下，<a id="a-6x"></a>至于海际。</p>
  <p id="a6y">“时，<a id="a-6z"></a>修师摩王子出外游戏，<a id="a-70"></a>又复遇逢一大臣，<a id="a-71"></a>臣不修礼法，<a id="a-72"></a>王子即使人打拍其身。<a id="a-73"></a>大臣念言：<a id="a-74"></a>‘此王子未得王位，<a id="a-75"></a>用性如是；<a id="a-76"></a>若得王者，<a id="a-77"></a>不可而当。<a id="a-78"></a>’又闻阿育得天下，<a id="a-79"></a>得坏五百大臣，<a id="a-7A"></a>‘我等相与立阿育为王，<a id="a-7B"></a>领此天下。<a id="a-7C"></a>’又，<a id="a-7D"></a>德叉尸罗国反，<a id="a-7E"></a>诸臣共议：<a id="a-7F"></a>‘令修师摩王子去。<a id="a-7G"></a>’王亦应可，<a id="a-7H"></a>即便往彼国，<a id="a-7I"></a>不能降伏。</p>
  <p id="a7J">“时，<a id="a-7K"></a>父王复得重疾，<a id="a-7L"></a>王语诸臣：<a id="a-7M"></a>‘吾今欲立修师摩为王，<a id="a-7N"></a>令阿育往至彼国。<a id="a-7O"></a>’时，<a id="a-7P"></a>诸臣欲令阿育作王，<a id="a-7Q"></a>以黄物涂阿育体及面手脚已，<a id="a-7R"></a>诸臣白王言：<a id="a-7S"></a>‘阿育王子今得重疾。<a id="a-7T"></a>’诸臣便庄严阿育，<a id="a-7U"></a>将至王所：<a id="a-7V"></a>‘今且立此子为王，<a id="a-7W"></a>我等后徐徐当立修师摩为王。<a id="a-7X"></a>’时，<a id="a-7Y"></a>王闻此语，<a id="a-7Z"></a>甚以不喜，<a id="a-7a"></a>忧愁不乐，<a id="a-7b"></a>默然不对。<a id="a-7c"></a>时，<a id="a-7d"></a>阿育心念口言：<a id="a-7e"></a>‘我应正得王位者，<a id="a-7f"></a>诸天自然来，<a id="a-7g"></a>以水灌我顶，<a id="a-7h"></a>素缯系首。<a id="a-7i"></a>’寻声诸天即以水灌阿育顶，<a id="a-7j"></a>素缯系首。<a id="a-7k"></a>时，<a id="a-7l"></a>王见此相貌，<a id="a-7m"></a>极生愁恼，<a id="a-7n"></a>即便命终。</p>
  <p id="a7o">“阿育王如礼法殡葬父王已，<a id="a-7p"></a>即立阿[少/兔]楼陀为大臣。<a id="a-7q"></a>时，<a id="a-7r"></a>修师摩王子闻父崩背，<a id="a-7s"></a>今立阿育为王，<a id="a-7t"></a>心生不忍，<a id="a-7u"></a>即集诸兵，<a id="a-7v"></a>而来伐阿育。<a id="a-7w"></a>阿育王四门中，<a id="a-7x"></a>二门安二力士，<a id="a-7y"></a>第三门安大臣，<a id="a-7z"></a>自守东门。<a id="a-80"></a>时，<a id="a-81"></a>阿[少/兔]楼陀大臣机关木象，<a id="a-82"></a>又作阿育王像，<a id="a-83"></a>像即骑象，<a id="a-84"></a>安置东门外。<a id="a-85"></a>又作无烟火坑聚，<a id="a-86"></a>以物覆之。<a id="a-87"></a>修师摩既来到时，<a id="a-88"></a>阿[少/兔]楼陀大臣语修师摩王子：<a id="a-89"></a>‘欲作王者，<a id="a-8A"></a>阿育在东门，<a id="a-8B"></a>可往伐之。<a id="a-8C"></a>能得此王者，<a id="a-8D"></a>自然得作王。<a id="a-8E"></a>’时，<a id="a-8F"></a>彼王子即趣东门，<a id="a-8G"></a>即堕火坑，<a id="a-8H"></a>便即死亡。</p>
  <p id="a8I">“尔时，<a id="a-8J"></a>有一大力士，<a id="a-8K"></a>名曰跋陀罗由陀，<a id="a-8L"></a>闻修师摩终亡，<a id="a-8M"></a>厌世，<a id="a-8N"></a>将无量眷属，<a id="a-8O"></a>于佛法中出家学道，<a id="a-8P"></a>加勤精进，<a id="a-8Q"></a>逮得漏尽，<a id="a-8R"></a>成阿罗汉道。<a id="a-8S"></a>阿育王正法治化。<a id="a-8T"></a>时，<a id="a-8U"></a>诸臣辈以我等共立阿育为王故，<a id="a-8V"></a>轻慢于王，<a id="a-8W"></a>不行君臣之礼；<a id="a-8X"></a>王亦自知诸臣轻慢于我。<a id="a-8Y"></a>时，<a id="a-8Z"></a>王语诸臣曰：<a id="a-8a"></a>‘汝等可伐华果之树，<a id="a-8b"></a>植于刺棘。<a id="a-8c"></a>’诸臣答曰：<a id="a-8d"></a>‘未尝见闻却除华果而植刺树，<a id="a-8e"></a>而见除伐刺树而植果实。<a id="a-8f"></a>’乃至王三敕令伐，<a id="a-8g"></a>彼亦不从。</p>
  <p id="a8h">“尔时，<a id="a-8i"></a>国王忿诸大臣，<a id="a-8j"></a>即持利剑，<a id="a-8k"></a>杀五百大臣。<a id="a-8l"></a>又时，<a id="a-8m"></a>王将婇女眷属，<a id="a-8n"></a>出外园中游戏，<a id="a-8o"></a>见一无忧树，<a id="a-8p"></a>华极敷盛。<a id="a-8q"></a>王见已：<a id="a-8r"></a>‘此华树与我同名。<a id="a-8s"></a>’心怀欢喜。<a id="a-8t"></a>王形体丑陋，<a id="a-8u"></a>皮肤粗涩，<a id="a-8v"></a>诸婇女辈，<a id="a-8w"></a>心不爱王，<a id="a-8x"></a>憎恶王故，<a id="a-8y"></a>以手毁折无忧华树。<a id="a-8z"></a>王从眠觉，<a id="a-90"></a>见无忧树华狼藉在地，<a id="a-91"></a>心生忿怒，<a id="a-92"></a>系诸婇女，<a id="a-93"></a>以火烧杀。<a id="a-94"></a>王行暴恶，<a id="a-95"></a>故曰暴恶阿育王。</p>
  <p id="a96">“时，<a id="a-97"></a>阿[少/兔]楼陀大臣白王言：<a id="a-98"></a>‘王不应为是法，<a id="a-99"></a>云何以手自杀人——诸臣婇女？<a id="a-9A"></a>王今当立屠杀之人，<a id="a-9B"></a>应有所杀，<a id="a-9C"></a>以付彼人。<a id="a-9D"></a>’王即宣教立屠杀者。<a id="a-9E"></a>彼有一山，<a id="a-9F"></a>名曰耆梨，<a id="a-9G"></a>中有一织师家。<a id="a-9H"></a>织师有一子，<a id="a-9I"></a>亦名耆梨，<a id="a-9J"></a>凶恶挝打系缚小男小女，<a id="a-9K"></a>及捕水陆之生，<a id="a-9L"></a>乃至拒逆父母，<a id="a-9M"></a>是故世人传云凶恶耆梨子。<a id="a-9N"></a>时，<a id="a-9O"></a>王诸使语彼：<a id="a-9P"></a>‘汝能为王斩诸凶人不？<a id="a-9Q"></a>’彼答曰：<a id="a-9R"></a>‘一切阎浮提有罪者，<a id="a-9S"></a>我能净除，<a id="a-9T"></a>况复此一方！<a id="a-9U"></a>’时，<a id="a-9V"></a>诸使辈还启王言：<a id="a-9W"></a>‘彼人已得凶恶者。<a id="a-9X"></a>’王言：<a id="a-9Y"></a>‘觅将来也！<a id="a-9Z"></a>’诸使呼彼，<a id="a-9a"></a>彼答言：<a id="a-9b"></a>‘小忍，<a id="a-9c"></a>先奉辞父母，<a id="a-9d"></a>具说上事。<a id="a-9e"></a>’父母言：<a id="a-9f"></a>‘子不应行是事。<a id="a-9g"></a>’如是三敕，<a id="a-9h"></a>彼生不仁之心，<a id="a-9i"></a>即便杀父母已，<a id="a-9j"></a>然后乃至。<a id="a-9k"></a>诸使问曰：<a id="a-9l"></a>‘何以经久不速来也？<a id="a-9m"></a>’时，<a id="a-9n"></a>彼凶恶具说上事。<a id="a-9o"></a>诸使者以是事具启王。<a id="a-9p"></a>王即敕彼：<a id="a-9q"></a>‘我所有罪人，<a id="a-9r"></a>事应至死，<a id="a-9s"></a>汝当知之。<a id="a-9t"></a>’彼启王言：<a id="a-9u"></a>‘为我作舍。<a id="a-9v"></a>’王乃至为其作舍屋室，<a id="a-9w"></a>极为端严，<a id="a-9x"></a>唯开一门，<a id="a-9y"></a>门亦极精严，<a id="a-9z"></a>于其中间，<a id="a-A0"></a>作治罪之法罗列，<a id="a-A1"></a>状如地狱，<a id="a-A2"></a>彼狱极为胜好。<a id="a-A3"></a>时，<a id="a-A4"></a>彼凶人启王言：<a id="a-A5"></a>‘今从王乞愿，<a id="a-A6"></a>若人来入此中者，<a id="a-A7"></a>不复得出。<a id="a-A8"></a>’王答言：<a id="a-A9"></a>‘如汝所启乞愿，<a id="a-AA"></a>当以与汝。<a id="a-AB"></a>’</p>
  <p id="aAC">“时，<a id="a-AD"></a>彼屠主往诣寺中，<a id="a-AE"></a>听诸比丘说地狱事。<a id="a-AF"></a>时，<a id="a-AG"></a>有比丘讲地狱经：<a id="a-AH"></a>‘有众生生地狱者，<a id="a-AI"></a>地狱即执彼罪人，<a id="a-AJ"></a>以热铁钳钳开其口，<a id="a-AK"></a>以热铁丸著其口中。<a id="a-AL"></a>次融铜灌口，<a id="a-AM"></a>次复铁斧斩截其体，<a id="a-AN"></a>次复杻械枷锁检系其身，<a id="a-AO"></a>次复火车炉炭，<a id="a-AP"></a>次复铁镬，<a id="a-AQ"></a>次复灰河，<a id="a-AR"></a>次复刀山剑树。<a id="a-AS"></a>’具如天五使经所说。<a id="a-AT"></a>彼屠主具闻比丘说是诸事，<a id="a-AU"></a>关其住处，<a id="a-AV"></a>所作治罪之法如彼所说，<a id="a-AW"></a>案此法而治罪人。</p>
  <p id="aAX">“又一时，<a id="a-AY"></a>商主将其妇入于大海。<a id="a-AZ"></a>入海时，<a id="a-Aa"></a>妇便生子，<a id="a-Ab"></a>名曰为海。<a id="a-Ac"></a>如是在海十有余年，<a id="a-Ad"></a>采诸重宝，<a id="a-Ae"></a>还到本乡，<a id="a-Af"></a>道中值五百贼，<a id="a-Ag"></a>杀于商主，<a id="a-Ah"></a>夺彼宝物。<a id="a-Ai"></a>尔时，<a id="a-Aj"></a>商主之子见父伤死，<a id="a-Ak"></a>及失宝物，<a id="a-Al"></a>厌世间苦故，<a id="a-Am"></a>于如来法中出家学道，<a id="a-An"></a>远其本土，<a id="a-Ao"></a>游行诸国，<a id="a-Ap"></a>次至巴连弗邑。<a id="a-Aq"></a>过此夜已，<a id="a-Ar"></a>晨朝著衣持钵，<a id="a-As"></a>入城次第乞食，<a id="a-At"></a>误入屠杀舍中。<a id="a-Au"></a>时，<a id="a-Av"></a>彼比丘遥见舍里，<a id="a-Aw"></a>见火车炉炭等治诸众生，<a id="a-Ax"></a>如地狱中，<a id="a-Ay"></a>寻生恐怖，<a id="a-Az"></a>衣毛皆竖，<a id="a-B0"></a>便欲出门。<a id="a-B1"></a>时，<a id="a-B2"></a>凶恶即往，<a id="a-B3"></a>执彼比丘言：<a id="a-B4"></a>‘入此中者，<a id="a-B5"></a>无有得出，<a id="a-B6"></a>汝今于此而死。<a id="a-B7"></a>’比丘闻其所说，<a id="a-B8"></a>心生悲毒，<a id="a-B9"></a>泣泪满目。<a id="a-BA"></a>凶主问曰：<a id="a-BB"></a>‘汝云何如小儿啼？<a id="a-BC"></a>’</p>
  <p id="aBD">“尔时，<a id="a-BE"></a>比丘以偈答曰：</p>
  <p id="aBF">“‘我不恐畏死，<a id="a-BG"></a>志愿求解脱，</p>
  <p id="aBH">所求不成果，<a id="a-BI"></a>是故我啼泣。</p>
  <p id="aBJ">人身极难得，<a id="a-BK"></a>出家亦复然，</p>
  <p id="aBL">遇释师子王，<a id="a-BM"></a>自今不重睹！<a id="a-BN"></a>’</p>
  <p id="aBO">“尔时，<a id="a-BP"></a>凶主语比丘曰：<a id="a-BQ"></a>‘汝今必死，<a id="a-BR"></a>何所忧恼？<a id="a-BS"></a>’比丘复以哀言答云：<a id="a-BT"></a>‘乞我少时生命，<a id="a-BU"></a>可至一月。<a id="a-BV"></a>’彼凶不听。<a id="a-BW"></a>如是日数渐减，<a id="a-BX"></a>止于七日，<a id="a-BY"></a>彼即听许。<a id="a-BZ"></a>时，<a id="a-Ba"></a>此比丘知将死不久，<a id="a-Bb"></a>勇猛精进，<a id="a-Bc"></a>坐禅息心，<a id="a-Bd"></a>终不能得道。<a id="a-Be"></a>至于七日，<a id="a-Bf"></a>时，<a id="a-Bg"></a>王宫内人有事至死，<a id="a-Bh"></a>送付凶恶之人，<a id="a-Bi"></a>令治其罪。<a id="a-Bj"></a>凶主将是女人著臼中，<a id="a-Bk"></a>以杵捣之，<a id="a-Bl"></a>令成碎未。<a id="a-Bm"></a>时，<a id="a-Bn"></a>比丘见是事，<a id="a-Bo"></a>极厌恶此身：<a id="a-Bp"></a>‘呜呼！<a id="a-Bq"></a>苦哉！<a id="a-Br"></a>我不久亦当如是。<a id="a-Bs"></a>’而说偈言：</p>
  <p id="aBt">“‘呜呼大悲师，<a id="a-Bu"></a>演说正妙法，</p>
  <p id="aBv">此身如聚沫，<a id="a-Bw"></a>于义无有实。</p>
  <p id="aBx">向者美女色，<a id="a-By"></a>今将何所在？</p>
  <p id="aBz">生死极可舍，<a id="a-C0"></a>愚人而贪著。</p>
  <p id="aC1">系心缘彼处，<a id="a-C2"></a>今当脱锁木，</p>
  <p id="aC3">令度三有海，<a id="a-C4"></a>毕竟不复生。<a id="a-C5"></a>’</p>
  <p id="aC6">如是勤方便，<a id="a-C7"></a>专精修佛法，</p>
  <p id="aC8">断除一切结，<a id="a-C9"></a>得成阿罗汉。</p>
  <p id="aCA">“时，<a id="a-CB"></a>彼凶恶人语此比丘：<a id="a-CC"></a>‘期限已尽。<a id="a-CD"></a>’比丘问曰：<a id="a-CE"></a>‘我不解尔之所说。<a id="a-CF"></a>’彼凶答曰：<a id="a-CG"></a>‘先期七日，<a id="a-CH"></a>今既已满。<a id="a-CI"></a>’比丘以偈答曰：</p>
  <p id="aCJ">“‘我心得解脱，<a id="a-CK"></a>无明大黑暗，</p>
  <p id="aCL">断除诸有盖，<a id="a-CM"></a>以杀烦恼贼。</p>
  <p id="aCN">慧日今已出，<a id="a-CO"></a>鉴察心意识，</p>
  <p id="aCP">明了见生死。<a id="a-CQ"></a>今者愍人时，</p>
  <p id="aCR">随顺修圣法；<a id="a-CS"></a>我今此身骸，</p>
  <p id="aCT">任尔之所为，<a id="a-CU"></a>无复有吝惜。<a id="a-CV"></a>’</p>
  <p id="aCW">“尔时，<a id="a-CX"></a>彼凶主执彼比丘著铁镬油中，<a id="a-CY"></a>足与薪火，<a id="a-CZ"></a>火终不燃；<a id="a-Ca"></a>假使燃者，<a id="a-Cb"></a>或复不热。<a id="a-Cc"></a>凶主见火不燃，<a id="a-Cd"></a>打拍使者，<a id="a-Ce"></a>而自燃火，<a id="a-Cf"></a>火即猛盛；<a id="a-Cg"></a>久久，<a id="a-Ch"></a>开铁镬盖，<a id="a-Ci"></a>见彼比丘铁镬中莲华上坐，<a id="a-Cj"></a>生希有心，<a id="a-Ck"></a>即启国王，<a id="a-Cl"></a>王即便严驾，<a id="a-Cm"></a>将无量众，<a id="a-Cn"></a>来看比丘。<a id="a-Co"></a>时，<a id="a-Cp"></a>彼比丘调伏时至，<a id="a-Cq"></a>即身升虚空，<a id="a-Cr"></a>犹如雁王，<a id="a-Cs"></a>示种种变化，<a id="a-Ct"></a>如偈所说：</p>
  <p id="aCu">“王见是比丘，<a id="a-Cv"></a>身升在虚空，</p>
  <p id="aCw">心怀大欢喜，<a id="a-Cx"></a>合掌观彼圣：</p>
  <p id="aCy">‘我今有所白，<a id="a-Cz"></a>意中所不解，</p>
  <p id="aD0">形体无异人，<a id="a-D1"></a>神通未曾有。</p>
  <p id="aD2">为我分别说，<a id="a-D3"></a>修习何等法，</p>
  <p id="aD4">令汝得清净？<a id="a-D5"></a>为我广敷演，</p>
  <p id="aD6">令得胜妙法；<a id="a-D7"></a>我了法相已，</p>
  <p id="aD8">为汝作弟子，<a id="a-D9"></a>毕竟无有悔！<a id="a-DA"></a>’</p>
  <p id="aDB">“时，<a id="a-DC"></a>彼比丘而作是念：<a id="a-DD"></a>‘我今调伏是王，<a id="a-DE"></a>多有所导，<a id="a-DF"></a>摄持佛法；<a id="a-DG"></a>当广分布如来舍利，<a id="a-DH"></a>安乐无量众生，<a id="a-DI"></a>于此阎浮提，<a id="a-DJ"></a>尽令信三宝。<a id="a-DK"></a>’以是因缘故，<a id="a-DL"></a>自显其德，<a id="a-DM"></a>而向王说偈言：</p>
  <p id="aDN">“‘我是佛弟子，<a id="a-DO"></a>逮得诸漏尽；</p>
  <p id="aDP">又复是佛子，<a id="a-DQ"></a>不著一切有，</p>
  <p id="aDR">我今已调伏。<a id="a-DS"></a>无上两足尊，</p>
  <p id="aDT">息心得寂静，<a id="a-DU"></a>生死大恐怖，</p>
  <p id="aDV">我今悉得脱，<a id="a-DW"></a>永离三有缚。</p>
  <p id="aDX">如来圣法中，<a id="a-DY"></a>获得如是利。<a id="a-DZ"></a>’</p>
  <p id="aDa">“时，<a id="a-Db"></a>阿育王闻彼比丘所说，<a id="a-Dc"></a>于佛所生大敬信，<a id="a-Dd"></a>又白比丘言：<a id="a-De"></a>‘佛未灭度时，<a id="a-Df"></a>何所记说？<a id="a-Dg"></a>’比丘答言：<a id="a-Dh"></a>‘佛记大王：<a id="a-Di"></a>“于我灭后，<a id="a-Dj"></a>过百岁之时，<a id="a-Dk"></a>于巴连弗邑，<a id="a-Dl"></a>有三亿家，<a id="a-Dm"></a>彼国有王，<a id="a-Dn"></a>名曰阿育，<a id="a-Do"></a>当王此阎浮提，<a id="a-Dp"></a>为转轮王，<a id="a-Dq"></a>正法治化。<a id="a-Dr"></a>又复广布我舍利，<a id="a-Ds"></a>于阁浮提立八万四千塔。<a id="a-Dt"></a>”佛如是记大王。<a id="a-Du"></a>然大王今造此大地狱，<a id="a-Dv"></a>杀害无量民人。<a id="a-Dw"></a>王今宜应慈念一切众生，<a id="a-Dx"></a>施其无畏，<a id="a-Dy"></a>令得安隐。<a id="a-Dz"></a>佛之所记大王者，<a id="a-E0"></a>王当如法修行。<a id="a-E1"></a>’而说偈言：</p>
  <p id="aE2">“‘当行哀愍心，<a id="a-E3"></a>莫恼诸群生，</p>
  <p id="aE4">当修习佛法，<a id="a-E5"></a>广布佛舍利！<a id="a-E6"></a>’</p>
  <p id="aE7">“时，<a id="a-E8"></a>彼阿育王于佛所极生敬信，<a id="a-E9"></a>合掌向比丘作礼：<a id="a-EA"></a>‘我得大罪，<a id="a-EB"></a>今向比丘忏悔，<a id="a-EC"></a>我之所作甚为不可！<a id="a-ED"></a>愿为佛子，<a id="a-EE"></a>受我忏悔！<a id="a-EF"></a>舍心勿复责，<a id="a-EG"></a>我愚人今复归命。<a id="a-EH"></a>’而说偈言：</p>
  <p id="aEI">“‘我今归依佛，<a id="a-EJ"></a>无上胜妙法，</p>
  <p id="aEK">比丘诸众尊，<a id="a-EL"></a>我今尽命归！</p>
  <p id="aEM">我今当勇猛，<a id="a-EN"></a>奉受世尊敕，</p>
  <p id="aEO">于此阎浮提，<a id="a-EP"></a>普立诸佛塔。</p>
  <p id="aEQ">种种诸供养，<a id="a-ER"></a>悬缯及幡幢，</p>
  <p id="aES">庄严世尊塔，<a id="a-ET"></a>妙丽世希有！<a id="a-EU"></a>’</p>
  <p id="aEV">“时，<a id="a-EW"></a>彼比丘度阿育王已，<a id="a-EX"></a>乘空而化。<a id="a-EY"></a>时，<a id="a-EZ"></a>王从地狱出，<a id="a-Ea"></a>凶主白王言：<a id="a-Eb"></a>‘王不复得去！<a id="a-Ec"></a>’王曰：<a id="a-Ed"></a>‘汝今欲杀我耶？<a id="a-Ee"></a>’彼曰：<a id="a-Ef"></a>‘如是。<a id="a-Eg"></a>’王曰：<a id="a-Eh"></a>‘谁先入此中？<a id="a-Ei"></a>’答曰：<a id="a-Ej"></a>‘我是。<a id="a-Ek"></a>’王曰：<a id="a-El"></a>‘若然者，<a id="a-Em"></a>汝先应取死。<a id="a-En"></a>’王即敕人，<a id="a-Eo"></a>将此凶主著作胶舍里，<a id="a-Ep"></a>以火烧之；<a id="a-Eq"></a>又敕坏此地狱，<a id="a-Er"></a>施众生无畏。<a id="a-Es"></a>时，<a id="a-Et"></a>王欲建舍利塔，<a id="a-Eu"></a>将四兵众，<a id="a-Ev"></a>至王舍城，<a id="a-Ew"></a>取阿阇世王佛塔中舍利，<a id="a-Ex"></a>迁复修治此塔，<a id="a-Ey"></a>与本无异；<a id="a-Ez"></a>如是取七佛塔中舍利，<a id="a-F0"></a>至罗摩村中。<a id="a-F1"></a>时，<a id="a-F2"></a>诸龙王将是王入龙宫中，<a id="a-F3"></a>王从龙索舍利供养，<a id="a-F4"></a>龙即与之。<a id="a-F5"></a>王从彼而出。<a id="a-F6"></a>如偈所说：</p>
  <p id="aF7">“罗摩罗村中，<a id="a-F8"></a>所有诸佛塔，</p>
  <p id="aF9">龙王所奉事，<a id="a-FA"></a>守护而供养。</p>
  <p id="aFB">王从龙索分，<a id="a-FC"></a>诸龙开塔与，</p>
  <p id="aFD">即持此舍利，<a id="a-FE"></a>渐进于余方。</p>
  <p id="aFF">“时，<a id="a-FG"></a>王作八万四千金、<a id="a-FH"></a>银、<a id="a-FI"></a>琉璃、<a id="a-FJ"></a>颇梨箧，<a id="a-FK"></a>盛佛舍利；<a id="a-FL"></a>又作八万四千四宝瓶，<a id="a-FM"></a>以盛此箧；<a id="a-FN"></a>又作无量百千幡幢伞盖，<a id="a-FO"></a>使诸鬼神各持舍利供养之具，<a id="a-FP"></a>敕诸鬼神言：<a id="a-FQ"></a>‘于阎浮提，<a id="a-FR"></a>至于海际，<a id="a-FS"></a>城邑聚落满一亿家者，<a id="a-FT"></a>为世尊立舍利塔。<a id="a-FU"></a>’时，<a id="a-FV"></a>有国名徳叉尸罗，<a id="a-FW"></a>三十六亿家，<a id="a-FX"></a>彼国人语鬼神言：<a id="a-FY"></a>‘三十六箧舍利与我等，<a id="a-FZ"></a>起立佛塔。<a id="a-Fa"></a>’王作方便，<a id="a-Fb"></a>国中人少者，<a id="a-Fc"></a>令分与彼，<a id="a-Fd"></a>令满家数，<a id="a-Fe"></a>而立为塔。<a id="a-Ff"></a>时，<a id="a-Fg"></a>巴连弗邑有上座，<a id="a-Fh"></a>名曰耶舍，<a id="a-Fi"></a>王诣彼所，<a id="a-Fj"></a>白上座曰：<a id="a-Fk"></a>‘我欲一日之中，<a id="a-Fl"></a>立八万四千佛塔，<a id="a-Fm"></a>遍此阎浮提，<a id="a-Fn"></a>意愿如是。<a id="a-Fo"></a>’如偈赞曰：</p>
  <p id="aFp">“大王名阿育，<a id="a-Fq"></a>于先八塔中，</p>
  <p id="aFr">各取其舍利，<a id="a-Fs"></a>于此阎浮提，</p>
  <p id="aFt">建立诸佛塔，<a id="a-Fu"></a>八万及四千，</p>
  <p id="aFv">纵广殊妙胜，<a id="a-Fw"></a>一日都使毕。</p>
  <p id="aFx">“时，<a id="a-Fy"></a>彼上座白王言：<a id="a-Fz"></a>‘善哉！<a id="a-G0"></a>大王，<a id="a-G1"></a>剋后十五日月食时，<a id="a-G2"></a>令此阎浮提起诸佛塔。<a id="a-G3"></a>’如是乃至一日之中，<a id="a-G4"></a>立八万四千塔，<a id="a-G5"></a>世间民人，<a id="a-G6"></a>兴庆无量，<a id="a-G7"></a>共号名曰法阿育王。<a id="a-G8"></a>如偈赞曰：</p>
  <p id="aG9">“王圣种孔雀，<a id="a-GA"></a>安乐世间人，</p>
  <p id="aGB">于此阎浮提，<a id="a-GC"></a>建立胜妙塔。</p>
  <p id="aGD">本名为恶王，<a id="a-GE"></a>今造胜妙业，</p>
  <p id="aGF">共号名法王，<a id="a-GG"></a>相传至于后。</p>
  <p id="aGH">“王已建八万四千塔，<a id="a-GI"></a>欢喜踊跃，<a id="a-GJ"></a>将诸群臣往诣鸡雀精舍，<a id="a-GK"></a>白耶舍上座曰：<a id="a-GL"></a>‘更有比丘，<a id="a-GM"></a>佛所授记，<a id="a-GN"></a>当作佛事不？<a id="a-GO"></a>我当往诣彼所供养恭敬。<a id="a-GP"></a>’上座答曰：<a id="a-GQ"></a>‘佛临般涅槃时，<a id="a-GR"></a>降伏阿波罗龙王、<a id="a-GS"></a>陶师旃陀罗、<a id="a-GT"></a>瞿波梨龙，<a id="a-GU"></a>诣摩偷罗国，<a id="a-GV"></a>告阿难曰：<a id="a-GW"></a>“于我般涅槃后，<a id="a-GX"></a>百年之中，<a id="a-GY"></a>当有长者，<a id="a-GZ"></a>名瞿多，<a id="a-Ga"></a>其子名曰优波崛多，<a id="a-Gb"></a>当出家学道，<a id="a-Gc"></a>无相佛教授于人，<a id="a-Gd"></a>最为第一，<a id="a-Ge"></a>当作佛事。<a id="a-Gf"></a>”佛告阿难曰：<a id="a-Gg"></a>“遥见彼山不？<a id="a-Gh"></a>”阿难白佛：<a id="a-Gi"></a>“见也，<a id="a-Gj"></a>世尊。<a id="a-Gk"></a>”佛告阿难：<a id="a-Gl"></a>“此山名优留曼荼，<a id="a-Gm"></a>是阿兰若处，<a id="a-Gn"></a>名那茶婆低，<a id="a-Go"></a>随顺寂静。<a id="a-Gp"></a>”而偈赞曰：</p>
  <p id="aGq">“‘“优波崛比丘，<a id="a-Gr"></a>教授最第一，</p>
  <p id="aGs">名闻振四方，<a id="a-Gt"></a>最胜之所记。</p>
  <p id="aGu">于我灭度后，<a id="a-Gv"></a>当得作佛事，</p>
  <p id="aGw">度诸众生类，<a id="a-Gx"></a>其数无有限。<a id="a-Gy"></a>”’</p>
  <p id="aGz">“时，<a id="a-H0"></a>王问上座曰：<a id="a-H1"></a>‘尊者优波崛今已出世不？<a id="a-H2"></a>’上座答曰：<a id="a-H3"></a>‘已出世，<a id="a-H4"></a>出家学道，<a id="a-H5"></a>降伏烦恼，<a id="a-H6"></a>是阿罗汉。<a id="a-H7"></a>共诸无量比丘眷属一万八千，<a id="a-H8"></a>住在优留曼荼山中阿兰若处，<a id="a-H9"></a>哀愍众生，<a id="a-HA"></a>如佛说净妙法，<a id="a-HB"></a>度无量诸天及人，<a id="a-HC"></a>令入甘露城。<a id="a-HD"></a>’王闻已，<a id="a-HE"></a>欢喜踊跃，<a id="a-HF"></a>即敕群臣，<a id="a-HG"></a>速办严驾，<a id="a-HH"></a>将无量眷属往诣彼所，<a id="a-HI"></a>修敬供养优波崛多。<a id="a-HJ"></a>时，<a id="a-HK"></a>臣白王言：<a id="a-HL"></a>‘彼圣既在王国，<a id="a-HM"></a>宜当遣信奉迎之，<a id="a-HN"></a>彼自当来。<a id="a-HO"></a>’王答臣曰：<a id="a-HP"></a>‘不宜遣信至彼所，<a id="a-HQ"></a>应当自往，<a id="a-HR"></a>彼不宜来也。<a id="a-HS"></a>’而说偈曰：</p>
  <p id="aHT">“‘汝得金刚舌，<a id="a-HU"></a>那能不断坏？</p>
  <p id="aHV">谏我莫往彼，<a id="a-HW"></a>亲近田舍人。<a id="a-HX"></a>’</p>
  <p id="aHY">“王即遣信，<a id="a-HZ"></a>往彼尊者所言：<a id="a-Ha"></a>‘某日当来尊所。<a id="a-Hb"></a>’时，<a id="a-Hc"></a>尊者思惟：<a id="a-Hd"></a>‘若王来者，<a id="a-He"></a>无量将从，<a id="a-Hf"></a>受诸大苦，<a id="a-Hg"></a>遍杀害微虫、<a id="a-Hh"></a>聚落人民。<a id="a-Hi"></a>’作是念已，<a id="a-Hj"></a>答使者曰：<a id="a-Hk"></a>‘我当自往诣王所。<a id="a-Hl"></a>’时，<a id="a-Hm"></a>王闻尊者自来，<a id="a-Hn"></a>欢喜踊跃，<a id="a-Ho"></a>从摩偷罗至巴连弗邑，<a id="a-Hp"></a>于其中间，<a id="a-Hq"></a>开安舟航，<a id="a-Hr"></a>于航悬诸幢盖。</p>
  <p id="aHs">“时，<a id="a-Ht"></a>尊者优波崛愍念王故，<a id="a-Hu"></a>将一万八千阿罗汉众，<a id="a-Hv"></a>随于水道径至王国。<a id="a-Hw"></a>时，<a id="a-Hx"></a>国中人启王言：<a id="a-Hy"></a>‘尊者优波崛将一万八千比丘众来至。<a id="a-Hz"></a>’王闻，<a id="a-I0"></a>大欢喜踊跃，<a id="a-I1"></a>即脱璎珞，<a id="a-I2"></a>价值千万，<a id="a-I3"></a>而授与之。<a id="a-I4"></a>王将诸大臣眷属，<a id="a-I5"></a>即出往尊者所，<a id="a-I6"></a>为下食，<a id="a-I7"></a>五体投地，<a id="a-I8"></a>向彼作礼，<a id="a-I9"></a>长跪合掌，<a id="a-IA"></a>而作是言：<a id="a-IB"></a>‘我今领此阎浮提，<a id="a-IC"></a>受于王位，<a id="a-ID"></a>不以为喜；<a id="a-IE"></a>今睹尊者，<a id="a-IF"></a>跃踊无量。<a id="a-IG"></a>如来弟子，<a id="a-IH"></a>乃能如是，<a id="a-II"></a>如睹于佛。<a id="a-IJ"></a>’而说偈言：</p>
  <p id="aIK">“‘寂灭已度世，<a id="a-IL"></a>汝今作佛事，</p>
  <p id="aIM">世间愚痴灭，<a id="a-IN"></a>如日照佛世。</p>
  <p id="aIO">为世作导师，<a id="a-IP"></a>说法中第一，</p>
  <p id="aIQ">众生可依怙，<a id="a-IR"></a>我今大欢喜！<a id="a-IS"></a>’</p>
  <p id="aIT">“时，<a id="a-IU"></a>王敕使者宣令国界：<a id="a-IV"></a>‘尊者优波崛比丘今来此国。<a id="a-IW"></a>’如是唱言：</p>
  <p id="aIX">“‘欲得富贵者，<a id="a-IY"></a>远离贫穷苦，</p>
  <p id="aIZ">常处天上乐，<a id="a-Ia"></a>解脱涅槃者，</p>
  <p id="aIb">当值优波崛，<a id="a-Ic"></a>修敬今供养；</p>
  <p id="aId">未见诸佛者，<a id="a-Ie"></a>今睹优波崛。<a id="a-If"></a>’</p>
  <p id="aIg">“时，<a id="a-Ih"></a>王严饰国界，<a id="a-Ii"></a>平治道路，<a id="a-Ij"></a>悬缯幡盖，<a id="a-Ik"></a>烧香散华，<a id="a-Il"></a>及诸伎乐。<a id="a-Im"></a>举国人民皆出奉迎尊者优波崛，<a id="a-In"></a>供养恭敬。<a id="a-Io"></a>尔时，<a id="a-Ip"></a>尊者优波崛白王言：<a id="a-Iq"></a>‘大王，<a id="a-Ir"></a>当以正法治化，<a id="a-Is"></a>哀愍众生；<a id="a-It"></a>三宝难遇，<a id="a-Iu"></a>于三宝中，<a id="a-Iv"></a>常以供养恭敬，<a id="a-Iw"></a>修念赞叹，<a id="a-Ix"></a>广为人说。<a id="a-Iy"></a>所以者何？<a id="a-Iz"></a>如来、<a id="a-J0"></a>应供、<a id="a-J1"></a>等正觉知人见人，<a id="a-J2"></a>常为记说：<a id="a-J3"></a>我之正法，<a id="a-J4"></a>寄在国王，<a id="a-J5"></a>及我比丘僧等。<a id="a-J6"></a>’而说偈曰：</p>
  <p id="aJ7">“‘世雄人中尊，<a id="a-J8"></a>正胜妙大法，</p>
  <p id="aJ9">寄付于大王，<a id="a-JA"></a>及我比丘僧。<a id="a-JB"></a>’</p>
  <p id="aJC">“时，<a id="a-JD"></a>王白优波崛曰：<a id="a-JE"></a>‘我已建正法。<a id="a-JF"></a>’而说偈曰：</p>
  <p id="aJG">“‘我已造诸塔，<a id="a-JH"></a>庄严诸国界，</p>
  <p id="aJI">种种兴供养，<a id="a-JJ"></a>幡幢及诸宝，</p>
  <p id="aJK">广布佛舍利，<a id="a-JL"></a>遍于阎浮提。</p>
  <p id="aJM">我兴如是福，<a id="a-JN"></a>意愿悉已满，</p>
  <p id="aJO">自身及妻儿，<a id="a-JP"></a>珍宝及此地，</p>
  <p id="aJQ">今已悉舍施，<a id="a-JR"></a>供养贤圣塔。<a id="a-JS"></a>’</p>
  <p id="aJT">“时，<a id="a-JU"></a>尊者优波崛赞王言：<a id="a-JV"></a>‘善哉！<a id="a-JW"></a>善哉！<a id="a-JX"></a>大王应行如是法。<a id="a-JY"></a>’而说偈言：</p>
  <p id="aJZ">“‘舍身及财命，<a id="a-Ja"></a>世世无所忧，</p>
  <p id="aJb">受福无有穷，<a id="a-Jc"></a>必得无上觉。<a id="a-Jd"></a>’</p>
  <p id="aJe">“时，<a id="a-Jf"></a>王请尊者优波崛入城，<a id="a-Jg"></a>设种种座，<a id="a-Jh"></a>请尊者就座，<a id="a-Ji"></a>众僧令往鸡雀精舍。<a id="a-Jj"></a>白尊者曰：<a id="a-Jk"></a>‘尊者颜貌端正，<a id="a-Jl"></a>身体柔软；<a id="a-Jm"></a>而我形体丑陋，<a id="a-Jn"></a>肌肤粗涩。<a id="a-Jo"></a>’尊者说偈曰：</p>
  <p id="aJp">“‘我行布施时，<a id="a-Jq"></a>净心好财物，</p>
  <p id="aJr">不如王行施，<a id="a-Js"></a>以沙施于佛。<a id="a-Jt"></a>’</p>
  <p id="aJu">“时，<a id="a-Jv"></a>王以偈报曰：</p>
  <p id="aJw">“‘我于童子时，<a id="a-Jx"></a>布施于沙土，</p>
  <p id="aJy">今获果如是，<a id="a-Jz"></a>何况余妙施？<a id="a-K0"></a>’</p>
  <p id="aK1">“尊者复以偈赞曰：</p>
  <p id="aK2">“‘快哉善大王，<a id="a-K3"></a>布施诸沙土，</p>
  <p id="aK4">无上福田中，<a id="a-K5"></a>植果无穷尽。<a id="a-K6"></a>’</p>
  <p id="aK7">“时，<a id="a-K8"></a>阿育王告诸大臣：<a id="a-K9"></a>‘我以沙布施于佛，<a id="a-KA"></a>获其果报如是，<a id="a-KB"></a>云何而不修敬于世尊？<a id="a-KC"></a>’王复白优波崛言：<a id="a-KD"></a>‘尊者，<a id="a-KE"></a>示我佛所说法、<a id="a-KF"></a>游行处所，<a id="a-KG"></a>当往供养礼拜，<a id="a-KH"></a>为诸后世众生摄受善根。<a id="a-KI"></a>’而说偈言：</p>
  <p id="aKJ">“‘示我佛说法，<a id="a-KK"></a>诸国及住处，</p>
  <p id="aKL">供养当修敬，<a id="a-KM"></a>为后众生故。<a id="a-KN"></a>’</p>
  <p id="aKO">“尊者言：<a id="a-KP"></a>‘善哉！<a id="a-KQ"></a>善哉！<a id="a-KR"></a>大王能发妙愿，<a id="a-KS"></a>我当示王处所，<a id="a-KT"></a>为后众生。<a id="a-KU"></a>’时，<a id="a-KV"></a>王将四兵军众，<a id="a-KW"></a>及持种种供养香华、<a id="a-KX"></a>幡幢，<a id="a-KY"></a>及诸伎乐，<a id="a-KZ"></a>便将尊者发去。<a id="a-Ka"></a>尊者至隆频林，<a id="a-Kb"></a>此是如来生处，<a id="a-Kc"></a>而说偈言：</p>
  <p id="aKd">“‘如来初生处，<a id="a-Ke"></a>生时行七步，</p>
  <p id="aKf">顾视诸四方，<a id="a-Kg"></a>举手指天上：</p>
  <p id="aKh">我今最后生，<a id="a-Ki"></a>当得无上道，</p>
  <p id="aKj">天上及于人，<a id="a-Kk"></a>我为无上尊。<a id="a-Kl"></a>’</p>
  <p id="aKm">“时，<a id="a-Kn"></a>王五体投地，<a id="a-Ko"></a>供养礼拜，<a id="a-Kp"></a>即立佛塔。<a id="a-Kq"></a>尊者白王言：<a id="a-Kr"></a>‘大王欲见诸天见佛生时行七步处不？<a id="a-Ks"></a>’王白言：<a id="a-Kt"></a>‘愿乐欲见！<a id="a-Ku"></a>’时，<a id="a-Kv"></a>尊者举手，<a id="a-Kw"></a>指摩耶夫人所攀树枝，<a id="a-Kx"></a>而告彼树神曰：<a id="a-Ky"></a>‘树神，<a id="a-Kz"></a>今现！<a id="a-L0"></a>令王见之，<a id="a-L1"></a>生大欢喜。<a id="a-L2"></a>’寻声即见，<a id="a-L3"></a>住尊者边，<a id="a-L4"></a>而作是言：<a id="a-L5"></a>‘何所教敕？<a id="a-L6"></a>我当奉行。<a id="a-L7"></a>’尊者语王言：<a id="a-L8"></a>‘此神见佛生时。<a id="a-L9"></a>’王以偈问神曰：</p>
  <p id="aLA">“‘汝见严饰身，<a id="a-LB"></a>生时青莲华，</p>
  <p id="aLC">足行于七步，<a id="a-LD"></a>口中有所说？<a id="a-LE"></a>’</p>
  <p id="aLF">“神以偈答曰：</p>
  <p id="aLG">“‘我见相好身，<a id="a-LH"></a>生时二足尊，</p>
  <p id="aLI">举足行七步，<a id="a-LJ"></a>口中有所说：</p>
  <p id="aLK">于诸天人中，<a id="a-LL"></a>我为无上尊。<a id="a-LM"></a>’</p>
  <p id="aLN">“时，<a id="a-LO"></a>王问神言：<a id="a-LP"></a>‘佛生有何瑞应？<a id="a-LQ"></a>’神答言：<a id="a-LR"></a>‘我不能宣说妙胜诸事，<a id="a-LS"></a>今略说少分：</p>
  <p id="aLT">“‘光明能彻照，<a id="a-LU"></a>身体具相好，</p>
  <p id="aLV">令人喜乐见，<a id="a-LW"></a>感动于天地。<a id="a-LX"></a>’</p>
  <p id="aLY">“时，<a id="a-LZ"></a>王闻神所说欢喜，<a id="a-La"></a>施十万两珍宝而去。<a id="a-Lb"></a>又将王入城里，<a id="a-Lc"></a>语言：<a id="a-Ld"></a>‘此处菩萨现三十二相、<a id="a-Le"></a>八十种好，<a id="a-Lf"></a>庄严其体紫磨金色。<a id="a-Lg"></a>’时，<a id="a-Lh"></a>王向此处作礼，<a id="a-Li"></a>兴种种供养。<a id="a-Lj"></a>又将王至天寺中，<a id="a-Lk"></a>语王言：<a id="a-Ll"></a>‘太子生时，<a id="a-Lm"></a>令向彼神礼。<a id="a-Ln"></a>’时，<a id="a-Lo"></a>诸神悉礼菩萨。<a id="a-Lp"></a>时，<a id="a-Lq"></a>诸民人为菩萨立名，<a id="a-Lr"></a>今是天中天。<a id="a-Ls"></a>时，<a id="a-Lt"></a>王复以种种供养。<a id="a-Lu"></a>又将示处语王言：<a id="a-Lv"></a>‘此处父王以菩萨示诸婆罗门，<a id="a-Lw"></a>瞻其相德。<a id="a-Lx"></a>’王复种种供养。<a id="a-Ly"></a>又示：<a id="a-Lz"></a>此处菩萨学堂，<a id="a-M0"></a>此处学乘象，<a id="a-M1"></a>此处学乘马、<a id="a-M2"></a>乘车、<a id="a-M3"></a>弓弩，<a id="a-M4"></a>如是学一切技术处。<a id="a-M5"></a>此处是菩萨治身，<a id="a-M6"></a>此处菩萨六万夫人游戏处，<a id="a-M7"></a>此处菩萨见老、<a id="a-M8"></a>病、<a id="a-M9"></a>死人。<a id="a-MA"></a>此处菩萨坐阎浮提树下，<a id="a-MB"></a>坐禅得离欲，<a id="a-MC"></a>树影不离身，<a id="a-MD"></a>父王向其作礼。<a id="a-ME"></a>此处菩萨将百千天神，<a id="a-MF"></a>出城而去。<a id="a-MG"></a>此处菩萨脱璎珞，<a id="a-MH"></a>与车匿遣马还国。<a id="a-MI"></a>而说偈曰：</p>
  <p id="aMJ">“‘菩萨于此处，<a id="a-MK"></a>脱璎珞及冠，</p>
  <p id="aML">授与于车匿，<a id="a-MM"></a>遣马还于国，</p>
  <p id="aMN">独行无有侣，<a id="a-MO"></a>便入学道山。<a id="a-MP"></a>’</p>
  <p id="aMQ">“又此处菩萨从猎师，<a id="a-MR"></a>易袈裟衣，<a id="a-MS"></a>被此衣已，<a id="a-MT"></a>而为出家。<a id="a-MU"></a>此处是仙人所稽请处，<a id="a-MV"></a>此处瓶沙王与菩萨半国处，<a id="a-MW"></a>此处问优蓝弗仙人，<a id="a-MX"></a>此处菩萨六年苦行。<a id="a-MY"></a>如偈所说：</p>
  <p id="aMZ">“‘苦行于六年，<a id="a-Ma"></a>极受诸苦恼，</p>
  <p id="aMb">知此非真道，<a id="a-Mc"></a>弃舍所习行。<a id="a-Md"></a>’</p>
  <p id="aMe">“此处二女奉菩萨乳糜。<a id="a-Mf"></a>如偈所说：</p>
  <p id="aMg">“‘大圣于此中，<a id="a-Mh"></a>受二女乳糜，</p>
  <p id="aMi">从此而起去，<a id="a-Mj"></a>往诣菩提树。<a id="a-Mk"></a>’</p>
  <p id="aMl">“此处迦梨龙赞叹菩萨。<a id="a-Mm"></a>如偈所说：</p>
  <p id="aMn">“‘此处迦梨龙，<a id="a-Mo"></a>赞叹于菩萨，</p>
  <p id="aMp">当随古时道，<a id="a-Mq"></a>证无上妙果！<a id="a-Mr"></a>’</p>
  <p id="aMs">“时，<a id="a-Mt"></a>王向尊者而说偈曰：</p>
  <p id="aMu">“‘我今欲见龙，<a id="a-Mv"></a>彼龙见佛者，</p>
  <p id="aMw">从此趣菩提，<a id="a-Mx"></a>证得胜妙果。<a id="a-My"></a>’</p>
  <p id="aMz">“时，<a id="a-N0"></a>尊者以手指龙宫，<a id="a-N1"></a>语曰：<a id="a-N2"></a>‘迦梨龙王，<a id="a-N3"></a>汝以见佛，<a id="a-N4"></a>今当现身。<a id="a-N5"></a>’时，<a id="a-N6"></a>龙王寻声即出，<a id="a-N7"></a>住在尊者前，<a id="a-N8"></a>合掌白言：<a id="a-N9"></a>‘何所教敕？<a id="a-NA"></a>’时，<a id="a-NB"></a>尊者语王曰：<a id="a-NC"></a>‘此龙王见佛，<a id="a-ND"></a>赞叹如来。<a id="a-NE"></a>’</p>
  <p id="aNF">“时，<a id="a-NG"></a>王合掌向龙，<a id="a-NH"></a>而说偈曰：</p>
  <p id="aNI">“‘汝见金刚身，<a id="a-NJ"></a>我师无俦匹，</p>
  <p id="aNK">面如净满月，<a id="a-NL"></a>为我说彼德，</p>
  <p id="aNM">十力之功德，<a id="a-NN"></a>往诣道场时。<a id="a-NO"></a>’</p>
  <p id="aNP">“时，<a id="a-NQ"></a>龙王以偈答曰：</p>
  <p id="aNR">“‘我今当演说：<a id="a-NS"></a>足践于地时，</p>
  <p id="aNT">大地六种动，<a id="a-NU"></a>光耀倍于日，</p>
  <p id="aNV">遍照三千界，<a id="a-NW"></a>而趣菩提树。<a id="a-NX"></a>’</p>
  <p id="aNY">“时，<a id="a-NZ"></a>王如是等处处种种供养，<a id="a-Na"></a>及立塔庙。<a id="a-Nb"></a>时，<a id="a-Nc"></a>尊者将王至道树下，<a id="a-Nd"></a>语王曰：<a id="a-Ne"></a>‘此树，<a id="a-Nf"></a>菩萨摩诃萨以慈悲三昧力破魔兵众，<a id="a-Ng"></a>得阿耨多罗三藐三菩提。<a id="a-Nh"></a>’而说偈言：</p>
  <p id="aNi">“‘牟尼牛王尊，<a id="a-Nj"></a>于此菩提树，</p>
  <p id="aNk">降伏恶魔军，<a id="a-Nl"></a>得胜菩提果。</p>
  <p id="aNm">天人中特尊，<a id="a-Nn"></a>无能与等者！<a id="a-No"></a>’</p>
  <p id="aNp">“时，<a id="a-Nq"></a>王舍无量珍宝，<a id="a-Nr"></a>种种供养，<a id="a-Ns"></a>及起大塔庙。<a id="a-Nt"></a>此处四天王各持一钵，<a id="a-Nu"></a>奉上于佛，<a id="a-Nv"></a>合为一钵。<a id="a-Nw"></a>此处于贾客兄弟所受诸饭食。<a id="a-Nx"></a>此处如来诣波罗奈国时，<a id="a-Ny"></a>阿时婆外道问佛。<a id="a-Nz"></a>此处仙人园鹿野苑，<a id="a-O0"></a>如来于中为五比丘三转十二行法轮。<a id="a-O1"></a>而说偈言：</p>
  <p id="aO2">“‘此处鹿野苑，<a id="a-O3"></a>如来转法轮，</p>
  <p id="aO4">三转十二行，<a id="a-O5"></a>五人得道迹。<a id="a-O6"></a>’</p>
  <p id="aO7">“时，<a id="a-O8"></a>王于是处兴种种供养，<a id="a-O9"></a>及立塔庙。<a id="a-OA"></a>此处如来度优楼频螺迦葉等仙人为道。<a id="a-OB"></a>此处如来为瓶沙王说法，<a id="a-OC"></a>王得见谛，<a id="a-OD"></a>及无量民人、<a id="a-OE"></a>诸天得道。<a id="a-OF"></a>此处如来为天帝释说法，<a id="a-OG"></a>帝释及八万诸天得道。<a id="a-OH"></a>此处如来示大神力，<a id="a-OI"></a>种种变化。<a id="a-OJ"></a>此处如来至天上，<a id="a-OK"></a>为母说法，<a id="a-OL"></a>将无量天众，<a id="a-OM"></a>下于人间。<a id="a-ON"></a>王复种种供养，<a id="a-OO"></a>及立塔庙。<a id="a-OP"></a>时，<a id="a-OQ"></a>尊者语阿育王，<a id="a-OR"></a>至鸠尸那竭国，<a id="a-OS"></a>言：<a id="a-OT"></a>‘此处如来具足作佛事毕，<a id="a-OU"></a>于无余般涅槃而般涅槃。<a id="a-OV"></a>’而说偈言：</p>
  <p id="aOW">“‘度脱诸天人，<a id="a-OX"></a>修罗龙夜叉，</p>
  <p id="aOY">建立无尽法。<a id="a-OZ"></a>佛事既已终，</p>
  <p id="aOa">于有得寂灭，<a id="a-Ob"></a>大悲入涅槃。</p>
  <p id="aOc">如薪尽火灭，<a id="a-Od"></a>毕竟得常住。<a id="a-Oe"></a>’</p>
  <p id="aOf">“时，<a id="a-Og"></a>王闻是语，<a id="a-Oh"></a>忧恼迷闷擘地。<a id="a-Oi"></a>时，<a id="a-Oj"></a>诸臣辈以水洗心面，<a id="a-Ok"></a>良久得苏，<a id="a-Ol"></a>啼泣涕零。<a id="a-Om"></a>如是乃至兴种种供养，<a id="a-On"></a>立大塔庙。<a id="a-Oo"></a>时，<a id="a-Op"></a>王复白尊者曰：<a id="a-Oq"></a>‘我意愿欲得见佛诸大弟子佛之所记者，<a id="a-Or"></a>欲供养彼舍利，<a id="a-Os"></a>愿为示之。<a id="a-Ot"></a>’时，<a id="a-Ou"></a>尊者白王言：<a id="a-Ov"></a>‘善哉！<a id="a-Ow"></a>善哉！<a id="a-Ox"></a>大王能发如是妙心！<a id="a-Oy"></a>’时，<a id="a-Oz"></a>尊者将王至舍卫国，<a id="a-P0"></a>入祇桓精舍，<a id="a-P1"></a>以手指塔：<a id="a-P2"></a>‘此是尊者舍利弗塔，<a id="a-P3"></a>王当供养。<a id="a-P4"></a>’王曰：<a id="a-P5"></a>‘彼有何功德？<a id="a-P6"></a>’尊者曰：<a id="a-P7"></a>‘是第二法王，<a id="a-P8"></a>随转法轮。<a id="a-P9"></a>’而说偈言：</p>
  <p id="aPA">“‘一切众生智，<a id="a-PB"></a>比于舍利弗，</p>
  <p id="aPC">十六之一分，<a id="a-PD"></a>以除如来智。</p>
  <p id="aPE">如来转法轮，<a id="a-PF"></a>是则能随转，</p>
  <p id="aPG">彼有无量德，<a id="a-PH"></a>谁复能宣说？<a id="a-PI"></a>’</p>
  <p id="aPJ">“时，<a id="a-PK"></a>王生大欢喜，<a id="a-PL"></a>舍十万两珍宝，<a id="a-PM"></a>供养其塔，<a id="a-PN"></a>而说偈言：</p>
  <p id="aPO">“‘我礼舍利弗，<a id="a-PP"></a>解脱诸恐怖，</p>
  <p id="aPQ">名称普于世，<a id="a-PR"></a>智慧无有等。<a id="a-PS"></a>’</p>
  <p id="aPT">“次，<a id="a-PU"></a>复示大目揵连塔：<a id="a-PV"></a>‘王应供养此塔。<a id="a-PW"></a>’王复问曰：<a id="a-PX"></a>‘彼有何功德？<a id="a-PY"></a>’尊者答曰：<a id="a-PZ"></a>‘是神足第一，<a id="a-Pa"></a>以足指践地，<a id="a-Pb"></a>地即震动，<a id="a-Pc"></a>至于天宫，<a id="a-Pd"></a>降伏难陀、<a id="a-Pe"></a>跋难陀龙王。<a id="a-Pf"></a>’而说偈曰：</p>
  <p id="aPg">“‘以足指动地，<a id="a-Ph"></a>至于帝释宫，</p>
  <p id="aPi">神足无与等，<a id="a-Pj"></a>谁能尽宣说？</p>
  <p id="aPk">二龙王凶暴，<a id="a-Pl"></a>见者莫不怖，</p>
  <p id="aPm">彼于神足力，<a id="a-Pn"></a>降伏息瞋恚。<a id="a-Po"></a>’</p>
  <p id="aPp">“时，<a id="a-Pq"></a>王舍十万两珍宝，<a id="a-Pr"></a>供养此塔，<a id="a-Ps"></a>以偈赞曰：</p>
  <p id="aPt">“‘神足中第一，<a id="a-Pu"></a>离于老病死，</p>
  <p id="aPv">有如是功德，<a id="a-Pw"></a>今礼目揵连。<a id="a-Px"></a>’</p>
  <p id="aPy">“次复示摩诃迦葉塔，<a id="a-Pz"></a>语王言：<a id="a-Q0"></a>‘此是摩诃迦葉塔，<a id="a-Q1"></a>应当供养。<a id="a-Q2"></a>’王问曰：<a id="a-Q3"></a>‘彼有何功德？<a id="a-Q4"></a>’答曰：<a id="a-Q5"></a>‘彼少欲知足，<a id="a-Q6"></a>头陀第一，<a id="a-Q7"></a>如来施以半座及僧伽梨衣；<a id="a-Q8"></a>愍念众生，<a id="a-Q9"></a>兴立正法。<a id="a-QA"></a>’即说偈曰：</p>
  <p id="aQB">“‘功德田第一，<a id="a-QC"></a>愍念贫穷类，</p>
  <p id="aQD">著佛僧伽梨，<a id="a-QE"></a>能建于正法，</p>
  <p id="aQF">彼有如是德，<a id="a-QG"></a>谁能具宣说？<a id="a-QH"></a>’</p>
  <p id="aQI">“时，<a id="a-QJ"></a>王舍十万两珍宝，<a id="a-QK"></a>供养是塔，<a id="a-QL"></a>以偈赞曰：</p>
  <p id="aQM">“‘常乐于寂静，<a id="a-QN"></a>依止林薮间，</p>
  <p id="aQO">少欲知足富，<a id="a-QP"></a>今礼大迦葉。<a id="a-QQ"></a>’</p>
  <p id="aQR">“次，<a id="a-QS"></a>复示尊者薄拘罗塔：<a id="a-QT"></a>‘此是薄拘罗塔，<a id="a-QU"></a>应当供养。<a id="a-QV"></a>’王问曰：<a id="a-QW"></a>‘彼有何功德？<a id="a-QX"></a>’尊者答曰：<a id="a-QY"></a>‘彼无病第一，<a id="a-QZ"></a>乃至不为人说一句法，<a id="a-Qa"></a>寂然无言。<a id="a-Qb"></a>’王曰：<a id="a-Qc"></a>‘以一钱供养。<a id="a-Qd"></a>’诸臣白王：<a id="a-Qe"></a>‘功德既等，<a id="a-Qf"></a>何故于此供养一钱？<a id="a-Qg"></a>’王告之曰：<a id="a-Qh"></a>‘听吾所说：</p>
  <p id="aQi">“‘虽除无明痴，<a id="a-Qj"></a>智慧能鉴察，</p>
  <p id="aQk">虽有薄拘名，<a id="a-Ql"></a>于世何所益？<a id="a-Qm"></a>’</p>
  <p id="aQn">“时，<a id="a-Qo"></a>彼一钱还来至王所。<a id="a-Qp"></a>时，<a id="a-Qq"></a>大臣辈见是希有事，<a id="a-Qr"></a>异口同音赞彼：<a id="a-Qs"></a>‘呜呼！<a id="a-Qt"></a>尊者，<a id="a-Qu"></a>少欲知足，<a id="a-Qv"></a>乃至不须一钱。<a id="a-Qw"></a>’</p>
  <p id="aQx">“复示阿难塔，<a id="a-Qy"></a>语王言：<a id="a-Qz"></a>‘此是阿难塔，<a id="a-R0"></a>应当供养。<a id="a-R1"></a>’王曰：<a id="a-R2"></a>‘彼有何功德？<a id="a-R3"></a>’答曰：<a id="a-R4"></a>‘此人是侍佛者，<a id="a-R5"></a>多闻第一，<a id="a-R6"></a>撰集佛经。<a id="a-R7"></a>’而说偈曰：</p>
  <p id="aR8">“‘奉持牟尼钵，<a id="a-R9"></a>念至能决断，</p>
  <p id="aRA">多闻之大海，<a id="a-RB"></a>辩才柔软音。</p>
  <p id="aRC">能悦天人众，<a id="a-RD"></a>善知三佛心，</p>
  <p id="aRE">一切悉明了，<a id="a-RF"></a>功德之宝箧。</p>
  <p id="aRG">最胜所称叹，<a id="a-RH"></a>降伏烦恼诤，</p>
  <p id="aRI">如是等功德，<a id="a-RJ"></a>应当修供养！<a id="a-RK"></a>’</p>
  <p id="aRL">“王即舍百亿两珍宝，<a id="a-RM"></a>而供养其塔。<a id="a-RN"></a>时，<a id="a-RO"></a>诸臣白王言：<a id="a-RP"></a>‘何故于此布施供养皆悉胜前？<a id="a-RQ"></a>’王曰：<a id="a-RR"></a>‘听吾所说心中所以：</p>
  <p id="aRS">“‘如来之体身，<a id="a-RT"></a>法身性清净，</p>
  <p id="aRU">彼悉能奉持，<a id="a-RV"></a>是故供养胜。</p>
  <p id="aRW">法灯常存世，<a id="a-RX"></a>灭此愚痴冥，</p>
  <p id="aRY">皆由从彼来，<a id="a-RZ"></a>是故供养胜。</p>
  <p id="aRa">如大海之水，<a id="a-Rb"></a>牛迹所不容，</p>
  <p id="aRc">如是佛智海，<a id="a-Rd"></a>余人不能持。</p>
  <p id="aRe">唯有阿难尊，<a id="a-Rf"></a>一闻悉受持，</p>
  <p id="aRg">终无忘失时，<a id="a-Rh"></a>是故供养胜。<a id="a-Ri"></a>’</p>
  <p id="aRj">“尔时，<a id="a-Rk"></a>王如是种种供养，<a id="a-Rl"></a>向尊者合掌，<a id="a-Rm"></a>而作是言：</p>
  <p id="aRn">“‘我今受此形，<a id="a-Ro"></a>不复负此身，</p>
  <p id="aRp">修无量功德，<a id="a-Rq"></a>今为人中主。</p>
  <p id="aRr">我今取坚实，<a id="a-Rs"></a>造立诸塔庙，</p>
  <p id="aRt">庄严在于世，<a id="a-Ru"></a>如星庄严月。</p>
  <p id="aRv">奉佛弟子法，<a id="a-Rw"></a>应行诸礼节，</p>
  <p id="aRx">我今悉已作，<a id="a-Ry"></a>稽首尊者足。</p>
  <p id="aRz">蒙尊者恩力，<a id="a-S0"></a>今见胜妙事，</p>
  <p id="aS1">快获大善利，<a id="a-S2"></a>从是分别法。<a id="a-S3"></a>’</p>
  <p id="aS4">“尔时，<a id="a-S5"></a>王供养上种种事，<a id="a-S6"></a>恒偏至菩提道场树。<a id="a-S7"></a>此树下如来得阿耨多罗三藐三菩提，<a id="a-S8"></a>世间希有珍宝供养之事，<a id="a-S9"></a>供养菩提树。</p>
  <p id="aSA">“时，<a id="a-SB"></a>王夫人名曰低舍罗絺多，<a id="a-SC"></a>夫人作是念：<a id="a-SD"></a>‘王极爱念于我，<a id="a-SE"></a>我亦念王。<a id="a-SF"></a>王今舍我去，<a id="a-SG"></a>持诸珍宝至菩提树间。<a id="a-SH"></a>我今当作方便杀是菩提树，<a id="a-SI"></a>树既枯死，<a id="a-SJ"></a>叶便凋落，<a id="a-SK"></a>王当不复往，<a id="a-SL"></a>彼可与我常相娱乐。<a id="a-SM"></a>’即唤咒师，<a id="a-SN"></a>语咒师言：<a id="a-SO"></a>‘汝能杀菩提树不？<a id="a-SP"></a>’彼答曰：<a id="a-SQ"></a>‘能，<a id="a-SR"></a>与我千两金。<a id="a-SS"></a>’时，<a id="a-ST"></a>夫人即与千两金钱。<a id="a-SU"></a>咒师往菩提树间，<a id="a-SV"></a>以咒咒树，<a id="a-SW"></a>以綖系树。<a id="a-SX"></a>时，<a id="a-SY"></a>树渐渐枯死，<a id="a-SZ"></a>叶即萎落。<a id="a-Sa"></a>未即枯死，<a id="a-Sb"></a>其叶凋落，<a id="a-Sc"></a>白夫人曰：<a id="a-Sd"></a>‘复应以热乳浇树，<a id="a-Se"></a>乃可令枯。<a id="a-Sf"></a>’夫人白王：<a id="a-Sg"></a>‘我今欲以乳供养菩提树。<a id="a-Sh"></a>’王曰：<a id="a-Si"></a>‘随卿意耶！<a id="a-Sj"></a>’如是乃至以热乳浇之，<a id="a-Sk"></a>树即枯燥。<a id="a-Sl"></a>时，<a id="a-Sm"></a>诸夫人白王言：<a id="a-Sn"></a>‘菩提树忽然枯死，<a id="a-So"></a>叶叶变落。<a id="a-Sp"></a>’而说偈言：</p>
  <p id="aSq">“‘如来所依树，<a id="a-Sr"></a>名曰菩提者，</p>
  <p id="aSs">于是得正觉，<a id="a-St"></a>具足一切智。</p>
  <p id="aSu">大王今当知，<a id="a-Sv"></a>是树今枯死，</p>
  <p id="aSw">叶色亦变异，<a id="a-Sx"></a>不知何以故？<a id="a-Sy"></a>’</p>
  <p id="aSz">“时，<a id="a-T0"></a>王闻是语，<a id="a-T1"></a>即迷闷擘地，<a id="a-T2"></a>诸人辈以水浇王心面，<a id="a-T3"></a>良久而苏，<a id="a-T4"></a>即便泣泪言：</p>
  <p id="aT5">“‘我见菩提树，<a id="a-T6"></a>便见于如来，</p>
  <p id="aT7">今闻彼树死，<a id="a-T8"></a>我今亦随没！<a id="a-T9"></a>’</p>
  <p id="aTA">“时，<a id="a-TB"></a>彼夫人见王忧愁不乐，<a id="a-TC"></a>而白王言：<a id="a-TD"></a>‘王勿忧恼，<a id="a-TE"></a>我当喜悦王心。<a id="a-TF"></a>’王曰：<a id="a-TG"></a>‘若无彼树，<a id="a-TH"></a>我命亦无。<a id="a-TI"></a>如来于彼树得阿耨多罗三藐三菩提，<a id="a-TJ"></a>彼树既无，<a id="a-TK"></a>我何用活耶？<a id="a-TL"></a>’夫人闻王决定语，<a id="a-TM"></a>还复以冷乳灌菩提树下，<a id="a-TN"></a>彼树寻复更生。<a id="a-TO"></a>王闻以乳溉灌树还得生，<a id="a-TP"></a>日日送千瓮乳溉灌其本，<a id="a-TQ"></a>树还复如先。<a id="a-TR"></a>诸夫人辈白王言：<a id="a-TS"></a>‘菩提树今复如先，<a id="a-TT"></a>无复有异。<a id="a-TU"></a>’时，<a id="a-TV"></a>王闻已，<a id="a-TW"></a>即生欢喜，<a id="a-TX"></a>诣菩提树下，<a id="a-TY"></a>睹于菩提树，<a id="a-TZ"></a>目不暂舍，<a id="a-Ta"></a>而说偈言：</p>
  <p id="aTb">“‘诸王所未作，<a id="a-Tc"></a>瓶沙持国者，</p>
  <p id="aTd">我今应供养；<a id="a-Te"></a>我今浴菩提，</p>
  <p id="aTf">诸乳及香水，<a id="a-Tg"></a>华香及涂香。</p>
  <p id="aTh">当复供养僧，<a id="a-Ti"></a>贤圣五部众。<a id="a-Tj"></a>’</p>
  <p id="aTk">“时，<a id="a-Tl"></a>王各办四宝瓮——金、<a id="a-Tm"></a>银、<a id="a-Tn"></a>琉璃、<a id="a-To"></a>颇梨，<a id="a-Tp"></a>盛诸香乳，<a id="a-Tq"></a>及诸香汤，<a id="a-Tr"></a>持种种饮食，<a id="a-Ts"></a>幡幢、<a id="a-Tt"></a>宝盖各有千种，<a id="a-Tu"></a>及种种华香伎乐，<a id="a-Tv"></a>受持八支斋布萨，<a id="a-Tw"></a>著白净衣服，<a id="a-Tx"></a>执持香炉，<a id="a-Ty"></a>在于殿上，<a id="a-Tz"></a>向四方作礼，<a id="a-U0"></a>心念口言：<a id="a-U1"></a>‘如来贤圣弟子在诸方者，<a id="a-U2"></a>怜愍我故，<a id="a-U3"></a>受我供养！<a id="a-U4"></a>’而说偈言：</p>
  <p id="aU5">“‘如来贤圣子，<a id="a-U6"></a>正顺寂诸根，</p>
  <p id="aU7">离诸三界欲，<a id="a-U8"></a>诸天应供养，</p>
  <p id="aU9">今当悉来集，<a id="a-UA"></a>受我微心惠，</p>
  <p id="aUB">哀愍副我意，<a id="a-UC"></a>令法种增长，</p>
  <p id="aUD">常乐于寂止，<a id="a-UE"></a>解脱诸所著。</p>
  <p id="aUF">如来之真子，<a id="a-UG"></a>从法而化生，</p>
  <p id="aUH">诸天所供养；<a id="a-UI"></a>哀愍于我故，</p>
  <p id="aUJ">今当悉来集，<a id="a-UK"></a>副我之微意。</p>
  <p id="aUL">诸圣在处处，<a id="a-UM"></a>罽宾多波婆，</p>
  <p id="aUN">大林离波多，<a id="a-UO"></a>阿耨大池边，</p>
  <p id="aUP">江河山薮间；<a id="a-UQ"></a>如是一切处，</p>
  <p id="aUR">诸圣在中者，<a id="a-US"></a>今当悉来集，</p>
  <p id="aUT">哀愍于我故，<a id="a-UU"></a>副我之微意。</p>
  <p id="aUV">又在于天上，<a id="a-UW"></a>尸梨沙宫殿，</p>
  <p id="aUX">香山石室中，<a id="a-UY"></a>神通具足者，</p>
  <p id="aUZ">今当悉来集，<a id="a-Ua"></a>哀愍于我故。<a id="a-Ub"></a>’</p>
  <p id="aUc">“时，<a id="a-Ud"></a>王如是语时，<a id="a-Ue"></a>三十万比丘悉来集。<a id="a-Uf"></a>彼大众中十万是阿罗汉，<a id="a-Ug"></a>二十万是学人及凡夫比丘，<a id="a-Uh"></a>上座之座无人坐。<a id="a-Ui"></a>时，<a id="a-Uj"></a>王问诸比丘：<a id="a-Uk"></a>‘上座之座，<a id="a-Ul"></a>云何而无人坐？<a id="a-Um"></a>’时，<a id="a-Un"></a>彼大众中有一比丘，<a id="a-Uo"></a>名曰耶舍，<a id="a-Up"></a>是大阿罗汉，<a id="a-Uq"></a>具足六通，<a id="a-Ur"></a>白王言：<a id="a-Us"></a>‘此座，<a id="a-Ut"></a>上座之座，<a id="a-Uu"></a>余者岂敢于中而坐？<a id="a-Uv"></a>’王复问曰：<a id="a-Uw"></a>‘于尊者所，<a id="a-Ux"></a>更有上座耶？<a id="a-Uy"></a>’尊者答曰：<a id="a-Uz"></a>‘更有上座，<a id="a-V0"></a>大王，<a id="a-V1"></a>佛之所记，<a id="a-V2"></a>名曰宾头卢，<a id="a-V3"></a>是上座，<a id="a-V4"></a>应坐此处。<a id="a-V5"></a>’王大欢喜，<a id="a-V6"></a>而作是言：<a id="a-V7"></a>‘于中有比丘见佛者不？<a id="a-V8"></a>’尊者答曰：<a id="a-V9"></a>‘有也，<a id="a-VA"></a>大王，<a id="a-VB"></a>宾头卢者，<a id="a-VC"></a>犹故在世。<a id="a-VD"></a>’王复白曰：<a id="a-VE"></a>‘可得见彼比丘不？<a id="a-VF"></a>’尊者曰：<a id="a-VG"></a>‘大王，<a id="a-VH"></a>不久当见，<a id="a-VI"></a>寻当来至。<a id="a-VJ"></a>’时，<a id="a-VK"></a>王生大欢喜，<a id="a-VL"></a>而说偈言：</p>
  <p id="aVM">“‘我今快得利，<a id="a-VN"></a>摄受于我故，</p>
  <p id="aVO">令我自目见，<a id="a-VP"></a>尊者宾头卢。<a id="a-VQ"></a>’</p>
  <p id="aVR">“时，<a id="a-VS"></a>尊者宾头卢将无量阿罗汉，<a id="a-VT"></a>次第相随，<a id="a-VU"></a>譬如雁王乘虚而来，<a id="a-VV"></a>在于上座处坐。<a id="a-VW"></a>诸比丘僧各修礼敬，<a id="a-VX"></a>次第而坐。<a id="a-VY"></a>时，<a id="a-VZ"></a>王见尊者宾头卢头发皓白，<a id="a-Va"></a>辟支佛体，<a id="a-Vb"></a>头面礼足，<a id="a-Vc"></a>长跪合掌，<a id="a-Vd"></a>睹尊者颜貌，<a id="a-Ve"></a>而说偈言：</p>
  <p id="aVf">“‘我今之王位，<a id="a-Vg"></a>统领阎浮提，</p>
  <p id="aVh">不以为欢喜，<a id="a-Vi"></a>今得见尊者。</p>
  <p id="aVj">我今见尊者，<a id="a-Vk"></a>便是见生佛，</p>
  <p id="aVl">心怀大踊跃，<a id="a-Vm"></a>胜见于王位。<a id="a-Vn"></a>’</p>
  <p id="aVo">“复白尊者曰：<a id="a-Vp"></a>‘尊者见世尊耶？<a id="a-Vq"></a>三界所尊仰。<a id="a-Vr"></a>’时，<a id="a-Vs"></a>尊者宾头卢以手举眉毛，<a id="a-Vt"></a>视王而言：</p>
  <p id="aVu">“‘我见于如来，<a id="a-Vv"></a>于世无譬类，</p>
  <p id="aVw">身作黄金色，<a id="a-Vx"></a>三十二相好，</p>
  <p id="aVy">面如净满月，<a id="a-Vz"></a>梵音声柔软，</p>
  <p id="aW0">伏诸烦恼诤，<a id="a-W1"></a>常处于寂灭。<a id="a-W2"></a>’</p>
  <p id="aW3">“王复问曰：<a id="a-W4"></a>‘尊者何处见佛？<a id="a-W5"></a>’尊者曰：<a id="a-W6"></a>‘如来将五百阿罗汉，<a id="a-W7"></a>俱初在王舍城安居，<a id="a-W8"></a>我尔时亦复在中。<a id="a-W9"></a>’而说偈言：</p>
  <p id="aWA">“‘大牟尼世尊，<a id="a-WB"></a>离欲相围绕，</p>
  <p id="aWC">在于王舍城，<a id="a-WD"></a>结于夏三月。</p>
  <p id="aWE">我时在彼众，<a id="a-WF"></a>恒住如来边。</p>
  <p id="aWG">大王今当知，<a id="a-WH"></a>我目见真佛。</p>
  <p id="aWI">“‘又复，<a id="a-WJ"></a>佛住舍卫国时，<a id="a-WK"></a>如来大作神力，<a id="a-WL"></a>种种变化，<a id="a-WM"></a>作诸佛形，<a id="a-WN"></a>满在诸方，<a id="a-WO"></a>乃至阿迦尼吒天，<a id="a-WP"></a>我尔时亦在于中，<a id="a-WQ"></a>见如来种种变化神通之相。<a id="a-WR"></a>’而说偈言：</p>
  <p id="aWS">“‘如来神通力，<a id="a-WT"></a>降伏诸外道，</p>
  <p id="aWU">佛游于十方，<a id="a-WV"></a>我亲见彼相。</p>
  <p id="aWW">“‘又复，<a id="a-WX"></a>如来在天上与母说法时，<a id="a-WY"></a>我亦在于中；<a id="a-WZ"></a>与母说法竟，<a id="a-Wa"></a>将诸天众从天上来，<a id="a-Wb"></a>下僧迦奢国。<a id="a-Wc"></a>时，<a id="a-Wd"></a>我见此二事。<a id="a-We"></a>天人受福乐，<a id="a-Wf"></a>优波罗比丘尼化作转轮圣王，<a id="a-Wg"></a>将无量眷属，<a id="a-Wh"></a>乘空而来，<a id="a-Wi"></a>诣世尊所，<a id="a-Wj"></a>我亦见此。<a id="a-Wk"></a>’而说偈言：</p>
  <p id="aWl">“‘如来在天上，<a id="a-Wm"></a>于彼结夏坐，</p>
  <p id="aWn">我亦在于中，<a id="a-Wo"></a>牟尼之眷属。</p>
  <p id="aWp">“‘又复，<a id="a-Wq"></a>世尊住舍卫国，<a id="a-Wr"></a>五百阿罗汉俱。<a id="a-Ws"></a>时，<a id="a-Wt"></a>给孤独长者女适在于富楼那跋陀那国。<a id="a-Wu"></a>时，<a id="a-Wv"></a>彼女请佛及比丘僧。<a id="a-Ww"></a>时，<a id="a-Wx"></a>诸比丘各乘空而往彼，<a id="a-Wy"></a>我尔时以神力合大山，<a id="a-Wz"></a>往彼受请。<a id="a-X0"></a>时，<a id="a-X1"></a>世尊责我：<a id="a-X2"></a>“汝那得现神足如是？<a id="a-X3"></a>我今罚汝，<a id="a-X4"></a>常在于世，<a id="a-X5"></a>不得取涅槃，<a id="a-X6"></a>护持我正法，<a id="a-X7"></a>勿令灭也。<a id="a-X8"></a>”’而说偈曰：</p>
  <p id="aX9">“‘世尊受彼请，<a id="a-XA"></a>五百比丘俱，</p>
  <p id="aXB">时我以神力，<a id="a-XC"></a>挑大山而去，</p>
  <p id="aXD">世尊责罚我：<a id="a-XE"></a>住世未灭度，</p>
  <p id="aXF">护持我正法，<a id="a-XG"></a>勿令法没尽！</p>
  <p id="aXH">“‘又复，<a id="a-XI"></a>如来将诸比丘僧入城乞食。<a id="a-XJ"></a>时，<a id="a-XK"></a>王共二童子沙土中戏；<a id="a-XL"></a>逢见佛来，<a id="a-XM"></a>捧于尘沙，<a id="a-XN"></a>奉上于佛。<a id="a-XO"></a>时，<a id="a-XP"></a>世尊记彼童子：<a id="a-XQ"></a>“于我灭度百岁之后，<a id="a-XR"></a>此童子于巴连弗邑当受王位，<a id="a-XS"></a>领阎浮提，<a id="a-XT"></a>名曰阿育。<a id="a-XU"></a>当广布我舍利，<a id="a-XV"></a>一日之中，<a id="a-XW"></a>当造八万四千塔。<a id="a-XX"></a>”今王身是也。<a id="a-XY"></a>我尔时亦在于中。<a id="a-XZ"></a>’而说偈曰：</p>
  <p id="aXa">“‘王于童子时，<a id="a-Xb"></a>以沙奉上佛，</p>
  <p id="aXc">佛记于王时，<a id="a-Xd"></a>我亦亲在中。<a id="a-Xe"></a>’</p>
  <p id="aXf">“时，<a id="a-Xg"></a>王白尊者曰：<a id="a-Xh"></a>‘尊者今住在何处？<a id="a-Xi"></a>’尊者答王曰：<a id="a-Xj"></a>‘在于北山，<a id="a-Xk"></a>山名揵陀摩罗，<a id="a-Xl"></a>共诸同梵行僧。<a id="a-Xm"></a>’王复问曰：<a id="a-Xn"></a>‘有几眷属？<a id="a-Xo"></a>’尊者答：<a id="a-Xp"></a>‘六万阿罗汉比丘。<a id="a-Xq"></a>’尊者曰：<a id="a-Xr"></a>‘王何须多问？<a id="a-Xs"></a>今当施设供养于僧。<a id="a-Xt"></a>’食竟，<a id="a-Xu"></a>使王欢喜。</p>
  <p id="aXv">“王言：<a id="a-Xw"></a>‘如是，<a id="a-Xx"></a>尊者，<a id="a-Xy"></a>然我今先当供养佛念所觉菩提之树，<a id="a-Xz"></a>然后香美饮食施设于僧。<a id="a-Y0"></a>’敕诸群臣，<a id="a-Y1"></a>唱令国界：<a id="a-Y2"></a>‘王今舍十万两金，<a id="a-Y3"></a>布施众僧，<a id="a-Y4"></a>千瓮香汤，<a id="a-Y5"></a>溉灌菩提树。<a id="a-Y6"></a>’集诸五众，<a id="a-Y7"></a>时，<a id="a-Y8"></a>王子名曰拘那罗，<a id="a-Y9"></a>在王右边，<a id="a-YA"></a>举二指而不言说，<a id="a-YB"></a>意欲二倍供养。<a id="a-YC"></a>大众见之，<a id="a-YD"></a>皆尽发笑，<a id="a-YE"></a>王亦发笑，<a id="a-YF"></a>而语言：<a id="a-YG"></a>‘呜呼！<a id="a-YH"></a>王子，<a id="a-YI"></a>乃有增益功德供养。<a id="a-YJ"></a>’王复言：<a id="a-YK"></a>‘我复以三十万两金供养众僧，<a id="a-YL"></a>复加千瓮香汤，<a id="a-YM"></a>洗浴菩提树。<a id="a-YN"></a>’时，<a id="a-YO"></a>王子复举四指，<a id="a-YP"></a>意在四倍。<a id="a-YQ"></a>时，<a id="a-YR"></a>王瞋恚，<a id="a-YS"></a>语臣曰：<a id="a-YT"></a>‘谁教王子作是事，<a id="a-YU"></a>与我兴竞？<a id="a-YV"></a>’臣启王言：<a id="a-YW"></a>‘谁敢与王兴竞？<a id="a-YX"></a>然王子聪慧利根，<a id="a-YY"></a>增益功德，<a id="a-YZ"></a>故作是事耳！<a id="a-Ya"></a>’时，<a id="a-Yb"></a>王右顾视王子，<a id="a-Yc"></a>白上座曰：<a id="a-Yd"></a>‘除我库藏之物，<a id="a-Ye"></a>余一切物，<a id="a-Yf"></a>阎浮提夫人、<a id="a-Yg"></a>婇女、<a id="a-Yh"></a>诸臣、<a id="a-Yi"></a>眷属，<a id="a-Yj"></a>及我拘那罗子，<a id="a-Yk"></a>皆悉布施贤圣众僧。<a id="a-Yl"></a>’唱令国界，<a id="a-Ym"></a>集诸五众，<a id="a-Yn"></a>而说偈曰：</p>
  <p id="aYo">“‘除王库藏物，<a id="a-Yp"></a>夫人及婇女，</p>
  <p id="aYq">臣民一切众，<a id="a-Yr"></a>布施贤圣僧，</p>
  <p id="aYs">我身及王子，<a id="a-Yt"></a>亦复悉舍与。<a id="a-Yu"></a>’</p>
  <p id="aYv">“时，<a id="a-Yw"></a>王、<a id="a-Yx"></a>上座及比丘僧，<a id="a-Yy"></a>以瓮香汤洗浴菩提树。<a id="a-Yz"></a>时，<a id="a-Z0"></a>菩提树倍复严好，<a id="a-Z1"></a>增长茂盛，<a id="a-Z2"></a>以偈颂曰：</p>
  <p id="aZ3">“‘王浴菩提树，<a id="a-Z4"></a>无上之所觉，</p>
  <p id="aZ5">树增于茂盛，<a id="a-Z6"></a>柯条叶柔软。<a id="a-Z7"></a>’</p>
  <p id="aZ8">“时，<a id="a-Z9"></a>王及诸群臣生大欢喜。<a id="a-ZA"></a>时，<a id="a-ZB"></a>王洗浴菩提树已，<a id="a-ZC"></a>次复供养众僧。<a id="a-ZD"></a>时，<a id="a-ZE"></a>彼上座耶舍语王言：<a id="a-ZF"></a>‘大王，<a id="a-ZG"></a>今大有比丘僧集，<a id="a-ZH"></a>当发淳信心供养！<a id="a-ZI"></a>’时，<a id="a-ZJ"></a>王从上至下，<a id="a-ZK"></a>自手供养。</p>
  <p id="aZL">“时，<a id="a-ZM"></a>彼有二沙弥，<a id="a-ZN"></a>得食已，<a id="a-ZO"></a>各以麨团欢喜丸，<a id="a-ZP"></a>更互相掷。<a id="a-ZQ"></a>王见即笑而言：<a id="a-ZR"></a>‘此沙弥作小儿戏。<a id="a-ZS"></a>’供养讫已，<a id="a-ZT"></a>王还上座前立。<a id="a-ZU"></a>上座语王言：<a id="a-ZV"></a>‘王莫生不信敬心。<a id="a-ZW"></a>’王答上座：<a id="a-ZX"></a>‘无有不信敬心！<a id="a-ZY"></a>然见二沙弥作小儿戏，<a id="a-ZZ"></a>如世间小儿，<a id="a-Za"></a>以土团更互相掷，<a id="a-Zb"></a>如是二沙弥以麨团以欢喜丸，<a id="a-Zc"></a>更互相掷。<a id="a-Zd"></a>’上座白王言：<a id="a-Ze"></a>‘彼二沙弥是俱解脱阿罗汉，<a id="a-Zf"></a>更相奉食。<a id="a-Zg"></a>’王闻是已，<a id="a-Zh"></a>增其信心，<a id="a-Zi"></a>而作是念：<a id="a-Zj"></a>‘此二沙弥能展转相施，<a id="a-Zk"></a>我今亦当于一切僧人施绢、<a id="a-Zl"></a>劫贝。<a id="a-Zm"></a>’时，<a id="a-Zn"></a>二沙弥知王心所念，<a id="a-Zo"></a>二沙弥共相谓言：<a id="a-Zp"></a>‘令王倍增敬信。<a id="a-Zq"></a>’一沙弥持镬授与王，<a id="a-Zr"></a>一沙弥授以染草。<a id="a-Zs"></a>王问彼沙弥：<a id="a-Zt"></a>‘用作何等？<a id="a-Zu"></a>’二沙弥白王言：<a id="a-Zv"></a>‘王因我故，<a id="a-Zw"></a>施与众僧绢及劫贝，<a id="a-Zx"></a>我欲令大王染成其色，<a id="a-Zy"></a>施与众僧。<a id="a-Zz"></a>’时，<a id="a-a0"></a>王作是念：<a id="a-a1"></a>‘我虽心念，<a id="a-a2"></a>口未发言，<a id="a-a3"></a>此二达士得他心智，<a id="a-a4"></a>而知我心。<a id="a-a5"></a>’王即稽首敬礼众僧，<a id="a-a6"></a>而说偈言：</p>
  <p id="aa7">“‘孔雀之族姓，<a id="a-a8"></a>内外亲眷属，</p>
  <p id="aa9">因此惠施故，<a id="a-aA"></a>悉皆获大利！</p>
  <p id="aaB">遭值良福田，<a id="a-aC"></a>欢喜应时施。<a id="a-aD"></a>’</p>
  <p id="aaE">“时，<a id="a-aF"></a>王语沙弥言：<a id="a-aG"></a>‘我因汝等施僧衣，<a id="a-aH"></a>施僧衣已，<a id="a-aI"></a>复以三衣并四亿万两珍宝，<a id="a-aJ"></a>嚫五部众；<a id="a-aK"></a>嚫愿已，<a id="a-aL"></a>复以四十亿万两珍宝，<a id="a-aM"></a>赎取阎浮提宫人、<a id="a-aN"></a>婇女，<a id="a-aO"></a>及太子、<a id="a-aP"></a>群臣。<a id="a-aQ"></a>’阿育王所作功德，<a id="a-aR"></a>无量如是。<a id="a-aS"></a>”</p>
 </body>
</html>