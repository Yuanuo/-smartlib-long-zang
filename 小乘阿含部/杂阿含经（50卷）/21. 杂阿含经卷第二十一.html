<!doctype html>
<html id="z3IBUCdYh" data-ver="2022">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第二十一</h1>
  <p id="a2">如是我闻：<a id="a-3"></a>一时，<a id="a-4"></a>佛住波罗利弗妒路国，<a id="a-5"></a>尊者阿难及尊者迦摩亦在波罗利弗妒路鸡林精舍。</p>
  <p id="a6">时，<a id="a-7"></a>尊者迦摩诣尊者阿难所，<a id="a-8"></a>共相问讯慰劳已，<a id="a-9"></a>于一面坐，<a id="a-A"></a>语尊者阿难：<a id="a-B"></a>“奇哉！<a id="a-C"></a>尊者阿难，<a id="a-D"></a>有眼有色、<a id="a-E"></a>有耳有声、<a id="a-F"></a>有鼻有香、<a id="a-G"></a>有舌有味、<a id="a-H"></a>有身有触、<a id="a-I"></a>有意有法，<a id="a-J"></a>而有比丘有是等法，<a id="a-K"></a>能不觉知。<a id="a-L"></a>云何，<a id="a-M"></a>尊者阿难，<a id="a-N"></a>彼比丘为有想不觉知？<a id="a-O"></a>为无想故不觉知？<a id="a-P"></a>”</p>
  <p id="aQ">尊者阿难语迦摩比丘言：<a id="a-R"></a>“有想者亦不觉知，<a id="a-S"></a>况复无想？<a id="a-T"></a>”</p>
  <p id="aU">复问尊者阿难：<a id="a-V"></a>“何等为有想于有而不觉知？<a id="a-W"></a>”</p>
  <p id="aX">尊者阿难语迦摩比丘言：<a id="a-Y"></a>“若比丘离欲、<a id="a-Z"></a>恶不善法，<a id="a-a"></a>有觉有观，<a id="a-b"></a>离生喜乐，<a id="a-c"></a>初禅其足住，<a id="a-d"></a>如是有想比丘有法而不觉知；<a id="a-e"></a>如是第二、<a id="a-f"></a>第三、<a id="a-g"></a>第四禅，<a id="a-h"></a>空入处、<a id="a-i"></a>识入处、<a id="a-j"></a>无所有入处具足住，<a id="a-k"></a>如是有想比丘有法而不觉知。<a id="a-l"></a>云何无想有法而不觉知？<a id="a-m"></a>如是比丘一切想不忆念，<a id="a-n"></a>无想心三昧身作证具足住，<a id="a-o"></a>是名比丘无想于有法而不觉知。<a id="a-p"></a>”</p>
  <p id="aq">尊者迦摩比丘复问尊者阿难：<a id="a-r"></a>“若比丘无想心三味，<a id="a-s"></a>不涌不没，<a id="a-t"></a>解脱已住，<a id="a-u"></a>住已解脱，<a id="a-v"></a>世尊说此是何果、<a id="a-w"></a>何功德？<a id="a-x"></a>”</p>
  <p id="ay">尊者阿难语迦摩比丘言：<a id="a-z"></a>“若比丘无想心三昧，<a id="a-10"></a>不涌不没，<a id="a-11"></a>解脱已住，<a id="a-12"></a>住已解脱，<a id="a-13"></a>世尊说此是智果、<a id="a-14"></a>智功德。<a id="a-15"></a>”</p>
  <p id="a16">时，<a id="a-17"></a>二正士共论议已，<a id="a-18"></a>欢喜随喜，<a id="a-19"></a>各从座起去。</p>
  <p id="a1A">如是我闻：<a id="a-1B"></a>一时，<a id="a-1C"></a>佛住俱睒弥国瞿师罗园。<a id="a-1D"></a>尔时，<a id="a-1E"></a>尊者阿难亦在彼住。</p>
  <p id="a1F">时，<a id="a-1G"></a>尊者阿难告诸比丘：<a id="a-1H"></a>“若比丘、<a id="a-1I"></a>比丘尼于我前自记说，<a id="a-1J"></a>我当善哉慰劳问讯，<a id="a-1K"></a>或求以四道。<a id="a-1L"></a>何等为四？<a id="a-1M"></a>若比丘、<a id="a-1N"></a>比丘尼坐作如是住心——善住心、<a id="a-1O"></a>局住心，<a id="a-1P"></a>调伏心止观，<a id="a-1Q"></a>一心等受分别，<a id="a-1R"></a>于法量度，<a id="a-1S"></a>修习多修习已，<a id="a-1T"></a>得断诸使；<a id="a-1U"></a>若有比丘、<a id="a-1V"></a>比丘尼于我前自记说，<a id="a-1W"></a>我则如是善哉慰喻，<a id="a-1X"></a>或求是，<a id="a-1Y"></a>名说初道。</p>
  <p id="a1Z">“复次，<a id="a-1a"></a>比丘、<a id="a-1b"></a>比丘尼正坐思惟，<a id="a-1c"></a>于法选择，<a id="a-1d"></a>思量住心——善住、<a id="a-1e"></a>局住，<a id="a-1f"></a>调伏止观，<a id="a-1g"></a>一心等受，<a id="a-1h"></a>如是正向多住，<a id="a-1i"></a>得离诸使；<a id="a-1j"></a>若有比丘、<a id="a-1k"></a>比丘尼于我前自记说，<a id="a-1l"></a>我当如是善哉慰喻，<a id="a-1m"></a>或求是，<a id="a-1n"></a>名第二说道。</p>
  <p id="a1o">“复次，<a id="a-1p"></a>比丘、<a id="a-1q"></a>比丘尼为掉乱所持，<a id="a-1r"></a>以调伏心坐、<a id="a-1s"></a>正坐，<a id="a-1t"></a>住心、<a id="a-1u"></a>善住心、<a id="a-1v"></a>局住心，<a id="a-1w"></a>调伏止观，<a id="a-1x"></a>一心等受化，<a id="a-1y"></a>如是正向多住已，<a id="a-1z"></a>则断诸使；<a id="a-20"></a>若有比丘、<a id="a-21"></a>比丘尼于我前自记说，<a id="a-22"></a>我则如是善哉慰喻，<a id="a-23"></a>或求是，<a id="a-24"></a>名第三说道。</p>
  <p id="a25">“复次，<a id="a-26"></a>比丘、<a id="a-27"></a>比丘尼止观和合俱行，<a id="a-28"></a>作如是正向多住，<a id="a-29"></a>则断诸使；<a id="a-2A"></a>若比丘、<a id="a-2B"></a>比丘尼于我前自记说者，<a id="a-2C"></a>我则如是善哉慰喻教诫，<a id="a-2D"></a>或求是，<a id="a-2E"></a>名第四说道。<a id="a-2F"></a>”</p>
  <p id="a2G">时，<a id="a-2H"></a>诸比丘闻尊者阿难所说，<a id="a-2I"></a>欢喜奉行。</p>
  <p id="a2J">如是我闻：<a id="a-2K"></a>一时，<a id="a-2L"></a>佛住俱睒弥国瞿师罗园，<a id="a-2M"></a>尊者阿难亦在彼住。</p>
  <p id="a2N">时，<a id="a-2O"></a>有异婆罗门诣尊者阿难所，<a id="a-2P"></a>共相问讯慰劳已，<a id="a-2Q"></a>于一面坐，<a id="a-2R"></a>问尊者阿难：<a id="a-2S"></a>“何故于沙门瞿昙所修梵行？<a id="a-2T"></a>”</p>
  <p id="a2U">尊者阿难语婆罗门：<a id="a-2V"></a>“为断故。<a id="a-2W"></a>”</p>
  <p id="a2X">复问：<a id="a-2Y"></a>“尊者何所断？<a id="a-2Z"></a>”</p>
  <p id="a2a">答言：<a id="a-2b"></a>“断爱。<a id="a-2c"></a>”</p>
  <p id="a2d">复问：<a id="a-2e"></a>“尊者阿难，<a id="a-2f"></a>何所依而得断爱？<a id="a-2g"></a>”</p>
  <p id="a2h">答言：<a id="a-2i"></a>“婆罗门，<a id="a-2j"></a>依于欲而断爱。<a id="a-2k"></a>”</p>
  <p id="a2l">复问：<a id="a-2m"></a>“尊者阿难，<a id="a-2n"></a>岂非无边际？<a id="a-2o"></a>”</p>
  <p id="a2p">答言：<a id="a-2q"></a>“婆罗门，<a id="a-2r"></a>非无边际！<a id="a-2s"></a>如是有边际，<a id="a-2t"></a>非无边际。<a id="a-2u"></a>”</p>
  <p id="a2v">复问：<a id="a-2w"></a>“尊者阿难，<a id="a-2x"></a>云何有边际，<a id="a-2y"></a>非无边际？<a id="a-2z"></a>”</p>
  <p id="a30">答言：<a id="a-31"></a>“婆罗门，<a id="a-32"></a>我今问汝，<a id="a-33"></a>随意答我。<a id="a-34"></a>婆罗门，<a id="a-35"></a>于意云何？<a id="a-36"></a>汝先有欲来诣精舍不？<a id="a-37"></a>”</p>
  <p id="a38">婆罗门答言：<a id="a-39"></a>“如是，<a id="a-3A"></a>阿难。<a id="a-3B"></a>”</p>
  <p id="a3C">“如是，<a id="a-3D"></a>婆罗门，<a id="a-3E"></a>来至精舍已，<a id="a-3F"></a>彼欲息不？<a id="a-3G"></a>”</p>
  <p id="a3H">答言：<a id="a-3I"></a>“如是，<a id="a-3J"></a>尊者阿难，<a id="a-3K"></a>彼精进、<a id="a-3L"></a>方便、<a id="a-3M"></a>筹量，<a id="a-3N"></a>来诣精舍。<a id="a-3O"></a>”</p>
  <p id="a3P">复问：<a id="a-3Q"></a>“至精舍已，<a id="a-3R"></a>彼精进、<a id="a-3S"></a>方便、<a id="a-3T"></a>筹量息不？<a id="a-3U"></a>”</p>
  <p id="a3V">答言：<a id="a-3W"></a>“如是。<a id="a-3X"></a>”</p>
  <p id="a3Y">尊者阿难复语婆罗门：<a id="a-3Z"></a>“如是，<a id="a-3a"></a>婆罗门，<a id="a-3b"></a>如来、<a id="a-3c"></a>应、<a id="a-3d"></a>等正觉所知所见，<a id="a-3e"></a>说四如意足，<a id="a-3f"></a>以一乘道净众生、<a id="a-3g"></a>灭苦恼、<a id="a-3h"></a>断忧悲。<a id="a-3i"></a>何等为四？<a id="a-3j"></a>欲定断行成就如意足，<a id="a-3k"></a>精进定、<a id="a-3l"></a>心定、<a id="a-3m"></a>思惟定断行成就如意足。<a id="a-3n"></a>如是，<a id="a-3o"></a>圣弟子修欲定断行成就如意足，<a id="a-3p"></a>依离、<a id="a-3q"></a>依无欲、<a id="a-3r"></a>依出要、<a id="a-3s"></a>依灭、<a id="a-3t"></a>向于舍，<a id="a-3u"></a>乃至断爱；<a id="a-3v"></a>爱断已，<a id="a-3w"></a>彼欲亦息。<a id="a-3x"></a>修精进定、<a id="a-3y"></a>心定、<a id="a-3z"></a>思惟定断行成就，<a id="a-40"></a>依离、<a id="a-41"></a>依无欲、<a id="a-42"></a>依出要、<a id="a-43"></a>依灭、<a id="a-44"></a>向于舍，<a id="a-45"></a>乃至爱尽；<a id="a-46"></a>爱尽已，<a id="a-47"></a>思惟则息。<a id="a-48"></a>婆罗门，<a id="a-49"></a>于意云何？<a id="a-4A"></a>此非边际耶？<a id="a-4B"></a>”</p>
  <p id="a4C">婆罗门言：<a id="a-4D"></a>“尊者阿难，<a id="a-4E"></a>此是边际，<a id="a-4F"></a>非不边际。<a id="a-4G"></a>”</p>
  <p id="a4H">尔时，<a id="a-4I"></a>婆罗门闻尊者阿难所说，<a id="a-4J"></a>欢喜随喜，<a id="a-4K"></a>从座起去。</p>
  <p id="a4L">如是我闻：<a id="a-4M"></a>一时，<a id="a-4N"></a>佛住拘睒弥国瞿师罗园，<a id="a-4O"></a>尊者阿难亦在彼住。</p>
  <p id="a4P">尔时，<a id="a-4Q"></a>瞿师罗长者诣尊者阿难所，<a id="a-4R"></a>稽首礼足，<a id="a-4S"></a>退坐一面，<a id="a-4T"></a>白尊者阿难：<a id="a-4U"></a>“云何名为世间说法者？<a id="a-4V"></a>云何名世间善向？<a id="a-4W"></a>云何名世间善到？<a id="a-4X"></a>”</p>
  <p id="a4Y">尊者阿难语瞿师罗长者：<a id="a-4Z"></a>“我今问汝，<a id="a-4a"></a>随意答我。<a id="a-4b"></a>长者，<a id="a-4c"></a>于意云何？<a id="a-4d"></a>若有说法，<a id="a-4e"></a>调伏贪欲、<a id="a-4f"></a>调伏瞋恚、<a id="a-4g"></a>调伏愚痴，<a id="a-4h"></a>得名世间说法者不？<a id="a-4i"></a>”</p>
  <p id="a4j">长者答言：<a id="a-4k"></a>“尊者阿难，<a id="a-4l"></a>若有说法，<a id="a-4m"></a>能调伏贪欲、<a id="a-4n"></a>瞋恚、<a id="a-4o"></a>愚痴，<a id="a-4p"></a>是则名为世间说法者。<a id="a-4q"></a>”</p>
  <p id="a4r">复问：<a id="a-4s"></a>“长者，<a id="a-4t"></a>于意云何？<a id="a-4u"></a>若世间向调伏贪欲、<a id="a-4v"></a>调伏瞋恚、<a id="a-4w"></a>调伏愚痴，<a id="a-4x"></a>是名世间善向；<a id="a-4y"></a>若世间已调伏贪欲、<a id="a-4z"></a>瞋恚、<a id="a-50"></a>愚痴，<a id="a-51"></a>是名善到耶？<a id="a-52"></a>为非耶？<a id="a-53"></a>”</p>
  <p id="a54">长者答言：<a id="a-55"></a>“尊者阿难，<a id="a-56"></a>若调伏贪欲，<a id="a-57"></a>已断无余，<a id="a-58"></a>瞋恚、<a id="a-59"></a>愚痴已断无余，<a id="a-5A"></a>是名善到。<a id="a-5B"></a>”</p>
  <p id="a5C">尊者阿难答言：<a id="a-5D"></a>“长者，<a id="a-5E"></a>我试问汝，<a id="a-5F"></a>汝便真实答我，<a id="a-5G"></a>其义如此，<a id="a-5H"></a>当受持之。<a id="a-5I"></a>”</p>
  <p id="a5J">瞿师罗长者闻尊者阿难所说，<a id="a-5K"></a>欢喜随喜，<a id="a-5L"></a>作礼而去。</p>
  <p id="a5M">如是我闻：<a id="a-5N"></a>一时，<a id="a-5O"></a>佛住毗舍离猕猴池侧重阁讲堂，<a id="a-5P"></a>尊者阿难亦在彼住。</p>
  <p id="a5Q">尔时，<a id="a-5R"></a>无畏离车是尼揵弟子，<a id="a-5S"></a>聪明童子离车是阿耆毗弟子，<a id="a-5T"></a>俱往尊者阿难所，<a id="a-5U"></a>共相问讯慰劳已，<a id="a-5V"></a>于一面坐。<a id="a-5W"></a>时，<a id="a-5X"></a>无畏离车语尊者阿难：<a id="a-5Y"></a>“我师尼揵子灭炽然法，<a id="a-5Z"></a>清净超出，<a id="a-5a"></a>为诸弟子说如是道：<a id="a-5b"></a>‘宿命之业，<a id="a-5c"></a>行苦行故，<a id="a-5d"></a>悉能吐之，<a id="a-5e"></a>身业不作，<a id="a-5f"></a>断截桥梁，<a id="a-5g"></a>于未来世无复诸漏，<a id="a-5h"></a>诸业永尽；<a id="a-5i"></a>业永尽故，<a id="a-5j"></a>众苦永尽；<a id="a-5k"></a>苦永尽故，<a id="a-5l"></a>究竟苦边。<a id="a-5m"></a>’尊者阿难，<a id="a-5n"></a>此义云何？<a id="a-5o"></a>”</p>
  <p id="a5p">尊者阿难语离车言：<a id="a-5q"></a>“如来、<a id="a-5r"></a>应、<a id="a-5s"></a>等正觉所知所见，<a id="a-5t"></a>说三种离炽然清净超出道，<a id="a-5u"></a>以一乘道净众生、<a id="a-5v"></a>离忧悲、<a id="a-5w"></a>越苦恼，<a id="a-5x"></a>得真如法。<a id="a-5y"></a>何等为三？<a id="a-5z"></a>如是，<a id="a-60"></a>圣弟子住于净戒，<a id="a-61"></a>受波罗提木叉，<a id="a-62"></a>威仪具足，<a id="a-63"></a>信于诸罪过，<a id="a-64"></a>生怖畏想。<a id="a-65"></a>受持如是具足净戒，<a id="a-66"></a>宿业渐吐，<a id="a-67"></a>得现法，<a id="a-68"></a>离炽然，<a id="a-69"></a>不待时节，<a id="a-6A"></a>能得正法，<a id="a-6B"></a>通达现见观察，<a id="a-6C"></a>智慧自觉。<a id="a-6D"></a>离车长者，<a id="a-6E"></a>是名如来、<a id="a-6F"></a>应、<a id="a-6G"></a>等正觉说所知所见说离炽然，<a id="a-6H"></a>清净超出，<a id="a-6I"></a>以一乘道净众生、<a id="a-6J"></a>灭苦恼、<a id="a-6K"></a>越忧悲，<a id="a-6L"></a>得真如法。</p>
  <p id="a6M">“复次，<a id="a-6N"></a>离车，<a id="a-6O"></a>如是净戒具足，<a id="a-6P"></a>离欲、<a id="a-6Q"></a>恶不善法，<a id="a-6R"></a>乃至第四禅具足住，<a id="a-6S"></a>是名如来、<a id="a-6T"></a>应、<a id="a-6U"></a>等正觉说离炽然，<a id="a-6V"></a>乃至得如实法。<a id="a-6W"></a>复有三昧正受，<a id="a-6X"></a>于此苦圣谛如实知，<a id="a-6Y"></a>此苦集圣谛、<a id="a-6Z"></a>苦灭圣谛、<a id="a-6a"></a>苦灭道迹圣谛如实知。<a id="a-6b"></a>具足如是智慧心，<a id="a-6c"></a>业更不造，<a id="a-6d"></a>宿业渐已断，<a id="a-6e"></a>得现正法，<a id="a-6f"></a>离诸炽然，<a id="a-6g"></a>不待时节，<a id="a-6h"></a>通达现见，<a id="a-6i"></a>生自觉智。<a id="a-6j"></a>离车，<a id="a-6k"></a>是名如来、<a id="a-6l"></a>应、<a id="a-6m"></a>等正觉所知所见说第三离炽然，<a id="a-6n"></a>清净超出，<a id="a-6o"></a>以一乘道净众生、<a id="a-6p"></a>离苦恼、<a id="a-6q"></a>灭忧悲，<a id="a-6r"></a>得如实法。<a id="a-6s"></a>”</p>
  <p id="a6t">尔时，<a id="a-6u"></a>尼揵弟子离车无畏默然住。</p>
  <p id="a6v">尔时，<a id="a-6w"></a>阿耆毗弟子离车聪慧重语离车无畏言：<a id="a-6x"></a>“怪哉！<a id="a-6y"></a>无畏，<a id="a-6z"></a>何默然住？<a id="a-70"></a>于如来、<a id="a-71"></a>应、<a id="a-72"></a>等正觉所说、<a id="a-73"></a>所知、<a id="a-74"></a>所见、<a id="a-75"></a>善说法，<a id="a-76"></a>闻不随喜耶？<a id="a-77"></a>”</p>
  <p id="a78">离车无畏答言：<a id="a-79"></a>“我思惟其义，<a id="a-7A"></a>故默然住耳！<a id="a-7B"></a>谁闻世尊沙门瞿昙所说法不随喜者？<a id="a-7C"></a>若有闻沙门瞿昙说法而不随喜者，<a id="a-7D"></a>此则愚夫，<a id="a-7E"></a>长夜当受非义不饶益苦。<a id="a-7F"></a>”</p>
  <p id="a7G">时，<a id="a-7H"></a>尼揵弟子离车无畏、<a id="a-7I"></a>阿耆毗弟子聪慧重闻佛所说法——尊者阿难陀所说，<a id="a-7J"></a>欢喜随喜，<a id="a-7K"></a>从座起去。</p>
  <p id="a7L">如是我闻：<a id="a-7M"></a>一时，<a id="a-7N"></a>佛住舍卫国祇树给孤独园，<a id="a-7O"></a>尊者阿难亦在彼住。</p>
  <p id="a7P">时，<a id="a-7Q"></a>有异比丘尼于尊者阿难所，<a id="a-7R"></a>起染著心，<a id="a-7S"></a>遣使白尊者阿难：<a id="a-7T"></a>“我身遇病苦，<a id="a-7U"></a>惟愿尊者哀愍见看。<a id="a-7V"></a>”</p>
  <p id="a7W">尊者阿难晨朝著衣持钵，<a id="a-7X"></a>往彼比丘尼所。</p>
  <p id="a7Y">彼比丘尼遥见尊者阿难来，<a id="a-7Z"></a>露身体卧床上。<a id="a-7a"></a>尊者阿难遥见彼比丘尼身，<a id="a-7b"></a>即自摄敛诸根，<a id="a-7c"></a>回身背住。<a id="a-7d"></a>彼比丘尼见尊者阿难摄敛诸根，<a id="a-7e"></a>回身背住，<a id="a-7f"></a>即自惭愧，<a id="a-7g"></a>起著衣服，<a id="a-7h"></a>敷坐具，<a id="a-7i"></a>出迎尊者阿难，<a id="a-7j"></a>请令就座，<a id="a-7k"></a>稽首礼足，<a id="a-7l"></a>退住一面。</p>
  <p id="a7m">时，<a id="a-7n"></a>尊者阿难为说法言：<a id="a-7o"></a>“姊妹，<a id="a-7p"></a>如此身者，<a id="a-7q"></a>秽食长养、<a id="a-7r"></a>骄慢长养、<a id="a-7s"></a>爱所长养、<a id="a-7t"></a>淫欲长养。<a id="a-7u"></a>姊妹，<a id="a-7v"></a>依秽食者，<a id="a-7w"></a>当断秽食；<a id="a-7x"></a>依于慢者，<a id="a-7y"></a>当断骄慢；<a id="a-7z"></a>依于爱者，<a id="a-80"></a>当断爱欲。</p>
  <p id="a81">“姊妹，<a id="a-82"></a>云何名依于秽食，<a id="a-83"></a>当断秽食？<a id="a-84"></a>谓圣弟子于食计数思惟而食，<a id="a-85"></a>无著乐想、<a id="a-86"></a>无骄慢想、<a id="a-87"></a>无摩拭想、<a id="a-88"></a>无庄严想，<a id="a-89"></a>为持身故、<a id="a-8A"></a>为养活故、<a id="a-8B"></a>治饥渴病故、<a id="a-8C"></a>摄受梵行故，<a id="a-8D"></a>宿诸受令灭，<a id="a-8E"></a>新诸受不生，<a id="a-8F"></a>崇习长养，<a id="a-8G"></a>若力、<a id="a-8H"></a>若乐、<a id="a-8I"></a>若触，<a id="a-8J"></a>当如是住。<a id="a-8K"></a>譬如商客以酥油膏以膏其车，<a id="a-8L"></a>无染著想、<a id="a-8M"></a>无骄慢想、<a id="a-8N"></a>无摩拭想、<a id="a-8O"></a>无庄严想，<a id="a-8P"></a>为运载故。<a id="a-8Q"></a>如病疮者涂以酥油，<a id="a-8R"></a>无著乐想、<a id="a-8S"></a>无骄慢想、<a id="a-8T"></a>无摩拭想、<a id="a-8U"></a>无庄严想，<a id="a-8V"></a>为疮愈故。<a id="a-8W"></a>如是，<a id="a-8X"></a>圣弟子计数而食，<a id="a-8Y"></a>无染著想、<a id="a-8Z"></a>无骄慢想、<a id="a-8a"></a>无摩拭想、<a id="a-8b"></a>无庄严想，<a id="a-8c"></a>为养活故、<a id="a-8d"></a>治饥渴故、<a id="a-8e"></a>摄受梵行故，<a id="a-8f"></a>宿诸受离，<a id="a-8g"></a>新诸受不起，<a id="a-8h"></a>若力、<a id="a-8i"></a>若乐、<a id="a-8j"></a>若无罪触安隐住。<a id="a-8k"></a>姊妹，<a id="a-8l"></a>是名依食断食。</p>
  <p id="a8m">“依慢断慢者，<a id="a-8n"></a>云何依慢断慢？<a id="a-8o"></a>谓圣弟子闻某尊者、<a id="a-8p"></a>某尊者弟子尽诸有漏，<a id="a-8q"></a>无漏心解脱、<a id="a-8r"></a>慧解脱，<a id="a-8s"></a>现法自知作证：<a id="a-8t"></a>我生已尽，<a id="a-8u"></a>梵行已立，<a id="a-8v"></a>所作已作，<a id="a-8w"></a>自知不受后有。<a id="a-8x"></a>闻已，<a id="a-8y"></a>作是念：<a id="a-8z"></a>‘彼圣弟子尽诸有漏，<a id="a-90"></a>乃至自知不受后有，<a id="a-91"></a>我今何故不尽诸有漏？<a id="a-92"></a>何故不自知不受后有？<a id="a-93"></a>’当于尔时则能断诸有漏，<a id="a-94"></a>乃至自知不受后有。<a id="a-95"></a>姊妹，<a id="a-96"></a>是名依慢断慢。</p>
  <p id="a97">“姊妹，<a id="a-98"></a>云何依爱断爱？<a id="a-99"></a>谓圣弟子闻某尊者、<a id="a-9A"></a>某尊者弟子尽诸有漏，<a id="a-9B"></a>乃至自知不受后有，<a id="a-9C"></a>我等何不尽诸有漏！<a id="a-9D"></a>乃至自知不受后有！<a id="a-9E"></a>彼于尔时能断诸有漏，<a id="a-9F"></a>乃至自知不受后有。<a id="a-9G"></a>姊妹，<a id="a-9H"></a>是名依爱断爱。<a id="a-9I"></a>姊妹，<a id="a-9J"></a>无所得者，<a id="a-9K"></a>断截淫欲、<a id="a-9L"></a>和合桥粱。<a id="a-9M"></a>”</p>
  <p id="a9N">尊者阿难说是法时，<a id="a-9O"></a>彼比丘尼远尘离垢，<a id="a-9P"></a>得法眼净。<a id="a-9Q"></a>彼比丘尼见法、<a id="a-9R"></a>得法、<a id="a-9S"></a>觉法、<a id="a-9T"></a>入法，<a id="a-9U"></a>度狐疑，<a id="a-9V"></a>不由于他，<a id="a-9W"></a>于正法、<a id="a-9X"></a>律，<a id="a-9Y"></a>心得无畏；<a id="a-9Z"></a>礼尊者阿难足，<a id="a-9a"></a>白尊者阿难：<a id="a-9b"></a>“我今发露悔过，<a id="a-9c"></a>愚痴不善脱，<a id="a-9d"></a>作如是不流类事，<a id="a-9e"></a>今于尊者阿难所自见过、<a id="a-9f"></a>自知过，<a id="a-9g"></a>发露忏悔，<a id="a-9h"></a>哀愍故！<a id="a-9i"></a>”</p>
  <p id="a9j">尊者阿难语比丘尼：<a id="a-9k"></a>“汝今真实自见罪、<a id="a-9l"></a>自知罪，<a id="a-9m"></a>愚痴不善，<a id="a-9n"></a>汝自知作不类之罪。<a id="a-9o"></a>汝今自知、<a id="a-9p"></a>自见而悔过，<a id="a-9q"></a>于未来世得具足戒。<a id="a-9r"></a>我今受汝悔过，<a id="a-9s"></a>哀愍故，<a id="a-9t"></a>令汝善法增长，<a id="a-9u"></a>终不退減。<a id="a-9v"></a>所以者何？<a id="a-9w"></a>若有自见罪、<a id="a-9x"></a>自知罪，<a id="a-9y"></a>能悔过者，<a id="a-9z"></a>于未来世得具足戒，<a id="a-A0"></a>善法增长，<a id="a-A1"></a>终不退灭。<a id="a-A2"></a>”</p>
  <p id="aA3">尊者阿难为彼比丘尼种种说法，<a id="a-A4"></a>示教照喜已，<a id="a-A5"></a>从座起去。</p>
  <p id="aA6">如是我闻：<a id="a-A7"></a>一时，<a id="a-A8"></a>佛在桥池人间游行，<a id="a-A9"></a>与尊者阿难俱，<a id="a-AA"></a>至婆头聚落国北身恕林中。</p>
  <p id="aAB">尔时，<a id="a-AC"></a>婆头聚落诸童子闻尊者阿难桥池人间游行，<a id="a-AD"></a>住婆头聚落国北身恕林中；<a id="a-AE"></a>闻已，<a id="a-AF"></a>相呼聚集，<a id="a-AG"></a>往诣尊者阿难所，<a id="a-AH"></a>稽首礼尊者阿难足，<a id="a-AI"></a>退坐一面。</p>
  <p id="aAJ">时，<a id="a-AK"></a>尊者阿难语诸童子言：<a id="a-AL"></a>“苦种！<a id="a-AM"></a>如来、<a id="a-AN"></a>应、<a id="a-AO"></a>等正觉说四种清净：<a id="a-AP"></a>戒清净、<a id="a-AQ"></a>心清净、<a id="a-AR"></a>见清净、<a id="a-AS"></a>解脱清净。</p>
  <p id="aAT">“云何为戒清净？<a id="a-AU"></a>谓圣弟子住于戒——波罗提木叉，<a id="a-AV"></a>戒增长，<a id="a-AW"></a>威仪具足，<a id="a-AX"></a>于微细罪能生恐怖，<a id="a-AY"></a>受持学戒。<a id="a-AZ"></a>戒身不满者，<a id="a-Aa"></a>能令满足；<a id="a-Ab"></a>已满者，<a id="a-Ac"></a>随顺执持，<a id="a-Ad"></a>欲精进方便超出，<a id="a-Ae"></a>精勤勇猛，<a id="a-Af"></a>堪能诸身心法，<a id="a-Ag"></a>常能摄受，<a id="a-Ah"></a>是名戒净断。</p>
  <p id="aAi">“苦种！<a id="a-Aj"></a>云何名为心净断？<a id="a-Ak"></a>谓圣弟子离欲、<a id="a-Al"></a>恶不善法，<a id="a-Am"></a>乃至第四禅具足住，<a id="a-An"></a>定身未满者令满，<a id="a-Ao"></a>已满者随顺执受，<a id="a-Ap"></a>欲精进乃至常执受，<a id="a-Aq"></a>是名心净断。</p>
  <p id="aAr">“苦种！<a id="a-As"></a>云何名为见净断？<a id="a-At"></a>谓圣弟子闻大师说法，<a id="a-Au"></a>如是如是说法，<a id="a-Av"></a>则如是如是入如实正观，<a id="a-Aw"></a>如是如是得欢喜、<a id="a-Ax"></a>得随喜、<a id="a-Ay"></a>得从于佛。<a id="a-Az"></a>复次，<a id="a-B0"></a>圣弟子不闻大师说法，<a id="a-B1"></a>然从余明智尊重梵行者说，<a id="a-B2"></a>闻尊重梵行者如是如是说，<a id="a-B3"></a>则如是如是入如实观察，<a id="a-B4"></a>如是如是观察，<a id="a-B5"></a>于彼法得欢喜、<a id="a-B6"></a>随喜，<a id="a-B7"></a>信于正法。<a id="a-B8"></a>复次，<a id="a-B9"></a>圣弟子不闻大师说法，<a id="a-BA"></a>亦复不闻明智尊重梵行者说，<a id="a-BB"></a>随先所闻受持者重诵习，<a id="a-BC"></a>随先所闻受持者如是如是重诵已，<a id="a-BD"></a>如是如是得入彼法，<a id="a-BE"></a>乃至信于正法。<a id="a-BF"></a>复次，<a id="a-BG"></a>圣弟子不闻大师说法，<a id="a-BH"></a>不闻明智尊重梵行者说，<a id="a-BI"></a>又复不能先所受持重诵习，<a id="a-BJ"></a>然先所闻法为人广说；<a id="a-BK"></a>先所闻法如是如是为人广说，<a id="a-BL"></a>如是如是得入于法，<a id="a-BM"></a>正智观察，<a id="a-BN"></a>乃至信于正法。<a id="a-BO"></a>复次，<a id="a-BP"></a>圣弟子不闻大师说法，<a id="a-BQ"></a>复不闻明智尊重梵行者说，<a id="a-BR"></a>又复不能先所受持重诵习，<a id="a-BS"></a>亦复不以先所闻法为人广说，<a id="a-BT"></a>然于先所闻法独一静处思惟观察；<a id="a-BU"></a>如是如是思惟观察，<a id="a-BV"></a>如是如是得入正法，<a id="a-BW"></a>乃至信于正法。<a id="a-BX"></a>如是从他闻，<a id="a-BY"></a>内正思惟，<a id="a-BZ"></a>是名未起正见令起，<a id="a-Ba"></a>已起正见令增广；<a id="a-Bb"></a>是名未满戒身令满，<a id="a-Bc"></a>已满者随顺摄受，<a id="a-Bd"></a>欲精进方便，<a id="a-Be"></a>乃至常摄受，<a id="a-Bf"></a>是名见净断。</p>
  <p id="aBg">“苦种！<a id="a-Bh"></a>云何为解脱清净断？<a id="a-Bi"></a>谓圣弟子贪心无欲解脱，<a id="a-Bj"></a>恚、<a id="a-Bk"></a>痴心无欲解脱；<a id="a-Bl"></a>如是解脱，<a id="a-Bm"></a>未满者令满，<a id="a-Bn"></a>已满者随顺摄受，<a id="a-Bo"></a>欲精进乃至常摄受，<a id="a-Bp"></a>是名解脱净断。<a id="a-Bq"></a>苦种！<a id="a-Br"></a>”</p>
  <p id="aBs">尊者阿难说是法时，<a id="a-Bt"></a>婆头聚落诸童子闻尊者阿难所说，<a id="a-Bu"></a>欢喜随喜，<a id="a-Bv"></a>作礼而去。</p>
  <p id="aBw">如是我闻：<a id="a-Bx"></a>一时，<a id="a-By"></a>佛住庵罗聚落庵罗林中，<a id="a-Bz"></a>与众上座比丘俱。</p>
  <p id="aC0">时，<a id="a-C1"></a>有质多罗长者诣诸上座比丘，<a id="a-C2"></a>稽首礼足，<a id="a-C3"></a>退坐一面。</p>
  <p id="aC4">时，<a id="a-C5"></a>诸上座比丘为质多罗长者种种说法，<a id="a-C6"></a>示教照喜；<a id="a-C7"></a>种种说法，<a id="a-C8"></a>示教照喜已，<a id="a-C9"></a>默然住。<a id="a-CA"></a>时，<a id="a-CB"></a>质多罗长者稽首礼诸上座比丘足，<a id="a-CC"></a>往诣那伽达多比丘房，<a id="a-CD"></a>稽首礼那伽达多比丘足，<a id="a-CE"></a>退坐一面。</p>
  <p id="aCF">时，<a id="a-CG"></a>那伽达多比丘问质多罗长者：<a id="a-CH"></a>“如所说：</p>
  <p id="aCI">“枝青以白覆，<a id="a-CJ"></a>一辐转之车，</p>
  <p id="aCK">离结观察来，<a id="a-CL"></a>断流不复缚。</p>
  <p id="aCM">“长者，<a id="a-CN"></a>此偈有何义？<a id="a-CO"></a>”</p>
  <p id="aCP">质多罗长者言：<a id="a-CQ"></a>“尊者那伽达多，<a id="a-CR"></a>世尊说此偈耶？<a id="a-CS"></a>”</p>
  <p id="aCT">答言：<a id="a-CU"></a>“如是。<a id="a-CV"></a>”</p>
  <p id="aCW">质多罗长者语尊者那伽达多言：<a id="a-CX"></a>“尊者，<a id="a-CY"></a>须臾默然，<a id="a-CZ"></a>我当思惟此义。<a id="a-Ca"></a>”</p>
  <p id="aCb">须臾默然思惟已，<a id="a-Cc"></a>语尊者那伽达多言：<a id="a-Cd"></a>“青者谓戒也，<a id="a-Ce"></a>白覆谓解脱也，<a id="a-Cf"></a>一辐者身念也，<a id="a-Cg"></a>转者转出也，<a id="a-Ch"></a>车者止观也，<a id="a-Ci"></a>离结者有三种结，<a id="a-Cj"></a>谓贪、<a id="a-Ck"></a>恚、<a id="a-Cl"></a>痴。<a id="a-Cm"></a>彼阿罗汉诸漏已尽、<a id="a-Cn"></a>已灭、<a id="a-Co"></a>已知、<a id="a-Cp"></a>已断根本，<a id="a-Cq"></a>如截多罗树头更不复生，<a id="a-Cr"></a>未来世成不起法。<a id="a-Cs"></a>观察者谓见也，<a id="a-Ct"></a>来者人也，<a id="a-Cu"></a>断流者爱流于生死。<a id="a-Cv"></a>彼阿罗汉比丘诸漏已尽、<a id="a-Cw"></a>已知，<a id="a-Cx"></a>断其根本，<a id="a-Cy"></a>如截多罗树头不复生，<a id="a-Cz"></a>于未来世成不起法。<a id="a-D0"></a>不缚者谓三缚：<a id="a-D1"></a>贪欲缚、<a id="a-D2"></a>瞋恚缚、<a id="a-D3"></a>愚痴缚。<a id="a-D4"></a>彼阿罗汉比丘诸漏已尽、<a id="a-D5"></a>已断、<a id="a-D6"></a>已知，<a id="a-D7"></a>断其根本，<a id="a-D8"></a>如截多罗树头更不复生，<a id="a-D9"></a>于未来世成不起法。<a id="a-DA"></a>是故，<a id="a-DB"></a>尊者那伽达多，<a id="a-DC"></a>世尊说此偈：</p>
  <p id="aDD">“枝青以白覆，<a id="a-DE"></a>一辐转之车，</p>
  <p id="aDF">离结观察来，<a id="a-DG"></a>断流不复缚。</p>
  <p id="aDH">“此世尊所说偈，<a id="a-DI"></a>我已分别也。<a id="a-DJ"></a>”</p>
  <p id="aDK">尊者那伽达多问质多罗长者言：<a id="a-DL"></a>“此义汝先闻耶？<a id="a-DM"></a>”</p>
  <p id="aDN">答言：<a id="a-DO"></a>“不闻。<a id="a-DP"></a>”</p>
  <p id="aDQ">尊者那伽达多言：<a id="a-DR"></a>“长者，<a id="a-DS"></a>汝得善利，<a id="a-DT"></a>于此甚深佛法，<a id="a-DU"></a>贤圣慧眼得入。<a id="a-DV"></a>”</p>
  <p id="aDW">时，<a id="a-DX"></a>质多罗长者闻尊者那伽达多所说，<a id="a-DY"></a>欢喜随喜，<a id="a-DZ"></a>作礼而去。</p>
  <p id="aDa">如是我闻：<a id="a-Db"></a>一时，<a id="a-Dc"></a>佛住庵罗聚落庵罗林精舍，<a id="a-Dd"></a>与众多上座比丘俱。</p>
  <p id="aDe">时，<a id="a-Df"></a>有质多罗长者诣诸上座比丘所，<a id="a-Dg"></a>稽首礼足，<a id="a-Dh"></a>退坐一面。<a id="a-Di"></a>时，<a id="a-Dj"></a>诸上座比丘为质多罗长者种种说法，<a id="a-Dk"></a>示教照喜，<a id="a-Dl"></a>示教照喜已，<a id="a-Dm"></a>默然住。</p>
  <p id="aDn">时，<a id="a-Do"></a>质多罗长者诣尊者那伽达多比丘所，<a id="a-Dp"></a>稽首礼足，<a id="a-Dq"></a>退坐一面。<a id="a-Dr"></a>尊者那伽达多告质多罗长者：<a id="a-Ds"></a>“有无量心三昧、<a id="a-Dt"></a>无相心三昧、<a id="a-Du"></a>无所有心三昧、<a id="a-Dv"></a>空心三昧。<a id="a-Dw"></a>云何，<a id="a-Dx"></a>长者，<a id="a-Dy"></a>此法为种种义故种种名？<a id="a-Dz"></a>为一义有种种名？<a id="a-E0"></a>”</p>
  <p id="aE1">质多罗长者问尊者那伽达多：<a id="a-E2"></a>“此诸三昧为世尊所说？<a id="a-E3"></a>为尊者自意说耶？<a id="a-E4"></a>”</p>
  <p id="aE5">尊者那伽达多答言：<a id="a-E6"></a>“此世尊所说。<a id="a-E7"></a>”</p>
  <p id="aE8">质多罗长者语尊者那伽达多：<a id="a-E9"></a>“听我小思惟此义，<a id="a-EA"></a>然后当答。<a id="a-EB"></a>”</p>
  <p id="aEC">须臾思惟已，<a id="a-ED"></a>语尊者那伽达多：<a id="a-EE"></a>“有法种种义、<a id="a-EF"></a>种种句、<a id="a-EG"></a>种种味，<a id="a-EH"></a>有法一义种种味。<a id="a-EI"></a>”</p>
  <p id="aEJ">复问长者：<a id="a-EK"></a>“云何有法种种义、<a id="a-EL"></a>种种句、<a id="a-EM"></a>种种味？<a id="a-EN"></a>”</p>
  <p id="aEO">长者答言：<a id="a-EP"></a>“无量三昧者，<a id="a-EQ"></a>谓圣弟子心与慈俱，<a id="a-ER"></a>无怨、<a id="a-ES"></a>无憎、<a id="a-ET"></a>无恚，<a id="a-EU"></a>宽弘重心，<a id="a-EV"></a>无量修习普缘，<a id="a-EW"></a>一方充满；<a id="a-EX"></a>如是二方、<a id="a-EY"></a>三方、<a id="a-EZ"></a>四方上下，<a id="a-Ea"></a>一切世间心与慈俱，<a id="a-Eb"></a>无怨、<a id="a-Ec"></a>无憎、<a id="a-Ed"></a>无恚，<a id="a-Ee"></a>宽弘重心，<a id="a-Ef"></a>无量修习，<a id="a-Eg"></a>充满诸方，<a id="a-Eh"></a>一切世间普缘住，<a id="a-Ei"></a>是名无量三昧。</p>
  <p id="aEj">“云何为无相三昧？<a id="a-Ek"></a>谓圣弟子于一切相不念，<a id="a-El"></a>无相心三昧，<a id="a-Em"></a>身作证，<a id="a-En"></a>是名无相心三昧。</p>
  <p id="aEo">“云何无所有心三昧？<a id="a-Ep"></a>谓圣弟子度一切无量识入处，<a id="a-Eq"></a>无所有，<a id="a-Er"></a>无所有心住，<a id="a-Es"></a>是名无所有心三昧。</p>
  <p id="aEt">“云何空三昧？<a id="a-Eu"></a>谓圣弟子世间空，<a id="a-Ev"></a>世间空如实观察，<a id="a-Ew"></a>常住不变易，<a id="a-Ex"></a>非我、<a id="a-Ey"></a>非我所，<a id="a-Ez"></a>是名空心三昧。<a id="a-F0"></a>是名为法种种义、<a id="a-F1"></a>种种句、<a id="a-F2"></a>种种味。<a id="a-F3"></a>”</p>
  <p id="aF4">复问长者：<a id="a-F5"></a>“云何法一义种种味？<a id="a-F6"></a>”</p>
  <p id="aF7">答言：<a id="a-F8"></a>“尊者，<a id="a-F9"></a>谓贪有量，<a id="a-FA"></a>若无诤者第一无量。<a id="a-FB"></a>谓贪者是有相，<a id="a-FC"></a>恚、<a id="a-FD"></a>痴者是有相，<a id="a-FE"></a>无诤者是无相。<a id="a-FF"></a>贪者是所有，<a id="a-FG"></a>恚、<a id="a-FH"></a>痴者是所有，<a id="a-FI"></a>无诤者是无所有。<a id="a-FJ"></a>复次，<a id="a-FK"></a>无诤者空，<a id="a-FL"></a>于贪空，<a id="a-FM"></a>于恚、<a id="a-FN"></a>痴空，<a id="a-FO"></a>常住不变易空，<a id="a-FP"></a>非我、<a id="a-FQ"></a>非我所，<a id="a-FR"></a>是名法一义种种味。<a id="a-FS"></a>”</p>
  <p id="aFT">尊者那伽达多问言：<a id="a-FU"></a>“云何，<a id="a-FV"></a>长者，<a id="a-FW"></a>此义汝先所闻耶？<a id="a-FX"></a>”</p>
  <p id="aFY">答言：<a id="a-FZ"></a>“尊者，<a id="a-Fa"></a>不闻。<a id="a-Fb"></a>”</p>
  <p id="aFc">复告长者：<a id="a-Fd"></a>“汝得大利，<a id="a-Fe"></a>于甚深佛法，<a id="a-Ff"></a>现贤圣慧眼得入。<a id="a-Fg"></a>”</p>
  <p id="aFh">质多罗长者闻尊者那伽达多所说，<a id="a-Fi"></a>欢喜随喜，<a id="a-Fj"></a>作礼而去。</p>
  <p id="aFk">如是我闻：<a id="a-Fl"></a>一时，<a id="a-Fm"></a>佛住庵罗聚落庵罗林中，<a id="a-Fn"></a>与诸上座比丘俱。</p>
  <p id="aFo">时，<a id="a-Fp"></a>有质多罗长者诣诸上座比丘所，<a id="a-Fq"></a>礼诸上座已，<a id="a-Fr"></a>诣尊者伽摩比丘所，<a id="a-Fs"></a>稽首礼足，<a id="a-Ft"></a>退坐一面，<a id="a-Fu"></a>白尊者伽摩比丘：<a id="a-Fv"></a>“所谓行者，<a id="a-Fw"></a>云何名行？<a id="a-Fx"></a>”</p>
  <p id="aFy">伽摩比丘言：<a id="a-Fz"></a>“行者，<a id="a-G0"></a>谓三行：<a id="a-G1"></a>身行、<a id="a-G2"></a>口行、<a id="a-G3"></a>意行。<a id="a-G4"></a>”</p>
  <p id="aG5">复问：<a id="a-G6"></a>“云何身行？<a id="a-G7"></a>云何口行？<a id="a-G8"></a>云何意行？<a id="a-G9"></a>”</p>
  <p id="aGA">答言：<a id="a-GB"></a>“长者，<a id="a-GC"></a>出息、<a id="a-GD"></a>入息名为身行；<a id="a-GE"></a>有觉、<a id="a-GF"></a>有观名为口行；<a id="a-GG"></a>想、<a id="a-GH"></a>思名为意行。<a id="a-GI"></a>”</p>
  <p id="aGJ">复问：<a id="a-GK"></a>“何故出息、<a id="a-GL"></a>入息名为身行？<a id="a-GM"></a>有觉、<a id="a-GN"></a>有观名为口行？<a id="a-GO"></a>想、<a id="a-GP"></a>思名为意行？<a id="a-GQ"></a>”</p>
  <p id="aGR">答：<a id="a-GS"></a>“长者，<a id="a-GT"></a>出息、<a id="a-GU"></a>入息是身法，<a id="a-GV"></a>依于身、<a id="a-GW"></a>属于身、<a id="a-GX"></a>依身转，<a id="a-GY"></a>是故出息、<a id="a-GZ"></a>入息名为身行。<a id="a-Ga"></a>有觉、<a id="a-Gb"></a>有观故则口语，<a id="a-Gc"></a>是故有觉、<a id="a-Gd"></a>有观是口行。<a id="a-Ge"></a>想、<a id="a-Gf"></a>思是意行，<a id="a-Gg"></a>依于心、<a id="a-Gh"></a>属于心、<a id="a-Gi"></a>依心转，<a id="a-Gj"></a>是故想、<a id="a-Gk"></a>思是意行。<a id="a-Gl"></a>”</p>
  <p id="aGm">复问：<a id="a-Gn"></a>“尊者，<a id="a-Go"></a>觉、<a id="a-Gp"></a>观已，<a id="a-Gq"></a>发口语，<a id="a-Gr"></a>是觉、<a id="a-Gs"></a>观名为口行。<a id="a-Gt"></a>想、<a id="a-Gu"></a>思是心数法，<a id="a-Gv"></a>依于心、<a id="a-Gw"></a>属于心想转，<a id="a-Gx"></a>是故想、<a id="a-Gy"></a>思名为意行。<a id="a-Gz"></a>”</p>
  <p id="aH0">复问：<a id="a-H1"></a>“尊者，<a id="a-H2"></a>有几法——若人舍身时，<a id="a-H3"></a>彼身尸卧地，<a id="a-H4"></a>弃于丘冢间，<a id="a-H5"></a>无心如木石？<a id="a-H6"></a>”</p>
  <p id="aH7">答言：<a id="a-H8"></a>“长者，<a id="a-H9"></a>寿、<a id="a-HA"></a>暖及与识，<a id="a-HB"></a>舍身时俱舍，<a id="a-HC"></a>彼身弃冢间，<a id="a-HD"></a>无心如木石。<a id="a-HE"></a>”</p>
  <p id="aHF">复问：<a id="a-HG"></a>“尊者，<a id="a-HH"></a>若死、<a id="a-HI"></a>若入灭尽正受，<a id="a-HJ"></a>有差别不？<a id="a-HK"></a>”</p>
  <p id="aHL">答：<a id="a-HM"></a>“舍于寿、<a id="a-HN"></a>暖，<a id="a-HO"></a>诸根悉坏，<a id="a-HP"></a>身命分离，<a id="a-HQ"></a>是名为死。<a id="a-HR"></a>灭尽定者，<a id="a-HS"></a>身、<a id="a-HT"></a>口、<a id="a-HU"></a>意行灭，<a id="a-HV"></a>不舍寿命，<a id="a-HW"></a>不离于暖，<a id="a-HX"></a>诸根不坏，<a id="a-HY"></a>身命相属，<a id="a-HZ"></a>此则命终、<a id="a-Ha"></a>入灭正受差别之相。<a id="a-Hb"></a>”</p>
  <p id="aHc">复问：<a id="a-Hd"></a>“尊者，<a id="a-He"></a>云何入灭正受？<a id="a-Hf"></a>”</p>
  <p id="aHg">答言：<a id="a-Hh"></a>“长者，<a id="a-Hi"></a>入灭正受，<a id="a-Hj"></a>不言：<a id="a-Hk"></a>‘我入灭正受，<a id="a-Hl"></a>我当入灭正受。<a id="a-Hm"></a>’然先作如是渐息方便，<a id="a-Hn"></a>如先方便，<a id="a-Ho"></a>向入正受。<a id="a-Hp"></a>”</p>
  <p id="aHq">复问：<a id="a-Hr"></a>“尊者，<a id="a-Hs"></a>入灭正受时，<a id="a-Ht"></a>先灭何法？<a id="a-Hu"></a>为身行、<a id="a-Hv"></a>为口行、<a id="a-Hw"></a>为意行耶？<a id="a-Hx"></a>”</p>
  <p id="aHy">答言：<a id="a-Hz"></a>“长者，<a id="a-I0"></a>入灭正受者，<a id="a-I1"></a>先灭口行，<a id="a-I2"></a>次身行，<a id="a-I3"></a>次意行。<a id="a-I4"></a>”</p>
  <p id="aI5">复问：<a id="a-I6"></a>“尊者，<a id="a-I7"></a>云何为出灭正受？<a id="a-I8"></a>”</p>
  <p id="aI9">答言：<a id="a-IA"></a>“长者，<a id="a-IB"></a>出灭正受者亦不念言：<a id="a-IC"></a>‘我今出正受，<a id="a-ID"></a>我当出正受。<a id="a-IE"></a>’然先已作方便心，<a id="a-IF"></a>如其先心而起。<a id="a-IG"></a>”</p>
  <p id="aIH">复问：<a id="a-II"></a>“尊者，<a id="a-IJ"></a>起灭正受者，<a id="a-IK"></a>何法先起？<a id="a-IL"></a>为身行、<a id="a-IM"></a>为口行、<a id="a-IN"></a>为意行耶？<a id="a-IO"></a>”</p>
  <p id="aIP">答言：<a id="a-IQ"></a>“长者，<a id="a-IR"></a>从灭正受起者，<a id="a-IS"></a>意行先起，<a id="a-IT"></a>次身行，<a id="a-IU"></a>后口行。<a id="a-IV"></a>”</p>
  <p id="aIW">复问：<a id="a-IX"></a>“尊者，<a id="a-IY"></a>入灭正受者，<a id="a-IZ"></a>云何顺趣、<a id="a-Ia"></a>流注、<a id="a-Ib"></a>浚输？<a id="a-Ic"></a>”</p>
  <p id="aId">答言：<a id="a-Ie"></a>“长者，<a id="a-If"></a>入灭正受者，<a id="a-Ig"></a>顺趣于离、<a id="a-Ih"></a>流注于离、<a id="a-Ii"></a>浚输于离，<a id="a-Ij"></a>顺趣于出、<a id="a-Ik"></a>流注于出、<a id="a-Il"></a>浚输于出，<a id="a-Im"></a>顺趣涅槃、<a id="a-In"></a>流注涅槃、<a id="a-Io"></a>浚输涅槃。<a id="a-Ip"></a>”</p>
  <p id="aIq">复问：<a id="a-Ir"></a>“尊者，<a id="a-Is"></a>住灭正受时，<a id="a-It"></a>为触几触？<a id="a-Iu"></a>”</p>
  <p id="aIv">答言：<a id="a-Iw"></a>“长者，<a id="a-Ix"></a>触不动、<a id="a-Iy"></a>触无相、<a id="a-Iz"></a>触无所有。<a id="a-J0"></a>”</p>
  <p id="aJ1">复问：<a id="a-J2"></a>“尊者，<a id="a-J3"></a>入灭正受时，<a id="a-J4"></a>为作几法？<a id="a-J5"></a>”</p>
  <p id="aJ6">答言：<a id="a-J7"></a>“长者，<a id="a-J8"></a>此应先问，<a id="a-J9"></a>何故今问？<a id="a-JA"></a>然当为汝说。<a id="a-JB"></a>比丘入灭正受者，<a id="a-JC"></a>作于二法，<a id="a-JD"></a>止以观。<a id="a-JE"></a>”</p>
  <p id="aJF">时，<a id="a-JG"></a>质多罗长者闻尊者迦摩所说，<a id="a-JH"></a>欢喜随喜，<a id="a-JI"></a>作礼而去。</p>
  <p id="aJJ">如是我闻：<a id="a-JK"></a>一时，<a id="a-JL"></a>佛住庵罗聚落庵罗林中，<a id="a-JM"></a>与众多上座比丘俱。</p>
  <p id="aJN">时，<a id="a-JO"></a>质多罗长者诣诸上座比丘所，<a id="a-JP"></a>稽首礼足，<a id="a-JQ"></a>于一面坐。<a id="a-JR"></a>诸上座比丘为质多罗长者种种说法，<a id="a-JS"></a>示教照喜；<a id="a-JT"></a>示教照喜已，<a id="a-JU"></a>默然住。</p>
  <p id="aJV">时，<a id="a-JW"></a>质多罗长者从座起，<a id="a-JX"></a>偏袒右肩，<a id="a-JY"></a>右膝著地，<a id="a-JZ"></a>合十指掌，<a id="a-Ja"></a>请诸上座言：<a id="a-Jb"></a>“惟愿诸尊受我薄食。<a id="a-Jc"></a>”时，<a id="a-Jd"></a>诸上座默然受请。</p>
  <p id="aJe">时，<a id="a-Jf"></a>彼长者知诸上座默然受请已，<a id="a-Jg"></a>礼足而去，<a id="a-Jh"></a>还归自家，<a id="a-Ji"></a>办种种饮食，<a id="a-Jj"></a>敷床座。<a id="a-Jk"></a>晨朝遗使白：<a id="a-Jl"></a>“时到。<a id="a-Jm"></a>”</p>
  <p id="aJn">时，<a id="a-Jo"></a>诸上座著衣持钵，<a id="a-Jp"></a>至长者舍，<a id="a-Jq"></a>就座而坐。<a id="a-Jr"></a>长者稽首礼诸上座足，<a id="a-Js"></a>于一面坐，<a id="a-Jt"></a>白诸上座：<a id="a-Ju"></a>“所谓种种界，<a id="a-Jv"></a>云何为种种界？<a id="a-Jw"></a>”</p>
  <p id="aJx">时，<a id="a-Jy"></a>诸上座默然而住，<a id="a-Jz"></a>如是再三。</p>
  <p id="aK0">尔时，<a id="a-K1"></a>尊者梨犀达多众中下坐，<a id="a-K2"></a>白诸上座比丘言：<a id="a-K3"></a>“诸尊，<a id="a-K4"></a>我欲答彼长者所问。<a id="a-K5"></a>”</p>
  <p id="aK6">诸上座答言：<a id="a-K7"></a>“可。<a id="a-K8"></a>”</p>
  <p id="aK9">长者质多罗即问言：<a id="a-KA"></a>“尊者，<a id="a-KB"></a>所谓种种界，<a id="a-KC"></a>何等种种界？<a id="a-KD"></a>”</p>
  <p id="aKE">梨犀达多答言：<a id="a-KF"></a>“长者，<a id="a-KG"></a>眼界异、<a id="a-KH"></a>色界异、<a id="a-KI"></a>眼识界异；<a id="a-KJ"></a>耳界异、<a id="a-KK"></a>声界异、<a id="a-KL"></a>耳识界异；<a id="a-KM"></a>鼻界异、<a id="a-KN"></a>香界异、<a id="a-KO"></a>鼻识界异；<a id="a-KP"></a>舌界异、<a id="a-KQ"></a>味界异、<a id="a-KR"></a>舌识界异；<a id="a-KS"></a>身界异、<a id="a-KT"></a>触界异、<a id="a-KU"></a>身识界异；<a id="a-KV"></a>意界异、<a id="a-KW"></a>法界异、<a id="a-KX"></a>意识界异。<a id="a-KY"></a>如是，<a id="a-KZ"></a>长者，<a id="a-Ka"></a>是名种种界。<a id="a-Kb"></a>”</p>
  <p id="aKc">尔时，<a id="a-Kd"></a>质多罗长者下种种净美饮食供养。<a id="a-Ke"></a>众僧食已，<a id="a-Kf"></a>澡嗽、<a id="a-Kg"></a>洗钵讫，<a id="a-Kh"></a>质多罗长者敷一卑床，<a id="a-Ki"></a>于上座前坐听法。</p>
  <p id="aKj">尔时，<a id="a-Kk"></a>上座为长者种种说法，<a id="a-Kl"></a>示教照喜已，<a id="a-Km"></a>从座起去。</p>
  <p id="aKn">时，<a id="a-Ko"></a>诸上座于路中语梨犀达多：<a id="a-Kp"></a>“善哉！<a id="a-Kq"></a>善哉！<a id="a-Kr"></a>梨犀达多比丘，<a id="a-Ks"></a>汝真辩捷，<a id="a-Kt"></a>知时而说，<a id="a-Ku"></a>若于余时，<a id="a-Kv"></a>汝应常如此应。<a id="a-Kw"></a>”</p>
  <p id="aKx">时，<a id="a-Ky"></a>诸上座闻梨犀达多所说，<a id="a-Kz"></a>欢喜奉行。</p>
  <p id="aL0">如是我闻：<a id="a-L1"></a>一时，<a id="a-L2"></a>佛住庵罗聚落庵罗林中，<a id="a-L3"></a>与众多上座比丘俱。</p>
  <p id="aL4">时，<a id="a-L5"></a>质多罗长者诣诸上座所，<a id="a-L6"></a>稽首礼足，<a id="a-L7"></a>退坐一面，<a id="a-L8"></a>白诸上座言：<a id="a-L9"></a>“诸世间所见，<a id="a-LA"></a>或说有我，<a id="a-LB"></a>或说众生，<a id="a-LC"></a>或说寿命，<a id="a-LD"></a>成说世间吉凶。<a id="a-LE"></a>云何，<a id="a-LF"></a>尊者，<a id="a-LG"></a>此诸异见，<a id="a-LH"></a>何本、<a id="a-LI"></a>何集、<a id="a-LJ"></a>何生、<a id="a-LK"></a>何转？<a id="a-LL"></a>”</p>
  <p id="aLM">时，<a id="a-LN"></a>诸上座默然不答，<a id="a-LO"></a>如是三问，<a id="a-LP"></a>亦三默然。</p>
  <p id="aLQ">时，<a id="a-LR"></a>有一下座比丘名梨犀达多，<a id="a-LS"></a>白诸上座言：<a id="a-LT"></a>“我欲答彼长者所问。<a id="a-LU"></a>”</p>
  <p id="aLV">诸上座言：<a id="a-LW"></a>“善能答者答。<a id="a-LX"></a>”</p>
  <p id="aLY">时，<a id="a-LZ"></a>长者即问梨犀达多：<a id="a-La"></a>“尊者，<a id="a-Lb"></a>凡世间所见，<a id="a-Lc"></a>何本、<a id="a-Ld"></a>何集、<a id="a-Le"></a>何生、<a id="a-Lf"></a>何转？<a id="a-Lg"></a>”</p>
  <p id="aLh">尊者梨犀达多答言：<a id="a-Li"></a>“长者，<a id="a-Lj"></a>凡世间所见，<a id="a-Lk"></a>或言有我，<a id="a-Ll"></a>或说众生，<a id="a-Lm"></a>或说寿命，<a id="a-Ln"></a>或说世间吉凶。<a id="a-Lo"></a>斯等诸见，<a id="a-Lp"></a>一切皆以身见为本，<a id="a-Lq"></a>身见集、<a id="a-Lr"></a>身见生、<a id="a-Ls"></a>身见转。<a id="a-Lt"></a>”</p>
  <p id="aLu">复问：<a id="a-Lv"></a>“尊者，<a id="a-Lw"></a>云何为身见？<a id="a-Lx"></a>”</p>
  <p id="aLy">答言：<a id="a-Lz"></a>“长者，<a id="a-M0"></a>愚痴无闻凡夫见色是我、<a id="a-M1"></a>色异我、<a id="a-M2"></a>色中我、<a id="a-M3"></a>我中色，<a id="a-M4"></a>受、<a id="a-M5"></a>想、<a id="a-M6"></a>行、<a id="a-M7"></a>识见是我、<a id="a-M8"></a>识异我、<a id="a-M9"></a>我中识、<a id="a-MA"></a>识中我，<a id="a-MB"></a>长者，<a id="a-MC"></a>是名身见。<a id="a-MD"></a>”</p>
  <p id="aME">复问：<a id="a-MF"></a>“尊者，<a id="a-MG"></a>云何得无此身见？<a id="a-MH"></a>”</p>
  <p id="aMI">答言：<a id="a-MJ"></a>“长者，<a id="a-MK"></a>谓多闻圣弟子不见色是我，<a id="a-ML"></a>不见色异我，<a id="a-MM"></a>不见我中色、<a id="a-MN"></a>色中我；<a id="a-MO"></a>不见受、<a id="a-MP"></a>想、<a id="a-MQ"></a>行、<a id="a-MR"></a>识是我，<a id="a-MS"></a>不见识异我，<a id="a-MT"></a>不见我中识、<a id="a-MU"></a>识中我，<a id="a-MV"></a>是名得无身见。<a id="a-MW"></a>”</p>
  <p id="aMX">复问：<a id="a-MY"></a>“尊者，<a id="a-MZ"></a>其父何名？<a id="a-Ma"></a>于何所生？<a id="a-Mb"></a>”</p>
  <p id="aMc">答言：<a id="a-Md"></a>“长者，<a id="a-Me"></a>我生于后方长者家。<a id="a-Mf"></a>”</p>
  <p id="aMg">质多罗长者语尊者梨犀达多：<a id="a-Mh"></a>“我及尊者二父本是善知识。<a id="a-Mi"></a>”</p>
  <p id="aMj">梨犀达多答言：<a id="a-Mk"></a>“如是，<a id="a-Ml"></a>长者。<a id="a-Mm"></a>”</p>
  <p id="aMn">质多罗长者语梨犀达多言：<a id="a-Mo"></a>“尊者若能住此庵罗林中，<a id="a-Mp"></a>我尽形寿供养衣服、<a id="a-Mq"></a>饮食、<a id="a-Mr"></a>随病汤药。<a id="a-Ms"></a>”</p>
  <p id="aMt">尊者梨犀达多默然受请。</p>
  <p id="aMu">时，<a id="a-Mv"></a>尊者梨犀达多受质多罗长者请，<a id="a-Mw"></a>供养障碍故，<a id="a-Mx"></a>久不诣世尊所。</p>
  <p id="aMy">时，<a id="a-Mz"></a>诸上座比丘为质多罗长者种种说法，<a id="a-N0"></a>示教照喜；<a id="a-N1"></a>示教照喜已，<a id="a-N2"></a>质多罗长者欢喜随喜，<a id="a-N3"></a>作礼而去。</p>
  <p id="aN4">如是我闻：<a id="a-N5"></a>一时，<a id="a-N6"></a>佛住庵罗聚落庵罗林中，<a id="a-N7"></a>与众多上座比丘俱。</p>
  <p id="aN8">时，<a id="a-N9"></a>有质多罗长者诣诸上座所，<a id="a-NA"></a>稽首礼足，<a id="a-NB"></a>退坐一面，<a id="a-NC"></a>白诸上座比丘言：<a id="a-ND"></a>“惟愿诸尊于牛牧中受我请食。<a id="a-NE"></a>”</p>
  <p id="aNF">时，<a id="a-NG"></a>诸上座默然受请。</p>
  <p id="aNH">质多罗长者知诸上座默然受请已，<a id="a-NI"></a>既自还家，<a id="a-NJ"></a>星夜备具种种饮食。<a id="a-NK"></a>晨朝敷座，<a id="a-NL"></a>遣使白诸上座：<a id="a-NM"></a>“时到。<a id="a-NN"></a>”</p>
  <p id="aNO">诸上座著衣持钵，<a id="a-NP"></a>至牛牧中质多罗长者舍，<a id="a-NQ"></a>就座而坐。<a id="a-NR"></a>时，<a id="a-NS"></a>质多罗长者自手供养种种饮食；<a id="a-NT"></a>食已，<a id="a-NU"></a>洗钵、<a id="a-NV"></a>澡漱毕，<a id="a-NW"></a>质多罗长者敷一卑床，<a id="a-NX"></a>于上座前坐听法。</p>
  <p id="aNY">时，<a id="a-NZ"></a>诸上座为长者说种种法，<a id="a-Na"></a>示教照喜；<a id="a-Nb"></a>示教照喜已，<a id="a-Nc"></a>从座起去，<a id="a-Nd"></a>质多罗长者亦随后去。</p>
  <p id="aNe">诸上座食诸酥酪蜜饱满，<a id="a-Nf"></a>于春后月热时，<a id="a-Ng"></a>行路闷极。</p>
  <p id="aNh">尔时，<a id="a-Ni"></a>有一下座比丘名摩诃迦，<a id="a-Nj"></a>白诸上座：<a id="a-Nk"></a>“今日大热，<a id="a-Nl"></a>我欲起云雨微风，<a id="a-Nm"></a>可尔不？<a id="a-Nn"></a>”</p>
  <p id="aNo">诸上座答言：<a id="a-Np"></a>“汝能尔者，<a id="a-Nq"></a>佳！<a id="a-Nr"></a>”</p>
  <p id="aNs">时，<a id="a-Nt"></a>摩诃迦即入三昧，<a id="a-Nu"></a>如其正受，<a id="a-Nv"></a>应时云起，<a id="a-Nw"></a>细雨微下，<a id="a-Nx"></a>凉风斖斖从四方来。<a id="a-Ny"></a>至精舍门，<a id="a-Nz"></a>尊者摩诃迦语诸上座言：<a id="a-O0"></a>“所作可止？<a id="a-O1"></a>”</p>
  <p id="aO2">答言：<a id="a-O3"></a>“可止。<a id="a-O4"></a>”</p>
  <p id="aO5">时，<a id="a-O6"></a>尊者摩诃迦即止神通，<a id="a-O7"></a>还于自房。</p>
  <p id="aO8">时，<a id="a-O9"></a>质多罗长者作是念：<a id="a-OA"></a>“最下座比丘而能有此大神通力，<a id="a-OB"></a>况复中座及与上座！<a id="a-OC"></a>”即礼诸上座比丘足，<a id="a-OD"></a>随摩诃迦比丘至所住房，<a id="a-OE"></a>礼尊者摩诃迦足，<a id="a-OF"></a>退坐一面，<a id="a-OG"></a>白言：<a id="a-OH"></a>“尊者，<a id="a-OI"></a>我欲得见尊者过人法神足现化。<a id="a-OJ"></a>”</p>
  <p id="aOK">尊者摩诃迦言：<a id="a-OL"></a>“长者，<a id="a-OM"></a>勿见恐怖！<a id="a-ON"></a>”</p>
  <p id="aOO">如是三请，<a id="a-OP"></a>亦三不许，<a id="a-OQ"></a>长者犹复重请愿见尊者神通变化。</p>
  <p id="aOR">尊者摩诃迦语长者言：<a id="a-OS"></a>“汝且出外，<a id="a-OT"></a>取干草木积聚已，<a id="a-OU"></a>以一张氎覆上。<a id="a-OV"></a>”</p>
  <p id="aOW">质多罗长者即如其教，<a id="a-OX"></a>出外聚薪成积，<a id="a-OY"></a>来白尊者摩诃迦：<a id="a-OZ"></a>“薪积已成，<a id="a-Oa"></a>以氎覆上。<a id="a-Ob"></a>”</p>
  <p id="aOc">时，<a id="a-Od"></a>尊者摩诃迦即入火光三昧，<a id="a-Oe"></a>于户钩孔中出火焰，<a id="a-Of"></a>光烧其积薪都尽，<a id="a-Og"></a>唯白氎不燃，<a id="a-Oh"></a>语长者言：<a id="a-Oi"></a>“汝今见不？<a id="a-Oj"></a>”</p>
  <p id="aOk">答言：<a id="a-Ol"></a>“已见，<a id="a-Om"></a>尊者，<a id="a-On"></a>实为奇特！<a id="a-Oo"></a>”</p>
  <p id="aOp">尊者摩诃迦语长者言：<a id="a-Oq"></a>“当知此者皆以不放逸为本，<a id="a-Or"></a>不放逸集、<a id="a-Os"></a>不放逸生、<a id="a-Ot"></a>不放逸转，<a id="a-Ou"></a>不放逸故得阿耨多罗三藐三菩提。<a id="a-Ov"></a>是故，<a id="a-Ow"></a>长者，<a id="a-Ox"></a>此及余功德，<a id="a-Oy"></a>一切皆以不放逸为本，<a id="a-Oz"></a>不放逸集、<a id="a-P0"></a>不放逸生、<a id="a-P1"></a>不放逸转，<a id="a-P2"></a>不放逸故得阿耨多罗三藐三菩提，<a id="a-P3"></a>及余道品法。<a id="a-P4"></a>”</p>
  <p id="aP5">质多罗长者白尊者摩诃迦：<a id="a-P6"></a>“愿常住此林中，<a id="a-P7"></a>我当尽寿供养衣、<a id="a-P8"></a>被、<a id="a-P9"></a>饮食、<a id="a-PA"></a>随病汤药。<a id="a-PB"></a>”</p>
  <p id="aPC">尊者摩诃迦有行因缘故，<a id="a-PD"></a>不受其请。</p>
  <p id="aPE">质多罗长者闻说法已，<a id="a-PF"></a>欢喜随喜，<a id="a-PG"></a>即从座起，<a id="a-PH"></a>作礼而去。</p>
  <p id="aPI">尊者摩诃迦不欲令供养利障罪故，<a id="a-PJ"></a>即从座起去，<a id="a-PK"></a>遂不复还。</p>
  <p id="aPL">如是我闻：<a id="a-PM"></a>一时，<a id="a-PN"></a>佛住庵罗林中，<a id="a-PO"></a>与众多上座比丘俱。</p>
  <p id="aPP">尔时，<a id="a-PQ"></a>众多上座比丘集于食堂，<a id="a-PR"></a>作如是论议：<a id="a-PS"></a>“诸尊，<a id="a-PT"></a>于意云何？<a id="a-PU"></a>谓眼系色耶？<a id="a-PV"></a>色系眼耶？<a id="a-PW"></a>如是耳声、<a id="a-PX"></a>鼻香、<a id="a-PY"></a>舌味、<a id="a-PZ"></a>身触、<a id="a-Pa"></a>意法，<a id="a-Pb"></a>为意系法耶？<a id="a-Pc"></a>法系意耶？<a id="a-Pd"></a>”</p>
  <p id="aPe">时，<a id="a-Pf"></a>质多罗长者行有所营，<a id="a-Pg"></a>便过精舍，<a id="a-Ph"></a>见诸上座比丘集于食堂，<a id="a-Pi"></a>即便前礼诸上座足，<a id="a-Pj"></a>礼足已，<a id="a-Pk"></a>问言：<a id="a-Pl"></a>“尊者集于食堂，<a id="a-Pm"></a>论说何法？<a id="a-Pn"></a>”</p>
  <p id="aPo">诸上座答言：<a id="a-Pp"></a>“长者，<a id="a-Pq"></a>我等今日集此食堂，<a id="a-Pr"></a>作如此论：<a id="a-Ps"></a>‘为眼系色耶？<a id="a-Pt"></a>色系眼耶？<a id="a-Pu"></a>如是耳声、<a id="a-Pv"></a>鼻香、<a id="a-Pw"></a>舌味、<a id="a-Px"></a>身触、<a id="a-Py"></a>意法，<a id="a-Pz"></a>为意系法耶？<a id="a-Q0"></a>为法系意耶？<a id="a-Q1"></a>’”</p>
  <p id="aQ2">长者问言：<a id="a-Q3"></a>“诸尊者于此义云何记说？<a id="a-Q4"></a>”</p>
  <p id="aQ5">诸上座言：<a id="a-Q6"></a>“于长者意云何？<a id="a-Q7"></a>”</p>
  <p id="aQ8">长者答诸上座言：<a id="a-Q9"></a>“如我意，<a id="a-QA"></a>谓非眼系色，<a id="a-QB"></a>非色系眼，<a id="a-QC"></a>乃至非意系法，<a id="a-QD"></a>非法系意，<a id="a-QE"></a>然中间有欲贪者，<a id="a-QF"></a>随彼系也。<a id="a-QG"></a>譬如二牛，<a id="a-QH"></a>一黑一白，<a id="a-QI"></a>驾以轭鞅。<a id="a-QJ"></a>有人问言：<a id="a-QK"></a>‘为黑牛系白牛？<a id="a-QL"></a>为白牛系黑牛？<a id="a-QM"></a>’为等问不？<a id="a-QN"></a>”</p>
  <p id="aQO">答言：<a id="a-QP"></a>“长者，<a id="a-QQ"></a>非等问也。<a id="a-QR"></a>所以者何？<a id="a-QS"></a>非黑牛系白牛，<a id="a-QT"></a>亦非白牛系黑牛，<a id="a-QU"></a>然彼轭鞅是其系也。<a id="a-QV"></a>”</p>
  <p id="aQW">“如是，<a id="a-QX"></a>尊者，<a id="a-QY"></a>非眼紧色，<a id="a-QZ"></a>非色系眼，<a id="a-Qa"></a>乃至非意系法，<a id="a-Qb"></a>非法系意，<a id="a-Qc"></a>然其中间，<a id="a-Qd"></a>欲贪是其系也。<a id="a-Qe"></a>”</p>
  <p id="aQf">时，<a id="a-Qg"></a>质多罗长者闻诸上座所说，<a id="a-Qh"></a>欢喜随喜，<a id="a-Qi"></a>作礼而去。</p>
  <p id="aQj">如是我闻：<a id="a-Qk"></a>一时，<a id="a-Ql"></a>佛住庵罗林中。</p>
  <p id="aQm">时，<a id="a-Qn"></a>有阿耆毗迦外道是质多罗长者先人亲厚，<a id="a-Qo"></a>来诣质多罗长者所，<a id="a-Qp"></a>共相问讯慰劳已，<a id="a-Qq"></a>于一面住。</p>
  <p id="aQr">质多罗长者问阿耆毗迦外道：<a id="a-Qs"></a>“汝出家几时？<a id="a-Qt"></a>”</p>
  <p id="aQu">答言：<a id="a-Qv"></a>“长者，<a id="a-Qw"></a>我出家已来二十余年。<a id="a-Qx"></a>”</p>
  <p id="aQy">质多罗长者问言：<a id="a-Qz"></a>“汝出家来过二十年，<a id="a-R0"></a>为得过人法，<a id="a-R1"></a>究竟知见，<a id="a-R2"></a>安乐住不？<a id="a-R3"></a>”</p>
  <p id="aR4">答言：<a id="a-R5"></a>“长者，<a id="a-R6"></a>虽出家过二十年，<a id="a-R7"></a>不得过人法、<a id="a-R8"></a>究竟知见、<a id="a-R9"></a>安乐住，<a id="a-RA"></a>唯有裸形、<a id="a-RB"></a>拔发、<a id="a-RC"></a>乞食，<a id="a-RD"></a>人间游行，<a id="a-RE"></a>卧于土中。<a id="a-RF"></a>”</p>
  <p id="aRG">质多罗长者言：<a id="a-RH"></a>“此非名称法、<a id="a-RI"></a>律，<a id="a-RJ"></a>此是恶知，<a id="a-RK"></a>非出要道，<a id="a-RL"></a>非曰等觉，<a id="a-RM"></a>非赞叹处，<a id="a-RN"></a>不可依止。<a id="a-RO"></a>唐名出家过二十年，<a id="a-RP"></a>裸形、<a id="a-RQ"></a>拔发、<a id="a-RR"></a>乞食，<a id="a-RS"></a>人间游行，<a id="a-RT"></a>卧灰土中。<a id="a-RU"></a>”</p>
  <p id="aRV">阿耆毗迦问质多罗长者：<a id="a-RW"></a>“汝为沙门瞿昙作弟子，<a id="a-RX"></a>于今几时？<a id="a-RY"></a>”</p>
  <p id="aRZ">质多罗长者答言：<a id="a-Ra"></a>“我为世尊弟子过二十年。<a id="a-Rb"></a>”</p>
  <p id="aRc">复问质多罗长者：<a id="a-Rd"></a>“汝为沙门瞿昙弟子过二十年，<a id="a-Re"></a>复得过人法，<a id="a-Rf"></a>胜、<a id="a-Rg"></a>究竟知见不？<a id="a-Rh"></a>”</p>
  <p id="aRi">质多罗长者答言：<a id="a-Rj"></a>“汝今当知：<a id="a-Rk"></a>质多罗长者要不复经由胞胎而受生，<a id="a-Rl"></a>不复增于丘冢，<a id="a-Rm"></a>不复起于血气，<a id="a-Rn"></a>如世尊所说五下分结，<a id="a-Ro"></a>不见一结而不断者；<a id="a-Rp"></a>若一结不断，<a id="a-Rq"></a>当复还生此世。<a id="a-Rr"></a>”</p>
  <p id="aRs">如是说时，<a id="a-Rt"></a>阿耆毗迦悲叹涕泪，<a id="a-Ru"></a>以衣拭面，<a id="a-Rv"></a>谓质多罗长者言：<a id="a-Rw"></a>“我今当作何计？<a id="a-Rx"></a>”</p>
  <p id="aRy">质多罗长者答言：<a id="a-Rz"></a>“汝若能于正法、<a id="a-S0"></a>律出家者，<a id="a-S1"></a>我当给汝衣钵供身之具。<a id="a-S2"></a>”</p>
  <p id="aS3">阿耆毗迦须臾思惟已，<a id="a-S4"></a>语质多罗长者言：<a id="a-S5"></a>“我今随汝，<a id="a-S6"></a>示我所作。<a id="a-S7"></a>”</p>
  <p id="aS8">时，<a id="a-S9"></a>质多罗长者将彼阿耆毗迦往诣诸上座所，<a id="a-SA"></a>礼诸上座足，<a id="a-SB"></a>于一面坐，<a id="a-SC"></a>白诸上座比丘言：<a id="a-SD"></a>“尊者，<a id="a-SE"></a>此阿耆毗迦是我先人亲厚，<a id="a-SF"></a>今求出家作比丘。<a id="a-SG"></a>愿诸上座度令出家，<a id="a-SH"></a>我当供给衣钵众具！<a id="a-SI"></a>”</p>
  <p id="aSJ">诸上座即令出家，<a id="a-SK"></a>剃除须发，<a id="a-SL"></a>著袈裟衣。<a id="a-SM"></a>出家已，<a id="a-SN"></a>思惟所以善男子剃除须发，<a id="a-SO"></a>著袈裟衣，<a id="a-SP"></a>出家增进学道，<a id="a-SQ"></a>净修梵行，<a id="a-SR"></a>得阿罗汉。</p>
  <p id="aSS">如是我闻：<a id="a-ST"></a>一时，<a id="a-SU"></a>佛住庵罗聚落庵罗林中，<a id="a-SV"></a>与诸上座比丘俱。</p>
  <p id="aSW">时，<a id="a-SX"></a>有尼揵若提子与五百眷属诣庵罗林中，<a id="a-SY"></a>欲诱质多罗长者以为弟子。<a id="a-SZ"></a>质多罗长者闻尼揵若提子将五百眷属来诣庵罗林中，<a id="a-Sa"></a>欲诱我为弟子；<a id="a-Sb"></a>闻已，<a id="a-Sc"></a>即往诣其所，<a id="a-Sd"></a>共相问讯毕，<a id="a-Se"></a>各于一面坐。</p>
  <p id="aSf">时，<a id="a-Sg"></a>尼揵若提子语质多罗长者言：<a id="a-Sh"></a>“汝信沙门瞿昙得无觉无观三昧耶？<a id="a-Si"></a>”</p>
  <p id="aSj">质多罗长者答言：<a id="a-Sk"></a>“我不以信故来也。<a id="a-Sl"></a>”</p>
  <p id="aSm">阿耆毗迦言：<a id="a-Sn"></a>“长者，<a id="a-So"></a>汝不谄、<a id="a-Sp"></a>不幻、<a id="a-Sq"></a>质直、<a id="a-Sr"></a>质直所生。<a id="a-Ss"></a>长者，<a id="a-St"></a>若能息有觉有观者，<a id="a-Su"></a>亦能以绳系缚于风；<a id="a-Sv"></a>若能息有觉有观者，<a id="a-Sw"></a>亦可以一把土断恒水流。<a id="a-Sx"></a>我于行、<a id="a-Sy"></a>住、<a id="a-Sz"></a>坐、<a id="a-T0"></a>卧智见常生。<a id="a-T1"></a>”</p>
  <p id="aT2">质多罗长者问尼揵若提子：<a id="a-T3"></a>“为信在前耶？<a id="a-T4"></a>为智在前耶？<a id="a-T5"></a>信之与智，<a id="a-T6"></a>何者为先？<a id="a-T7"></a>何者为胜？<a id="a-T8"></a>”</p>
  <p id="aT9">尼揵若提子答言：<a id="a-TA"></a>“信应在前，<a id="a-TB"></a>然后有智。<a id="a-TC"></a>信、<a id="a-TD"></a>智相比，<a id="a-TE"></a>智则为胜。<a id="a-TF"></a>”</p>
  <p id="aTG">质多罗长者语尼揵若提子：<a id="a-TH"></a>“我已求得息有觉有观，<a id="a-TI"></a>内净一心，<a id="a-TJ"></a>无觉无观，<a id="a-TK"></a>三昧生喜乐，<a id="a-TL"></a>第二禅具足住。<a id="a-TM"></a>我昼亦住此三昧，<a id="a-TN"></a>夜亦住此三昧，<a id="a-TO"></a>终夜常住此三昧，<a id="a-TP"></a>有如是智，<a id="a-TQ"></a>何用信世尊为？<a id="a-TR"></a>”</p>
  <p id="aTS">尼揵若提子言：<a id="a-TT"></a>“汝谄曲、<a id="a-TU"></a>幻伪、<a id="a-TV"></a>不直、<a id="a-TW"></a>不直所生。<a id="a-TX"></a>”</p>
  <p id="aTY">质多罗长者言：<a id="a-TZ"></a>“汝先言我不谄曲、<a id="a-Ta"></a>不幻、<a id="a-Tb"></a>质直、<a id="a-Tc"></a>质直所生，<a id="a-Td"></a>今云何言谄曲、<a id="a-Te"></a>幻伪、<a id="a-Tf"></a>不直、<a id="a-Tg"></a>不直所生耶？<a id="a-Th"></a>若汝前实者，<a id="a-Ti"></a>后则虚；<a id="a-Tj"></a>后实者，<a id="a-Tk"></a>前则虚。<a id="a-Tl"></a>汝先言：<a id="a-Tm"></a>‘我于行、<a id="a-Tn"></a>住、<a id="a-To"></a>坐、<a id="a-Tp"></a>卧知见常生。<a id="a-Tq"></a>’汝于前后，<a id="a-Tr"></a>小事不知，<a id="a-Ts"></a>云何知过人法，<a id="a-Tt"></a>若知、<a id="a-Tu"></a>若见、<a id="a-Tv"></a>安乐住事？<a id="a-Tw"></a>”</p>
  <p id="aTx">长者复问尼揵若提子：<a id="a-Ty"></a>“有于一问、<a id="a-Tz"></a>一说、<a id="a-U0"></a>一记论，<a id="a-U1"></a>乃至十问、<a id="a-U2"></a>十说、<a id="a-U3"></a>十记论，<a id="a-U4"></a>汝有此不？<a id="a-U5"></a>若无一问、<a id="a-U6"></a>一说、<a id="a-U7"></a>一记论，<a id="a-U8"></a>乃至十问、<a id="a-U9"></a>十说、<a id="a-UA"></a>十记论，<a id="a-UB"></a>云何能诱于我，<a id="a-UC"></a>而来至此庵罗林中欲诱诳我？<a id="a-UD"></a>”</p>
  <p id="aUE">于是尼揵若提子息闭掉头，<a id="a-UF"></a>反拱而出，<a id="a-UG"></a>不复还顾。</p>
  <p id="aUH">如是我闻：<a id="a-UI"></a>一时，<a id="a-UJ"></a>佛住庵罗聚落庵罗林中，<a id="a-UK"></a>与众多上座比丘俱。</p>
  <p id="aUL">尔时，<a id="a-UM"></a>质多罗长者病苦，<a id="a-UN"></a>诸亲围绕，<a id="a-UO"></a>有众多诸天来诣长者所，<a id="a-UP"></a>语质多罗长者言：<a id="a-UQ"></a>“长者，<a id="a-UR"></a>汝当发愿得作转轮王。<a id="a-US"></a>”</p>
  <p id="aUT">质多罗长者语诸天言：<a id="a-UU"></a>“若作转轮王，<a id="a-UV"></a>彼亦无常、<a id="a-UW"></a>苦、<a id="a-UX"></a>空、<a id="a-UY"></a>无我。<a id="a-UZ"></a>”</p>
  <p id="aUa">时，<a id="a-Ub"></a>长者亲属语长者：<a id="a-Uc"></a>“汝当系念！<a id="a-Ud"></a>汝当系念！<a id="a-Ue"></a>”</p>
  <p id="aUf">质多罗长者语亲属：<a id="a-Ug"></a>“何故汝等教我系念、<a id="a-Uh"></a>系念？<a id="a-Ui"></a>”</p>
  <p id="aUj">彼亲属言：<a id="a-Uk"></a>“汝作是言：<a id="a-Ul"></a>‘无常、<a id="a-Um"></a>苦、<a id="a-Un"></a>空、<a id="a-Uo"></a>无我。<a id="a-Up"></a>’是故教汝系念、<a id="a-Uq"></a>系念也。<a id="a-Ur"></a>”</p>
  <p id="aUs">长者语诸亲属：<a id="a-Ut"></a>“有诸天人来至我所，<a id="a-Uu"></a>语我言：<a id="a-Uv"></a>‘汝当发愿得作转轮圣王，<a id="a-Uw"></a>随愿得果。<a id="a-Ux"></a>’我即答言：<a id="a-Uy"></a>‘彼转轮王亦复无常、<a id="a-Uz"></a>苦、<a id="a-V0"></a>空、<a id="a-V1"></a>非我。<a id="a-V2"></a>’”</p>
  <p id="aV3">彼诸亲属语质多罗长者：<a id="a-V4"></a>“转轮王有何，<a id="a-V5"></a>而彼诸天教汝愿求？<a id="a-V6"></a>”</p>
  <p id="aV7">长者答言：<a id="a-V8"></a>“转轮王者以正法治化，<a id="a-V9"></a>是故诸天见如是福利故，<a id="a-VA"></a>而来教我为发愿求。<a id="a-VB"></a>”</p>
  <p id="aVC">诸亲属言：<a id="a-VD"></a>“汝今用心，<a id="a-VE"></a>当如之何？<a id="a-VF"></a>”</p>
  <p id="aVG">长者答言：<a id="a-VH"></a>“诸亲属，<a id="a-VI"></a>我今作心，<a id="a-VJ"></a>唯不复见胞胎受生，<a id="a-VK"></a>不增丘冢，<a id="a-VL"></a>不受血气，<a id="a-VM"></a>如世尊说，<a id="a-VN"></a>五下分结我不见有，<a id="a-VO"></a>我不自见一结不断；<a id="a-VP"></a>若结不断，<a id="a-VQ"></a>则还生此世。<a id="a-VR"></a>”</p>
  <p id="aVS">于是长者即从床起，<a id="a-VT"></a>结跏趺坐，<a id="a-VU"></a>正念在前，<a id="a-VV"></a>而说偈言：</p>
  <p id="aVW">“服食积所积，<a id="a-VX"></a>广度于众难，</p>
  <p id="aVY">施上进福田，<a id="a-VZ"></a>植斯五种力。</p>
  <p id="aVa">以斯义所欲，<a id="a-Vb"></a>俗人处于家，</p>
  <p id="aVc">我悉得此利，<a id="a-Vd"></a>已免于众难。</p>
  <p id="aVe">世间所闻习，<a id="a-Vf"></a>远离众难事，</p>
  <p id="aVg">生乐知稍难，<a id="a-Vh"></a>随顺等正觉。</p>
  <p id="aVi">供养持戒者，<a id="a-Vj"></a>善修诸梵行，</p>
  <p id="aVk">漏尽阿罗汉，<a id="a-Vl"></a>及声闻牟尼。</p>
  <p id="aVm">如是超越见，<a id="a-Vn"></a>于上诸胜处，</p>
  <p id="aVo">常行士夫施，<a id="a-Vp"></a>克终获大果。</p>
  <p id="aVq">习行众多施，<a id="a-Vr"></a>施诸良福田，</p>
  <p id="aVs">于此世命终，<a id="a-Vt"></a>化生于天上，</p>
  <p id="aVu">五欲具足满，<a id="a-Vv"></a>无量心悦乐。</p>
  <p id="aVw">获斯妙果报，<a id="a-Vx"></a>以无悭吝故，</p>
  <p id="aVy">在所处受生，<a id="a-Vz"></a>未曾不欢喜。<a id="a-W0"></a>”</p>
  <p id="aW1">质多罗长者说此偈已，<a id="a-W2"></a>寻即命终，<a id="a-W3"></a>生于不烦热天。</p>
  <p id="aW4">尔时，<a id="a-W5"></a>质多罗天子作是念：<a id="a-W6"></a>“我不应停此，<a id="a-W7"></a>当往阎浮提礼拜诸上座比丘。<a id="a-W8"></a>”如力士屈伸臂顷，<a id="a-W9"></a>以天神力至庵罗林中，<a id="a-WA"></a>放身天光，<a id="a-WB"></a>遍照庵罗林。</p>
  <p id="aWC">时，<a id="a-WD"></a>有异比丘夜起出房，<a id="a-WE"></a>露地经行，<a id="a-WF"></a>见胜光明普照树林，<a id="a-WG"></a>即说偈言：</p>
  <p id="aWH">“是谁妙天色，<a id="a-WI"></a>住于虚空中？</p>
  <p id="aWJ">譬如纯金山，<a id="a-WK"></a>阎浮檀净光。<a id="a-WL"></a>”</p>
  <p id="aWM">质多罗天子说偈答言：</p>
  <p id="aWN">“我是天人王，<a id="a-WO"></a>瞿昙名称子。</p>
  <p id="aWP">是庵罗林中，<a id="a-WQ"></a>质多罗长者，</p>
  <p id="aWR">以净戒具足，<a id="a-WS"></a>系念自寂静，</p>
  <p id="aWT">解脱身具足，<a id="a-WU"></a>智慧身亦然。</p>
  <p id="aWV">我知法故来，<a id="a-WW"></a>仁者应当知：</p>
  <p id="aWX">当于彼涅槃，<a id="a-WY"></a>此法法如是。<a id="a-WZ"></a>”</p>
  <p id="aWa">质多罗天子说此偈已，<a id="a-Wb"></a>即没不现。</p>
 </body>
</html>