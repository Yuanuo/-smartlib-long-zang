<!doctype html>
<html id="z3IBUCGYW" data-ver="2790">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第十</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城迦兰陀竹园。<a id="a-5"></a>尔时，<a id="a-6"></a>尊者舍利弗、<a id="a-7"></a>尊者摩诃拘絺罗在耆阇崛山。</p>
  <p id="a8">时，<a id="a-9"></a>尊者拘絺罗晡时从禅起，<a id="a-A"></a>诣尊者舍利弗所，<a id="a-B"></a>共相问讯，<a id="a-C"></a>种种相娱悦已，<a id="a-D"></a>却坐一面。</p>
  <p id="aE">时，<a id="a-F"></a>尊者摩诃拘絺罗语舍利弗言：<a id="a-G"></a>“欲有所问，<a id="a-H"></a>宁有闲暇为我说不？<a id="a-I"></a>”</p>
  <p id="aJ">舍利弗言：<a id="a-K"></a>“随仁所问，<a id="a-L"></a>知者当说。<a id="a-M"></a>”</p>
  <p id="aN">摩诃拘絺罗问舍利弗言：<a id="a-O"></a>“所谓无明，<a id="a-P"></a>云何是无明？<a id="a-Q"></a>谁有此无明？<a id="a-R"></a>”</p>
  <p id="aS">舍利弗答言：<a id="a-T"></a>“无明者谓不知，<a id="a-U"></a>不知者是无明。<a id="a-V"></a>”</p>
  <p id="aW">“何所不知？<a id="a-X"></a>”</p>
  <p id="aY">“谓色无常，<a id="a-Z"></a>色无常如实不知；<a id="a-a"></a>色磨灭法，<a id="a-b"></a>色磨灭法如实不知；<a id="a-c"></a>色生灭法，<a id="a-d"></a>色生灭法如实不知。<a id="a-e"></a>受、<a id="a-f"></a>想、<a id="a-g"></a>行、<a id="a-h"></a>识，<a id="a-i"></a>受、<a id="a-j"></a>想、<a id="a-k"></a>行、<a id="a-l"></a>识无常如实不知；<a id="a-m"></a>识磨灭法，<a id="a-n"></a>识磨灭法如实不知；<a id="a-o"></a>识生灭法，<a id="a-p"></a>识生灭法如实不知。<a id="a-q"></a>摩诃拘絺罗，<a id="a-r"></a>于此五受阴如实不知、<a id="a-s"></a>不见、<a id="a-t"></a>无无间等、<a id="a-u"></a>愚、<a id="a-v"></a>暗、<a id="a-w"></a>不明，<a id="a-x"></a>是名无明；<a id="a-y"></a>成就此者，<a id="a-z"></a>名有无明。<a id="a-10"></a>”</p>
  <p id="a11">又问：<a id="a-12"></a>“舍利弗，<a id="a-13"></a>所谓明者，<a id="a-14"></a>云何为明？<a id="a-15"></a>谁有此明？<a id="a-16"></a>”</p>
  <p id="a17">舍利弗言：<a id="a-18"></a>“摩诃拘絺罗，<a id="a-19"></a>所谓明者是知，<a id="a-1A"></a>知者是名为明。<a id="a-1B"></a>”</p>
  <p id="a1C">又问：<a id="a-1D"></a>“何所知？<a id="a-1E"></a>”</p>
  <p id="a1F">“谓知色无常，<a id="a-1G"></a>知色无常如实知；<a id="a-1H"></a>色磨灭法，<a id="a-1I"></a>色磨灭法如实知；<a id="a-1J"></a>色生灭法，<a id="a-1K"></a>色生灭法如实知。<a id="a-1L"></a>受、<a id="a-1M"></a>想、<a id="a-1N"></a>行、<a id="a-1O"></a>识，<a id="a-1P"></a>受、<a id="a-1Q"></a>想、<a id="a-1R"></a>行、<a id="a-1S"></a>识无常如实知；<a id="a-1T"></a>识磨灭法，<a id="a-1U"></a>识磨灭法如实知；<a id="a-1V"></a>识生灭法，<a id="a-1W"></a>识生灭法如实知。<a id="a-1X"></a>拘絺罗，<a id="a-1Y"></a>于此五受阴如实知、<a id="a-1Z"></a>见、<a id="a-1a"></a>明、<a id="a-1b"></a>觉、<a id="a-1c"></a>慧、<a id="a-1d"></a>无间等，<a id="a-1e"></a>是名为明；<a id="a-1f"></a>成就此法者，<a id="a-1g"></a>是名有明。<a id="a-1h"></a>”</p>
  <p id="a1i">是二正士各闻所说，<a id="a-1j"></a>展转随喜，<a id="a-1k"></a>从座而起，<a id="a-1l"></a>各还本处。</p>
  <p id="a1m">如是我闻：<a id="a-1n"></a>一时，<a id="a-1o"></a>佛住王舍城迦兰陀竹园。<a id="a-1p"></a>时，<a id="a-1q"></a>尊者舍利弗、<a id="a-1r"></a>尊者摩诃拘絺罗在耆阇崛山。</p>
  <p id="a1s">时，<a id="a-1t"></a>摩诃拘絺罗晡时从禅起，<a id="a-1u"></a>诣尊者舍利弗所，<a id="a-1v"></a>共相问讯，<a id="a-1w"></a>种种相娱悦已，<a id="a-1x"></a>却坐一面。</p>
  <p id="a1y">一时，<a id="a-1z"></a>尊者摩诃拘絺罗语舍利弗言：<a id="a-20"></a>“欲有所问，<a id="a-21"></a>宁有少暇为我说不？<a id="a-22"></a>”</p>
  <p id="a23">舍利弗言：<a id="a-24"></a>“仁者且问，<a id="a-25"></a>知者当说。<a id="a-26"></a>”</p>
  <p id="a27">摩诃拘絺罗问舍利弗言：<a id="a-28"></a>“所谓无明，<a id="a-29"></a>复云何为无明？<a id="a-2A"></a>谁有此无明？<a id="a-2B"></a>”</p>
  <p id="a2C">舍利弗答言：<a id="a-2D"></a>“无明者谓不知，<a id="a-2E"></a>不知者是无明。<a id="a-2F"></a>”</p>
  <p id="a2G">“何所不知？<a id="a-2H"></a>”</p>
  <p id="a2I">“谓色不如实知，<a id="a-2J"></a>色集、<a id="a-2K"></a>色灭、<a id="a-2L"></a>色灭道迹不如实知；<a id="a-2M"></a>受、<a id="a-2N"></a>想、<a id="a-2O"></a>行、<a id="a-2P"></a>识不如实知，<a id="a-2Q"></a>识集、<a id="a-2R"></a>识灭、<a id="a-2S"></a>识灭道迹不如实知。<a id="a-2T"></a>摩诃拘絺罗，<a id="a-2U"></a>于此五受阴不如实知、<a id="a-2V"></a>不知、<a id="a-2W"></a>不见、<a id="a-2X"></a>不无间等、<a id="a-2Y"></a>愚、<a id="a-2Z"></a>暗、<a id="a-2a"></a>不明，<a id="a-2b"></a>是名无明；<a id="a-2c"></a>成就此者，<a id="a-2d"></a>名有无明。<a id="a-2e"></a>”</p>
  <p id="a2f">又问舍利弗：<a id="a-2g"></a>“云何为明？<a id="a-2h"></a>谁有此明？<a id="a-2i"></a>”</p>
  <p id="a2j">舍利弗言：<a id="a-2k"></a>“所谓明者是知，<a id="a-2l"></a>知者是明。<a id="a-2m"></a>”</p>
  <p id="a2n">又问：<a id="a-2o"></a>“何所知？<a id="a-2p"></a>”</p>
  <p id="a2q">舍利弗言：<a id="a-2r"></a>“色如实知，<a id="a-2s"></a>色集、<a id="a-2t"></a>色灭、<a id="a-2u"></a>色灭道迹如实知；<a id="a-2v"></a>受、<a id="a-2w"></a>想、<a id="a-2x"></a>行、<a id="a-2y"></a>识如实知，<a id="a-2z"></a>识集、<a id="a-30"></a>识灭、<a id="a-31"></a>识灭道迹如实知。<a id="a-32"></a>拘絺罗，<a id="a-33"></a>于此五受阴如实知、<a id="a-34"></a>见、<a id="a-35"></a>明、<a id="a-36"></a>觉、<a id="a-37"></a>慧、<a id="a-38"></a>无间等，<a id="a-39"></a>是名为明；<a id="a-3A"></a>成就此法者，<a id="a-3B"></a>是名有明。<a id="a-3C"></a>”</p>
  <p id="a3D">是二正士各闻所说，<a id="a-3E"></a>展转随喜，<a id="a-3F"></a>从座而起，<a id="a-3G"></a>各还本处。</p>
  <p id="a3H">如是我闻：<a id="a-3I"></a>一时，<a id="a-3J"></a>佛住王舍城迦兰陀竹园。<a id="a-3K"></a>尔时，<a id="a-3L"></a>尊者舍利弗、<a id="a-3M"></a>尊者摩诃拘絺罗在耆阇崛山。</p>
  <p id="a3N">时，<a id="a-3O"></a>摩诃拘絺罗晡时从禅起，<a id="a-3P"></a>诣舍利弗所，<a id="a-3Q"></a>共相问讯，<a id="a-3R"></a>相娱悦已，<a id="a-3S"></a>却坐一面。</p>
  <p id="a3T">时，<a id="a-3U"></a>摩诃拘絺罗语舍利弗：<a id="a-3V"></a>“欲有所问，<a id="a-3W"></a>仁者宁有闲暇见答以不？<a id="a-3X"></a>”</p>
  <p id="a3Y">舍利弗言：<a id="a-3Z"></a>“仁者且问，<a id="a-3a"></a>知者当答。<a id="a-3b"></a>”</p>
  <p id="a3c">时，<a id="a-3d"></a>摩诃拘絺罗语舍利弗言：<a id="a-3e"></a>“所谓无明，<a id="a-3f"></a>无明者为何谓耶？<a id="a-3g"></a>谁有此无明？<a id="a-3h"></a>”</p>
  <p id="a3i">舍利弗言：<a id="a-3j"></a>“不知是无明。<a id="a-3k"></a>”</p>
  <p id="a3l">“不知何等？<a id="a-3m"></a>”</p>
  <p id="a3n">“谓色不如实知，<a id="a-3o"></a>色集、<a id="a-3p"></a>色灭、<a id="a-3q"></a>色味、<a id="a-3r"></a>色患、<a id="a-3s"></a>色离不如实知；<a id="a-3t"></a>受、<a id="a-3u"></a>想、<a id="a-3v"></a>行、<a id="a-3w"></a>识，<a id="a-3x"></a>识集、<a id="a-3y"></a>识灭、<a id="a-3z"></a>识味、<a id="a-40"></a>识患、<a id="a-41"></a>识离不如实知。<a id="a-42"></a>摩诃拘絺罗，<a id="a-43"></a>于此五受阴不如实知、<a id="a-44"></a>不如实见、<a id="a-45"></a>不无间等、<a id="a-46"></a>若暗若愚，<a id="a-47"></a>是名无明。<a id="a-48"></a>成就此法者，<a id="a-49"></a>名有无明。<a id="a-4A"></a>”</p>
  <p id="a4B">又问：<a id="a-4C"></a>“明者，<a id="a-4D"></a>云何为明？<a id="a-4E"></a>谁有此明？<a id="a-4F"></a>”</p>
  <p id="a4G">舍利弗言：<a id="a-4H"></a>“知者是明。<a id="a-4I"></a>”</p>
  <p id="a4J">“为何所知？<a id="a-4K"></a>”</p>
  <p id="a4L">舍利弗言：<a id="a-4M"></a>“色如实知，<a id="a-4N"></a>色集、<a id="a-4O"></a>色灭、<a id="a-4P"></a>色味、<a id="a-4Q"></a>色患、<a id="a-4R"></a>色离如实知；<a id="a-4S"></a>如是受、<a id="a-4T"></a>想、<a id="a-4U"></a>行、<a id="a-4V"></a>识如实知，<a id="a-4W"></a>识集、<a id="a-4X"></a>识灭、<a id="a-4Y"></a>识味、<a id="a-4Z"></a>识患、<a id="a-4a"></a>识离如实知。<a id="a-4b"></a>摩诃拘絺罗，<a id="a-4c"></a>于此五受阴如实知、<a id="a-4d"></a>如实见、<a id="a-4e"></a>明、<a id="a-4f"></a>觉、<a id="a-4g"></a>慧、<a id="a-4h"></a>无间等，<a id="a-4i"></a>是名为明；<a id="a-4j"></a>成就此者，<a id="a-4k"></a>名为有明。<a id="a-4l"></a>”</p>
  <p id="a4m">时，<a id="a-4n"></a>二正士各闻所说，<a id="a-4o"></a>欢喜而去！</p>
  <p id="a4p">如是我闻：<a id="a-4q"></a>一时，<a id="a-4r"></a>佛住王舍城迦兰陀竹园。<a id="a-4s"></a>尔时，<a id="a-4t"></a>尊者舍利弗共摩诃拘絺罗在耆阇崛山。</p>
  <p id="a4u">摩诃拘絺罗晡时从禅起，<a id="a-4v"></a>诣舍利弗所，<a id="a-4w"></a>共相问讯，<a id="a-4x"></a>相娱悦已，<a id="a-4y"></a>却坐一面。</p>
  <p id="a4z">时，<a id="a-50"></a>摩诃拘絺罗语舍利弗：<a id="a-51"></a>“欲有所问，<a id="a-52"></a>仁者宁有闲暇见答以不？<a id="a-53"></a>”</p>
  <p id="a54">舍利弗言：<a id="a-55"></a>“仁者且问，<a id="a-56"></a>知者当答。<a id="a-57"></a>”</p>
  <p id="a58">时，<a id="a-59"></a>摩诃拘絺罗问舍利弗言：<a id="a-5A"></a>“若比丘未得无间等法，<a id="a-5B"></a>欲求无间等法，<a id="a-5C"></a>云何方便求？<a id="a-5D"></a>思惟何等法？<a id="a-5E"></a>”</p>
  <p id="a5F">舍利弗言：<a id="a-5G"></a>“若比丘未得无间等法，<a id="a-5H"></a>欲求无间等法，<a id="a-5I"></a>精勤思惟：<a id="a-5J"></a>五受阴为病、<a id="a-5K"></a>为痈、<a id="a-5L"></a>为刺、<a id="a-5M"></a>为杀、<a id="a-5N"></a>无常、<a id="a-5O"></a>苦、<a id="a-5P"></a>空、<a id="a-5Q"></a>非我。<a id="a-5R"></a>所以者何？<a id="a-5S"></a>是所应处故。<a id="a-5T"></a>若比丘于此五受阴精勤思惟，<a id="a-5U"></a>得须陀洹果证。<a id="a-5V"></a>”</p>
  <p id="a5W">又问：<a id="a-5X"></a>“舍利弗，<a id="a-5Y"></a>得须陀洹果证已，<a id="a-5Z"></a>欲得斯陀含果证者，<a id="a-5a"></a>当思惟何等法？<a id="a-5b"></a>”</p>
  <p id="a5c">舍利弗言：<a id="a-5d"></a>“拘絺罗，<a id="a-5e"></a>已得须陀洹果证已，<a id="a-5f"></a>欲得斯陀含果证者，<a id="a-5g"></a>亦当精勤思惟：<a id="a-5h"></a>此五受阴法为病、<a id="a-5i"></a>为痈、<a id="a-5j"></a>为刺、<a id="a-5k"></a>为杀、<a id="a-5l"></a>无常、<a id="a-5m"></a>苦、<a id="a-5n"></a>空、<a id="a-5o"></a>非我。<a id="a-5p"></a>所以者何？<a id="a-5q"></a>是所应处故。<a id="a-5r"></a>若比丘于此五受阴精勤思惟，<a id="a-5s"></a>得斯陀含果证。<a id="a-5t"></a>”</p>
  <p id="a5u">摩诃拘絺罗又问舍利弗言：<a id="a-5v"></a>“得斯陀含果证已，<a id="a-5w"></a>欲得阿那含果证者，<a id="a-5x"></a>当思惟何等法？<a id="a-5y"></a>”</p>
  <p id="a5z">舍利弗言：<a id="a-60"></a>“拘絺罗，<a id="a-61"></a>得斯陀含果证已，<a id="a-62"></a>欲得阿那含果证者，<a id="a-63"></a>当复精勤思惟：<a id="a-64"></a>此五受阴法为病、<a id="a-65"></a>为痈、<a id="a-66"></a>为刺、<a id="a-67"></a>为杀、<a id="a-68"></a>无常、<a id="a-69"></a>苦、<a id="a-6A"></a>空、<a id="a-6B"></a>非我。<a id="a-6C"></a>所以者何？<a id="a-6D"></a>是所应处故。<a id="a-6E"></a>若比丘于此五受阴精勤思惟，<a id="a-6F"></a>得阿那含果证已，<a id="a-6G"></a>欲得阿罗汉果证者，<a id="a-6H"></a>当复精勤思惟：<a id="a-6I"></a>此五受阴法为病、<a id="a-6J"></a>为痈、<a id="a-6K"></a>为刺、<a id="a-6L"></a>为杀、<a id="a-6M"></a>无常、<a id="a-6N"></a>苦、<a id="a-6O"></a>空、<a id="a-6P"></a>非我。<a id="a-6Q"></a>所以者何？<a id="a-6R"></a>是所应处故。<a id="a-6S"></a>若比丘于此五受阴法精勤思惟，<a id="a-6T"></a>得阿罗汉果证。<a id="a-6U"></a>”</p>
  <p id="a6V">摩诃拘絺罗又问舍利弗：<a id="a-6W"></a>“得阿罗汉果证已，<a id="a-6X"></a>复思惟何等法？<a id="a-6Y"></a>”</p>
  <p id="a6Z">舍利弗言：<a id="a-6a"></a>“摩诃拘絺罗，<a id="a-6b"></a>阿罗汉亦复思惟：<a id="a-6c"></a>此五受阴法为病、<a id="a-6d"></a>为痈、<a id="a-6e"></a>为刺、<a id="a-6f"></a>为杀、<a id="a-6g"></a>无常、<a id="a-6h"></a>苦、<a id="a-6i"></a>空、<a id="a-6j"></a>非我。<a id="a-6k"></a>所以者何？<a id="a-6l"></a>为得未得故，<a id="a-6m"></a>证未证故，<a id="a-6n"></a>见法乐住故。<a id="a-6o"></a>”</p>
  <p id="a6p">时，<a id="a-6q"></a>二正士各闻所说，<a id="a-6r"></a>欢喜而去！</p>
  <p id="a6s">如是我闻：<a id="a-6t"></a>一时，<a id="a-6u"></a>佛住舍卫国祇树给孤独园。</p>
  <p id="a6v">尔时，<a id="a-6w"></a>尊者舍利弗诣尊者阿难所，<a id="a-6x"></a>共相问讯已，<a id="a-6y"></a>却坐一面。</p>
  <p id="a6z">时，<a id="a-70"></a>尊者舍利弗问尊者阿难言：<a id="a-71"></a>“欲有所问，<a id="a-72"></a>仁者宁有闲暇见答以不？<a id="a-73"></a>”</p>
  <p id="a74">阿难言：<a id="a-75"></a>“仁者且问，<a id="a-76"></a>知者当答。<a id="a-77"></a>”</p>
  <p id="a78">舍利弗言：<a id="a-79"></a>“阿难，<a id="a-7A"></a>所谓灭者，<a id="a-7B"></a>云何为灭？<a id="a-7C"></a>谁有此灭？<a id="a-7D"></a>”</p>
  <p id="a7E">阿难言：<a id="a-7F"></a>“舍利弗，<a id="a-7G"></a>五受阴是本行所作、<a id="a-7H"></a>本所思愿，<a id="a-7I"></a>是无常、<a id="a-7J"></a>灭法；<a id="a-7K"></a>彼法灭故，<a id="a-7L"></a>是名为灭。<a id="a-7M"></a>云何为五？<a id="a-7N"></a>所谓色受阴是本行所作、<a id="a-7O"></a>本所思愿，<a id="a-7P"></a>是无常、<a id="a-7Q"></a>灭法；<a id="a-7R"></a>彼法灭故，<a id="a-7S"></a>是名为灭。<a id="a-7T"></a>如是受、<a id="a-7U"></a>想、<a id="a-7V"></a>行、<a id="a-7W"></a>识，<a id="a-7X"></a>是本行所作、<a id="a-7Y"></a>本所思愿，<a id="a-7Z"></a>是无常、<a id="a-7a"></a>灭法；<a id="a-7b"></a>彼法灭故，<a id="a-7c"></a>是名为灭。<a id="a-7d"></a>”</p>
  <p id="a7e">舍利弗言：<a id="a-7f"></a>“如是！<a id="a-7g"></a>如是！<a id="a-7h"></a>阿难，<a id="a-7i"></a>如汝所说，<a id="a-7j"></a>此五受阴是本行所作、<a id="a-7k"></a>本所思愿，<a id="a-7l"></a>是无常、<a id="a-7m"></a>灭法；<a id="a-7n"></a>彼法灭故，<a id="a-7o"></a>是名为灭。<a id="a-7p"></a>云何为五？<a id="a-7q"></a>所谓色受阴是本行所作、<a id="a-7r"></a>本所思愿，<a id="a-7s"></a>是无常、<a id="a-7t"></a>灭法；<a id="a-7u"></a>彼法灭故，<a id="a-7v"></a>是名为灭。<a id="a-7w"></a>如是受、<a id="a-7x"></a>想、<a id="a-7y"></a>行、<a id="a-7z"></a>识，<a id="a-80"></a>是本行所作、<a id="a-81"></a>本所思愿，<a id="a-82"></a>是无常、<a id="a-83"></a>灭法；<a id="a-84"></a>彼法灭故，<a id="a-85"></a>是名为灭。<a id="a-86"></a>阿难，<a id="a-87"></a>此五受阴，<a id="a-88"></a>若非本行所作，<a id="a-89"></a>本所思愿者，<a id="a-8A"></a>云何可灭？<a id="a-8B"></a>阿难，<a id="a-8C"></a>以五受阴是本行所作、<a id="a-8D"></a>本所思愿，<a id="a-8E"></a>是无常、<a id="a-8F"></a>灭法；<a id="a-8G"></a>彼法灭故，<a id="a-8H"></a>是名为灭。<a id="a-8I"></a>”</p>
  <p id="a8J">时，<a id="a-8K"></a>二正士各闻所说，<a id="a-8L"></a>欢喜而去！</p>
  <p id="a8M">如是我闻：<a id="a-8N"></a>一时，<a id="a-8O"></a>尊者阿难住拘睒弥国瞿师罗园。</p>
  <p id="a8P">时，<a id="a-8Q"></a>尊者阿难告诸比丘：<a id="a-8R"></a>“尊者富留那弥多罗尼子年少初出家时，<a id="a-8S"></a>常说深法，<a id="a-8T"></a>作如是言：<a id="a-8U"></a>‘阿难，<a id="a-8V"></a>生法计是我，<a id="a-8W"></a>非不生。<a id="a-8X"></a>阿难，<a id="a-8Y"></a>云何于生法计是我，<a id="a-8Z"></a>非不生？<a id="a-8a"></a>色生，<a id="a-8b"></a>生是我，<a id="a-8c"></a>非不生；<a id="a-8d"></a>受、<a id="a-8e"></a>想、<a id="a-8f"></a>行、<a id="a-8g"></a>识生，<a id="a-8h"></a>生是我，<a id="a-8i"></a>非不生。<a id="a-8j"></a>譬如士夫手执明镜及净水镜，<a id="a-8k"></a>自见面生，<a id="a-8l"></a>生故见，<a id="a-8m"></a>非不生。<a id="a-8n"></a>是故，<a id="a-8o"></a>阿难，<a id="a-8p"></a>色生，<a id="a-8q"></a>生故计是我，<a id="a-8r"></a>非不生；<a id="a-8s"></a>如是受、<a id="a-8t"></a>想、<a id="a-8u"></a>行、<a id="a-8v"></a>识生，<a id="a-8w"></a>生故计是我，<a id="a-8x"></a>非不生。<a id="a-8y"></a>云何，<a id="a-8z"></a>阿难，<a id="a-90"></a>色是常耶？<a id="a-91"></a>为无常耶？<a id="a-92"></a>’答曰：<a id="a-93"></a>‘无常。<a id="a-94"></a>’又问：<a id="a-95"></a>‘无常者，<a id="a-96"></a>是苦耶？<a id="a-97"></a>’答曰：<a id="a-98"></a>‘是苦。<a id="a-99"></a>’又问：<a id="a-9A"></a>‘若无常、<a id="a-9B"></a>苦者，<a id="a-9C"></a>是变易法，<a id="a-9D"></a>圣弟子于中复计我、<a id="a-9E"></a>异我、<a id="a-9F"></a>相在不？<a id="a-9G"></a>’答曰：<a id="a-9H"></a>‘不也。<a id="a-9I"></a>’‘如是受、<a id="a-9J"></a>想、<a id="a-9K"></a>行、<a id="a-9L"></a>识为是常耶？<a id="a-9M"></a>为无常耶？<a id="a-9N"></a>’答曰：<a id="a-9O"></a>‘无常。<a id="a-9P"></a>’‘若无常，<a id="a-9Q"></a>是苦耶？<a id="a-9R"></a>’答曰：<a id="a-9S"></a>‘是苦。<a id="a-9T"></a>’又问：<a id="a-9U"></a>‘若无常、<a id="a-9V"></a>苦者，<a id="a-9W"></a>是变易法，<a id="a-9X"></a>多闻圣弟子于中宁复计我、<a id="a-9Y"></a>异我、<a id="a-9Z"></a>相在不？<a id="a-9a"></a>’答曰：<a id="a-9b"></a>‘不也。<a id="a-9c"></a>’‘阿难，<a id="a-9d"></a>是故，<a id="a-9e"></a>色若过去若未来若现在、<a id="a-9f"></a>若内若外、<a id="a-9g"></a>若粗若细、<a id="a-9h"></a>若好若丑、<a id="a-9i"></a>若远苦近，<a id="a-9j"></a>彼一切非我、<a id="a-9k"></a>不异我、<a id="a-9l"></a>不相在；<a id="a-9m"></a>如是受、<a id="a-9n"></a>想、<a id="a-9o"></a>行、<a id="a-9p"></a>识，<a id="a-9q"></a>若过去若未来若现在、<a id="a-9r"></a>若内若外、<a id="a-9s"></a>若粗若细、<a id="a-9t"></a>若好若丑、<a id="a-9u"></a>若远若近，<a id="a-9v"></a>彼一切非我、<a id="a-9w"></a>不异我、<a id="a-9x"></a>不相在如实知，<a id="a-9y"></a>如实观察不？<a id="a-9z"></a>如是观者，<a id="a-A0"></a>圣弟子于色生厌、<a id="a-A1"></a>离欲、<a id="a-A2"></a>解脱：<a id="a-A3"></a>我生已尽，<a id="a-A4"></a>梵行已立，<a id="a-A5"></a>所作已作，<a id="a-A6"></a>自知不受后有。<a id="a-A7"></a>如是受、<a id="a-A8"></a>想、<a id="a-A9"></a>行、<a id="a-AA"></a>识，<a id="a-AB"></a>生厌、<a id="a-AC"></a>离欲、<a id="a-AD"></a>解脱：<a id="a-AE"></a>我生已尽，<a id="a-AF"></a>梵行已立，<a id="a-AG"></a>所作已作，<a id="a-AH"></a>自知不受后有。<a id="a-AI"></a>’</p>
  <p id="aAJ">“诸比丘当知：<a id="a-AK"></a>彼尊者于我有大饶益，<a id="a-AL"></a>我从彼尊者所闻法已，<a id="a-AM"></a>远尘离垢，<a id="a-AN"></a>得法眼净。<a id="a-AO"></a>我从是来，<a id="a-AP"></a>常以此法为四众说，<a id="a-AQ"></a>非余外道、<a id="a-AR"></a>沙门、<a id="a-AS"></a>婆罗门出家者说。<a id="a-AT"></a>”</p>
  <p id="aAU">如是我闻：<a id="a-AV"></a>一时，<a id="a-AW"></a>有众多上座比丘住波罗柰国仙人住处鹿野苑中，<a id="a-AX"></a>佛般泥洹未久。</p>
  <p id="aAY">时，<a id="a-AZ"></a>长老阐陀晨朝著衣持钵，<a id="a-Aa"></a>入波罗柰城乞食；<a id="a-Ab"></a>食已，<a id="a-Ac"></a>还摄衣钵，<a id="a-Ad"></a>洗足已，<a id="a-Ae"></a>持户钩，<a id="a-Af"></a>从林至林，<a id="a-Ag"></a>从房至房，<a id="a-Ah"></a>从经行处至经行处，<a id="a-Ai"></a>处处请诸比丘言：<a id="a-Aj"></a>“当教授我，<a id="a-Ak"></a>为我说法，<a id="a-Al"></a>令我知法、<a id="a-Am"></a>见法，<a id="a-An"></a>我当如法知、<a id="a-Ao"></a>如法观。<a id="a-Ap"></a>”</p>
  <p id="aAq">时，<a id="a-Ar"></a>诸比丘语阐陀言：<a id="a-As"></a>“色无常，<a id="a-At"></a>受、<a id="a-Au"></a>想、<a id="a-Av"></a>行、<a id="a-Aw"></a>识无常，<a id="a-Ax"></a>一切行无常，<a id="a-Ay"></a>一切法无我，<a id="a-Az"></a>涅槃寂灭。<a id="a-B0"></a>”</p>
  <p id="aB1">阐陀语诸比丘言：<a id="a-B2"></a>“我已知色无常，<a id="a-B3"></a>受、<a id="a-B4"></a>想、<a id="a-B5"></a>行、<a id="a-B6"></a>识无常，<a id="a-B7"></a>一切行无常，<a id="a-B8"></a>一切法无我，<a id="a-B9"></a>涅槃寂灭。<a id="a-BA"></a>”</p>
  <p id="aBB">阐陀复言：<a id="a-BC"></a>“然我不喜闻：<a id="a-BD"></a>一切诸行空寂、<a id="a-BE"></a>不可得、<a id="a-BF"></a>爱尽、<a id="a-BG"></a>离欲、<a id="a-BH"></a>涅槃。<a id="a-BI"></a>此中云何有我，<a id="a-BJ"></a>而言如是知、<a id="a-BK"></a>如是见是名见法？<a id="a-BL"></a>”第二第三亦如是说。</p>
  <p id="aBM">阐陀复言：<a id="a-BN"></a>“是中谁复有力堪能为我说法，<a id="a-BO"></a>令我知法、<a id="a-BP"></a>见法？<a id="a-BQ"></a>”</p>
  <p id="aBR">复作是念：<a id="a-BS"></a>“尊者阿难今在拘睒弥国瞿师罗园，<a id="a-BT"></a>曾供养亲觐世尊，<a id="a-BU"></a>佛所赞叹，<a id="a-BV"></a>诸梵行者皆悉识知。<a id="a-BW"></a>彼必堪能为我说法，<a id="a-BX"></a>令我知法、<a id="a-BY"></a>见法。<a id="a-BZ"></a>”</p>
  <p id="aBa">时，<a id="a-Bb"></a>阐陀过此夜已，<a id="a-Bc"></a>晨朝著衣持钵，<a id="a-Bd"></a>入波罗柰城乞食；<a id="a-Be"></a>食已，<a id="a-Bf"></a>还摄举卧具；<a id="a-Bg"></a>摄卧具已，<a id="a-Bh"></a>持衣钵诣拘睒弥国。<a id="a-Bi"></a>渐渐游行到拘睒弥国，<a id="a-Bj"></a>摄举衣钵，<a id="a-Bk"></a>洗足已，<a id="a-Bl"></a>诣尊者阿难所，<a id="a-Bm"></a>共相问讯已，<a id="a-Bn"></a>却坐一面。</p>
  <p id="aBo">时，<a id="a-Bp"></a>阐陀语尊者阿难言：<a id="a-Bq"></a>“一时，<a id="a-Br"></a>诸上座比丘住波罗柰国仙人住处鹿野苑中。<a id="a-Bs"></a>时，<a id="a-Bt"></a>我晨朝著衣持钵入波罗柰城乞食；<a id="a-Bu"></a>食已，<a id="a-Bv"></a>还摄衣钵，<a id="a-Bw"></a>洗足已，<a id="a-Bx"></a>持户钩，<a id="a-By"></a>从林至林，<a id="a-Bz"></a>从房至房，<a id="a-C0"></a>从经行处至经行处，<a id="a-C1"></a>处处见诸比丘，<a id="a-C2"></a>而请之言：<a id="a-C3"></a>‘当教授我，<a id="a-C4"></a>为我说法，<a id="a-C5"></a>令我知法、<a id="a-C6"></a>见法。<a id="a-C7"></a>’时，<a id="a-C8"></a>诸比丘为我说法言：<a id="a-C9"></a>‘色无常，<a id="a-CA"></a>受、<a id="a-CB"></a>想、<a id="a-CC"></a>行、<a id="a-CD"></a>识无常，<a id="a-CE"></a>一切行无常，<a id="a-CF"></a>一切法无我，<a id="a-CG"></a>涅槃寂灭。<a id="a-CH"></a>’我尔时语诸比丘言：<a id="a-CI"></a>‘我已知色无常，<a id="a-CJ"></a>受、<a id="a-CK"></a>想、<a id="a-CL"></a>行、<a id="a-CM"></a>识无常，<a id="a-CN"></a>一切行无常，<a id="a-CO"></a>一无法无我，<a id="a-CP"></a>涅槃寂灭。<a id="a-CQ"></a>然我不喜闻：<a id="a-CR"></a>一切诸行空寂、<a id="a-CS"></a>不可得、<a id="a-CT"></a>爱尽、<a id="a-CU"></a>离欲、<a id="a-CV"></a>涅槃。<a id="a-CW"></a>此中云何有我，<a id="a-CX"></a>而言如是知、<a id="a-CY"></a>如是见是名见法？<a id="a-CZ"></a>’我尔时作是念：<a id="a-Ca"></a>‘是中谁复有力堪能为我说法，<a id="a-Cb"></a>令我知法、<a id="a-Cc"></a>见法？<a id="a-Cd"></a>’我时复作是念：<a id="a-Ce"></a>‘尊者阿难今在拘睒弥国瞿师罗园，<a id="a-Cf"></a>曾供养亲觐世尊，<a id="a-Cg"></a>佛所赞叹，<a id="a-Ch"></a>诸梵行者皆悉知识。<a id="a-Ci"></a>彼必堪能为我说法，<a id="a-Cj"></a>令我知法、<a id="a-Ck"></a>见法。<a id="a-Cl"></a>’善哉！<a id="a-Cm"></a>尊者阿难今当为我说法，<a id="a-Cn"></a>令我知法、<a id="a-Co"></a>见法。<a id="a-Cp"></a>”</p>
  <p id="aCq">时，<a id="a-Cr"></a>尊者阿难语阐陀言：<a id="a-Cs"></a>“善哉！<a id="a-Ct"></a>阐陀，<a id="a-Cu"></a>我意大喜！<a id="a-Cv"></a>我庆仁者能于梵行人前，<a id="a-Cw"></a>无所覆藏，<a id="a-Cx"></a>破虚伪刺。<a id="a-Cy"></a>阐陀，<a id="a-Cz"></a>愚痴凡夫所不能解色无常，<a id="a-D0"></a>受、<a id="a-D1"></a>想、<a id="a-D2"></a>行、<a id="a-D3"></a>识无常，<a id="a-D4"></a>一切诸行无常，<a id="a-D5"></a>一切法无我，<a id="a-D6"></a>涅槃寂灭。<a id="a-D7"></a>汝今堪受胜妙法，<a id="a-D8"></a>汝今谛听！<a id="a-D9"></a>当为汝说！<a id="a-DA"></a>”</p>
  <p id="aDB">时，<a id="a-DC"></a>阐陀作是念：<a id="a-DD"></a>“我今欢喜得胜妙心，<a id="a-DE"></a>得踊悦心，<a id="a-DF"></a>我今堪能受胜妙法。<a id="a-DG"></a>”</p>
  <p id="aDH">尔时，<a id="a-DI"></a>阿难语阐陀言：<a id="a-DJ"></a>“我亲从佛闻，<a id="a-DK"></a>教摩诃迦旃延言：<a id="a-DL"></a>‘世人颠倒依于二边，<a id="a-DM"></a>若有、<a id="a-DN"></a>若无；<a id="a-DO"></a>世人取诸境界，<a id="a-DP"></a>心便计著。<a id="a-DQ"></a>’迦旃延，<a id="a-DR"></a>若不受、<a id="a-DS"></a>不取、<a id="a-DT"></a>不住、<a id="a-DU"></a>不计于我，<a id="a-DV"></a>此苦生时生、<a id="a-DW"></a>灭时灭。<a id="a-DX"></a>迦旃延，<a id="a-DY"></a>于此不疑、<a id="a-DZ"></a>不惑，<a id="a-Da"></a>不由于他而能自知，<a id="a-Db"></a>是名正见，<a id="a-Dc"></a>如来所说。<a id="a-Dd"></a>所以者何？<a id="a-De"></a>迦旃延，<a id="a-Df"></a>如实正观世间集者，<a id="a-Dg"></a>则不生世间无见；<a id="a-Dh"></a>如实正观世间灭，<a id="a-Di"></a>则不生世间有见。<a id="a-Dj"></a>迦旃延，<a id="a-Dk"></a>如来离于二边，<a id="a-Dl"></a>说于中道，<a id="a-Dm"></a>所谓此有故彼有，<a id="a-Dn"></a>此生故彼生，<a id="a-Do"></a>谓缘无明有行，<a id="a-Dp"></a>乃至生、<a id="a-Dq"></a>老、<a id="a-Dr"></a>病、<a id="a-Ds"></a>死、<a id="a-Dt"></a>忧、<a id="a-Du"></a>悲、<a id="a-Dv"></a>恼苦集；<a id="a-Dw"></a>所谓此无故彼无，<a id="a-Dx"></a>此灭故彼灭，<a id="a-Dy"></a>谓无明灭则行灭，<a id="a-Dz"></a>乃至生、<a id="a-E0"></a>老、<a id="a-E1"></a>病、<a id="a-E2"></a>死、<a id="a-E3"></a>忧、<a id="a-E4"></a>悲、<a id="a-E5"></a>恼苦灭。<a id="a-E6"></a>”</p>
  <p id="aE7">尊者阿难说是法时，<a id="a-E8"></a>阐陀比丘远尘离垢，<a id="a-E9"></a>得法眼净。<a id="a-EA"></a>尔时，<a id="a-EB"></a>阐陀比丘见法、<a id="a-EC"></a>得法、<a id="a-ED"></a>知法、<a id="a-EE"></a>起法，<a id="a-EF"></a>超越狐疑，<a id="a-EG"></a>不由于他，<a id="a-EH"></a>于大师教法，<a id="a-EI"></a>得无所畏，<a id="a-EJ"></a>恭敬合掌白尊者阿难言：<a id="a-EK"></a>“正应如是，<a id="a-EL"></a>如是智慧梵行，<a id="a-EM"></a>善知识教授教诫说法。<a id="a-EN"></a>我今从尊者阿难所，<a id="a-EO"></a>闻如是法，<a id="a-EP"></a>于一切行皆空、<a id="a-EQ"></a>皆寂、<a id="a-ER"></a>悉不可得、<a id="a-ES"></a>爱尽、<a id="a-ET"></a>离欲、<a id="a-EU"></a>灭尽、<a id="a-EV"></a>涅槃，<a id="a-EW"></a>心乐正住解脱，<a id="a-EX"></a>不复转还，<a id="a-EY"></a>不复见我，<a id="a-EZ"></a>唯见正法。<a id="a-Ea"></a>”</p>
  <p id="aEb">时，<a id="a-Ec"></a>阿难语阐陀言：<a id="a-Ed"></a>“汝今得大善利，<a id="a-Ee"></a>于甚深佛法中，<a id="a-Ef"></a>得圣慧眼。<a id="a-Eg"></a>”</p>
  <p id="aEh">时，<a id="a-Ei"></a>二正士展转随喜，<a id="a-Ej"></a>从座而起，<a id="a-Ek"></a>各还本处。</p>
  <p id="aEl">输屡那三种，<a id="a-Em"></a>无明亦有三，</p>
  <p id="aEn">无间等及灭，<a id="a-Eo"></a>富留那阐陀。</p>
  <p id="aEp">如是我闻：<a id="a-Eq"></a>一时，<a id="a-Er"></a>佛住拘留国杂色牧牛聚落。</p>
  <p id="aEs">尔时，<a id="a-Et"></a>佛告诸比丘：<a id="a-Eu"></a>“我以知见故，<a id="a-Ev"></a>得诸漏尽，<a id="a-Ew"></a>非不知见。<a id="a-Ex"></a>云何以知见故，<a id="a-Ey"></a>得诸漏尽，<a id="a-Ez"></a>非不知见？<a id="a-F0"></a>谓此色、<a id="a-F1"></a>此色集、<a id="a-F2"></a>此色灭；<a id="a-F3"></a>此受、<a id="a-F4"></a>想、<a id="a-F5"></a>行、<a id="a-F6"></a>识，<a id="a-F7"></a>此识集、<a id="a-F8"></a>此识灭，<a id="a-F9"></a>不修方便随顺成就，<a id="a-FA"></a>而用心求，<a id="a-FB"></a>令我诸漏尽，<a id="a-FC"></a>心得解脱。<a id="a-FD"></a>当知彼比丘终不能得漏尽解脱。<a id="a-FE"></a>所以者何？<a id="a-FF"></a>不修习故。<a id="a-FG"></a>不修习何等？<a id="a-FH"></a>谓不修习念处、<a id="a-FI"></a>正勤、<a id="a-FJ"></a>如意足、<a id="a-FK"></a>根、<a id="a-FL"></a>力、<a id="a-FM"></a>觉、<a id="a-FN"></a>道。<a id="a-FO"></a>譬如伏鸡，<a id="a-FP"></a>生子众多，<a id="a-FQ"></a>不能随时荫馏，<a id="a-FR"></a>消息冷暖，<a id="a-FS"></a>而欲令子以嘴、<a id="a-FT"></a>以爪啄卵自生，<a id="a-FU"></a>安隐出壳。<a id="a-FV"></a>当知彼子无有自力，<a id="a-FW"></a>堪能方便以嘴以爪安隐出壳。<a id="a-FX"></a>所以者何？<a id="a-FY"></a>以彼鸡母不能随时荫馏，<a id="a-FZ"></a>冷暖长养子故。</p>
  <p id="aFa">“如是，<a id="a-Fb"></a>比丘不勤修习随顺成就，<a id="a-Fc"></a>而欲令得漏尽解脱，<a id="a-Fd"></a>无有是处！<a id="a-Fe"></a>所以者何？<a id="a-Ff"></a>不修习故。<a id="a-Fg"></a>不修何等？<a id="a-Fh"></a>谓不修念处、<a id="a-Fi"></a>正勤、<a id="a-Fj"></a>如意足、<a id="a-Fk"></a>根、<a id="a-Fl"></a>力、<a id="a-Fm"></a>觉、<a id="a-Fn"></a>道。<a id="a-Fo"></a>若比丘修习随顺成就者，<a id="a-Fp"></a>虽不欲令漏尽解脱，<a id="a-Fq"></a>而彼比丘自然漏尽，<a id="a-Fr"></a>心得解脱。<a id="a-Fs"></a>所以者何？<a id="a-Ft"></a>以修习故。<a id="a-Fu"></a>何所修习？<a id="a-Fv"></a>谓修念处、<a id="a-Fw"></a>正勤、<a id="a-Fx"></a>如意足、<a id="a-Fy"></a>根、<a id="a-Fz"></a>力、<a id="a-G0"></a>觉、<a id="a-G1"></a>道。<a id="a-G2"></a>如彼伏鸡善养其子，<a id="a-G3"></a>随时荫馏，<a id="a-G4"></a>冷暖得所，<a id="a-G5"></a>正复不欲令子方便自啄卵出，<a id="a-G6"></a>然其诸子自能方便安隐出壳。<a id="a-G7"></a>所以者何？<a id="a-G8"></a>以彼伏鸡随时荫馏，<a id="a-G9"></a>冷暖得所故。</p>
  <p id="aGA">“如是，<a id="a-GB"></a>比丘善修方便，<a id="a-GC"></a>正复不欲漏尽解脱，<a id="a-GD"></a>而彼比丘自然漏尽，<a id="a-GE"></a>心得解脱。<a id="a-GF"></a>所以者何？<a id="a-GG"></a>以勤修习故。<a id="a-GH"></a>何所修习？<a id="a-GI"></a>谓修念处、<a id="a-GJ"></a>正勤、<a id="a-GK"></a>如意足、<a id="a-GL"></a>根、<a id="a-GM"></a>力、<a id="a-GN"></a>觉、<a id="a-GO"></a>道。<a id="a-GP"></a>譬如巧师、<a id="a-GQ"></a>巧师弟子，<a id="a-GR"></a>手执斧柯，<a id="a-GS"></a>捉之不已，<a id="a-GT"></a>渐渐微尽手指处现，<a id="a-GU"></a>然彼不觉斧柯微尽而尽处现；<a id="a-GV"></a>如是，<a id="a-GW"></a>比丘精勤修习随顺成就，<a id="a-GX"></a>不自知见今日尔所漏尽，<a id="a-GY"></a>明日尔所漏尽，<a id="a-GZ"></a>然彼比丘知有漏尽。<a id="a-Ga"></a>所以者何？<a id="a-Gb"></a>以修习故。<a id="a-Gc"></a>何所修习？<a id="a-Gd"></a>谓修习念处、<a id="a-Ge"></a>正勤、<a id="a-Gf"></a>如意足、<a id="a-Gg"></a>根、<a id="a-Gh"></a>力、<a id="a-Gi"></a>觉、<a id="a-Gj"></a>道。<a id="a-Gk"></a>譬如大舶，<a id="a-Gl"></a>在于海边，<a id="a-Gm"></a>经夏六月，<a id="a-Gn"></a>风飘日暴，<a id="a-Go"></a>藤缀渐断；<a id="a-Gp"></a>如是，<a id="a-Gq"></a>比丘精勤修习随顺成就，<a id="a-Gr"></a>一切结缚、<a id="a-Gs"></a>使、<a id="a-Gt"></a>烦恼、<a id="a-Gu"></a>缠，<a id="a-Gv"></a>渐得解脱。<a id="a-Gw"></a>所以者何？<a id="a-Gx"></a>善修习故。<a id="a-Gy"></a>何所修习？<a id="a-Gz"></a>谓修习念处、<a id="a-H0"></a>正勤、<a id="a-H1"></a>如意足、<a id="a-H2"></a>根、<a id="a-H3"></a>力、<a id="a-H4"></a>觉、<a id="a-H5"></a>道。<a id="a-H6"></a>”</p>
  <p id="aH7">说是法时，<a id="a-H8"></a>六十比丘不起诸漏，<a id="a-H9"></a>心得解脱。</p>
  <p id="aHA">佛说此经已，<a id="a-HB"></a>诸比丘闻佛所说，<a id="a-HC"></a>欢喜奉行。</p>
  <p id="aHD">如是我闻：<a id="a-HE"></a>一时，<a id="a-HF"></a>佛住舍卫国祇树给孤独园。</p>
  <p id="aHG">尔时，<a id="a-HH"></a>有异比丘于禅中思惟，<a id="a-HI"></a>作是念：<a id="a-HJ"></a>“颇有色常、<a id="a-HK"></a>恒、<a id="a-HL"></a>不变易、<a id="a-HM"></a>正住耶？<a id="a-HN"></a>如是受、<a id="a-HO"></a>想、<a id="a-HP"></a>行、<a id="a-HQ"></a>识，<a id="a-HR"></a>常、<a id="a-HS"></a>恒、<a id="a-HT"></a>不变易、<a id="a-HU"></a>正住耶？<a id="a-HV"></a>”是比丘晡时从禅起，<a id="a-HW"></a>往诣佛所，<a id="a-HX"></a>头面礼足，<a id="a-HY"></a>却住一面，<a id="a-HZ"></a>白佛言：<a id="a-Ha"></a>“世尊，<a id="a-Hb"></a>我于禅中思惟，<a id="a-Hc"></a>作是念：<a id="a-Hd"></a>‘颇有色常、<a id="a-He"></a>恒、<a id="a-Hf"></a>不变易、<a id="a-Hg"></a>正住耶？<a id="a-Hh"></a>如是受、<a id="a-Hi"></a>想、<a id="a-Hj"></a>行、<a id="a-Hk"></a>识，<a id="a-Hl"></a>常、<a id="a-Hm"></a>恒、<a id="a-Hn"></a>不变易、<a id="a-Ho"></a>正住耶？<a id="a-Hp"></a>’今白世尊，<a id="a-Hq"></a>颇有色常、<a id="a-Hr"></a>恒、<a id="a-Hs"></a>不变易、<a id="a-Ht"></a>正住耶？<a id="a-Hu"></a>颇有受、<a id="a-Hv"></a>想、<a id="a-Hw"></a>行、<a id="a-Hx"></a>识，<a id="a-Hy"></a>常、<a id="a-Hz"></a>恒、<a id="a-I0"></a>不变易、<a id="a-I1"></a>正住耶？<a id="a-I2"></a>”</p>
  <p id="aI3">尔时，<a id="a-I4"></a>世尊手执小土抟，<a id="a-I5"></a>告彼比丘言：<a id="a-I6"></a>“汝见我手中土抟不？<a id="a-I7"></a>”</p>
  <p id="aI8">比丘白佛：<a id="a-I9"></a>“已见，<a id="a-IA"></a>世尊。<a id="a-IB"></a>”</p>
  <p id="aIC">“比丘，<a id="a-ID"></a>如是少土，<a id="a-IE"></a>我不可得；<a id="a-IF"></a>若我可得者，<a id="a-IG"></a>则是常、<a id="a-IH"></a>恒、<a id="a-II"></a>不变易、<a id="a-IJ"></a>正住法。<a id="a-IK"></a>”</p>
  <p id="aIL">佛告比丘：<a id="a-IM"></a>“我自忆宿命，<a id="a-IN"></a>长夜修福，<a id="a-IO"></a>得诸胜妙可爱果报之事。<a id="a-IP"></a>曾于七年中，<a id="a-IQ"></a>修习慈心，<a id="a-IR"></a>经七劫成坏，<a id="a-IS"></a>不还此世。<a id="a-IT"></a>七劫坏时生光音天，<a id="a-IU"></a>七劫成时还生梵世，<a id="a-IV"></a>空宫殿中作大梵王，<a id="a-IW"></a>无胜、<a id="a-IX"></a>无上，<a id="a-IY"></a>领千世界；<a id="a-IZ"></a>从是以后，<a id="a-Ia"></a>复三十六返，<a id="a-Ib"></a>作天帝释；<a id="a-Ic"></a>复百千返，<a id="a-Id"></a>作转轮圣王，<a id="a-Ie"></a>领四天下，<a id="a-If"></a>正法治化，<a id="a-Ig"></a>七宝具足，<a id="a-Ih"></a>所谓轮宝、<a id="a-Ii"></a>象宝、<a id="a-Ij"></a>马宝、<a id="a-Ik"></a>摩尼宝、<a id="a-Il"></a>玉女宝、<a id="a-Im"></a>主藏臣宝、<a id="a-In"></a>主兵臣宝，<a id="a-Io"></a>千子具足，<a id="a-Ip"></a>皆悉勇健。<a id="a-Iq"></a>于四海内，<a id="a-Ir"></a>其地平正，<a id="a-Is"></a>无诸毒刺，<a id="a-It"></a>不威、<a id="a-Iu"></a>不迫，<a id="a-Iv"></a>以法调伏。<a id="a-Iw"></a>灌顶王法有八万四千龙象，<a id="a-Ix"></a>皆以众宝庄严而挍饰之，<a id="a-Iy"></a>宝网覆上，<a id="a-Iz"></a>建立宝幢，<a id="a-J0"></a>布萨象王最为导首，<a id="a-J1"></a>朝晡二时自会殿前。<a id="a-J2"></a>我时念言：<a id="a-J3"></a>‘是大群象，<a id="a-J4"></a>日日再返往来，<a id="a-J5"></a>蹈杀众生无数，<a id="a-J6"></a>愿令四万二千象百年一来。<a id="a-J7"></a>’即如所愿，<a id="a-J8"></a>八万四千象中，<a id="a-J9"></a>四万二千象百年一至。</p>
  <p id="aJA">“灌顶王法复有八万四千匹马，<a id="a-JB"></a>亦以纯金为诸乘具，<a id="a-JC"></a>金网覆上，<a id="a-JD"></a>婆罗马王为其导首。<a id="a-JE"></a>灌顶王法有八万四千四种宝车，<a id="a-JF"></a>所谓金车、<a id="a-JG"></a>银车、<a id="a-JH"></a>琉璃车、<a id="a-JI"></a>颇梨车，<a id="a-JJ"></a>师子、<a id="a-JK"></a>虎、<a id="a-JL"></a>豹皮、<a id="a-JM"></a>杂色钦婆罗以为覆衬，<a id="a-JN"></a>跋求毗阇耶难提音声之车为其导首。<a id="a-JO"></a>灌顶王法领八万四千城，<a id="a-JP"></a>安隐丰乐，<a id="a-JQ"></a>人民炽盛，<a id="a-JR"></a>拘舍婆提城而为上首。<a id="a-JS"></a>灌顶王法有八万四千四种宫殿，<a id="a-JT"></a>所谓金、<a id="a-JU"></a>银、<a id="a-JV"></a>琉璃、<a id="a-JW"></a>颇梨、<a id="a-JX"></a>摩尼琉璃，<a id="a-JY"></a>由诃而为上首。</p>
  <p id="aJZ">“比丘，<a id="a-Ja"></a>灌顶王法有八万四千四种宝床，<a id="a-Jb"></a>所谓金、<a id="a-Jc"></a>银、<a id="a-Jd"></a>琉璃、<a id="a-Je"></a>颇梨，<a id="a-Jf"></a>种种缯褥、<a id="a-Jg"></a>氍氀、<a id="a-Jh"></a>毾[毯-炎+登]，<a id="a-Ji"></a>迦陵伽卧具以敷其上，<a id="a-Jj"></a>安置丹枕。<a id="a-Jk"></a>复次，<a id="a-Jl"></a>比丘，<a id="a-Jm"></a>灌顶王法复有八万四千四种衣服，<a id="a-Jn"></a>所谓迦尸细衣、<a id="a-Jo"></a>刍摩衣、<a id="a-Jp"></a>头鸠罗衣、<a id="a-Jq"></a>拘沾婆衣。<a id="a-Jr"></a>复次，<a id="a-Js"></a>比丘，<a id="a-Jt"></a>灌顶王法有八万四千玉女，<a id="a-Ju"></a>所谓刹利女、<a id="a-Jv"></a>似刹利女，<a id="a-Jw"></a>况复余女。<a id="a-Jx"></a>复次，<a id="a-Jy"></a>比丘，<a id="a-Jz"></a>灌顶王法有八万四千饮食，<a id="a-K0"></a>众味具足。</p>
  <p id="aK1">“比丘，<a id="a-K2"></a>八万四千玉女中，<a id="a-K3"></a>唯以一人以为给侍；<a id="a-K4"></a>八万四千宝衣，<a id="a-K5"></a>唯著一衣；<a id="a-K6"></a>八万四千宝床，<a id="a-K7"></a>唯卧一床；<a id="a-K8"></a>八万四千宫殿，<a id="a-K9"></a>唯处一殿；<a id="a-KA"></a>八万四千城，<a id="a-KB"></a>唯居一城，<a id="a-KC"></a>名拘舍婆提；<a id="a-KD"></a>八万四千宝车，<a id="a-KE"></a>唯乘一车，<a id="a-KF"></a>名毗阇耶难提瞿沙，<a id="a-KG"></a>出城游观；<a id="a-KH"></a>八万四千宝马，<a id="a-KI"></a>唯乘一马，<a id="a-KJ"></a>名婆罗诃，<a id="a-KK"></a>毛尾绀色；<a id="a-KL"></a>八万四千龙象，<a id="a-KM"></a>唯乘一象，<a id="a-KN"></a>名布萨陀，<a id="a-KO"></a>出城游观。</p>
  <p id="aKP">“比丘，<a id="a-KQ"></a>此是何等业报，<a id="a-KR"></a>得如是威德自在耶？<a id="a-KS"></a>此是三种业报。<a id="a-KT"></a>云何为三？<a id="a-KU"></a>一者、<a id="a-KV"></a>布施，<a id="a-KW"></a>二者、<a id="a-KX"></a>调伏，<a id="a-KY"></a>三者、<a id="a-KZ"></a>修道。<a id="a-Ka"></a>比丘当知：<a id="a-Kb"></a>凡夫染习五欲，<a id="a-Kc"></a>无有厌足；<a id="a-Kd"></a>圣人智慧成满，<a id="a-Ke"></a>而常知足。<a id="a-Kf"></a>比丘，<a id="a-Kg"></a>一切诸行，<a id="a-Kh"></a>过去尽灭、<a id="a-Ki"></a>过去变易，<a id="a-Kj"></a>彼自然众具及以名称，<a id="a-Kk"></a>皆悉磨灭。<a id="a-Kl"></a>是故比丘，<a id="a-Km"></a>永息诸行，<a id="a-Kn"></a>厌离、<a id="a-Ko"></a>断欲、<a id="a-Kp"></a>解脱。<a id="a-Kq"></a>比丘，<a id="a-Kr"></a>色为常？<a id="a-Ks"></a>无常？<a id="a-Kt"></a>”</p>
  <p id="aKu">比丘白佛言：<a id="a-Kv"></a>“无常，<a id="a-Kw"></a>世尊。<a id="a-Kx"></a>”</p>
  <p id="aKy">“若无常者，<a id="a-Kz"></a>是苦耶？<a id="a-L0"></a>”</p>
  <p id="aL1">比丘白佛言：<a id="a-L2"></a>“是苦，<a id="a-L3"></a>世尊。<a id="a-L4"></a>”</p>
  <p id="aL5">“比丘，<a id="a-L6"></a>若无常、<a id="a-L7"></a>苦是变易法，<a id="a-L8"></a>圣弟子宁复于中计我、<a id="a-L9"></a>异我、<a id="a-LA"></a>相在不？<a id="a-LB"></a>”</p>
  <p id="aLC">比丘白佛：<a id="a-LD"></a>“不也，<a id="a-LE"></a>世尊。<a id="a-LF"></a>”</p>
  <p id="aLG">“如是受、<a id="a-LH"></a>想、<a id="a-LI"></a>行、<a id="a-LJ"></a>识，<a id="a-LK"></a>为常、<a id="a-LL"></a>为无常？<a id="a-LM"></a>”</p>
  <p id="aLN">比丘白佛言：<a id="a-LO"></a>“无常，<a id="a-LP"></a>世尊。<a id="a-LQ"></a>”</p>
  <p id="aLR">“若无常者，<a id="a-LS"></a>是苦耶？<a id="a-LT"></a>”</p>
  <p id="aLU">比丘白佛言：<a id="a-LV"></a>“是苦，<a id="a-LW"></a>世尊。<a id="a-LX"></a>”</p>
  <p id="aLY">“比丘，<a id="a-LZ"></a>若无常、<a id="a-La"></a>苦是变易法，<a id="a-Lb"></a>圣弟子宁复于中计我、<a id="a-Lc"></a>异我、<a id="a-Ld"></a>相在不？<a id="a-Le"></a>”</p>
  <p id="aLf">比丘白佛：<a id="a-Lg"></a>“不也，<a id="a-Lh"></a>世尊。<a id="a-Li"></a>”</p>
  <p id="aLj">佛告比丘：<a id="a-Lk"></a>“诸所有色，<a id="a-Ll"></a>若过去若未来若现在、<a id="a-Lm"></a>若内若外、<a id="a-Ln"></a>若粗若细、<a id="a-Lo"></a>若好若丑、<a id="a-Lp"></a>若远若近，<a id="a-Lq"></a>彼一切非我、<a id="a-Lr"></a>不异我、<a id="a-Ls"></a>不相在；<a id="a-Lt"></a>如是受、<a id="a-Lu"></a>想、<a id="a-Lv"></a>行、<a id="a-Lw"></a>识，<a id="a-Lx"></a>若过去若未来若现在、<a id="a-Ly"></a>若内若外、<a id="a-Lz"></a>若粗若细、<a id="a-M0"></a>若好若丑、<a id="a-M1"></a>若远若近，<a id="a-M2"></a>彼一切非我、<a id="a-M3"></a>不异我、<a id="a-M4"></a>不相在。<a id="a-M5"></a>比丘，<a id="a-M6"></a>于色当生厌离、<a id="a-M7"></a>厌、<a id="a-M8"></a>离欲、<a id="a-M9"></a>解脱；<a id="a-MA"></a>如是于受、<a id="a-MB"></a>想、<a id="a-MC"></a>行、<a id="a-MD"></a>识，<a id="a-ME"></a>当生厌、<a id="a-MF"></a>离欲、<a id="a-MG"></a>解脱，<a id="a-MH"></a>解脱知见：<a id="a-MI"></a>我生已尽，<a id="a-MJ"></a>梵行已立，<a id="a-MK"></a>所作已作，<a id="a-ML"></a>自知不受后有。<a id="a-MM"></a>”</p>
  <p id="aMN">时，<a id="a-MO"></a>彼比丘闻佛所说，<a id="a-MP"></a>踊跃欢喜，<a id="a-MQ"></a>作礼而去。<a id="a-MR"></a>常念土抟譬教授，<a id="a-MS"></a>独一静处，<a id="a-MT"></a>精勤思惟，<a id="a-MU"></a>不放逸住；<a id="a-MV"></a>不放逸住已，<a id="a-MW"></a>所以善男子剃除须发，<a id="a-MX"></a>正信、<a id="a-MY"></a>非家、<a id="a-MZ"></a>出家学道，<a id="a-Ma"></a>为究竟无上梵行，<a id="a-Mb"></a>见法自知身作证：<a id="a-Mc"></a>我生已尽，<a id="a-Md"></a>梵行已立，<a id="a-Me"></a>所作已作，<a id="a-Mf"></a>自知不受后有。</p>
  <p id="aMg">时，<a id="a-Mh"></a>彼尊者亦自知法，<a id="a-Mi"></a>心得解脱，<a id="a-Mj"></a>成阿罗汉。</p>
  <p id="aMk">如是我闻：<a id="a-Ml"></a>一时，<a id="a-Mm"></a>佛住阿毗陀处恒河侧。</p>
  <p id="aMn">尔时，<a id="a-Mo"></a>世尊告诸比丘：<a id="a-Mp"></a>“譬如恒河大水暴起，<a id="a-Mq"></a>随流聚沫，<a id="a-Mr"></a>明目士夫谛观分别，<a id="a-Ms"></a>谛观分别时：<a id="a-Mt"></a>无所有、<a id="a-Mu"></a>无牢、<a id="a-Mv"></a>无实、<a id="a-Mw"></a>无有坚固。<a id="a-Mx"></a>所以者何？<a id="a-My"></a>彼聚沫中无坚实故。<a id="a-Mz"></a>如是诸所有色，<a id="a-N0"></a>若过去若未来若现在、<a id="a-N1"></a>若内若外、<a id="a-N2"></a>若粗若细、<a id="a-N3"></a>若好若丑、<a id="a-N4"></a>若远若近，<a id="a-N5"></a>比丘，<a id="a-N6"></a>谛观思惟分别：<a id="a-N7"></a>无所有、<a id="a-N8"></a>无牢、<a id="a-N9"></a>无实、<a id="a-NA"></a>无有坚固，<a id="a-NB"></a>如病、<a id="a-NC"></a>如痈、<a id="a-ND"></a>如刺、<a id="a-NE"></a>如杀，<a id="a-NF"></a>无常、<a id="a-NG"></a>苦、<a id="a-NH"></a>空、<a id="a-NI"></a>非我。<a id="a-NJ"></a>所以者何？<a id="a-NK"></a>色无坚实故。</p>
  <p id="aNL">“诸比丘，<a id="a-NM"></a>譬如大雨水泡，<a id="a-NN"></a>一起一灭，<a id="a-NO"></a>明目士夫谛观思惟分别，<a id="a-NP"></a>谛观思惟分别时：<a id="a-NQ"></a>无所有、<a id="a-NR"></a>无牢、<a id="a-NS"></a>无实、<a id="a-NT"></a>无有坚固。<a id="a-NU"></a>所以者何？<a id="a-NV"></a>以彼水泡无坚实故。<a id="a-NW"></a>如是，<a id="a-NX"></a>比丘，<a id="a-NY"></a>诸所有受，<a id="a-NZ"></a>若过去若未来若现在、<a id="a-Na"></a>若内若外、<a id="a-Nb"></a>若粗若细、<a id="a-Nc"></a>若好若丑、<a id="a-Nd"></a>若远若近，<a id="a-Ne"></a>比丘，<a id="a-Nf"></a>谛观思惟分别，<a id="a-Ng"></a>谛观思惟分别时：<a id="a-Nh"></a>无所有、<a id="a-Ni"></a>无牢、<a id="a-Nj"></a>无实、<a id="a-Nk"></a>无有坚固，<a id="a-Nl"></a>如病、<a id="a-Nm"></a>如痈、<a id="a-Nn"></a>如刺、<a id="a-No"></a>如杀，<a id="a-Np"></a>无常、<a id="a-Nq"></a>苦、<a id="a-Nr"></a>空、<a id="a-Ns"></a>非我。<a id="a-Nt"></a>所以者何？<a id="a-Nu"></a>以受无坚实故。</p>
  <p id="aNv">“诸比丘，<a id="a-Nw"></a>譬如春末夏初，<a id="a-Nx"></a>无云、<a id="a-Ny"></a>无雨，<a id="a-Nz"></a>日盛中时，<a id="a-O0"></a>野马流动，<a id="a-O1"></a>明目士夫谛观思惟分别，<a id="a-O2"></a>谛观思惟分别时：<a id="a-O3"></a>无所有、<a id="a-O4"></a>无牢、<a id="a-O5"></a>无实、<a id="a-O6"></a>无有坚固。<a id="a-O7"></a>所以者何？<a id="a-O8"></a>以彼野马无坚实故。<a id="a-O9"></a>如是，<a id="a-OA"></a>比丘，<a id="a-OB"></a>诸所有想，<a id="a-OC"></a>若过去若未来若现在、<a id="a-OD"></a>若内若外、<a id="a-OE"></a>若粗若细、<a id="a-OF"></a>若好若丑、<a id="a-OG"></a>若远若近，<a id="a-OH"></a>比丘，<a id="a-OI"></a>谛观思惟分别，<a id="a-OJ"></a>谛观思惟分别时：<a id="a-OK"></a>无所有、<a id="a-OL"></a>无牢、<a id="a-OM"></a>无实、<a id="a-ON"></a>无有坚固，<a id="a-OO"></a>如病、<a id="a-OP"></a>如痈、<a id="a-OQ"></a>如刺、<a id="a-OR"></a>如杀，<a id="a-OS"></a>无常、<a id="a-OT"></a>苦、<a id="a-OU"></a>空、<a id="a-OV"></a>非我。<a id="a-OW"></a>所以者何？<a id="a-OX"></a>以想无坚实故。</p>
  <p id="aOY">“诸比丘，<a id="a-OZ"></a>譬如明目士夫求坚固材，<a id="a-Oa"></a>执持利斧，<a id="a-Ob"></a>入于山林，<a id="a-Oc"></a>见大芭蕉树，<a id="a-Od"></a>臃直长大，<a id="a-Oe"></a>即伐其根，<a id="a-Of"></a>斩截其峰，<a id="a-Og"></a>叶叶次剥，<a id="a-Oh"></a>都无坚实，<a id="a-Oi"></a>谛观思惟分别，<a id="a-Oj"></a>谛观思惟分别时：<a id="a-Ok"></a>无所有、<a id="a-Ol"></a>无牢、<a id="a-Om"></a>无实、<a id="a-On"></a>无有坚固。<a id="a-Oo"></a>所以者何？<a id="a-Op"></a>以彼芭蕉无坚实故。<a id="a-Oq"></a>如是比丘，<a id="a-Or"></a>诸所有行，<a id="a-Os"></a>若过去若未来若现在、<a id="a-Ot"></a>若内若外、<a id="a-Ou"></a>若粗若细、<a id="a-Ov"></a>若好若丑、<a id="a-Ow"></a>若远若近，<a id="a-Ox"></a>比丘，<a id="a-Oy"></a>谛观思惟分别，<a id="a-Oz"></a>谛观思惟分别时：<a id="a-P0"></a>无所有、<a id="a-P1"></a>无牢、<a id="a-P2"></a>无实、<a id="a-P3"></a>无有坚固，<a id="a-P4"></a>如病、<a id="a-P5"></a>如痈、<a id="a-P6"></a>如刺、<a id="a-P7"></a>如杀，<a id="a-P8"></a>无常、<a id="a-P9"></a>苦、<a id="a-PA"></a>空、<a id="a-PB"></a>非我。<a id="a-PC"></a>所以者何？<a id="a-PD"></a>以彼诸行无坚实故。</p>
  <p id="aPE">“诸比丘，<a id="a-PF"></a>譬如幻师、<a id="a-PG"></a>若幻师弟子，<a id="a-PH"></a>于四衢道头，<a id="a-PI"></a>幻作象兵、<a id="a-PJ"></a>马兵、<a id="a-PK"></a>车兵、<a id="a-PL"></a>步兵，<a id="a-PM"></a>有智明目士夫谛观思惟分别，<a id="a-PN"></a>谛观思惟分别时：<a id="a-PO"></a>无所有、<a id="a-PP"></a>无牢、<a id="a-PQ"></a>无实、<a id="a-PR"></a>无有坚固。<a id="a-PS"></a>所以者何？<a id="a-PT"></a>以彼幻无坚实故。<a id="a-PU"></a>如是，<a id="a-PV"></a>比丘，<a id="a-PW"></a>诸所有识，<a id="a-PX"></a>若过去若未来若现在、<a id="a-PY"></a>若内若外、<a id="a-PZ"></a>若粗若细、<a id="a-Pa"></a>若好若丑、<a id="a-Pb"></a>若远若近，<a id="a-Pc"></a>比丘，<a id="a-Pd"></a>谛观思惟分别，<a id="a-Pe"></a>谛观思惟分别时：<a id="a-Pf"></a>无所有、<a id="a-Pg"></a>无牢、<a id="a-Ph"></a>无实、<a id="a-Pi"></a>无有坚固，<a id="a-Pj"></a>如病、<a id="a-Pk"></a>如痈、<a id="a-Pl"></a>如刺、<a id="a-Pm"></a>如杀，<a id="a-Pn"></a>无常、<a id="a-Po"></a>苦、<a id="a-Pp"></a>空、<a id="a-Pq"></a>非我。<a id="a-Pr"></a>所以者何？<a id="a-Ps"></a>以识无坚实故。<a id="a-Pt"></a>”</p>
  <p id="aPu">尔时，<a id="a-Pv"></a>世尊欲重宣此义，<a id="a-Pw"></a>而说偈言：</p>
  <p id="aPx">“观色如聚沫，<a id="a-Py"></a>受如水上泡，</p>
  <p id="aPz">想如春时焰，<a id="a-Q0"></a>诸行如芭蕉，</p>
  <p id="aQ1">诸识法如幻，<a id="a-Q2"></a>日种姓尊说。</p>
  <p id="aQ3">周匝谛思惟，<a id="a-Q4"></a>正念善观察，</p>
  <p id="aQ5">无实不坚固，<a id="a-Q6"></a>无有我我所。</p>
  <p id="aQ7">于此苦阴身，<a id="a-Q8"></a>大智分别说，</p>
  <p id="aQ9">离于三法者，<a id="a-QA"></a>身为成弃物，</p>
  <p id="aQB">寿暖及诸识，<a id="a-QC"></a>离此余身分，</p>
  <p id="aQD">永弃丘冢间，<a id="a-QE"></a>如木无识想。</p>
  <p id="aQF">此身常如是，<a id="a-QG"></a>幻为诱愚夫，</p>
  <p id="aQH">如杀如毒刺，<a id="a-QI"></a>无有坚固者。</p>
  <p id="aQJ">比丘勤修习，<a id="a-QK"></a>观察此阴身，</p>
  <p id="aQL">昼夜常专精，<a id="a-QM"></a>正智系念住，</p>
  <p id="aQN">有为行长息，<a id="a-QO"></a>永得清凉处。<a id="a-QP"></a>”</p>
  <p id="aQQ">时，<a id="a-QR"></a>诸比丘闻佛所说，<a id="a-QS"></a>欢喜奉行。</p>
  <p id="aQT">如是我闻：<a id="a-QU"></a>一时，<a id="a-QV"></a>佛住舍卫国祇树给孤独园。</p>
  <p id="aQW">尔时，<a id="a-QX"></a>佛告诸比丘：<a id="a-QY"></a>“于无始生死，<a id="a-QZ"></a>无明所盖，<a id="a-Qa"></a>爱结所系，<a id="a-Qb"></a>长夜轮回，<a id="a-Qc"></a>不知苦之本际。<a id="a-Qd"></a>有时长久不雨，<a id="a-Qe"></a>地之所生百谷草木，<a id="a-Qf"></a>皆悉枯干。<a id="a-Qg"></a>诸比丘，<a id="a-Qh"></a>若无明所盖，<a id="a-Qi"></a>爱结所系，<a id="a-Qj"></a>众生生死轮回；<a id="a-Qk"></a>爱结不断，<a id="a-Ql"></a>不尽苦边。<a id="a-Qm"></a>诸比丘，<a id="a-Qn"></a>有时长夜不雨，<a id="a-Qo"></a>大海水悉皆枯竭。<a id="a-Qp"></a>诸比丘，<a id="a-Qq"></a>无明所盖，<a id="a-Qr"></a>爱结所系，<a id="a-Qs"></a>众生生死轮回；<a id="a-Qt"></a>爱结不断，<a id="a-Qu"></a>不尽苦边。<a id="a-Qv"></a>诸比丘，<a id="a-Qw"></a>有时长夜须弥山王皆悉崩落。<a id="a-Qx"></a>无明所盖，<a id="a-Qy"></a>爱结所系，<a id="a-Qz"></a>众生长夜生死轮回；<a id="a-R0"></a>爱结不断，<a id="a-R1"></a>不尽苦边。<a id="a-R2"></a>诸比丘，<a id="a-R3"></a>有时长夜此大地悉皆败坏，<a id="a-R4"></a>而众生无明所盖，<a id="a-R5"></a>爱结所系，<a id="a-R6"></a>众生长夜生死轮回；<a id="a-R7"></a>爱结不断，<a id="a-R8"></a>不尽苦边。</p>
  <p id="aR9">“比丘，<a id="a-RA"></a>譬如狗子系柱，<a id="a-RB"></a>彼系不断，<a id="a-RC"></a>长夜绕柱，<a id="a-RD"></a>轮回而转。<a id="a-RE"></a>如是，<a id="a-RF"></a>比丘，<a id="a-RG"></a>愚夫众生不如实知色、<a id="a-RH"></a>色集、<a id="a-RI"></a>色灭、<a id="a-RJ"></a>色味、<a id="a-RK"></a>色患、<a id="a-RL"></a>色离，<a id="a-RM"></a>长夜轮回，<a id="a-RN"></a>顺色而转。<a id="a-RO"></a>如是不如实知受、<a id="a-RP"></a>想、<a id="a-RQ"></a>行、<a id="a-RR"></a>识、<a id="a-RS"></a>识集、<a id="a-RT"></a>识灭、<a id="a-RU"></a>识味、<a id="a-RV"></a>识患、<a id="a-RW"></a>识离，<a id="a-RX"></a>长夜轮回，<a id="a-RY"></a>顺识而转。<a id="a-RZ"></a>诸比丘，<a id="a-Ra"></a>随色转、<a id="a-Rb"></a>随受转、<a id="a-Rc"></a>随想转、<a id="a-Rd"></a>随行转、<a id="a-Re"></a>随识转。<a id="a-Rf"></a>随色转故，<a id="a-Rg"></a>不脱于色；<a id="a-Rh"></a>随受、<a id="a-Ri"></a>想、<a id="a-Rj"></a>行、<a id="a-Rk"></a>识转故，<a id="a-Rl"></a>不脱于识。<a id="a-Rm"></a>以不脱故，<a id="a-Rn"></a>不脱生、<a id="a-Ro"></a>老、<a id="a-Rp"></a>病、<a id="a-Rq"></a>死、<a id="a-Rr"></a>忧、<a id="a-Rs"></a>悲、<a id="a-Rt"></a>恼苦。</p>
  <p id="aRu">“多闻圣弟子如实知色、<a id="a-Rv"></a>色集、<a id="a-Rw"></a>色灭、<a id="a-Rx"></a>色味、<a id="a-Ry"></a>色患、<a id="a-Rz"></a>色离，<a id="a-S0"></a>如实知受、<a id="a-S1"></a>想、<a id="a-S2"></a>行、<a id="a-S3"></a>识、<a id="a-S4"></a>识集、<a id="a-S5"></a>识灭、<a id="a-S6"></a>识味、<a id="a-S7"></a>识患、<a id="a-S8"></a>识离故，<a id="a-S9"></a>不随识转。<a id="a-SA"></a>不随转故，<a id="a-SB"></a>脱于色，<a id="a-SC"></a>脱于受、<a id="a-SD"></a>想、<a id="a-SE"></a>行、<a id="a-SF"></a>识，<a id="a-SG"></a>我说脱于生、<a id="a-SH"></a>老、<a id="a-SI"></a>病、<a id="a-SJ"></a>死、<a id="a-SK"></a>忧、<a id="a-SL"></a>悲、<a id="a-SM"></a>恼苦。<a id="a-SN"></a>”</p>
  <p id="aSO">佛说此经已，<a id="a-SP"></a>时诸比丘闻佛所说，<a id="a-SQ"></a>欢喜奉行。</p>
  <p id="aSR">如是我闻：<a id="a-SS"></a>一时，<a id="a-ST"></a>佛住舍卫国祇树给孤独园。</p>
  <p id="aSU">尔时，<a id="a-SV"></a>世尊告诸比丘：<a id="a-SW"></a>“众生于无始生死，<a id="a-SX"></a>无明所盖，<a id="a-SY"></a>爱结所系，<a id="a-SZ"></a>长夜轮回生死，<a id="a-Sa"></a>不知苦际。<a id="a-Sb"></a>诸比丘，<a id="a-Sc"></a>譬如狗绳系著柱，<a id="a-Sd"></a>结系不断故，<a id="a-Se"></a>顺柱而转，<a id="a-Sf"></a>若住、<a id="a-Sg"></a>若卧，<a id="a-Sh"></a>不离于柱。<a id="a-Si"></a>如是凡愚众生，<a id="a-Sj"></a>于色不离贪欲、<a id="a-Sk"></a>不离爱、<a id="a-Sl"></a>不离念、<a id="a-Sm"></a>不离渴，<a id="a-Sn"></a>轮回于色，<a id="a-So"></a>随色转，<a id="a-Sp"></a>若住、<a id="a-Sq"></a>若卧，<a id="a-Sr"></a>不离于色；<a id="a-Ss"></a>如是受、<a id="a-St"></a>想、<a id="a-Su"></a>行、<a id="a-Sv"></a>识，<a id="a-Sw"></a>随受、<a id="a-Sx"></a>想、<a id="a-Sy"></a>行、<a id="a-Sz"></a>识转，<a id="a-T0"></a>若住、<a id="a-T1"></a>若卧，<a id="a-T2"></a>不离于识。</p>
  <p id="aT3">“诸比丘，<a id="a-T4"></a>当善思惟观察于心。<a id="a-T5"></a>所以者何？<a id="a-T6"></a>长夜心为贪欲所染，<a id="a-T7"></a>瞋恚、<a id="a-T8"></a>愚痴所染故。<a id="a-T9"></a>比丘，<a id="a-TA"></a>心恼故众生恼，<a id="a-TB"></a>心净故众生净。<a id="a-TC"></a>比丘，<a id="a-TD"></a>我不见一色种种如斑色鸟，<a id="a-TE"></a>心复过是。<a id="a-TF"></a>所以者何？<a id="a-TG"></a>彼畜生心种种故，<a id="a-TH"></a>色种种。<a id="a-TI"></a>是故，<a id="a-TJ"></a>比丘，<a id="a-TK"></a>当善思惟观察于心。<a id="a-TL"></a>诸比丘，<a id="a-TM"></a>长夜心贪欲所染，<a id="a-TN"></a>瞋恚、<a id="a-TO"></a>愚痴所染，<a id="a-TP"></a>心恼故众生恼，<a id="a-TQ"></a>心净故众生净。<a id="a-TR"></a>比丘当知，<a id="a-TS"></a>汝见嗟兰那鸟种种杂色不？<a id="a-TT"></a>”</p>
  <p id="aTU">答言：<a id="a-TV"></a>“曾见，<a id="a-TW"></a>世尊。<a id="a-TX"></a>”</p>
  <p id="aTY">佛告比丘：<a id="a-TZ"></a>“如嗟兰那鸟种种杂色，<a id="a-Ta"></a>我说彼心种种杂亦复如是。<a id="a-Tb"></a>所以者何？<a id="a-Tc"></a>彼嗟兰那鸟心种种故其色种种。<a id="a-Td"></a>是故，<a id="a-Te"></a>当善观察思惟于心长夜种种，<a id="a-Tf"></a>贪欲、<a id="a-Tg"></a>瞋恚、<a id="a-Th"></a>愚痴种种，<a id="a-Ti"></a>心恼故众生恼，<a id="a-Tj"></a>心净故众生净。<a id="a-Tk"></a>譬如画师、<a id="a-Tl"></a>画师弟子，<a id="a-Tm"></a>善治素地，<a id="a-Tn"></a>具众彩色，<a id="a-To"></a>随意图画种种像类。<a id="a-Tp"></a>如是，<a id="a-Tq"></a>比丘，<a id="a-Tr"></a>凡愚众生不如实知色、<a id="a-Ts"></a>色集、<a id="a-Tt"></a>色灭、<a id="a-Tu"></a>色味、<a id="a-Tv"></a>色患、<a id="a-Tw"></a>色离。<a id="a-Tx"></a>于色不如实知故，<a id="a-Ty"></a>乐著于色；<a id="a-Tz"></a>乐著色故，<a id="a-U0"></a>复生未来诸色。<a id="a-U1"></a>如是凡愚不如实知受、<a id="a-U2"></a>想、<a id="a-U3"></a>行、<a id="a-U4"></a>识、<a id="a-U5"></a>识集、<a id="a-U6"></a>识灭、<a id="a-U7"></a>识味、<a id="a-U8"></a>识患、<a id="a-U9"></a>识离。<a id="a-UA"></a>不如实知故，<a id="a-UB"></a>乐著于识；<a id="a-UC"></a>乐著识故，<a id="a-UD"></a>复生未来诸识。<a id="a-UE"></a>当生未来色、<a id="a-UF"></a>受、<a id="a-UG"></a>想、<a id="a-UH"></a>行、<a id="a-UI"></a>识故，<a id="a-UJ"></a>于色不解脱，<a id="a-UK"></a>受、<a id="a-UL"></a>想、<a id="a-UM"></a>行、<a id="a-UN"></a>识不解脱，<a id="a-UO"></a>我说彼不解脱生、<a id="a-UP"></a>老、<a id="a-UQ"></a>病、<a id="a-UR"></a>死、<a id="a-US"></a>忧、<a id="a-UT"></a>悲、<a id="a-UU"></a>恼、<a id="a-UV"></a>苦。</p>
  <p id="aUW">“有多闻圣弟子如实知色、<a id="a-UX"></a>色集、<a id="a-UY"></a>色灭、<a id="a-UZ"></a>色味、<a id="a-Ua"></a>色患、<a id="a-Ub"></a>色离。<a id="a-Uc"></a>如实知故，<a id="a-Ud"></a>不乐著于色；<a id="a-Ue"></a>以不乐著故，<a id="a-Uf"></a>不生未来色。<a id="a-Ug"></a>如实知受、<a id="a-Uh"></a>想、<a id="a-Ui"></a>行、<a id="a-Uj"></a>识、<a id="a-Uk"></a>识集、<a id="a-Ul"></a>识灭、<a id="a-Um"></a>识味、<a id="a-Un"></a>识患、<a id="a-Uo"></a>识离。<a id="a-Up"></a>如实知故，<a id="a-Uq"></a>不染著于识；<a id="a-Ur"></a>不乐著故，<a id="a-Us"></a>不生未来诸识。<a id="a-Ut"></a>不乐著于色、<a id="a-Uu"></a>受、<a id="a-Uv"></a>想、<a id="a-Uw"></a>行、<a id="a-Ux"></a>识故，<a id="a-Uy"></a>于色得解脱，<a id="a-Uz"></a>受、<a id="a-V0"></a>想、<a id="a-V1"></a>行、<a id="a-V2"></a>识得解脱，<a id="a-V3"></a>我说彼等解脱生、<a id="a-V4"></a>老、<a id="a-V5"></a>病、<a id="a-V6"></a>死、<a id="a-V7"></a>忧、<a id="a-V8"></a>悲、<a id="a-V9"></a>恼苦。<a id="a-VA"></a>”</p>
  <p id="aVB">佛说此经已，<a id="a-VC"></a>时诸比丘闻佛所说，<a id="a-VD"></a>欢喜奉行。</p>
  <p id="aVE">如是我闻：<a id="a-VF"></a>一时，<a id="a-VG"></a>佛在舍卫国祇树给孤独园。</p>
  <p id="aVH">尔时，<a id="a-VI"></a>世尊告诸比丘：<a id="a-VJ"></a>“譬如河水从山涧出，<a id="a-VK"></a>彼水深驶，<a id="a-VL"></a>其流激注，<a id="a-VM"></a>多所漂没。<a id="a-VN"></a>其河两岸，<a id="a-VO"></a>生杂草木，<a id="a-VP"></a>大水所偃，<a id="a-VQ"></a>顺靡水边；<a id="a-VR"></a>众人涉渡，<a id="a-VS"></a>多为水所漂，<a id="a-VT"></a>随流没溺；<a id="a-VU"></a>遇浪近岸，<a id="a-VV"></a>手援草木，<a id="a-VW"></a>草木复断，<a id="a-VX"></a>还随水漂。<a id="a-VY"></a>如是，<a id="a-VZ"></a>比丘，<a id="a-Va"></a>若凡愚众生不如实知色、<a id="a-Vb"></a>色集、<a id="a-Vc"></a>色灭、<a id="a-Vd"></a>色味、<a id="a-Ve"></a>色患、<a id="a-Vf"></a>色离，<a id="a-Vg"></a>不如实知故，<a id="a-Vh"></a>乐著于色，<a id="a-Vi"></a>言色是我，<a id="a-Vj"></a>彼色随断。<a id="a-Vk"></a>如是不如实知受、<a id="a-Vl"></a>想、<a id="a-Vm"></a>行、<a id="a-Vn"></a>识、<a id="a-Vo"></a>识集、<a id="a-Vp"></a>识灭、<a id="a-Vq"></a>识味、<a id="a-Vr"></a>识患、<a id="a-Vs"></a>识离，<a id="a-Vt"></a>不如实知故，<a id="a-Vu"></a>乐著于识，<a id="a-Vv"></a>言识是我，<a id="a-Vw"></a>识复随断。</p>
  <p id="aVx">“若多闻圣弟子如实知色、<a id="a-Vy"></a>色集、<a id="a-Vz"></a>色灭、<a id="a-W0"></a>色味、<a id="a-W1"></a>色患、<a id="a-W2"></a>色离，<a id="a-W3"></a>如实知故，<a id="a-W4"></a>不乐著于色。<a id="a-W5"></a>如实知受、<a id="a-W6"></a>想、<a id="a-W7"></a>行、<a id="a-W8"></a>识、<a id="a-W9"></a>识集、<a id="a-WA"></a>识灭、<a id="a-WB"></a>识味、<a id="a-WC"></a>识患、<a id="a-WD"></a>识离，<a id="a-WE"></a>如实知故，<a id="a-WF"></a>不乐著识。<a id="a-WG"></a>不乐著故，<a id="a-WH"></a>如是自知，<a id="a-WI"></a>得般涅槃：<a id="a-WJ"></a>我生已尽，<a id="a-WK"></a>梵行已立，<a id="a-WL"></a>所作已作，<a id="a-WM"></a>自知不受后有。<a id="a-WN"></a>”</p>
  <p id="aWO">佛说此经已，<a id="a-WP"></a>时诸比丘闻佛所说，<a id="a-WQ"></a>欢喜奉行。</p>
  <p id="aWR">如是我闻：<a id="a-WS"></a>一时，<a id="a-WT"></a>佛住舍卫国祇树给孤独园。</p>
  <p id="aWU">尔时，<a id="a-WV"></a>世尊告诸比丘：<a id="a-WW"></a>“非汝所应法，<a id="a-WX"></a>当尽舍离；<a id="a-WY"></a>舍彼法已，<a id="a-WZ"></a>长夜安乐！<a id="a-Wa"></a>比丘，<a id="a-Wb"></a>何等法非汝所应，<a id="a-Wc"></a>当速舍离？<a id="a-Wd"></a>如是色、<a id="a-We"></a>受、<a id="a-Wf"></a>想、<a id="a-Wg"></a>行、<a id="a-Wh"></a>识，<a id="a-Wi"></a>非汝所应，<a id="a-Wj"></a>当尽舍离；<a id="a-Wk"></a>断彼法已，<a id="a-Wl"></a>长夜安乐！<a id="a-Wm"></a>譬如祇桓林中树木，<a id="a-Wn"></a>有人斫伐枝条，<a id="a-Wo"></a>担持而去，<a id="a-Wp"></a>汝等亦不忧戚。<a id="a-Wq"></a>所以者何？<a id="a-Wr"></a>以彼树木非我、<a id="a-Ws"></a>非我所。<a id="a-Wt"></a>如是，<a id="a-Wu"></a>比丘，<a id="a-Wv"></a>非汝所应者，<a id="a-Ww"></a>当尽舍离；<a id="a-Wx"></a>舍离已，<a id="a-Wy"></a>长夜安乐！<a id="a-Wz"></a>何等非汝所应？<a id="a-X0"></a>色非汝所应，<a id="a-X1"></a>当尽舍离；<a id="a-X2"></a>舍离已，<a id="a-X3"></a>长夜安乐！<a id="a-X4"></a>如是受、<a id="a-X5"></a>想、<a id="a-X6"></a>行、<a id="a-X7"></a>识，<a id="a-X8"></a>非汝所应，<a id="a-X9"></a>当速舍离；<a id="a-XA"></a>舍彼法已，<a id="a-XB"></a>长夜安乐！<a id="a-XC"></a>诸比丘，<a id="a-XD"></a>色为常耶？<a id="a-XE"></a>为无常耶？<a id="a-XF"></a>”</p>
  <p id="aXG">诸比丘白佛言：<a id="a-XH"></a>“无常，<a id="a-XI"></a>世尊？<a id="a-XJ"></a>”</p>
  <p id="aXK">“比丘，<a id="a-XL"></a>无常者，<a id="a-XM"></a>为是苦耶？<a id="a-XN"></a>”</p>
  <p id="aXO">答言：<a id="a-XP"></a>“是苦，<a id="a-XQ"></a>世尊。<a id="a-XR"></a>”</p>
  <p id="aXS">佛告比丘：<a id="a-XT"></a>“若无常、<a id="a-XU"></a>苦是变易法，<a id="a-XV"></a>多闻圣弟子宁于中见有我、<a id="a-XW"></a>异我、<a id="a-XX"></a>相在不？<a id="a-XY"></a>”</p>
  <p id="aXZ">答言：<a id="a-Xa"></a>“不也，<a id="a-Xb"></a>世尊。<a id="a-Xc"></a>”</p>
  <p id="aXd">“如是受、<a id="a-Xe"></a>想、<a id="a-Xf"></a>行、<a id="a-Xg"></a>识为是常耶？<a id="a-Xh"></a>无常耶？<a id="a-Xi"></a>”</p>
  <p id="aXj">答言：<a id="a-Xk"></a>“无常，<a id="a-Xl"></a>世尊。<a id="a-Xm"></a>”</p>
  <p id="aXn">“比丘，<a id="a-Xo"></a>若无常者，<a id="a-Xp"></a>是苦耶？<a id="a-Xq"></a>”</p>
  <p id="aXr">答言：<a id="a-Xs"></a>“是苦，<a id="a-Xt"></a>世尊。<a id="a-Xu"></a>”</p>
  <p id="aXv">佛告比丘：<a id="a-Xw"></a>“若无常、<a id="a-Xx"></a>苦是变易法，<a id="a-Xy"></a>多闻圣弟子宁于中见有我、<a id="a-Xz"></a>异我、<a id="a-Y0"></a>相在不？<a id="a-Y1"></a>”</p>
  <p id="aY2">答言：<a id="a-Y3"></a>“不也，<a id="a-Y4"></a>世尊。<a id="a-Y5"></a>”</p>
  <p id="aY6">“比丘，<a id="a-Y7"></a>是故诸所有色，<a id="a-Y8"></a>若过去若未来若现在、<a id="a-Y9"></a>若内若外、<a id="a-YA"></a>若粗若细、<a id="a-YB"></a>若好若丑、<a id="a-YC"></a>若远若近，<a id="a-YD"></a>彼一切非我、<a id="a-YE"></a>不异我、<a id="a-YF"></a>不相在；<a id="a-YG"></a>如是受、<a id="a-YH"></a>想、<a id="a-YI"></a>行、<a id="a-YJ"></a>识，<a id="a-YK"></a>若过去若未来若现在、<a id="a-YL"></a>若内若外、<a id="a-YM"></a>若粗若细、<a id="a-YN"></a>若好若丑、<a id="a-YO"></a>若远若近，<a id="a-YP"></a>彼一切非我、<a id="a-YQ"></a>不异我、<a id="a-YR"></a>不相在。<a id="a-YS"></a>圣弟子观此五受阴非我、<a id="a-YT"></a>非我所，<a id="a-YU"></a>如是观时，<a id="a-YV"></a>于诸世间无所取著；<a id="a-YW"></a>无所取著者，<a id="a-YX"></a>自得涅槃：<a id="a-YY"></a>我生已尽，<a id="a-YZ"></a>梵行已立，<a id="a-Ya"></a>所作已作，<a id="a-Yb"></a>自知不受后有。<a id="a-Yc"></a>”</p>
  <p id="aYd">佛说此经已，<a id="a-Ye"></a>时诸比丘闻佛所说，<a id="a-Yf"></a>欢喜奉行。</p>
  <p id="aYg">如是我闻：<a id="a-Yh"></a>一时，<a id="a-Yi"></a>佛住舍卫国祇树给孤独园。</p>
  <p id="aYj">尔时，<a id="a-Yk"></a>世尊告诸比丘：<a id="a-Yl"></a>“无常想修习多修习，<a id="a-Ym"></a>能断一切欲爱、<a id="a-Yn"></a>色爱、<a id="a-Yo"></a>无色爱、<a id="a-Yp"></a>掉慢、<a id="a-Yq"></a>无明。<a id="a-Yr"></a>譬如田夫，<a id="a-Ys"></a>于夏末秋初深耕其地，<a id="a-Yt"></a>发荄断草；<a id="a-Yu"></a>如是，<a id="a-Yv"></a>比丘，<a id="a-Yw"></a>无常想修习多修习，<a id="a-Yx"></a>能断一切欲爱、<a id="a-Yy"></a>色爱、<a id="a-Yz"></a>无色爱、<a id="a-Z0"></a>掉慢、<a id="a-Z1"></a>无明。</p>
  <p id="aZ2">“譬如，<a id="a-Z3"></a>比丘，<a id="a-Z4"></a>如人刈草，<a id="a-Z5"></a>手揽其端，<a id="a-Z6"></a>举而抖擞，<a id="a-Z7"></a>萎枯悉落，<a id="a-Z8"></a>取其长者；<a id="a-Z9"></a>如是，<a id="a-ZA"></a>比丘，<a id="a-ZB"></a>无常想修习多修习，<a id="a-ZC"></a>能断一切欲爱、<a id="a-ZD"></a>色爱、<a id="a-ZE"></a>无色爱、<a id="a-ZF"></a>掉慢、<a id="a-ZG"></a>无明。<a id="a-ZH"></a>譬如庵罗果著树，<a id="a-ZI"></a>猛风摇条，<a id="a-ZJ"></a>果悉堕落；<a id="a-ZK"></a>如是，<a id="a-ZL"></a>无常想修习多修习，<a id="a-ZM"></a>能断一切欲爱、<a id="a-ZN"></a>色爱、<a id="a-ZO"></a>无色爱、<a id="a-ZP"></a>掉慢、<a id="a-ZQ"></a>无明。<a id="a-ZR"></a>譬如楼阁，<a id="a-ZS"></a>中心坚固，<a id="a-ZT"></a>众材所依，<a id="a-ZU"></a>摄受不散；<a id="a-ZV"></a>如是，<a id="a-ZW"></a>无常想修习多修习，<a id="a-ZX"></a>能断一切欲爱、<a id="a-ZY"></a>色爱、<a id="a-ZZ"></a>无色爱、<a id="a-Za"></a>掉慢、<a id="a-Zb"></a>无明。<a id="a-Zc"></a>譬如一切众生迹，<a id="a-Zd"></a>象迹为大，<a id="a-Ze"></a>能摄受故；<a id="a-Zf"></a>如是，<a id="a-Zg"></a>无常想修习多修习，<a id="a-Zh"></a>能断一切欲爱、<a id="a-Zi"></a>色爱、<a id="a-Zj"></a>无色爱、<a id="a-Zk"></a>掉慢、<a id="a-Zl"></a>无明。<a id="a-Zm"></a>譬如阎浮提一切诸河，<a id="a-Zn"></a>悉赴大海，<a id="a-Zo"></a>其大海者，<a id="a-Zp"></a>最为第一，<a id="a-Zq"></a>悉摄受故；<a id="a-Zr"></a>如是，<a id="a-Zs"></a>无常想修习多修习，<a id="a-Zt"></a>能断一切欲爱、<a id="a-Zu"></a>色爱、<a id="a-Zv"></a>无色爱、<a id="a-Zw"></a>掉慢、<a id="a-Zx"></a>无明。<a id="a-Zy"></a>譬如日出，<a id="a-Zz"></a>能除一切世间暗冥；<a id="a-a0"></a>如是，<a id="a-a1"></a>无常想修习多修习，<a id="a-a2"></a>能断一切欲爱、<a id="a-a3"></a>色爱、<a id="a-a4"></a>无色爱、<a id="a-a5"></a>掉慢、<a id="a-a6"></a>无明。<a id="a-a7"></a>譬如转轮圣王，<a id="a-a8"></a>于诸小王最上、<a id="a-a9"></a>最胜；<a id="a-aA"></a>如是，<a id="a-aB"></a>无常想修习多修习，<a id="a-aC"></a>能断一切欲爱、<a id="a-aD"></a>色爱、<a id="a-aE"></a>无色爱、<a id="a-aF"></a>掉慢、<a id="a-aG"></a>无明。</p>
  <p id="aaH">“诸比丘，<a id="a-aI"></a>云何修无常想，<a id="a-aJ"></a>修习多修习，<a id="a-aK"></a>能断一切欲爱、<a id="a-aL"></a>色爱、<a id="a-aM"></a>无色爱、<a id="a-aN"></a>掉慢、<a id="a-aO"></a>无明？<a id="a-aP"></a>若比丘于空露地、<a id="a-aQ"></a>若林树间，<a id="a-aR"></a>善正思惟，<a id="a-aS"></a>观察色无常，<a id="a-aT"></a>受、<a id="a-aU"></a>想、<a id="a-aV"></a>行、<a id="a-aW"></a>识无常。<a id="a-aX"></a>如是思惟，<a id="a-aY"></a>断一切欲爱、<a id="a-aZ"></a>色爱、<a id="a-aa"></a>无色爱、<a id="a-ab"></a>掉慢、<a id="a-ac"></a>无明。<a id="a-ad"></a>所以者何？<a id="a-ae"></a>无常想者，<a id="a-af"></a>能建立无我想。<a id="a-ag"></a>圣弟子住无我想，<a id="a-ah"></a>心离我慢，<a id="a-ai"></a>顺得涅槃。<a id="a-aj"></a>”</p>
  <p id="aak">佛说是经已，<a id="a-al"></a>时诸比丘闻佛所说，<a id="a-am"></a>欢喜奉行。</p>
  <p id="aan">如是我闻：<a id="a-ao"></a>一时，<a id="a-ap"></a>佛住舍卫国祇树给孤独园。</p>
  <p id="aaq">尔时，<a id="a-ar"></a>有比丘名曰低舍，<a id="a-as"></a>与众多比丘集于食堂，<a id="a-at"></a>语诸比丘言：<a id="a-au"></a>“诸尊，<a id="a-av"></a>我不分别于法，<a id="a-aw"></a>不乐修梵行，<a id="a-ax"></a>多乐睡眠，<a id="a-ay"></a>疑惑于法。<a id="a-az"></a>”</p>
  <p id="ab0">尔时，<a id="a-b1"></a>众中有一比丘，<a id="a-b2"></a>往诣佛所，<a id="a-b3"></a>礼佛足，<a id="a-b4"></a>却住一面，<a id="a-b5"></a>白佛言：<a id="a-b6"></a>“世尊，<a id="a-b7"></a>低舍比丘以众多比丘集于食堂，<a id="a-b8"></a>作如是说，<a id="a-b9"></a>唱言：<a id="a-bA"></a>‘我不能分别于法，<a id="a-bB"></a>不乐修梵行，<a id="a-bC"></a>多乐睡眠，<a id="a-bD"></a>疑惑于法。<a id="a-bE"></a>’”</p>
  <p id="abF">佛告比丘：<a id="a-bG"></a>“是低舍比丘是愚痴人，<a id="a-bH"></a>不守根门，<a id="a-bI"></a>饮食不知量，<a id="a-bJ"></a>初夜、<a id="a-bK"></a>后夜，<a id="a-bL"></a>心不觉悟，<a id="a-bM"></a>懈怠懒惰，<a id="a-bN"></a>不勤精进，<a id="a-bO"></a>不善观察思惟善法。<a id="a-bP"></a>彼于分别法，<a id="a-bQ"></a>心乐修梵行，<a id="a-bR"></a>离诸睡眠，<a id="a-bS"></a>于正法中离诸疑惑，<a id="a-bT"></a>无有是处！<a id="a-bU"></a>若当比丘守护根门，<a id="a-bV"></a>饮食知量，<a id="a-bW"></a>初夜、<a id="a-bX"></a>后夜，<a id="a-bY"></a>觉悟精进，<a id="a-bZ"></a>观察善法，<a id="a-ba"></a>乐分别法，<a id="a-bb"></a>乐修梵行，<a id="a-bc"></a>离于睡眠，<a id="a-bd"></a>心不疑法，<a id="a-be"></a>斯有是处！<a id="a-bf"></a>”</p>
  <p id="abg">尔时，<a id="a-bh"></a>世尊告一比丘：<a id="a-bi"></a>“汝往语低舍比丘言：<a id="a-bj"></a>‘大师呼汝。<a id="a-bk"></a>’”</p>
  <p id="abl">比丘白佛：<a id="a-bm"></a>“唯然，<a id="a-bn"></a>受教！<a id="a-bo"></a>”前礼佛足，<a id="a-bp"></a>诣低舍所，<a id="a-bq"></a>而作是言：<a id="a-br"></a>“长老低舍，<a id="a-bs"></a>世尊呼汝！<a id="a-bt"></a>”低舍闻命，<a id="a-bu"></a>诣世尊所，<a id="a-bv"></a>稽首礼足，<a id="a-bw"></a>却住一面。</p>
  <p id="abx">尔时，<a id="a-by"></a>世尊语低舍比丘言：<a id="a-bz"></a>“汝低舍，<a id="a-c0"></a>实与众多比丘集于食堂，<a id="a-c1"></a>作是唱言：<a id="a-c2"></a>‘诸长老，<a id="a-c3"></a>我不能分别于法，<a id="a-c4"></a>不乐修梵行，<a id="a-c5"></a>多乐睡眠，<a id="a-c6"></a>疑惑于法’耶？<a id="a-c7"></a>”</p>
  <p id="ac8">低舍白佛：<a id="a-c9"></a>“实尔，<a id="a-cA"></a>世尊。<a id="a-cB"></a>”</p>
  <p id="acC">佛问低舍：<a id="a-cD"></a>“我今问汝，<a id="a-cE"></a>随汝意答。<a id="a-cF"></a>于意云何？<a id="a-cG"></a>若于色不离贪、<a id="a-cH"></a>不离欲、<a id="a-cI"></a>不离爱、<a id="a-cJ"></a>不离念、<a id="a-cK"></a>不离渴，<a id="a-cL"></a>彼色若变、<a id="a-cM"></a>若异。<a id="a-cN"></a>于汝意云何？<a id="a-cO"></a>当起忧、<a id="a-cP"></a>悲、<a id="a-cQ"></a>恼苦为不耶？<a id="a-cR"></a>”</p>
  <p id="acS">低舍白佛：<a id="a-cT"></a>“如是，<a id="a-cU"></a>世尊，<a id="a-cV"></a>若于色不离贪、<a id="a-cW"></a>不离欲、<a id="a-cX"></a>不离爱、<a id="a-cY"></a>不离念、<a id="a-cZ"></a>不离渴，<a id="a-ca"></a>彼色若变、<a id="a-cb"></a>若异，<a id="a-cc"></a>实起忧、<a id="a-cd"></a>悲、<a id="a-ce"></a>恼苦。<a id="a-cf"></a>世尊，<a id="a-cg"></a>实尔不异。<a id="a-ch"></a>”</p>
  <p id="aci">佛告低舍：<a id="a-cj"></a>“善哉！<a id="a-ck"></a>善哉！<a id="a-cl"></a>低舍，<a id="a-cm"></a>正应如是，<a id="a-cn"></a>不离贪欲说法。<a id="a-co"></a>低舍，<a id="a-cp"></a>于受、<a id="a-cq"></a>想、<a id="a-cr"></a>行、<a id="a-cs"></a>识，<a id="a-ct"></a>不离贪、<a id="a-cu"></a>不离欲、<a id="a-cv"></a>不离爱、<a id="a-cw"></a>不离念、<a id="a-cx"></a>不离渴，<a id="a-cy"></a>彼识若变、<a id="a-cz"></a>若异。<a id="a-d0"></a>于汝意云何？<a id="a-d1"></a>当起忧、<a id="a-d2"></a>悲、<a id="a-d3"></a>恼苦为不耶？<a id="a-d4"></a>”</p>
  <p id="ad5">低舍白佛：<a id="a-d6"></a>“如是，<a id="a-d7"></a>世尊，<a id="a-d8"></a>于识不离贪、<a id="a-d9"></a>不离欲、<a id="a-dA"></a>不离爱、<a id="a-dB"></a>不离念、<a id="a-dC"></a>不离渴，<a id="a-dD"></a>彼识若变、<a id="a-dE"></a>若异，<a id="a-dF"></a>实起忧、<a id="a-dG"></a>悲、<a id="a-dH"></a>恼苦。<a id="a-dI"></a>世尊，<a id="a-dJ"></a>实尔不异。<a id="a-dK"></a>”</p>
  <p id="adL">佛告低舍：<a id="a-dM"></a>“善哉！<a id="a-dN"></a>善哉！<a id="a-dO"></a>正应如是，<a id="a-dP"></a>识不离贪欲说法。<a id="a-dQ"></a>”</p>
  <p id="adR">佛告低舍：<a id="a-dS"></a>“于意云何？<a id="a-dT"></a>若于色离贪、<a id="a-dU"></a>离欲、<a id="a-dV"></a>离爱、<a id="a-dW"></a>离念、<a id="a-dX"></a>离渴，<a id="a-dY"></a>彼色若变、<a id="a-dZ"></a>若异时，<a id="a-da"></a>当生忧、<a id="a-db"></a>悲、<a id="a-dc"></a>恼苦耶？<a id="a-dd"></a>”</p>
  <p id="ade">低舍白佛：<a id="a-df"></a>“不也，<a id="a-dg"></a>世尊。<a id="a-dh"></a>”</p>
  <p id="adi">“如是不异。<a id="a-dj"></a>于意云何？<a id="a-dk"></a>受、<a id="a-dl"></a>想、<a id="a-dm"></a>行、<a id="a-dn"></a>识，<a id="a-do"></a>离贪、<a id="a-dp"></a>离欲、<a id="a-dq"></a>离爱、<a id="a-dr"></a>离念、<a id="a-ds"></a>离渴，<a id="a-dt"></a>彼识若变、<a id="a-du"></a>若异，<a id="a-dv"></a>当生忧、<a id="a-dw"></a>悲、<a id="a-dx"></a>恼苦耶？<a id="a-dy"></a>”</p>
  <p id="adz">低舍答曰：<a id="a-e0"></a>“不也，<a id="a-e1"></a>世尊，<a id="a-e2"></a>如是不异。<a id="a-e3"></a>”</p>
  <p id="ae4">佛告低舍：<a id="a-e5"></a>“善哉！<a id="a-e6"></a>善哉！<a id="a-e7"></a>低舍，<a id="a-e8"></a>今当说譬，<a id="a-e9"></a>大智慧者，<a id="a-eA"></a>以譬得解。<a id="a-eB"></a>如二士夫共伴行一路，<a id="a-eC"></a>一善知路，<a id="a-eD"></a>一不知路。<a id="a-eE"></a>其不知者语知路者，<a id="a-eF"></a>作如是言：<a id="a-eG"></a>‘我欲诣某城、<a id="a-eH"></a>某村、<a id="a-eI"></a>某聚落，<a id="a-eJ"></a>当示我路。<a id="a-eK"></a>’时知路者即示彼路，<a id="a-eL"></a>语言：<a id="a-eM"></a>‘士夫，<a id="a-eN"></a>从此道去，<a id="a-eO"></a>前见二道，<a id="a-eP"></a>舍左从右前行，<a id="a-eQ"></a>复有坑涧渠流，<a id="a-eR"></a>复当舍左从右；<a id="a-eS"></a>复有丛林，<a id="a-eT"></a>复当舍左从右。<a id="a-eU"></a>汝当如是渐渐前行，<a id="a-eV"></a>得至某城。<a id="a-eW"></a>’”</p>
  <p id="aeX">佛告低舍：<a id="a-eY"></a>“其譬如是：<a id="a-eZ"></a>不知路者，<a id="a-ea"></a>譬愚痴凡夫；<a id="a-eb"></a>其知路者，<a id="a-ec"></a>譬如来、<a id="a-ed"></a>应、<a id="a-ee"></a>等正觉。<a id="a-ef"></a>前二路者，<a id="a-eg"></a>谓众生狐疑。<a id="a-eh"></a>左路者，<a id="a-ei"></a>三不善法：<a id="a-ej"></a>贪、<a id="a-ek"></a>恚、<a id="a-el"></a>害觉；<a id="a-em"></a>其右路者，<a id="a-en"></a>谓三善觉：<a id="a-eo"></a>出要离欲觉、<a id="a-ep"></a>不瞋觉、<a id="a-eq"></a>不害觉。<a id="a-er"></a>前行左路者，<a id="a-es"></a>谓邪见、<a id="a-et"></a>邪志、<a id="a-eu"></a>邪语、<a id="a-ev"></a>邪业、<a id="a-ew"></a>邪命、<a id="a-ex"></a>邪方便、<a id="a-ey"></a>邪念、<a id="a-ez"></a>邪定；<a id="a-f0"></a>前行右路者，<a id="a-f1"></a>谓正见、<a id="a-f2"></a>正志、<a id="a-f3"></a>正语、<a id="a-f4"></a>正业、<a id="a-f5"></a>正命、<a id="a-f6"></a>正方便、<a id="a-f7"></a>正念、<a id="a-f8"></a>正定。<a id="a-f9"></a>坑涧渠流者，<a id="a-fA"></a>谓瞋恚、<a id="a-fB"></a>覆障、<a id="a-fC"></a>忧、<a id="a-fD"></a>悲；<a id="a-fE"></a>丛林者，<a id="a-fF"></a>谓五欲功德也；<a id="a-fG"></a>城者，<a id="a-fH"></a>谓般涅槃。<a id="a-fI"></a>”</p>
  <p id="afJ">佛告低舍：<a id="a-fK"></a>“佛为大师，<a id="a-fL"></a>为诸声闻所作已作，<a id="a-fM"></a>如今当作哀愍悲念，<a id="a-fN"></a>以义安乐，<a id="a-fO"></a>皆悉已作。<a id="a-fP"></a>汝等今日，<a id="a-fQ"></a>当作所作，<a id="a-fR"></a>当于树下，<a id="a-fS"></a>为空露地，<a id="a-fT"></a>山岩窟宅，<a id="a-fU"></a>敷草为座，<a id="a-fV"></a>善思正念，<a id="a-fW"></a>修不放逸，<a id="a-fX"></a>莫令久后心有悔恨，<a id="a-fY"></a>我今教汝。<a id="a-fZ"></a>”</p>
  <p id="afa">尔时，<a id="a-fb"></a>低舍闻佛所说，<a id="a-fc"></a>欢喜奉行。</p>
  <p id="afd">如是我闻：<a id="a-fe"></a>一时，<a id="a-ff"></a>佛住舍卫国祇树给孤独园。</p>
  <p id="afg">尔时，<a id="a-fh"></a>众中有少诤事，<a id="a-fi"></a>世尊责诸比丘故，<a id="a-fj"></a>晨朝著衣持钵，<a id="a-fk"></a>入城乞食；<a id="a-fl"></a>食已，<a id="a-fm"></a>出，<a id="a-fn"></a>摄举衣钵，<a id="a-fo"></a>洗足，<a id="a-fp"></a>入安陀林，<a id="a-fq"></a>坐一树下，<a id="a-fr"></a>独静思惟，<a id="a-fs"></a>作是念：<a id="a-ft"></a>“众中有少诤事，<a id="a-fu"></a>我责诸比丘。<a id="a-fv"></a>然彼众中多年少比丘，<a id="a-fw"></a>出家未久，<a id="a-fx"></a>不见大师，<a id="a-fy"></a>或起悔心，<a id="a-fz"></a>愁忧不乐。<a id="a-g0"></a>我已长夜于诸比丘生哀愍心，<a id="a-g1"></a>今当复还，<a id="a-g2"></a>摄取彼众，<a id="a-g3"></a>以哀愍故。<a id="a-g4"></a>”</p>
  <p id="ag5">时，<a id="a-g6"></a>大梵王知佛心念，<a id="a-g7"></a>如力士屈伸臂顷，<a id="a-g8"></a>从梵天没，<a id="a-g9"></a>住于佛前，<a id="a-gA"></a>而白佛言：<a id="a-gB"></a>“如是，<a id="a-gC"></a>世尊。<a id="a-gD"></a>如是，<a id="a-gE"></a>善逝，<a id="a-gF"></a>责诸比丘，<a id="a-gG"></a>以少诤事故。<a id="a-gH"></a>于彼众中多有年少比丘出家未久，<a id="a-gI"></a>不见大师，<a id="a-gJ"></a>或起悔心，<a id="a-gK"></a>愁忧不乐。<a id="a-gL"></a>世尊长夜哀愍，<a id="a-gM"></a>摄受众僧。<a id="a-gN"></a>善哉！<a id="a-gO"></a>世尊，<a id="a-gP"></a>愿今当还摄诸比丘。<a id="a-gQ"></a>”</p>
  <p id="agR">尔时，<a id="a-gS"></a>世尊心已垂愍梵天故，<a id="a-gT"></a>默然而许。<a id="a-gU"></a>时，<a id="a-gV"></a>大梵天知佛世尊默然已许，<a id="a-gW"></a>为佛作礼，<a id="a-gX"></a>右绕三匝，<a id="a-gY"></a>忽然不现。</p>
  <p id="agZ">尔时，<a id="a-ga"></a>世尊，<a id="a-gb"></a>大梵天王还去未久，<a id="a-gc"></a>即还祇树给孤独园，<a id="a-gd"></a>敷尼师檀，<a id="a-ge"></a>敛身正坐，<a id="a-gf"></a>表现微相，<a id="a-gg"></a>令诸比丘敢来奉见。<a id="a-gh"></a>时，<a id="a-gi"></a>诸比丘来诣佛所，<a id="a-gj"></a>怀惭愧色，<a id="a-gk"></a>前礼佛足，<a id="a-gl"></a>却坐一面。</p>
  <p id="agm">尔时，<a id="a-gn"></a>世尊告诸比丘：<a id="a-go"></a>“出家之人，<a id="a-gp"></a>卑下活命，<a id="a-gq"></a>剃发持钵，<a id="a-gr"></a>家家乞食，<a id="a-gs"></a>如被噤咒。<a id="a-gt"></a>所以然者？<a id="a-gu"></a>为求胜盖故，<a id="a-gv"></a>为度生、<a id="a-gw"></a>老、<a id="a-gx"></a>病、<a id="a-gy"></a>死、<a id="a-gz"></a>忧、<a id="a-h0"></a>悲、<a id="a-h1"></a>恼苦、<a id="a-h2"></a>究竟苦边故。<a id="a-h3"></a>诸善男子，<a id="a-h4"></a>汝不为王贼所使、<a id="a-h5"></a>非负债人、<a id="a-h6"></a>不为恐怖、<a id="a-h7"></a>不为失命而出家，<a id="a-h8"></a>正为解脱生、<a id="a-h9"></a>老、<a id="a-hA"></a>病、<a id="a-hB"></a>死、<a id="a-hC"></a>忧、<a id="a-hD"></a>悲、<a id="a-hE"></a>恼苦。<a id="a-hF"></a>汝等不为此而出家耶？<a id="a-hG"></a>”</p>
  <p id="ahH">比丘白佛：<a id="a-hI"></a>“实尔，<a id="a-hJ"></a>世尊。<a id="a-hK"></a>”</p>
  <p id="ahL">佛告比丘：<a id="a-hM"></a>“汝等死比丘，<a id="a-hN"></a>为如是胜义而出家，<a id="a-hO"></a>云何于中犹复有一愚痴凡夫，<a id="a-hP"></a>而起贪欲，<a id="a-hQ"></a>极生染著，<a id="a-hR"></a>瞋恚凶暴，<a id="a-hS"></a>懈怠下劣，<a id="a-hT"></a>失念不定，<a id="a-hU"></a>诸根迷乱？<a id="a-hV"></a>譬如士夫从暗而入暗，<a id="a-hW"></a>从冥入冥，<a id="a-hX"></a>从粪厕出复堕粪厕，<a id="a-hY"></a>以血洗血，<a id="a-hZ"></a>舍离诸恶还复取恶。<a id="a-ha"></a>我说此譬，<a id="a-hb"></a>凡愚比丘亦复如是。<a id="a-hc"></a>又复譬如焚尸火添，<a id="a-hd"></a>捐弃冢间，<a id="a-he"></a>不为樵伐之所采拾。<a id="a-hf"></a>我说此譬，<a id="a-hg"></a>愚痴凡夫比丘而起贪欲，<a id="a-hh"></a>极生染著，<a id="a-hi"></a>瞋恚凶暴，<a id="a-hj"></a>懈怠下劣，<a id="a-hk"></a>失念不定，<a id="a-hl"></a>诸根散乱，<a id="a-hm"></a>亦复如是。</p>
  <p id="ahn">“比丘，<a id="a-ho"></a>有三不善觉法。<a id="a-hp"></a>何等为三？<a id="a-hq"></a>贪觉、<a id="a-hr"></a>恚觉、<a id="a-hs"></a>害觉，<a id="a-ht"></a>此三觉由想而起。<a id="a-hu"></a>云何想？<a id="a-hv"></a>想有无量种种：<a id="a-hw"></a>贪想、<a id="a-hx"></a>恚想、<a id="a-hy"></a>害想，<a id="a-hz"></a>诸不善觉从此而生。<a id="a-i0"></a>比丘，<a id="a-i1"></a>贪想、<a id="a-i2"></a>恚想、<a id="a-i3"></a>害想、<a id="a-i4"></a>贪觉、<a id="a-i5"></a>恚觉、<a id="a-i6"></a>害觉，<a id="a-i7"></a>及无量种种不善，<a id="a-i8"></a>云何究竟灭尽？<a id="a-i9"></a>于四念处系心，<a id="a-iA"></a>住无相三昧，<a id="a-iB"></a>修习多修习；<a id="a-iC"></a>恶不善法从是而灭，<a id="a-iD"></a>无余永尽，<a id="a-iE"></a>正以此法。</p>
  <p id="aiF">“善男子、<a id="a-iG"></a>善女人信乐出家，<a id="a-iH"></a>修习无相三昧，<a id="a-iI"></a>修习多修习已，<a id="a-iJ"></a>住甘露门，<a id="a-iK"></a>乃至究竟甘露涅槃。<a id="a-iL"></a>我不说此甘露涅槃，<a id="a-iM"></a>依三见者。<a id="a-iN"></a>何等为三？<a id="a-iO"></a>有一种见如是如是说：<a id="a-iP"></a>‘命则是身。<a id="a-iQ"></a>’复有如是见：<a id="a-iR"></a>‘命异身异。<a id="a-iS"></a>’又作是说：<a id="a-iT"></a>‘色是我，<a id="a-iU"></a>无二无异，<a id="a-iV"></a>长存不变。<a id="a-iW"></a>’多闻圣弟子作是思惟：<a id="a-iX"></a>‘世间颇有一法可取，<a id="a-iY"></a>而无罪过者？<a id="a-iZ"></a>’思惟已，<a id="a-ia"></a>都不见一法可取，<a id="a-ib"></a>而无罪过者。<a id="a-ic"></a>‘我若取色，<a id="a-id"></a>即有罪过；<a id="a-ie"></a>若取受、<a id="a-if"></a>想、<a id="a-ig"></a>行、<a id="a-ih"></a>识，<a id="a-ii"></a>则有罪过。<a id="a-ij"></a>’作是知已，<a id="a-ik"></a>于诸世间，<a id="a-il"></a>则无所取；<a id="a-im"></a>无所取者，<a id="a-in"></a>自觉涅槃：<a id="a-io"></a>我生已尽，<a id="a-ip"></a>梵行已立，<a id="a-iq"></a>所作已作，<a id="a-ir"></a>自知不受后有。<a id="a-is"></a>”</p>
  <p id="ait">佛说此经已，<a id="a-iu"></a>时诸比丘闻佛所说，<a id="a-iv"></a>欢喜奉行。</p>
  <p id="aiw">应说小土抟，<a id="a-ix"></a>泡沫二无知，</p>
  <p id="aiy">河流祇林树，<a id="a-iz"></a>低舍责诸想。</p>
 </body>
</html>