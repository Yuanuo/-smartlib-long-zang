<!doctype html>
<html id="z3IBUD3Yr" data-ver="1963">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第三十一</h1>
  <p id="a2">如是我闻：<a id="a-3"></a>一时，<a id="a-4"></a>佛住舍卫国祇树给孤独园。</p>
  <p id="a5">尔时，<a id="a-6"></a>世尊告诸比丘：<a id="a-7"></a>“人间四百岁是兜率陀天上一日一夜，<a id="a-8"></a>如是三十日一月，<a id="a-9"></a>十二月一岁，<a id="a-A"></a>兜率陀天寿四千岁。<a id="a-B"></a>愚痴无闻凡夫于彼命终，<a id="a-C"></a>生地狱、<a id="a-D"></a>畜生、<a id="a-E"></a>饿鬼中；<a id="a-F"></a>多闻圣弟子于彼命终，<a id="a-G"></a>不生地狱、<a id="a-H"></a>畜生、<a id="a-I"></a>饿鬼中。<a id="a-J"></a>”</p>
  <p id="aK">佛说此经已，<a id="a-L"></a>诸比丘闻佛所说，<a id="a-M"></a>欢喜奉行。</p>
  <p id="aN">如是我闻：<a id="a-O"></a>一时，<a id="a-P"></a>佛住舍卫国祇树给孤独园。</p>
  <p id="aQ">尔时，<a id="a-R"></a>世尊告诸比丘：<a id="a-S"></a>“人间八百岁是化乐天上一日一夜，<a id="a-T"></a>如是三十日一月，<a id="a-U"></a>十二月一岁，<a id="a-V"></a>化乐天寿八千岁。<a id="a-W"></a>愚痴无闻凡夫于彼命终，<a id="a-X"></a>生地狱、<a id="a-Y"></a>畜生、<a id="a-Z"></a>饿鬼中；<a id="a-a"></a>多闻圣弟子于彼命终，<a id="a-b"></a>不生地狱、<a id="a-c"></a>畜生、<a id="a-d"></a>饿鬼中。<a id="a-e"></a>”</p>
  <p id="af">佛说此经已，<a id="a-g"></a>诸比丘闻佛所说，<a id="a-h"></a>欢喜奉行。</p>
  <p id="ai">如是我闻：<a id="a-j"></a>一时，<a id="a-k"></a>佛住舍卫国祇树给孤独园。</p>
  <p id="al">尔时，<a id="a-m"></a>世尊告诸比丘：<a id="a-n"></a>“人间千六百岁是他化自在天一日一夜，<a id="a-o"></a>如是三十日一月，<a id="a-p"></a>十二月一岁，<a id="a-q"></a>他化自在天寿一万六千岁。<a id="a-r"></a>愚痴无闻凡夫于彼命终，<a id="a-s"></a>生地狱、<a id="a-t"></a>畜生、<a id="a-u"></a>饿鬼中；<a id="a-v"></a>多闻圣弟子于彼命终，<a id="a-w"></a>不生地狱、<a id="a-x"></a>畜生、<a id="a-y"></a>饿鬼中。<a id="a-z"></a>”</p>
  <p id="a10">佛说此经已，<a id="a-11"></a>诸比丘闻佛所说，<a id="a-12"></a>欢喜奉行。</p>
  <p id="a13">如佛说六经，<a id="a-14"></a>如是异比丘问六经、<a id="a-15"></a>佛问诸比丘六经亦如是说。</p>
  <p id="a16">如是我闻：<a id="a-17"></a>一时，<a id="a-18"></a>佛住舍卫国祇树给孤独园。</p>
  <p id="a19">尔时，<a id="a-1A"></a>世尊告诸比丘：<a id="a-1B"></a>“若比丘若行、<a id="a-1C"></a>若形、<a id="a-1D"></a>若相，<a id="a-1E"></a>离欲、<a id="a-1F"></a>恶不善法，<a id="a-1G"></a>有觉有观，<a id="a-1H"></a>离生喜乐，<a id="a-1I"></a>初禅具足住。<a id="a-1J"></a>彼不忆念如是行、<a id="a-1K"></a>如是形、<a id="a-1L"></a>如是相，<a id="a-1M"></a>然于彼色、<a id="a-1N"></a>受、<a id="a-1O"></a>想、<a id="a-1P"></a>行、<a id="a-1Q"></a>识法，<a id="a-1R"></a>作如病、<a id="a-1S"></a>如痈、<a id="a-1T"></a>如刺、<a id="a-1U"></a>如杀、<a id="a-1V"></a>无常、<a id="a-1W"></a>苦、<a id="a-1X"></a>空、<a id="a-1Y"></a>非我思惟，<a id="a-1Z"></a>于彼法生厌、<a id="a-1a"></a>怖畏、<a id="a-1b"></a>防护；<a id="a-1c"></a>生厌、<a id="a-1d"></a>怖畏、<a id="a-1e"></a>防护已，<a id="a-1f"></a>以甘露门而自饶益，<a id="a-1g"></a>如是寂静，<a id="a-1h"></a>如是胜妙，<a id="a-1i"></a>所谓舍离，<a id="a-1j"></a>余爱尽、<a id="a-1k"></a>无欲、<a id="a-1l"></a>灭尽、<a id="a-1m"></a>涅槃。<a id="a-1n"></a>”</p>
  <p id="a1o">佛说此经已，<a id="a-1p"></a>诸比丘闻佛所说，<a id="a-1q"></a>欢喜奉行。</p>
  <p id="a1r">如是我闻：<a id="a-1s"></a>一时，<a id="a-1t"></a>佛住舍卫国祇树给孤独园。</p>
  <p id="a1u">尔时，<a id="a-1v"></a>世尊告诸比丘，<a id="a-1w"></a>如上说，<a id="a-1x"></a>差别者：<a id="a-1y"></a>“如是知、<a id="a-1z"></a>如是见已，<a id="a-20"></a>欲有漏心解脱、<a id="a-21"></a>有有漏心解脱、<a id="a-22"></a>无明有漏心解脱，<a id="a-23"></a>解脱知见：<a id="a-24"></a>我生已尽，<a id="a-25"></a>梵行已立，<a id="a-26"></a>所作已作，<a id="a-27"></a>自知不受后有。<a id="a-28"></a>”</p>
  <p id="a29">佛说此经已，<a id="a-2A"></a>诸比丘闻佛所说，<a id="a-2B"></a>欢喜奉行。</p>
  <p id="a2C">如是我闻：<a id="a-2D"></a>一时，<a id="a-2E"></a>佛住舍卫国祇树给孤独园。</p>
  <p id="a2F">尔时，<a id="a-2G"></a>世尊告诸比丘，<a id="a-2H"></a>如上说，<a id="a-2I"></a>差别者：<a id="a-2J"></a>“若不得解脱，<a id="a-2K"></a>以欲法、<a id="a-2L"></a>念法、<a id="a-2M"></a>乐法故，<a id="a-2N"></a>取中般涅槃。<a id="a-2O"></a>若不如是，<a id="a-2P"></a>或生般涅槃；<a id="a-2Q"></a>若不如是，<a id="a-2R"></a>或有行般涅槃；<a id="a-2S"></a>若不如是，<a id="a-2T"></a>或无行般涅槃；<a id="a-2U"></a>若不如是，<a id="a-2V"></a>或上流般涅槃；<a id="a-2W"></a>若不如是，<a id="a-2X"></a>或复即以此欲法、<a id="a-2Y"></a>念法、<a id="a-2Z"></a>乐法功德生大梵天中，<a id="a-2a"></a>或生梵辅天中，<a id="a-2b"></a>或生梵身天中。<a id="a-2c"></a>”</p>
  <p id="a2d">佛说此经已，<a id="a-2e"></a>诸比丘闻佛所说，<a id="a-2f"></a>欢喜奉行。</p>
  <p id="a2g">如是我闻：<a id="a-2h"></a>一时，<a id="a-2i"></a>佛住舍卫国祇树给孤独园。</p>
  <p id="a2j">尔时，<a id="a-2k"></a>世尊告诸比丘：<a id="a-2l"></a>“若比丘如是行、<a id="a-2m"></a>如是形、<a id="a-2n"></a>如是相，<a id="a-2o"></a>息有觉有观，<a id="a-2p"></a>内净一心，<a id="a-2q"></a>无觉无观，<a id="a-2r"></a>定生喜乐，<a id="a-2s"></a>第二禅具足住。<a id="a-2t"></a>若不如是行、<a id="a-2u"></a>如是形、<a id="a-2v"></a>如是相忆念，<a id="a-2w"></a>而于色、<a id="a-2x"></a>受、<a id="a-2y"></a>想、<a id="a-2z"></a>行、<a id="a-30"></a>识法思惟如病、<a id="a-31"></a>如痈、<a id="a-32"></a>如刺、<a id="a-33"></a>如杀、<a id="a-34"></a>无常、<a id="a-35"></a>苦、<a id="a-36"></a>空、<a id="a-37"></a>非我，<a id="a-38"></a>于此等法心生厌离、<a id="a-39"></a>怖畏、<a id="a-3A"></a>防护；<a id="a-3B"></a>厌离、<a id="a-3C"></a>防护已，<a id="a-3D"></a>于甘露法界以自饶益。<a id="a-3E"></a>此则寂静，<a id="a-3F"></a>此则胜妙，<a id="a-3G"></a>所谓舍离，<a id="a-3H"></a>一切有余爱尽、<a id="a-3I"></a>无欲、<a id="a-3J"></a>灭尽、<a id="a-3K"></a>涅槃。<a id="a-3L"></a>”</p>
  <p id="a3M">佛说此经已，<a id="a-3N"></a>诸比丘闻佛所说，<a id="a-3O"></a>欢喜奉行。</p>
  <p id="a3P">如是我闻：<a id="a-3Q"></a>一时，<a id="a-3R"></a>佛住舍卫国祇树给孤独园。</p>
  <p id="a3S">尔时，<a id="a-3T"></a>世尊告诸比丘，<a id="a-3U"></a>如上说，<a id="a-3V"></a>差别者：<a id="a-3W"></a>“彼如是知、<a id="a-3X"></a>如是见，<a id="a-3Y"></a>欲有漏心解脱、<a id="a-3Z"></a>有有漏心解脱、<a id="a-3a"></a>无明有漏心解脱，<a id="a-3b"></a>解脱知见：<a id="a-3c"></a>我生已尽，<a id="a-3d"></a>梵行已立，<a id="a-3e"></a>所作已作，<a id="a-3f"></a>自知不受后有。<a id="a-3g"></a>若不解脱，<a id="a-3h"></a>而以彼法——欲法、<a id="a-3i"></a>念法、<a id="a-3j"></a>乐法取中般涅槃；<a id="a-3k"></a>若不尔者，<a id="a-3l"></a>取生般涅槃；<a id="a-3m"></a>若不尔者，<a id="a-3n"></a>取有行般涅槃；<a id="a-3o"></a>若不尔者，<a id="a-3p"></a>取无行般涅槃；<a id="a-3q"></a>若不尔者，<a id="a-3r"></a>取上流般涅槃；<a id="a-3s"></a>若不尔者，<a id="a-3t"></a>彼以欲法、<a id="a-3u"></a>念法、<a id="a-3v"></a>乐法生自性光音天；<a id="a-3w"></a>若不尔者，<a id="a-3x"></a>生无量光天；<a id="a-3y"></a>若不尔者，<a id="a-3z"></a>生少光天。<a id="a-40"></a>”</p>
  <p id="a41">佛说此经已，<a id="a-42"></a>诸比丘闻佛所说，<a id="a-43"></a>欢喜奉行。</p>
  <p id="a44">如是我闻：<a id="a-45"></a>一时，<a id="a-46"></a>佛住舍卫国祇树给孤独园。</p>
  <p id="a47">尔时，<a id="a-48"></a>世尊告诸比丘：<a id="a-49"></a>“若比丘如是行、<a id="a-4A"></a>如是形、<a id="a-4B"></a>如是相，<a id="a-4C"></a>离贪喜舍住，<a id="a-4D"></a>正念正智，<a id="a-4E"></a>觉身乐，<a id="a-4F"></a>圣人能说能舍念乐住，<a id="a-4G"></a>第三禅具足住。<a id="a-4H"></a>若不尔者，<a id="a-4I"></a>以如是行、<a id="a-4J"></a>如是形、<a id="a-4K"></a>如是相，<a id="a-4L"></a>于色、<a id="a-4M"></a>受、<a id="a-4N"></a>想、<a id="a-4O"></a>行、<a id="a-4P"></a>识法思惟如病、<a id="a-4Q"></a>如痈、<a id="a-4R"></a>如刺、<a id="a-4S"></a>如杀乃至上流般涅槃；<a id="a-4T"></a>若不尔者，<a id="a-4U"></a>以彼法——欲法、<a id="a-4V"></a>念法、<a id="a-4W"></a>乐法生遍净天；<a id="a-4X"></a>若不尔者，<a id="a-4Y"></a>生无量净天；<a id="a-4Z"></a>若不尔者，<a id="a-4a"></a>生少净天。<a id="a-4b"></a>”</p>
  <p id="a4c">佛说此经已，<a id="a-4d"></a>诸比丘闻佛所说，<a id="a-4e"></a>欢喜奉行。</p>
  <p id="a4f">如是我闻：<a id="a-4g"></a>一时，<a id="a-4h"></a>佛住舍卫国祇树给孤独园。</p>
  <p id="a4i">尔时，<a id="a-4j"></a>世尊告诸比丘：<a id="a-4k"></a>“若比丘如是行、<a id="a-4l"></a>如是形、<a id="a-4m"></a>如是相，<a id="a-4n"></a>离苦息乐，<a id="a-4o"></a>前忧喜已灭，<a id="a-4p"></a>不苦不乐舍，<a id="a-4q"></a>净念一心，<a id="a-4r"></a>第四禅具足住。<a id="a-4s"></a>若不如是忆念，<a id="a-4t"></a>而于色、<a id="a-4u"></a>受、<a id="a-4v"></a>想、<a id="a-4w"></a>行、<a id="a-4x"></a>识思惟如病、<a id="a-4y"></a>如痈、<a id="a-4z"></a>如刺、<a id="a-50"></a>如杀乃至上流般涅槃；<a id="a-51"></a>若不尔者，<a id="a-52"></a>或生因性果实天；<a id="a-53"></a>若不尔者，<a id="a-54"></a>生福生天；<a id="a-55"></a>若不尔者，<a id="a-56"></a>生少福天。<a id="a-57"></a>”</p>
  <p id="a58">佛说此经已，<a id="a-59"></a>诸比丘闻佛所说，<a id="a-5A"></a>欢喜奉行。</p>
  <p id="a5B">如四禅，<a id="a-5C"></a>如是四无色定亦如是说。</p>
  <p id="a5D">如是我闻：<a id="a-5E"></a>一时，<a id="a-5F"></a>佛住舍卫国祇树给孤独园。</p>
  <p id="a5G">尔时，<a id="a-5H"></a>世尊告诸比丘：<a id="a-5I"></a>“有风云天作是念：<a id="a-5J"></a>‘我今欲以神力游戏。<a id="a-5K"></a>’如是念时，<a id="a-5L"></a>风云则起。<a id="a-5M"></a>如风云天，<a id="a-5N"></a>如是焰电天、<a id="a-5O"></a>雷震天、<a id="a-5P"></a>雨天、<a id="a-5Q"></a>晴天、<a id="a-5R"></a>寒天、<a id="a-5S"></a>热天亦如是说。<a id="a-5T"></a>”</p>
  <p id="a5U">佛说此经已，<a id="a-5V"></a>诸比丘闻佛所说，<a id="a-5W"></a>欢喜奉行。</p>
  <p id="a5X">说如是，<a id="a-5Y"></a>异比丘问佛、<a id="a-5Z"></a>佛问诸比丘亦如是说。</p>
  <p id="a5a">如是我闻：<a id="a-5b"></a>一时，<a id="a-5c"></a>佛住舍卫国祇树给孤独园。</p>
  <p id="a5d">尔时，<a id="a-5e"></a>世尊于夜暗中，<a id="a-5f"></a>天时小雨，<a id="a-5g"></a>电光焰照。<a id="a-5h"></a>佛告阿难：<a id="a-5i"></a>“汝可以伞盖覆灯持出。<a id="a-5j"></a>”</p>
  <p id="a5k">尊者阿难即受教，<a id="a-5l"></a>以伞盖覆灯，<a id="a-5m"></a>随佛后行。<a id="a-5n"></a>至一处，<a id="a-5o"></a>世尊微笑。<a id="a-5p"></a>尊者阿难白佛言：<a id="a-5q"></a>“世尊不以无因缘而笑，<a id="a-5r"></a>不审世尊今日何因何缘而发微笑？<a id="a-5s"></a>”</p>
  <p id="a5t">佛告阿难：<a id="a-5u"></a>“如是！<a id="a-5v"></a>如是！<a id="a-5w"></a>如来不以无因缘而笑，<a id="a-5x"></a>汝今持伞盖覆灯，<a id="a-5y"></a>随我而行；<a id="a-5z"></a>我见梵天亦复如是持伞盖覆灯，<a id="a-60"></a>随拘邻比丘后行；<a id="a-61"></a>释提桓因亦复持伞盖覆灯，<a id="a-62"></a>随摩诃迦葉后行；<a id="a-63"></a>袟栗帝罗色吒罗天王亦持伞盖覆灯，<a id="a-64"></a>随舍利弗后行；<a id="a-65"></a>毗楼勒迦天王亦持伞盖覆灯，<a id="a-66"></a>随大目揵连后行；<a id="a-67"></a>毗楼匐叉天王亦持伞盖覆灯，<a id="a-68"></a>随摩诃拘絺罗后行；<a id="a-69"></a>毗沙门天王亦持伞盖覆灯，<a id="a-6A"></a>随摩诃劫宾那后行。<a id="a-6B"></a>”</p>
  <p id="a6C">佛说此经已，<a id="a-6D"></a>尊者阿难闻佛所说，<a id="a-6E"></a>欢喜奉行。</p>
  <p id="a6F">如是我闻：<a id="a-6G"></a>一时，<a id="a-6H"></a>佛住舍卫国祇树给孤独园。</p>
  <p id="a6I">尔时，<a id="a-6J"></a>世尊告诸比丘：<a id="a-6K"></a>“有四种善好调伏众。<a id="a-6L"></a>何等为四？<a id="a-6M"></a>谓比丘调伏、<a id="a-6N"></a>比丘尼调伏、<a id="a-6O"></a>优婆塞调伏、<a id="a-6P"></a>优婆夷调伏，<a id="a-6Q"></a>是名四众。<a id="a-6R"></a>”</p>
  <p id="a6S">尔时，<a id="a-6T"></a>世尊即说偈言：</p>
  <p id="a6U">“若才辩无畏，<a id="a-6V"></a>多闻通达法，</p>
  <p id="a6W">行法次法向，<a id="a-6X"></a>是则为善众。</p>
  <p id="a6Y">比丘持净戒，<a id="a-6Z"></a>比丘尼多闻，</p>
  <p id="a6a">优婆塞净信，<a id="a-6b"></a>优婆夷亦然，</p>
  <p id="a6c">是名为善众，<a id="a-6d"></a>如日光自照。</p>
  <p id="a6e">如则善好僧，<a id="a-6f"></a>是则僧中好，</p>
  <p id="a6g">是法令僧好，<a id="a-6h"></a>如日光自照。<a id="a-6i"></a>”</p>
  <p id="a6j">佛说此经已，<a id="a-6k"></a>诸比丘闻佛所说，<a id="a-6l"></a>欢喜奉行。</p>
  <p id="a6m">如调伏，<a id="a-6n"></a>如是辩、<a id="a-6o"></a>柔和、<a id="a-6p"></a>无畏、<a id="a-6q"></a>多闻、<a id="a-6r"></a>通达法、<a id="a-6s"></a>说法、<a id="a-6t"></a>法次法向、<a id="a-6u"></a>随顺法行亦如是说。</p>
  <p id="a6v">如是我闻：<a id="a-6w"></a>一时，<a id="a-6x"></a>佛住舍卫国祇树给孤独园。</p>
  <p id="a6y">尔时，<a id="a-6z"></a>世尊告诸比丘：<a id="a-70"></a>“有三种子。<a id="a-71"></a>何等为三？<a id="a-72"></a>有随生子、<a id="a-73"></a>有胜生子、<a id="a-74"></a>有下生子。</p>
  <p id="a75">“何等为随生子？<a id="a-76"></a>谓子父母不杀、<a id="a-77"></a>不盗、<a id="a-78"></a>不淫、<a id="a-79"></a>不妄语、<a id="a-7A"></a>不饮酒，<a id="a-7B"></a>子亦随学不杀、<a id="a-7C"></a>不盗、<a id="a-7D"></a>不淫、<a id="a-7E"></a>不妄语、<a id="a-7F"></a>不饮酒，<a id="a-7G"></a>是名随生子。</p>
  <p id="a7H">“何等为胜生子？<a id="a-7I"></a>若子父母不受不杀、<a id="a-7J"></a>不盗、<a id="a-7K"></a>不淫、<a id="a-7L"></a>不妄语、<a id="a-7M"></a>不饮酒戒，<a id="a-7N"></a>子则能受不杀、<a id="a-7O"></a>不盗、<a id="a-7P"></a>不淫、<a id="a-7Q"></a>不妄语、<a id="a-7R"></a>不饮酒戒，<a id="a-7S"></a>是名胜生子。</p>
  <p id="a7T">“云何下生子？<a id="a-7U"></a>若子父母受不杀、<a id="a-7V"></a>不盗、<a id="a-7W"></a>不淫、<a id="a-7X"></a>不妄语、<a id="a-7Y"></a>不饮酒戒，<a id="a-7Z"></a>子不能受不杀、<a id="a-7a"></a>不盗、<a id="a-7b"></a>不淫、<a id="a-7c"></a>不妄语、<a id="a-7d"></a>不饮酒戒，<a id="a-7e"></a>是名下生子。<a id="a-7f"></a>”</p>
  <p id="a7g">尔时，<a id="a-7h"></a>世尊即说偈言：</p>
  <p id="a7i">“生随及生上，<a id="a-7j"></a>智父之所欲，</p>
  <p id="a7k">生下非所须，<a id="a-7l"></a>以不绍继故。</p>
  <p id="a7m">为人法之子，<a id="a-7n"></a>当作优婆塞，</p>
  <p id="a7o">于佛法僧宝，<a id="a-7p"></a>勤修清净心，</p>
  <p id="a7q">云除月光显，<a id="a-7r"></a>光荣眷属众。<a id="a-7s"></a>”</p>
  <p id="a7t">佛说此经已，<a id="a-7u"></a>诸比丘闻佛所说，<a id="a-7v"></a>欢喜奉行。</p>
  <p id="a7w">如五戒，<a id="a-7x"></a>如是信、<a id="a-7y"></a>戒、<a id="a-7z"></a>施、<a id="a-80"></a>闻、<a id="a-81"></a>慧经亦如是说。</p>
  <p id="a82">如是我闻：<a id="a-83"></a>一时，<a id="a-84"></a>佛住舍卫国祇树给孤独园。</p>
  <p id="a85">尔时，<a id="a-86"></a>世尊告诸比丘：<a id="a-87"></a>“有四正断。<a id="a-88"></a>何等为四？<a id="a-89"></a>一者、<a id="a-8A"></a>断断，<a id="a-8B"></a>二者、<a id="a-8C"></a>律仪断，<a id="a-8D"></a>三者、<a id="a-8E"></a>随护断，<a id="a-8F"></a>四者、<a id="a-8G"></a>修断。<a id="a-8H"></a>”</p>
  <p id="a8I">佛说此经已，<a id="a-8J"></a>诸比丘闻佛所说，<a id="a-8K"></a>欢喜奉行。</p>
  <p id="a8L">如是我闻：<a id="a-8M"></a>一时，<a id="a-8N"></a>佛住舍卫国祇树给孤独园。</p>
  <p id="a8O">尔时，<a id="a-8P"></a>世尊告诸比丘：<a id="a-8Q"></a>“有四正断。<a id="a-8R"></a>何等为四？<a id="a-8S"></a>一者、<a id="a-8T"></a>断断，<a id="a-8U"></a>二者、<a id="a-8V"></a>律仪断，<a id="a-8W"></a>三者、<a id="a-8X"></a>随护断，<a id="a-8Y"></a>四者、<a id="a-8Z"></a>修断。<a id="a-8a"></a>”</p>
  <p id="a8b">尔时，<a id="a-8c"></a>世尊即说偈言：</p>
  <p id="a8d">“断断及律仪，<a id="a-8e"></a>随护与修习，</p>
  <p id="a8f">如此四正断，<a id="a-8g"></a>诸佛之所说。<a id="a-8h"></a>”</p>
  <p id="a8i">佛说此经已，<a id="a-8j"></a>诸比丘闻佛所说，<a id="a-8k"></a>欢喜奉行。</p>
  <p id="a8l">如是我闻：<a id="a-8m"></a>一时，<a id="a-8n"></a>佛住舍卫国祇树给孤独园。</p>
  <p id="a8o">尔时，<a id="a-8p"></a>世尊告诸比丘：<a id="a-8q"></a>“有四正断。<a id="a-8r"></a>何等为四？<a id="a-8s"></a>一者、<a id="a-8t"></a>断断，<a id="a-8u"></a>二者、<a id="a-8v"></a>律仪断，<a id="a-8w"></a>三者、<a id="a-8x"></a>随护断，<a id="a-8y"></a>四者、<a id="a-8z"></a>修断。</p>
  <p id="a90">“云何为断断？<a id="a-91"></a>谓比丘已起恶不善法断，<a id="a-92"></a>生欲、<a id="a-93"></a>方便、<a id="a-94"></a>精勤、<a id="a-95"></a>心摄受，<a id="a-96"></a>是为断断。</p>
  <p id="a97">“云何律仪断？<a id="a-98"></a>未起恶不善法不起，<a id="a-99"></a>生欲、<a id="a-9A"></a>方便、<a id="a-9B"></a>精勤、<a id="a-9C"></a>摄受，<a id="a-9D"></a>是名律仪断。</p>
  <p id="a9E">“云何随护断？<a id="a-9F"></a>未起善法令起，<a id="a-9G"></a>生欲、<a id="a-9H"></a>方便、<a id="a-9I"></a>精勤摄受，<a id="a-9J"></a>是名随护断。</p>
  <p id="a9K">“云何修断？<a id="a-9L"></a>已起善法增益修习，<a id="a-9M"></a>生欲、<a id="a-9N"></a>方便、<a id="a-9O"></a>精勤、<a id="a-9P"></a>摄受，<a id="a-9Q"></a>是为修断。<a id="a-9R"></a>”</p>
  <p id="a9S">佛说此经已，<a id="a-9T"></a>诸比丘闻佛所说，<a id="a-9U"></a>欢喜奉行。</p>
  <p id="a9V">如是我闻：<a id="a-9W"></a>一时，<a id="a-9X"></a>佛住舍卫国祇树给孤独园。</p>
  <p id="a9Y">尔时，<a id="a-9Z"></a>世尊告诸比丘：<a id="a-9a"></a>“有四正断。<a id="a-9b"></a>何等为四？<a id="a-9c"></a>一者、<a id="a-9d"></a>断断，<a id="a-9e"></a>二者、<a id="a-9f"></a>律仪断，<a id="a-9g"></a>三者、<a id="a-9h"></a>随护断，<a id="a-9i"></a>四者、<a id="a-9j"></a>修断。</p>
  <p id="a9k">“云何为断断？<a id="a-9l"></a>谓比丘已起恶不善法断，<a id="a-9m"></a>生欲、<a id="a-9n"></a>方便、<a id="a-9o"></a>精勤、<a id="a-9p"></a>心摄受，<a id="a-9q"></a>是为断断。</p>
  <p id="a9r">“云何律仪断？<a id="a-9s"></a>未起恶不善法不起，<a id="a-9t"></a>生欲、<a id="a-9u"></a>方便、<a id="a-9v"></a>精勤、<a id="a-9w"></a>摄受，<a id="a-9x"></a>是名律仪断。</p>
  <p id="a9y">“云何随护断？<a id="a-9z"></a>未起善法令起，<a id="a-A0"></a>生欲、<a id="a-A1"></a>方便、<a id="a-A2"></a>精勤、<a id="a-A3"></a>摄受，<a id="a-A4"></a>是名随护断。</p>
  <p id="aA5">“云何修断？<a id="a-A6"></a>已起善法增益修习，<a id="a-A7"></a>生欲、<a id="a-A8"></a>方便、<a id="a-A9"></a>精勤、<a id="a-AA"></a>摄受，<a id="a-AB"></a>是名修断。<a id="a-AC"></a>”</p>
  <p id="aAD">尔时，<a id="a-AE"></a>世尊即说偈言：</p>
  <p id="aAF">“断断及律仪，<a id="a-AG"></a>随护与修习，</p>
  <p id="aAH">如此四正断，<a id="a-AI"></a>诸佛之所说。<a id="a-AJ"></a>”</p>
  <p id="aAK">佛说此经已，<a id="a-AL"></a>诸比丘闻佛所说，<a id="a-AM"></a>欢喜奉行。</p>
  <p id="aAN">如是我闻：<a id="a-AO"></a>一时，<a id="a-AP"></a>佛住舍卫国祇树给孤独园。</p>
  <p id="aAQ">尔时，<a id="a-AR"></a>世尊告诸比丘：<a id="a-AS"></a>“有四正断。<a id="a-AT"></a>何等为四？<a id="a-AU"></a>一者、<a id="a-AV"></a>断断，<a id="a-AW"></a>二者、<a id="a-AX"></a>律仪断，<a id="a-AY"></a>三者、<a id="a-AZ"></a>随护断，<a id="a-Aa"></a>四者、<a id="a-Ab"></a>修断。</p>
  <p id="aAc">“云何断断？<a id="a-Ad"></a>若比丘已起恶不善法断，<a id="a-Ae"></a>生欲、<a id="a-Af"></a>方便、<a id="a-Ag"></a>精勤、<a id="a-Ah"></a>摄受；<a id="a-Ai"></a>未起恶不善法不起，<a id="a-Aj"></a>生欲、<a id="a-Ak"></a>方便、<a id="a-Al"></a>精勤、<a id="a-Am"></a>摄受；<a id="a-An"></a>未生善法令起、<a id="a-Ao"></a>生欲、<a id="a-Ap"></a>方便、<a id="a-Aq"></a>精勤、<a id="a-Ar"></a>摄受；<a id="a-As"></a>已生善法增益修习，<a id="a-At"></a>生欲、<a id="a-Au"></a>方便、<a id="a-Av"></a>精勤、<a id="a-Aw"></a>摄受，<a id="a-Ax"></a>是名断断。</p>
  <p id="aAy">“云何律仪断？<a id="a-Az"></a>若比丘善护眼根，<a id="a-B0"></a>隐密、<a id="a-B1"></a>调伏、<a id="a-B2"></a>进向；<a id="a-B3"></a>如是耳、<a id="a-B4"></a>鼻、<a id="a-B5"></a>舌、<a id="a-B6"></a>身、<a id="a-B7"></a>意根善护、<a id="a-B8"></a>隐密、<a id="a-B9"></a>调伏、<a id="a-BA"></a>进向，<a id="a-BB"></a>是名律仪断。</p>
  <p id="aBC">“云何随护断？<a id="a-BD"></a>若比丘于彼彼真实三昧相善守护持，<a id="a-BE"></a>所谓青瘀相、<a id="a-BF"></a>胀相、<a id="a-BG"></a>脓相、<a id="a-BH"></a>坏相、<a id="a-BI"></a>食不凈相，<a id="a-BJ"></a>修习守护，<a id="a-BK"></a>不令退没，<a id="a-BL"></a>是名随护断。</p>
  <p id="aBM">“云何修断？<a id="a-BN"></a>若比丘修四念处等，<a id="a-BO"></a>是名修断。<a id="a-BP"></a>”</p>
  <p id="aBQ">尔时，<a id="a-BR"></a>世尊即说偈言：</p>
  <p id="aBS">“断断律仪断，<a id="a-BT"></a>随护修习断，</p>
  <p id="aBU">此四种正断，<a id="a-BV"></a>正觉之所说。</p>
  <p id="aBW">比丘勤方便，<a id="a-BX"></a>得尽于诸漏。<a id="a-BY"></a>”</p>
  <p id="aBZ">佛说此经已，<a id="a-Ba"></a>诸比丘闻佛所说，<a id="a-Bb"></a>欢喜奉行。</p>
  <p id="aBc">如四念处，<a id="a-Bd"></a>如是四正断、<a id="a-Be"></a>四如意足、<a id="a-Bf"></a>五根、<a id="a-Bg"></a>五力、<a id="a-Bh"></a>七觉支、<a id="a-Bi"></a>八道支、<a id="a-Bj"></a>四道、<a id="a-Bk"></a>四法句、<a id="a-Bl"></a>正观修习亦如是说。</p>
  <p id="aBm">如是我闻：<a id="a-Bn"></a>一时，<a id="a-Bo"></a>佛住舍卫国祇树给孤独园。</p>
  <p id="aBp">尔时，<a id="a-Bq"></a>世尊告诸比丘：<a id="a-Br"></a>“譬如有人作世间建立，<a id="a-Bs"></a>彼一切皆依于地；<a id="a-Bt"></a>如是比丘修习禅法，<a id="a-Bu"></a>一切皆依不放逸为根本，<a id="a-Bv"></a>不放逸集、<a id="a-Bw"></a>不放逸生、<a id="a-Bx"></a>不放逸转。<a id="a-By"></a>比丘不放逸者，<a id="a-Bz"></a>能修四禅。<a id="a-C0"></a>”</p>
  <p id="aC1">佛说此经已，<a id="a-C2"></a>诸比丘闻佛所说，<a id="a-C3"></a>欢喜奉行。</p>
  <p id="aC4">如是我闻：<a id="a-C5"></a>一时，<a id="a-C6"></a>佛住舍卫国祇树给孤独园。</p>
  <p id="aC7">尔时，<a id="a-C8"></a>世尊告诸比丘，<a id="a-C9"></a>如上说，<a id="a-CA"></a>差别者：<a id="a-CB"></a>“如是比丘能断贪欲、<a id="a-CC"></a>瞋恚、<a id="a-CD"></a>愚痴。<a id="a-CE"></a>”</p>
  <p id="aCF">佛说此经已，<a id="a-CG"></a>诸比丘闻佛所说，<a id="a-CH"></a>欢喜奉行。</p>
  <p id="aCI">如断贪欲、<a id="a-CJ"></a>瞋恚、<a id="a-CK"></a>愚痴，<a id="a-CL"></a>如是调伏贪欲、<a id="a-CM"></a>瞋恚、<a id="a-CN"></a>愚痴；<a id="a-CO"></a>贪欲究竟，<a id="a-CP"></a>瞋恚、<a id="a-CQ"></a>愚痴究竟，<a id="a-CR"></a>出要、<a id="a-CS"></a>远离、<a id="a-CT"></a>涅槃亦如是说。</p>
  <p id="aCU">如是我闻：<a id="a-CV"></a>一时，<a id="a-CW"></a>佛住舍卫国祇树给孤独园。</p>
  <p id="aCX">尔时，<a id="a-CY"></a>世尊告诸比丘：<a id="a-CZ"></a>“譬如百草药木，<a id="a-Ca"></a>皆依于地而得生长；<a id="a-Cb"></a>如是种种善法，<a id="a-Cc"></a>皆依不放逸为本。<a id="a-Cd"></a>如上说，<a id="a-Ce"></a>乃至涅槃。</p>
  <p id="aCf">“譬如黑沉水香是众香之上；<a id="a-Cg"></a>如是种种善法，<a id="a-Ch"></a>不放逸最为其上。</p>
  <p id="aCi">“譬如坚固之香，<a id="a-Cj"></a>赤栴檀为第一；<a id="a-Ck"></a>如是一切善法，<a id="a-Cl"></a>一切皆不放逸为根本。<a id="a-Cm"></a>如是乃至涅槃。</p>
  <p id="aCn">“譬如水陆诸华，<a id="a-Co"></a>优钵罗华为第一；<a id="a-Cp"></a>如是一切善法，<a id="a-Cq"></a>皆不放逸为根本，<a id="a-Cr"></a>乃至涅槃。</p>
  <p id="aCs">“譬如陆地生华，<a id="a-Ct"></a>摩利沙华为第一；<a id="a-Cu"></a>如是一切善法，<a id="a-Cv"></a>不放逸为其根本，<a id="a-Cw"></a>乃至涅槃。</p>
  <p id="aCx">“譬如，<a id="a-Cy"></a>比丘，<a id="a-Cz"></a>一切畜生迹中，<a id="a-D0"></a>象迹为上；<a id="a-D1"></a>如是一切诸善法，<a id="a-D2"></a>不放逸最为根本。<a id="a-D3"></a>如上说，<a id="a-D4"></a>乃至涅槃。</p>
  <p id="aD5">“譬如一切畜生，<a id="a-D6"></a>师子为第一，<a id="a-D7"></a>所谓畜生主；<a id="a-D8"></a>如是一切善法，<a id="a-D9"></a>不放逸为其根本。<a id="a-DA"></a>如上说，<a id="a-DB"></a>乃至涅槃。</p>
  <p id="aDC">“譬如一切屋舍堂阁，<a id="a-DD"></a>以栋为第一；<a id="a-DE"></a>如是一切善法，<a id="a-DF"></a>不放逸为其根本。</p>
  <p id="aDG">“譬如一切阎浮果，<a id="a-DH"></a>唯得阎浮名者，<a id="a-DI"></a>果最为第一；<a id="a-DJ"></a>如是一切善法，<a id="a-DK"></a>不放逸为其根本。<a id="a-DL"></a>如是一切俱毗陀罗树，<a id="a-DM"></a>萨婆耶旨罗俱毗陀罗树为第一；<a id="a-DN"></a>如是一切善法，<a id="a-DO"></a>不放逸为根本。<a id="a-DP"></a>如上说，<a id="a-DQ"></a>乃至涅槃。</p>
  <p id="aDR">“譬如诸山，<a id="a-DS"></a>以须弥山王为第一；<a id="a-DT"></a>如是一切善法，<a id="a-DU"></a>不放逸为其根本。<a id="a-DV"></a>如上说，<a id="a-DW"></a>乃至涅槃。</p>
  <p id="aDX">“譬如一切金，<a id="a-DY"></a>以阎浮提金为第一；<a id="a-DZ"></a>如是一切善法，<a id="a-Da"></a>不放逸为其根本。<a id="a-Db"></a>如上说，<a id="a-Dc"></a>乃至涅槃。</p>
  <p id="aDd">“譬如一切衣中，<a id="a-De"></a>伽尸细氎为第一；<a id="a-Df"></a>如是一切善法，<a id="a-Dg"></a>不放逸为其根本。<a id="a-Dh"></a>如上说，<a id="a-Di"></a>乃至涅槃。</p>
  <p id="aDj">“譬如一切色中，<a id="a-Dk"></a>以白色为第一；<a id="a-Dl"></a>如是一切善法，<a id="a-Dm"></a>不放逸为其根本。<a id="a-Dn"></a>如上说，<a id="a-Do"></a>乃至涅槃。</p>
  <p id="aDp">“譬如众鸟，<a id="a-Dq"></a>以金翅鸟为第一；<a id="a-Dr"></a>如是一切善法，<a id="a-Ds"></a>不放逸为其根本。<a id="a-Dt"></a>如上说，<a id="a-Du"></a>乃至涅槃。</p>
  <p id="aDv">“譬如诸王，<a id="a-Dw"></a>转轮圣王为第一；<a id="a-Dx"></a>如是一切善法，<a id="a-Dy"></a>不放逸为其根本。<a id="a-Dz"></a>如上说，<a id="a-E0"></a>乃至涅槃。</p>
  <p id="aE1">“譬如一切天王，<a id="a-E2"></a>四大天王为第一；<a id="a-E3"></a>如是一切善法，<a id="a-E4"></a>不放逸为其根本。<a id="a-E5"></a>如上说，<a id="a-E6"></a>乃至涅槃。</p>
  <p id="aE7">“譬如一切三十三天，<a id="a-E8"></a>以帝释为第一；<a id="a-E9"></a>如是一切善法，<a id="a-EA"></a>不放逸为其根本。<a id="a-EB"></a>如上说，<a id="a-EC"></a>乃至涅槃。</p>
  <p id="aED">“譬如焰摩天中，<a id="a-EE"></a>以宿焰摩天王为第一；<a id="a-EF"></a>如是一切善法，<a id="a-EG"></a>不放逸为其根本。<a id="a-EH"></a>如上说，<a id="a-EI"></a>乃至涅槃。</p>
  <p id="aEJ">“譬如兜率陀天，<a id="a-EK"></a>以兜率陀天王为第一；<a id="a-EL"></a>如是一切善法，<a id="a-EM"></a>不放逸为其根本。<a id="a-EN"></a>如上说，<a id="a-EO"></a>乃至涅槃。</p>
  <p id="aEP">“譬如化乐天，<a id="a-EQ"></a>以善化乐天王为第一；<a id="a-ER"></a>如是一切善法，<a id="a-ES"></a>不放逸为其根本。<a id="a-ET"></a>如上说，<a id="a-EU"></a>乃至涅槃。</p>
  <p id="aEV">“譬如他化自在天，<a id="a-EW"></a>以善他化自在天子为第一；<a id="a-EX"></a>如是一切善法，<a id="a-EY"></a>不放逸为其根本。<a id="a-EZ"></a>如上说，<a id="a-Ea"></a>乃至涅槃。</p>
  <p id="aEb">“譬如梵天，<a id="a-Ec"></a>大梵王为第一；<a id="a-Ed"></a>如是一切善法，<a id="a-Ee"></a>不放逸为其根本。<a id="a-Ef"></a>如上说，<a id="a-Eg"></a>乃至涅槃。</p>
  <p id="aEh">“譬如阎浮提一切众流皆顺趣大海，<a id="a-Ei"></a>其大海者最为第一，<a id="a-Ej"></a>以容受故；<a id="a-Ek"></a>如是一切善法皆顺不放逸。<a id="a-El"></a>如上说，<a id="a-Em"></a>乃至涅槃。</p>
  <p id="aEn">“譬如一切雨滴皆归大海；<a id="a-Eo"></a>如是一切善法皆顺趣不放逸海。<a id="a-Ep"></a>如上说，<a id="a-Eq"></a>乃至涅槃。</p>
  <p id="aEr">“譬如一切萨罗，<a id="a-Es"></a>阿耨大萨罗为第一；<a id="a-Et"></a>如是一切善法，<a id="a-Eu"></a>不放逸为第一。<a id="a-Ev"></a>如上说，<a id="a-Ew"></a>乃至涅槃。</p>
  <p id="aEx">“譬如阎浮提一切河，<a id="a-Ey"></a>四大河为第一，<a id="a-Ez"></a>谓恒河、<a id="a-F0"></a>新头、<a id="a-F1"></a>搏叉、<a id="a-F2"></a>司陀；<a id="a-F3"></a>如是一切善法，<a id="a-F4"></a>不放逸为第一。<a id="a-F5"></a>如上说，<a id="a-F6"></a>乃至涅槃。</p>
  <p id="aF7">“譬如众星光明，<a id="a-F8"></a>月为第一；<a id="a-F9"></a>如是一切善法，<a id="a-FA"></a>不放逸为第一。<a id="a-FB"></a>如上说，<a id="a-FC"></a>乃至涅槃。</p>
  <p id="aFD">“譬如诸大身众生，<a id="a-FE"></a>罗睺阿修罗最为第一；<a id="a-FF"></a>如是一切善法，<a id="a-FG"></a>不放逸为其根本。<a id="a-FH"></a>如上说，<a id="a-FI"></a>乃至涅槃。</p>
  <p id="aFJ">“譬如诸受五欲者，<a id="a-FK"></a>顶生王为第一；<a id="a-FL"></a>如是一切善法，<a id="a-FM"></a>不放逸为其根本。<a id="a-FN"></a>如上说，<a id="a-FO"></a>乃至涅槃。</p>
  <p id="aFP">“譬如欲界诸神力，<a id="a-FQ"></a>天魔波旬为第一；<a id="a-FR"></a>如是一切善法，<a id="a-FS"></a>不放逸为其根本。<a id="a-FT"></a>如上说，<a id="a-FU"></a>乃至涅槃。</p>
  <p id="aFV">“譬如一切众生，<a id="a-FW"></a>无足、<a id="a-FX"></a>两足、<a id="a-FY"></a>四足、<a id="a-FZ"></a>多足，<a id="a-Fa"></a>色、<a id="a-Fb"></a>无色，<a id="a-Fc"></a>想、<a id="a-Fd"></a>无想，<a id="a-Fe"></a>非想、<a id="a-Ff"></a>非无想，<a id="a-Fg"></a>如来为第一；<a id="a-Fh"></a>如是一切善法，<a id="a-Fi"></a>不放逸为其根本。<a id="a-Fj"></a>如上说，<a id="a-Fk"></a>乃至涅槃。</p>
  <p id="aFl">“譬如所有诸法，<a id="a-Fm"></a>有为、<a id="a-Fn"></a>无为，<a id="a-Fo"></a>离贪欲为第一；<a id="a-Fp"></a>如是一切善法，<a id="a-Fq"></a>不放逸为其根本。<a id="a-Fr"></a>如上说，<a id="a-Fs"></a>乃至涅槃。</p>
  <p id="aFt">“譬如一切诸法众，<a id="a-Fu"></a>如来众为第一；<a id="a-Fv"></a>如是一切善法，<a id="a-Fw"></a>不放逸为其根本。<a id="a-Fx"></a>如上说，<a id="a-Fy"></a>乃至涅槃。</p>
  <p id="aFz">“譬如一切所有诸界苦行，<a id="a-G0"></a>梵行圣界为第一；<a id="a-G1"></a>如是一切善法，<a id="a-G2"></a>不放逸为其根本。<a id="a-G3"></a>如上说，<a id="a-G4"></a>乃至涅槃。<a id="a-G5"></a>”</p>
  <p id="aG6">佛说此经已，<a id="a-G7"></a>诸比丘闻佛所说，<a id="a-G8"></a>欢喜奉行。</p>
  <p id="aG9">如是我闻：<a id="a-GA"></a>一时，<a id="a-GB"></a>佛住舍卫国祇树给孤独园。</p>
  <p id="aGC">尔时，<a id="a-GD"></a>世尊告诸比丘：<a id="a-GE"></a>“有四种禅：<a id="a-GF"></a>有禅三昧善，<a id="a-GG"></a>非正受善；<a id="a-GH"></a>有禅正受善，<a id="a-GI"></a>非三昧善；<a id="a-GJ"></a>有禅三昧善，<a id="a-GK"></a>亦正受善；<a id="a-GL"></a>有禅非三昧善，<a id="a-GM"></a>非正受善。</p>
  <p id="aGN">“复次，<a id="a-GO"></a>四种禅：<a id="a-GP"></a>有禅住三昧善，<a id="a-GQ"></a>非住正受善；<a id="a-GR"></a>有禅住正受善，<a id="a-GS"></a>非住三昧善；<a id="a-GT"></a>有禅住三昧善，<a id="a-GU"></a>亦住正受善；<a id="a-GV"></a>有禅非住三昧善，<a id="a-GW"></a>亦非住正受善。</p>
  <p id="aGX">“复次，<a id="a-GY"></a>四种禅：<a id="a-GZ"></a>有禅三昧起善，<a id="a-Ga"></a>非正受起善；<a id="a-Gb"></a>有禅正受起善，<a id="a-Gc"></a>非三昧起善；<a id="a-Gd"></a>有禅三昧起善，<a id="a-Ge"></a>亦正受起善；<a id="a-Gf"></a>有禅非三昧起善，<a id="a-Gg"></a>亦非正受起善。</p>
  <p id="aGh">“复次，<a id="a-Gi"></a>四种禅：<a id="a-Gj"></a>有禅三昧时善，<a id="a-Gk"></a>非正受时善；<a id="a-Gl"></a>有禅正受时善，<a id="a-Gm"></a>非三昧时善；<a id="a-Gn"></a>有禅三昧时善，<a id="a-Go"></a>亦正受时善；<a id="a-Gp"></a>有禅非三昧时善，<a id="a-Gq"></a>亦非正受时善。</p>
  <p id="aGr">“复次，<a id="a-Gs"></a>四种禅：<a id="a-Gt"></a>有禅三昧处善，<a id="a-Gu"></a>非正受处善；<a id="a-Gv"></a>有禅正受处善，<a id="a-Gw"></a>非三昧处善；<a id="a-Gx"></a>有禅三昧处善，<a id="a-Gy"></a>亦正受处善；<a id="a-Gz"></a>有禅非三昧处善，<a id="a-H0"></a>亦非正受处善。</p>
  <p id="aH1">“复次，<a id="a-H2"></a>四种禅：<a id="a-H3"></a>有禅三昧迎善，<a id="a-H4"></a>非正受迎善；<a id="a-H5"></a>有禅正受迎善，<a id="a-H6"></a>非三昧迎善；<a id="a-H7"></a>有禅三昧迎善，<a id="a-H8"></a>亦正受迎善；<a id="a-H9"></a>有禅非三昧迎善，<a id="a-HA"></a>亦非正受迎善。</p>
  <p id="aHB">“复次，<a id="a-HC"></a>四种禅：<a id="a-HD"></a>有禅三昧念善，<a id="a-HE"></a>非正受念善；<a id="a-HF"></a>有禅正受念善，<a id="a-HG"></a>非三昧念善；<a id="a-HH"></a>有禅三昧念善，<a id="a-HI"></a>亦正受念善；<a id="a-HJ"></a>有禅非三昧念善，<a id="a-HK"></a>亦非正受念善。</p>
  <p id="aHL">“复次，<a id="a-HM"></a>四种禅：<a id="a-HN"></a>有禅三昧念不念善，<a id="a-HO"></a>非正受念不念善；<a id="a-HP"></a>有禅正受念不念善，<a id="a-HQ"></a>非三昧念不念善；<a id="a-HR"></a>有禅三昧念不念善，<a id="a-HS"></a>亦正受念不念善；<a id="a-HT"></a>有禅非三昧念不念善，<a id="a-HU"></a>亦非正受念不念善。</p>
  <p id="aHV">“复次，<a id="a-HW"></a>四种禅：<a id="a-HX"></a>有禅三昧来善，<a id="a-HY"></a>非正受来善；<a id="a-HZ"></a>有禅正受来善，<a id="a-Ha"></a>非三昧来善；<a id="a-Hb"></a>有禅三昧来善，<a id="a-Hc"></a>亦正受来善；<a id="a-Hd"></a>有禅非三昧来善，<a id="a-He"></a>亦非正受来善。</p>
  <p id="aHf">“复次，<a id="a-Hg"></a>四种禅：<a id="a-Hh"></a>有禅三昧恶善，<a id="a-Hi"></a>非正受恶善；<a id="a-Hj"></a>有禅正受恶善，<a id="a-Hk"></a>非三昧恶善；<a id="a-Hl"></a>有禅三昧恶善，<a id="a-Hm"></a>亦正受恶善；<a id="a-Hn"></a>有禅非三昧恶善，<a id="a-Ho"></a>亦非正受恶善。</p>
  <p id="aHp">“复次，<a id="a-Hq"></a>四种禅：<a id="a-Hr"></a>有禅三昧方便善，<a id="a-Hs"></a>非正受方便善；<a id="a-Ht"></a>有禅正受方便善，<a id="a-Hu"></a>非三昧方便善；<a id="a-Hv"></a>有禅三昧方便善，<a id="a-Hw"></a>亦正受方便善；<a id="a-Hx"></a>有禅非三昧方便善，<a id="a-Hy"></a>亦非正受方便善。</p>
  <p id="aHz">“复次，<a id="a-I0"></a>四种禅：<a id="a-I1"></a>有禅三昧止善，<a id="a-I2"></a>非正受止善；<a id="a-I3"></a>有禅正受止善，<a id="a-I4"></a>非三昧止善；<a id="a-I5"></a>有禅三昧止善，<a id="a-I6"></a>亦正受止善；<a id="a-I7"></a>有禅非三昧止善，<a id="a-I8"></a>亦非正受止善。</p>
  <p id="aI9">“复次，<a id="a-IA"></a>四种禅：<a id="a-IB"></a>有禅三昧举善，<a id="a-IC"></a>非正受举善；<a id="a-ID"></a>有禅正受举善，<a id="a-IE"></a>非三昧举善；<a id="a-IF"></a>有禅三昧举善，<a id="a-IG"></a>亦正受举善；<a id="a-IH"></a>有禅非三昧举善，<a id="a-II"></a>亦非正受举善。</p>
  <p id="aIJ">“复次，<a id="a-IK"></a>四种禅：<a id="a-IL"></a>有禅三昧舍善，<a id="a-IM"></a>非正受舍善；<a id="a-IN"></a>有禅正受舍善，<a id="a-IO"></a>非三昧舍善；<a id="a-IP"></a>有禅三昧舍善，<a id="a-IQ"></a>亦正受舍善；<a id="a-IR"></a>有禅非三昧舍善，<a id="a-IS"></a>亦非正受舍善。<a id="a-IT"></a>”</p>
  <p id="aIU">佛说此经已，<a id="a-IV"></a>诸比丘闻佛所说，<a id="a-IW"></a>欢喜奉行。</p>
  <p id="aIX">如是我闻：<a id="a-IY"></a>一时，<a id="a-IZ"></a>佛住舍卫国祇树给孤独园。</p>
  <p id="aIa">尔时，<a id="a-Ib"></a>世尊告诸比丘：<a id="a-Ic"></a>“有无学三明。<a id="a-Id"></a>何等为三？<a id="a-Ie"></a>无学宿命智证通、<a id="a-If"></a>无学生死智证通、<a id="a-Ig"></a>无学漏尽智证通。<a id="a-Ih"></a>”</p>
  <p id="aIi">尔时，<a id="a-Ij"></a>世尊即说偈言：</p>
  <p id="aIk">“观察知宿命，<a id="a-Il"></a>见天恶趣生，</p>
  <p id="aIm">生死诸漏尽，<a id="a-In"></a>是则牟尼明。</p>
  <p id="aIo">其心得解脱，<a id="a-Ip"></a>一切诸贪爱，</p>
  <p id="aIq">三处悉通达，<a id="a-Ir"></a>故说为三明。<a id="a-Is"></a>”</p>
  <p id="aIt">佛说此经已，<a id="a-Iu"></a>诸比丘闻佛所说，<a id="a-Iv"></a>欢喜奉行。</p>
  <p id="aIw">如是我闻：<a id="a-Ix"></a>一时，<a id="a-Iy"></a>佛住舍卫国祇树给孤独园。</p>
  <p id="aIz">尔时，<a id="a-J0"></a>世尊告诸比丘：<a id="a-J1"></a>“有无学三明。<a id="a-J2"></a>何等为三？<a id="a-J3"></a>谓无学宿命智证通、<a id="a-J4"></a>无学生死智证通、<a id="a-J5"></a>无学漏尽智证通。</p>
  <p id="aJ6">“云何无学宿命智证通？<a id="a-J7"></a>谓圣弟子知种种宿命事，<a id="a-J8"></a>从一生至百千万亿生，<a id="a-J9"></a>乃至劫数成坏，<a id="a-JA"></a>我及众生宿命所更如是名、<a id="a-JB"></a>如是生、<a id="a-JC"></a>如是姓、<a id="a-JD"></a>如是食、<a id="a-JE"></a>如是受苦乐、<a id="a-JF"></a>如是长寿、<a id="a-JG"></a>如是久住、<a id="a-JH"></a>如是受分齐，<a id="a-JI"></a>我及众生于此处死、<a id="a-JJ"></a>余处生，<a id="a-JK"></a>于余处死、<a id="a-JL"></a>此处生，<a id="a-JM"></a>有如是行、<a id="a-JN"></a>如是因、<a id="a-JO"></a>如是信，<a id="a-JP"></a>受种种宿命事，<a id="a-JQ"></a>皆悉了知，<a id="a-JR"></a>是名宿命智证明。</p>
  <p id="aJS">“云何生死智证明？<a id="a-JT"></a>谓圣弟子天眼净过于人眼，<a id="a-JU"></a>见诸众生死时、<a id="a-JV"></a>生时，<a id="a-JW"></a>善色、<a id="a-JX"></a>恶色，<a id="a-JY"></a>上色、<a id="a-JZ"></a>下色，<a id="a-Ja"></a>向于恶趣，<a id="a-Jb"></a>随业受生如实知；<a id="a-Jc"></a>如此众生身恶行成就、<a id="a-Jd"></a>口恶行成就、<a id="a-Je"></a>意恶行成就，<a id="a-Jf"></a>谤圣人，<a id="a-Jg"></a>邪见受邪法因缘故，<a id="a-Jh"></a>身坏命终，<a id="a-Ji"></a>生恶趣泥犁中；<a id="a-Jj"></a>此众生身善行、<a id="a-Jk"></a>口善行、<a id="a-Jl"></a>意善行，<a id="a-Jm"></a>不谤毁圣人，<a id="a-Jn"></a>正见成就，<a id="a-Jo"></a>身坏命终，<a id="a-Jp"></a>生于善趣天人中，<a id="a-Jq"></a>是名生死智证明。</p>
  <p id="aJr">“云何漏尽智证明？<a id="a-Js"></a>谓圣弟子此苦如实知，<a id="a-Jt"></a>此苦集、<a id="a-Ju"></a>此苦灭、<a id="a-Jv"></a>此苦灭道迹如实知；<a id="a-Jw"></a>彼如是知、<a id="a-Jx"></a>如是见，<a id="a-Jy"></a>欲有漏心解脱、<a id="a-Jz"></a>有有漏心解脱、<a id="a-K0"></a>无明有漏心解脱，<a id="a-K1"></a>解脱知见：<a id="a-K2"></a>我生已尽，<a id="a-K3"></a>梵行已立，<a id="a-K4"></a>所作已作，<a id="a-K5"></a>自知不受后有，<a id="a-K6"></a>是名漏尽智证明。<a id="a-K7"></a>”</p>
  <p id="aK8">尔时，<a id="a-K9"></a>世尊即说偈言：</p>
  <p id="aKA">“观察知宿命，<a id="a-KB"></a>见天恶趣生，</p>
  <p id="aKC">生死诸漏尽，<a id="a-KD"></a>是则牟尼明。</p>
  <p id="aKE">知心得解脱，<a id="a-KF"></a>一切诸贪爱，</p>
  <p id="aKG">三处悉通达，<a id="a-KH"></a>故说为三明。<a id="a-KI"></a>”</p>
  <p id="aKJ">佛说是经已，<a id="a-KK"></a>诸比丘闻佛所说，<a id="a-KL"></a>欢喜奉行。</p>
  <p id="aKM">如是我闻：<a id="a-KN"></a>一时，<a id="a-KO"></a>佛住舍卫国祇树给孤独园。</p>
  <p id="aKP">时，<a id="a-KQ"></a>有异婆罗门来诣佛所，<a id="a-KR"></a>与世尊面相慰劳，<a id="a-KS"></a>慰劳已，<a id="a-KT"></a>退坐一面，<a id="a-KU"></a>而作是说：<a id="a-KV"></a>“此则婆罗门三明，<a id="a-KW"></a>此则婆罗门三明。<a id="a-KX"></a>”</p>
  <p id="aKY">尔时，<a id="a-KZ"></a>世尊告婆罗门言：<a id="a-Ka"></a>“云何名为婆罗门三明？<a id="a-Kb"></a>”</p>
  <p id="aKc">婆罗门白佛言：<a id="a-Kd"></a>“瞿昙，<a id="a-Ke"></a>婆罗门父母具相，<a id="a-Kf"></a>无诸瑕秽；<a id="a-Kg"></a>父母七世相承，<a id="a-Kh"></a>无诸讥论；<a id="a-Ki"></a>世世相承，<a id="a-Kj"></a>常为师长，<a id="a-Kk"></a>辩才具足；<a id="a-Kl"></a>诵诸经典、<a id="a-Km"></a>物类名字、<a id="a-Kn"></a>万物差品、<a id="a-Ko"></a>字类分合、<a id="a-Kp"></a>历世本末，<a id="a-Kq"></a>此五种记，<a id="a-Kr"></a>悉皆通达；<a id="a-Ks"></a>容色端正。<a id="a-Kt"></a>是名，<a id="a-Ku"></a>瞿昙，<a id="a-Kv"></a>婆罗门三明。<a id="a-Kw"></a>”</p>
  <p id="aKx">佛告婆罗门：<a id="a-Ky"></a>“我不以名字言说为三明也，<a id="a-Kz"></a>贤圣法门说真实三明，<a id="a-L0"></a>谓贤圣知见，<a id="a-L1"></a>贤圣法、<a id="a-L2"></a>律真实三明。<a id="a-L3"></a>”</p>
  <p id="aL4">婆罗门白佛：<a id="a-L5"></a>“云何，<a id="a-L6"></a>瞿昙，<a id="a-L7"></a>贤圣知见，<a id="a-L8"></a>贤圣法、<a id="a-L9"></a>律所说三明？<a id="a-LA"></a>”</p>
  <p id="aLB">佛告婆罗门：<a id="a-LC"></a>“有三种无学三明。<a id="a-LD"></a>何等为三？<a id="a-LE"></a>谓无学宿命智证明、<a id="a-LF"></a>无学生死智证明、<a id="a-LG"></a>无学漏尽智证明，<a id="a-LH"></a>如上经广说。<a id="a-LI"></a>”</p>
  <p id="aLJ">尔时，<a id="a-LK"></a>世尊即说偈言：</p>
  <p id="aLL">“一切法无常，<a id="a-LM"></a>持戒寂静禅，</p>
  <p id="aLN">知一切宿命，<a id="a-LO"></a>已生天恶趣。</p>
  <p id="aLP">得断生漏尽，<a id="a-LQ"></a>是为牟尼通，</p>
  <p id="aLR">悉知心解脱，<a id="a-LS"></a>一切贪恚痴。</p>
  <p id="aLT">我说是三明，<a id="a-LU"></a>非言语所说。</p>
  <p id="aLV">“婆罗门，<a id="a-LW"></a>是为圣法、<a id="a-LX"></a>律所说三明。<a id="a-LY"></a>”</p>
  <p id="aLZ">婆罗门白佛：<a id="a-La"></a>“瞿昙，<a id="a-Lb"></a>是真三明。<a id="a-Lc"></a>”</p>
  <p id="aLd">尔时，<a id="a-Le"></a>婆罗门闻佛所说，<a id="a-Lf"></a>欢喜随喜，<a id="a-Lg"></a>从座起而去。</p>
  <p id="aLh">如是我闻：<a id="a-Li"></a>一时，<a id="a-Lj"></a>佛住舍卫国祇树给孤独园。</p>
  <p id="aLk">时，<a id="a-Ll"></a>有异婆罗门来诣佛所，<a id="a-Lm"></a>与世尊面相慰劳，<a id="a-Ln"></a>慰劳已，<a id="a-Lo"></a>退坐一面，<a id="a-Lp"></a>白佛：<a id="a-Lq"></a>“瞿昙，<a id="a-Lr"></a>我名信。<a id="a-Ls"></a>”</p>
  <p id="aLt">佛告婆罗门：<a id="a-Lu"></a>“所谓信者，<a id="a-Lv"></a>信增上戒、<a id="a-Lw"></a>施、<a id="a-Lx"></a>闻、<a id="a-Ly"></a>舍、<a id="a-Lz"></a>慧，<a id="a-M0"></a>是则为信，<a id="a-M1"></a>非名字是信也。<a id="a-M2"></a>”</p>
  <p id="aM3">时，<a id="a-M4"></a>婆罗门闻佛所说，<a id="a-M5"></a>欢喜随喜，<a id="a-M6"></a>从座起而去。</p>
  <p id="aM7">如是我闻：<a id="a-M8"></a>一时，<a id="a-M9"></a>佛住舍卫国祇树给孤独园。</p>
  <p id="aMA">时，<a id="a-MB"></a>有异婆罗门来诣佛所，<a id="a-MC"></a>面相慰劳，<a id="a-MD"></a>慰劳已，<a id="a-ME"></a>退坐一面，<a id="a-MF"></a>白佛言：<a id="a-MG"></a>“瞿昙，<a id="a-MH"></a>我名增益。<a id="a-MI"></a>”</p>
  <p id="aMJ">佛告婆罗门：<a id="a-MK"></a>“所谓增益者，<a id="a-ML"></a>信增益，<a id="a-MM"></a>戒、<a id="a-MN"></a>闻、<a id="a-MO"></a>舍、<a id="a-MP"></a>慧增益，<a id="a-MQ"></a>是为增益，<a id="a-MR"></a>非名字为增益也。<a id="a-MS"></a>”</p>
  <p id="aMT">时，<a id="a-MU"></a>婆罗门闻佛所说，<a id="a-MV"></a>欢喜随喜，<a id="a-MW"></a>从座起而去。</p>
  <p id="aMX">如是我闻：<a id="a-MY"></a>一时，<a id="a-MZ"></a>佛住舍卫国祇树给孤独园。</p>
  <p id="aMa">时，<a id="a-Mb"></a>有异婆罗门来诣佛所，<a id="a-Mc"></a>问讯安否，<a id="a-Md"></a>问讯已，<a id="a-Me"></a>退坐一面，<a id="a-Mf"></a>白佛言：<a id="a-Mg"></a>“世尊，<a id="a-Mh"></a>我名等起。<a id="a-Mi"></a>”</p>
  <p id="aMj">佛告婆罗门：<a id="a-Mk"></a>“夫等起者，<a id="a-Ml"></a>谓起于信，<a id="a-Mm"></a>起戒、<a id="a-Mn"></a>闻、<a id="a-Mo"></a>舍、<a id="a-Mp"></a>慧，<a id="a-Mq"></a>是为等起，<a id="a-Mr"></a>非名字为等起也。<a id="a-Ms"></a>”</p>
  <p id="aMt">尔时，<a id="a-Mu"></a>婆罗门闻佛所说，<a id="a-Mv"></a>欢喜随喜，<a id="a-Mw"></a>从座起而去。</p>
  <p id="aMx">如是我闻：<a id="a-My"></a>一时，<a id="a-Mz"></a>佛住舍卫国祇树给孤独园。</p>
  <p id="aN0">尔时，<a id="a-N1"></a>世尊告诸比丘：<a id="a-N2"></a>“当为汝说无为法，<a id="a-N3"></a>及无为道迹。<a id="a-N4"></a>谛听！<a id="a-N5"></a>善思！</p>
  <p id="aN6">“云何无为法？<a id="a-N7"></a>谓贪欲永尽，<a id="a-N8"></a>瞋恚、<a id="a-N9"></a>愚痴永尽，<a id="a-NA"></a>一切烦恼永尽，<a id="a-NB"></a>是无为法。</p>
  <p id="aNC">“云何为无为道迹？<a id="a-ND"></a>谓八圣道分，<a id="a-NE"></a>正见、<a id="a-NF"></a>正志、<a id="a-NG"></a>正语、<a id="a-NH"></a>正业、<a id="a-NI"></a>正命、<a id="a-NJ"></a>正方便、<a id="a-NK"></a>正念、<a id="a-NL"></a>正定，<a id="a-NM"></a>是名无为道迹。<a id="a-NN"></a>”</p>
  <p id="aNO">佛说此经已，<a id="a-NP"></a>诸比丘闻佛所说，<a id="a-NQ"></a>欢喜奉行。</p>
  <p id="aNR">如无为，<a id="a-NS"></a>如是难见、<a id="a-NT"></a>不动、<a id="a-NU"></a>不屈、<a id="a-NV"></a>不死、<a id="a-NW"></a>无漏、<a id="a-NX"></a>覆荫、<a id="a-NY"></a>洲渚、<a id="a-NZ"></a>济渡、<a id="a-Na"></a>依止、<a id="a-Nb"></a>拥护、<a id="a-Nc"></a>不流转、<a id="a-Nd"></a>离炽焰、<a id="a-Ne"></a>离烧燃、<a id="a-Nf"></a>流通、<a id="a-Ng"></a>清凉、<a id="a-Nh"></a>微妙、<a id="a-Ni"></a>安隐、<a id="a-Nj"></a>无病、<a id="a-Nk"></a>无所有、<a id="a-Nl"></a>涅槃亦如是说。</p>
  <p id="aNm">如是我闻：<a id="a-Nn"></a>一时，<a id="a-No"></a>佛住舍卫国祇树给孤独园。</p>
  <p id="aNp">尔时，<a id="a-Nq"></a>世尊告诸比丘：<a id="a-Nr"></a>“譬如湖池，<a id="a-Ns"></a>广长五十由旬，<a id="a-Nt"></a>深亦如是。<a id="a-Nu"></a>若有士夫以一毛端滴彼湖水，<a id="a-Nv"></a>云何，<a id="a-Nw"></a>比丘，<a id="a-Nx"></a>彼湖水为多？<a id="a-Ny"></a>为士夫毛端一滴水多？<a id="a-Nz"></a>”</p>
  <p id="aO0">比丘白佛：<a id="a-O1"></a>“世尊，<a id="a-O2"></a>士夫毛端鲜少耳，<a id="a-O3"></a>湖水无量千万亿倍，<a id="a-O4"></a>不得为比。<a id="a-O5"></a>”</p>
  <p id="aO6">佛告比丘：<a id="a-O7"></a>“具足见真谛，<a id="a-O8"></a>正见具足。<a id="a-O9"></a>世尊弟子见真谛果，<a id="a-OA"></a>正无间等，<a id="a-OB"></a>彼于尔时已断、<a id="a-OC"></a>已知，<a id="a-OD"></a>断其根本，<a id="a-OE"></a>如截多罗树头，<a id="a-OF"></a>更不复生，<a id="a-OG"></a>所断诸苦甚多无量，<a id="a-OH"></a>如大湖水，<a id="a-OI"></a>所余之苦如毛端滴水。<a id="a-OJ"></a>”</p>
  <p id="aOK">佛说此经已，<a id="a-OL"></a>诸比丘闻佛所说，<a id="a-OM"></a>欢喜奉行。</p>
  <p id="aON">如毛端滴水，<a id="a-OO"></a>如是草筹之端滴水亦如是，<a id="a-OP"></a>如湖池水如是，<a id="a-OQ"></a>萨罗多吒伽、<a id="a-OR"></a>恒水、<a id="a-OS"></a>耶扶那、<a id="a-OT"></a>萨罗[泳-永+臾]、<a id="a-OU"></a>伊罗跋提、<a id="a-OV"></a>摩醯大海亦如是说。</p>
  <p id="aOW">佛说此经已，<a id="a-OX"></a>诸比丘闻佛所说，<a id="a-OY"></a>欢喜奉行。</p>
  <p id="aOZ">如是我闻：<a id="a-Oa"></a>一时，<a id="a-Ob"></a>佛住舍卫国祇树给孤独园。</p>
  <p id="aOc">尔时，<a id="a-Od"></a>世尊告诸比丘：<a id="a-Oe"></a>“有内六入处。<a id="a-Of"></a>云何为六？<a id="a-Og"></a>谓眼内入处，<a id="a-Oh"></a>耳、<a id="a-Oi"></a>鼻、<a id="a-Oj"></a>舌、<a id="a-Ok"></a>身、<a id="a-Ol"></a>意内入处。<a id="a-Om"></a>于此六法观察忍，<a id="a-On"></a>名为信行，<a id="a-Oo"></a>超升离生，<a id="a-Op"></a>离凡夫地，<a id="a-Oq"></a>未得须陀洹果，<a id="a-Or"></a>乃至未命终，<a id="a-Os"></a>要得须陀洹果。<a id="a-Ot"></a>若此诸法增上观察忍，<a id="a-Ou"></a>名为法行，<a id="a-Ov"></a>超升离生，<a id="a-Ow"></a>离凡夫地，<a id="a-Ox"></a>未得须陀洹果，<a id="a-Oy"></a>乃至未命终，<a id="a-Oz"></a>要得须陀洹果。<a id="a-P0"></a>若此诸法如实正智观察，<a id="a-P1"></a>三结已尽、<a id="a-P2"></a>已知，<a id="a-P3"></a>谓身见、<a id="a-P4"></a>戒取、<a id="a-P5"></a>疑，<a id="a-P6"></a>是名须陀洹。<a id="a-P7"></a>决定不堕恶趣，<a id="a-P8"></a>定趣三菩提，<a id="a-P9"></a>七有天人往生，<a id="a-PA"></a>究竟苦边。<a id="a-PB"></a>此等诸法正智观察，<a id="a-PC"></a>不起诸漏，<a id="a-PD"></a>离欲解脱，<a id="a-PE"></a>名阿罗汉。<a id="a-PF"></a>诸漏已尽，<a id="a-PG"></a>所作已作，<a id="a-PH"></a>离诸重担，<a id="a-PI"></a>逮得己利，<a id="a-PJ"></a>尽诸有结，<a id="a-PK"></a>正智心善解脱。<a id="a-PL"></a>”</p>
  <p id="aPM">佛说此经已，<a id="a-PN"></a>诸比丘闻佛所说，<a id="a-PO"></a>欢喜奉行。</p>
  <p id="aPP">如内六入处，<a id="a-PQ"></a>如是外六入处、<a id="a-PR"></a>六识身、<a id="a-PS"></a>六触身、<a id="a-PT"></a>六受身、<a id="a-PU"></a>六想身、<a id="a-PV"></a>六思身、<a id="a-PW"></a>六爱身、<a id="a-PX"></a>六界身、<a id="a-PY"></a>五阴亦如上说。</p>
  <p id="aPZ">如是我闻：<a id="a-Pa"></a>一时，<a id="a-Pb"></a>佛住舍卫国祇树给孤独园。</p>
  <p id="aPc">尔时，<a id="a-Pd"></a>世尊告诸比丘：<a id="a-Pe"></a>“有五种种子生，<a id="a-Pf"></a>何等为五？<a id="a-Pg"></a>谓根种子、<a id="a-Ph"></a>茎种子、<a id="a-Pi"></a>节种子、<a id="a-Pj"></a>枝种子、<a id="a-Pk"></a>种种子。<a id="a-Pl"></a>此诸种子不断、<a id="a-Pm"></a>不破、<a id="a-Pn"></a>不腐、<a id="a-Po"></a>不伤、<a id="a-Pp"></a>不穿坚，<a id="a-Pq"></a>新得地界，<a id="a-Pr"></a>不得水界，<a id="a-Ps"></a>彼诸种子不得生长增广；<a id="a-Pt"></a>得水界，<a id="a-Pu"></a>不得地界，<a id="a-Pv"></a>彼诸种子不得生长增广；<a id="a-Pw"></a>要得地界、<a id="a-Px"></a>水界，<a id="a-Py"></a>彼诸种子得生长增广。<a id="a-Pz"></a>如是业，<a id="a-Q0"></a>烦恼、<a id="a-Q1"></a>有、<a id="a-Q2"></a>爱、<a id="a-Q3"></a>见、<a id="a-Q4"></a>慢、<a id="a-Q5"></a>无明而生行；<a id="a-Q6"></a>若有业而无烦恼、<a id="a-Q7"></a>爱、<a id="a-Q8"></a>见、<a id="a-Q9"></a>无明者，<a id="a-QA"></a>行则灭。<a id="a-QB"></a>”</p>
  <p id="aQC">佛说此经已，<a id="a-QD"></a>诸比丘闻佛所说，<a id="a-QE"></a>欢喜奉行。</p>
  <p id="aQF">如行，<a id="a-QG"></a>如是识、<a id="a-QH"></a>名色、<a id="a-QI"></a>六入处、<a id="a-QJ"></a>触、<a id="a-QK"></a>受、<a id="a-QL"></a>爱、<a id="a-QM"></a>取、<a id="a-QN"></a>有、<a id="a-QO"></a>生、<a id="a-QP"></a>老死亦如是说。</p>
  <p id="aQQ">如是我闻：<a id="a-QR"></a>一时，<a id="a-QS"></a>佛住舍卫国祇树给孤独园。</p>
  <p id="aQT">尔时，<a id="a-QU"></a>世尊告诸比丘：<a id="a-QV"></a>“以我于世间及世间集不如是知者，<a id="a-QW"></a>我终不得于诸天、<a id="a-QX"></a>魔、<a id="a-QY"></a>梵、<a id="a-QZ"></a>沙门、<a id="a-Qa"></a>婆罗门及诸世间，<a id="a-Qb"></a>为解脱、<a id="a-Qc"></a>为出、<a id="a-Qd"></a>为离，<a id="a-Qe"></a>离颠倒想，<a id="a-Qf"></a>亦不名阿耨多罗三藐三菩提。</p>
  <p id="aQg">“以我于世间及世间集如实知故，<a id="a-Qh"></a>是故我于诸天、<a id="a-Qi"></a>世人、<a id="a-Qj"></a>魔、<a id="a-Qk"></a>梵、<a id="a-Ql"></a>沙门、<a id="a-Qm"></a>婆罗门及余众生，<a id="a-Qn"></a>为得解脱、<a id="a-Qo"></a>为出、<a id="a-Qp"></a>为离，<a id="a-Qq"></a>心离颠倒，<a id="a-Qr"></a>具足住，<a id="a-Qs"></a>得成阿耨多罗三藐三菩提。<a id="a-Qt"></a>”</p>
  <p id="aQu">佛说此经已，<a id="a-Qv"></a>诸比丘闻佛所说，<a id="a-Qw"></a>欢喜奉行。</p>
  <p id="aQx">如是世间世间集、<a id="a-Qy"></a>世间灭，<a id="a-Qz"></a>世间集、<a id="a-R0"></a>世间出，<a id="a-R1"></a>世间集、<a id="a-R2"></a>世间灭、<a id="a-R3"></a>世间味、<a id="a-R4"></a>世间患、<a id="a-R5"></a>世间出，<a id="a-R6"></a>世间集、<a id="a-R7"></a>世间灭、<a id="a-R8"></a>世间出，<a id="a-R9"></a>世间集、<a id="a-RA"></a>世间灭道迹，<a id="a-RB"></a>世间集、<a id="a-RC"></a>世间灭、<a id="a-RD"></a>世间集道迹、<a id="a-RE"></a>世间灭道迹，<a id="a-RF"></a>世间集、<a id="a-RG"></a>世间灭、<a id="a-RH"></a>世间味、<a id="a-RI"></a>世间患、<a id="a-RJ"></a>世间出，<a id="a-RK"></a>世间集、<a id="a-RL"></a>世间灭、<a id="a-RM"></a>世间集道迹、<a id="a-RN"></a>世间灭道迹、<a id="a-RO"></a>世间味、<a id="a-RP"></a>世间患、<a id="a-RQ"></a>世间出。</p>
  <p id="aRR">佛说此经已，<a id="a-RS"></a>诸比丘闻佛所说，<a id="a-RT"></a>欢喜奉行。</p>
  <p id="aRU">如是我闻：<a id="a-RV"></a>一时，<a id="a-RW"></a>佛住舍卫国祇树给孤独园。</p>
  <p id="aRX">尔时，<a id="a-RY"></a>世尊告诸比丘：<a id="a-RZ"></a>“有三爱。<a id="a-Ra"></a>何等为三？<a id="a-Rb"></a>谓欲爱、<a id="a-Rc"></a>色爱、<a id="a-Rd"></a>无色爱。<a id="a-Re"></a>为断此三爱故，<a id="a-Rf"></a>当求大师。<a id="a-Rg"></a>”</p>
  <p id="aRh">佛说此经已，<a id="a-Ri"></a>诸比丘闻佛所说，<a id="a-Rj"></a>欢喜奉行。</p>
  <p id="aRk">如求大师，<a id="a-Rl"></a>如是次师、<a id="a-Rm"></a>教师、<a id="a-Rn"></a>广导师、<a id="a-Ro"></a>度师、<a id="a-Rp"></a>广度师、<a id="a-Rq"></a>说师、<a id="a-Rr"></a>广说师、<a id="a-Rs"></a>随说师、<a id="a-Rt"></a>阿阇梨、<a id="a-Ru"></a>同伴、<a id="a-Rv"></a>真知识之善友、<a id="a-Rw"></a>哀愍、<a id="a-Rx"></a>慈悲、<a id="a-Ry"></a>欲义、<a id="a-Rz"></a>欲安、<a id="a-S0"></a>欲乐、<a id="a-S1"></a>欲触、<a id="a-S2"></a>欲通、<a id="a-S3"></a>欲者、<a id="a-S4"></a>精通者、<a id="a-S5"></a>方便者、<a id="a-S6"></a>出者、<a id="a-S7"></a>坚固者、<a id="a-S8"></a>勇猛者、<a id="a-S9"></a>堪能者、<a id="a-SA"></a>摄者、<a id="a-SB"></a>常者、<a id="a-SC"></a>学者、<a id="a-SD"></a>不放逸者、<a id="a-SE"></a>修者、<a id="a-SF"></a>思惟者、<a id="a-SG"></a>忆念者、<a id="a-SH"></a>觉想者、<a id="a-SI"></a>思量者、<a id="a-SJ"></a>梵行者、<a id="a-SK"></a>神力者、<a id="a-SL"></a>智者、<a id="a-SM"></a>识者、<a id="a-SN"></a>慧者、<a id="a-SO"></a>分别者、<a id="a-SP"></a>念处、<a id="a-SQ"></a>正勤、<a id="a-SR"></a>根、<a id="a-SS"></a>力、<a id="a-ST"></a>觉、<a id="a-SU"></a>道、<a id="a-SV"></a>止观、<a id="a-SW"></a>念身、<a id="a-SX"></a>正思惟求亦如是说。</p>
  <p id="aSY">如是我闻：<a id="a-SZ"></a>一时，<a id="a-Sa"></a>佛住舍卫国祇树给孤独园。</p>
  <p id="aSb">尔时，<a id="a-Sc"></a>世尊告诸比丘：<a id="a-Sd"></a>“有三有漏。<a id="a-Se"></a>何等为三？<a id="a-Sf"></a>谓欲有漏、<a id="a-Sg"></a>有有漏、<a id="a-Sh"></a>无明有漏。<a id="a-Si"></a>为断此三有漏故，<a id="a-Sj"></a>当求大师。<a id="a-Sk"></a>”</p>
  <p id="aSl">佛说此经已，<a id="a-Sm"></a>诸比丘闻佛所说，<a id="a-Sn"></a>欢喜奉行。</p>
  <p id="aSo">如求大师，<a id="a-Sp"></a>如是乃至求正思惟亦如是说。</p>
  <p id="aSq">如是我闻：<a id="a-Sr"></a>一时，<a id="a-Ss"></a>佛住王舍城迦兰陀竹园。</p>
  <p id="aSt">时，<a id="a-Su"></a>尊者罗睺罗来诣佛所，<a id="a-Sv"></a>稽首礼足，<a id="a-Sw"></a>退坐一面，<a id="a-Sx"></a>白佛言：<a id="a-Sy"></a>“世尊，<a id="a-Sz"></a>云何知、<a id="a-T0"></a>云何见，<a id="a-T1"></a>我此识身及外境界一切相不忆念，<a id="a-T2"></a>于其中间尽诸有漏？<a id="a-T3"></a>”</p>
  <p id="aT4">佛告罗睺罗：<a id="a-T5"></a>“有内六入处。<a id="a-T6"></a>何等为六？<a id="a-T7"></a>谓眼入处，<a id="a-T8"></a>耳、<a id="a-T9"></a>鼻、<a id="a-TA"></a>舌、<a id="a-TB"></a>身、<a id="a-TC"></a>意入处。<a id="a-TD"></a>此等诸法，<a id="a-TE"></a>正智观察，<a id="a-TF"></a>尽诸有漏，<a id="a-TG"></a>正智心善解脱，<a id="a-TH"></a>是名阿罗汉，<a id="a-TI"></a>尽诸有漏，<a id="a-TJ"></a>所作已作，<a id="a-TK"></a>已舍重担，<a id="a-TL"></a>逮得己利，<a id="a-TM"></a>尽诸有结，<a id="a-TN"></a>正智心得解脱。<a id="a-TO"></a>”</p>
  <p id="aTP">佛说此经已，<a id="a-TQ"></a>诸比丘闻佛所说，<a id="a-TR"></a>欢喜奉行。</p>
  <p id="aTS">如内六入处，<a id="a-TT"></a>如是外六入处，<a id="a-TU"></a>乃至五阴亦如是说。</p>
  <p id="aTV">如是我闻：<a id="a-TW"></a>一时，<a id="a-TX"></a>佛住王舍城迦兰陀竹园。</p>
  <p id="aTY">尔时，<a id="a-TZ"></a>世尊告诸比丘：<a id="a-Ta"></a>“若比丘于眼欲贪断，<a id="a-Tb"></a>欲贪断者，<a id="a-Tc"></a>是名眼已断，<a id="a-Td"></a>已知断其根本，<a id="a-Te"></a>如截多罗树头，<a id="a-Tf"></a>未来世成不生法。<a id="a-Tg"></a>如眼，<a id="a-Th"></a>如是耳、<a id="a-Ti"></a>鼻、<a id="a-Tj"></a>舌、<a id="a-Tk"></a>身、<a id="a-Tl"></a>意亦如是说。<a id="a-Tm"></a>”</p>
  <p id="aTn">佛说此经已，<a id="a-To"></a>诸比丘闻佛所说，<a id="a-Tp"></a>欢喜奉行。</p>
  <p id="aTq">如内六入处，<a id="a-Tr"></a>如是外六入处，<a id="a-Ts"></a>乃至五阴亦如是说。</p>
  <p id="aTt">如是我闻：<a id="a-Tu"></a>一时，<a id="a-Tv"></a>佛住王舍城迦兰陀竹园。</p>
  <p id="aTw">尔时，<a id="a-Tx"></a>世尊告诸比丘：<a id="a-Ty"></a>“若比丘眼生、<a id="a-Tz"></a>住、<a id="a-U0"></a>成就显现，<a id="a-U1"></a>苦生、<a id="a-U2"></a>病住、<a id="a-U3"></a>老死显现；<a id="a-U4"></a>如是乃至意亦如是说。<a id="a-U5"></a>若眼灭、<a id="a-U6"></a>息、<a id="a-U7"></a>没，<a id="a-U8"></a>苦则灭、<a id="a-U9"></a>病则息、<a id="a-UA"></a>老死则没；<a id="a-UB"></a>乃至意亦如是说。<a id="a-UC"></a>”</p>
  <p id="aUD">佛说此经已，<a id="a-UE"></a>诸比丘闻佛所说，<a id="a-UF"></a>欢喜奉行。</p>
  <p id="aUG">如内六入处，<a id="a-UH"></a>如是外六入处，<a id="a-UI"></a>乃至五阴亦如是说。</p>
  <p id="aUJ">如是我闻：<a id="a-UK"></a>一时，<a id="a-UL"></a>佛住王舍城迦兰陀竹园。</p>
  <p id="aUM">尔时，<a id="a-UN"></a>世尊告诸比丘：<a id="a-UO"></a>“若比丘于眼味著者，<a id="a-UP"></a>则生上烦恼；<a id="a-UQ"></a>生上烦恼者，<a id="a-UR"></a>于诸染污心不得离欲，<a id="a-US"></a>彼障碍亦不得断；<a id="a-UT"></a>乃至意入处亦如是说。<a id="a-UU"></a>”</p>
  <p id="aUV">佛说此经已，<a id="a-UW"></a>诸比丘闻佛所说，<a id="a-UX"></a>欢喜奉行。</p>
  <p id="aUY">如内六入处，<a id="a-UZ"></a>如是外六入处，<a id="a-Ua"></a>乃至五阴亦如是说。</p>
  <p id="aUb">如是我闻：<a id="a-Uc"></a>一时，<a id="a-Ud"></a>佛住王舍城迦兰陀竹园。</p>
  <p id="aUe">尔时，<a id="a-Uf"></a>世尊告诸比丘：<a id="a-Ug"></a>“譬如世间所作，<a id="a-Uh"></a>皆依于地而得建立；<a id="a-Ui"></a>如是一切善法，<a id="a-Uj"></a>皆依内六入处而得建立。<a id="a-Uk"></a>”</p>
  <p id="aUl">佛说此经已，<a id="a-Um"></a>诸比丘闻佛所说，<a id="a-Un"></a>欢喜奉行。</p>
  <p id="aUo">如内六入处，<a id="a-Up"></a>如是外六入处，<a id="a-Uq"></a>乃至五阴亦如是说。</p>
  <p id="aUr">如是我闻：<a id="a-Us"></a>一时，<a id="a-Ut"></a>佛住王舍城迦兰陀竹园。</p>
  <p id="aUu">尔时，<a id="a-Uv"></a>世尊告诸比丘：<a id="a-Uw"></a>“若有众生，<a id="a-Ux"></a>无足、<a id="a-Uy"></a>二足、<a id="a-Uz"></a>四足、<a id="a-V0"></a>多足，<a id="a-V1"></a>色、<a id="a-V2"></a>无色，<a id="a-V3"></a>想、<a id="a-V4"></a>无想，<a id="a-V5"></a>非想、<a id="a-V6"></a>非非想，<a id="a-V7"></a>于一切如来最第一，<a id="a-V8"></a>乃至圣戒亦如是说。<a id="a-V9"></a>”</p>
  <p id="aVA">如是我闻：<a id="a-VB"></a>一时，<a id="a-VC"></a>佛住王舍城迦兰陀竹园。</p>
  <p id="aVD">尔时，<a id="a-VE"></a>世尊告诸比丘：<a id="a-VF"></a>“若诸世间众生所作，<a id="a-VG"></a>彼一切皆依于地而得建立；<a id="a-VH"></a>如是一切法有为、<a id="a-VI"></a>无为，<a id="a-VJ"></a>离贪欲法最为第一。<a id="a-VK"></a>如是广说，<a id="a-VL"></a>乃至圣戒亦如是说。<a id="a-VM"></a>”</p>
  <p id="aVN">佛说此经已，<a id="a-VO"></a>诸比丘闻佛所说，<a id="a-VP"></a>欢喜奉行。</p>
  <p id="aVQ">如是我闻：<a id="a-VR"></a>一时，<a id="a-VS"></a>佛住王舍城迦兰陀竹园。</p>
  <p id="aVT">尔时，<a id="a-VU"></a>世尊告诸比丘：<a id="a-VV"></a>“若诸世间众生，<a id="a-VW"></a>彼一切皆依于地而得建立；<a id="a-VX"></a>如是一切诸众，<a id="a-VY"></a>如来声闻众最为第一。<a id="a-VZ"></a>如是广说，<a id="a-Va"></a>乃至圣戒。<a id="a-Vb"></a>”</p>
  <p id="aVc">佛说此经已，<a id="a-Vd"></a>诸比丘闻佛所说，<a id="a-Ve"></a>欢喜奉行。</p>
 </body>
</html>