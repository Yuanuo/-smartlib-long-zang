<!doctype html>
<html id="z3IBUCPYa" data-ver="2328">
 <head>
  <meta charset="utf-8">
  <meta author="求那跋陀罗">
  <meta library="龙藏">
  <meta catalog="小乘阿含部">
  <meta period="刘宋">
 </head>
 <body>
  <h1 id="a1">杂阿含经卷第十四</h1>
  <p id="a2">如是我闻：<a id="a-3"></a>一时，<a id="a-4"></a>佛住王舍城迦兰陀竹园。<a id="a-5"></a>尔时，<a id="a-6"></a>尊者浮弥比丘住耆阇崛山。</p>
  <p id="a7">时，<a id="a-8"></a>有众多外道出家诣尊者浮弥所，<a id="a-9"></a>共相问讯庆慰，<a id="a-A"></a>共相问讯庆慰已，<a id="a-B"></a>退坐一面，<a id="a-C"></a>语尊者浮弥言：<a id="a-D"></a>“欲有所问，<a id="a-E"></a>宁有闲暇见答与不？<a id="a-F"></a>”</p>
  <p id="aG">尊者浮弥语诸外道出家：<a id="a-H"></a>“随汝所问，<a id="a-I"></a>当为汝说。<a id="a-J"></a>”</p>
  <p id="aK">时，<a id="a-L"></a>诸外道出家问尊者浮弥：<a id="a-M"></a>“苦乐自作耶？<a id="a-N"></a>”</p>
  <p id="aO">尊者浮弥答言：<a id="a-P"></a>“诸外道出家说苦乐自作者，<a id="a-Q"></a>世尊说言，<a id="a-R"></a>此是无记。<a id="a-S"></a>”</p>
  <p id="aT">复问：<a id="a-U"></a>“苦乐他作耶？<a id="a-V"></a>”</p>
  <p id="aW">答言：<a id="a-X"></a>“苦乐他作者，<a id="a-Y"></a>世尊说言，<a id="a-Z"></a>此是无记。<a id="a-a"></a>”</p>
  <p id="ab">复问：<a id="a-c"></a>“苦乐自他作耶？<a id="a-d"></a>”</p>
  <p id="ae">答言：<a id="a-f"></a>“苦乐自他作者，<a id="a-g"></a>世尊说言，<a id="a-h"></a>此是无记。<a id="a-i"></a>”</p>
  <p id="aj">复问：<a id="a-k"></a>“苦乐非自非他无因作耶？<a id="a-l"></a>”</p>
  <p id="am">答言：<a id="a-n"></a>“苦乐非自非他无因作者，<a id="a-o"></a>世尊说言，<a id="a-p"></a>此是无记。<a id="a-q"></a>”</p>
  <p id="ar">诸外道出家复问：<a id="a-s"></a>“云何，<a id="a-t"></a>尊者浮弥，<a id="a-u"></a>苦乐自作耶？<a id="a-v"></a>说言无记。<a id="a-w"></a>苦乐他作耶？<a id="a-x"></a>说言无记。<a id="a-y"></a>苦乐自他作耶？<a id="a-z"></a>说言无记。<a id="a-10"></a>苦乐非自非他无因作耶？<a id="a-11"></a>说言无记。<a id="a-12"></a>今沙门瞿昙说苦乐云何生？<a id="a-13"></a>”</p>
  <p id="a14">尊者浮弥答言：<a id="a-15"></a>“诸外道出家！<a id="a-16"></a>世尊说苦乐从缘起生。<a id="a-17"></a>”</p>
  <p id="a18">时，<a id="a-19"></a>诸外道出家闻尊者浮弥所说，<a id="a-1A"></a>心不欢喜，<a id="a-1B"></a>呵责而去。</p>
  <p id="a1C">尔时，<a id="a-1D"></a>尊者舍利弗去尊者浮弥不远，<a id="a-1E"></a>坐一树下。</p>
  <p id="a1F">尔时，<a id="a-1G"></a>尊者浮弥知诸外道出家去已，<a id="a-1H"></a>往诣尊者舍利弗所；<a id="a-1I"></a>到已，<a id="a-1J"></a>与舍利弗面相庆慰；<a id="a-1K"></a>庆慰已，<a id="a-1L"></a>以彼诸外道出家所问事，<a id="a-1M"></a>具白尊者舍利弗：<a id="a-1N"></a>“我作此答，<a id="a-1O"></a>得不谤毁世尊，<a id="a-1P"></a>如说说不？<a id="a-1Q"></a>如法说不？<a id="a-1R"></a>为是随顺法行法，<a id="a-1S"></a>得无为余因法论者来难诘呵责不？<a id="a-1T"></a>”</p>
  <p id="a1U">尊者舍利弗言：<a id="a-1V"></a>“尊者浮弥，<a id="a-1W"></a>汝之所说，<a id="a-1X"></a>实如佛说，<a id="a-1Y"></a>不谤如来，<a id="a-1Z"></a>如说说、<a id="a-1a"></a>如法说、<a id="a-1b"></a>法行法说，<a id="a-1c"></a>不为余因论义者来难诘呵责。<a id="a-1d"></a>所以者何？<a id="a-1e"></a>世尊说苦乐从缘起生故。<a id="a-1f"></a>尊者浮弥，<a id="a-1g"></a>彼诸沙门、<a id="a-1h"></a>婆罗门所问苦乐自作者，<a id="a-1i"></a>彼亦从因起生；<a id="a-1j"></a>言不从缘起生者，<a id="a-1k"></a>无有是处。<a id="a-1l"></a>苦乐他作、<a id="a-1m"></a>自他作、<a id="a-1n"></a>非自非他无因作说者，<a id="a-1o"></a>彼亦从缘起生；<a id="a-1p"></a>若言不从缘生者，<a id="a-1q"></a>无有是处。<a id="a-1r"></a>尊者浮弥，<a id="a-1s"></a>彼沙门、<a id="a-1t"></a>婆罗门所说苦乐自作者，<a id="a-1u"></a>亦缘触生；<a id="a-1v"></a>若言不从触生者，<a id="a-1w"></a>无有是处。<a id="a-1x"></a>苦乐他作、<a id="a-1y"></a>自他作、<a id="a-1z"></a>非自非他无因作者，<a id="a-20"></a>彼亦缘触生；<a id="a-21"></a>若言不缘触生者，<a id="a-22"></a>无有是处。<a id="a-23"></a>”</p>
  <p id="a24">尔时，<a id="a-25"></a>尊者阿难去舍利弗不远，<a id="a-26"></a>坐一树下，<a id="a-27"></a>闻尊者舍利弗与尊者浮弥所论说事，<a id="a-28"></a>闻已，<a id="a-29"></a>从座起，<a id="a-2A"></a>往诣佛所，<a id="a-2B"></a>稽首佛足，<a id="a-2C"></a>退住一面，<a id="a-2D"></a>以尊者浮弥与尊者舍利弗共论说，<a id="a-2E"></a>一一具白世尊。</p>
  <p id="a2F">佛告阿难：<a id="a-2G"></a>“善哉！<a id="a-2H"></a>善哉！<a id="a-2I"></a>阿难，<a id="a-2J"></a>尊者舍利弗有来问者，<a id="a-2K"></a>能随时答。<a id="a-2L"></a>善哉！<a id="a-2M"></a>舍利弗，<a id="a-2N"></a>有应时智故，<a id="a-2O"></a>有来问者，<a id="a-2P"></a>能随时答。<a id="a-2Q"></a>若我声闻，<a id="a-2R"></a>有随时问者，<a id="a-2S"></a>应随时答，<a id="a-2T"></a>如舍利弗所说。</p>
  <p id="a2U">“阿难，<a id="a-2V"></a>我昔时住王舍城山中仙人住处，<a id="a-2W"></a>有诸外道出家以如是义、<a id="a-2X"></a>如是句、<a id="a-2Y"></a>如是味来问于我，<a id="a-2Z"></a>我为斯等以如是义、<a id="a-2a"></a>如是句、<a id="a-2b"></a>如是味而为记说，<a id="a-2c"></a>如尊者舍利弗所说。<a id="a-2d"></a>阿难，<a id="a-2e"></a>若诸沙门、<a id="a-2f"></a>婆罗门苦乐自作，<a id="a-2g"></a>我即往彼问言：<a id="a-2h"></a>‘汝实作是说苦乐自作耶？<a id="a-2i"></a>’彼答我言：<a id="a-2j"></a>‘如是。<a id="a-2k"></a>’我即问言：<a id="a-2l"></a>‘汝能坚执持此义，<a id="a-2m"></a>言是真实，<a id="a-2n"></a>余则愚者，<a id="a-2o"></a>我所不许。<a id="a-2p"></a>所以者何？<a id="a-2q"></a>我说苦乐所起异于此。<a id="a-2r"></a>’彼若问我：<a id="a-2s"></a>‘云何瞿昙所说，<a id="a-2t"></a>苦乐所起异者？<a id="a-2u"></a>’我当答言：<a id="a-2v"></a>‘从其缘起而生苦乐。<a id="a-2w"></a>’如是说苦他作、<a id="a-2x"></a>自他作、<a id="a-2y"></a>非自非他无因作者，<a id="a-2z"></a>我亦往彼所说如上。<a id="a-30"></a>”</p>
  <p id="a31">阿难白佛：<a id="a-32"></a>“如世尊所说义，<a id="a-33"></a>我已解知，<a id="a-34"></a>有生故有老死，<a id="a-35"></a>非缘余；<a id="a-36"></a>有生故有老死，<a id="a-37"></a>乃至无明故有行，<a id="a-38"></a>非缘余；<a id="a-39"></a>有无明故有行，<a id="a-3A"></a>无明灭则行灭，<a id="a-3B"></a>乃至生灭则老、<a id="a-3C"></a>病、<a id="a-3D"></a>死、<a id="a-3E"></a>忧、<a id="a-3F"></a>悲、<a id="a-3G"></a>恼苦灭，<a id="a-3H"></a>如是纯大苦聚灭。<a id="a-3I"></a>”</p>
  <p id="a3J">佛说此经已，<a id="a-3K"></a>尊者阿难闻佛所说，<a id="a-3L"></a>欢喜随喜，<a id="a-3M"></a>作礼而去。</p>
  <p id="a3N">如是我闻：<a id="a-3O"></a>一时，<a id="a-3P"></a>佛住王舍城迦兰陀竹园。</p>
  <p id="a3Q">尔时，<a id="a-3R"></a>尊者舍利弗、<a id="a-3S"></a>尊者摩诃拘絺罗住耆阇崛山。<a id="a-3T"></a>时，<a id="a-3U"></a>尊者摩诃拘絺罗晡时从禅定起，<a id="a-3V"></a>诣舍利弗所，<a id="a-3W"></a>共相庆慰，<a id="a-3X"></a>共相庆慰已，<a id="a-3Y"></a>退坐一面，<a id="a-3Z"></a>语尊者舍利弗：<a id="a-3a"></a>“欲有所问，<a id="a-3b"></a>宁有闲暇见答与不？<a id="a-3c"></a>”</p>
  <p id="a3d">尊者舍利弗语尊者摩诃拘絺罗：<a id="a-3e"></a>“仁者但问，<a id="a-3f"></a>知者当答。<a id="a-3g"></a>”</p>
  <p id="a3h">尊者摩诃拘絺罗语尊者舍利弗言：<a id="a-3i"></a>“多闻圣弟子于此法、<a id="a-3j"></a>律成就何法，<a id="a-3k"></a>名为见具足，<a id="a-3l"></a>直见成就，<a id="a-3m"></a>成就于佛不坏净，<a id="a-3n"></a>来入正法，<a id="a-3o"></a>得此正法，<a id="a-3p"></a>悟此正法？<a id="a-3q"></a>”</p>
  <p id="a3r">尊者舍利弗语尊者摩诃拘絺罗：<a id="a-3s"></a>“多闻圣弟子于不善法如实知、<a id="a-3t"></a>不善根如实知、<a id="a-3u"></a>善法如实知、<a id="a-3v"></a>善根如实知。</p>
  <p id="a3w">“云何不善法如实知？<a id="a-3x"></a>不善身业、<a id="a-3y"></a>口业、<a id="a-3z"></a>意业，<a id="a-40"></a>是名不善法，<a id="a-41"></a>如是不善法如实知。</p>
  <p id="a42">“云何不善根如实知？<a id="a-43"></a>三不善根——贪不善根、<a id="a-44"></a>恚不善根、<a id="a-45"></a>痴不善根，<a id="a-46"></a>是名不善根，<a id="a-47"></a>如是不善根如实知。<a id="a-48"></a>云何善法如实知？<a id="a-49"></a>善身业、<a id="a-4A"></a>口业、<a id="a-4B"></a>意业，<a id="a-4C"></a>是名善法，<a id="a-4D"></a>如是善法如实知。</p>
  <p id="a4E">“云何善根如实知？<a id="a-4F"></a>谓三善根——无贪、<a id="a-4G"></a>无恚、<a id="a-4H"></a>无痴，<a id="a-4I"></a>是名三善根，<a id="a-4J"></a>如是善根如实知。</p>
  <p id="a4K">“尊者摩诃拘絺罗，<a id="a-4L"></a>如是多闻圣弟子不善法如实知、<a id="a-4M"></a>不善根如实知、<a id="a-4N"></a>善法如实知、<a id="a-4O"></a>善根如实知，<a id="a-4P"></a>故于此法、<a id="a-4Q"></a>律正见具足，<a id="a-4R"></a>直见成就，<a id="a-4S"></a>于佛不坏净成就，<a id="a-4T"></a>来入正法，<a id="a-4U"></a>得此正法，<a id="a-4V"></a>悟此正法。<a id="a-4W"></a>”</p>
  <p id="a4X">尊者摩诃拘絺罗语尊者舍利弗：<a id="a-4Y"></a>“正有此等，<a id="a-4Z"></a>更有余耶？<a id="a-4a"></a>”</p>
  <p id="a4b">尊者舍利弗言：<a id="a-4c"></a>“有，<a id="a-4d"></a>若多闻圣弟子于食如实知，<a id="a-4e"></a>食集、<a id="a-4f"></a>食灭、<a id="a-4g"></a>食灭道迹如实知。</p>
  <p id="a4h">“云何于食如实知？<a id="a-4i"></a>谓四食。<a id="a-4j"></a>何等为四？<a id="a-4k"></a>一者、<a id="a-4l"></a>粗抟食，<a id="a-4m"></a>二者、<a id="a-4n"></a>细触食，<a id="a-4o"></a>三者、<a id="a-4p"></a>意思食，<a id="a-4q"></a>四者、<a id="a-4r"></a>识食，<a id="a-4s"></a>是名为食，<a id="a-4t"></a>如是食如实知。<a id="a-4u"></a>云何食集如实知？<a id="a-4v"></a>谓当来有爱、<a id="a-4w"></a>喜、<a id="a-4x"></a>贪俱，<a id="a-4y"></a>彼彼乐著，<a id="a-4z"></a>是名食集，<a id="a-50"></a>如是食集如实知。<a id="a-51"></a>云何食灭如实知？<a id="a-52"></a>若当来有爱、<a id="a-53"></a>喜、<a id="a-54"></a>贪俱，<a id="a-55"></a>彼彼乐著，<a id="a-56"></a>无余、<a id="a-57"></a>断舍、<a id="a-58"></a>吐尽、<a id="a-59"></a>离欲、<a id="a-5A"></a>灭、<a id="a-5B"></a>息没，<a id="a-5C"></a>是名食灭，<a id="a-5D"></a>如是食灭如实知。<a id="a-5E"></a>云何食灭道迹如实知？<a id="a-5F"></a>谓八圣道正见、<a id="a-5G"></a>正志、<a id="a-5H"></a>正语、<a id="a-5I"></a>正业、<a id="a-5J"></a>正命、<a id="a-5K"></a>正方便、<a id="a-5L"></a>正念、<a id="a-5M"></a>正定，<a id="a-5N"></a>是名食灭道迹，<a id="a-5O"></a>如是食灭道迹如实知。</p>
  <p id="a5P">“若多闻圣弟子于此食如实知、<a id="a-5Q"></a>食集如实知、<a id="a-5R"></a>食灭如实知、<a id="a-5S"></a>食灭道迹如实知，<a id="a-5T"></a>是故多闻圣弟子于正法、<a id="a-5U"></a>律正见具足，<a id="a-5V"></a>直见成就，<a id="a-5W"></a>于佛不坏净成就，<a id="a-5X"></a>来入正法，<a id="a-5Y"></a>得此正法，<a id="a-5Z"></a>悟此正法。<a id="a-5a"></a>”</p>
  <p id="a5b">尊者摩诃拘絺罗复问尊者舍利弗：<a id="a-5c"></a>“正有此等，<a id="a-5d"></a>更有余耶？<a id="a-5e"></a>”</p>
  <p id="a5f">尊者舍利弗言：<a id="a-5g"></a>“尊者摩诃拘絺罗，<a id="a-5h"></a>复更有余，<a id="a-5i"></a>多闻圣弟子于病如实知、<a id="a-5j"></a>病集如实知、<a id="a-5k"></a>病灭如实知、<a id="a-5l"></a>病灭道迹如实知。</p>
  <p id="a5m">“云何有病如实知？<a id="a-5n"></a>谓三病——欲病、<a id="a-5o"></a>有病、<a id="a-5p"></a>无明病，<a id="a-5q"></a>是名病，<a id="a-5r"></a>如是病如实知。<a id="a-5s"></a>云何病集如实知？<a id="a-5t"></a>无明集是病集，<a id="a-5u"></a>是名病集如实知。<a id="a-5v"></a>云何病灭如实知？<a id="a-5w"></a>无明灭是病灭，<a id="a-5x"></a>如是病灭如实知。<a id="a-5y"></a>云何病灭道迹如实知？<a id="a-5z"></a>谓八正道，<a id="a-60"></a>如前说，<a id="a-61"></a>如是病灭道迹如实知。</p>
  <p id="a62">“若多闻圣弟子于病如实知、<a id="a-63"></a>病集如实知、<a id="a-64"></a>病灭如实知、<a id="a-65"></a>病灭道迹如实知，<a id="a-66"></a>故多闻圣弟子于此法、<a id="a-67"></a>律正见具足，<a id="a-68"></a>乃至悟此正法。<a id="a-69"></a>”</p>
  <p id="a6A">尊者摩诃拘絺罗问尊者舍利弗：<a id="a-6B"></a>“正有此等，<a id="a-6C"></a>更有余耶？<a id="a-6D"></a>”</p>
  <p id="a6E">尊者舍利弗语尊者摩诃拘絺罗：<a id="a-6F"></a>“亦更有余，<a id="a-6G"></a>多闻圣弟子于苦如实知、<a id="a-6H"></a>苦集如实知、<a id="a-6I"></a>苦灭如实知、<a id="a-6J"></a>苦灭道迹如实知。</p>
  <p id="a6K">“云何苦如实知？<a id="a-6L"></a>谓生苦、<a id="a-6M"></a>老苦、<a id="a-6N"></a>病苦、<a id="a-6O"></a>死苦、<a id="a-6P"></a>恩爱别苦、<a id="a-6Q"></a>怨憎会苦、<a id="a-6R"></a>所欲不得苦，<a id="a-6S"></a>如是略说五受阴苦，<a id="a-6T"></a>是名为苦，<a id="a-6U"></a>如是苦如实知。<a id="a-6V"></a>云何苦集如实知？<a id="a-6W"></a>当来有爱、<a id="a-6X"></a>喜、<a id="a-6Y"></a>贪俱，<a id="a-6Z"></a>彼彼集著，<a id="a-6a"></a>是名苦集，<a id="a-6b"></a>如是苦集如实知。<a id="a-6c"></a>云何苦灭如实知？<a id="a-6d"></a>若当来有爱、<a id="a-6e"></a>喜、<a id="a-6f"></a>贪俱，<a id="a-6g"></a>彼彼染著，<a id="a-6h"></a>无余断乃至息没，<a id="a-6i"></a>是名苦灭，<a id="a-6j"></a>如是苦灭如实知。<a id="a-6k"></a>云何苦灭道迹如实知？<a id="a-6l"></a>谓八圣道，<a id="a-6m"></a>如上说，<a id="a-6n"></a>是名苦灭道迹，<a id="a-6o"></a>如是苦灭道迹如实知。</p>
  <p id="a6p">“多闻圣弟子如是苦如实知，<a id="a-6q"></a>苦集、<a id="a-6r"></a>苦灭、<a id="a-6s"></a>苦灭道迹如实知，<a id="a-6t"></a>如是圣弟子于我法、<a id="a-6u"></a>律具足正见，<a id="a-6v"></a>直见成就，<a id="a-6w"></a>于佛不坏净成就，<a id="a-6x"></a>来入正法，<a id="a-6y"></a>得此正法，<a id="a-6z"></a>悟此正法。<a id="a-70"></a>”</p>
  <p id="a71">复问尊者舍利弗：<a id="a-72"></a>“正有此法，<a id="a-73"></a>复有余耶？<a id="a-74"></a>”</p>
  <p id="a75">尊者舍利弗答言：<a id="a-76"></a>“更有余，<a id="a-77"></a>谓多闻圣弟子老死如实知、<a id="a-78"></a>老死集如实知、<a id="a-79"></a>老死灭如实知、<a id="a-7A"></a>老死灭道迹如实知，<a id="a-7B"></a>如前分别经说。<a id="a-7C"></a>云何老死集如实知？<a id="a-7D"></a>生集是老死集，<a id="a-7E"></a>生灭是老死灭，<a id="a-7F"></a>老死灭道迹，<a id="a-7G"></a>谓八正道，<a id="a-7H"></a>如前说。<a id="a-7I"></a>多闻圣弟子于此老死如实知，<a id="a-7J"></a>乃至老死灭道迹如实知，<a id="a-7K"></a>如是圣弟子于我法、<a id="a-7L"></a>律正见具足，<a id="a-7M"></a>直见成就，<a id="a-7N"></a>于佛不坏净成就，<a id="a-7O"></a>来入正法，<a id="a-7P"></a>得此正法，<a id="a-7Q"></a>悟此正法。</p>
  <p id="a7R">“如是生、<a id="a-7S"></a>有、<a id="a-7T"></a>取、<a id="a-7U"></a>爱、<a id="a-7V"></a>受、<a id="a-7W"></a>触、<a id="a-7X"></a>六入处、<a id="a-7Y"></a>名色、<a id="a-7Z"></a>识、<a id="a-7a"></a>行，<a id="a-7b"></a>圣弟子于行如实知，<a id="a-7c"></a>行集、<a id="a-7d"></a>行灭、<a id="a-7e"></a>行灭道迹如实知。<a id="a-7f"></a>云何行如实知？<a id="a-7g"></a>行有三种，<a id="a-7h"></a>身行、<a id="a-7i"></a>口行、<a id="a-7j"></a>意行，<a id="a-7k"></a>如是行如实知。<a id="a-7l"></a>云何行集如实知？<a id="a-7m"></a>无明集是行集，<a id="a-7n"></a>如是行集如实知。<a id="a-7o"></a>云何行灭如实知？<a id="a-7p"></a>无明灭是行灭，<a id="a-7q"></a>如是行灭如实知。<a id="a-7r"></a>云何行灭道迹如实知？<a id="a-7s"></a>谓八圣道，<a id="a-7t"></a>如前说。<a id="a-7u"></a>摩诃拘絺罗，<a id="a-7v"></a>是名圣弟子行如实知，<a id="a-7w"></a>行集、<a id="a-7x"></a>行灭、<a id="a-7y"></a>行灭道迹如实知，<a id="a-7z"></a>于我法、<a id="a-80"></a>律正见具足，<a id="a-81"></a>直见成就，<a id="a-82"></a>于佛不坏净成就，<a id="a-83"></a>来入正法，<a id="a-84"></a>得此正法，<a id="a-85"></a>悟此正法。<a id="a-86"></a>”</p>
  <p id="a87">摩诃拘絺罗复问尊者舍利弗：<a id="a-88"></a>“唯有此法，<a id="a-89"></a>更有余耶？<a id="a-8A"></a>”</p>
  <p id="a8B">舍利弗答言：<a id="a-8C"></a>“摩诃拘絺罗，<a id="a-8D"></a>汝何为逐？<a id="a-8E"></a>汝终不能究竟诸论，<a id="a-8F"></a>得其边际。<a id="a-8G"></a>若圣弟子断除无明而生明，<a id="a-8H"></a>何须更求？<a id="a-8I"></a>”</p>
  <p id="a8J">时，<a id="a-8K"></a>二正士共论义已，<a id="a-8L"></a>各还本处。</p>
  <p id="a8M">如是我闻：<a id="a-8N"></a>一时，<a id="a-8O"></a>佛住王舍城迦兰陀竹园。</p>
  <p id="a8P">尔时，<a id="a-8Q"></a>世尊告尊者舍利弗：<a id="a-8R"></a>“如我所说，<a id="a-8S"></a>波罗延耶阿逸多所问：<a id="a-8T"></a>‘若得诸法教，<a id="a-8U"></a>若复种种学，<a id="a-8V"></a>具威仪及行，<a id="a-8W"></a>为我分别说。<a id="a-8X"></a>’舍利弗，<a id="a-8Y"></a>何等为学？<a id="a-8Z"></a>何等为法数？<a id="a-8a"></a>”</p>
  <p id="a8b">时，<a id="a-8c"></a>尊者舍利弗默然不答，<a id="a-8d"></a>第二、<a id="a-8e"></a>第三亦复默然。</p>
  <p id="a8f">佛言：<a id="a-8g"></a>“真实，<a id="a-8h"></a>舍利弗。<a id="a-8i"></a>”</p>
  <p id="a8j">舍利弗白佛言：<a id="a-8k"></a>“真实，<a id="a-8l"></a>世尊。<a id="a-8m"></a>世尊，<a id="a-8n"></a>比丘真实者，<a id="a-8o"></a>厌、<a id="a-8p"></a>离欲、<a id="a-8q"></a>灭尽向。<a id="a-8r"></a>食集生，<a id="a-8s"></a>彼比丘以食故，<a id="a-8t"></a>生厌、<a id="a-8u"></a>离欲、<a id="a-8v"></a>灭尽向，<a id="a-8w"></a>彼食灭；<a id="a-8x"></a>是真实灭觉知已，<a id="a-8y"></a>彼比丘厌、<a id="a-8z"></a>离欲、<a id="a-90"></a>灭尽向，<a id="a-91"></a>是名为学。<a id="a-92"></a>”</p>
  <p id="a93">“复次，<a id="a-94"></a>真实，<a id="a-95"></a>舍利弗。<a id="a-96"></a>”</p>
  <p id="a97">舍利弗白佛言：<a id="a-98"></a>“真实，<a id="a-99"></a>世尊。<a id="a-9A"></a>世尊，<a id="a-9B"></a>若比丘真实者，<a id="a-9C"></a>厌、<a id="a-9D"></a>离欲、<a id="a-9E"></a>灭尽，<a id="a-9F"></a>不起诸漏，<a id="a-9G"></a>心善解脱。<a id="a-9H"></a>彼从食集生，<a id="a-9I"></a>若真实即是灭尽，<a id="a-9J"></a>觉知此已，<a id="a-9K"></a>比丘于灭生厌、<a id="a-9L"></a>离欲、<a id="a-9M"></a>灭尽，<a id="a-9N"></a>不起诸漏，<a id="a-9O"></a>心善解脱，<a id="a-9P"></a>是数法。<a id="a-9Q"></a>”</p>
  <p id="a9R">佛告舍利弗：<a id="a-9S"></a>“如是！<a id="a-9T"></a>如是！<a id="a-9U"></a>如汝所说，<a id="a-9V"></a>比丘于真实生厌、<a id="a-9W"></a>离欲、<a id="a-9X"></a>灭尽，<a id="a-9Y"></a>是名法数。<a id="a-9Z"></a>”如是说已，<a id="a-9a"></a>世尊即起，<a id="a-9b"></a>入室坐禅。</p>
  <p id="a9c">尔时，<a id="a-9d"></a>尊者舍利弗知世尊去已，<a id="a-9e"></a>不久，<a id="a-9f"></a>语诸比丘：<a id="a-9g"></a>“诸尊，<a id="a-9h"></a>我不能辩世尊初问，<a id="a-9i"></a>是故我默念住。<a id="a-9j"></a>世尊须臾复为作发喜问，<a id="a-9k"></a>我即开解如此之义，<a id="a-9l"></a>正使世尊一日一夜，<a id="a-9m"></a>乃至七夜，<a id="a-9n"></a>异句异味问斯义者，<a id="a-9o"></a>我亦悉能，<a id="a-9p"></a>乃至七夜，<a id="a-9q"></a>以异句异味而解说之。<a id="a-9r"></a>”</p>
  <p id="a9s">时，<a id="a-9t"></a>有异比丘往诣佛所，<a id="a-9u"></a>稽首礼足，<a id="a-9v"></a>退住一面，<a id="a-9w"></a>白佛言：<a id="a-9x"></a>“世尊，<a id="a-9y"></a>尊者舍利弗作奇特未曾有说，<a id="a-9z"></a>于大众中，<a id="a-A0"></a>一向师子吼言：<a id="a-A1"></a>‘我于世尊初问，<a id="a-A2"></a>都不能辩，<a id="a-A3"></a>乃至三问默然无答。<a id="a-A4"></a>世尊寻复作发喜问，<a id="a-A5"></a>我即开解，<a id="a-A6"></a>正使世尊一日一夜，<a id="a-A7"></a>乃至七夜，<a id="a-A8"></a>异句异味问斯义者，<a id="a-A9"></a>我亦悉能，<a id="a-AA"></a>乃至七夜，<a id="a-AB"></a>异句异味而解说之。<a id="a-AC"></a>’”</p>
  <p id="aAD">佛告比丘：<a id="a-AE"></a>“彼舍利弗比丘实能于我一日一夜，<a id="a-AF"></a>乃至异句异味，<a id="a-AG"></a>七夜所问义中悉能，<a id="a-AH"></a>乃至七夜，<a id="a-AI"></a>异句异味而解说之。<a id="a-AJ"></a>所以者何？<a id="a-AK"></a>舍利弗比丘善入法界故。<a id="a-AL"></a>”</p>
  <p id="aAM">佛说此经已，<a id="a-AN"></a>彼比丘闻佛所说，<a id="a-AO"></a>欢喜奉行。</p>
  <p id="aAP">如是我闻：<a id="a-AQ"></a>一时，<a id="a-AR"></a>佛住王舍城迦兰陀竹园。</p>
  <p id="aAS">尔时，<a id="a-AT"></a>世尊告诸比丘：<a id="a-AU"></a>“有三法，<a id="a-AV"></a>世间所不爱、<a id="a-AW"></a>不念、<a id="a-AX"></a>不可意。<a id="a-AY"></a>何等为三？<a id="a-AZ"></a>谓老、<a id="a-Aa"></a>病、<a id="a-Ab"></a>死。<a id="a-Ac"></a>世间若无此三法不可爱、<a id="a-Ad"></a>不可念、<a id="a-Ae"></a>不可意者，<a id="a-Af"></a>如来、<a id="a-Ag"></a>应、<a id="a-Ah"></a>等正觉不出于世间，<a id="a-Ai"></a>世间亦不知有如来、<a id="a-Aj"></a>应、<a id="a-Ak"></a>等正觉知见，<a id="a-Al"></a>说正法、<a id="a-Am"></a>律。<a id="a-An"></a>以世间有老、<a id="a-Ao"></a>病、<a id="a-Ap"></a>死三法不可爱、<a id="a-Aq"></a>不可念、<a id="a-Ar"></a>不可意故，<a id="a-As"></a>是故如来、<a id="a-At"></a>应、<a id="a-Au"></a>等正觉出于世间，<a id="a-Av"></a>世间知有如来、<a id="a-Aw"></a>应、<a id="a-Ax"></a>等正觉所知、<a id="a-Ay"></a>所见，<a id="a-Az"></a>说正法、<a id="a-B0"></a>律。</p>
  <p id="aB1">“以三法不断故，<a id="a-B2"></a>不堪能离老、<a id="a-B3"></a>病、<a id="a-B4"></a>死，<a id="a-B5"></a>何等为三？<a id="a-B6"></a>谓贪、<a id="a-B7"></a>恚、<a id="a-B8"></a>痴。<a id="a-B9"></a>复有三法不断故，<a id="a-BA"></a>不堪能离贪、<a id="a-BB"></a>恚、<a id="a-BC"></a>痴。<a id="a-BD"></a>何等为三？<a id="a-BE"></a>谓身见、<a id="a-BF"></a>戒取、<a id="a-BG"></a>疑。<a id="a-BH"></a>复有三法不断故，<a id="a-BI"></a>不堪能离身见、<a id="a-BJ"></a>戒取、<a id="a-BK"></a>疑。<a id="a-BL"></a>何等为三？<a id="a-BM"></a>谓不正思惟、<a id="a-BN"></a>习近邪道，<a id="a-BO"></a>及懈怠心。<a id="a-BP"></a>复有三法不断故，<a id="a-BQ"></a>不堪能离不正思惟、<a id="a-BR"></a>习近邪道及懈怠心。<a id="a-BS"></a>何等为三？<a id="a-BT"></a>谓失念、<a id="a-BU"></a>不正知、<a id="a-BV"></a>乱心。<a id="a-BW"></a>复有三法不断故，<a id="a-BX"></a>不堪能离失念、<a id="a-BY"></a>不正知、<a id="a-BZ"></a>乱心。<a id="a-Ba"></a>何等为三？<a id="a-Bb"></a>谓掉、<a id="a-Bc"></a>不律仪、<a id="a-Bd"></a>不学戒。<a id="a-Be"></a>复有三法不断故，<a id="a-Bf"></a>不堪能离掉、<a id="a-Bg"></a>不律仪、<a id="a-Bh"></a>不学戒。<a id="a-Bi"></a>何等为三？<a id="a-Bj"></a>谓不信、<a id="a-Bk"></a>难教、<a id="a-Bl"></a>懈怠。<a id="a-Bm"></a>复有三法不断故，<a id="a-Bn"></a>不堪能离不信、<a id="a-Bo"></a>难教、<a id="a-Bp"></a>懒堕。<a id="a-Bq"></a>何等为三？<a id="a-Br"></a>谓不欲见圣、<a id="a-Bs"></a>不欲闻法、<a id="a-Bt"></a>常求人短。<a id="a-Bu"></a>复有三法不断故，<a id="a-Bv"></a>不堪能离不欲见圣、<a id="a-Bw"></a>不欲闻法、<a id="a-Bx"></a>常求人短。<a id="a-By"></a>何等为三？<a id="a-Bz"></a>谓不恭敬、<a id="a-C0"></a>戾语、<a id="a-C1"></a>习恶知识。<a id="a-C2"></a>复有三法不断故，<a id="a-C3"></a>不堪能离不恭敬、<a id="a-C4"></a>戾语、<a id="a-C5"></a>习恶知识。<a id="a-C6"></a>何等为三？<a id="a-C7"></a>谓无惭、<a id="a-C8"></a>无愧、<a id="a-C9"></a>放逸。<a id="a-CA"></a>此三法不断故，<a id="a-CB"></a>不堪能离不恭敬、<a id="a-CC"></a>戾语、<a id="a-CD"></a>习恶知识。</p>
  <p id="aCE">“所以者何？<a id="a-CF"></a>以无惭、<a id="a-CG"></a>无愧故放逸，<a id="a-CH"></a>放逸故不恭敬，<a id="a-CI"></a>不恭敬故习恶知识，<a id="a-CJ"></a>习恶知识故不欲见圣、<a id="a-CK"></a>不欲闻法、<a id="a-CL"></a>常求人短。<a id="a-CM"></a>求人短故不信、<a id="a-CN"></a>难教、<a id="a-CO"></a>戾语、<a id="a-CP"></a>懒堕，<a id="a-CQ"></a>懒堕故掉、<a id="a-CR"></a>不律仪、<a id="a-CS"></a>不学戒，<a id="a-CT"></a>不学戒故失念、<a id="a-CU"></a>不正知、<a id="a-CV"></a>乱心，<a id="a-CW"></a>乱心故不正思惟、<a id="a-CX"></a>习近邪道、<a id="a-CY"></a>懈怠心，<a id="a-CZ"></a>懈怠心故身见、<a id="a-Ca"></a>戒取、<a id="a-Cb"></a>疑，<a id="a-Cc"></a>疑故不离贪、<a id="a-Cd"></a>恚、<a id="a-Ce"></a>痴，<a id="a-Cf"></a>不离贪、<a id="a-Cg"></a>恚、<a id="a-Ch"></a>痴故不堪能离老、<a id="a-Ci"></a>病、<a id="a-Cj"></a>死。</p>
  <p id="aCk">“断三法故，<a id="a-Cl"></a>堪能离老、<a id="a-Cm"></a>病、<a id="a-Cn"></a>死。<a id="a-Co"></a>云何三？<a id="a-Cp"></a>谓贪、<a id="a-Cq"></a>恚、<a id="a-Cr"></a>痴，<a id="a-Cs"></a>此三法断已，<a id="a-Ct"></a>堪能离老、<a id="a-Cu"></a>病、<a id="a-Cv"></a>死。<a id="a-Cw"></a>复三法断故，<a id="a-Cx"></a>堪能离贪、<a id="a-Cy"></a>恚、<a id="a-Cz"></a>痴。<a id="a-D0"></a>云何三？<a id="a-D1"></a>谓身见、<a id="a-D2"></a>戒取、<a id="a-D3"></a>疑，<a id="a-D4"></a>此三法断故，<a id="a-D5"></a>堪能离贪、<a id="a-D6"></a>恚、<a id="a-D7"></a>痴。<a id="a-D8"></a>复三法断故，<a id="a-D9"></a>堪能离身见、<a id="a-DA"></a>戒取、<a id="a-DB"></a>疑。<a id="a-DC"></a>云何为三？<a id="a-DD"></a>谓不正思惟、<a id="a-DE"></a>习近邪道、<a id="a-DF"></a>起懈怠心，<a id="a-DG"></a>此三法断故，<a id="a-DH"></a>堪能离身见、<a id="a-DI"></a>戒取、<a id="a-DJ"></a>疑。<a id="a-DK"></a>复三法断故，<a id="a-DL"></a>堪能离不正思惟、<a id="a-DM"></a>习近邪道及懈怠心。<a id="a-DN"></a>云何为三？<a id="a-DO"></a>谓失念心、<a id="a-DP"></a>不正知、<a id="a-DQ"></a>乱心，<a id="a-DR"></a>此三法断故，<a id="a-DS"></a>堪能离不正思惟、<a id="a-DT"></a>习近邪道及心懈怠。<a id="a-DU"></a>复三法断故，<a id="a-DV"></a>堪能离失念心、<a id="a-DW"></a>不正知、<a id="a-DX"></a>乱心。<a id="a-DY"></a>何等为三？<a id="a-DZ"></a>谓掉、<a id="a-Da"></a>不律仪、<a id="a-Db"></a>犯戒，<a id="a-Dc"></a>此三法断故，<a id="a-Dd"></a>堪能离失念心、<a id="a-De"></a>不正知、<a id="a-Df"></a>乱心。<a id="a-Dg"></a>复有三法断故，<a id="a-Dh"></a>堪能离掉、<a id="a-Di"></a>不律仪、<a id="a-Dj"></a>犯戒。<a id="a-Dk"></a>云何三？<a id="a-Dl"></a>谓不信、<a id="a-Dm"></a>难教、<a id="a-Dn"></a>懒堕。<a id="a-Do"></a>此三法断故，<a id="a-Dp"></a>堪能离掉、<a id="a-Dq"></a>不律仪、<a id="a-Dr"></a>犯戒。<a id="a-Ds"></a>复有三法断故，<a id="a-Dt"></a>堪能离不信、<a id="a-Du"></a>难教、<a id="a-Dv"></a>懒堕。<a id="a-Dw"></a>云何为三？<a id="a-Dx"></a>谓不欲见圣、<a id="a-Dy"></a>不乐闻法、<a id="a-Dz"></a>好求人短，<a id="a-E0"></a>此三法断故，<a id="a-E1"></a>堪能离不信、<a id="a-E2"></a>难教、<a id="a-E3"></a>懒堕。<a id="a-E4"></a>复三法断故，<a id="a-E5"></a>堪能离不欲见圣、<a id="a-E6"></a>不欲闻法、<a id="a-E7"></a>好求人短。<a id="a-E8"></a>云何为三？<a id="a-E9"></a>谓不恭敬、<a id="a-EA"></a>戾语、<a id="a-EB"></a>习恶知识，<a id="a-EC"></a>此三法断故，<a id="a-ED"></a>离不欲见圣、<a id="a-EE"></a>不欲闻法、<a id="a-EF"></a>好求人短。<a id="a-EG"></a>复有三法断故，<a id="a-EH"></a>堪能离不恭敬、<a id="a-EI"></a>戾语、<a id="a-EJ"></a>习恶知识。<a id="a-EK"></a>云何三？<a id="a-EL"></a>谓无惭、<a id="a-EM"></a>无愧、<a id="a-EN"></a>放逸。</p>
  <p id="aEO">“所以者何？<a id="a-EP"></a>以惭愧故不放逸，<a id="a-EQ"></a>不放逸故恭敬顺语、<a id="a-ER"></a>为善知识，<a id="a-ES"></a>为善知识故乐见贤圣、<a id="a-ET"></a>乐闻正法、<a id="a-EU"></a>不求人短，<a id="a-EV"></a>不求人短故生信、<a id="a-EW"></a>顺语、<a id="a-EX"></a>精进，<a id="a-EY"></a>精进故不掉、<a id="a-EZ"></a>住律仪、<a id="a-Ea"></a>学戒，<a id="a-Eb"></a>学戒故不失念、<a id="a-Ec"></a>正知、<a id="a-Ed"></a>住不乱心，<a id="a-Ee"></a>不乱心故正思惟、<a id="a-Ef"></a>习近正道、<a id="a-Eg"></a>心不懈怠，<a id="a-Eh"></a>心不懈怠故不著身见、<a id="a-Ei"></a>不著戒取、<a id="a-Ej"></a>度疑惑，<a id="a-Ek"></a>不疑故不起贪、<a id="a-El"></a>恚、<a id="a-Em"></a>痴，<a id="a-En"></a>离贪、<a id="a-Eo"></a>恚、<a id="a-Ep"></a>痴故堪能断老、<a id="a-Eq"></a>病、<a id="a-Er"></a>死。<a id="a-Es"></a>”</p>
  <p id="aEt">佛说此经已，<a id="a-Eu"></a>诸比丘闻佛所说，<a id="a-Ev"></a>欢喜奉行。</p>
  <p id="aEw">如是我闻：<a id="a-Ex"></a>一时，<a id="a-Ey"></a>佛住王舍城迦兰陀竹园。<a id="a-Ez"></a>若王、<a id="a-F0"></a>大臣、<a id="a-F1"></a>婆罗门、<a id="a-F2"></a>长者、<a id="a-F3"></a>居士及余世人所共恭敬、<a id="a-F4"></a>尊重、<a id="a-F5"></a>供养，<a id="a-F6"></a>佛及诸声闻众大得利养，<a id="a-F7"></a>衣被、<a id="a-F8"></a>饮食、<a id="a-F9"></a>卧具、<a id="a-FA"></a>汤药；<a id="a-FB"></a>都不恭敬、<a id="a-FC"></a>尊重、<a id="a-FD"></a>供养众邪异道衣被、<a id="a-FE"></a>饮食、<a id="a-FF"></a>卧具、<a id="a-FG"></a>汤药。</p>
  <p id="aFH">尔时，<a id="a-FI"></a>众多异道聚会未曾讲堂，<a id="a-FJ"></a>作如是论：<a id="a-FK"></a>“我等昔来常为国王、<a id="a-FL"></a>大臣、<a id="a-FM"></a>长者、<a id="a-FN"></a>居士及余一切之所奉事，<a id="a-FO"></a>恭敬供养衣被、<a id="a-FP"></a>饮食、<a id="a-FQ"></a>卧具、<a id="a-FR"></a>汤药，<a id="a-FS"></a>今悉断绝，<a id="a-FT"></a>但恭敬供养沙门瞿昙、<a id="a-FU"></a>声闻大众衣被、<a id="a-FV"></a>饮食、<a id="a-FW"></a>卧具、<a id="a-FX"></a>汤药。<a id="a-FY"></a>今此众中，<a id="a-FZ"></a>谁有智慧、<a id="a-Fa"></a>大力，<a id="a-Fb"></a>堪能密往诣彼沙门瞿昙众中出家，<a id="a-Fc"></a>闻彼法已，<a id="a-Fd"></a>来还广说，<a id="a-Fe"></a>我等当复用彼闻法化诸国王、<a id="a-Ff"></a>大臣、<a id="a-Fg"></a>长者、<a id="a-Fh"></a>居士，<a id="a-Fi"></a>令其信乐，<a id="a-Fj"></a>可得还复供养如前？<a id="a-Fk"></a>”</p>
  <p id="aFl">时，<a id="a-Fm"></a>有人言：<a id="a-Fn"></a>“有一年少，<a id="a-Fo"></a>名曰须深，<a id="a-Fp"></a>聪明黠慧，<a id="a-Fq"></a>堪能密往沙门瞿昙众中出家，<a id="a-Fr"></a>听彼法已，<a id="a-Fs"></a>来还宣说。<a id="a-Ft"></a>”</p>
  <p id="aFu">时，<a id="a-Fv"></a>诸外道诣须深所，<a id="a-Fw"></a>而作是言：<a id="a-Fx"></a>“我今日大众聚集未曾讲堂，<a id="a-Fy"></a>作如是论：<a id="a-Fz"></a>‘我等先来为诸国王、<a id="a-G0"></a>大臣、<a id="a-G1"></a>长者、<a id="a-G2"></a>居士及诸世人之所恭敬奉事，<a id="a-G3"></a>供养衣被、<a id="a-G4"></a>饮食、<a id="a-G5"></a>卧具、<a id="a-G6"></a>汤药，<a id="a-G7"></a>今悉断绝，<a id="a-G8"></a>国王、<a id="a-G9"></a>大臣、<a id="a-GA"></a>长者、<a id="a-GB"></a>居士及诸世间悉共奉事沙门瞿昙、<a id="a-GC"></a>声闻大众。<a id="a-GD"></a>我此众中，<a id="a-GE"></a>谁有聪明黠慧，<a id="a-GF"></a>堪能密往沙门瞿昙众中出家学道，<a id="a-GG"></a>闻彼法已，<a id="a-GH"></a>来还宣说，<a id="a-GI"></a>化诸国王、<a id="a-GJ"></a>大臣、<a id="a-GK"></a>长者、<a id="a-GL"></a>居士，<a id="a-GM"></a>令我此众还得恭敬、<a id="a-GN"></a>尊重、<a id="a-GO"></a>供养？<a id="a-GP"></a>’其中有言：<a id="a-GQ"></a>‘唯有须深聪明黠慧，<a id="a-GR"></a>堪能密往瞿昙法中出家学道，<a id="a-GS"></a>闻彼说法，<a id="a-GT"></a>悉能受持，<a id="a-GU"></a>来还宣说。<a id="a-GV"></a>’是故我等故来相请，<a id="a-GW"></a>仁者当行！<a id="a-GX"></a>”</p>
  <p id="aGY">时，<a id="a-GZ"></a>彼须深默然受请，<a id="a-Ga"></a>诣王舍城迦兰陀竹园。</p>
  <p id="aGb">时，<a id="a-Gc"></a>众多比丘出房舍外露地经行。<a id="a-Gd"></a>尔时，<a id="a-Ge"></a>须深诣众多比丘，<a id="a-Gf"></a>而作是言：<a id="a-Gg"></a>“诸尊，<a id="a-Gh"></a>我今可得于正法中出家受具足，<a id="a-Gi"></a>修梵行不？<a id="a-Gj"></a>”</p>
  <p id="aGk">时，<a id="a-Gl"></a>众多比丘将彼须深诣世尊所，<a id="a-Gm"></a>稽首礼足，<a id="a-Gn"></a>退住一面，<a id="a-Go"></a>白佛言：<a id="a-Gp"></a>“世尊，<a id="a-Gq"></a>今此外道须深欲求于正法中出家受具足，<a id="a-Gr"></a>修梵行。<a id="a-Gs"></a>”</p>
  <p id="aGt">尔时，<a id="a-Gu"></a>世尊知外道须深心之所念，<a id="a-Gv"></a>告诸比丘：<a id="a-Gw"></a>“汝等当度彼外道须深，<a id="a-Gx"></a>令得出家。<a id="a-Gy"></a>”时，<a id="a-Gz"></a>诸比丘愿度须深。</p>
  <p id="aH0">出家已经半月，<a id="a-H1"></a>有一比丘语须深言：<a id="a-H2"></a>“须深当知：<a id="a-H3"></a>我等生死已尽，<a id="a-H4"></a>梵行已立，<a id="a-H5"></a>所作已作，<a id="a-H6"></a>自知不受后有。<a id="a-H7"></a>”</p>
  <p id="aH8">时，<a id="a-H9"></a>彼须深语比丘言：<a id="a-HA"></a>“尊者，<a id="a-HB"></a>云何，<a id="a-HC"></a>学离欲、<a id="a-HD"></a>恶不善法，<a id="a-HE"></a>有觉有观，<a id="a-HF"></a>离生喜乐，<a id="a-HG"></a>具足初禅，<a id="a-HH"></a>不起诸漏，<a id="a-HI"></a>心善解脱耶？<a id="a-HJ"></a>”</p>
  <p id="aHK">比丘答言：<a id="a-HL"></a>“不也，<a id="a-HM"></a>须深。<a id="a-HN"></a>”</p>
  <p id="aHO">复问：<a id="a-HP"></a>“云何，<a id="a-HQ"></a>离有觉有观，<a id="a-HR"></a>内净一心，<a id="a-HS"></a>无觉无观，<a id="a-HT"></a>定生喜乐，<a id="a-HU"></a>具足第二禅，<a id="a-HV"></a>不起诸漏，<a id="a-HW"></a>心善解脱耶？<a id="a-HX"></a>”</p>
  <p id="aHY">比丘答言：<a id="a-HZ"></a>“不也，<a id="a-Ha"></a>须深。<a id="a-Hb"></a>”</p>
  <p id="aHc">复问：<a id="a-Hd"></a>“云何，<a id="a-He"></a>尊者离喜舍心，<a id="a-Hf"></a>住正念正智，<a id="a-Hg"></a>身心受乐，<a id="a-Hh"></a>圣说及舍，<a id="a-Hi"></a>具足第三禅，<a id="a-Hj"></a>不起诸漏，<a id="a-Hk"></a>心善解脱耶？<a id="a-Hl"></a>”</p>
  <p id="aHm">答言：<a id="a-Hn"></a>“不也，<a id="a-Ho"></a>须深。<a id="a-Hp"></a>”</p>
  <p id="aHq">复问：<a id="a-Hr"></a>“云何，<a id="a-Hs"></a>尊者离苦息乐，<a id="a-Ht"></a>忧喜先断，<a id="a-Hu"></a>不苦不乐舍，<a id="a-Hv"></a>净念一心，<a id="a-Hw"></a>具足第四禅，<a id="a-Hx"></a>不起诸漏，<a id="a-Hy"></a>心善解脱耶？<a id="a-Hz"></a>”</p>
  <p id="aI0">答言：<a id="a-I1"></a>“不也，<a id="a-I2"></a>须深。<a id="a-I3"></a>”</p>
  <p id="aI4">复问：<a id="a-I5"></a>“若复寂静解脱起色、<a id="a-I6"></a>无色，<a id="a-I7"></a>身作证具足住，<a id="a-I8"></a>不起诸漏，<a id="a-I9"></a>心善解脱耶？<a id="a-IA"></a>”</p>
  <p id="aIB">答言：<a id="a-IC"></a>“不也，<a id="a-ID"></a>须深。<a id="a-IE"></a>”</p>
  <p id="aIF">须深复问：<a id="a-IG"></a>“云何，<a id="a-IH"></a>尊者所说不同，<a id="a-II"></a>前后相违？<a id="a-IJ"></a>云何不得禅定而复记说？<a id="a-IK"></a>”</p>
  <p id="aIL">比丘答言：<a id="a-IM"></a>“我是慧解脱也。<a id="a-IN"></a>”</p>
  <p id="aIO">作是说已，<a id="a-IP"></a>众多比丘各从座起而去。</p>
  <p id="aIQ">尔时，<a id="a-IR"></a>须深知众多比丘去已，<a id="a-IS"></a>作是思惟：<a id="a-IT"></a>“此诸尊者所说不同，<a id="a-IU"></a>前后相违，<a id="a-IV"></a>言不得正受，<a id="a-IW"></a>而复记说自知作证。<a id="a-IX"></a>”作是思惟已，<a id="a-IY"></a>往诣佛所，<a id="a-IZ"></a>稽首礼足，<a id="a-Ia"></a>退住一面，<a id="a-Ib"></a>白佛言：<a id="a-Ic"></a>“世尊，<a id="a-Id"></a>彼众多比丘于我面前记说：<a id="a-Ie"></a>‘我生已尽，<a id="a-If"></a>梵行已立，<a id="a-Ig"></a>所作已作，<a id="a-Ih"></a>自知不受后有。<a id="a-Ii"></a>’我即问彼尊者：<a id="a-Ij"></a>‘得离欲、<a id="a-Ik"></a>恶不善法，<a id="a-Il"></a>……乃至身作证，<a id="a-Im"></a>不起诸漏，<a id="a-In"></a>心善解脱耶？<a id="a-Io"></a>’彼答我言：<a id="a-Ip"></a>‘不也，<a id="a-Iq"></a>须深。<a id="a-Ir"></a>’我即问言：<a id="a-Is"></a>‘所说不同，<a id="a-It"></a>前后相违，<a id="a-Iu"></a>言不入正受，<a id="a-Iv"></a>而复记说，<a id="a-Iw"></a>自知作证。<a id="a-Ix"></a>’彼答我言：<a id="a-Iy"></a>‘得慧解脱。<a id="a-Iz"></a>’作此说已，<a id="a-J0"></a>各从座起而去。<a id="a-J1"></a>我今问世尊：<a id="a-J2"></a>云何彼所说不同，<a id="a-J3"></a>前后相违，<a id="a-J4"></a>不得正受，<a id="a-J5"></a>而复说言，<a id="a-J6"></a>自知作证？<a id="a-J7"></a>”</p>
  <p id="aJ8">佛告须深：<a id="a-J9"></a>“彼先知法住，<a id="a-JA"></a>后知涅槃。<a id="a-JB"></a>彼诸善男子独一静处，<a id="a-JC"></a>专精思惟，<a id="a-JD"></a>不放逸住，<a id="a-JE"></a>离于我见，<a id="a-JF"></a>不起诸漏，<a id="a-JG"></a>心善解脱。<a id="a-JH"></a>”</p>
  <p id="aJI">须深白佛：<a id="a-JJ"></a>“我今不知先知法住，<a id="a-JK"></a>后知涅槃。<a id="a-JL"></a>彼诸善男子独一静处，<a id="a-JM"></a>专精思惟，<a id="a-JN"></a>不放逸住，<a id="a-JO"></a>离于我见，<a id="a-JP"></a>不起诸漏，<a id="a-JQ"></a>心善解脱。<a id="a-JR"></a>”</p>
  <p id="aJS">佛告须深：<a id="a-JT"></a>“不问汝知不知，<a id="a-JU"></a>且自先知法住，<a id="a-JV"></a>后知涅槃。<a id="a-JW"></a>彼诸善男子独一静处，<a id="a-JX"></a>专精思惟，<a id="a-JY"></a>不放逸住，<a id="a-JZ"></a>离于我见，<a id="a-Ja"></a>心善解脱。<a id="a-Jb"></a>”</p>
  <p id="aJc">须深白佛：<a id="a-Jd"></a>“惟愿世尊为我说法，<a id="a-Je"></a>令我得知法住智，<a id="a-Jf"></a>得见法住智。<a id="a-Jg"></a>”</p>
  <p id="aJh">佛告须深：<a id="a-Ji"></a>“我今问汝，<a id="a-Jj"></a>随意答我。<a id="a-Jk"></a>须深，<a id="a-Jl"></a>于意云何？<a id="a-Jm"></a>有生故有老死，<a id="a-Jn"></a>不离生有老死耶？<a id="a-Jo"></a>”</p>
  <p id="aJp">须深答曰：<a id="a-Jq"></a>“如是，<a id="a-Jr"></a>世尊。<a id="a-Js"></a>”</p>
  <p id="aJt">“有生故有老死，<a id="a-Ju"></a>不离生有老死；<a id="a-Jv"></a>如是生、<a id="a-Jw"></a>有、<a id="a-Jx"></a>取、<a id="a-Jy"></a>爱、<a id="a-Jz"></a>受、<a id="a-K0"></a>触、<a id="a-K1"></a>六入处、<a id="a-K2"></a>名色、<a id="a-K3"></a>识、<a id="a-K4"></a>行、<a id="a-K5"></a>无明，<a id="a-K6"></a>有无明故有行，<a id="a-K7"></a>不离无明而有行耶？<a id="a-K8"></a>”</p>
  <p id="aK9">须深白佛：<a id="a-KA"></a>“如是，<a id="a-KB"></a>世尊，<a id="a-KC"></a>有无明故有行，<a id="a-KD"></a>不离无明而有行。<a id="a-KE"></a>”</p>
  <p id="aKF">佛告须深：<a id="a-KG"></a>“无生故无老死，<a id="a-KH"></a>不离生灭而老死灭耶？<a id="a-KI"></a>”</p>
  <p id="aKJ">须深白佛言：<a id="a-KK"></a>“如是，<a id="a-KL"></a>世尊，<a id="a-KM"></a>无生故无老死，<a id="a-KN"></a>不离生灭而老死灭。<a id="a-KO"></a>”</p>
  <p id="aKP">“如是乃至无无明故无行，<a id="a-KQ"></a>不离无明灭而行灭耶？<a id="a-KR"></a>”</p>
  <p id="aKS">须深白佛：<a id="a-KT"></a>“如是，<a id="a-KU"></a>世尊，<a id="a-KV"></a>无无明故无行，<a id="a-KW"></a>不离无明灭而行灭。<a id="a-KX"></a>”</p>
  <p id="aKY">佛告须深：<a id="a-KZ"></a>“作如是知、<a id="a-Ka"></a>如是见者，<a id="a-Kb"></a>为有离欲、<a id="a-Kc"></a>恶不善法，<a id="a-Kd"></a>乃至身作证具足住不？<a id="a-Ke"></a>”</p>
  <p id="aKf">须深白佛：<a id="a-Kg"></a>“不也，<a id="a-Kh"></a>世尊。<a id="a-Ki"></a>”</p>
  <p id="aKj">佛告须深：<a id="a-Kk"></a>“是名先知法往，<a id="a-Kl"></a>后知涅槃。<a id="a-Km"></a>彼诸善男子独一静处，<a id="a-Kn"></a>专精思惟，<a id="a-Ko"></a>不放逸住，<a id="a-Kp"></a>离于我见，<a id="a-Kq"></a>不起诸漏，<a id="a-Kr"></a>心善解脱。<a id="a-Ks"></a>”</p>
  <p id="aKt">佛说此经已，<a id="a-Ku"></a>尊者须深远尘离垢，<a id="a-Kv"></a>得法眼净。</p>
  <p id="aKw">尔时，<a id="a-Kx"></a>须深见法得法，<a id="a-Ky"></a>觉法度疑，<a id="a-Kz"></a>不由他信，<a id="a-L0"></a>不由他度，<a id="a-L1"></a>于正法中心得无畏，<a id="a-L2"></a>稽首佛足，<a id="a-L3"></a>白佛言：<a id="a-L4"></a>“世尊，<a id="a-L5"></a>我今悔过！<a id="a-L6"></a>我于正法中盗密出家，<a id="a-L7"></a>是故悔过。<a id="a-L8"></a>”</p>
  <p id="aL9">佛告须深：<a id="a-LA"></a>“云何于正法中盗密出家？<a id="a-LB"></a>”</p>
  <p id="aLC">须深白佛言：<a id="a-LD"></a>“世尊，<a id="a-LE"></a>有众多外道来诣我所，<a id="a-LF"></a>语我言：<a id="a-LG"></a>‘须深当知：<a id="a-LH"></a>我等先为国王、<a id="a-LI"></a>大臣、<a id="a-LJ"></a>长者、<a id="a-LK"></a>居士及余世人恭敬供养，<a id="a-LL"></a>而今断绝，<a id="a-LM"></a>悉共供养沙门瞿昙、<a id="a-LN"></a>声闻大众。<a id="a-LO"></a>汝今密往沙门瞿昙声闻众中出家受法，<a id="a-LP"></a>得彼法已，<a id="a-LQ"></a>还来宣说我等，<a id="a-LR"></a>当以彼闻法，<a id="a-LS"></a>教化世间，<a id="a-LT"></a>令彼恭敬供养如初。<a id="a-LU"></a>’是故，<a id="a-LV"></a>世尊，<a id="a-LW"></a>我于正法、<a id="a-LX"></a>律中盗密出家，<a id="a-LY"></a>今日悔过。<a id="a-LZ"></a>惟愿世尊听我悔过，<a id="a-La"></a>以哀愍故。<a id="a-Lb"></a>”</p>
  <p id="aLc">佛告须深：<a id="a-Ld"></a>“受汝悔过，<a id="a-Le"></a>汝当具说：<a id="a-Lf"></a>‘我昔愚痴、<a id="a-Lg"></a>不善、<a id="a-Lh"></a>无智，<a id="a-Li"></a>于正法、<a id="a-Lj"></a>律盗密出家；<a id="a-Lk"></a>今日悔过，<a id="a-Ll"></a>自见罪、<a id="a-Lm"></a>自知罪，<a id="a-Ln"></a>于当来世律仪成就，<a id="a-Lo"></a>功德增长，<a id="a-Lp"></a>终不退减。<a id="a-Lq"></a>’所以者何？<a id="a-Lr"></a>凡人有罪，<a id="a-Ls"></a>自见、<a id="a-Lt"></a>自知而悔过者，<a id="a-Lu"></a>于当来世律仪成就，<a id="a-Lv"></a>功德增长，<a id="a-Lw"></a>终不退减。<a id="a-Lx"></a>”</p>
  <p id="aLy">佛告须深：<a id="a-Lz"></a>“今当说譬，<a id="a-M0"></a>其智慧者，<a id="a-M1"></a>以譬得解。<a id="a-M2"></a>譬如国王有防逻者，<a id="a-M3"></a>捉捕盗贼，<a id="a-M4"></a>缚送王所，<a id="a-M5"></a>白言：<a id="a-M6"></a>‘大王，<a id="a-M7"></a>此人劫盗，<a id="a-M8"></a>愿王处罪。<a id="a-M9"></a>’王言：<a id="a-MA"></a>‘将罪人去，<a id="a-MB"></a>反缚两手，<a id="a-MC"></a>恶声宣令，<a id="a-MD"></a>周遍国中，<a id="a-ME"></a>然后将出城外刑罪人处，<a id="a-MF"></a>遍身四体，<a id="a-MG"></a>劖以百矛。<a id="a-MH"></a>’彼典刑者受王教令，<a id="a-MI"></a>送彼罪人，<a id="a-MJ"></a>反缚两手，<a id="a-MK"></a>恶声宣唱，<a id="a-ML"></a>周遍城邑，<a id="a-MM"></a>将出城外刑罪人处，<a id="a-MN"></a>遍身四体，<a id="a-MO"></a>劖以百矛。<a id="a-MP"></a>日中，<a id="a-MQ"></a>王问：<a id="a-MR"></a>‘罪人活耶？<a id="a-MS"></a>’臣白言：<a id="a-MT"></a>‘活。<a id="a-MU"></a>’王复敕臣：<a id="a-MV"></a>‘复劖百矛。<a id="a-MW"></a>’至日晡时，<a id="a-MX"></a>复劖百矛，<a id="a-MY"></a>彼犹不死。<a id="a-MZ"></a>”</p>
  <p id="aMa">佛告须深：<a id="a-Mb"></a>“彼王治罪，<a id="a-Mc"></a>劖以三百矛，<a id="a-Md"></a>彼罪人身宁有完处如手掌不？<a id="a-Me"></a>”</p>
  <p id="aMf">须深白佛：<a id="a-Mg"></a>“无也，<a id="a-Mh"></a>世尊。<a id="a-Mi"></a>”</p>
  <p id="aMj">复问须深：<a id="a-Mk"></a>“时彼罪人，<a id="a-Ml"></a>劖以三百矛因缘，<a id="a-Mm"></a>受苦极苦剧不？<a id="a-Mn"></a>”</p>
  <p id="aMo">须深白佛：<a id="a-Mp"></a>“极苦，<a id="a-Mq"></a>世尊，<a id="a-Mr"></a>若劖以一矛，<a id="a-Ms"></a>苦痛难堪，<a id="a-Mt"></a>况三百矛，<a id="a-Mu"></a>当可堪忍？<a id="a-Mv"></a>”</p>
  <p id="aMw">佛告须深：<a id="a-Mx"></a>“此尚可耳！<a id="a-My"></a>若于正法、<a id="a-Mz"></a>律盗密出家，<a id="a-N0"></a>盗受持法，<a id="a-N1"></a>为人宣说，<a id="a-N2"></a>当受苦痛倍过于彼。<a id="a-N3"></a>”</p>
  <p id="aN4">佛说是法时，<a id="a-N5"></a>外道须深漏尽意解，<a id="a-N6"></a>佛说此经已，<a id="a-N7"></a>尊者须深闻佛所说，<a id="a-N8"></a>欢喜奉行。</p>
  <p id="aN9">如是我闻：<a id="a-NA"></a>一时，<a id="a-NB"></a>佛住王舍城迦兰陀竹园。</p>
  <p id="aNC">尔时，<a id="a-ND"></a>世尊告诸比丘：<a id="a-NE"></a>“如来成就十种力，<a id="a-NF"></a>得四无畏，<a id="a-NG"></a>知先佛住处，<a id="a-NH"></a>能转梵轮，<a id="a-NI"></a>于大众中震师子吼言：<a id="a-NJ"></a>此有故彼有，<a id="a-NK"></a>此起故彼起，<a id="a-NL"></a>谓缘无明行，<a id="a-NM"></a>广说乃至纯大苦聚集，<a id="a-NN"></a>纯大苦聚灭。<a id="a-NO"></a>诸比丘，<a id="a-NP"></a>此是真实教法显现，<a id="a-NQ"></a>断生死流，<a id="a-NR"></a>乃至其人悉善显现。<a id="a-NS"></a>如是真实教法显现，<a id="a-NT"></a>断生死流，<a id="a-NU"></a>足令善男子正信、<a id="a-NV"></a>出家，<a id="a-NW"></a>方便修习，<a id="a-NX"></a>不放逸住，<a id="a-NY"></a>于正法、<a id="a-NZ"></a>律精勤苦行，<a id="a-Na"></a>皮筋骨立，<a id="a-Nb"></a>血肉枯竭；<a id="a-Nc"></a>若其未得所当得者，<a id="a-Nd"></a>不舍殷勤精进，<a id="a-Ne"></a>方便坚固堪能。<a id="a-Nf"></a>所以者何？<a id="a-Ng"></a>懈怠苦住，<a id="a-Nh"></a>能生种种恶不善法，<a id="a-Ni"></a>当来有结，<a id="a-Nj"></a>炽然增长，<a id="a-Nk"></a>于未来世生、<a id="a-Nl"></a>老、<a id="a-Nm"></a>病、<a id="a-Nn"></a>死，<a id="a-No"></a>退其大义故。<a id="a-Np"></a>精进乐独住者，<a id="a-Nq"></a>不生种种恶不善法，<a id="a-Nr"></a>当来有结，<a id="a-Ns"></a>炽然苦报，<a id="a-Nt"></a>不于未来世增长生、<a id="a-Nu"></a>老、<a id="a-Nv"></a>病、<a id="a-Nw"></a>死，<a id="a-Nx"></a>大义满足，<a id="a-Ny"></a>得成第一教法之场。<a id="a-Nz"></a>所谓大师面前，<a id="a-O0"></a>亲承说法，<a id="a-O1"></a>寂灭涅槃，<a id="a-O2"></a>菩提正向，<a id="a-O3"></a>善逝、<a id="a-O4"></a>正觉。<a id="a-O5"></a>是故，<a id="a-O6"></a>比丘，<a id="a-O7"></a>当观自利、<a id="a-O8"></a>利他、<a id="a-O9"></a>自他俱利，<a id="a-OA"></a>精勤修学。<a id="a-OB"></a>我今出家，<a id="a-OC"></a>不愚不惑，<a id="a-OD"></a>有果有乐，<a id="a-OE"></a>诸所供养衣服、<a id="a-OF"></a>饮食、<a id="a-OG"></a>卧具、<a id="a-OH"></a>汤药者，<a id="a-OI"></a>悉得大果、<a id="a-OJ"></a>大福、<a id="a-OK"></a>大利。<a id="a-OL"></a>当如是学！<a id="a-OM"></a>”</p>
  <p id="aON">佛说是经已，<a id="a-OO"></a>诸比丘闻佛所说，<a id="a-OP"></a>欢喜奉行。</p>
  <p id="aOQ">如是我闻：<a id="a-OR"></a>一时，<a id="a-OS"></a>佛住王舍城迦兰陀竹园。</p>
  <p id="aOT">尔时，<a id="a-OU"></a>世尊告诸比丘：<a id="a-OV"></a>“善来比丘，<a id="a-OW"></a>善出家、<a id="a-OX"></a>善得己利，<a id="a-OY"></a>旷世时时得生圣处，<a id="a-OZ"></a>诸根具足，<a id="a-Oa"></a>不愚不痴，<a id="a-Ob"></a>不须手语，<a id="a-Oc"></a>好说、<a id="a-Od"></a>恶说堪能解义。<a id="a-Oe"></a>我今于此世作佛、<a id="a-Of"></a>如来、<a id="a-Og"></a>应、<a id="a-Oh"></a>等正觉、<a id="a-Oi"></a>明行足、<a id="a-Oj"></a>善逝、<a id="a-Ok"></a>世间解、<a id="a-Ol"></a>无上士、<a id="a-Om"></a>调御丈夫、<a id="a-On"></a>天人师、<a id="a-Oo"></a>佛、<a id="a-Op"></a>世尊，<a id="a-Oq"></a>说法寂灭、<a id="a-Or"></a>涅槃、<a id="a-Os"></a>菩提正向、<a id="a-Ot"></a>善逝、<a id="a-Ou"></a>等正觉。<a id="a-Ov"></a>所谓此有故彼有，<a id="a-Ow"></a>此起故彼起，<a id="a-Ox"></a>谓缘无明行，<a id="a-Oy"></a>缘行识，<a id="a-Oz"></a>乃至纯大苦聚集；<a id="a-P0"></a>无明灭则行灭，<a id="a-P1"></a>乃至纯大苦聚灭。</p>
  <p id="aP2">“诸比丘，<a id="a-P3"></a>难得之处已得，<a id="a-P4"></a>生于圣处，<a id="a-P5"></a>诸根具足，<a id="a-P6"></a>乃至纯大苦众集，<a id="a-P7"></a>纯大苦灭。<a id="a-P8"></a>是故，<a id="a-P9"></a>比丘，<a id="a-PA"></a>当如是学，<a id="a-PB"></a>自利、<a id="a-PC"></a>利他、<a id="a-PD"></a>自他俱利。<a id="a-PE"></a>如是出家，<a id="a-PF"></a>不愚不痴，<a id="a-PG"></a>有果有乐，<a id="a-PH"></a>有乐果报，<a id="a-PI"></a>供养衣服、<a id="a-PJ"></a>饮食、<a id="a-PK"></a>卧具、<a id="a-PL"></a>汤药者，<a id="a-PM"></a>悉得大果、<a id="a-PN"></a>大福、<a id="a-PO"></a>大利。<a id="a-PP"></a>是故，<a id="a-PQ"></a>比丘，<a id="a-PR"></a>当如是学。<a id="a-PS"></a>”</p>
  <p id="aPT">佛说此经已，<a id="a-PU"></a>诸比丘闻佛所说，<a id="a-PV"></a>欢喜奉行。</p>
  <p id="aPW">如是我闻：<a id="a-PX"></a>一时，<a id="a-PY"></a>佛住王舍城迦兰陀竹园。</p>
  <p id="aPZ">尔时，<a id="a-Pa"></a>世尊告诸比丘：<a id="a-Pb"></a>“多闻圣弟子不作是念：<a id="a-Pc"></a>‘何所有故此有？<a id="a-Pd"></a>何所起故此起？<a id="a-Pe"></a>何所无故此无？<a id="a-Pf"></a>何所灭故此灭？<a id="a-Pg"></a>’然彼多闻圣弟子知所谓此有故彼有，<a id="a-Ph"></a>此起故彼起，<a id="a-Pi"></a>谓缘无明行，<a id="a-Pj"></a>乃至纯大苦聚集；<a id="a-Pk"></a>无明灭故行灭，<a id="a-Pl"></a>乃至纯大苦聚灭。<a id="a-Pm"></a>”</p>
  <p id="aPn">佛说是经已，<a id="a-Po"></a>诸比丘闻佛所说，<a id="a-Pp"></a>欢喜奉行。</p>
  <p id="aPq">如是我闻：<a id="a-Pr"></a>一时，<a id="a-Ps"></a>尊者那罗、<a id="a-Pt"></a>尊者茂师罗、<a id="a-Pu"></a>尊者殊胜、<a id="a-Pv"></a>尊者阿难住舍卫国象耳池侧。</p>
  <p id="aPw">尔时，<a id="a-Px"></a>尊者那罗语尊者茂师罗言：<a id="a-Py"></a>“有异信、<a id="a-Pz"></a>异欲、<a id="a-Q0"></a>异闻、<a id="a-Q1"></a>异行觉想、<a id="a-Q2"></a>异见审谛忍，<a id="a-Q3"></a>有如是正自觉知见生，<a id="a-Q4"></a>所谓生故有老死，<a id="a-Q5"></a>不离生有老死耶？<a id="a-Q6"></a>”</p>
  <p id="aQ7">尊者茂师罗言：<a id="a-Q8"></a>“有异信、<a id="a-Q9"></a>异欲、<a id="a-QA"></a>异闻、<a id="a-QB"></a>异行觉想、<a id="a-QC"></a>异见审谛忍，<a id="a-QD"></a>有如是正自觉知见生，<a id="a-QE"></a>所谓有生故有老死，<a id="a-QF"></a>不异生有老死，<a id="a-QG"></a>如是说有。<a id="a-QH"></a>”</p>
  <p id="aQI">“尊者茂师罗，<a id="a-QJ"></a>有异信乃至异忍，<a id="a-QK"></a>得自觉知见生，<a id="a-QL"></a>所谓有灭、<a id="a-QM"></a>寂灭、<a id="a-QN"></a>涅槃耶？<a id="a-QO"></a>”</p>
  <p id="aQP">尊者茂师罗答言：<a id="a-QQ"></a>“有异信乃至异忍，<a id="a-QR"></a>得自觉知见生，<a id="a-QS"></a>所谓有灭、<a id="a-QT"></a>寂灭、<a id="a-QU"></a>涅槃。<a id="a-QV"></a>”</p>
  <p id="aQW">复问：<a id="a-QX"></a>“尊者茂师罗，<a id="a-QY"></a>有灭则寂灭、<a id="a-QZ"></a>涅槃，<a id="a-Qa"></a>说者汝今便是阿罗汉，<a id="a-Qb"></a>诸漏尽耶？<a id="a-Qc"></a>”</p>
  <p id="aQd">尊者茂师罗默然不答，<a id="a-Qe"></a>第二、<a id="a-Qf"></a>第三问亦默然不答。</p>
  <p id="aQg">尔时，<a id="a-Qh"></a>尊者殊胜语尊者茂师罗：<a id="a-Qi"></a>“汝今且止，<a id="a-Qj"></a>我当为汝答尊者那罗。<a id="a-Qk"></a>”</p>
  <p id="aQl">尊者茂师罗言：<a id="a-Qm"></a>“我今且止，<a id="a-Qn"></a>汝为我答。<a id="a-Qo"></a>”</p>
  <p id="aQp">尔时，<a id="a-Qq"></a>尊者殊胜语尊者那罗：<a id="a-Qr"></a>“有异信乃至异忍，<a id="a-Qs"></a>得自觉知见生，<a id="a-Qt"></a>所谓有灭则寂灭、<a id="a-Qu"></a>涅槃。<a id="a-Qv"></a>”</p>
  <p id="aQw">时，<a id="a-Qx"></a>尊者那罗问尊者殊胜言：<a id="a-Qy"></a>“有异信乃至异忍，<a id="a-Qz"></a>得自觉知见生，<a id="a-R0"></a>所谓有灭则寂灭、<a id="a-R1"></a>涅槃者，<a id="a-R2"></a>汝今便是漏尽阿罗汉耶？<a id="a-R3"></a>”</p>
  <p id="aR4">尊者殊胜言：<a id="a-R5"></a>“我说有灭则寂灭、<a id="a-R6"></a>涅槃，<a id="a-R7"></a>而非漏尽阿罗汉也。<a id="a-R8"></a>”</p>
  <p id="aR9">尊者那罗言：<a id="a-RA"></a>“所说不同，<a id="a-RB"></a>前后相违。<a id="a-RC"></a>如尊者所说，<a id="a-RD"></a>有灭则寂灭、<a id="a-RE"></a>涅槃，<a id="a-RF"></a>而复言非漏尽阿罗汉耶？<a id="a-RG"></a>”</p>
  <p id="aRH">尊者殊胜语尊者那罗言：<a id="a-RI"></a>“今当说譬，<a id="a-RJ"></a>夫智者以譬得解。<a id="a-RK"></a>如旷野路边有井，<a id="a-RL"></a>无绳无罐，<a id="a-RM"></a>得取其水。<a id="a-RN"></a>时，<a id="a-RO"></a>有行人，<a id="a-RP"></a>热渴所逼，<a id="a-RQ"></a>绕井求觅，<a id="a-RR"></a>无绳无罐，<a id="a-RS"></a>谛观井水，<a id="a-RT"></a>如实知见，<a id="a-RU"></a>而不触身。<a id="a-RV"></a>如是，<a id="a-RW"></a>我说有灭则寂灭涅槃，<a id="a-RX"></a>而自不得漏尽阿罗汉。<a id="a-RY"></a>”</p>
  <p id="aRZ">尔时，<a id="a-Ra"></a>尊者阿难语尊者那罗言：<a id="a-Rb"></a>“彼尊者殊胜所说，<a id="a-Rc"></a>汝复云何？<a id="a-Rd"></a>”</p>
  <p id="aRe">尊者那罗语尊者阿难言：<a id="a-Rf"></a>“尊者殊胜善说真实，<a id="a-Rg"></a>知复何言！<a id="a-Rh"></a>”</p>
  <p id="aRi">时，<a id="a-Rj"></a>彼正士各各说已，<a id="a-Rk"></a>从座起去。</p>
  <p id="aRl">如是我闻：<a id="a-Rm"></a>一时，<a id="a-Rn"></a>佛住舍卫国祇树给孤独园。</p>
  <p id="aRo">尔时，<a id="a-Rp"></a>世尊告诸比丘：<a id="a-Rq"></a>“若诸沙门、<a id="a-Rr"></a>婆罗门于法不如实知，<a id="a-Rs"></a>法集、<a id="a-Rt"></a>法灭、<a id="a-Ru"></a>法灭道迹不如实知，<a id="a-Rv"></a>彼非沙门、<a id="a-Rw"></a>沙门数，<a id="a-Rx"></a>非婆罗门婆罗门数，<a id="a-Ry"></a>彼亦非沙门义、<a id="a-Rz"></a>婆罗门义，<a id="a-S0"></a>见法自知作证：<a id="a-S1"></a>我生已尽，<a id="a-S2"></a>梵行已立，<a id="a-S3"></a>所作已作，<a id="a-S4"></a>自知不受后有。</p>
  <p id="aS5">“云何法不如实知？<a id="a-S6"></a>云何法集不如实知？<a id="a-S7"></a>云何法灭不如实知？<a id="a-S8"></a>云何法灭道迹不如实知？<a id="a-S9"></a>谓于老死法不如实知，<a id="a-SA"></a>老死集、<a id="a-SB"></a>老死灭、<a id="a-SC"></a>老死灭道迹不如实知；<a id="a-SD"></a>如是生、<a id="a-SE"></a>有、<a id="a-SF"></a>取、<a id="a-SG"></a>爱、<a id="a-SH"></a>受、<a id="a-SI"></a>触、<a id="a-SJ"></a>六入处不如实知，<a id="a-SK"></a>六入处集、<a id="a-SL"></a>六入处灭、<a id="a-SM"></a>六入处灭道迹不如实知；<a id="a-SN"></a>如是诸法不如实知，<a id="a-SO"></a>法集、<a id="a-SP"></a>法灭、<a id="a-SQ"></a>法灭道迹不如实知。</p>
  <p id="aSR">“若诸沙门、<a id="a-SS"></a>婆罗门于法如实知，<a id="a-ST"></a>法集、<a id="a-SU"></a>法灭、<a id="a-SV"></a>法灭道迹如实知，<a id="a-SW"></a>当知是沙门、<a id="a-SX"></a>婆罗门，<a id="a-SY"></a>沙门之沙门数，<a id="a-SZ"></a>婆罗门之婆罗门数。<a id="a-Sa"></a>彼以沙门义、<a id="a-Sb"></a>婆罗门义，<a id="a-Sc"></a>见法自知作证：<a id="a-Sd"></a>我生已尽，<a id="a-Se"></a>梵行已立，<a id="a-Sf"></a>所作已作，<a id="a-Sg"></a>自知不受后有。</p>
  <p id="aSh">“何等法如实知？<a id="a-Si"></a>何等法集、<a id="a-Sj"></a>法灭、<a id="a-Sk"></a>法灭道迹如实知？<a id="a-Sl"></a>谓老死法如实知，<a id="a-Sm"></a>老死集、<a id="a-Sn"></a>老死灭、<a id="a-So"></a>老死灭道迹如实知；<a id="a-Sp"></a>如是生、<a id="a-Sq"></a>有、<a id="a-Sr"></a>取、<a id="a-Ss"></a>爱、<a id="a-St"></a>受、<a id="a-Su"></a>触、<a id="a-Sv"></a>六入处如实知，<a id="a-Sw"></a>六入处集、<a id="a-Sx"></a>六入处灭、<a id="a-Sy"></a>六入处灭道迹如实知；<a id="a-Sz"></a>如是诸法如实知，<a id="a-T0"></a>法集、<a id="a-T1"></a>法灭、<a id="a-T2"></a>法灭道迹如实知。<a id="a-T3"></a>”</p>
  <p id="aT4">佛说是经已，<a id="a-T5"></a>诸比丘闻佛所说，<a id="a-T6"></a>欢喜奉行。</p>
  <p id="aT7">如是我闻：<a id="a-T8"></a>一时，<a id="a-T9"></a>佛住舍卫国祇树给孤独园。</p>
  <p id="aTA">尔时，<a id="a-TB"></a>世尊告诸比丘：<a id="a-TC"></a>“若沙门、<a id="a-TD"></a>婆罗门于法不如实知，<a id="a-TE"></a>法集、<a id="a-TF"></a>法灭、<a id="a-TG"></a>法灭道迹不如实知，<a id="a-TH"></a>当知是沙门、<a id="a-TI"></a>婆罗门，<a id="a-TJ"></a>非沙门之沙门数，<a id="a-TK"></a>非婆罗门之婆罗门数，<a id="a-TL"></a>彼亦非沙门义、<a id="a-TM"></a>非婆罗门义，<a id="a-TN"></a>见法自知作证：<a id="a-TO"></a>我生已尽，<a id="a-TP"></a>梵行已立，<a id="a-TQ"></a>所作已作，<a id="a-TR"></a>自知不受后有。</p>
  <p id="aTS">“何等法不如实知？<a id="a-TT"></a>何等法集、<a id="a-TU"></a>法灭、<a id="a-TV"></a>法灭道迹不如实知？<a id="a-TW"></a>谓六入处法不如实知，<a id="a-TX"></a>六入处集、<a id="a-TY"></a>六入处灭、<a id="a-TZ"></a>六入处灭道迹不如实知，<a id="a-Ta"></a>而于触如实知者，<a id="a-Tb"></a>无有是处；<a id="a-Tc"></a>触集、<a id="a-Td"></a>触灭、<a id="a-Te"></a>触灭道迹如实知者，<a id="a-Tf"></a>无有是处；<a id="a-Tg"></a>如是受、<a id="a-Th"></a>爱、<a id="a-Ti"></a>取、<a id="a-Tj"></a>有、<a id="a-Tk"></a>生、<a id="a-Tl"></a>老、<a id="a-Tm"></a>死如实知者，<a id="a-Tn"></a>无有是处。</p>
  <p id="aTo">“若沙门、<a id="a-Tp"></a>婆罗门于六入处如实知，<a id="a-Tq"></a>六入处集、<a id="a-Tr"></a>六入处灭、<a id="a-Ts"></a>六入处灭道迹如实知者，<a id="a-Tt"></a>于触如实知，<a id="a-Tu"></a>斯有是处；<a id="a-Tv"></a>如是受、<a id="a-Tw"></a>爱、<a id="a-Tx"></a>取、<a id="a-Ty"></a>有、<a id="a-Tz"></a>生、<a id="a-U0"></a>老、<a id="a-U1"></a>死如实知者，<a id="a-U2"></a>斯有是处。<a id="a-U3"></a>”</p>
  <p id="aU4">佛说是经已，<a id="a-U5"></a>诸比丘闻佛所说，<a id="a-U6"></a>欢喜奉行。</p>
  <p id="aU7">如是我闻：<a id="a-U8"></a>一时，<a id="a-U9"></a>佛住舍卫国祇树给孤独园。</p>
  <p id="aUA">尔时，<a id="a-UB"></a>世尊告诸比丘，<a id="a-UC"></a>如上说，<a id="a-UD"></a>差别者：<a id="a-UE"></a>“若诸沙门、<a id="a-UF"></a>婆罗门于六入处不如实知，<a id="a-UG"></a>而欲超度触者，<a id="a-UH"></a>无有是处；<a id="a-UI"></a>触集、<a id="a-UJ"></a>触灭、<a id="a-UK"></a>触灭道迹超度者，<a id="a-UL"></a>无有是处；<a id="a-UM"></a>如是超度受、<a id="a-UN"></a>爱、<a id="a-UO"></a>取、<a id="a-UP"></a>有、<a id="a-UQ"></a>生、<a id="a-UR"></a>老、<a id="a-US"></a>死者，<a id="a-UT"></a>无有是处；<a id="a-UU"></a>超度老死集、<a id="a-UV"></a>老死灭、<a id="a-UW"></a>老死灭道迹者，<a id="a-UX"></a>无有是处。<a id="a-UY"></a>若沙门、<a id="a-UZ"></a>婆罗门于六入处如实知，<a id="a-Ua"></a>六入处集、<a id="a-Ub"></a>六入处灭、<a id="a-Uc"></a>六入处灭道迹如实知，<a id="a-Ud"></a>而超度触者，<a id="a-Ue"></a>斯有是处；<a id="a-Uf"></a>如是超度受、<a id="a-Ug"></a>爱、<a id="a-Uh"></a>取、<a id="a-Ui"></a>有、<a id="a-Uj"></a>生、<a id="a-Uk"></a>老、<a id="a-Ul"></a>死者，<a id="a-Um"></a>斯有是处；<a id="a-Un"></a>乃至超度老死灭道迹者，<a id="a-Uo"></a>斯有是处。<a id="a-Up"></a>”</p>
  <p id="aUq">佛说是经已，<a id="a-Ur"></a>诸比丘闻佛所说，<a id="a-Us"></a>欢喜奉行。</p>
  <p id="aUt">如老死，<a id="a-Uu"></a>乃至六入处三经；<a id="a-Uv"></a>如是老死，<a id="a-Uw"></a>乃至行三经，<a id="a-Ux"></a>亦如是说。</p>
  <p id="aUy">如是我闻：<a id="a-Uz"></a>一时，<a id="a-V0"></a>佛住舍卫国祇树给孤独园。</p>
  <p id="aV1">尔时，<a id="a-V2"></a>世尊告诸比丘：<a id="a-V3"></a>“当觉知老死，<a id="a-V4"></a>觉知老死集、<a id="a-V5"></a>老死灭、<a id="a-V6"></a>老死灭道迹；<a id="a-V7"></a>如是乃至当觉知行、<a id="a-V8"></a>行集、<a id="a-V9"></a>行灭、<a id="a-VA"></a>行灭道迹。</p>
  <p id="aVB">“云何当觉知老死？<a id="a-VC"></a>觉知缘生故有老死，<a id="a-VD"></a>如是老死觉知。<a id="a-VE"></a>云何老死集？<a id="a-VF"></a>生集是老死集，<a id="a-VG"></a>如是老死集觉知。<a id="a-VH"></a>云何老死灭觉知？<a id="a-VI"></a>谓生灭是老死灭，<a id="a-VJ"></a>如是老死灭觉知。<a id="a-VK"></a>云何老死灭道迹觉知？<a id="a-VL"></a>谓八圣道是老死灭道迹，<a id="a-VM"></a>如是老死灭道迹觉知。<a id="a-VN"></a>乃至云何行觉知？<a id="a-VO"></a>谓三行——身行、<a id="a-VP"></a>口行、<a id="a-VQ"></a>意行，<a id="a-VR"></a>如是行觉知。<a id="a-VS"></a>云何行集觉知？<a id="a-VT"></a>谓无明集是行集，<a id="a-VU"></a>如是行集觉知。<a id="a-VV"></a>云何行灭觉知？<a id="a-VW"></a>无明灭是行灭，<a id="a-VX"></a>如是行灭觉知。<a id="a-VY"></a>云何行灭道迹觉知？<a id="a-VZ"></a>谓八圣道是行灭道迹，<a id="a-Va"></a>如是行灭道迹觉知。<a id="a-Vb"></a>”</p>
  <p id="aVc">佛说是经已，<a id="a-Vd"></a>诸比丘闻佛所说，<a id="a-Ve"></a>欢喜奉行。</p>
  <p id="aVf">如是我闻：<a id="a-Vg"></a>一时，<a id="a-Vh"></a>佛住舍卫国祇树给孤独园。</p>
  <p id="aVi">尔时，<a id="a-Vj"></a>世尊告诸比丘：<a id="a-Vk"></a>“有四十四种智。<a id="a-Vl"></a>谛听！<a id="a-Vm"></a>善思！<a id="a-Vn"></a>当为汝说。<a id="a-Vo"></a>何等为四十四种智？<a id="a-Vp"></a>谓老死智、<a id="a-Vq"></a>老死集智、<a id="a-Vr"></a>老死灭智、<a id="a-Vs"></a>老死灭道迹智。<a id="a-Vt"></a>如是生、<a id="a-Vu"></a>有、<a id="a-Vv"></a>取、<a id="a-Vw"></a>爱、<a id="a-Vx"></a>受、<a id="a-Vy"></a>触、<a id="a-Vz"></a>六入处、<a id="a-W0"></a>名色、<a id="a-W1"></a>识、<a id="a-W2"></a>行智，<a id="a-W3"></a>行集智、<a id="a-W4"></a>行灭智、<a id="a-W5"></a>行灭道迹智。<a id="a-W6"></a>是名四十四种智。<a id="a-W7"></a>”</p>
  <p id="aW8">佛说此经已，<a id="a-W9"></a>诸比丘闻佛所说，<a id="a-WA"></a>欢喜奉行。</p>
  <p id="aWB">如是我闻：<a id="a-WC"></a>一时，<a id="a-WD"></a>佛住舍卫国祇树给孤独园。</p>
  <p id="aWE">尔时，<a id="a-WF"></a>世尊告诸比丘：<a id="a-WG"></a>“有七十七种智。<a id="a-WH"></a>谛听！<a id="a-WI"></a>善思！<a id="a-WJ"></a>当为汝说。<a id="a-WK"></a>云何七十七种智？<a id="a-WL"></a>生缘老死智，<a id="a-WM"></a>非余生缘老死智；<a id="a-WN"></a>过去生缘老死智，<a id="a-WO"></a>非余过去生缘老死智；<a id="a-WP"></a>未来生缘老死智，<a id="a-WQ"></a>非余未来生缘老死智；<a id="a-WR"></a>及法住智，<a id="a-WS"></a>无常、<a id="a-WT"></a>有为、<a id="a-WU"></a>心所缘生、<a id="a-WV"></a>尽法、<a id="a-WW"></a>变易法、<a id="a-WX"></a>离欲法、<a id="a-WY"></a>灭法断知智。<a id="a-WZ"></a>如是生、<a id="a-Wa"></a>有、<a id="a-Wb"></a>取、<a id="a-Wc"></a>爱、<a id="a-Wd"></a>受、<a id="a-We"></a>触、<a id="a-Wf"></a>六入处、<a id="a-Wg"></a>名色、<a id="a-Wh"></a>识、<a id="a-Wi"></a>行、<a id="a-Wj"></a>无明缘行智，<a id="a-Wk"></a>非余无明缘行智；<a id="a-Wl"></a>过去无明缘行智，<a id="a-Wm"></a>非余过去无明缘行智；<a id="a-Wn"></a>未来无明缘行智，<a id="a-Wo"></a>非余未来无明缘行智；<a id="a-Wp"></a>及法住智，<a id="a-Wq"></a>无常、<a id="a-Wr"></a>有为、<a id="a-Ws"></a>心所缘生、<a id="a-Wt"></a>尽法、<a id="a-Wu"></a>变易法、<a id="a-Wv"></a>无欲法、<a id="a-Ww"></a>灭法断智。<a id="a-Wx"></a>是名七十七种智。<a id="a-Wy"></a>”</p>
  <p id="aWz">佛说此经已，<a id="a-X0"></a>诸比丘闻佛所说，<a id="a-X1"></a>欢喜奉行。</p>
  <p id="aX2">如是我闻：<a id="a-X3"></a>一时，<a id="a-X4"></a>佛住舍卫国祇树给孤独园。</p>
  <p id="aX5">尔时，<a id="a-X6"></a>世尊告诸比丘：<a id="a-X7"></a>“有增法、<a id="a-X8"></a>减法。<a id="a-X9"></a>谛听！<a id="a-XA"></a>善思！<a id="a-XB"></a>当为汝说。<a id="a-XC"></a>云何增法？<a id="a-XD"></a>所谓此有故彼有，<a id="a-XE"></a>此起故彼起，<a id="a-XF"></a>谓缘无明行，<a id="a-XG"></a>缘行识，<a id="a-XH"></a>乃至纯大苦聚集，<a id="a-XI"></a>是名增法。<a id="a-XJ"></a>云何減法？<a id="a-XK"></a>谓此无故彼无，<a id="a-XL"></a>此灭故彼灭，<a id="a-XM"></a>所谓无明灭则行灭，<a id="a-XN"></a>乃至纯大苦聚灭，<a id="a-XO"></a>是名减法。<a id="a-XP"></a>”</p>
  <p id="aXQ">佛说此经已，<a id="a-XR"></a>诸比丘闻佛所说，<a id="a-XS"></a>欢喜奉行。</p>
  <p id="aXT">如增法、<a id="a-XU"></a>减法，<a id="a-XV"></a>如是生法、<a id="a-XW"></a>变易法、<a id="a-XX"></a>集法、<a id="a-XY"></a>灭法如上说。</p>
  <p id="aXZ">如当说三经，<a id="a-Xa"></a>有应当知三经如上说。</p>
  <p id="aXb">如是我闻：<a id="a-Xc"></a>一时，<a id="a-Xd"></a>佛住舍卫国祇树给孤独园。</p>
  <p id="aXe">尔时，<a id="a-Xf"></a>世尊告诸比丘：<a id="a-Xg"></a>“若思量、<a id="a-Xh"></a>若妄想生，<a id="a-Xi"></a>彼使攀缘识住；<a id="a-Xj"></a>有攀缘识住故，<a id="a-Xk"></a>有未来世生、<a id="a-Xl"></a>老、<a id="a-Xm"></a>病、<a id="a-Xn"></a>死、<a id="a-Xo"></a>忧、<a id="a-Xp"></a>悲、<a id="a-Xq"></a>恼苦，<a id="a-Xr"></a>如是纯大苦聚集。<a id="a-Xs"></a>若不思量、<a id="a-Xt"></a>不妄想，<a id="a-Xu"></a>无使无攀缘识住；<a id="a-Xv"></a>无攀缘识住故，<a id="a-Xw"></a>于未来世生、<a id="a-Xx"></a>老、<a id="a-Xy"></a>病、<a id="a-Xz"></a>死、<a id="a-Y0"></a>忧、<a id="a-Y1"></a>悲、<a id="a-Y2"></a>恼苦灭，<a id="a-Y3"></a>如是纯大苦聚灭。<a id="a-Y4"></a>”</p>
  <p id="aY5">佛说此经已，<a id="a-Y6"></a>诸比丘闻佛所说，<a id="a-Y7"></a>欢喜奉行。</p>
  <p id="aY8">如是我闻：<a id="a-Y9"></a>一时，<a id="a-YA"></a>佛住舍卫国祇树给孤独园。</p>
  <p id="aYB">尔时，<a id="a-YC"></a>世尊告诸比丘：<a id="a-YD"></a>“若思量、<a id="a-YE"></a>若妄想者，<a id="a-YF"></a>则有使攀缘识住；<a id="a-YG"></a>有攀缘识住故，<a id="a-YH"></a>入于名色；<a id="a-YI"></a>入名色故，<a id="a-YJ"></a>有未来世生、<a id="a-YK"></a>老、<a id="a-YL"></a>病、<a id="a-YM"></a>死、<a id="a-YN"></a>忧、<a id="a-YO"></a>悲、<a id="a-YP"></a>恼苦，<a id="a-YQ"></a>如是纯大苦聚集。<a id="a-YR"></a>若不思量、<a id="a-YS"></a>无妄想，<a id="a-YT"></a>无使无攀缘识住；<a id="a-YU"></a>无攀缘识住故，<a id="a-YV"></a>不入名色；<a id="a-YW"></a>不入名色故，<a id="a-YX"></a>生、<a id="a-YY"></a>老、<a id="a-YZ"></a>病、<a id="a-Ya"></a>死、<a id="a-Yb"></a>忧、<a id="a-Yc"></a>悲、<a id="a-Yd"></a>恼苦灭，<a id="a-Ye"></a>如是纯大苦聚灭。<a id="a-Yf"></a>”</p>
  <p id="aYg">佛说此经已，<a id="a-Yh"></a>诸比丘闻佛所说，<a id="a-Yi"></a>欢喜奉行。</p>
  <p id="aYj">如是我闻：<a id="a-Yk"></a>一时，<a id="a-Yl"></a>佛住舍卫国祇树给孤独园。</p>
  <p id="aYm">尔时，<a id="a-Yn"></a>世尊告诸比丘：<a id="a-Yo"></a>“若有思量、<a id="a-Yp"></a>有妄想，<a id="a-Yq"></a>则有使攀缘识住；<a id="a-Yr"></a>有攀缘识住故，<a id="a-Ys"></a>入于名色；<a id="a-Yt"></a>入名色故，<a id="a-Yu"></a>则有往来；<a id="a-Yv"></a>有往来故，<a id="a-Yw"></a>则有生死；<a id="a-Yx"></a>有生死故，<a id="a-Yy"></a>则有未来世生、<a id="a-Yz"></a>老、<a id="a-Z0"></a>病、<a id="a-Z1"></a>死、<a id="a-Z2"></a>忧、<a id="a-Z3"></a>悲、<a id="a-Z4"></a>恼苦，<a id="a-Z5"></a>如是纯大苦聚集。<a id="a-Z6"></a>若不思量、<a id="a-Z7"></a>无妄想，<a id="a-Z8"></a>无使无攀缘识住；<a id="a-Z9"></a>无攀缘识住故，<a id="a-ZA"></a>不入名色；<a id="a-ZB"></a>不入名色故，<a id="a-ZC"></a>则无往来；<a id="a-ZD"></a>无往来故，<a id="a-ZE"></a>则无生死；<a id="a-ZF"></a>无生死故，<a id="a-ZG"></a>于未来世生、<a id="a-ZH"></a>老、<a id="a-ZI"></a>病、<a id="a-ZJ"></a>死、<a id="a-ZK"></a>忧、<a id="a-ZL"></a>悲、<a id="a-ZM"></a>恼苦灭，<a id="a-ZN"></a>如是纯大苦聚灭。<a id="a-ZO"></a>”</p>
  <p id="aZP">佛说此经已，<a id="a-ZQ"></a>诸比丘闻佛所说，<a id="a-ZR"></a>欢喜奉行。</p>
  <p id="aZS">如是我闻：<a id="a-ZT"></a>一时，<a id="a-ZU"></a>佛住舍卫国祇树给孤独园。</p>
  <p id="aZV">尔时，<a id="a-ZW"></a>世尊告诸比丘：<a id="a-ZX"></a>“有多闻比丘。<a id="a-ZY"></a>云何如来施设多闻比丘？<a id="a-ZZ"></a>”</p>
  <p id="aZa">诸比丘白佛：<a id="a-Zb"></a>“世尊是法根、<a id="a-Zc"></a>法眼、<a id="a-Zd"></a>法依，<a id="a-Ze"></a>惟愿为说多闻比丘！<a id="a-Zf"></a>诸比丘闻已，<a id="a-Zg"></a>当受奉行。<a id="a-Zh"></a>”</p>
  <p id="aZi">佛告比丘：<a id="a-Zj"></a>“谛听！<a id="a-Zk"></a>善思！<a id="a-Zl"></a>当为汝说，<a id="a-Zm"></a>诸比丘，<a id="a-Zn"></a>若有比丘闻老、<a id="a-Zo"></a>病、<a id="a-Zp"></a>死，<a id="a-Zq"></a>生厌、<a id="a-Zr"></a>离欲、<a id="a-Zs"></a>灭尽法，<a id="a-Zt"></a>是名多闻比丘。<a id="a-Zu"></a>如是生、<a id="a-Zv"></a>有、<a id="a-Zw"></a>取、<a id="a-Zx"></a>爱、<a id="a-Zy"></a>受、<a id="a-Zz"></a>触、<a id="a-a0"></a>六入处、<a id="a-a1"></a>名色、<a id="a-a2"></a>识、<a id="a-a3"></a>行，<a id="a-a4"></a>生厌、<a id="a-a5"></a>离欲、<a id="a-a6"></a>灭尽法，<a id="a-a7"></a>是名多闻比丘。<a id="a-a8"></a>是名如来所施设多闻比丘。<a id="a-a9"></a>”</p>
  <p id="aaA">佛说此经已，<a id="a-aB"></a>诸比丘闻佛所说，<a id="a-aC"></a>欢喜奉行。</p>
  <p id="aaD">如是我闻：<a id="a-aE"></a>一时，<a id="a-aF"></a>佛住舍卫国祇树给孤独园。</p>
  <p id="aaG">尔时，<a id="a-aH"></a>世尊告诸比丘：<a id="a-aI"></a>“所谓说法比丘。<a id="a-aJ"></a>云何说法比丘？<a id="a-aK"></a>云何如来施设说法比丘？<a id="a-aL"></a>”</p>
  <p id="aaM">诸比丘白佛：<a id="a-aN"></a>“世尊是法根、<a id="a-aO"></a>法眼、<a id="a-aP"></a>法依，<a id="a-aQ"></a>惟愿为说说法比丘！<a id="a-aR"></a>诸比丘闻已，<a id="a-aS"></a>当受奉行。<a id="a-aT"></a>”</p>
  <p id="aaU">佛告诸比丘：<a id="a-aV"></a>“若有比丘说老、<a id="a-aW"></a>病、<a id="a-aX"></a>死，<a id="a-aY"></a>生厌、<a id="a-aZ"></a>离欲、<a id="a-aa"></a>灭尽法，<a id="a-ab"></a>是名说法比丘。<a id="a-ac"></a>如是说生、<a id="a-ad"></a>有、<a id="a-ae"></a>取、<a id="a-af"></a>爱、<a id="a-ag"></a>受、<a id="a-ah"></a>触、<a id="a-ai"></a>六入处、<a id="a-aj"></a>名色、<a id="a-ak"></a>识、<a id="a-al"></a>行，<a id="a-am"></a>是生厌、<a id="a-an"></a>离欲、<a id="a-ao"></a>灭尽法，<a id="a-ap"></a>是名说法比丘。<a id="a-aq"></a>诸比丘，<a id="a-ar"></a>是名如来施设说法比丘。<a id="a-as"></a>”</p>
  <p id="aat">佛说此经已，<a id="a-au"></a>诸比丘闻佛所说，<a id="a-av"></a>欢喜奉行。</p>
  <p id="aaw">如是我闻：<a id="a-ax"></a>一时，<a id="a-ay"></a>佛住舍卫国祇树给孤独园。</p>
  <p id="aaz">尔时，<a id="a-b0"></a>世尊告诸比丘：<a id="a-b1"></a>“谓法次法向。<a id="a-b2"></a>诸比丘，<a id="a-b3"></a>云何名为法次法向？<a id="a-b4"></a>”</p>
  <p id="ab5">诸比丘白佛：<a id="a-b6"></a>“世尊是法根、<a id="a-b7"></a>法眼、<a id="a-b8"></a>法依。<a id="a-b9"></a>善哉！<a id="a-bA"></a>世尊，<a id="a-bB"></a>惟愿为说！<a id="a-bC"></a>诸比丘闻已，<a id="a-bD"></a>当受奉行。<a id="a-bE"></a>”</p>
  <p id="abF">佛告诸比丘：<a id="a-bG"></a>“若比丘于老、<a id="a-bH"></a>病、<a id="a-bI"></a>死，<a id="a-bJ"></a>生厌、<a id="a-bK"></a>离欲、<a id="a-bL"></a>灭尽向，<a id="a-bM"></a>是名法次法向。<a id="a-bN"></a>如是生乃至行，<a id="a-bO"></a>生厌、<a id="a-bP"></a>离欲、<a id="a-bQ"></a>灭尽向，<a id="a-bR"></a>是名法次法向。<a id="a-bS"></a>诸比丘，<a id="a-bT"></a>是名如来施设法次法向。<a id="a-bU"></a>”</p>
  <p id="abV">佛说此经已，<a id="a-bW"></a>诸比丘闻佛所说，<a id="a-bX"></a>欢喜奉行。</p>
 </body>
</html>