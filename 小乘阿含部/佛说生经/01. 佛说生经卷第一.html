<!doctype html>
<html id="z3IBUOCac" data-ver="2156">
 <head>
  <meta charset="utf-8">
  <meta author="竺法护">
  <meta library="龙藏">
  <meta catalog="小乘阿含部">
  <meta period="西晋">
 </head>
 <body>
  <h1 id="a1">佛说生经卷第一</h1>
  <h2 id="a2">佛说那赖经第一</h2>
  <p id="a3">闻如是。<a id="a-4"></a>一时佛游舍卫国祇树给孤独园。<a id="a-5"></a>与大比丘众千二百五十人俱。<a id="a-6"></a>尔时有族姓子。<a id="a-7"></a>弃家捐妻子。<a id="a-8"></a>舍诸眷属。<a id="a-9"></a>行作沙门。<a id="a-A"></a>其妇端正殊好。<a id="a-B"></a>见夫舍家作沙门。<a id="a-C"></a>便复行嫁。<a id="a-D"></a>族姓子闻之。<a id="a-E"></a>心即生念。<a id="a-F"></a>与妇相娱乐时。<a id="a-G"></a>夫妇之礼。<a id="a-H"></a>戏笑放逸。<a id="a-I"></a>心常想此。<a id="a-J"></a>不去须臾。<a id="a-K"></a>念妇在前。<a id="a-L"></a>面类形貌。<a id="a-M"></a>坐起举动。<a id="a-N"></a>愁忧愦恼。<a id="a-O"></a>不复慕乐净修梵行。<a id="a-P"></a>便归其家。<a id="a-Q"></a>诸比丘闻。<a id="a-R"></a>便往启佛。<a id="a-S"></a>世尊应时。<a id="a-T"></a>遣人呼比丘来。<a id="a-U"></a>辄即受教比丘至。<a id="a-V"></a>皆为佛作礼。<a id="a-W"></a>却坐一面。<a id="a-X"></a>佛即为比丘。<a id="a-Y"></a>蠲色欲念。<a id="a-Z"></a>除痴爱失。<a id="a-a"></a>为说尘劳之秽。<a id="a-b"></a>乐少忧多。<a id="a-c"></a>多坏少成。<a id="a-d"></a>无有节限。<a id="a-e"></a>唯有佛及诸弟子明智之人。<a id="a-f"></a>分别是耳。<a id="a-g"></a>爱欲罪生。<a id="a-h"></a>不可称限。<a id="a-i"></a>超越色欲。<a id="a-j"></a>休息众想。<a id="a-k"></a>闲居讲谛。<a id="a-l"></a>时族姓子。<a id="a-m"></a>寻时证明贤圣之法。<a id="a-n"></a>时诸比丘。<a id="a-o"></a>得未曾有。<a id="a-p"></a>各共议言。<a id="a-q"></a>且当观此。<a id="a-r"></a>于是族姓子。<a id="a-s"></a>弃家牢狱。<a id="a-t"></a>锒铛杻械。<a id="a-u"></a>想着妻子。<a id="a-v"></a>而自系缚。<a id="a-w"></a>不乐梵行。<a id="a-x"></a>于时世尊开示如来章句。<a id="a-y"></a>诸通慧句。<a id="a-z"></a>有目章句。<a id="a-10"></a>化人贤圣。<a id="a-11"></a>时诸比丘白世尊曰。<a id="a-12"></a>我等观察是族姓子。<a id="a-13"></a>弃捐家居。<a id="a-14"></a>信为沙门。<a id="a-15"></a>还念妻子形类举动家事。<a id="a-16"></a>世尊为说爱欲之瑕。<a id="a-17"></a>法律之德。<a id="a-18"></a>生死之难。<a id="a-19"></a>无为之安。<a id="a-1A"></a>使至圣证无著之界。<a id="a-1B"></a>自非如来至真等正觉。<a id="a-1C"></a>孰能尔乎。<a id="a-1D"></a>佛告诸比丘。<a id="a-1E"></a>此比丘者。<a id="a-1F"></a>不但今世。<a id="a-1G"></a>心常在欲。<a id="a-1H"></a>迷惑情色。<a id="a-1I"></a>不能自制。<a id="a-1J"></a>志缚在欲。<a id="a-1K"></a>无能制者。<a id="a-1L"></a>独佛劝化。<a id="a-1M"></a>除其所惑爱欲之着耳。<a id="a-1N"></a>乃往过去久远世时。<a id="a-1O"></a>有一国王。<a id="a-1P"></a>名方迹中宫婇女。<a id="a-1Q"></a>不可称数。<a id="a-1R"></a>颜貌端正。<a id="a-1S"></a>色像难及。<a id="a-1T"></a>与他人争。<a id="a-1U"></a>与淫荡女。<a id="a-1V"></a>离于慈哀。<a id="a-1W"></a>或与婢使。<a id="a-1X"></a>或与童子。<a id="a-1Y"></a>而或斗诤。<a id="a-1Z"></a>各各斗诤。<a id="a-1a"></a>不肯共和。<a id="a-1b"></a>适斗诤已。<a id="a-1c"></a>便出宫去。<a id="a-1d"></a>王方迹闻之恚。<a id="a-1e"></a>诸臣吏求诸婇女。<a id="a-1f"></a>不知所趣。<a id="a-1g"></a>愁忧不乐。<a id="a-1h"></a>涕泣悲哀。<a id="a-1i"></a>念诸妇女。<a id="a-1j"></a>戏笑娱乐。<a id="a-1k"></a>夫妇之义。<a id="a-1l"></a>本现前时。<a id="a-1m"></a>诸作伎乐。<a id="a-1n"></a>思念举动坐起之法。<a id="a-1o"></a>反益用愁。<a id="a-1p"></a>不能自解。<a id="a-1q"></a>于时有一仙人兴五神通。<a id="a-1r"></a>神足飞行。<a id="a-1s"></a>威神无极。<a id="a-1t"></a>名曰那赖(晋曰无乐)。<a id="a-1u"></a>见方迹王为爱欲惑不能自解。<a id="a-1v"></a>为兴慈哀。<a id="a-1w"></a>欲为蠲除爱欲之患。<a id="a-1x"></a>飞在空中。<a id="a-1y"></a>而现神足。<a id="a-1z"></a>忽然来下住王殿上。<a id="a-20"></a>时王即见。<a id="a-21"></a>寻起迎逆。<a id="a-22"></a>让之在床。<a id="a-23"></a>则便就坐。<a id="a-24"></a>问于王曰。<a id="a-25"></a>大王何故意在爱欲。<a id="a-26"></a>劳思多念。<a id="a-27"></a>思想情色。<a id="a-28"></a>不能自谏。<a id="a-29"></a>顿首实然。<a id="a-2A"></a>宫中婇女。<a id="a-2B"></a>共争尊卑上下之叙。<a id="a-2C"></a>不能相和。<a id="a-2D"></a>各驰舍去。<a id="a-2E"></a>是以忧戚不能自解。<a id="a-2F"></a>于是仙人为说爱欲之难。<a id="a-2G"></a>离欲之德。<a id="a-2H"></a>世人求欲不知厌足。<a id="a-2I"></a>假使一人得一切欲。<a id="a-2J"></a>无厌无足。<a id="a-2K"></a>以偈颂曰。</p>
  <p id="a2L">一切世间欲　　非一人不厌</p>
  <p id="a2M">所有有危害　　云何自丧己</p>
  <p id="a2N">一切诸众流　　悉皆归于海</p>
  <p id="a2O">不以为满足　　所爱不厌尔</p>
  <p id="a2P">假使得为梵　　致尊豪难及</p>
  <p id="a2Q">所欲复超彼　　不以为厌足</p>
  <p id="a2R">假使阎浮提　　树木诸草叶</p>
  <p id="a2S">烧之不以厌　　欲不足如是</p>
  <p id="a2T">设八辈男子　　端正颜貌姝</p>
  <p id="a2U">一切加以欲　　威力端正好</p>
  <p id="a2V">设为言增恶　　毁欲于丈夫</p>
  <p id="a2W">不以轻为轻　　未厌为用厌</p>
  <p id="a2X">大王当知此　　设习爱欲事</p>
  <p id="a2Y">恩爱转增长　　譬如饮碱水</p>
  <p id="a2Z">于时彼仙人　　为王方迹讲</p>
  <p id="a2a">为说辛苦偈　　令意得开解</p>
  <p id="a2b">于时仙人。<a id="a-2c"></a>为方迹王。<a id="a-2d"></a>以是法教而开化。<a id="a-2e"></a>时王即开解。<a id="a-2f"></a>无所慕乐。<a id="a-2g"></a>出家为道。<a id="a-2h"></a>修四梵行。<a id="a-2i"></a>断除爱欲具足众行。<a id="a-2j"></a>寿终之后。<a id="a-2k"></a>生于梵天。<a id="a-2l"></a>佛告诸比丘。<a id="a-2m"></a>欲知尔时方迹王者。<a id="a-2n"></a>则此比丘是。<a id="a-2o"></a>那赖仙人者则我身是。<a id="a-2p"></a>尔时相遭。<a id="a-2q"></a>今亦相遇。<a id="a-2r"></a>佛说如是。<a id="a-2s"></a>莫不欢喜。</p>
  <p data-pb></p>
  <h2 id="a2t">佛说分卫比丘经第二</h2>
  <p id="a2u">闻如是。<a id="a-2v"></a>一时佛游舍卫祇树给孤独园。<a id="a-2w"></a>与大比丘众千二百五十人俱。<a id="a-2x"></a>有一比丘。<a id="a-2y"></a>普行分卫。<a id="a-2z"></a>一一次第。<a id="a-30"></a>入淫荡家舍。<a id="a-31"></a>于时淫女。<a id="a-32"></a>见比丘入至其家舍。<a id="a-33"></a>欢喜踊跃。<a id="a-34"></a>即从座起。<a id="a-35"></a>寻而奉迎。<a id="a-36"></a>稽首足下。<a id="a-37"></a>请入就座。<a id="a-38"></a>又问。<a id="a-39"></a>比丘。<a id="a-3A"></a>仁从何来。<a id="a-3B"></a>比丘答曰。<a id="a-3C"></a>吾主分卫。<a id="a-3D"></a>故来乞丐。<a id="a-3E"></a>于时女人。<a id="a-3F"></a>即为施设肴馔众味。<a id="a-3G"></a>盛之满钵。<a id="a-3H"></a>而奉上之。<a id="a-3I"></a>比丘即受。<a id="a-3J"></a>自退而去。<a id="a-3K"></a>彼时比丘。<a id="a-3L"></a>得是美食甘美丰足。<a id="a-3M"></a>心中欢喜。<a id="a-3N"></a>不能自胜。<a id="a-3O"></a>数数往诣淫荡女舍。<a id="a-3P"></a>时女心念计。<a id="a-3Q"></a>此比丘守法难及。<a id="a-3R"></a>频为兴设甘脆肥美之食。<a id="a-3S"></a>而授与之。<a id="a-3T"></a>往返不息。<a id="a-3U"></a>学问未明。<a id="a-3V"></a>所作不办。<a id="a-3W"></a>未伏诸根。<a id="a-3X"></a>见淫荡女颜色妙好。<a id="a-3Y"></a>淫意为动。<a id="a-3Z"></a>志在放逸。<a id="a-3a"></a>着淫荡女。<a id="a-3b"></a>口出软柔恩情之辞。<a id="a-3c"></a>怀亲附心。<a id="a-3d"></a>与语周旋。<a id="a-3e"></a>彼家日日不懈分卫。<a id="a-3f"></a>比丘睹其好色听闻音声。<a id="a-3g"></a>淫意为乱。<a id="a-3h"></a>迷惑愦错。<a id="a-3i"></a>不能自觉。<a id="a-3j"></a>而佛经曰。<a id="a-3k"></a>目见好色。<a id="a-3l"></a>淫意为动。<a id="a-3m"></a>又世尊曰。<a id="a-3n"></a>虽睹女人。<a id="a-3o"></a>长者如母。<a id="a-3p"></a>中者如姐。<a id="a-3q"></a>少者如妹如子如女。<a id="a-3r"></a>当内观身念皆恶露无可爱者。<a id="a-3s"></a>外如画瓶。<a id="a-3t"></a>中满不净。<a id="a-3u"></a>观此四大。<a id="a-3v"></a>地水火风。<a id="a-3w"></a>因缘合成。<a id="a-3x"></a>本无所有。<a id="a-3y"></a>时彼比丘。<a id="a-3z"></a>不晓空观。<a id="a-40"></a>但作色视。<a id="a-41"></a>淫意则乱。<a id="a-42"></a>为淫女人。<a id="a-43"></a>而说颂曰。</p>
  <p id="a44">淑女年幼童清净　　颜貌端正殊妙好</p>
  <p id="a45">一一观容无等伦　　吾意志愿共和同</p>
  <p id="a46">时淫荡女。<a id="a-47"></a>见此比丘所说如是。<a id="a-48"></a>吾本不知凶恶贪淫。<a id="a-49"></a>反以清净奉戒意待。<a id="a-4A"></a>谓之仁贤。<a id="a-4B"></a>喜犯罪舋。<a id="a-4C"></a>随其来言。<a id="a-4D"></a>当折答之。<a id="a-4E"></a>即时以偈而报颂曰。</p>
  <p id="a4F">当持饮食来　　香华好衣服</p>
  <p id="a4G">若干种供养　　尔乃与仁俱</p>
  <p id="a4H">于是比丘。<a id="a-4I"></a>以偈答女颂曰。</p>
  <p id="a4J">吾无有财业　　观我行举动</p>
  <p id="a4K">以乞丐而立　　所得者相与</p>
  <p id="a4L">于是淫女。<a id="a-4M"></a>以偈颂曰。</p>
  <p id="a4N">假使卿身无财业　　何为立志求难致</p>
  <p id="a4O">如卿所作无羞惭　　驰走促出离我家</p>
  <p id="a4P">时逐出比丘。<a id="a-4Q"></a>追至祇树门。<a id="a-4R"></a>诸比丘。<a id="a-4S"></a>即来诣佛。<a id="a-4T"></a>启白世尊。<a id="a-4U"></a>具说本末。<a id="a-4V"></a>佛言。<a id="a-4W"></a>此比丘。<a id="a-4X"></a>宿命曾作水鳖。<a id="a-4Y"></a>淫女曾作猕猴。<a id="a-4Z"></a>故亦相好。<a id="a-4a"></a>志不得果。<a id="a-4b"></a>还自侵欺。<a id="a-4c"></a>不入正教。<a id="a-4d"></a>增益恼患。<a id="a-4e"></a>于今如是。<a id="a-4f"></a>志愿淫女。<a id="a-4g"></a>愿不从心。<a id="a-4h"></a>逆见折辱。<a id="a-4i"></a>惭愧而去。<a id="a-4j"></a>佛言。<a id="a-4k"></a>乃往过去无数世时。<a id="a-4l"></a>大江水中。<a id="a-4m"></a>鳖所居游。<a id="a-4n"></a>其江水边。<a id="a-4o"></a>树木炽盛。<a id="a-4p"></a>彼丛树间。<a id="a-4q"></a>有一猕猴。<a id="a-4r"></a>止顿彼树。<a id="a-4s"></a>于时彼鳖。<a id="a-4t"></a>从江水出。<a id="a-4u"></a>遥见树木。<a id="a-4v"></a>有此猕猴。<a id="a-4w"></a>而与谈语。<a id="a-4x"></a>稍稍前行。<a id="a-4y"></a>欲亲近之。<a id="a-4z"></a>数数往返。<a id="a-50"></a>相见有日。<a id="a-51"></a>日日如是。<a id="a-52"></a>睹之不懈。<a id="a-53"></a>则起淫意。<a id="a-54"></a>心为迷惑。<a id="a-55"></a>污染秽浊。<a id="a-56"></a>不能自觉。<a id="a-57"></a>则时以偈而叹。<a id="a-58"></a>颂曰。</p>
  <p id="a59">颜貌赤黄眼而青　　游丛树间戏枝格</p>
  <p id="a5A">吾今欲问毛滑泽　　欲何志求何所存</p>
  <p id="a5B">猕猴以偈答曰。</p>
  <p id="a5C">吾今具知鳖本末　　为国王子有聪明</p>
  <p id="a5D">今卿何故而问我　　我闻此言怀狐疑</p>
  <p id="a5E">于是鳖复以偈答曰。</p>
  <p id="a5F">吾心常存志在卿　　心怀恩爱思想念</p>
  <p id="a5G">以是之故而相问　　当以何法而得会</p>
  <p id="a5H">猕猴以偈报。<a id="a-5I"></a>颂曰。</p>
  <p id="a5J">鳖当知之我处树　　不应与君共合会</p>
  <p id="a5K">假使欲得与我俱　　在丛树间相供养</p>
  <p id="a5L">于是鳖复以偈答曰。</p>
  <p id="a5M">吾所服食以肉活　　柔软甘美胜果蓏</p>
  <p id="a5N">不当贪求不可获　　当为汝致众奈果</p>
  <p id="a5O">尔时猕猴以偈报曰。</p>
  <p id="a5P">假使卿身不处树　　何为求我不可致</p>
  <p id="a5Q">如今观我无羞惭　　且自驰走不忍见</p>
  <p id="a5R">佛告诸比丘。<a id="a-5S"></a>尔时猕猴。<a id="a-5T"></a>今淫荡女人是。<a id="a-5U"></a>鳖者分卫比丘是。<a id="a-5V"></a>彼时放逸。<a id="a-5W"></a>而慕求之。<a id="a-5X"></a>不得如愿。<a id="a-5Y"></a>今亦如是。<a id="a-5Z"></a>佛说如是。<a id="a-5a"></a>莫不欢喜。</p>
  <p data-pb></p>
  <h2 id="a5b">佛说和难经第三</h2>
  <p id="a5c">闻如是。<a id="a-5d"></a>一时佛游舍卫国祇树给孤独园。<a id="a-5e"></a>与大比丘众千二百五十人俱。<a id="a-5f"></a>尔时和难释子。<a id="a-5g"></a>多求眷属。<a id="a-5h"></a>不睹其人。<a id="a-5i"></a>不察行迹。<a id="a-5j"></a>有欲出家。<a id="a-5k"></a>便除须发。<a id="a-5l"></a>而为沙门。<a id="a-5m"></a>受成就戒。<a id="a-5n"></a>不问本末。<a id="a-5o"></a>何所从来。<a id="a-5p"></a>父母姓字。<a id="a-5q"></a>善恶好丑。<a id="a-5r"></a>识与不识。<a id="a-5s"></a>趣欲得人。<a id="a-5t"></a>而下须发。<a id="a-5u"></a>授具足戒。<a id="a-5v"></a>诸比丘呵不当为此。<a id="a-5w"></a>趣有来人。<a id="a-5x"></a>辄为沙门。<a id="a-5y"></a>欲得眷属。<a id="a-5z"></a>不顾后患。<a id="a-60"></a>当问本末。<a id="a-61"></a>何所从来。<a id="a-62"></a>举动安谛。<a id="a-63"></a>为见侵欺。<a id="a-64"></a>后悔无及。<a id="a-65"></a>和难比丘。<a id="a-66"></a>都不受谏。<a id="a-67"></a>值得见人。<a id="a-68"></a>辄下须发。<a id="a-69"></a>尔时之世。<a id="a-6A"></a>有凶恶人博掩之子。<a id="a-6B"></a>遥闻和难释家之子。<a id="a-6C"></a>有无央数衣被钵器。<a id="a-6D"></a>好求眷属。<a id="a-6E"></a>趣得来学。<a id="a-6F"></a>不问本末所从来处。<a id="a-6G"></a>便下须发。<a id="a-6H"></a>其身饥冻。<a id="a-6I"></a>无以自活。<a id="a-6J"></a>欲往诳诈。<a id="a-6K"></a>心豫设计。<a id="a-6L"></a>诣和难所。<a id="a-6M"></a>恭敬肃肃。<a id="a-6N"></a>稽首为礼。<a id="a-6O"></a>威仪法则。<a id="a-6P"></a>坐起安详。<a id="a-6Q"></a>无有卒暴。<a id="a-6R"></a>和难释子。<a id="a-6S"></a>告其人曰。<a id="a-6T"></a>沙门安隐。<a id="a-6U"></a>无忧无患。<a id="a-6V"></a>亲近爱欲。<a id="a-6W"></a>则非吉祥。<a id="a-6X"></a>懈怠无行。<a id="a-6Y"></a>人不知者。<a id="a-6Z"></a>为欲所坏。<a id="a-6a"></a>而习爱欲。<a id="a-6b"></a>致无央数愦恼之害。<a id="a-6c"></a>贪着爱欲不能得度。<a id="a-6d"></a>其人答曰。<a id="a-6e"></a>我身不能弃损爱欲而为沙门。<a id="a-6f"></a>和难又问。<a id="a-6g"></a>子何以故。<a id="a-6h"></a>不为沙门。<a id="a-6i"></a>沙门者。<a id="a-6j"></a>多获众利。<a id="a-6k"></a>子便降意。<a id="a-6l"></a>出为沙门。<a id="a-6m"></a>所学德行。<a id="a-6n"></a>吾悉供给。<a id="a-6o"></a>其人答曰。<a id="a-6p"></a>唯诺从命。<a id="a-6q"></a>除诸忧患。<a id="a-6r"></a>假使安隐。<a id="a-6s"></a>便为沙门。<a id="a-6t"></a>则除须发。<a id="a-6u"></a>受成就戒。<a id="a-6v"></a>虽作沙门。<a id="a-6w"></a>受教易使。<a id="a-6x"></a>故自示现。<a id="a-6y"></a>恭顺无失。<a id="a-6z"></a>精进勤修。<a id="a-70"></a>未曾懈怠。<a id="a-71"></a>忍辱顺教。<a id="a-72"></a>时和难见可信可保。<a id="a-73"></a>不观内态。<a id="a-74"></a>不复狐疑。<a id="a-75"></a>信之如一。<a id="a-76"></a>以诸衣被及钵震越诸供养具。<a id="a-77"></a>皆用托之。<a id="a-78"></a>出外游行。<a id="a-79"></a>意中安隐。<a id="a-7A"></a>不谓作态。<a id="a-7B"></a>悉敛衣钵诸供养具。<a id="a-7C"></a>驰走藏窜。<a id="a-7D"></a>独在一处。<a id="a-7E"></a>与博掩子。<a id="a-7F"></a>俱共饮食。<a id="a-7G"></a>时和难闻彼新弟子所在。<a id="a-7H"></a>即时速还。<a id="a-7I"></a>观其室中。<a id="a-7J"></a>多所窃取。<a id="a-7K"></a>周匝普问。<a id="a-7L"></a>今为所凑。<a id="a-7M"></a>权时不现。<a id="a-7N"></a>但遥闻之。<a id="a-7O"></a>彼博掩子。<a id="a-7P"></a>落度凶暴。<a id="a-7Q"></a>佯作沙门。<a id="a-7R"></a>欲欺诈卿。<a id="a-7S"></a>窃取财物。<a id="a-7T"></a>众人答曰。<a id="a-7U"></a>卿性仓卒。<a id="a-7V"></a>不问本末。<a id="a-7W"></a>便下须发。<a id="a-7X"></a>今所取物。<a id="a-7Y"></a>在于独处。<a id="a-7Z"></a>博掩子俱。<a id="a-7a"></a>而共食饮。<a id="a-7b"></a>以知在彼。<a id="a-7c"></a>恐不禁制。<a id="a-7d"></a>默声内恼。<a id="a-7e"></a>诸比丘闻。<a id="a-7f"></a>具足白佛。<a id="a-7g"></a>于是大圣告诸比丘。<a id="a-7h"></a>此博掩子。<a id="a-7i"></a>落度之人。<a id="a-7j"></a>不但今世。<a id="a-7k"></a>以畏形貌闲居之像。<a id="a-7l"></a>有所窃欺。<a id="a-7m"></a>前世亦然。<a id="a-7n"></a>和难比丘不刈续信之。<a id="a-7o"></a>乃往过去久远世时。<a id="a-7p"></a>时王舍城。<a id="a-7q"></a>有一贤人。<a id="a-7r"></a>入淫荡家。<a id="a-7s"></a>与淫女俱。<a id="a-7t"></a>饮食歌戏。<a id="a-7u"></a>而相娱乐。<a id="a-7v"></a>所有财业。<a id="a-7w"></a>不久殚尽。<a id="a-7x"></a>其财物被淫女人悉夺取之。<a id="a-7y"></a>不复听入其家。<a id="a-7z"></a>淫女逐之。<a id="a-80"></a>数数发遣。<a id="a-81"></a>都不肯去。<a id="a-82"></a>时淫女人。<a id="a-83"></a>驱出其家。<a id="a-84"></a>去更求财。<a id="a-85"></a>尔乃来还。<a id="a-86"></a>求财不得。<a id="a-87"></a>用求财故。<a id="a-88"></a>到郁单国。<a id="a-89"></a>虽到彼国。<a id="a-8A"></a>无所识知。<a id="a-8B"></a>时郁单国。<a id="a-8C"></a>有大尊者。<a id="a-8D"></a>多财饶宝。<a id="a-8E"></a>势富无量。<a id="a-8F"></a>佯现仁贤。<a id="a-8G"></a>往诣尊者。<a id="a-8H"></a>吾为贾客。<a id="a-8I"></a>众人之导。<a id="a-8J"></a>从某国来。<a id="a-8K"></a>多致财宝。<a id="a-8L"></a>道遇恶贼。<a id="a-8M"></a>悉见劫夺。<a id="a-8N"></a>皆失财业。<a id="a-8O"></a>贫穷委厄。<a id="a-8P"></a>无以自活。<a id="a-8Q"></a>才得济命。<a id="a-8R"></a>尽力奔走。<a id="a-8S"></a>今归尊者。<a id="a-8T"></a>给侍左右。<a id="a-8U"></a>于时尊者。<a id="a-8V"></a>见之如此。<a id="a-8W"></a>威仪法则。<a id="a-8X"></a>行步进止。<a id="a-8Y"></a>有威神德。<a id="a-8Z"></a>此则佳人。<a id="a-8a"></a>吾为设计。<a id="a-8b"></a>令兴复故。<a id="a-8c"></a>其人黠慧。<a id="a-8d"></a>聪明辩才。<a id="a-8e"></a>举动应机。<a id="a-8f"></a>志不懈怠。<a id="a-8g"></a>意性易寤。<a id="a-8h"></a>极可尊者而以自乐。<a id="a-8i"></a>护慎其心。<a id="a-8j"></a>未曾放逸。<a id="a-8k"></a>所作成办。<a id="a-8l"></a>无事不成。<a id="a-8m"></a>身行清净。<a id="a-8n"></a>口言柔软。<a id="a-8o"></a>无有粗犷。<a id="a-8p"></a>工谈美辞。<a id="a-8q"></a>众人见者。<a id="a-8r"></a>莫不欢喜。<a id="a-8s"></a>尊者眷属。<a id="a-8t"></a>家中大小。<a id="a-8u"></a>悉共敬爱。<a id="a-8v"></a>皆共赞誉。<a id="a-8w"></a>尊者见然。<a id="a-8x"></a>踊跃慰劳。<a id="a-8y"></a>咸以为庆。<a id="a-8z"></a>见其行迹。<a id="a-90"></a>无有漏失。<a id="a-91"></a>即时付信。<a id="a-92"></a>于时尊者观其人德。<a id="a-93"></a>内外表里。<a id="a-94"></a>不睹瑕短。<a id="a-95"></a>普劝助之。<a id="a-96"></a>其人所作。<a id="a-97"></a>有所成立。<a id="a-98"></a>第一恭敬。<a id="a-99"></a>未曾轻慢。<a id="a-9A"></a>最见笃信。<a id="a-9B"></a>如弟如兄。<a id="a-9C"></a>等无差特。<a id="a-9D"></a>戒定安谛。<a id="a-9E"></a>无有欺诳。<a id="a-9F"></a>稍稍付信。<a id="a-9G"></a>以大财业。<a id="a-9H"></a>即时窃取。<a id="a-9I"></a>出之在外。<a id="a-9J"></a>车载财宝诸好物。<a id="a-9K"></a>还至王舍城。<a id="a-9L"></a>与妖淫荡女。<a id="a-9M"></a>饮食相乐。<a id="a-9N"></a>彼于异时。<a id="a-9O"></a>其人不现。<a id="a-9P"></a>普遍行索。<a id="a-9Q"></a>不知所凑。<a id="a-9R"></a>观察藏中。<a id="a-9S"></a>大亡财宝。<a id="a-9T"></a>不可称计。<a id="a-9U"></a>见无财宝。<a id="a-9V"></a>遍行求索。<a id="a-9W"></a>不知所凑。<a id="a-9X"></a>乃从人闻。<a id="a-9Y"></a>此人还至王舍城。<a id="a-9Z"></a>与淫女俱饮食。<a id="a-9a"></a>此博掩子。<a id="a-9b"></a>非是长者。<a id="a-9c"></a>非仁贤人。<a id="a-9d"></a>尊者心念。<a id="a-9e"></a>以走远近。<a id="a-9f"></a>不可复得。<a id="a-9g"></a>甚自瞋恨。<a id="a-9h"></a>叹吒说偈。</p>
  <p id="a9i">非是贤君子　　外貌以好华</p>
  <p id="a9j">不可色信人　　及柔软美辞</p>
  <p id="a9k">观察举动行　　外现如佳善</p>
  <p id="a9l">明者当远虑　　共止当察试</p>
  <p id="a9m">乃知志性恶　　博掩子扬声</p>
  <p id="a9n">吾时不弃舍　　譬如杂毒食</p>
  <p id="a9o">云何无反复　　亦复薄恩情</p>
  <p id="a9p">智者不与俱　　虽救令当舍</p>
  <p id="a9q">我时适见之　　信故见欺侵</p>
  <p id="a9r">非贤现贤貌　　窃财而亡走</p>
  <p id="a9s">佛告诸比丘。<a id="a-9t"></a>尔时尊者。<a id="a-9u"></a>今和难比丘身是。<a id="a-9v"></a>落度欺者。<a id="a-9w"></a>今博掩子作沙门欺和难者是。<a id="a-9x"></a>前世相侵。<a id="a-9y"></a>今世亦然。<a id="a-9z"></a>佛说如是。<a id="a-A0"></a>莫不欢喜。</p>
  <p data-pb></p>
  <h2 id="aA1">佛说邪业自活经第四</h2>
  <p id="aA2">闻如是。<a id="a-A3"></a>一时佛游舍卫祇树给孤独园。<a id="a-A4"></a>与大众比丘千二百五十人俱。<a id="a-A5"></a>时和难释子。<a id="a-A6"></a>为人说经。<a id="a-A7"></a>论生活业。<a id="a-A8"></a>但讲饮食衣被之具。<a id="a-A9"></a>为人说经。<a id="a-AA"></a>讲福德事报应之果。<a id="a-AB"></a>未曾讲论道谊之慧。<a id="a-AC"></a>大获衣被饮食诸馔。<a id="a-AD"></a>摄取此已。<a id="a-AE"></a>立离贤圣。<a id="a-AF"></a>有若干事。<a id="a-AG"></a>说俗经典世间饮食。<a id="a-AH"></a>兴起种种非宜之说。<a id="a-AI"></a>不演度世无极之慧。<a id="a-AJ"></a>诸比丘见所行分卫。<a id="a-AK"></a>在于人家。<a id="a-AL"></a>但说俗事衣食之供。<a id="a-AM"></a>即时诃谏。<a id="a-AN"></a>转相告令。<a id="a-AO"></a>众学闻之。<a id="a-AP"></a>即共追随呵谏所为。<a id="a-AQ"></a>云何贤者。<a id="a-AR"></a>世尊大圣。<a id="a-AS"></a>已以圣通身最正觉。<a id="a-AT"></a>讲世妙法。<a id="a-AU"></a>难及难了。<a id="a-AV"></a>玄普道教。<a id="a-AW"></a>无念无想。<a id="a-AX"></a>其心离名。<a id="a-AY"></a>安隐无患。<a id="a-AZ"></a>明者所达。<a id="a-Aa"></a>从无央数亿百千劫。<a id="a-Ab"></a>本从诸佛。<a id="a-Ac"></a>听闻奉持。<a id="a-Ad"></a>皆安隐度。<a id="a-Ae"></a>诸比丘闻。<a id="a-Af"></a>以家之信。<a id="a-Ag"></a>离家为道。<a id="a-Ah"></a>而返更说世俗经典。<a id="a-Ai"></a>多想多求。<a id="a-Aj"></a>兴发诸事。<a id="a-Ak"></a>世俗饮食。<a id="a-Al"></a>无益之义。<a id="a-Am"></a>离圣贤迹。<a id="a-An"></a>乃复讲论世俗之事。<a id="a-Ao"></a>时比丘往启世尊。<a id="a-Ap"></a>佛告比丘。<a id="a-Aq"></a>是非沙门。<a id="a-Ar"></a>此非具足出家之业。<a id="a-As"></a>因法生活。<a id="a-At"></a>但求衣食。<a id="a-Au"></a>未曾教导。<a id="a-Av"></a>时佛世尊。<a id="a-Aw"></a>以无数事。<a id="a-Ax"></a>诃之所作非道法教。<a id="a-Ay"></a>告诸比丘。<a id="a-Az"></a>和难释子愚騃丈夫。<a id="a-B0"></a>非但今世以衣食利世俗经典广说法也。<a id="a-B1"></a>欲自显名。<a id="a-B2"></a>令众供养。<a id="a-B3"></a>前世亦尔。<a id="a-B4"></a>乃往过去无数世时。<a id="a-B5"></a>于异闲居。<a id="a-B6"></a>多有神仙。<a id="a-B7"></a>处在其中。<a id="a-B8"></a>有一仙人。<a id="a-B9"></a>愚冥无明。<a id="a-BA"></a>心闭意塞。<a id="a-BB"></a>为国王太子及诸臣吏。<a id="a-BC"></a>唯但讲说饮食诸馔衣服之具。<a id="a-BD"></a>不论经道。<a id="a-BE"></a>处知时节见乘车马。<a id="a-BF"></a>逆为说经。<a id="a-BG"></a>或为迷者而往说经。<a id="a-BH"></a>或处挂碍而为说经。<a id="a-BI"></a>或为衣食世俗诸馔为叹说经。<a id="a-BJ"></a>由是之故。<a id="a-BK"></a>致美饮食诸供养具。<a id="a-BL"></a>时异学梵志见之如此。<a id="a-BM"></a>为国王子及诸大臣讲说经典。<a id="a-BN"></a>遥见乘骑。<a id="a-BO"></a>时诸仙人往启和尚。<a id="a-BP"></a>及余仙人。<a id="a-BQ"></a>闻之如斯。<a id="a-BR"></a>皆共诃谏。<a id="a-BS"></a>非之所为。<a id="a-BT"></a>于时和尚五通仙人问之。<a id="a-BU"></a>菩萨即时呵谴。<a id="a-BV"></a>不当如是。<a id="a-BW"></a>其有犯此非义之事。<a id="a-BX"></a>若有诽谤。<a id="a-BY"></a>计此二人。<a id="a-BZ"></a>皆非善哉。<a id="a-Ba"></a>不为奇雅。<a id="a-Bb"></a>为说此经。<a id="a-Bc"></a>离圣贤住。<a id="a-Bd"></a>不应典籍。<a id="a-Be"></a>其听受者。<a id="a-Bf"></a>亦应宜不。<a id="a-Bg"></a>则两堕落。<a id="a-Bh"></a>于是和难。<a id="a-Bi"></a>以偈颂曰。</p>
  <p id="aBj">两俱不解谊　　计之两堕落</p>
  <p id="aBk">说法不得理　　听经不解义</p>
  <p id="aBl">于世俗难值　　神仙讲道谊</p>
  <p id="aBm">以俗衣食供　　无知叹说此</p>
  <p id="aBn">服食粳米饭　　上美肉全供</p>
  <p id="aBo">以依圣贤谊　　欲论解典籍</p>
  <p id="aBp">游志在闲居　　饭食采果粮</p>
  <p id="aBq">是吾所叹乐　　神仙叹此法</p>
  <p id="aBr">道德寂所歌　　法利为梵志</p>
  <p id="aBs">威仪自调伏　　无得乐非法</p>
  <p id="aBt">知节而少求　　舍家行分卫</p>
  <p id="aBu">宁以此业活　　无得违经典</p>
  <p id="aBv">佛告诸比丘。<a id="a-Bw"></a>欲知尔时常以衣食诸馔说法。<a id="a-Bx"></a>不论道者。<a id="a-By"></a>今和难释子是也。<a id="a-Bz"></a>净诸梵行。<a id="a-C0"></a>其和尚者。<a id="a-C1"></a>今比丘众是。<a id="a-C2"></a>五通仙人我身是。<a id="a-C3"></a>前世相遇。<a id="a-C4"></a>今亦相值。<a id="a-C5"></a>佛说如是。<a id="a-C6"></a>莫不欢喜。</p>
  <p data-pb></p>
  <h2 id="aC7">佛说是我所经第五</h2>
  <p id="aC8">闻如是。<a id="a-C9"></a>一时佛游舍卫祇树给孤独园。<a id="a-CA"></a>与大比丘众千二百五十人俱。<a id="a-CB"></a>尔时有一尊长者。<a id="a-CC"></a>财富无量。<a id="a-CD"></a>金银珍宝。<a id="a-CE"></a>不可称数。<a id="a-CF"></a>勤苦治生。<a id="a-CG"></a>饥渴寒热。<a id="a-CH"></a>触冒诸难。<a id="a-CI"></a>忧戚诸患。<a id="a-CJ"></a>不以道理。<a id="a-CK"></a>积此财业。<a id="a-CL"></a>虽为财富。<a id="a-CM"></a>不自衣食。<a id="a-CN"></a>不能布施。<a id="a-CO"></a>不能供养奉事二亲。<a id="a-CP"></a>不能给足妻子仆使。<a id="a-CQ"></a>无益中外家室亲里。<a id="a-CR"></a>安能布施为福德乎。<a id="a-CS"></a>衣即粗衣。<a id="a-CT"></a>食即恶食。<a id="a-CU"></a>意中吝惜。<a id="a-CV"></a>父母穷乏。<a id="a-CW"></a>妻子裸冻。<a id="a-CX"></a>家室内外。<a id="a-CY"></a>不与交通。<a id="a-CZ"></a>各自两随。<a id="a-Ca"></a>常恐烦娆。<a id="a-Cb"></a>有所求索。<a id="a-Cc"></a>所作悭贪。<a id="a-Cd"></a>吝惜如此。<a id="a-Ce"></a>少福无智。<a id="a-Cf"></a>第一矜矜。<a id="a-Cg"></a>无所赍持。<a id="a-Ch"></a>本治生时。<a id="a-Ci"></a>或能至诚。<a id="a-Cj"></a>或不至诚。<a id="a-Ck"></a>积累财宝。<a id="a-Cl"></a>不可称计。<a id="a-Cm"></a>不能衣食。<a id="a-Cn"></a>于时寿终。<a id="a-Co"></a>既无子姓。<a id="a-Cp"></a>所有财宝。<a id="a-Cq"></a>皆没入官。<a id="a-Cr"></a>世尊告比丘。<a id="a-Cs"></a>且听愚冥下士得微妙宝。<a id="a-Ct"></a>不能衣食。<a id="a-Cu"></a>不供父母妻子奴客。<a id="a-Cv"></a>万分之后。<a id="a-Cw"></a>无所复益而有减损。<a id="a-Cx"></a>比丘闻此。<a id="a-Cy"></a>具足启佛。<a id="a-Cz"></a>唯然。<a id="a-D0"></a>世尊。<a id="a-D1"></a>有一长者。<a id="a-D2"></a>名号曰某。<a id="a-D3"></a>财富无量。<a id="a-D4"></a>不能衣食。<a id="a-D5"></a>不供父母妻子仆使。<a id="a-D6"></a>不能布施。<a id="a-D7"></a>一旦寿终。<a id="a-D8"></a>财物没入官。<a id="a-D9"></a>佛告诸比丘。<a id="a-DA"></a>今此尊长者。<a id="a-DB"></a>非但今世。<a id="a-DC"></a>悭贪爱惜财宝。<a id="a-DD"></a>前世亦然。<a id="a-DE"></a>乃往过去无数世时。<a id="a-DF"></a>有大香山。<a id="a-DG"></a>生无央数荜茇诸药。<a id="a-DH"></a>及胡椒树。<a id="a-DI"></a>荜茇树上。<a id="a-DJ"></a>时有一鸟。<a id="a-DK"></a>名曰我所。<a id="a-DL"></a>止顿其中。<a id="a-DM"></a>假使春月药果熟时。<a id="a-DN"></a>人皆采取。<a id="a-DO"></a>服食疗疾。<a id="a-DP"></a>时我所鸟。<a id="a-DQ"></a>唤呼悲鸣。<a id="a-DR"></a>此果我所。<a id="a-DS"></a>汝等勿取。<a id="a-DT"></a>吾心不欲令人采之。<a id="a-DU"></a>睢叫唤呼。<a id="a-DV"></a>众人续取。<a id="a-DW"></a>不听其声。<a id="a-DX"></a>彼鸟薄福。<a id="a-DY"></a>愁忧叫呼。<a id="a-DZ"></a>声不休绝。<a id="a-Da"></a>缘是命过。<a id="a-Db"></a>佛言。<a id="a-Dc"></a>如是如是。<a id="a-Dd"></a>比丘于是之间。<a id="a-De"></a>愚騃之子为下士。<a id="a-Df"></a>治行求财。<a id="a-Dg"></a>或正或邪。<a id="a-Dh"></a>积累财宝。<a id="a-Di"></a>一旦命尽。<a id="a-Dj"></a>财不随身。<a id="a-Dk"></a>由如彼鸟名我所者。<a id="a-Dl"></a>见荜茇树及诸药树。<a id="a-Dm"></a>且欲成熟。<a id="a-Dn"></a>叫唤悲鸣。<a id="a-Do"></a>皆是我所。<a id="a-Dp"></a>人遂采取。<a id="a-Dq"></a>不能禁制。<a id="a-Dr"></a>于时世尊。<a id="a-Ds"></a>则说颂曰。</p>
  <p id="aDt">有鸟名我所　　处在于香山</p>
  <p id="aDu">诸药树成熟　　叫唤是我所</p>
  <p id="aDv">闻彼叫唤声　　余鸟皆集会</p>
  <p id="aDw">众人取药去　　我所鸟懊恼</p>
  <p id="aDx">如是假使人　　积聚无量宝</p>
  <p id="aDy">既不念饮食　　不施如斯鸟</p>
  <p id="aDz">县官及盗贼　　怨家水火子</p>
  <p id="aE0">夺之或烧没　　如我所药果</p>
  <p id="aE1">不能好饮食　　床卧具亦尔</p>
  <p id="aE2">香花诸供养　　所有皆如是</p>
  <p id="aE3">既致得人身　　来归于种类</p>
  <p id="aE4">命尽皆舍去　　无一随其身</p>
  <p id="aE5">是故当殖德　　顾念于后世</p>
  <p id="aE6">人所作功德　　后世且待人</p>
  <p id="aE7">无得临寿终　　心中怀汤火</p>
  <p id="aE8">吾前为放逸　　故当造德本</p>
  <p id="aE9">佛告诸比丘。<a id="a-EA"></a>欲知尔时我所鸟者。<a id="a-EB"></a>则今此尊长者是。<a id="a-EC"></a>是故比丘当修学此。<a id="a-ED"></a>不当悭惜。<a id="a-EE"></a>除垢浊心。<a id="a-EF"></a>常修清净。<a id="a-EG"></a>是诸佛教。<a id="a-EH"></a>佛说如是。<a id="a-EI"></a>莫不欢喜。</p>
  <p data-pb></p>
  <h2 id="aEJ">佛说野鸡经第六</h2>
  <p id="aEK">闻如是。<a id="a-EL"></a>一时佛游舍卫祇树给孤独园。<a id="a-EM"></a>与大比丘众千二百五十人俱。<a id="a-EN"></a>尔时佛告诸比丘。<a id="a-EO"></a>乃往过去无数世时。<a id="a-EP"></a>有大丛树。<a id="a-EQ"></a>大丛树间。<a id="a-ER"></a>有野猫游居。<a id="a-ES"></a>在产经日不食。<a id="a-ET"></a>饥饿欲极。<a id="a-EU"></a>见树王上有一野鸡。<a id="a-EV"></a>端正姝好。<a id="a-EW"></a>既行慈心。<a id="a-EX"></a>愍哀一切蚑行喘息人物之类。<a id="a-EY"></a>于时野猫心怀毒害。<a id="a-EZ"></a>欲危鸡命。<a id="a-Ea"></a>徐徐来前在于树下。<a id="a-Eb"></a>以柔软辞而说颂曰。</p>
  <p id="aEc">意寂相异殊　　食鱼若好服</p>
  <p id="aEd">从树来下地　　当为汝作妻</p>
  <p id="aEe">于时野鸡以偈报曰。</p>
  <p id="aEf">仁者有四脚　　我身有两足</p>
  <p id="aEg">计鸟与野猫　　不宜为夫妻</p>
  <p id="aEh">野猫以偈报曰。</p>
  <p id="aEi">吾多所游行　　国邑及郡县</p>
  <p id="aEj">不欲得余人　　唯意乐在仁</p>
  <p id="aEk">君身现端正　　颜貌立第一</p>
  <p id="aEl">吾亦微妙好　　行清净童女</p>
  <p id="aEm">当共相娱乐　　如鸡游在外</p>
  <p id="aEn">两人共等心　　不亦快乐哉</p>
  <p id="aEo">时野鸡以偈报曰。</p>
  <p id="aEp">吾不识卿耶　　是谁何求耶</p>
  <p id="aEq">众事未办足　　明者所不叹</p>
  <p id="aEr">野猫复以偈报曰。</p>
  <p id="aEs">既得如此妻　　反以杖击头</p>
  <p id="aEt">在中贫为剧　　富者如雨宝</p>
  <p id="aEu">亲近于眷属　　大宝财无量</p>
  <p id="aEv">以亲近家室　　息心得坚固</p>
  <p id="aEw">野鸡以偈答曰。</p>
  <p id="aEx">息意自从卿　　青眼如恶疮</p>
  <p id="aEy">如是见锁系　　如闭在牢狱</p>
  <p id="aEz">青眼以偈报曰。</p>
  <p id="aF0">不与我同心　　言口如刺棘</p>
  <p id="aF1">会当用何致　　愁忧当思想</p>
  <p id="aF2">吾身不臭秽　　流出戒德香</p>
  <p id="aF3">云何欲舍我　　远游在别处</p>
  <p id="aF4">野鸡以偈答曰。</p>
  <p id="aF5">汝欲远牵挽　　凶弊如蛇虺</p>
  <p id="aF6">捼彼皮柔软　　尔乃得申叙</p>
  <p id="aF7">野猫以偈答曰。</p>
  <p id="aF8">速来下诣此　　吾欲有所谊</p>
  <p id="aF9">并当语亲里　　及启于父母</p>
  <p id="aFA">野鸡复以偈答曰。</p>
  <p id="aFB">吾有童女妇　　颜正心性好</p>
  <p id="aFC">慎禁戒如法　　护意不欲违</p>
  <p id="aFD">野猫以偈颂曰。</p>
  <p id="aFE">于是以棘杖　　在家顺正教</p>
  <p id="aFF">家中有尊长　　以法戒为益</p>
  <p id="aFG">杨柳树在外　　皆以时茂盛</p>
  <p id="aFH">众共稽首仁　　如梵志事火</p>
  <p id="aFI">吾家以势力　　奉事诸梵志</p>
  <p id="aFJ">吉祥多生子　　当令饶财宝</p>
  <p id="aFK">野鸡以偈报曰。</p>
  <p id="aFL">天当与汝愿　　以梵杖击卿</p>
  <p id="aFM">于世何有法　　云何欲食鸡</p>
  <p id="aFN">野猫以偈答曰。</p>
  <p id="aFO">我当不食肉　　暴路修清净</p>
  <p id="aFP">礼事诸天众　　吾为得此婿</p>
  <p id="aFQ">野鸡以偈答曰。</p>
  <p id="aFR">未曾见闻此　　野猫修净行</p>
  <p id="aFS">卿欲有所灭　　为贼欲啖鸡</p>
  <p id="aFT">木与果分别　　美辞佯喜笑</p>
  <p id="aFU">吾终不信卿　　安得鸡不啖</p>
  <p id="aFV">恶性而卒暴　　观面赤如血</p>
  <p id="aFW">其眼青如蓝　　卿当食鼠虫</p>
  <p id="aFX">终不得鸡食　　何不行捕鼠</p>
  <p id="aFY">面赤眼正青　　叫唤言猫时</p>
  <p id="aFZ">吾衣毛则竖　　辄避自欲藏</p>
  <p id="aFa">世世欲离卿　　何意今相掁</p>
  <p id="aFb">于是猫复以偈答曰。</p>
  <p id="aFc">面色岂好乎　　端正皆童耶</p>
  <p id="aFd">当问威仪则　　及余诸功德</p>
  <p id="aFe">诸行当具足　　智慧有方便</p>
  <p id="aFf">晓了家居业　　未曾有我比</p>
  <p id="aFg">我常好洗沐　　今着好衣服</p>
  <p id="aFh">起舞歌声音　　乃尔爱敬我</p>
  <p id="aFi">又当洗仁足　　为其梳头髻</p>
  <p id="aFj">及当调譺戏　　然后爱敬我</p>
  <p id="aFk">于是野鸡以偈答曰。</p>
  <p id="aFl">吾非不自爱　　令怨家梳头</p>
  <p id="aFm">其与尔相亲　　终不得寿长</p>
  <p id="aFn">佛告诸比丘欲知尔时野猫。<a id="a-Fo"></a>今栴遮比丘是也。<a id="a-Fp"></a>时鸡者。<a id="a-Fq"></a>我身是也。<a id="a-Fr"></a>昔者相遇。<a id="a-Fs"></a>今亦如是。<a id="a-Ft"></a>佛说如是。<a id="a-Fu"></a>莫不欢喜。</p>
  <p data-pb></p>
  <h2 id="aFv">佛说前世诤女经第七</h2>
  <p id="aFw">如是。<a id="a-Fx"></a>一时佛游舍卫祇树给孤独园。<a id="a-Fy"></a>与大比丘众俱。<a id="a-Fz"></a>尔时调达心念毒害。<a id="a-G0"></a>诽谤如来自谓有道。<a id="a-G1"></a>众人呵之。<a id="a-G2"></a>天龙鬼神。<a id="a-G3"></a>释梵四王。<a id="a-G4"></a>悉共晓喻。<a id="a-G5"></a>勿得怀害向于如来。<a id="a-G6"></a>莫谤世尊。<a id="a-G7"></a>佛为一切三界之尊。<a id="a-G8"></a>有三达智。<a id="a-G9"></a>无所挂碍。<a id="a-GA"></a>天上天下。<a id="a-GB"></a>莫不归命。<a id="a-GC"></a>云何诽谤。<a id="a-GD"></a>得罪无量。<a id="a-GE"></a>卿欲毁佛由如举手欲掷日月。<a id="a-GF"></a>如以一尘欲超须弥。<a id="a-GG"></a>如持一毛度于虚空。<a id="a-GH"></a>调达闻之。<a id="a-GI"></a>其心不改。<a id="a-GJ"></a>时诸比丘具以启佛。<a id="a-GK"></a>调达有何重嫌。<a id="a-GL"></a>怀结乃尔。<a id="a-GM"></a>佛告诸比丘。<a id="a-GN"></a>调达不但今世。<a id="a-GO"></a>世世如是。<a id="a-GP"></a>乃往久远无数劫时。<a id="a-GQ"></a>有一梵志。<a id="a-GR"></a>财富无数。<a id="a-GS"></a>有一好女。<a id="a-GT"></a>端正殊妙。<a id="a-GU"></a>色像第一。<a id="a-GV"></a>诸梵志法其[敖/力]姓者。<a id="a-GW"></a>假使处女与明经者。<a id="a-GX"></a>于时梵志请诸同学五百之众。<a id="a-GY"></a>供养三月。<a id="a-GZ"></a>察其所知。<a id="a-Ga"></a>时五百人中。<a id="a-Gb"></a>有一人最上智慧。<a id="a-Gc"></a>学于三经。<a id="a-Gd"></a>博达五典。<a id="a-Ge"></a>章句次第。<a id="a-Gf"></a>不失经义。<a id="a-Gg"></a>问者发遣。<a id="a-Gh"></a>无所疑难。<a id="a-Gi"></a>最处上座。<a id="a-Gj"></a>又年朽耄。<a id="a-Gk"></a>面色丑陋。<a id="a-Gl"></a>不似类人。<a id="a-Gm"></a>两眼复青。<a id="a-Gn"></a>父母愁忧。<a id="a-Go"></a>女亦怀恼。<a id="a-Gp"></a>云何当为此人作妇。<a id="a-Gq"></a>何异怨鬼。<a id="a-Gr"></a>当奈之何。<a id="a-Gs"></a>于时远方有一梵志。<a id="a-Gt"></a>年既幼少。<a id="a-Gu"></a>颜貌殊好。<a id="a-Gv"></a>聪明智慧。<a id="a-Gw"></a>综练三经。<a id="a-Gx"></a>通达五典。<a id="a-Gy"></a>上知天文。<a id="a-Gz"></a>下睹地理。<a id="a-H0"></a>灾变吉凶。<a id="a-H1"></a>皆预能睹。<a id="a-H2"></a>能知六博。<a id="a-H3"></a>妖异蛊道。<a id="a-H4"></a>怀妊男女。<a id="a-H5"></a>产乳难易。<a id="a-H6"></a>愍伤十方蜎飞蠕动。<a id="a-H7"></a>蚑行喘息。<a id="a-H8"></a>人物之类。<a id="a-H9"></a>怀四等心。<a id="a-HA"></a>慈悲喜护。<a id="a-HB"></a>闻彼[敖/力]姓大富梵志。<a id="a-HC"></a>请诸同学五百之众。<a id="a-HD"></a>供养三月。<a id="a-HE"></a>欲处于女。<a id="a-HF"></a>寻时往诣。<a id="a-HG"></a>一一难问。<a id="a-HH"></a>诸梵志等。<a id="a-HI"></a>咸皆穷乏。<a id="a-HJ"></a>无辞以对。<a id="a-HK"></a>五百之众。<a id="a-HL"></a>智皆不及。<a id="a-HM"></a>年少梵志则处上坐。<a id="a-HN"></a>时女父母及女见之。<a id="a-HO"></a>皆大欢喜。<a id="a-HP"></a>吾求女婿。<a id="a-HQ"></a>其日甚久。<a id="a-HR"></a>今乃获愿。<a id="a-HS"></a>年尊梵志曰。<a id="a-HT"></a>吾年既老。<a id="a-HU"></a>久许我女。<a id="a-HV"></a>以为妻妇。<a id="a-HW"></a>且以假我。<a id="a-HX"></a>所得赐遗。<a id="a-HY"></a>悉用与卿。<a id="a-HZ"></a>可置此妇。<a id="a-Ha"></a>伤我年高。<a id="a-Hb"></a>勿相毁辱。<a id="a-Hc"></a>年少答曰。<a id="a-Hd"></a>不可越法以从人情。<a id="a-He"></a>我应纳之。<a id="a-Hf"></a>何为与卿。<a id="a-Hg"></a>三月毕竟。<a id="a-Hh"></a>即处女用与年少梵志。<a id="a-Hi"></a>其年老者。<a id="a-Hj"></a>心怀毒恶。<a id="a-Hk"></a>卿相毁辱而夺我妇。<a id="a-Hl"></a>世世所在。<a id="a-Hm"></a>与卿作怨。<a id="a-Hn"></a>或当危害。<a id="a-Ho"></a>或加毁辱。<a id="a-Hp"></a>终不相置。<a id="a-Hq"></a>年少梵志常行慈心。<a id="a-Hr"></a>彼独怀害。<a id="a-Hs"></a>佛告诸比丘。<a id="a-Ht"></a>尔时年尊梵志今调达是。<a id="a-Hu"></a>年少梵志我身是也。<a id="a-Hv"></a>其女者瞿夷是。<a id="a-Hw"></a>前世之结。<a id="a-Hx"></a>于今不解。<a id="a-Hy"></a>佛说如是莫不欢喜。</p>
  <p data-pb></p>
  <h2 id="aHz">佛说堕珠着海中经第八</h2>
  <p id="aI0">如是。<a id="a-I1"></a>一时佛在王舍城灵鹫山。<a id="a-I2"></a>与大比丘众五百人俱。<a id="a-I3"></a>一切大圣。<a id="a-I4"></a>神通已达。<a id="a-I5"></a>时诸比丘。<a id="a-I6"></a>于讲堂上坐共议言。<a id="a-I7"></a>我等世尊。<a id="a-I8"></a>从无数劫精进不懈。<a id="a-I9"></a>不拘生死五道之患。<a id="a-IA"></a>欲得佛道救济一切。<a id="a-IB"></a>用精进故。<a id="a-IC"></a>超越九劫。<a id="a-ID"></a>自致无上正真之道。<a id="a-IE"></a>为最正觉。<a id="a-IF"></a>吾为蒙度。<a id="a-IG"></a>以为桥梁。<a id="a-IH"></a>时佛遥闻比丘所议。<a id="a-II"></a>起到讲堂。<a id="a-IJ"></a>问之何论。<a id="a-IK"></a>比丘白曰。<a id="a-IL"></a>我等共议。<a id="a-IM"></a>世尊功德。<a id="a-IN"></a>巍巍无量。<a id="a-IO"></a>从累劫来。<a id="a-IP"></a>精进无厌。<a id="a-IQ"></a>不避诸难。<a id="a-IR"></a>勤苦求道。<a id="a-IS"></a>欲济一切。<a id="a-IT"></a>不中堕落。<a id="a-IU"></a>自致得佛。<a id="a-IV"></a>我等蒙度。<a id="a-IW"></a>佛告比丘。<a id="a-IX"></a>实如所言。<a id="a-IY"></a>诚无有异。<a id="a-IZ"></a>吾从无数劫以来。<a id="a-Ia"></a>精进求道。<a id="a-Ib"></a>初无懈怠。<a id="a-Ic"></a>愍伤众生。<a id="a-Id"></a>欲度脱之。<a id="a-Ie"></a>用精进故。<a id="a-If"></a>自致得佛。<a id="a-Ig"></a>超越九劫。<a id="a-Ih"></a>出弥勒前。<a id="a-Ii"></a>我念过去无数劫时。<a id="a-Ij"></a>见国中人。<a id="a-Ik"></a>多有贫穷。<a id="a-Il"></a>愍伤怜之。<a id="a-Im"></a>以何方便。<a id="a-In"></a>而令丰饶。<a id="a-Io"></a>念当入海获如意珠。<a id="a-Ip"></a>乃有所救。<a id="a-Iq"></a>挝鼓摇铃。<a id="a-Ir"></a>谁欲入海采求珍宝。<a id="a-Is"></a>众人大会。<a id="a-It"></a>临当上船。<a id="a-Iu"></a>更作教令。<a id="a-Iv"></a>欲舍父母。<a id="a-Iw"></a>不惜妻子。<a id="a-Ix"></a>投身没命。<a id="a-Iy"></a>当共入海。<a id="a-Iz"></a>所以者何。<a id="a-J0"></a>海有三难。<a id="a-J1"></a>一者大鱼长二万八千里。<a id="a-J2"></a>二者鬼神罗刹欲翻其船。<a id="a-J3"></a>三者掁山故。<a id="a-J4"></a>作此令得无怨。<a id="a-J5"></a>适更令已。<a id="a-J6"></a>众人皆悔。<a id="a-J7"></a>时五百人。<a id="a-J8"></a>心独坚固。<a id="a-J9"></a>便望风举帆。<a id="a-JA"></a>乘船入海。<a id="a-JB"></a>诣海龙王。<a id="a-JC"></a>从求头上如意之珠。<a id="a-JD"></a>龙王见之。<a id="a-JE"></a>用一切故。<a id="a-JF"></a>勤劳入海。<a id="a-JG"></a>欲济穷士。<a id="a-JH"></a>即以珠与。<a id="a-JI"></a>时诸贾客。<a id="a-JJ"></a>各各采宝。<a id="a-JK"></a>悉皆具足。<a id="a-JL"></a>乘船来还。<a id="a-JM"></a>海中诸龙。<a id="a-JN"></a>及诸鬼神。<a id="a-JO"></a>悉共议言。<a id="a-JP"></a>此如意珠。<a id="a-JQ"></a>海中上宝。<a id="a-JR"></a>非世俗人所当获者。<a id="a-JS"></a>云何损海益阎浮利提。<a id="a-JT"></a>诚可惜之。<a id="a-JU"></a>当作方计还夺其珠。<a id="a-JV"></a>不可失之至于人间。<a id="a-JW"></a>时龙鬼神。<a id="a-JX"></a>昼夜围绕。<a id="a-JY"></a>若干之匝。<a id="a-JZ"></a>欲夺其珠。<a id="a-Ja"></a>导师德尊。<a id="a-Jb"></a>威神巍巍。<a id="a-Jc"></a>诸鬼神龙。<a id="a-Jd"></a>虽欲翻船夺如意珠。<a id="a-Je"></a>力所不任。<a id="a-Jf"></a>于时导师及五百人。<a id="a-Jg"></a>安隐渡海。<a id="a-Jh"></a>菩萨踊跃。<a id="a-Ji"></a>住于海边。<a id="a-Jj"></a>低头下手。<a id="a-Jk"></a>咒愿海神。<a id="a-Jl"></a>珠系在颈。<a id="a-Jm"></a>时海龙神。<a id="a-Jn"></a>因缘得便。<a id="a-Jo"></a>使珠堕海。<a id="a-Jp"></a>导师感激。<a id="a-Jq"></a>吾行入海。<a id="a-Jr"></a>乘船涉难。<a id="a-Js"></a>勤苦无量。<a id="a-Jt"></a>乃得此宝。<a id="a-Ju"></a>当救众乏。<a id="a-Jv"></a>于今海神。<a id="a-Jw"></a>反令堕海。<a id="a-Jx"></a>敕边侍人。<a id="a-Jy"></a>捉持器来。<a id="a-Jz"></a>吾[戀-心+廾]海水。<a id="a-K0"></a>至于底泥。<a id="a-K1"></a>不得珠者。<a id="a-K2"></a>终不休懈。<a id="a-K3"></a>即器[戀-心+廾]水。<a id="a-K4"></a>以精进力。<a id="a-K5"></a>不避苦难。<a id="a-K6"></a>不惜寿命。<a id="a-K7"></a>水自然趣。<a id="a-K8"></a>悉入器中。<a id="a-K9"></a>诸海龙神。<a id="a-KA"></a>见之如是。<a id="a-KB"></a>心即怀惧。<a id="a-KC"></a>此人威势精进之力。<a id="a-KD"></a>诚非世有。<a id="a-KE"></a>若今[戀-心+廾]水。<a id="a-KF"></a>不久竭海。<a id="a-KG"></a>即持珠来。<a id="a-KH"></a>辞谢还之。<a id="a-KI"></a>吾等聊试。<a id="a-KJ"></a>不图精进力势如是。<a id="a-KK"></a>天上天下。<a id="a-KL"></a>无</p>
  <p data-pb></p>
  <h2 id="aKM">佛说旃阇摩暴志谤佛经第九</h2>
  <p id="aKN">如是。<a id="a-KO"></a>一时佛游舍卫祇树给孤独园。<a id="a-KP"></a>与大比丘众千二百五十人俱。<a id="a-KQ"></a>尔时国王波斯匿。<a id="a-KR"></a>请佛及比丘众。<a id="a-KS"></a>于中宫饭。<a id="a-KT"></a>佛出祇树。<a id="a-KU"></a>与大比丘及诸菩萨。<a id="a-KV"></a>天龙神鬼。<a id="a-KW"></a>眷属围绕。<a id="a-KX"></a>释梵四王。<a id="a-KY"></a>华香妓乐。<a id="a-KZ"></a>于上供养。<a id="a-Ka"></a>香汁洒地。<a id="a-Kb"></a>于时世尊与大众俱。<a id="a-Kc"></a>入舍卫城。<a id="a-Kd"></a>欲诣王宫。<a id="a-Ke"></a>有比丘尼。<a id="a-Kf"></a>名曰暴志。<a id="a-Kg"></a>木魁系腹。<a id="a-Kh"></a>似如怀妊。<a id="a-Ki"></a>因牵佛衣。<a id="a-Kj"></a>君为我夫。<a id="a-Kk"></a>从得有身。<a id="a-Kl"></a>不给衣食。<a id="a-Km"></a>此事云何。<a id="a-Kn"></a>时诸大众。<a id="a-Ko"></a>天人释梵四王。<a id="a-Kp"></a>诸天鬼神及国人民莫不惊惶。<a id="a-Kq"></a>佛为一切三界之尊。<a id="a-Kr"></a>其心清净过于摩尼。<a id="a-Ks"></a>智慧之明超于日月。<a id="a-Kt"></a>独步三世。<a id="a-Ku"></a>无能逮者。<a id="a-Kv"></a>降伏诸邪。<a id="a-Kw"></a>九十六种。<a id="a-Kx"></a>莫不归伏。<a id="a-Ky"></a>道德巍巍。<a id="a-Kz"></a>不可为喻。<a id="a-L0"></a>虚空无形。<a id="a-L1"></a>不可污染。<a id="a-L2"></a>佛心过彼。<a id="a-L3"></a>无有等侣。<a id="a-L4"></a>此比丘尼。<a id="a-L5"></a>既佛弟子。<a id="a-L6"></a>云何怀恶。<a id="a-L7"></a>欲毁如来。<a id="a-L8"></a>于是世尊见众会心。<a id="a-L9"></a>欲为决疑。<a id="a-LA"></a>仰瞻上方。<a id="a-LB"></a>时天帝释寻时来下。<a id="a-LC"></a>化作一小鼠。<a id="a-LD"></a>啮系魁绳。<a id="a-LE"></a>魁即堕地。<a id="a-LF"></a>众会睹之。<a id="a-LG"></a>瞋喜交集。<a id="a-LH"></a>怪之所以。<a id="a-LI"></a>时国王瞋。<a id="a-LJ"></a>此比丘尼。<a id="a-LK"></a>弃家远业。<a id="a-LL"></a>为佛弟子。<a id="a-LM"></a>既不能畅叹誉如来无极功德。<a id="a-LN"></a>反还怀妒。<a id="a-LO"></a>诽谤大圣乎。<a id="a-LP"></a>即敕侍者。<a id="a-LQ"></a>掘地为深坑。<a id="a-LR"></a>欲倒埋之。<a id="a-LS"></a>时佛解喻。<a id="a-LT"></a>勿得尔也。<a id="a-LU"></a>是吾宿罪。<a id="a-LV"></a>非独彼殃。<a id="a-LW"></a>乃往过去久远世时。<a id="a-LX"></a>时有贾客。<a id="a-LY"></a>卖好真珠。<a id="a-LZ"></a>枚数甚多。<a id="a-La"></a>既团明好。<a id="a-Lb"></a>时有一女诣欲买之。<a id="a-Lc"></a>向欲谐偶。<a id="a-Ld"></a>有一男子。<a id="a-Le"></a>迁益倍价。<a id="a-Lf"></a>独得珠去。<a id="a-Lg"></a>女人不得。<a id="a-Lh"></a>心怀瞋恨。<a id="a-Li"></a>又从请求。<a id="a-Lj"></a>复不肯与。<a id="a-Lk"></a>心盛遂怒。<a id="a-Ll"></a>我前谐珠。<a id="a-Lm"></a>便来迁夺。<a id="a-Ln"></a>又从请求。<a id="a-Lo"></a>复不肯与。<a id="a-Lp"></a>汝毁辱我。<a id="a-Lq"></a>在在所生。<a id="a-Lr"></a>当报汝怨。<a id="a-Ls"></a>所在毁辱。<a id="a-Lt"></a>悔无所及。<a id="a-Lu"></a>佛告诸比丘国王及诸比丘。<a id="a-Lv"></a>买珠男子。<a id="a-Lw"></a>则我身是。<a id="a-Lx"></a>其女身者。<a id="a-Ly"></a>则暴志是。<a id="a-Lz"></a>因彼怀恨。<a id="a-M0"></a>所在生处。<a id="a-M1"></a>常欲相谤。<a id="a-M2"></a>佛说如是。<a id="a-M3"></a>众会疑解。<a id="a-M4"></a>莫不欢喜。</p>
  <h2 id="aM5">佛说鳖猕猴经第十</h2>
  <p id="aM6">闻如是。<a id="a-M7"></a>一时佛游舍卫祇树给孤独园。<a id="a-M8"></a>与大比丘众千二百五十人俱。<a id="a-M9"></a>时诸比丘。<a id="a-MA"></a>会共议言。<a id="a-MB"></a>有此暴志比丘尼者。<a id="a-MC"></a>弃家远业。<a id="a-MD"></a>而行学道。<a id="a-ME"></a>归命三宝。<a id="a-MF"></a>佛则为父。<a id="a-MG"></a>法则为母。<a id="a-MH"></a>诸比丘众以为兄弟。<a id="a-MI"></a>本以道法而为沙门。<a id="a-MJ"></a>遵修道谊。<a id="a-MK"></a>去三毒垢。<a id="a-ML"></a>供侍佛法及比丘僧。<a id="a-MM"></a>愍哀一切。<a id="a-MN"></a>行四等心。<a id="a-MO"></a>乃可得度。<a id="a-MP"></a>而反怀恶。<a id="a-MQ"></a>谤佛谤尊。<a id="a-MR"></a>轻毁众僧。<a id="a-MS"></a>甚可疑怪。<a id="a-MT"></a>为未曾有。<a id="a-MU"></a>时佛彻听。<a id="a-MV"></a>往问比丘。<a id="a-MW"></a>属何所论。<a id="a-MX"></a>比丘具启向所议意。<a id="a-MY"></a>于时世尊告诸比丘。<a id="a-MZ"></a>此比丘尼。<a id="a-Ma"></a>不但今世念如来恶。<a id="a-Mb"></a>在在所生。<a id="a-Mc"></a>亦复如是。<a id="a-Md"></a>吾自忆念。<a id="a-Me"></a>乃往过去无数劫时。<a id="a-Mf"></a>有一猕猴王。<a id="a-Mg"></a>处在林树。<a id="a-Mh"></a>食果饮水。<a id="a-Mi"></a>愍念一切蚑行喘息。<a id="a-Mj"></a>人物之类。<a id="a-Mk"></a>皆欲令度使至无为。<a id="a-Ml"></a>时与一鳖以为知友。<a id="a-Mm"></a>亲亲相敬初不相忤。<a id="a-Mn"></a>鳖数往来。<a id="a-Mo"></a>到猕猴所。<a id="a-Mp"></a>饮食言谈。<a id="a-Mq"></a>说正义理。<a id="a-Mr"></a>其妇见之数出不在。<a id="a-Ms"></a>谓之于外淫荡不节即问夫婿。<a id="a-Mt"></a>卿数出为何所至凑。<a id="a-Mu"></a>将无于外放逸无道。<a id="a-Mv"></a>其夫答曰。<a id="a-Mw"></a>吾与猕猴。<a id="a-Mx"></a>结为亲友。<a id="a-My"></a>聪明智慧。<a id="a-Mz"></a>又晓义理。<a id="a-N0"></a>出辄往造。<a id="a-N1"></a>共论经法。<a id="a-N2"></a>但说快事。<a id="a-N3"></a>无他放逸。<a id="a-N4"></a>其妇不信。<a id="a-N5"></a>谓为不然。<a id="a-N6"></a>又瞋猕猴诱[言*求]我夫。<a id="a-N7"></a>数令出入。<a id="a-N8"></a>当图杀之。<a id="a-N9"></a>吾夫乃休。<a id="a-NA"></a>因便佯病。<a id="a-NB"></a>困劣着床。<a id="a-NC"></a>其婿瞻劳。<a id="a-ND"></a>医药疗治。<a id="a-NE"></a>竟不肯差。<a id="a-NF"></a>谓其夫言。<a id="a-NG"></a>何须劳意损其医药。<a id="a-NH"></a>吾病甚重。<a id="a-NI"></a>当得卿所亲亲猕猴之肝。<a id="a-NJ"></a>吾乃活耳。<a id="a-NK"></a>其夫答曰。<a id="a-NL"></a>是吾亲友。<a id="a-NM"></a>寄身托命。<a id="a-NN"></a>终不相疑。<a id="a-NO"></a>云何相图用以活卿耶。<a id="a-NP"></a>其妇答曰。<a id="a-NQ"></a>今为夫妇。<a id="a-NR"></a>同共一体。<a id="a-NS"></a>不念相济。<a id="a-NT"></a>反为猕猴。<a id="a-NU"></a>诚非谊理。<a id="a-NV"></a>其夫逼妇。<a id="a-NW"></a>又敬重之。<a id="a-NX"></a>往请猕猴。<a id="a-NY"></a>吾数往来。<a id="a-NZ"></a>到君所顿。<a id="a-Na"></a>仁不枉屈诣我家门。<a id="a-Nb"></a>今欲相请到舍小食。<a id="a-Nc"></a>猕猴答曰。<a id="a-Nd"></a>吾处陆地。<a id="a-Ne"></a>卿在水中。<a id="a-Nf"></a>安得相从。<a id="a-Ng"></a>其鳖答曰。<a id="a-Nh"></a>吾当负卿。<a id="a-Ni"></a>亦可任仪。<a id="a-Nj"></a>猕猴便从。<a id="a-Nk"></a>负到中道。<a id="a-Nl"></a>谓猕猴言。<a id="a-Nm"></a>仁欲知不。<a id="a-Nn"></a>所以相请。<a id="a-No"></a>吾妇病困。<a id="a-Np"></a>欲得仁肝服食除病。<a id="a-Nq"></a>猕猴报曰。<a id="a-Nr"></a>卿何以故。<a id="a-Ns"></a>不早相语。<a id="a-Nt"></a>吾肝挂树不赍持来。<a id="a-Nu"></a>促还取肝。<a id="a-Nv"></a>乃相从耳。<a id="a-Nw"></a>便还树上。<a id="a-Nx"></a>跳踉欢喜。<a id="a-Ny"></a>时鳖问曰。<a id="a-Nz"></a>卿当赍肝来到我家。<a id="a-O0"></a>反更上树。<a id="a-O1"></a>跳踉踊跃。<a id="a-O2"></a>为何所施。<a id="a-O3"></a>猕猴答曰。<a id="a-O4"></a>天下至愚。<a id="a-O5"></a>无过于卿。<a id="a-O6"></a>何所有肝而挂在树。<a id="a-O7"></a>共为亲友。<a id="a-O8"></a>寄身托命。<a id="a-O9"></a>而还相图。<a id="a-OA"></a>欲危我命。<a id="a-OB"></a>从今已往。<a id="a-OC"></a>各自别行。<a id="a-OD"></a>佛告比丘。<a id="a-OE"></a>尔时鳖妇则暴志是。<a id="a-OF"></a>鳖者则调达是。<a id="a-OG"></a>猕猴王者则我身是。<a id="a-OH"></a>佛说如是。<a id="a-OI"></a>莫不欢喜。</p>
  <h2 id="aOJ">佛说五仙人经第十一</h2>
  <p id="aOK">闻如是。<a id="a-OL"></a>一时佛游王舍城。<a id="a-OM"></a>与大比丘众千二百五十人。<a id="a-ON"></a>与诸菩萨俱。<a id="a-OO"></a>佛告诸会者。<a id="a-OP"></a>乃往久远无数劫时。<a id="a-OQ"></a>有五仙人。<a id="a-OR"></a>处于山薮。<a id="a-OS"></a>四人为主。<a id="a-OT"></a>一人给侍。<a id="a-OU"></a>供养奉事。<a id="a-OV"></a>未曾失意。<a id="a-OW"></a>采果汲水。<a id="a-OX"></a>进以时节。<a id="a-OY"></a>一日远行。<a id="a-OZ"></a>采果水浆。<a id="a-Oa"></a>懈废眠寐。<a id="a-Ob"></a>不以时还。<a id="a-Oc"></a>日以过中四人失食。<a id="a-Od"></a>怀恨饥恚。<a id="a-Oe"></a>谓其侍者。<a id="a-Of"></a>卿给使令。<a id="a-Og"></a>何得如是。<a id="a-Oh"></a>如卿所行。<a id="a-Oi"></a>可为凶咒。<a id="a-Oj"></a>不宜族姓。<a id="a-Ok"></a>侍者闻之。<a id="a-Ol"></a>忧戚难言。<a id="a-Om"></a>退在树下。<a id="a-On"></a>近水边坐。<a id="a-Oo"></a>偏翘一脚。<a id="a-Op"></a>思惟自责。<a id="a-Oq"></a>执劳积久。<a id="a-Or"></a>今违四仙时食之供。<a id="a-Os"></a>既失道教。<a id="a-Ot"></a>不顺四等。<a id="a-Ou"></a>遂感而死。<a id="a-Ov"></a>其足常着七宝之屐。<a id="a-Ow"></a>翘足而坐。<a id="a-Ox"></a>着屐堕水。<a id="a-Oy"></a>而没一只。<a id="a-Oz"></a>命过之后。<a id="a-P0"></a>即生外道为凶咒子。<a id="a-P1"></a>年十余岁。<a id="a-P2"></a>与其同辈。<a id="a-P3"></a>戏于路侧。<a id="a-P4"></a>时有梵志过见戏童。<a id="a-P5"></a>人数猥多。<a id="a-P6"></a>遍观察之。<a id="a-P7"></a>见凶咒子。<a id="a-P8"></a>特有贵相。<a id="a-P9"></a>应为王者。<a id="a-PA"></a>颜貌殊异。<a id="a-PB"></a>于人中上。<a id="a-PC"></a>梵志命曰。<a id="a-PD"></a>尔有王相。<a id="a-PE"></a>不宜懊恼游于众内。<a id="a-PF"></a>童子答曰。<a id="a-PG"></a>吾凶咒子。<a id="a-PH"></a>何有王相。<a id="a-PI"></a>梵志又曰。<a id="a-PJ"></a>如吾经典。<a id="a-PK"></a>仪容形体。<a id="a-PL"></a>与谶书符合。<a id="a-PM"></a>尔则应之。<a id="a-PN"></a>深思吾语。<a id="a-PO"></a>诚谛无欺。<a id="a-PP"></a>斯国之王。<a id="a-PQ"></a>当用某日某时薨殒。<a id="a-PR"></a>必禅尔位。<a id="a-PS"></a>童子答曰。<a id="a-PT"></a>唯勿广之。<a id="a-PU"></a>协令静密。<a id="a-PV"></a>设如仁言。<a id="a-PW"></a>当重念恩。<a id="a-PX"></a>不敢自憍。<a id="a-PY"></a>梵志言毕。<a id="a-PZ"></a>寻逃遁走。<a id="a-Pa"></a>出之他国。<a id="a-Pb"></a>后日未几。<a id="a-Pc"></a>王薨绝嗣。<a id="a-Pd"></a>娉求贤士。<a id="a-Pe"></a>以为国胄。<a id="a-Pf"></a>群臣议曰。<a id="a-Pg"></a>国之无主。<a id="a-Ph"></a>如人之无首。<a id="a-Pi"></a>宜速发遣使者。<a id="a-Pj"></a>勤求有德。<a id="a-Pk"></a>以时立之。<a id="a-Pl"></a>使者四布。<a id="a-Pm"></a>遥见斯童有异人之姿。<a id="a-Pn"></a>辄寻遣人。<a id="a-Po"></a>还启群臣。<a id="a-Pp"></a>唯严王制。<a id="a-Pq"></a>威仪法驾。<a id="a-Pr"></a>幸来奉迎。<a id="a-Ps"></a>群臣百寮。<a id="a-Pt"></a>莫不踊跃。<a id="a-Pu"></a>如使者所白。<a id="a-Pv"></a>严驾奉迎。<a id="a-Pw"></a>香汤洗沐。<a id="a-Px"></a>五时朝服。<a id="a-Py"></a>宝冠剑带。<a id="a-Pz"></a>如先王之法。<a id="a-Q0"></a>前后导卫。<a id="a-Q1"></a>不违国典。<a id="a-Q2"></a>即位处殿。<a id="a-Q3"></a>南面称制。<a id="a-Q4"></a>境土安宁。<a id="a-Q5"></a>民庶踊悦。<a id="a-Q6"></a>于时梵志。<a id="a-Q7"></a>仰瞻天文。<a id="a-Q8"></a>下察地理。<a id="a-Q9"></a>知已嗣立。<a id="a-QA"></a>即诣宫门求觐。<a id="a-QB"></a>门监启曰。<a id="a-QC"></a>外有梵志。<a id="a-QD"></a>欲求觐尊。<a id="a-QE"></a>王诏见之。<a id="a-QF"></a>梵志进入。<a id="a-QG"></a>占谢咒愿。<a id="a-QH"></a>又白王曰。<a id="a-QI"></a>如我所瞻。<a id="a-QJ"></a>今果前誓。<a id="a-QK"></a>宁审谛乎。<a id="a-QL"></a>王曰。<a id="a-QM"></a>诚哉道人神妙。<a id="a-QN"></a>蒙恩获祚。<a id="a-QO"></a>王曰道人。<a id="a-QP"></a>岂欲半国分藏珍宝乎。<a id="a-QQ"></a>妇女美人。<a id="a-QR"></a>车马侍使。<a id="a-QS"></a>恣所欲得。<a id="a-QT"></a>梵志答曰。<a id="a-QU"></a>一无所欲。<a id="a-QV"></a>唯求二愿。<a id="a-QW"></a>一曰。<a id="a-QX"></a>饮食进止。<a id="a-QY"></a>衣服卧起。<a id="a-QZ"></a>与王一等相须。<a id="a-Qa"></a>勿有前后。<a id="a-Qb"></a>二曰。<a id="a-Qc"></a>参议国事。<a id="a-Qd"></a>所决同意。<a id="a-Qe"></a>莫自专也。<a id="a-Qf"></a>王曰。<a id="a-Qg"></a>善哉思嗣二愿。<a id="a-Qh"></a>此岂不易乎。<a id="a-Qi"></a>王修治国。<a id="a-Qj"></a>常以正法。<a id="a-Qk"></a>不枉万民。<a id="a-Ql"></a>梵志受恩。<a id="a-Qm"></a>因自憍恣。<a id="a-Qn"></a>轻蔑重臣。<a id="a-Qo"></a>群臣忿怨。<a id="a-Qp"></a>俱进谏曰。<a id="a-Qq"></a>王尊位高。<a id="a-Qr"></a>宜与国臣耆旧参议。<a id="a-Qs"></a>偏信乞士。<a id="a-Qt"></a>遂令悠慢陵侮群职。<a id="a-Qu"></a>邻国闻之。<a id="a-Qv"></a>将为所嗤。<a id="a-Qw"></a>以致寇难。<a id="a-Qx"></a>王曰。<a id="a-Qy"></a>吾少与之久有本誓。<a id="a-Qz"></a>安可废耶。<a id="a-R0"></a>臣谏不止。<a id="a-R1"></a>若王食馔。<a id="a-R2"></a>但勿须之。<a id="a-R3"></a>则必改也。<a id="a-R4"></a>王遂可之。<a id="a-R5"></a>伺梵志出。<a id="a-R6"></a>不复须还。<a id="a-R7"></a>则先之食。<a id="a-R8"></a>梵志恚曰。<a id="a-R9"></a>本要云何。<a id="a-RA"></a>今先独食。<a id="a-RB"></a>王曰。<a id="a-RC"></a>虽吾先食。<a id="a-RD"></a>卿出未归。<a id="a-RE"></a>豫别案馔。<a id="a-RF"></a>卿自来晚。<a id="a-RG"></a>梵志骂曰。<a id="a-RH"></a>咄凶咒子。<a id="a-RI"></a>不顾义理。<a id="a-RJ"></a>而违本誓。<a id="a-RK"></a>群臣闻之。<a id="a-RL"></a>临臣毁君。<a id="a-RM"></a>咸奏欲杀。<a id="a-RN"></a>王诏群臣。<a id="a-RO"></a>以何罪罪之。<a id="a-RP"></a>各各进曰。<a id="a-RQ"></a>或云甑蒸之。<a id="a-RR"></a>或云煮之。<a id="a-RS"></a>或云枝解。<a id="a-RT"></a>或云臼捣。<a id="a-RU"></a>或云五[木*瓦]截耳割舌挑目杀之。<a id="a-RV"></a>王无所听。<a id="a-RW"></a>吾奉道法。<a id="a-RX"></a>慈心愍哀众生之类。<a id="a-RY"></a>不害蠕动。<a id="a-RZ"></a>况危人命。<a id="a-Ra"></a>但给资粮。<a id="a-Rb"></a>驱令出国。<a id="a-Rc"></a>群臣奉诏即给衣粮。<a id="a-Rd"></a>逐使出境。<a id="a-Re"></a>独涉远路。<a id="a-Rf"></a>触冒寒暑。<a id="a-Rg"></a>疲极憔悴。<a id="a-Rh"></a>无所似类。<a id="a-Ri"></a>而到他国。<a id="a-Rj"></a>诣异梵志家。<a id="a-Rk"></a>旧与亲亲。<a id="a-Rl"></a>又而问曰。<a id="a-Rm"></a>卿何从来。<a id="a-Rn"></a>何所综习。<a id="a-Ro"></a>业何经典。<a id="a-Rp"></a>能悉念乎。<a id="a-Rq"></a>答曰。<a id="a-Rr"></a>吾从远来。<a id="a-Rs"></a>饥寒见逼。<a id="a-Rt"></a>忘所诵习。<a id="a-Ru"></a>梵志心念。<a id="a-Rv"></a>此人所诵。<a id="a-Rw"></a>今已废忘。<a id="a-Rx"></a>无所能化。<a id="a-Ry"></a>当令田作。<a id="a-Rz"></a>辄给奴子及犁牛耕见梵志耕种苦役奴子。<a id="a-S0"></a>酷令平地走使东西。<a id="a-S1"></a>奴子无聊。<a id="a-S2"></a>欲自投水。<a id="a-S3"></a>往到河侧。<a id="a-S4"></a>则得一只七宝之屐心自念言。<a id="a-S5"></a>欲与大家。<a id="a-S6"></a>大家无恩。<a id="a-S7"></a>欲与父母。<a id="a-S8"></a>必卖啖食。<a id="a-S9"></a>梵志困我。<a id="a-SA"></a>役使无赖。<a id="a-SB"></a>吾当奉承。<a id="a-SC"></a>以屐上之。<a id="a-SD"></a>可获宽恣。<a id="a-SE"></a>则赍屐还。<a id="a-SF"></a>用上梵志。<a id="a-SG"></a>梵志欣豫。<a id="a-SH"></a>心自念言。<a id="a-SI"></a>此七宝屐。<a id="a-SJ"></a>其价难訾。<a id="a-SK"></a>吾违王意。<a id="a-SL"></a>以屐奉上。<a id="a-SM"></a>[億-音+(夫*夫)]咎可解。<a id="a-SN"></a>寻还王国。<a id="a-SO"></a>以屐上王。<a id="a-SP"></a>深自陈悔前之罪舋。<a id="a-SQ"></a>愿得原赦。<a id="a-SR"></a>王曰。<a id="a-SS"></a>善哉。<a id="a-ST"></a>王即纳之幔里。<a id="a-SU"></a>别座坐之。<a id="a-SV"></a>会诸群臣。<a id="a-SW"></a>则诏之曰。<a id="a-SX"></a>卿等宁见前所逐梵志不耶。<a id="a-SY"></a>答曰。<a id="a-SZ"></a>不见。<a id="a-Sa"></a>设使见者当如之何。<a id="a-Sb"></a>答曰。<a id="a-Sc"></a>当断其手足。<a id="a-Sd"></a>截其耳鼻。<a id="a-Se"></a>断头斩腰。<a id="a-Sf"></a>五毒治之。<a id="a-Sg"></a>王曰。<a id="a-Sh"></a>设使见者。<a id="a-Si"></a>能识之乎。<a id="a-Sj"></a>臣曰。<a id="a-Sk"></a>不审。<a id="a-Sl"></a>王出宝屐。<a id="a-Sm"></a>以示群臣。<a id="a-Sn"></a>命梵志出。<a id="a-So"></a>与臣相见。<a id="a-Sp"></a>致此异宝。<a id="a-Sq"></a>当共原之。<a id="a-Sr"></a>群臣启曰。<a id="a-Ss"></a>此梵志罪。<a id="a-St"></a>如山如海。<a id="a-Su"></a>不可赦也。<a id="a-Sv"></a>献屐一只。<a id="a-Sw"></a>何所施补。<a id="a-Sx"></a>若获一緉。<a id="a-Sy"></a>罪可除也。<a id="a-Sz"></a>王即可之。<a id="a-T0"></a>重逐梵志。<a id="a-T1"></a>令更求一只。<a id="a-T2"></a>梵志懊恼。<a id="a-T3"></a>吾本呼嗟。<a id="a-T4"></a>而转加剧。<a id="a-T5"></a>还故主人。<a id="a-T6"></a>主人问曰。<a id="a-T7"></a>卿至何所。<a id="a-T8"></a>而所从来。<a id="a-T9"></a>梵志匿之。<a id="a-TA"></a>不敢对说。<a id="a-TB"></a>云偶行还。<a id="a-TC"></a>则付犁牛奴子。<a id="a-TD"></a>使令耕种如前。<a id="a-TE"></a>于时梵志。<a id="a-TF"></a>问奴子曰。<a id="a-TG"></a>汝前宝屐。<a id="a-TH"></a>本何从得。<a id="a-TI"></a>奴子俱行。<a id="a-TJ"></a>示得屐处。<a id="a-TK"></a>至于水侧。<a id="a-TL"></a>遍恣求之。<a id="a-TM"></a>不知只处。<a id="a-TN"></a>奴子舍去。<a id="a-TO"></a>梵志心念。<a id="a-TP"></a>此之宝屐。<a id="a-TQ"></a>必从上流来。<a id="a-TR"></a>下行求之不得。<a id="a-TS"></a>即逆流上行。<a id="a-TT"></a>见大莲华。<a id="a-TU"></a>顺流回波。<a id="a-TV"></a>鱼口衔之。<a id="a-TW"></a>其华甚大。<a id="a-TX"></a>有千余叶。<a id="a-TY"></a>梵志心念。<a id="a-TZ"></a>虽不得屐。<a id="a-Ta"></a>以此华上之。<a id="a-Tb"></a>傥可解过得复前宠。<a id="a-Tc"></a>便复执华。<a id="a-Td"></a>则见四仙人坐于树下。<a id="a-Te"></a>前为作礼。<a id="a-Tf"></a>问讯起居。<a id="a-Tg"></a>圣体万福。<a id="a-Th"></a>仙人曰。<a id="a-Ti"></a>然卿所从来。<a id="a-Tj"></a>答曰。<a id="a-Tk"></a>吾失王意。<a id="a-Tl"></a>虽献一屐。<a id="a-Tm"></a>不足解过。<a id="a-Tn"></a>故逆流来。<a id="a-To"></a>求之未获。<a id="a-Tp"></a>仙人告曰。<a id="a-Tq"></a>卿为学人。<a id="a-Tr"></a>当知进退。<a id="a-Ts"></a>彼国王者。<a id="a-Tt"></a>是吾等子。<a id="a-Tu"></a>存待爱敬。<a id="a-Tv"></a>同食坐起参宜。<a id="a-Tw"></a>云何一旦骂之凶咒乎。<a id="a-Tx"></a>卿之罪重。<a id="a-Ty"></a>当相诛害。<a id="a-Tz"></a>今不相问。<a id="a-U0"></a>指示树下。<a id="a-U1"></a>则王先身为侍者时。<a id="a-U2"></a>供给仙时。<a id="a-U3"></a>坐翘一脚。<a id="a-U4"></a>憾结而终。<a id="a-U5"></a>宝屐堕水。<a id="a-U6"></a>一只着脚。<a id="a-U7"></a>便自取去。<a id="a-U8"></a>梵志取屐。<a id="a-U9"></a>稽首谢过。<a id="a-UA"></a>还到本国。<a id="a-UB"></a>续以上之。<a id="a-UC"></a>王即欢喜。<a id="a-UD"></a>群臣意解。<a id="a-UE"></a>复其宠位。<a id="a-UF"></a>佛告诸比丘。<a id="a-UG"></a>尔时王者则吾身是。<a id="a-UH"></a>四仙人者。<a id="a-UI"></a>拘留秦佛。<a id="a-UJ"></a>拘那含文尼佛。<a id="a-UK"></a>迦葉佛。<a id="a-UL"></a>弥勒佛是也。<a id="a-UM"></a>其梵志者。<a id="a-UN"></a>调达是也。<a id="a-UO"></a>佛说尔时莫不欢喜。</p>
  <h2 id="aUP">佛说舅甥经第十二</h2>
  <p id="aUQ">闻如是。<a id="a-UR"></a>一时佛游舍卫国祇树给孤独园。<a id="a-US"></a>与大比丘众俱。<a id="a-UT"></a>佛告诸比丘。<a id="a-UU"></a>乃昔过去无数劫时。<a id="a-UV"></a>姐弟二人。<a id="a-UW"></a>姐有一子。<a id="a-UX"></a>与舅俱给官御府织金缕锦绫罗縠。<a id="a-UY"></a>珍好异衣。<a id="a-UZ"></a>见帑藏中琦宝好物。<a id="a-Ua"></a>贪意为动。<a id="a-Ub"></a>即共议言。<a id="a-Uc"></a>吾织作勤苦不懈。<a id="a-Ud"></a>知诸藏物好丑多少。<a id="a-Ue"></a>宁可共取用解贫乏乎。<a id="a-Uf"></a>夜人定后。<a id="a-Ug"></a>凿作地窟。<a id="a-Uh"></a>盗取官物。<a id="a-Ui"></a>不可赀数。<a id="a-Uj"></a>明监藏者。<a id="a-Uk"></a>觉物减少。<a id="a-Ul"></a>以启白王。<a id="a-Um"></a>王诏之曰。<a id="a-Un"></a>勿广宣之令外人知舅甥盗者。<a id="a-Uo"></a>谓王多事不能觉察。<a id="a-Up"></a>至于后日。<a id="a-Uq"></a>遂当慑[怡-台+犬]必复重来。<a id="a-Ur"></a>且严警守。<a id="a-Us"></a>以用待之。<a id="a-Ut"></a>得者收捉无令放逸。<a id="a-Uu"></a>藏监受诏。<a id="a-Uv"></a>即加守备。<a id="a-Uw"></a>其人久久。<a id="a-Ux"></a>则重来盗。<a id="a-Uy"></a>外甥教舅。<a id="a-Uz"></a>舅年尊体羸力少。<a id="a-V0"></a>若为守者所得。<a id="a-V1"></a>不能自脱。<a id="a-V2"></a>更从地窟。<a id="a-V3"></a>却行而入。<a id="a-V4"></a>如令见得。<a id="a-V5"></a>我力强盛。<a id="a-V6"></a>当济免舅。<a id="a-V7"></a>舅适入窟。<a id="a-V8"></a>为守者所执。<a id="a-V9"></a>执者唤呼。<a id="a-VA"></a>诸守人捉甥不制。<a id="a-VB"></a>畏明日识。<a id="a-VC"></a>辄截舅头。<a id="a-VD"></a>出窟持归。<a id="a-VE"></a>晨晓藏监具以启闻。<a id="a-VF"></a>王又诏曰。<a id="a-VG"></a>舆出其尸。<a id="a-VH"></a>置四交路。<a id="a-VI"></a>其有对哭取死尸者。<a id="a-VJ"></a>则是贼魁。<a id="a-VK"></a>弃之四衢。<a id="a-VL"></a>警守积日。<a id="a-VM"></a>于时远方。<a id="a-VN"></a>有大贾来。<a id="a-VO"></a>人马车驰。<a id="a-VP"></a>填噎塞路。<a id="a-VQ"></a>奔突猥逼。<a id="a-VR"></a>其人射闹。<a id="a-VS"></a>载两车薪。<a id="a-VT"></a>置其尸上。<a id="a-VU"></a>守者明朝具以启王。<a id="a-VV"></a>王诏微伺。<a id="a-VW"></a>伺不周密。<a id="a-VX"></a>若有烧者。<a id="a-VY"></a>收缚送来。<a id="a-VZ"></a>于是外甥。<a id="a-Va"></a>将教僮竖执炬舞戏。<a id="a-Vb"></a>人众总闹。<a id="a-Vc"></a>以火投薪。<a id="a-Vd"></a>薪燃炽盛。<a id="a-Ve"></a>守者不觉。<a id="a-Vf"></a>具以启王。<a id="a-Vg"></a>王又诏曰。<a id="a-Vh"></a>若已蛇维。<a id="a-Vi"></a>更增守者。<a id="a-Vj"></a>严伺其骨。<a id="a-Vk"></a>来取骨者。<a id="a-Vl"></a>则是原首。<a id="a-Vm"></a>甥又觉之。<a id="a-Vn"></a>兼猥酿酒。<a id="a-Vo"></a>特令醇厚。<a id="a-Vp"></a>诣守备者。<a id="a-Vq"></a>微而酤之。<a id="a-Vr"></a>守者连昔饥渴。<a id="a-Vs"></a>见酒宗共酤饮。<a id="a-Vt"></a>饮酒过多。<a id="a-Vu"></a>皆共醉寐。<a id="a-Vv"></a>俘囚酒瓶。<a id="a-Vw"></a>受骨而去。<a id="a-Vx"></a>守者不觉。<a id="a-Vy"></a>明复启王。<a id="a-Vz"></a>王又诏曰。<a id="a-W0"></a>前后警守。<a id="a-W1"></a>竟不级获。<a id="a-W2"></a>斯贼狡黠。<a id="a-W3"></a>更当设谋。<a id="a-W4"></a>王即出女。<a id="a-W5"></a>庄严璎珞。<a id="a-W6"></a>珠玑宝饰。<a id="a-W7"></a>安立房室。<a id="a-W8"></a>于大水傍。<a id="a-W9"></a>众人侍卫。<a id="a-WA"></a>伺察非妄。<a id="a-WB"></a>必有利色来趣女者。<a id="a-WC"></a>素教诫女。<a id="a-WD"></a>得逆抱捉。<a id="a-WE"></a>唤令众人则可收执。<a id="a-WF"></a>他日异夜。<a id="a-WG"></a>甥寻窃来。<a id="a-WH"></a>因水放株。<a id="a-WI"></a>令顺流下。<a id="a-WJ"></a>唱叫犇急。<a id="a-WK"></a>守者惊趣。<a id="a-WL"></a>谓有异人。<a id="a-WM"></a>但见株杌。<a id="a-WN"></a>如是连昔。<a id="a-WO"></a>数数不变。<a id="a-WP"></a>守者玩习。<a id="a-WQ"></a>睡眠不惊。<a id="a-WR"></a>甥即乘株。<a id="a-WS"></a>到女室。<a id="a-WT"></a>女则执衣。<a id="a-WU"></a>甥告女曰。<a id="a-WV"></a>用为牵衣。<a id="a-WW"></a>可捉我臂。<a id="a-WX"></a>甥素凶黠。<a id="a-WY"></a>预持死人臂以用授女。<a id="a-WZ"></a>女便放衣。<a id="a-Wa"></a>转捉死臂。<a id="a-Wb"></a>而大称叫。<a id="a-Wc"></a>迟守者寤。<a id="a-Wd"></a>甥得脱走。<a id="a-We"></a>明具启王。<a id="a-Wf"></a>王又诏曰。<a id="a-Wg"></a>此人方便。<a id="a-Wh"></a>独一无双。<a id="a-Wi"></a>久捕不得。<a id="a-Wj"></a>当奈之何。<a id="a-Wk"></a>女即怀妊。<a id="a-Wl"></a>十月生男。<a id="a-Wm"></a>男大端正。<a id="a-Wn"></a>使乳母抱行周遍国中。<a id="a-Wo"></a>有人见与有呜噈者。<a id="a-Wp"></a>便缚送来。<a id="a-Wq"></a>抱儿终日。<a id="a-Wr"></a>无呜噈者。<a id="a-Ws"></a>甥为饼师。<a id="a-Wt"></a>住饼炉下。<a id="a-Wu"></a>小儿饥啼。<a id="a-Wv"></a>乳母抱儿。<a id="a-Ww"></a>趣饼炉下。<a id="a-Wx"></a>市饼餔儿。<a id="a-Wy"></a>甥既见儿。<a id="a-Wz"></a>即以饼与。<a id="a-X0"></a>因而鸣之。<a id="a-X1"></a>乳母还白王曰。<a id="a-X2"></a>儿行终日。<a id="a-X3"></a>无来近者。<a id="a-X4"></a>饥过饼炉。<a id="a-X5"></a>时卖饼者。<a id="a-X6"></a>授饼乃鸣。<a id="a-X7"></a>王又诏曰。<a id="a-X8"></a>何不缚送。<a id="a-X9"></a>乳母答曰。<a id="a-XA"></a>小儿饥啼。<a id="a-XB"></a>饼师授饼。<a id="a-XC"></a>因而鸣之。<a id="a-XD"></a>不意是贼。<a id="a-XE"></a>何因囚之。<a id="a-XF"></a>王使乳母更抱儿出。<a id="a-XG"></a>及诸伺候。<a id="a-XH"></a>见近儿者。<a id="a-XI"></a>便缚将来。<a id="a-XJ"></a>甥酤美酒。<a id="a-XK"></a>呼请乳母及微伺者。<a id="a-XL"></a>就于酒家劝酒。<a id="a-XM"></a>大醉眠卧。<a id="a-XN"></a>便盗儿去。<a id="a-XO"></a>醒悟失儿。<a id="a-XP"></a>具以启王。<a id="a-XQ"></a>王又诏曰。<a id="a-XR"></a>卿等顽騃。<a id="a-XS"></a>贪嗜狂水。<a id="a-XT"></a>既不得贼。<a id="a-XU"></a>复亡失儿。<a id="a-XV"></a>甥时得儿。<a id="a-XW"></a>抱至他国。<a id="a-XX"></a>前见国王。<a id="a-XY"></a>占谢答对。<a id="a-XZ"></a>引经说谊。<a id="a-Xa"></a>王大欢喜。<a id="a-Xb"></a>辄赐禄位。<a id="a-Xc"></a>以为大臣。<a id="a-Xd"></a>而谓之曰。<a id="a-Xe"></a>吾之一国。<a id="a-Xf"></a>智慧方便。<a id="a-Xg"></a>无逮卿者。<a id="a-Xh"></a>欲以臣女。<a id="a-Xi"></a>若吾之女。<a id="a-Xj"></a>当以相配。<a id="a-Xk"></a>自恣所欲。<a id="a-Xl"></a>对曰不敢。<a id="a-Xm"></a>若王见哀其实。<a id="a-Xn"></a>欲索某国王女。<a id="a-Xo"></a>王曰。<a id="a-Xp"></a>善哉。<a id="a-Xq"></a>从所志愿。<a id="a-Xr"></a>王即有名自以为子。<a id="a-Xs"></a>遣使者往。<a id="a-Xt"></a>往令求彼王女。<a id="a-Xu"></a>王即可之。<a id="a-Xv"></a>王心念言。<a id="a-Xw"></a>续是盗魁。<a id="a-Xx"></a>前后狡猾。<a id="a-Xy"></a>即遣使者。<a id="a-Xz"></a>欲迎吾女。<a id="a-Y0"></a>遣其太子。<a id="a-Y1"></a>五百骑乘。<a id="a-Y2"></a>皆使严整。<a id="a-Y3"></a>王即敕外。<a id="a-Y4"></a>疾严车骑。<a id="a-Y5"></a>甥为贼臣。<a id="a-Y6"></a>即怀恐惧。<a id="a-Y7"></a>心自念言。<a id="a-Y8"></a>若到彼国。<a id="a-Y9"></a>王必被觉。<a id="a-YA"></a>见执不疑。<a id="a-YB"></a>便启其王。<a id="a-YC"></a>若王见遣。<a id="a-YD"></a>当令人马五百骑。<a id="a-YE"></a>具衣服鞍勒。<a id="a-YF"></a>一无差异。<a id="a-YG"></a>乃可迎妇。<a id="a-YH"></a>王然其言。<a id="a-YI"></a>即往迎妇。<a id="a-YJ"></a>王令女饮食待客。<a id="a-YK"></a>善相娱乐。<a id="a-YL"></a>二百五十骑在前。<a id="a-YM"></a>二百五十骑在后。<a id="a-YN"></a>甥在其中。<a id="a-YO"></a>跨马不下。<a id="a-YP"></a>女父自出。<a id="a-YQ"></a>屡观察之。<a id="a-YR"></a>王入骑中。<a id="a-YS"></a>躬执甥出。<a id="a-YT"></a>尔为是非前后方便。<a id="a-YU"></a>捕何叵得。<a id="a-YV"></a>稽首答曰。<a id="a-YW"></a>实尔是也。<a id="a-YX"></a>王曰。<a id="a-YY"></a>卿之聪哲。<a id="a-YZ"></a>天下无双。<a id="a-Ya"></a>随卿所愿。<a id="a-Yb"></a>以女配之。<a id="a-Yc"></a>得为夫妇。<a id="a-Yd"></a>佛告诸比丘。<a id="a-Ye"></a>欲知尔时甥者则吾身是。<a id="a-Yf"></a>女父王者舍利弗是也。<a id="a-Yg"></a>舅者调达是也。<a id="a-Yh"></a>女妇国王父输头檀是也。<a id="a-Yi"></a>母摩耶是。<a id="a-Yj"></a>妇瞿夷是。<a id="a-Yk"></a>子罗云是也。<a id="a-Yl"></a>佛说是时莫不欢喜。</p>
 </body>
</html>