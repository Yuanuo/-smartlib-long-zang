<!doctype html>
<html id="z3IBU7eWz" data-ver="2027">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第二十六</h1>
  <h2 id="a2">因品师子吼经第七</h2>
  <p id="a3">我闻如是：<a id="a-4"></a>一时，<a id="a-5"></a>佛游拘楼瘦，<a id="a-6"></a>在剑磨瑟昙拘楼都邑。</p>
  <p id="a7">尔时，<a id="a-8"></a>世尊告诸比丘：<a id="a-9"></a>“此中有第一沙门，<a id="a-A"></a>第二、<a id="a-B"></a>第三、<a id="a-C"></a>第四沙门，<a id="a-D"></a>此外更无沙门、<a id="a-E"></a>梵志，<a id="a-F"></a>异道一切空无沙门、<a id="a-G"></a>梵志。<a id="a-H"></a>汝等随在众中，<a id="a-I"></a>作如是正师子吼。<a id="a-J"></a>比丘，<a id="a-K"></a>或有异学来问汝等：<a id="a-L"></a>‘诸贤，<a id="a-M"></a>汝有何行？<a id="a-N"></a>有何力？<a id="a-O"></a>有何智？<a id="a-P"></a>令汝等作如是说：<a id="a-Q"></a>“此有第一沙门，<a id="a-R"></a>第二、<a id="a-S"></a>第三、<a id="a-T"></a>第四沙门，<a id="a-U"></a>此外更无沙门、<a id="a-V"></a>梵志，<a id="a-W"></a>异道一切空无沙门、<a id="a-X"></a>梵志。<a id="a-Y"></a>汝等随在众中，<a id="a-Z"></a>作如是正师子吼。<a id="a-a"></a>”’</p>
  <p id="ab">“比丘，<a id="a-c"></a>汝等应如是答异学：<a id="a-d"></a>‘诸贤，<a id="a-e"></a>我世尊有知有见，<a id="a-f"></a>如来、<a id="a-g"></a>无所著、<a id="a-h"></a>等正觉说四法，<a id="a-i"></a>因此四法故，<a id="a-j"></a>令我等作如是说：<a id="a-k"></a>“此有第一沙门，<a id="a-l"></a>第二、<a id="a-m"></a>第三、<a id="a-n"></a>第四沙门，<a id="a-o"></a>此外更无沙门、<a id="a-p"></a>梵志，<a id="a-q"></a>异道一切空无沙门、<a id="a-r"></a>梵志。<a id="a-s"></a>我等随在众中，<a id="a-t"></a>作如是正师子吼。<a id="a-u"></a>”云何为四？<a id="a-v"></a>诸贤，<a id="a-w"></a>我等信尊师、<a id="a-x"></a>信法、<a id="a-y"></a>信戒德具足，<a id="a-z"></a>爱敬同道，<a id="a-10"></a>恭恪奉事。<a id="a-11"></a>诸贤，<a id="a-12"></a>我世尊有知有见，<a id="a-13"></a>如来、<a id="a-14"></a>无所著、<a id="a-15"></a>等正觉说此四法，<a id="a-16"></a>因此四法故，<a id="a-17"></a>令我等作如是说：<a id="a-18"></a>“此有第一沙门，<a id="a-19"></a>第二、<a id="a-1A"></a>第三、<a id="a-1B"></a>第四沙门，<a id="a-1C"></a>此外更无沙门、<a id="a-1D"></a>梵志，<a id="a-1E"></a>异道一切空无沙门、<a id="a-1F"></a>梵志。<a id="a-1G"></a>我等随在众中，<a id="a-1H"></a>作如是正师子吼。<a id="a-1I"></a>”’</p>
  <p id="a1J">“比丘，<a id="a-1K"></a>异学或复作是说：<a id="a-1L"></a>‘诸贤，<a id="a-1M"></a>我等亦信尊师，<a id="a-1N"></a>谓我尊师也；<a id="a-1O"></a>信法，<a id="a-1P"></a>谓我法也；<a id="a-1Q"></a>戒德具足，<a id="a-1R"></a>谓我戒也；<a id="a-1S"></a>爱敬同道，<a id="a-1T"></a>恭恪奉事，<a id="a-1U"></a>谓我同道出家及在家者也。<a id="a-1V"></a>诸贤，<a id="a-1W"></a>沙门瞿昙及我等此二种说，<a id="a-1X"></a>有何胜？<a id="a-1Y"></a>有何意？<a id="a-1Z"></a>有何差别耶？<a id="a-1a"></a>’比丘，<a id="a-1b"></a>汝等应如是问异学：<a id="a-1c"></a>‘诸贤，<a id="a-1d"></a>为一究竟，<a id="a-1e"></a>为众多究竟耶？<a id="a-1f"></a>’比丘，<a id="a-1g"></a>若异学如是答：<a id="a-1h"></a>‘诸贤，<a id="a-1i"></a>有一究竟，<a id="a-1j"></a>无众多究竟。<a id="a-1k"></a>’比丘，<a id="a-1l"></a>汝等复问异学：<a id="a-1m"></a>‘诸贤，<a id="a-1n"></a>为有欲者得究竟是耶？<a id="a-1o"></a>为无欲者得究竟是耶？<a id="a-1p"></a>’比丘，<a id="a-1q"></a>若异学如是答：<a id="a-1r"></a>‘无欲者得究竟是，<a id="a-1s"></a>非有欲者得究竟是。<a id="a-1t"></a>’比丘，<a id="a-1u"></a>汝等复问异学：<a id="a-1v"></a>‘诸贤，<a id="a-1w"></a>为有恚者得究竟是耶？<a id="a-1x"></a>为无恚者得究竟是耶？<a id="a-1y"></a>’比丘，<a id="a-1z"></a>若异学如是答：<a id="a-20"></a>‘无恚者得究竟是，<a id="a-21"></a>非有恚者得究竟是。<a id="a-22"></a>’比丘，<a id="a-23"></a>汝等复问异学：<a id="a-24"></a>‘诸贤，<a id="a-25"></a>为有痴者得究竟是耶？<a id="a-26"></a>为无痴者得究竟是耶？<a id="a-27"></a>’比丘，<a id="a-28"></a>若异学如是答：<a id="a-29"></a>‘诸贤，<a id="a-2A"></a>无痴者得究竟是，<a id="a-2B"></a>非有痴者得究竟是。<a id="a-2C"></a>’</p>
  <p id="a2D">“比丘，<a id="a-2E"></a>汝等复问异学：<a id="a-2F"></a>‘诸贤，<a id="a-2G"></a>为有爱、<a id="a-2H"></a>有受者得究竟是耶？<a id="a-2I"></a>为无爱、<a id="a-2J"></a>无受者得究竟是耶？<a id="a-2K"></a>’比丘，<a id="a-2L"></a>若异学如是答：<a id="a-2M"></a>‘诸贤，<a id="a-2N"></a>无爱、<a id="a-2O"></a>无受者得究竟是，<a id="a-2P"></a>非有爱、<a id="a-2Q"></a>有受者得究竟是。<a id="a-2R"></a>’比丘，<a id="a-2S"></a>汝等复问异学：<a id="a-2T"></a>‘诸贤，<a id="a-2U"></a>为无慧、<a id="a-2V"></a>不说慧者得究竟是耶？<a id="a-2W"></a>为有慧、<a id="a-2X"></a>说慧者得究竟是耶？<a id="a-2Y"></a>’比丘，<a id="a-2Z"></a>若异学如是答：<a id="a-2a"></a>‘诸贤，<a id="a-2b"></a>有慧、<a id="a-2c"></a>说慧者得究竟是，<a id="a-2d"></a>非无慧、<a id="a-2e"></a>不说慧者得究竟是。<a id="a-2f"></a>’比丘，<a id="a-2g"></a>汝等复问异学：<a id="a-2h"></a>‘诸贤，<a id="a-2i"></a>为有憎、<a id="a-2j"></a>有诤者得究竟是耶？<a id="a-2k"></a>为无憎、<a id="a-2l"></a>无诤者得究竟是耶？<a id="a-2m"></a>’比丘，<a id="a-2n"></a>若异学如是答：<a id="a-2o"></a>‘诸贤，<a id="a-2p"></a>无憎、<a id="a-2q"></a>无诤者得究竟是，<a id="a-2r"></a>非有憎、<a id="a-2s"></a>有诤者得究竟是。<a id="a-2t"></a>’</p>
  <p id="a2u">“比丘，<a id="a-2v"></a>汝等为异学应如是说：<a id="a-2w"></a>‘诸贤，<a id="a-2x"></a>是为如汝等说有一究竟是，<a id="a-2y"></a>非众多究竟是；<a id="a-2z"></a>无欲者得究竟是，<a id="a-30"></a>非有欲者得究竟是；<a id="a-31"></a>无恚者得究竟是，<a id="a-32"></a>非有恚者得究竟是；<a id="a-33"></a>无痴者得究竟是，<a id="a-34"></a>非有痴者得究竟是；<a id="a-35"></a>无爱、<a id="a-36"></a>无受者得究竟是，<a id="a-37"></a>非有爱、<a id="a-38"></a>有受者得究竟是；<a id="a-39"></a>有慧、<a id="a-3A"></a>说慧者得究竟是，<a id="a-3B"></a>非无慧、<a id="a-3C"></a>不说慧者得究竟是；<a id="a-3D"></a>无憎、<a id="a-3E"></a>无诤者得究竟是，<a id="a-3F"></a>非有憎、<a id="a-3G"></a>有诤者得究竟是。<a id="a-3H"></a>若有沙门、<a id="a-3I"></a>梵志依无量见，<a id="a-3J"></a>彼一切依倚二见，<a id="a-3K"></a>有见及无见也。<a id="a-3L"></a>若依有见者，<a id="a-3M"></a>彼便著有见，<a id="a-3N"></a>依倚有见，<a id="a-3O"></a>倚住有见，<a id="a-3P"></a>憎诤无见。<a id="a-3Q"></a>若依无见者，<a id="a-3R"></a>彼便著无见，<a id="a-3S"></a>依倚无见，<a id="a-3T"></a>倚住无见，<a id="a-3U"></a>憎诤有见。</p>
  <p id="a3V">“‘若有沙门、<a id="a-3W"></a>梵志不知因、<a id="a-3X"></a>不知集、<a id="a-3Y"></a>不知灭、<a id="a-3Z"></a>不知尽、<a id="a-3a"></a>不知味、<a id="a-3b"></a>不知患、<a id="a-3c"></a>不知出要如真者，<a id="a-3d"></a>彼一切有欲、<a id="a-3e"></a>有恚、<a id="a-3f"></a>有痴、<a id="a-3g"></a>有爱、<a id="a-3h"></a>有受、<a id="a-3i"></a>无慧、<a id="a-3j"></a>非说慧、<a id="a-3k"></a>有憎、<a id="a-3l"></a>有诤，<a id="a-3m"></a>彼则不离生老病死，<a id="a-3n"></a>亦不能脱愁戚啼哭、<a id="a-3o"></a>忧苦懊恼，<a id="a-3p"></a>不得苦边。<a id="a-3q"></a>若有沙门、<a id="a-3r"></a>梵志于此二见知因、<a id="a-3s"></a>知集、<a id="a-3t"></a>知灭、<a id="a-3u"></a>知尽、<a id="a-3v"></a>知味、<a id="a-3w"></a>知患、<a id="a-3x"></a>知出要如真者，<a id="a-3y"></a>彼一切无欲、<a id="a-3z"></a>无恚、<a id="a-40"></a>无痴、<a id="a-41"></a>无爱、<a id="a-42"></a>无受、<a id="a-43"></a>有慧、<a id="a-44"></a>说慧、<a id="a-45"></a>无憎、<a id="a-46"></a>无诤，<a id="a-47"></a>彼则得离生老病死，<a id="a-48"></a>亦能得脱愁戚啼哭、<a id="a-49"></a>忧苦懊恼，<a id="a-4A"></a>则得苦边。</p>
  <p id="a4B">“‘或有沙门、<a id="a-4C"></a>梵志施设断受，<a id="a-4D"></a>然不施设断一切受；<a id="a-4E"></a>施设断欲受，<a id="a-4F"></a>不施设断戒受、<a id="a-4G"></a>见受、<a id="a-4H"></a>我受。<a id="a-4I"></a>所以者何？<a id="a-4J"></a>彼沙门、<a id="a-4K"></a>梵志不知三处如真，<a id="a-4L"></a>是故彼虽施设断受，<a id="a-4M"></a>然不施设断一切受。<a id="a-4N"></a>复有沙门、<a id="a-4O"></a>梵志施设断受，<a id="a-4P"></a>然不施设断一切受；<a id="a-4Q"></a>施设断欲受、<a id="a-4R"></a>戒受，<a id="a-4S"></a>不施设断见受、<a id="a-4T"></a>我受。<a id="a-4U"></a>所以者何？<a id="a-4V"></a>彼沙门、<a id="a-4W"></a>梵志不知二处如真，<a id="a-4X"></a>是故彼虽施设断受，<a id="a-4Y"></a>然不施设断一切受。<a id="a-4Z"></a>复有沙门、<a id="a-4a"></a>梵志施设断受，<a id="a-4b"></a>然不施设断一切受；<a id="a-4c"></a>施设断欲受、<a id="a-4d"></a>戒受、<a id="a-4e"></a>见受，<a id="a-4f"></a>不施设断我受。<a id="a-4g"></a>所以者何？<a id="a-4h"></a>彼沙门、<a id="a-4i"></a>梵志不知一处如真，<a id="a-4j"></a>是故彼虽施设断受，<a id="a-4k"></a>然不施设断一切受。<a id="a-4l"></a>如是法、<a id="a-4m"></a>律，<a id="a-4n"></a>若信尊师者，<a id="a-4o"></a>彼非正、<a id="a-4p"></a>非第一；<a id="a-4q"></a>若信法者，<a id="a-4r"></a>亦非正、<a id="a-4s"></a>非第一；<a id="a-4t"></a>若具足戒德者，<a id="a-4u"></a>亦非正、<a id="a-4v"></a>非第一；<a id="a-4w"></a>若爱敬同道、<a id="a-4x"></a>恭恪奉事者，<a id="a-4y"></a>亦非正、<a id="a-4z"></a>非第一。</p>
  <p id="a50">“‘若有如来出世，<a id="a-51"></a>无所著、<a id="a-52"></a>等正觉、<a id="a-53"></a>明行成为、<a id="a-54"></a>善逝、<a id="a-55"></a>世间解、<a id="a-56"></a>无上士、<a id="a-57"></a>道法御、<a id="a-58"></a>天人师，<a id="a-59"></a>号佛、<a id="a-5A"></a>众佑，<a id="a-5B"></a>彼施设断受，<a id="a-5C"></a>于现法中施设断一切受，<a id="a-5D"></a>施设断欲受、<a id="a-5E"></a>戒受、<a id="a-5F"></a>见受、<a id="a-5G"></a>我受。<a id="a-5H"></a>此四受何因何习？<a id="a-5I"></a>从何而生？<a id="a-5J"></a>以何为本？<a id="a-5K"></a>此四受因无明，<a id="a-5L"></a>习无明，<a id="a-5M"></a>从无明生，<a id="a-5N"></a>以无明为本。<a id="a-5O"></a>若有比丘无明已尽，<a id="a-5P"></a>明已生者，<a id="a-5Q"></a>彼便从是不复更受欲受、<a id="a-5R"></a>戒受、<a id="a-5S"></a>见受、<a id="a-5T"></a>我受。<a id="a-5U"></a>彼不受已，<a id="a-5V"></a>则不恐怖；<a id="a-5W"></a>不恐怖已，<a id="a-5X"></a>便断因缘，<a id="a-5Y"></a>必般涅槃：<a id="a-5Z"></a>生已尽，<a id="a-5a"></a>梵行已立，<a id="a-5b"></a>所作已办，<a id="a-5c"></a>不更受有，<a id="a-5d"></a>知如真。<a id="a-5e"></a>如是正法、<a id="a-5f"></a>律，<a id="a-5g"></a>若信尊师者，<a id="a-5h"></a>是正、<a id="a-5i"></a>是第一；<a id="a-5j"></a>若信法者，<a id="a-5k"></a>是正、<a id="a-5l"></a>是第一；<a id="a-5m"></a>若戒德具足者，<a id="a-5n"></a>是正、<a id="a-5o"></a>是第一；<a id="a-5p"></a>若爱敬同道、<a id="a-5q"></a>恭恪奉事者，<a id="a-5r"></a>是正、<a id="a-5s"></a>是第一。</p>
  <p id="a5t">“‘诸贤，<a id="a-5u"></a>我等有是行，<a id="a-5v"></a>有是力，<a id="a-5w"></a>有是智，<a id="a-5x"></a>因此故令我等作如是说：<a id="a-5y"></a>“此有第一沙门，<a id="a-5z"></a>第二、<a id="a-60"></a>第三、<a id="a-61"></a>第四沙门，<a id="a-62"></a>此外更无沙门、<a id="a-63"></a>梵志，<a id="a-64"></a>异道一切空无沙门、<a id="a-65"></a>梵志。<a id="a-66"></a>”以是故，<a id="a-67"></a>我等随在众中，<a id="a-68"></a>作如是正师子吼。<a id="a-69"></a>’”</p>
  <p id="a6A">佛说如是，<a id="a-6B"></a>彼诸比丘闻佛所说，<a id="a-6C"></a>欢喜奉行。</p>
  <p data-pb></p>
  <h2 id="a6D">因品优昙婆逻经第八</h2>
  <p id="a6E">我闻如是：<a id="a-6F"></a>一时，<a id="a-6G"></a>佛游王舍城，<a id="a-6H"></a>在竹林伽兰哆园。</p>
  <p id="a6I">尔时，<a id="a-6J"></a>有一居士名曰实意，<a id="a-6K"></a>彼于平旦从王舍城出，<a id="a-6L"></a>欲往诣佛供养礼事。<a id="a-6M"></a>于是，<a id="a-6N"></a>实意居士作如是念：<a id="a-6O"></a>“且置诣佛，<a id="a-6P"></a>世尊或能宴坐及诸尊比丘，<a id="a-6Q"></a>我宁可往优昙婆逻林诣异学园。<a id="a-6R"></a>”于是，<a id="a-6S"></a>实意居士即往优昙婆逻林诣异学园。</p>
  <p id="a6T">彼时，<a id="a-6U"></a>优昙婆逻林异学园中，<a id="a-6V"></a>有一异学名曰无恚，<a id="a-6W"></a>在彼中尊为异学师，<a id="a-6X"></a>众人所敬，<a id="a-6Y"></a>多所降伏，<a id="a-6Z"></a>为五百异学之所推宗。<a id="a-6a"></a>在众调乱，<a id="a-6b"></a>音声高大，<a id="a-6c"></a>说种种鸟论：<a id="a-6d"></a>语论、<a id="a-6e"></a>王论、<a id="a-6f"></a>贼论、<a id="a-6g"></a>斗诤论、<a id="a-6h"></a>饮食论、<a id="a-6i"></a>衣被论、<a id="a-6j"></a>妇女论、<a id="a-6k"></a>童女论、<a id="a-6l"></a>淫女论、<a id="a-6m"></a>世俗论、<a id="a-6n"></a>非道论、<a id="a-6o"></a>海论、<a id="a-6p"></a>国论，<a id="a-6q"></a>如是比说种种鸟论，<a id="a-6r"></a>皆集在彼坐。<a id="a-6s"></a>于是，<a id="a-6t"></a>异学无恚遥见实意居士来，<a id="a-6u"></a>即敕己众，<a id="a-6v"></a>皆令默然：<a id="a-6w"></a>“诸贤，<a id="a-6x"></a>汝等莫语！<a id="a-6y"></a>默然！<a id="a-6z"></a>乐默然，<a id="a-70"></a>各自敛摄。<a id="a-71"></a>所以者何？<a id="a-72"></a>实意居士来，<a id="a-73"></a>是沙门瞿昙弟子。<a id="a-74"></a>若有沙门瞿昙弟子名德高远，<a id="a-75"></a>所可宗重，<a id="a-76"></a>在家住止，<a id="a-77"></a>居王舍城者，<a id="a-78"></a>彼为第一，<a id="a-79"></a>彼不语，<a id="a-7A"></a>乐默然，<a id="a-7B"></a>自收敛。<a id="a-7C"></a>若彼知此众默然住者，<a id="a-7D"></a>彼或能来。<a id="a-7E"></a>”于是，<a id="a-7F"></a>异学无恚令众默然，<a id="a-7G"></a>自亦默然。</p>
  <p id="a7H">于是，<a id="a-7I"></a>实意居士往诣异学无恚所，<a id="a-7J"></a>共相问讯，<a id="a-7K"></a>却坐一面。<a id="a-7L"></a>实意居士语曰：<a id="a-7M"></a>“无恚，<a id="a-7N"></a>我佛世尊若在无事处山林树下，<a id="a-7O"></a>或住高岩，<a id="a-7P"></a>寂无音声，<a id="a-7Q"></a>远离，<a id="a-7R"></a>无恶，<a id="a-7S"></a>无有人民，<a id="a-7T"></a>随顺宴坐。<a id="a-7U"></a>是佛世尊如斯之比，<a id="a-7V"></a>在无事处山林树下，<a id="a-7W"></a>或住高岩，<a id="a-7X"></a>寂无音声，<a id="a-7Y"></a>远离，<a id="a-7Z"></a>无恶，<a id="a-7a"></a>无有人民，<a id="a-7b"></a>随顺宴坐。<a id="a-7c"></a>彼在远离处常乐宴坐，<a id="a-7d"></a>安隐快乐，<a id="a-7e"></a>彼佛世尊初不一日一夜共聚集会，<a id="a-7f"></a>如汝今日及眷属也。<a id="a-7g"></a>”</p>
  <p id="a7h">于是，<a id="a-7i"></a>异学无恚语曰：<a id="a-7j"></a>“居士，<a id="a-7k"></a>止！<a id="a-7l"></a>止！<a id="a-7m"></a>汝何由得知？<a id="a-7n"></a>沙门瞿昙空慧解脱，<a id="a-7o"></a>此不足说，<a id="a-7p"></a>或相应或不相应，<a id="a-7q"></a>或顺或不顺。<a id="a-7r"></a>彼沙门瞿昙行边至边，<a id="a-7s"></a>乐边至边，<a id="a-7t"></a>住边至边。<a id="a-7u"></a>犹如瞎牛在边地食，<a id="a-7v"></a>行边至边，<a id="a-7w"></a>乐边至边，<a id="a-7x"></a>住边至边，<a id="a-7y"></a>彼沙门瞿昙亦复如是。<a id="a-7z"></a>居士，<a id="a-80"></a>若彼沙门瞿昙来此众者，<a id="a-81"></a>我以一论灭彼，<a id="a-82"></a>如弄空瓶，<a id="a-83"></a>亦当为彼说瞎牛喻。<a id="a-84"></a>”</p>
  <p id="a85">于是，<a id="a-86"></a>异学无恚告己众曰：<a id="a-87"></a>“诸贤，<a id="a-88"></a>沙门瞿昙倘至此众，<a id="a-89"></a>若必来者，<a id="a-8A"></a>汝等莫敬，<a id="a-8B"></a>从座而起，<a id="a-8C"></a>叉手向彼，<a id="a-8D"></a>莫请令坐，<a id="a-8E"></a>豫留一座。<a id="a-8F"></a>彼到此已，<a id="a-8G"></a>作如是语：<a id="a-8H"></a>‘瞿昙，<a id="a-8I"></a>有座，<a id="a-8J"></a>欲坐随意。<a id="a-8K"></a>’”</p>
  <p id="a8L">尔时，<a id="a-8M"></a>世尊在于宴坐，<a id="a-8N"></a>以净天耳出过于人，<a id="a-8O"></a>闻实意居士与异学无恚共论如是，<a id="a-8P"></a>则于晡时从宴坐起，<a id="a-8Q"></a>往诣优昙婆逻林异学园中。<a id="a-8R"></a>异学无恚遥见世尊来，<a id="a-8S"></a>即从座起，<a id="a-8T"></a>偏袒著衣，<a id="a-8U"></a>叉手向佛，<a id="a-8V"></a>赞曰：<a id="a-8W"></a>“善来！<a id="a-8X"></a>沙门瞿昙，<a id="a-8Y"></a>久不来此，<a id="a-8Z"></a>愿坐此座。<a id="a-8a"></a>”</p>
  <p id="a8b">彼时，<a id="a-8c"></a>世尊作如是念：<a id="a-8d"></a>“此愚痴人，<a id="a-8e"></a>自违其要。<a id="a-8f"></a>”世尊知已，<a id="a-8g"></a>即坐其床。<a id="a-8h"></a>异学无恚便与世尊共相问讯，<a id="a-8i"></a>却坐一面。<a id="a-8j"></a>世尊问曰：<a id="a-8k"></a>“无恚，<a id="a-8l"></a>向与实意居士共论何事？<a id="a-8m"></a>以何等故集在此坐？<a id="a-8n"></a>”</p>
  <p id="a8o">异学无恚答曰：<a id="a-8p"></a>“瞿昙，<a id="a-8q"></a>我等作是念：<a id="a-8r"></a>‘沙门瞿昙有何等法？<a id="a-8s"></a>谓教训弟子，<a id="a-8t"></a>弟子受教训已，<a id="a-8u"></a>令得安隐，<a id="a-8v"></a>尽其形寿，<a id="a-8w"></a>净修梵行，<a id="a-8x"></a>及为他说。<a id="a-8y"></a>’瞿昙，<a id="a-8z"></a>向与实意居士共论如是，<a id="a-90"></a>以是之故，<a id="a-91"></a>集在此坐。<a id="a-92"></a>”</p>
  <p id="a93">实意居土闻彼语已，<a id="a-94"></a>便作是念：<a id="a-95"></a>“此异学无恚异哉妄语！<a id="a-96"></a>所以者何？<a id="a-97"></a>在佛面前欺诳世尊。<a id="a-98"></a>”世尊知已，<a id="a-99"></a>语曰：<a id="a-9A"></a>“无恚，<a id="a-9B"></a>我法甚深！<a id="a-9C"></a>甚奇！<a id="a-9D"></a>甚特！<a id="a-9E"></a>难觉难知，<a id="a-9F"></a>难见难得，<a id="a-9G"></a>谓我教训弟子，<a id="a-9H"></a>弟子受教训已，<a id="a-9I"></a>尽其形寿，<a id="a-9J"></a>净修梵行，<a id="a-9K"></a>亦为他说。<a id="a-9L"></a>无恚，<a id="a-9M"></a>若汝师宗所可不了憎恶行者，<a id="a-9N"></a>汝以问我，<a id="a-9O"></a>我必能答，<a id="a-9P"></a>令可汝意。<a id="a-9Q"></a>”</p>
  <p id="a9R">于是，<a id="a-9S"></a>调乱异学众等同音共唱，<a id="a-9T"></a>高大声曰：<a id="a-9U"></a>“沙门瞿昙甚奇！<a id="a-9V"></a>甚特！<a id="a-9W"></a>有大如意足，<a id="a-9X"></a>有大威德，<a id="a-9Y"></a>有大福佑，<a id="a-9Z"></a>有大威神。<a id="a-9a"></a>所以者何？<a id="a-9b"></a>乃能自舍已宗，<a id="a-9c"></a>而以他宗随人所问。</p>
  <p id="a9d">于是，<a id="a-9e"></a>异学无恚自敕己众，<a id="a-9f"></a>令默然已，<a id="a-9g"></a>问曰：<a id="a-9h"></a>“瞿昙，<a id="a-9i"></a>不了可憎行，<a id="a-9j"></a>云何得具足？<a id="a-9k"></a>云何不得具足？<a id="a-9l"></a>”</p>
  <p id="a9m">于是，<a id="a-9n"></a>世尊答曰：<a id="a-9o"></a>“无恚，<a id="a-9p"></a>或有沙门、<a id="a-9q"></a>梵志裸形无衣，<a id="a-9r"></a>或以手为衣，<a id="a-9s"></a>或以叶为衣，<a id="a-9t"></a>或以珠为衣；<a id="a-9u"></a>或不以瓶取水，<a id="a-9v"></a>或不以櫆取水；<a id="a-9w"></a>不食刀杖劫抄之食，<a id="a-9x"></a>不食欺妄食；<a id="a-9y"></a>不自往，<a id="a-9z"></a>不遣信；<a id="a-A0"></a>不求来尊，<a id="a-A1"></a>不善尊，<a id="a-A2"></a>不住尊；<a id="a-A3"></a>若有二人食，<a id="a-A4"></a>不在中食；<a id="a-A5"></a>不怀妊家食，<a id="a-A6"></a>不畜狗家食；<a id="a-A7"></a>设使家有粪蝇飞来而不食；<a id="a-A8"></a>不啖鱼，<a id="a-A9"></a>不食肉，<a id="a-AA"></a>不饮酒，<a id="a-AB"></a>不饮恶水；<a id="a-AC"></a>或都无所饮，<a id="a-AD"></a>学无饮行；<a id="a-AE"></a>或啖一口，<a id="a-AF"></a>以一口为足；<a id="a-AG"></a>或二、<a id="a-AH"></a>三、<a id="a-AI"></a>四乃至七口，<a id="a-AJ"></a>以七口为足；<a id="a-AK"></a>或食一得，<a id="a-AL"></a>以一得为足；<a id="a-AM"></a>或二、<a id="a-AN"></a>三、<a id="a-AO"></a>四乃至七得，<a id="a-AP"></a>以七得为足；<a id="a-AQ"></a>或日一食，<a id="a-AR"></a>以一食为足；<a id="a-AS"></a>或二、<a id="a-AT"></a>三、<a id="a-AU"></a>四、<a id="a-AV"></a>五、<a id="a-AW"></a>六、<a id="a-AX"></a>七日、<a id="a-AY"></a>半月、<a id="a-AZ"></a>一月一食，<a id="a-Aa"></a>以一食为足。</p>
  <p id="aAb">“或食菜茹，<a id="a-Ac"></a>或食稗子，<a id="a-Ad"></a>或食穄米，<a id="a-Ae"></a>或食杂[麩-夫+黃]，<a id="a-Af"></a>或食头头逻食，<a id="a-Ag"></a>或食粗食；<a id="a-Ah"></a>或至无事处，<a id="a-Ai"></a>依于无事；<a id="a-Aj"></a>或食根，<a id="a-Ak"></a>或食果，<a id="a-Al"></a>或食自落果；<a id="a-Am"></a>或持连合衣，<a id="a-An"></a>或持毛衣，<a id="a-Ao"></a>或持头舍衣，<a id="a-Ap"></a>或持毛头舍衣，<a id="a-Aq"></a>或持全皮，<a id="a-Ar"></a>或持穿皮，<a id="a-As"></a>或持全穿皮；<a id="a-At"></a>或持散发，<a id="a-Au"></a>或持编发，<a id="a-Av"></a>或持散编发；<a id="a-Aw"></a>或有剃发，<a id="a-Ax"></a>或有剃须，<a id="a-Ay"></a>或剃须发；<a id="a-Az"></a>或有拔发，<a id="a-B0"></a>或有拔须，<a id="a-B1"></a>或拔须发；<a id="a-B2"></a>或住立断坐，<a id="a-B3"></a>或修蹲行；<a id="a-B4"></a>或有卧刺，<a id="a-B5"></a>以刺为床；<a id="a-B6"></a>或有卧果，<a id="a-B7"></a>以果为床；<a id="a-B8"></a>或有事水，<a id="a-B9"></a>昼夜手抒；<a id="a-BA"></a>或有事火，<a id="a-BB"></a>竟宿燃之；<a id="a-BC"></a>或事日月尊佑大德，<a id="a-BD"></a>叉手向彼。<a id="a-BE"></a>如此之比，<a id="a-BF"></a>受无量苦，<a id="a-BG"></a>学烦热行。<a id="a-BH"></a>无恚，<a id="a-BI"></a>于意云何？<a id="a-BJ"></a>不了可憎行如是，<a id="a-BK"></a>为具足？<a id="a-BL"></a>为不具足？<a id="a-BM"></a>”</p>
  <p id="aBN">异学无恚答曰：<a id="a-BO"></a>“瞿昙，<a id="a-BP"></a>如是不了可憎行为具足，<a id="a-BQ"></a>非不具足。<a id="a-BR"></a>”</p>
  <p id="aBS">世尊复语曰：<a id="a-BT"></a>“无恚，<a id="a-BU"></a>我为汝说，<a id="a-BV"></a>此不了可憎具足行为无量秽所污。<a id="a-BW"></a>”</p>
  <p id="aBX">异学无恚问曰：<a id="a-BY"></a>“瞿昙，<a id="a-BZ"></a>云何为我说此不了可憎具足行为无量秽所污耶？<a id="a-Ba"></a>”</p>
  <p id="aBb">世尊答曰：<a id="a-Bc"></a>“无恚，<a id="a-Bd"></a>或有一清苦行苦行，<a id="a-Be"></a>因此清苦行苦行，<a id="a-Bf"></a>恶欲、<a id="a-Bg"></a>念欲。<a id="a-Bh"></a>无恚，<a id="a-Bi"></a>若有一清苦行苦行，<a id="a-Bj"></a>因此清苦行苦行，<a id="a-Bk"></a>恶欲、<a id="a-Bl"></a>念欲者，<a id="a-Bm"></a>是谓，<a id="a-Bn"></a>无恚，<a id="a-Bo"></a>行苦行者秽。</p>
  <p id="aBp">“复次，<a id="a-Bq"></a>无恚，<a id="a-Br"></a>或有一清苦行苦行，<a id="a-Bs"></a>因此清苦行苦行，<a id="a-Bt"></a>仰视日光，<a id="a-Bu"></a>吸服日气。<a id="a-Bv"></a>无恚，<a id="a-Bw"></a>若有一清苦行苦行，<a id="a-Bx"></a>因此清苦行苦行，<a id="a-By"></a>仰视日光，<a id="a-Bz"></a>吸服日气者，<a id="a-C0"></a>是谓，<a id="a-C1"></a>无恚，<a id="a-C2"></a>行苦行者秽。</p>
  <p id="aC3">“复次，<a id="a-C4"></a>无恚，<a id="a-C5"></a>或有一清苦行苦行，<a id="a-C6"></a>因此清苦行苦行而自贡高，<a id="a-C7"></a>得清苦行苦行已，<a id="a-C8"></a>心便系著。<a id="a-C9"></a>无恚，<a id="a-CA"></a>若有一清苦行苦行，<a id="a-CB"></a>因此清苦行苦行而自贡高，<a id="a-CC"></a>得清苦行苦行已，<a id="a-CD"></a>心便系著者，<a id="a-CE"></a>是谓，<a id="a-CF"></a>无恚，<a id="a-CG"></a>行苦行者秽。</p>
  <p id="aCH">“复次，<a id="a-CI"></a>无恚，<a id="a-CJ"></a>或有一清苦行苦行，<a id="a-CK"></a>因此清苦行善行，<a id="a-CL"></a>自贵贱他。<a id="a-CM"></a>无恚，<a id="a-CN"></a>若有一清苦行苦行，<a id="a-CO"></a>因此清苦行苦行，<a id="a-CP"></a>自贵贱他者，<a id="a-CQ"></a>是谓，<a id="a-CR"></a>无恚，<a id="a-CS"></a>行苦行者秽。</p>
  <p id="aCT">“复次，<a id="a-CU"></a>无恚，<a id="a-CV"></a>或有一清苦行苦行，<a id="a-CW"></a>因此清苦行苦行，<a id="a-CX"></a>往至家家而自称说：<a id="a-CY"></a>‘我行清苦，<a id="a-CZ"></a>我行甚难！<a id="a-Ca"></a>’无恚，<a id="a-Cb"></a>若有一清苦行苦行，<a id="a-Cc"></a>因此清苦行苦行，<a id="a-Cd"></a>往至家家而自称说‘我行清苦，<a id="a-Ce"></a>我行甚难’者，<a id="a-Cf"></a>是谓，<a id="a-Cg"></a>无恚，<a id="a-Ch"></a>行苦行者秽。</p>
  <p id="aCi">“复次，<a id="a-Cj"></a>无恚，<a id="a-Ck"></a>或有一清苦行苦行，<a id="a-Cl"></a>因此清苦行苦行，<a id="a-Cm"></a>若见沙门、<a id="a-Cn"></a>梵志为他所敬重、<a id="a-Co"></a>供养、<a id="a-Cp"></a>礼事者，<a id="a-Cq"></a>使起嫉妒言：<a id="a-Cr"></a>‘何为敬重、<a id="a-Cs"></a>供养、<a id="a-Ct"></a>礼事彼沙门、<a id="a-Cu"></a>梵志？<a id="a-Cv"></a>应敬重、<a id="a-Cw"></a>供养、<a id="a-Cx"></a>礼事于我。<a id="a-Cy"></a>所以者何？<a id="a-Cz"></a>我行苦行。<a id="a-D0"></a>’无恚，<a id="a-D1"></a>若有一清苦行苦行，<a id="a-D2"></a>因此清苦行苦行，<a id="a-D3"></a>若见沙门、<a id="a-D4"></a>梵志为他所敬重、<a id="a-D5"></a>供养、<a id="a-D6"></a>礼事者，<a id="a-D7"></a>便起嫉妒言‘何为敬重、<a id="a-D8"></a>供养、<a id="a-D9"></a>礼事彼沙门、<a id="a-DA"></a>梵志？<a id="a-DB"></a>应敬重、<a id="a-DC"></a>供养、<a id="a-DD"></a>礼事于我。<a id="a-DE"></a>所以者何？<a id="a-DF"></a>我行苦行’者，<a id="a-DG"></a>是谓，<a id="a-DH"></a>无恚，<a id="a-DI"></a>行苦行者秽。</p>
  <p id="aDJ">“复次，<a id="a-DK"></a>无恚，<a id="a-DL"></a>或有一清苦行苦行，<a id="a-DM"></a>因此清苦行苦行，<a id="a-DN"></a>若见沙门、<a id="a-DO"></a>梵志为他所敬重、<a id="a-DP"></a>供养、<a id="a-DQ"></a>礼事者，<a id="a-DR"></a>便面诃此沙门、<a id="a-DS"></a>梵志言：<a id="a-DT"></a>‘何为敬重、<a id="a-DU"></a>供养、<a id="a-DV"></a>礼事？<a id="a-DW"></a>汝多欲、<a id="a-DX"></a>多求、<a id="a-DY"></a>常食，<a id="a-DZ"></a>食根种子、<a id="a-Da"></a>树种子、<a id="a-Db"></a>果种子、<a id="a-Dc"></a>节种子、<a id="a-Dd"></a>种子为五，<a id="a-De"></a>犹如暴雨，<a id="a-Df"></a>多所伤害五谷种子，<a id="a-Dg"></a>娆乱畜生及于人民。<a id="a-Dh"></a>如是，<a id="a-Di"></a>彼沙门、<a id="a-Dj"></a>梵志数入他家亦复如是。<a id="a-Dk"></a>’无恚，<a id="a-Dl"></a>若有一清苦行苦行，<a id="a-Dm"></a>因此清苦行苦行，<a id="a-Dn"></a>若见沙门、<a id="a-Do"></a>梵为为他所敬重、<a id="a-Dp"></a>供养、<a id="a-Dq"></a>礼事者，<a id="a-Dr"></a>便面诃此沙门、<a id="a-Ds"></a>梵志言‘何为敬重、<a id="a-Dt"></a>供养、<a id="a-Du"></a>礼事？<a id="a-Dv"></a>汝多欲、<a id="a-Dw"></a>多求、<a id="a-Dx"></a>常食，<a id="a-Dy"></a>食根种子、<a id="a-Dz"></a>树种子、<a id="a-E0"></a>果种子、<a id="a-E1"></a>节种子、<a id="a-E2"></a>种子为五，<a id="a-E3"></a>犹如暴雨，<a id="a-E4"></a>多所伤害五谷种子，<a id="a-E5"></a>娆乱畜生及于人民。<a id="a-E6"></a>如是，<a id="a-E7"></a>彼沙门、<a id="a-E8"></a>梵志数入他家亦复如是’者，<a id="a-E9"></a>是谓，<a id="a-EA"></a>无恚，<a id="a-EB"></a>行苦行者秽。</p>
  <p id="aEC">“复次，<a id="a-ED"></a>无恚，<a id="a-EE"></a>或有一清苦行苦行，<a id="a-EF"></a>因此清苦行苦行，<a id="a-EG"></a>有愁痴恐怖、<a id="a-EH"></a>恐惧密行、<a id="a-EI"></a>疑恐失名、<a id="a-EJ"></a>增伺放逸。<a id="a-EK"></a>无恚，<a id="a-EL"></a>若有一清苦行苦行，<a id="a-EM"></a>因此清苦行苦行，<a id="a-EN"></a>有愁痴恐怖、<a id="a-EO"></a>恐惧密行、<a id="a-EP"></a>疑恐失名、<a id="a-EQ"></a>增伺放逸者，<a id="a-ER"></a>是谓，<a id="a-ES"></a>无恚，<a id="a-ET"></a>行苦行者秽。</p>
  <p id="aEU">“复次，<a id="a-EV"></a>无恚，<a id="a-EW"></a>或有一清苦行苦行，<a id="a-EX"></a>因此清苦行苦行，<a id="a-EY"></a>生身见、<a id="a-EZ"></a>边见、<a id="a-Ea"></a>邪见、<a id="a-Eb"></a>见取、<a id="a-Ec"></a>难为，<a id="a-Ed"></a>意无节限，<a id="a-Ee"></a>为诸沙门、<a id="a-Ef"></a>梵志可通法而不通。<a id="a-Eg"></a>无恚，<a id="a-Eh"></a>若有一清苦行苦行，<a id="a-Ei"></a>因此清苦行苦行，<a id="a-Ej"></a>生身见、<a id="a-Ek"></a>边见、<a id="a-El"></a>邪见、<a id="a-Em"></a>见取、<a id="a-En"></a>难为，<a id="a-Eo"></a>意无节限，<a id="a-Ep"></a>为沙门、<a id="a-Eq"></a>梵志可通法而不通者，<a id="a-Er"></a>是谓，<a id="a-Es"></a>无恚，<a id="a-Et"></a>行苦行者秽。</p>
  <p id="aEu">“复次，<a id="a-Ev"></a>无恚，<a id="a-Ew"></a>或有一清苦行苦行，<a id="a-Ex"></a>因此清苦行苦行，<a id="a-Ey"></a>瞋、<a id="a-Ez"></a>缠、<a id="a-F0"></a>不语结、<a id="a-F1"></a>悭、<a id="a-F2"></a>嫉、<a id="a-F3"></a>谀谄、<a id="a-F4"></a>欺诳、<a id="a-F5"></a>无惭、<a id="a-F6"></a>无愧。<a id="a-F7"></a>无恚，<a id="a-F8"></a>若有一清苦行苦行，<a id="a-F9"></a>因此清苦行苦行，<a id="a-FA"></a>瞋、<a id="a-FB"></a>缠、<a id="a-FC"></a>不语结、<a id="a-FD"></a>悭、<a id="a-FE"></a>嫉、<a id="a-FF"></a>谀谄、<a id="a-FG"></a>欺诳、<a id="a-FH"></a>无惭、<a id="a-FI"></a>无愧者，<a id="a-FJ"></a>是谓，<a id="a-FK"></a>无恚，<a id="a-FL"></a>行苦行者秽。</p>
  <p id="aFM">“复次，<a id="a-FN"></a>无恚，<a id="a-FO"></a>或有一清苦行苦行，<a id="a-FP"></a>因此清苦行苦行，<a id="a-FQ"></a>妄言、<a id="a-FR"></a>两舌、<a id="a-FS"></a>粗言、<a id="a-FT"></a>绮语，<a id="a-FU"></a>具恶戒。<a id="a-FV"></a>无恚，<a id="a-FW"></a>若有一清苦行苦行，<a id="a-FX"></a>因此清苦行苦行，<a id="a-FY"></a>妄言、<a id="a-FZ"></a>两舌、<a id="a-Fa"></a>粗言、<a id="a-Fb"></a>绮语，<a id="a-Fc"></a>具恶戒者，<a id="a-Fd"></a>是谓，<a id="a-Fe"></a>无恚，<a id="a-Ff"></a>行苦行者秽。</p>
  <p id="aFg">“复次，<a id="a-Fh"></a>无恚，<a id="a-Fi"></a>或有一清苦行苦行，<a id="a-Fj"></a>因此清苦行苦行，<a id="a-Fk"></a>不信、<a id="a-Fl"></a>懈怠，<a id="a-Fm"></a>无正念正智，<a id="a-Fn"></a>有恶慧。<a id="a-Fo"></a>无恚，<a id="a-Fp"></a>若有一清苦行苦行，<a id="a-Fq"></a>因此清苦行苦行，<a id="a-Fr"></a>不信、<a id="a-Fs"></a>懈怠、<a id="a-Ft"></a>无正念正智、<a id="a-Fu"></a>有恶慧者，<a id="a-Fv"></a>是谓，<a id="a-Fw"></a>无恚，<a id="a-Fx"></a>行苦行者秽。<a id="a-Fy"></a>无恚，<a id="a-Fz"></a>我不为汝说此不了可憎具足行，<a id="a-G0"></a>无量秽所污耶？<a id="a-G1"></a>”</p>
  <p id="aG2">异学无恚答曰：<a id="a-G3"></a>“如是，<a id="a-G4"></a>瞿昙为我说此不了可憎具足行，<a id="a-G5"></a>无量秽所污。<a id="a-G6"></a>”</p>
  <p id="aG7">“无恚，<a id="a-G8"></a>我复为汝说此不了可憎具足行，<a id="a-G9"></a>不为无量秽所污。<a id="a-GA"></a>”</p>
  <p id="aGB">异学无恚复问曰：<a id="a-GC"></a>“云何瞿昙为我说此不了可憎具足行，<a id="a-GD"></a>不为无量秽所污耶？<a id="a-GE"></a>”</p>
  <p id="aGF">世尊答曰：<a id="a-GG"></a>“无恚，<a id="a-GH"></a>或有一清苦行苦行，<a id="a-GI"></a>因此清苦行苦行，<a id="a-GJ"></a>不恶欲、<a id="a-GK"></a>不念欲。<a id="a-GL"></a>无恚，<a id="a-GM"></a>若有一清苦行苦行，<a id="a-GN"></a>因此清苦行苦行，<a id="a-GO"></a>不恶欲、<a id="a-GP"></a>不念欲者，<a id="a-GQ"></a>是谓，<a id="a-GR"></a>无恚，<a id="a-GS"></a>行苦行者无秽。</p>
  <p id="aGT">“复次，<a id="a-GU"></a>无恚，<a id="a-GV"></a>或有一清苦行苦行，<a id="a-GW"></a>因此清苦行苦行，<a id="a-GX"></a>不视日光，<a id="a-GY"></a>不服日气。<a id="a-GZ"></a>无恚，<a id="a-Ga"></a>若有一清苦行苦行，<a id="a-Gb"></a>因此清苦行苦行，<a id="a-Gc"></a>不视日光，<a id="a-Gd"></a>不服日气者，<a id="a-Ge"></a>是谓，<a id="a-Gf"></a>无恚，<a id="a-Gg"></a>行苦行者无秽。</p>
  <p id="aGh">“复次，<a id="a-Gi"></a>无恚，<a id="a-Gj"></a>或有一清苦行苦行，<a id="a-Gk"></a>因此清苦行苦行而不贡高，<a id="a-Gl"></a>得清苦行苦行已，<a id="a-Gm"></a>心不系著。<a id="a-Gn"></a>无恚，<a id="a-Go"></a>若有一清苦行苦行，<a id="a-Gp"></a>因此清苦行苦行而不贡高，<a id="a-Gq"></a>得清苦行苦行已，<a id="a-Gr"></a>心不系著者，<a id="a-Gs"></a>是谓，<a id="a-Gt"></a>无恚，<a id="a-Gu"></a>行苦行者无秽。</p>
  <p id="aGv">“复次，<a id="a-Gw"></a>无恚，<a id="a-Gx"></a>或有一清苦行苦行，<a id="a-Gy"></a>因此清苦行苦行，<a id="a-Gz"></a>不自贵、<a id="a-H0"></a>不贱他。<a id="a-H1"></a>无恚，<a id="a-H2"></a>若一清苦行苦行，<a id="a-H3"></a>因此清苦行苦行，<a id="a-H4"></a>不自贵、<a id="a-H5"></a>不贱他者，<a id="a-H6"></a>是谓，<a id="a-H7"></a>无恚，<a id="a-H8"></a>行苦行者无秽。</p>
  <p id="aH9">“复次，<a id="a-HA"></a>无恚，<a id="a-HB"></a>若有一清苦行苦行，<a id="a-HC"></a>因此清苦行苦行，<a id="a-HD"></a>不至家家而自称说：<a id="a-HE"></a>‘我行清苦行，<a id="a-HF"></a>我行甚难！<a id="a-HG"></a>’无恚，<a id="a-HH"></a>若有一清苦行苦行，<a id="a-HI"></a>因此清苦行苦行，<a id="a-HJ"></a>不至家家而自称说‘我行清苦行，<a id="a-HK"></a>我行甚难’者，<a id="a-HL"></a>是谓，<a id="a-HM"></a>无恚，<a id="a-HN"></a>行苦行者无秽。</p>
  <p id="aHO">“复次，<a id="a-HP"></a>无恚，<a id="a-HQ"></a>或有一清苦行苦行，<a id="a-HR"></a>因此清苦行苦行，<a id="a-HS"></a>若见沙门、<a id="a-HT"></a>梵志为他所敬重、<a id="a-HU"></a>供养、<a id="a-HV"></a>礼事者，<a id="a-HW"></a>不起嫉妒言：<a id="a-HX"></a>‘何为敬重、<a id="a-HY"></a>供养、<a id="a-HZ"></a>礼事彼沙门、<a id="a-Ha"></a>梵志？<a id="a-Hb"></a>应敬重、<a id="a-Hc"></a>供养、<a id="a-Hd"></a>礼事于我。<a id="a-He"></a>所以者何？<a id="a-Hf"></a>我行苦行。<a id="a-Hg"></a>’无恚，<a id="a-Hh"></a>若有一清苦行苦行，<a id="a-Hi"></a>因此清苦行苦行，<a id="a-Hj"></a>若见沙门、<a id="a-Hk"></a>梵志为他所敬重、<a id="a-Hl"></a>供养、<a id="a-Hm"></a>礼事者，<a id="a-Hn"></a>不起嫉妒言‘何为敬重、<a id="a-Ho"></a>供养、<a id="a-Hp"></a>礼事彼沙门、<a id="a-Hq"></a>梵志？<a id="a-Hr"></a>应敬重、<a id="a-Hs"></a>供养、<a id="a-Ht"></a>礼事于我。<a id="a-Hu"></a>所以者何？<a id="a-Hv"></a>我行苦行’者，<a id="a-Hw"></a>是谓，<a id="a-Hx"></a>无恚，<a id="a-Hy"></a>行苦行者无秽。</p>
  <p id="aHz">“复次，<a id="a-I0"></a>无恚，<a id="a-I1"></a>或有一清苦行苦行，<a id="a-I2"></a>因此清苦行苦行，<a id="a-I3"></a>若见沙门、<a id="a-I4"></a>梵志为他所敬重、<a id="a-I5"></a>供养、<a id="a-I6"></a>礼事者，<a id="a-I7"></a>不面诃此沙门、<a id="a-I8"></a>梵志言：<a id="a-I9"></a>‘何为敬重、<a id="a-IA"></a>供养、<a id="a-IB"></a>礼事？<a id="a-IC"></a>汝多欲、<a id="a-ID"></a>多求、<a id="a-IE"></a>常食，<a id="a-IF"></a>食根种子、<a id="a-IG"></a>树种子、<a id="a-IH"></a>果种子、<a id="a-II"></a>节种子、<a id="a-IJ"></a>种子为五，<a id="a-IK"></a>犹如暴雨，<a id="a-IL"></a>多所伤害五谷种子，<a id="a-IM"></a>娆乱畜生及于人民。<a id="a-IN"></a>如是，<a id="a-IO"></a>彼沙门、<a id="a-IP"></a>梵志数入他家亦复如是。<a id="a-IQ"></a>’无恚，<a id="a-IR"></a>若有一清苦行苦行，<a id="a-IS"></a>因此清苦行苦行，<a id="a-IT"></a>若见沙门、<a id="a-IU"></a>梵志为他所敬重、<a id="a-IV"></a>供养、<a id="a-IW"></a>礼事者，<a id="a-IX"></a>不面诃此沙门、<a id="a-IY"></a>梵志言‘何为敬重、<a id="a-IZ"></a>供养、<a id="a-Ia"></a>礼事？<a id="a-Ib"></a>汝多欲、<a id="a-Ic"></a>多求、<a id="a-Id"></a>常食，<a id="a-Ie"></a>食根种子、<a id="a-If"></a>树种子、<a id="a-Ig"></a>果种子、<a id="a-Ih"></a>节种子、<a id="a-Ii"></a>种子为五，<a id="a-Ij"></a>犹如暴雨，<a id="a-Ik"></a>多所伤害五谷种子，<a id="a-Il"></a>娆乱畜生及于人民。<a id="a-Im"></a>如是，<a id="a-In"></a>彼沙门、<a id="a-Io"></a>梵志数入他家亦复如是’者，<a id="a-Ip"></a>是谓，<a id="a-Iq"></a>无恚，<a id="a-Ir"></a>行苦行者无秽。</p>
  <p id="aIs">“复次，<a id="a-It"></a>无恚，<a id="a-Iu"></a>或有一清苦行苦行，<a id="a-Iv"></a>因此清苦行苦行，<a id="a-Iw"></a>不愁痴恐怖，<a id="a-Ix"></a>不恐惧密行，<a id="a-Iy"></a>不疑恐失名，<a id="a-Iz"></a>不增伺放逸，<a id="a-J0"></a>无恚，<a id="a-J1"></a>若有一清苦行苦行，<a id="a-J2"></a>因此清苦行苦行，<a id="a-J3"></a>不愁痴恐怖，<a id="a-J4"></a>不恐惧密行，<a id="a-J5"></a>不疑恐失名，<a id="a-J6"></a>不增伺放逸者，<a id="a-J7"></a>是谓，<a id="a-J8"></a>无恚，<a id="a-J9"></a>行苦行者无秽。</p>
  <p id="aJA">“复次，<a id="a-JB"></a>无恚，<a id="a-JC"></a>或有一清苦行苦行，<a id="a-JD"></a>因此清苦行苦行，<a id="a-JE"></a>不生身见、<a id="a-JF"></a>边见、<a id="a-JG"></a>邪见、<a id="a-JH"></a>见取、<a id="a-JI"></a>不难为，<a id="a-JJ"></a>意无节限，<a id="a-JK"></a>为诸沙门、<a id="a-JL"></a>梵志可通法而通。<a id="a-JM"></a>无恚，<a id="a-JN"></a>若有一清苦行苦行，<a id="a-JO"></a>因此清苦行苦行，<a id="a-JP"></a>不生身见、<a id="a-JQ"></a>边见、<a id="a-JR"></a>邪见、<a id="a-JS"></a>见取、<a id="a-JT"></a>不难为，<a id="a-JU"></a>意无节限，<a id="a-JV"></a>为诸沙门、<a id="a-JW"></a>梵志可通法而通者，<a id="a-JX"></a>是谓，<a id="a-JY"></a>无恚，<a id="a-JZ"></a>行苦行者无秽。</p>
  <p id="aJa">“复次，<a id="a-Jb"></a>无恚，<a id="a-Jc"></a>或有一清苦行苦行，<a id="a-Jd"></a>因此清苦行苦行，<a id="a-Je"></a>无瞋、<a id="a-Jf"></a>缠、<a id="a-Jg"></a>不语结、<a id="a-Jh"></a>悭、<a id="a-Ji"></a>嫉、<a id="a-Jj"></a>谀谄、<a id="a-Jk"></a>欺诳、<a id="a-Jl"></a>无惭、<a id="a-Jm"></a>无愧。<a id="a-Jn"></a>无恚，<a id="a-Jo"></a>若有一清苦行苦行，<a id="a-Jp"></a>因此清苦行苦行，<a id="a-Jq"></a>无瞋、<a id="a-Jr"></a>缠、<a id="a-Js"></a>不语结、<a id="a-Jt"></a>悭、<a id="a-Ju"></a>嫉、<a id="a-Jv"></a>谀谄、<a id="a-Jw"></a>欺诳、<a id="a-Jx"></a>无惭、<a id="a-Jy"></a>无愧者，<a id="a-Jz"></a>是谓，<a id="a-K0"></a>无恚，<a id="a-K1"></a>行苦行者无秽。</p>
  <p id="aK2">“复次，<a id="a-K3"></a>无恚，<a id="a-K4"></a>或有一清苦行苦行，<a id="a-K5"></a>因此清苦行苦行，<a id="a-K6"></a>不妄言、<a id="a-K7"></a>两舌、<a id="a-K8"></a>粗言、<a id="a-K9"></a>绮语，<a id="a-KA"></a>不具恶戒。<a id="a-KB"></a>无恚，<a id="a-KC"></a>若有一清苦行苦行，<a id="a-KD"></a>因此清苦行苦行，<a id="a-KE"></a>不妄言、<a id="a-KF"></a>两舌、<a id="a-KG"></a>粗言、<a id="a-KH"></a>绮语，<a id="a-KI"></a>不具恶戒者，<a id="a-KJ"></a>是谓，<a id="a-KK"></a>无恚，<a id="a-KL"></a>行苦行者无秽。</p>
  <p id="aKM">“复次，<a id="a-KN"></a>无恚，<a id="a-KO"></a>或有一清苦行苦行，<a id="a-KP"></a>因此清苦行苦行，<a id="a-KQ"></a>无不信、<a id="a-KR"></a>懈怠，<a id="a-KS"></a>有正念正智，<a id="a-KT"></a>无有恶慧。<a id="a-KU"></a>无恚，<a id="a-KV"></a>若有一清苦行苦行，<a id="a-KW"></a>因此清苦行苦行，<a id="a-KX"></a>无不信、<a id="a-KY"></a>懈怠，<a id="a-KZ"></a>有正念正智，<a id="a-Ka"></a>无恶慧者，<a id="a-Kb"></a>是谓，<a id="a-Kc"></a>无恚，<a id="a-Kd"></a>行苦行者无秽。<a id="a-Ke"></a>无恚，<a id="a-Kf"></a>我不为汝说此不了可憎具足行，<a id="a-Kg"></a>不为无量秽所污耶？<a id="a-Kh"></a>”</p>
  <p id="aKi">异学无恚答曰：<a id="a-Kj"></a>“如是，<a id="a-Kk"></a>瞿昙为我说此不了可憎具足行，<a id="a-Kl"></a>不为无量秽所污。<a id="a-Km"></a>”</p>
  <p id="aKn">异学无恚问曰：<a id="a-Ko"></a>“瞿昙，<a id="a-Kp"></a>此不了可憎行，<a id="a-Kq"></a>是得第一、<a id="a-Kr"></a>得真实耶？<a id="a-Ks"></a>”</p>
  <p id="aKt">世尊答曰：<a id="a-Ku"></a>“无恚，<a id="a-Kv"></a>此不了可憎行，<a id="a-Kw"></a>不得第一、<a id="a-Kx"></a>不得真实，<a id="a-Ky"></a>然有二种：<a id="a-Kz"></a>得皮、<a id="a-L0"></a>得节。<a id="a-L1"></a>”</p>
  <p id="aL2">异学无恚复问曰：<a id="a-L3"></a>“瞿昙，<a id="a-L4"></a>云何此不了可憎行得表皮耶？<a id="a-L5"></a>”</p>
  <p id="aL6">世尊答曰：<a id="a-L7"></a>“无恚，<a id="a-L8"></a>此或有一沙门梵志行四行：<a id="a-L9"></a>不杀生、<a id="a-LA"></a>不教杀、<a id="a-LB"></a>不同杀，<a id="a-LC"></a>不偷、<a id="a-LD"></a>不教偷、<a id="a-LE"></a>不同偷，<a id="a-LF"></a>不取他女、<a id="a-LG"></a>不教取他女、<a id="a-LH"></a>不同取他女，<a id="a-LI"></a>不妄言、<a id="a-LJ"></a>不教妄言、<a id="a-LK"></a>不同妄言。<a id="a-LL"></a>彼行此四行，<a id="a-LM"></a>乐而不进，<a id="a-LN"></a>心与慈俱，<a id="a-LO"></a>遍满一方成就游。<a id="a-LP"></a>如是二三四方，<a id="a-LQ"></a>四维上下，<a id="a-LR"></a>普周一切，<a id="a-LS"></a>心与慈俱，<a id="a-LT"></a>无结、<a id="a-LU"></a>无怨、<a id="a-LV"></a>无恚、<a id="a-LW"></a>无诤，<a id="a-LX"></a>极广甚大，<a id="a-LY"></a>无量善修，<a id="a-LZ"></a>遍满一切世间成就游。<a id="a-La"></a>如是悲、<a id="a-Lb"></a>喜，<a id="a-Lc"></a>心与舍俱，<a id="a-Ld"></a>无结、<a id="a-Le"></a>无怨、<a id="a-Lf"></a>无恚、<a id="a-Lg"></a>无诤，<a id="a-Lh"></a>极广甚大，<a id="a-Li"></a>无量善修，<a id="a-Lj"></a>遍满一切世间成就游。<a id="a-Lk"></a>无恚，<a id="a-Ll"></a>于意云何？<a id="a-Lm"></a>如是此不了可憎行得表皮耶？<a id="a-Ln"></a>”</p>
  <p id="aLo">无恚答曰：<a id="a-Lp"></a>“瞿昙，<a id="a-Lq"></a>如是此不了可憎行得表皮也。<a id="a-Lr"></a>瞿昙，<a id="a-Ls"></a>云何此不了可憎行得节耶？<a id="a-Lt"></a>”</p>
  <p id="aLu">世尊答曰：<a id="a-Lv"></a>“无恚，<a id="a-Lw"></a>或有一沙门梵志行四行：<a id="a-Lx"></a>不杀生、<a id="a-Ly"></a>不教杀、<a id="a-Lz"></a>不同杀，<a id="a-M0"></a>不偷、<a id="a-M1"></a>不教偷、<a id="a-M2"></a>不同偷，<a id="a-M3"></a>不取他女、<a id="a-M4"></a>不教取他女、<a id="a-M5"></a>不同取他女，<a id="a-M6"></a>不妄言、<a id="a-M7"></a>不教妄言、<a id="a-M8"></a>不同妄言。<a id="a-M9"></a>彼行此四行，<a id="a-MA"></a>乐而不进，<a id="a-MB"></a>彼有行有相貌，<a id="a-MC"></a>忆本无量昔所经历，<a id="a-MD"></a>或一生、<a id="a-ME"></a>二生、<a id="a-MF"></a>百生、<a id="a-MG"></a>千生、<a id="a-MH"></a>成劫、<a id="a-MI"></a>败劫、<a id="a-MJ"></a>无量成败劫，<a id="a-MK"></a>彼众生名某，<a id="a-ML"></a>彼昔更历，<a id="a-MM"></a>我曾生彼，<a id="a-MN"></a>如是姓、<a id="a-MO"></a>如是字、<a id="a-MP"></a>如是生、<a id="a-MQ"></a>如是饮食、<a id="a-MR"></a>如是受苦乐、<a id="a-MS"></a>如是长寿、<a id="a-MT"></a>如是久住、<a id="a-MU"></a>如是寿命讫。<a id="a-MV"></a>此死生彼，<a id="a-MW"></a>彼死生此，<a id="a-MX"></a>我生在此如是姓、<a id="a-MY"></a>如是字、<a id="a-MZ"></a>如是生、<a id="a-Ma"></a>如是饮食、<a id="a-Mb"></a>如是受苦乐、<a id="a-Mc"></a>如是长寿、<a id="a-Md"></a>如是久住、<a id="a-Me"></a>如是寿命讫。<a id="a-Mf"></a>无恚，<a id="a-Mg"></a>于意云何？<a id="a-Mh"></a>如是此不了可憎行得节耶？<a id="a-Mi"></a>”</p>
  <p id="aMj">无恚答曰：<a id="a-Mk"></a>“瞿昙，<a id="a-Ml"></a>如是此不了可憎行得节也。<a id="a-Mm"></a>瞿昙，<a id="a-Mn"></a>云何此不了可憎行得第一、<a id="a-Mo"></a>得真实耶？<a id="a-Mp"></a>”</p>
  <p id="aMq">世尊答曰：<a id="a-Mr"></a>“无恚，<a id="a-Ms"></a>或有一沙门梵志行四行：<a id="a-Mt"></a>不杀生、<a id="a-Mu"></a>不教杀、<a id="a-Mv"></a>不同杀，<a id="a-Mw"></a>不偷、<a id="a-Mx"></a>不教偷、<a id="a-My"></a>不同偷，<a id="a-Mz"></a>不取他女、<a id="a-N0"></a>不教取他女、<a id="a-N1"></a>不同取他女，<a id="a-N2"></a>不妄言、<a id="a-N3"></a>不教妄言、<a id="a-N4"></a>不同妄言。<a id="a-N5"></a>彼行此四行，<a id="a-N6"></a>乐而不进，<a id="a-N7"></a>彼以清净天眼出过于人，<a id="a-N8"></a>见此众生死时生时，<a id="a-N9"></a>好色恶色，<a id="a-NA"></a>妙与不妙，<a id="a-NB"></a>往来善处及不善处，<a id="a-NC"></a>随此众生之所作业，<a id="a-ND"></a>见其如真。<a id="a-NE"></a>若此众生成就身恶行，<a id="a-NF"></a>口、<a id="a-NG"></a>意恶行，<a id="a-NH"></a>诽谤圣人，<a id="a-NI"></a>邪见成就邪见业；<a id="a-NJ"></a>彼因缘此，<a id="a-NK"></a>身坏命终，<a id="a-NL"></a>必至恶处，<a id="a-NM"></a>生地狱中。<a id="a-NN"></a>若此众生成就身妙行，<a id="a-NO"></a>口、<a id="a-NP"></a>意妙行，<a id="a-NQ"></a>不诽谤圣人，<a id="a-NR"></a>正见成就正见业；<a id="a-NS"></a>彼因缘此，<a id="a-NT"></a>身坏命终，<a id="a-NU"></a>必升善处，<a id="a-NV"></a>乃生天上。<a id="a-NW"></a>无恚，<a id="a-NX"></a>于意云何？<a id="a-NY"></a>如是此不了可憎行得第一、<a id="a-NZ"></a>得真实耶？<a id="a-Na"></a>”</p>
  <p id="aNb">无恚答曰：<a id="a-Nc"></a>“瞿昙，<a id="a-Nd"></a>如是此不了可憎行得第一、<a id="a-Ne"></a>得真实也。<a id="a-Nf"></a>瞿昙，<a id="a-Ng"></a>云何此不了可憎行作证故，<a id="a-Nh"></a>沙门瞿昙弟子依沙门行梵行耶？<a id="a-Ni"></a>”</p>
  <p id="aNj">世尊答曰：<a id="a-Nk"></a>“无恚，<a id="a-Nl"></a>非因此不了可憎行作证故，<a id="a-Nm"></a>我弟子依我行梵行也。<a id="a-Nn"></a>无恚，<a id="a-No"></a>更有异，<a id="a-Np"></a>最上、<a id="a-Nq"></a>最妙、<a id="a-Nr"></a>最胜，<a id="a-Ns"></a>为彼证故，<a id="a-Nt"></a>我弟子依我行梵行。<a id="a-Nu"></a>”</p>
  <p id="aNv">于是，<a id="a-Nw"></a>调乱异学众等发高大声：<a id="a-Nx"></a>“如是！<a id="a-Ny"></a>如是！<a id="a-Nz"></a>为彼证故，<a id="a-O0"></a>沙门瞿昙弟子依沙门瞿昙行梵行。</p>
  <p id="aO1">于是，<a id="a-O2"></a>异学无恚自敕己众，<a id="a-O3"></a>令默然已，<a id="a-O4"></a>白曰：<a id="a-O5"></a>“瞿昙，<a id="a-O6"></a>何者更有异，<a id="a-O7"></a>最上、<a id="a-O8"></a>最妙、<a id="a-O9"></a>最胜，<a id="a-OA"></a>为彼证故，<a id="a-OB"></a>沙门瞿昙弟子依沙门瞿昙行梵行耶？<a id="a-OC"></a>”</p>
  <p id="aOD">于是，<a id="a-OE"></a>世尊答曰：<a id="a-OF"></a>“无恚，<a id="a-OG"></a>若如来、<a id="a-OH"></a>无所著、<a id="a-OI"></a>等正觉、<a id="a-OJ"></a>明行成为、<a id="a-OK"></a>善逝、<a id="a-OL"></a>世间解、<a id="a-OM"></a>无上士、<a id="a-ON"></a>道法御、<a id="a-OO"></a>天人师，<a id="a-OP"></a>号佛、<a id="a-OQ"></a>众佑，<a id="a-OR"></a>出于世间，<a id="a-OS"></a>彼舍五盖心秽慧羸，<a id="a-OT"></a>离欲、<a id="a-OU"></a>离恶不善之法至得第四禅成就游。<a id="a-OV"></a>彼已如是定心清净，<a id="a-OW"></a>无秽无烦，<a id="a-OX"></a>柔软善住，<a id="a-OY"></a>得不动心，<a id="a-OZ"></a>趣向漏尽智通作证。<a id="a-Oa"></a>彼知此苦如真，<a id="a-Ob"></a>知此苦集、<a id="a-Oc"></a>知此苦灭、<a id="a-Od"></a>知此苦灭道如真；<a id="a-Oe"></a>亦知此漏、<a id="a-Of"></a>知此漏集、<a id="a-Og"></a>知此漏灭、<a id="a-Oh"></a>知此漏灭道如真。<a id="a-Oi"></a>彼如是知、<a id="a-Oj"></a>如是见，<a id="a-Ok"></a>欲漏心解脱，<a id="a-Ol"></a>有漏、<a id="a-Om"></a>无明漏心解脱；<a id="a-On"></a>解脱已，<a id="a-Oo"></a>便知解脱：<a id="a-Op"></a>生已尽，<a id="a-Oq"></a>梵行已立，<a id="a-Or"></a>所作已办，<a id="a-Os"></a>不更受有，<a id="a-Ot"></a>知如真。<a id="a-Ou"></a>无恚，<a id="a-Ov"></a>是谓更有异，<a id="a-Ow"></a>最上、<a id="a-Ox"></a>最妙、<a id="a-Oy"></a>最胜，<a id="a-Oz"></a>为彼证故，<a id="a-P0"></a>我弟子依我行梵行。<a id="a-P1"></a>”</p>
  <p id="aP2">于是，<a id="a-P3"></a>实意居士语曰：<a id="a-P4"></a>“无恚，<a id="a-P5"></a>世尊在此，<a id="a-P6"></a>汝今可以一论灭，<a id="a-P7"></a>如弄空瓶，<a id="a-P8"></a>说如瞎牛在边地食。<a id="a-P9"></a>”</p>
  <p id="aPA">世尊闻已，<a id="a-PB"></a>语异学无恚曰：<a id="a-PC"></a>“汝实如是说耶？<a id="a-PD"></a>”</p>
  <p id="aPE">异学无恚答曰：<a id="a-PF"></a>“实如是，<a id="a-PG"></a>瞿昙。<a id="a-PH"></a>”</p>
  <p id="aPI">世尊复问曰：<a id="a-PJ"></a>“无恚，<a id="a-PK"></a>汝颇曾从长老旧学所闻如是：<a id="a-PL"></a>过去如来、<a id="a-PM"></a>无所著、<a id="a-PN"></a>等正觉，<a id="a-PO"></a>若有无事处山林树下，<a id="a-PP"></a>或有高岩，<a id="a-PQ"></a>寂无音声，<a id="a-PR"></a>远离，<a id="a-PS"></a>无恶，<a id="a-PT"></a>无有人民，<a id="a-PU"></a>随顺宴坐；<a id="a-PV"></a>诸佛世尊在无事处山林树下，<a id="a-PW"></a>或住高岩，<a id="a-PX"></a>寂无音声，<a id="a-PY"></a>远离，<a id="a-PZ"></a>无恶，<a id="a-Pa"></a>无有人民，<a id="a-Pb"></a>随顺宴坐，<a id="a-Pc"></a>彼在远离处常乐宴坐，<a id="a-Pd"></a>安隐快乐，<a id="a-Pe"></a>彼初不一日一夜共聚集会，<a id="a-Pf"></a>如汝今日及眷属耶？<a id="a-Pg"></a>”</p>
  <p id="aPh">异学无恚答曰：<a id="a-Pi"></a>“瞿昙，<a id="a-Pj"></a>我曾从长老旧学所闻如是：<a id="a-Pk"></a>过去如来、<a id="a-Pl"></a>无所著、<a id="a-Pm"></a>等正觉，<a id="a-Pn"></a>若有无事处山林树下，<a id="a-Po"></a>或有高岩，<a id="a-Pp"></a>寂无音声，<a id="a-Pq"></a>远离，<a id="a-Pr"></a>无恶，<a id="a-Ps"></a>无有人民，<a id="a-Pt"></a>随顺宴坐；<a id="a-Pu"></a>诸佛世尊在无事处山林树下，<a id="a-Pv"></a>或住高岩，<a id="a-Pw"></a>寂无音声，<a id="a-Px"></a>远离，<a id="a-Py"></a>无恶，<a id="a-Pz"></a>无有人民，<a id="a-Q0"></a>随顺宴坐，<a id="a-Q1"></a>彼在远离处常乐宴坐，<a id="a-Q2"></a>安隐快乐，<a id="a-Q3"></a>初不一日一夜共聚集会，<a id="a-Q4"></a>如我今日及眷属也。<a id="a-Q5"></a>”</p>
  <p id="aQ6">“无恚，<a id="a-Q7"></a>汝不作是念：<a id="a-Q8"></a>‘如彼世尊在无事处山林树下，<a id="a-Q9"></a>或住高岩，<a id="a-QA"></a>寂无音声，<a id="a-QB"></a>远离，<a id="a-QC"></a>无恶，<a id="a-QD"></a>无有人民，<a id="a-QE"></a>随顺宴坐，<a id="a-QF"></a>彼在远离处常乐宴坐，<a id="a-QG"></a>安隐快乐，<a id="a-QH"></a>彼沙门瞿昙学正觉道’耶？<a id="a-QI"></a>”</p>
  <p id="aQJ">异学无恚答曰：<a id="a-QK"></a>“瞿昙，<a id="a-QL"></a>我若知者，<a id="a-QM"></a>何由当复作如是说：<a id="a-QN"></a>‘一论便灭，<a id="a-QO"></a>如弄空瓶，<a id="a-QP"></a>说瞎牛在边地食’耶？<a id="a-QQ"></a>”</p>
  <p id="aQR">世尊语曰：<a id="a-QS"></a>“无恚，<a id="a-QT"></a>我今有法善善相应，<a id="a-QU"></a>彼彼解脱句能以作证，<a id="a-QV"></a>如来以此自称无畏。<a id="a-QW"></a>诸比丘我弟子来，<a id="a-QX"></a>无谀谄，<a id="a-QY"></a>不欺诳，<a id="a-QZ"></a>质直无虚，<a id="a-Qa"></a>我训随教已，<a id="a-Qb"></a>必得究竟智。<a id="a-Qc"></a>无恚，<a id="a-Qd"></a>若汝作是念：<a id="a-Qe"></a>‘沙门瞿昙贪师故说法。<a id="a-Qf"></a>’汝莫作是念！<a id="a-Qg"></a>以师还汝，<a id="a-Qh"></a>我其为汝说法。<a id="a-Qi"></a>无恚，<a id="a-Qj"></a>若汝作是念：<a id="a-Qk"></a>‘沙门瞿昙贪弟子故说法。<a id="a-Ql"></a>’汝莫作是念！<a id="a-Qm"></a>弟子还汝，<a id="a-Qn"></a>我其为汝说法。<a id="a-Qo"></a>无恚，<a id="a-Qp"></a>若汝作是念：<a id="a-Qq"></a>‘沙门瞿昙贪供养故说法。<a id="a-Qr"></a>’汝莫作是念！<a id="a-Qs"></a>供养还汝，<a id="a-Qt"></a>我其为汝说法。<a id="a-Qu"></a>无恚，<a id="a-Qv"></a>若汝作是念：<a id="a-Qw"></a>‘沙门瞿昙贪称誉故说法。<a id="a-Qx"></a>’汝莫作是念！<a id="a-Qy"></a>称誉还汝，<a id="a-Qz"></a>我其为汝说法。<a id="a-R0"></a>无恚，<a id="a-R1"></a>若汝作是念：<a id="a-R2"></a>‘我若有法善善相应，<a id="a-R3"></a>彼彼解脱句能以作证，<a id="a-R4"></a>彼沙门瞿昙，<a id="a-R5"></a>夺我灭我者。<a id="a-R6"></a>’汝莫作是念！<a id="a-R7"></a>以法还汝，<a id="a-R8"></a>我其为汝说法。<a id="a-R9"></a>”</p>
  <p id="aRA">于是，<a id="a-RB"></a>大众默然而住。<a id="a-RC"></a>所以者何？<a id="a-RD"></a>彼为魔王所制持故。<a id="a-RE"></a>彼时，<a id="a-RF"></a>世尊告实意居士曰：<a id="a-RG"></a>“汝看此大众默然而住。<a id="a-RH"></a>所以者何？<a id="a-RI"></a>彼为魔王所制持故，<a id="a-RJ"></a>彼令异学众无有一异学作是念：<a id="a-RK"></a>‘我试于沙门瞿昙所修行梵行。<a id="a-RL"></a>’”</p>
  <p id="aRM">世尊知已，<a id="a-RN"></a>为实意居士说法，<a id="a-RO"></a>劝发渴仰，<a id="a-RP"></a>成就欢喜；<a id="a-RQ"></a>无量方便为彼说法，<a id="a-RR"></a>劝发渴仰，<a id="a-RS"></a>成就欢喜已，<a id="a-RT"></a>即从座起，<a id="a-RU"></a>便接实意居士臂，<a id="a-RV"></a>以神足飞，<a id="a-RW"></a>乘虚而去。</p>
  <p id="aRX">佛说如是，<a id="a-RY"></a>实意居士闻佛所说，<a id="a-RZ"></a>欢喜奉行。</p>
  <p data-pb></p>
  <h2 id="aRa">因品愿经第九</h2>
  <p id="aRb">我闻如是：<a id="a-Rc"></a>一时，<a id="a-Rd"></a>佛游舍卫国，<a id="a-Re"></a>在胜林给孤独园。</p>
  <p id="aRf">尔时，<a id="a-Rg"></a>有一比丘在远离独住，<a id="a-Rh"></a>闲居静处，<a id="a-Ri"></a>宴坐思惟，<a id="a-Rj"></a>心作是念：<a id="a-Rk"></a>“世尊慰劳共我语言，<a id="a-Rl"></a>为我说法，<a id="a-Rm"></a>得具足戒而不废禅，<a id="a-Rn"></a>成就观行于空静处。<a id="a-Ro"></a>”于是，<a id="a-Rp"></a>比丘作是念已，<a id="a-Rq"></a>则于晡时从宴坐起，<a id="a-Rr"></a>往诣佛所。</p>
  <p id="aRs">世尊遥见彼比丘来，<a id="a-Rt"></a>因彼比丘故，<a id="a-Ru"></a>告诸比丘：<a id="a-Rv"></a>“汝等当愿世尊慰劳共我语言，<a id="a-Rw"></a>为我说法，<a id="a-Rx"></a>得具足戒而不废禅，<a id="a-Ry"></a>成就观行于空静处。</p>
  <p id="aRz">“比丘，<a id="a-S0"></a>当愿我有亲族，<a id="a-S1"></a>令彼因我身坏命终，<a id="a-S2"></a>必升善处，<a id="a-S3"></a>乃生天上，<a id="a-S4"></a>得具足戒而不废禅，<a id="a-S5"></a>成就观行于空静处。</p>
  <p id="aS6">“比丘，<a id="a-S7"></a>当愿诸施我衣被、<a id="a-S8"></a>饮食、<a id="a-S9"></a>床榻、<a id="a-SA"></a>汤药、<a id="a-SB"></a>诸生活具，<a id="a-SC"></a>令彼此施有大功德，<a id="a-SD"></a>有大光明，<a id="a-SE"></a>获大果报，<a id="a-SF"></a>得具足戒而不废禅，<a id="a-SG"></a>成就观行于空静处。</p>
  <p id="aSH">“比丘，<a id="a-SI"></a>当愿我能忍饥渴、<a id="a-SJ"></a>寒热、<a id="a-SK"></a>蚊虻、<a id="a-SL"></a>蝇蚤、<a id="a-SM"></a>风日所逼，<a id="a-SN"></a>恶声、<a id="a-SO"></a>捶杖亦能忍之，<a id="a-SP"></a>身遇诸疾，<a id="a-SQ"></a>极为苦痛，<a id="a-SR"></a>至命欲绝，<a id="a-SS"></a>诸不可乐，<a id="a-ST"></a>皆能堪耐，<a id="a-SU"></a>得具足戒而不废禅，<a id="a-SV"></a>成就观行于空静处。</p>
  <p id="aSW">“比丘，<a id="a-SX"></a>当愿我堪耐不乐，<a id="a-SY"></a>若生不乐，<a id="a-SZ"></a>心终不著，<a id="a-Sa"></a>得具足戒而不废禅，<a id="a-Sb"></a>成就观行于空静处。</p>
  <p id="aSc">“比丘，<a id="a-Sd"></a>当愿我堪耐恐怖，<a id="a-Se"></a>若生恐怖，<a id="a-Sf"></a>心终不著，<a id="a-Sg"></a>得具足戒而不废禅，<a id="a-Sh"></a>成就观行于空静处。</p>
  <p id="aSi">“比丘，<a id="a-Sj"></a>当愿我若生三恶不善之念——欲念、<a id="a-Sk"></a>恚念、<a id="a-Sl"></a>害念，<a id="a-Sm"></a>为此三恶不善之念，<a id="a-Sn"></a>心终不著，<a id="a-So"></a>得具足戒而不废禅，<a id="a-Sp"></a>成就观行于空静处。</p>
  <p id="aSq">“比丘，<a id="a-Sr"></a>当愿我离欲、<a id="a-Ss"></a>离恶不善之法至得第四禅成就游，<a id="a-St"></a>得具足戒而不废禅，<a id="a-Su"></a>成就观行于空静处。</p>
  <p id="aSv">“比丘，<a id="a-Sw"></a>当愿我三结已尽，<a id="a-Sx"></a>得须陀洹，<a id="a-Sy"></a>不堕恶法，<a id="a-Sz"></a>定趣正觉，<a id="a-T0"></a>极受七有，<a id="a-T1"></a>天上人间七往来已，<a id="a-T2"></a>便得苦边，<a id="a-T3"></a>得具足戒而不废禅，<a id="a-T4"></a>成就观行于空静处。</p>
  <p id="aT5">“比丘，<a id="a-T6"></a>当愿我三结已尽、<a id="a-T7"></a>淫、<a id="a-T8"></a>怒、<a id="a-T9"></a>痴簿，<a id="a-TA"></a>得一往来天上人间，<a id="a-TB"></a>一往来已，<a id="a-TC"></a>便得苦边，<a id="a-TD"></a>得具足戒而不废禅，<a id="a-TE"></a>成就观行于空静处。</p>
  <p id="aTF">“比丘，<a id="a-TG"></a>当愿我五下分结尽，<a id="a-TH"></a>生于彼间，<a id="a-TI"></a>便般涅槃，<a id="a-TJ"></a>得不退法，<a id="a-TK"></a>不还此世，<a id="a-TL"></a>得具足戒而不废禅，<a id="a-TM"></a>成就观行于空静处。</p>
  <p id="aTN">“比丘，<a id="a-TO"></a>当愿我息、<a id="a-TP"></a>解脱，<a id="a-TQ"></a>离色得无色，<a id="a-TR"></a>如其像定，<a id="a-TS"></a>身作证成就游，<a id="a-TT"></a>以慧而观断漏、<a id="a-TU"></a>知漏，<a id="a-TV"></a>得具足戒而不废禅，<a id="a-TW"></a>成就观行于空静处。</p>
  <p id="aTX">“比丘，<a id="a-TY"></a>当愿我如意足、<a id="a-TZ"></a>天耳智、<a id="a-Ta"></a>他心智、<a id="a-Tb"></a>宿命智、<a id="a-Tc"></a>生死智，<a id="a-Td"></a>诸漏已尽而得无漏，<a id="a-Te"></a>心解脱、<a id="a-Tf"></a>慧解脱，<a id="a-Tg"></a>于现法中自知、<a id="a-Th"></a>自觉、<a id="a-Ti"></a>自作证成就游：<a id="a-Tj"></a>生已尽，<a id="a-Tk"></a>梵行已立，<a id="a-Tl"></a>所作已办，<a id="a-Tm"></a>不更受有，<a id="a-Tn"></a>知如真，<a id="a-To"></a>得具足戒而不废禅，<a id="a-Tp"></a>成就观行于空静处。<a id="a-Tq"></a>”</p>
  <p id="aTr">于是，<a id="a-Ts"></a>彼比丘闻佛所说，<a id="a-Tt"></a>善受善持，<a id="a-Tu"></a>即从座起，<a id="a-Tv"></a>稽首佛足，<a id="a-Tw"></a>绕三匝而去。<a id="a-Tx"></a>彼比丘受佛此教，<a id="a-Ty"></a>闲居静处，<a id="a-Tz"></a>宴坐思惟，<a id="a-U0"></a>修行精勤，<a id="a-U1"></a>心无放逸。<a id="a-U2"></a>因闲居静处，<a id="a-U3"></a>宴坐思惟，<a id="a-U4"></a>修行精勤，<a id="a-U5"></a>心无放逸故，<a id="a-U6"></a>若族姓子所为，<a id="a-U7"></a>剃除须发，<a id="a-U8"></a>著袈裟衣，<a id="a-U9"></a>至信、<a id="a-UA"></a>舍家、<a id="a-UB"></a>无家、<a id="a-UC"></a>学道者，<a id="a-UD"></a>唯无上梵行讫，<a id="a-UE"></a>于现法中自知、<a id="a-UF"></a>自觉、<a id="a-UG"></a>自作证成就游：<a id="a-UH"></a>生已尽，<a id="a-UI"></a>梵行已立，<a id="a-UJ"></a>所作已办，<a id="a-UK"></a>不更受有，<a id="a-UL"></a>知如真。<a id="a-UM"></a>彼尊者知法已，<a id="a-UN"></a>至得阿罗诃。</p>
  <p id="aUO">佛说如是，<a id="a-UP"></a>彼诸比丘闻佛所说，<a id="a-UQ"></a>欢喜奉行。</p>
  <p data-pb></p>
  <h2 id="aUR">因品想经第十</h2>
  <p id="aUS">我闻如是：<a id="a-UT"></a>一时，<a id="a-UU"></a>佛游舍卫国，<a id="a-UV"></a>在胜林给孤独园。</p>
  <p id="aUW">尔时，<a id="a-UX"></a>世尊告诸比丘：<a id="a-UY"></a>“若有沙门、<a id="a-UZ"></a>梵志于地有地想：<a id="a-Ua"></a>地即是神，<a id="a-Ub"></a>地是神所，<a id="a-Uc"></a>神是地所。<a id="a-Ud"></a>彼计地即是神己，<a id="a-Ue"></a>便不知地。<a id="a-Uf"></a>如是水、<a id="a-Ug"></a>火、<a id="a-Uh"></a>风、<a id="a-Ui"></a>神、<a id="a-Uj"></a>天、<a id="a-Uk"></a>生主、<a id="a-Ul"></a>梵天、<a id="a-Um"></a>无烦、<a id="a-Un"></a>无热。<a id="a-Uo"></a>彼于净有净想：<a id="a-Up"></a>净即是神，<a id="a-Uq"></a>净是神所，<a id="a-Ur"></a>神是净所。<a id="a-Us"></a>彼计净即是神已，<a id="a-Ut"></a>便不知净。<a id="a-Uu"></a>无量空处、<a id="a-Uv"></a>无量识处、<a id="a-Uw"></a>无所有处、<a id="a-Ux"></a>非有想非无想处、<a id="a-Uy"></a>一、<a id="a-Uz"></a>别、<a id="a-V0"></a>若干、<a id="a-V1"></a>见、<a id="a-V2"></a>闻、<a id="a-V3"></a>识、<a id="a-V4"></a>知，<a id="a-V5"></a>得观意所念、<a id="a-V6"></a>意所思，<a id="a-V7"></a>从此世至彼世，<a id="a-V8"></a>从彼世至此世。<a id="a-V9"></a>彼于一切有一切想：<a id="a-VA"></a>一切即是神，<a id="a-VB"></a>一切是神所，<a id="a-VC"></a>神是一切所。<a id="a-VD"></a>彼计一切即是神已，<a id="a-VE"></a>便不知一切。</p>
  <p id="aVF">“若有沙门、<a id="a-VG"></a>梵志于地则知地：<a id="a-VH"></a>地非是神，<a id="a-VI"></a>地非神所，<a id="a-VJ"></a>神非地所。<a id="a-VK"></a>彼不计地即是神已，<a id="a-VL"></a>彼便知地。<a id="a-VM"></a>如是水、<a id="a-VN"></a>火、<a id="a-VO"></a>风、<a id="a-VP"></a>神、<a id="a-VQ"></a>天、<a id="a-VR"></a>生主、<a id="a-VS"></a>梵天、<a id="a-VT"></a>无烦、<a id="a-VU"></a>无热。<a id="a-VV"></a>彼于净则知净：<a id="a-VW"></a>净非是神，<a id="a-VX"></a>净非神所，<a id="a-VY"></a>神非净所。<a id="a-VZ"></a>彼不计净即是神已，<a id="a-Va"></a>彼便知净。<a id="a-Vb"></a>无量空处、<a id="a-Vc"></a>无量识处、<a id="a-Vd"></a>无所有处、<a id="a-Ve"></a>非有想非无想处、<a id="a-Vf"></a>一、<a id="a-Vg"></a>别、<a id="a-Vh"></a>若干、<a id="a-Vi"></a>见、<a id="a-Vj"></a>闻、<a id="a-Vk"></a>识、<a id="a-Vl"></a>知，<a id="a-Vm"></a>得观意所念、<a id="a-Vn"></a>意所思，<a id="a-Vo"></a>从此世至彼世，<a id="a-Vp"></a>从彼世至此世。<a id="a-Vq"></a>彼于一切则知一切：<a id="a-Vr"></a>一切非是神，<a id="a-Vs"></a>一切非神所，<a id="a-Vt"></a>神非一切所。<a id="a-Vu"></a>彼不计一切即是神已，<a id="a-Vv"></a>彼便知一切。</p>
  <p id="aVw">“我于地则知地：<a id="a-Vx"></a>地非是神，<a id="a-Vy"></a>地非神所，<a id="a-Vz"></a>神非地所。<a id="a-W0"></a>我不计地即是神已，<a id="a-W1"></a>我便知地。<a id="a-W2"></a>如是水、<a id="a-W3"></a>火、<a id="a-W4"></a>风、<a id="a-W5"></a>神、<a id="a-W6"></a>天、<a id="a-W7"></a>生主、<a id="a-W8"></a>梵天、<a id="a-W9"></a>无烦、<a id="a-WA"></a>无热。<a id="a-WB"></a>我于净则知净：<a id="a-WC"></a>净非是神，<a id="a-WD"></a>净非神所，<a id="a-WE"></a>神非净所。<a id="a-WF"></a>我不计净即是神已，<a id="a-WG"></a>我便知净。<a id="a-WH"></a>无量空处、<a id="a-WI"></a>无量识处、<a id="a-WJ"></a>无所有处、<a id="a-WK"></a>非有想非无想处、<a id="a-WL"></a>一、<a id="a-WM"></a>别、<a id="a-WN"></a>若干、<a id="a-WO"></a>见、<a id="a-WP"></a>闻、<a id="a-WQ"></a>识、<a id="a-WR"></a>知，<a id="a-WS"></a>得观意所念、<a id="a-WT"></a>意所思，<a id="a-WU"></a>从此世至彼世，<a id="a-WV"></a>从彼世至此世。<a id="a-WW"></a>我于一切则知一切：<a id="a-WX"></a>一切非是神，<a id="a-WY"></a>一切非神所，<a id="a-WZ"></a>神非一切所。<a id="a-Wa"></a>我不计一切即是神已，<a id="a-Wb"></a>我便知一切。<a id="a-Wc"></a>”</p>
  <p id="aWd">佛说如是，<a id="a-We"></a>彼诸比丘闻佛所说，<a id="a-Wf"></a>欢喜奉行。</p>
  <p id="aWg">因品第九竟。</p>
 </body>
</html>