<!doctype html>
<html id="z3IBU73Wf" data-ver="1920">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第六</h1>
  <h2 id="a2">舍梨子相应品瞿尼师经第六</h2>
  <p id="a3">我闻如是：<a id="a-4"></a>一时，<a id="a-5"></a>佛游王舍城，<a id="a-6"></a>在竹林迦兰哆园。</p>
  <p id="a7">尔时，<a id="a-8"></a>瞿尼师比丘亦游王舍城，<a id="a-9"></a>在无事室，<a id="a-A"></a>调笑、<a id="a-B"></a>骄傲、<a id="a-C"></a>躁扰、<a id="a-D"></a>喜忘，<a id="a-E"></a>心如猕猴。<a id="a-F"></a>瞿尼师比丘为少缘故，<a id="a-G"></a>至王舍城。<a id="a-H"></a>是时尊者舍梨子与比丘众俱，<a id="a-I"></a>中食已后，<a id="a-J"></a>因小事故，<a id="a-K"></a>集在讲堂。<a id="a-L"></a>瞿尼师比丘于王舍城所作已讫，<a id="a-M"></a>往诣讲堂。</p>
  <p id="aN">尊者舍梨子遥见瞿尼师来已，<a id="a-O"></a>因瞿尼师告诸比丘：<a id="a-P"></a>“诸贤，<a id="a-Q"></a>无事比丘行于无事，<a id="a-R"></a>当学敬重而随顺观。<a id="a-S"></a>诸贤，<a id="a-T"></a>若无事比丘行于无事，<a id="a-U"></a>多不敬重，<a id="a-V"></a>不随顺观者，<a id="a-W"></a>则致比丘诃数诘责：<a id="a-X"></a>‘此贤无事，<a id="a-Y"></a>何为行无事？<a id="a-Z"></a>’所以者何？<a id="a-a"></a>此贤无事，<a id="a-b"></a>行于无事，<a id="a-c"></a>多不敬重，<a id="a-d"></a>不随顺观。<a id="a-e"></a>若至众中，<a id="a-f"></a>亦致比丘诃数诘责。<a id="a-g"></a>是故，<a id="a-h"></a>诸贤，<a id="a-i"></a>无事比丘行于无事，<a id="a-j"></a>当学敬重，<a id="a-k"></a>令随顺观。</p>
  <p id="al">“诸贤，<a id="a-m"></a>无事比丘行于无事，<a id="a-n"></a>当学不调笑而不躁扰。<a id="a-o"></a>诸贤，<a id="a-p"></a>若无事比丘行于无事，<a id="a-q"></a>多行调笑而躁扰者，<a id="a-r"></a>则致比丘诃数诘责：<a id="a-s"></a>‘此贤无事，<a id="a-t"></a>何为行无事？<a id="a-u"></a>’所以者何？<a id="a-v"></a>此贤无事，<a id="a-w"></a>行于无事，<a id="a-x"></a>多行调笑及于躁扰。<a id="a-y"></a>若至众中，<a id="a-z"></a>亦致比丘诃数诘责。<a id="a-10"></a>是故，<a id="a-11"></a>诸贤，<a id="a-12"></a>无事比丘行于无事，<a id="a-13"></a>当学不调笑，<a id="a-14"></a>令不躁扰。</p>
  <p id="a15">“诸贤，<a id="a-16"></a>无事比丘行于无事，<a id="a-17"></a>当学不畜生论。<a id="a-18"></a>诸贤，<a id="a-19"></a>若无事比丘行于无事，<a id="a-1A"></a>多畜生论者，<a id="a-1B"></a>则致比丘诃数诘责：<a id="a-1C"></a>‘此贤无事，<a id="a-1D"></a>何为行无事？<a id="a-1E"></a>’所以者何？<a id="a-1F"></a>此贤无事，<a id="a-1G"></a>行于无事，<a id="a-1H"></a>多畜生论。<a id="a-1I"></a>若至众中，<a id="a-1J"></a>亦致比丘诃数诘责。<a id="a-1K"></a>是故，<a id="a-1L"></a>诸贤，<a id="a-1M"></a>无事比丘行于无事，<a id="a-1N"></a>当学不畜生论。</p>
  <p id="a1O">“诸贤，<a id="a-1P"></a>无事比丘行于无事，<a id="a-1Q"></a>当学不骄傲及少言说。<a id="a-1R"></a>诸贤，<a id="a-1S"></a>若无事比丘行于无事，<a id="a-1T"></a>多行骄傲，<a id="a-1U"></a>多言说者，<a id="a-1V"></a>则致比丘诃数诘责：<a id="a-1W"></a>‘此贤无事，<a id="a-1X"></a>何为行无事？<a id="a-1Y"></a>’所以者何？<a id="a-1Z"></a>此贤无事，<a id="a-1a"></a>行于无事，<a id="a-1b"></a>多行骄傲及多言说。<a id="a-1c"></a>若至众中，<a id="a-1d"></a>亦致比丘诃数诘责。<a id="a-1e"></a>是故，<a id="a-1f"></a>诸贤，<a id="a-1g"></a>无事比丘行于无事，<a id="a-1h"></a>当学不骄傲及少言说。</p>
  <p id="a1i">“诸贤，<a id="a-1j"></a>无事比丘行于无事，<a id="a-1k"></a>当学护诸根。<a id="a-1l"></a>诸贤，<a id="a-1m"></a>若无事比丘行于无事，<a id="a-1n"></a>多不护诸根者。<a id="a-1o"></a>则致比丘诃数诘责：<a id="a-1p"></a>‘此贤无事，<a id="a-1q"></a>何为行无事？<a id="a-1r"></a>’所以者何？<a id="a-1s"></a>此贤无事，<a id="a-1t"></a>行于无事，<a id="a-1u"></a>多不护诸根。<a id="a-1v"></a>若至众中，<a id="a-1w"></a>亦致比丘诃数诘责。<a id="a-1x"></a>是故，<a id="a-1y"></a>诸贤，<a id="a-1z"></a>无事比丘行于无事，<a id="a-20"></a>当学护诸根。</p>
  <p id="a21">“诸贤，<a id="a-22"></a>无事比丘行于无事，<a id="a-23"></a>当学食知止足。<a id="a-24"></a>诸贤，<a id="a-25"></a>若无事比丘行于无事，<a id="a-26"></a>贪余多食，<a id="a-27"></a>不知足者，<a id="a-28"></a>则致比丘诃数诘责：<a id="a-29"></a>‘此贤无事，<a id="a-2A"></a>何为行无事？<a id="a-2B"></a>’所以者何？<a id="a-2C"></a>此贤无事，<a id="a-2D"></a>行于无事，<a id="a-2E"></a>贪余多食，<a id="a-2F"></a>不知止足。<a id="a-2G"></a>若至众中，<a id="a-2H"></a>亦致比丘诃数诘责。<a id="a-2I"></a>是故，<a id="a-2J"></a>诸贤，<a id="a-2K"></a>无事比丘行于无事，<a id="a-2L"></a>当学食知止足。</p>
  <p id="a2M">“诸贤，<a id="a-2N"></a>无事比丘行于无事，<a id="a-2O"></a>当学精进而不懈怠。<a id="a-2P"></a>诸贤，<a id="a-2Q"></a>若无事比丘行于无事，<a id="a-2R"></a>多不精进而懈怠者，<a id="a-2S"></a>则致比丘诃数诘责：<a id="a-2T"></a>‘此贤无事，<a id="a-2U"></a>何为行无事？<a id="a-2V"></a>’所以者何？<a id="a-2W"></a>此贤无事，<a id="a-2X"></a>行于无事，<a id="a-2Y"></a>多不精进而反懈怠。<a id="a-2Z"></a>若至众中，<a id="a-2a"></a>亦致比丘诃数诘责。<a id="a-2b"></a>是故，<a id="a-2c"></a>诸贤，<a id="a-2d"></a>无事比丘行于无事，<a id="a-2e"></a>当学精进而不懈怠。</p>
  <p id="a2f">“诸贤，<a id="a-2g"></a>无事比丘行于无事，<a id="a-2h"></a>当学正念及正智也。<a id="a-2i"></a>诸贤，<a id="a-2j"></a>若无事比丘行于无事，<a id="a-2k"></a>多无正念，<a id="a-2l"></a>无正智者，<a id="a-2m"></a>则致比丘诃数诘责：<a id="a-2n"></a>‘此贤无事，<a id="a-2o"></a>何为行无事？<a id="a-2p"></a>’所以者何？<a id="a-2q"></a>此贤无事，<a id="a-2r"></a>行于无事，<a id="a-2s"></a>多无正念及无正智。<a id="a-2t"></a>若至众中，<a id="a-2u"></a>亦致比丘诃数诘责。<a id="a-2v"></a>是故，<a id="a-2w"></a>诸贤，<a id="a-2x"></a>无事比丘行于无事，<a id="a-2y"></a>当学正念及正智也。</p>
  <p id="a2z">“诸贤，<a id="a-30"></a>无事比丘行于无事，<a id="a-31"></a>当学知时及善时也，<a id="a-32"></a>不早入村而行乞食，<a id="a-33"></a>亦不晚出。<a id="a-34"></a>诸贤，<a id="a-35"></a>若无事比丘行于无事，<a id="a-36"></a>早入村邑而行乞食，<a id="a-37"></a>又晚出者，<a id="a-38"></a>则致比丘诃数诘责：<a id="a-39"></a>‘此贤无事，<a id="a-3A"></a>何为行无事？<a id="a-3B"></a>’所以者何？<a id="a-3C"></a>此贤无事，<a id="a-3D"></a>行于无事，<a id="a-3E"></a>早入村邑而行乞食，<a id="a-3F"></a>又复晚出。<a id="a-3G"></a>若至众中，<a id="a-3H"></a>亦致比丘诃数诘责。<a id="a-3I"></a>是故，<a id="a-3J"></a>诸贤，<a id="a-3K"></a>无事比丘行于无事，<a id="a-3L"></a>当学知时及善时也。</p>
  <p id="a3M">“诸贤，<a id="a-3N"></a>无事比丘行于无事，<a id="a-3O"></a>当学知坐及善坐也，<a id="a-3P"></a>不逼长老坐，<a id="a-3Q"></a>为小比丘诃。<a id="a-3R"></a>诸贤，<a id="a-3S"></a>若无事比丘行于无事，<a id="a-3T"></a>逼长老坐，<a id="a-3U"></a>为小比丘诃者，<a id="a-3V"></a>则致比丘诃数诘责：<a id="a-3W"></a>‘此贤无事，<a id="a-3X"></a>何为行无事？<a id="a-3Y"></a>’所以者何？<a id="a-3Z"></a>此贤无事，<a id="a-3a"></a>行于无事，<a id="a-3b"></a>逼长老坐，<a id="a-3c"></a>为小比丘诃。<a id="a-3d"></a>若至众中，<a id="a-3e"></a>亦致比丘诃数诘责。<a id="a-3f"></a>是故，<a id="a-3g"></a>诸贤，<a id="a-3h"></a>无事比丘行于无事，<a id="a-3i"></a>当学知坐及善坐也。</p>
  <p id="a3j">“诸贤，<a id="a-3k"></a>无事比丘行于无事，<a id="a-3l"></a>当学其论律、<a id="a-3m"></a>阿毗昙。<a id="a-3n"></a>何以故？<a id="a-3o"></a>诸贤，<a id="a-3p"></a>无事比丘行于无事时，<a id="a-3q"></a>或有来问律、<a id="a-3r"></a>阿毗昙。<a id="a-3s"></a>诸贤，<a id="a-3t"></a>若无事比丘行于无事，<a id="a-3u"></a>不知答律、<a id="a-3v"></a>阿毗昙者，<a id="a-3w"></a>则致比丘诃数诘责：<a id="a-3x"></a>‘此贤无事，<a id="a-3y"></a>何为行无事？<a id="a-3z"></a>’所以者何？<a id="a-40"></a>此贤无事，<a id="a-41"></a>行于无事，<a id="a-42"></a>不知答律及阿毗昙。<a id="a-43"></a>若至众中，<a id="a-44"></a>亦致比丘诃数诘责。<a id="a-45"></a>是故，<a id="a-46"></a>诸贤，<a id="a-47"></a>无事比丘行于无事，<a id="a-48"></a>当学共论律、<a id="a-49"></a>阿毗昙。</p>
  <p id="a4A">“诸贤，<a id="a-4B"></a>无事比丘行于无事，<a id="a-4C"></a>当学共论息解脱，<a id="a-4D"></a>离色至无色定。<a id="a-4E"></a>何以故？<a id="a-4F"></a>诸贤，<a id="a-4G"></a>无事比丘行于无事时，<a id="a-4H"></a>或有来问息解脱，<a id="a-4I"></a>离色至无色定。<a id="a-4J"></a>诸贤，<a id="a-4K"></a>若无事比丘于无事，<a id="a-4L"></a>不知答息解脱，<a id="a-4M"></a>离色至无色定者，<a id="a-4N"></a>则致比丘诃数诘责：<a id="a-4O"></a>‘此贤无事，<a id="a-4P"></a>何为无事？<a id="a-4Q"></a>’所以者何？<a id="a-4R"></a>此贤无事，<a id="a-4S"></a>行于无事，<a id="a-4T"></a>不知答息解脱，<a id="a-4U"></a>离色至无色定。<a id="a-4V"></a>若至众中，<a id="a-4W"></a>亦致比丘诃数诘责。<a id="a-4X"></a>是故，<a id="a-4Y"></a>诸贤，<a id="a-4Z"></a>无事比丘行于无事，<a id="a-4a"></a>当学共论息解脱，<a id="a-4b"></a>离色至无色。</p>
  <p id="a4c">“诸贤，<a id="a-4d"></a>无事比丘行于无事，<a id="a-4e"></a>当学共论漏尽智通。<a id="a-4f"></a>何以故？<a id="a-4g"></a>诸贤，<a id="a-4h"></a>无事比丘行于无事时，<a id="a-4i"></a>或有来问漏尽智通。<a id="a-4j"></a>诸贤，<a id="a-4k"></a>若无事比丘行于无事，<a id="a-4l"></a>而不知答漏尽智通者，<a id="a-4m"></a>则致比丘诃数诘责：<a id="a-4n"></a>‘此贤无事，<a id="a-4o"></a>何为行无事？<a id="a-4p"></a>’所以者何？<a id="a-4q"></a>此贤无事，<a id="a-4r"></a>行于无事，<a id="a-4s"></a>而不知答漏尽智通。<a id="a-4t"></a>若至众中，<a id="a-4u"></a>亦致比丘诃数诘责。<a id="a-4v"></a>是故，<a id="a-4w"></a>诸贤，<a id="a-4x"></a>无事比丘行于无事，<a id="a-4y"></a>当学共论漏尽智通。<a id="a-4z"></a>”</p>
  <p id="a50">是时，<a id="a-51"></a>尊者大目揵连亦在众中，<a id="a-52"></a>尊者大目揵连白曰：<a id="a-53"></a>“尊者舍梨子，<a id="a-54"></a>但无事比丘行于无事，<a id="a-55"></a>应学如是法，<a id="a-56"></a>非谓人间比丘耶？<a id="a-57"></a>”</p>
  <p id="a58">尊者舍梨子答曰：<a id="a-59"></a>“尊者大目揵连，<a id="a-5A"></a>无事比丘行于无事，<a id="a-5B"></a>尚学如是法，<a id="a-5C"></a>况复人间比丘耶！<a id="a-5D"></a>”</p>
  <p id="a5E">如是二尊更相称说，<a id="a-5F"></a>赞叹善哉！<a id="a-5G"></a>闻所说已，<a id="a-5H"></a>从座起去。</p>
  <p id="a5I">敬重、<a id="a-5J"></a>无调笑，<a id="a-5K"></a>不畜生论、<a id="a-5L"></a>傲，</p>
  <p id="a5M">护根、<a id="a-5N"></a>食知足，<a id="a-5O"></a>精进、<a id="a-5P"></a>正念智。</p>
  <p id="a5Q">知时亦善坐，<a id="a-5R"></a>论律、<a id="a-5S"></a>阿毗昙，</p>
  <p id="a5T">及说息解脱，<a id="a-5U"></a>漏尽通亦然。</p>
  <p data-pb></p>
  <h2 id="a5V">舍梨子相应品梵志陀然经第七</h2>
  <p id="a5W">我闻如是：<a id="a-5X"></a>一时，<a id="a-5Y"></a>佛游王舍城，<a id="a-5Z"></a>在竹林迦兰哆园，<a id="a-5a"></a>与大比丘众俱，<a id="a-5b"></a>共受夏坐。<a id="a-5c"></a>尔时，<a id="a-5d"></a>尊者舍梨子在舍卫国亦受夏坐。</p>
  <p id="a5e">是时，<a id="a-5f"></a>有比丘于王舍城受夏坐讫，<a id="a-5g"></a>过三月已，<a id="a-5h"></a>补治衣竟，<a id="a-5i"></a>摄衣持钵，<a id="a-5j"></a>从王舍城往舍卫国，<a id="a-5k"></a>住胜林给孤独园。<a id="a-5l"></a>彼比丘往诣尊者舍梨子所，<a id="a-5m"></a>稽首礼足，<a id="a-5n"></a>却坐一面。</p>
  <p id="a5o">尊者舍梨子问曰：<a id="a-5p"></a>“贤者，<a id="a-5q"></a>从何处来？<a id="a-5r"></a>于何夏坐？<a id="a-5s"></a>”</p>
  <p id="a5t">彼一比丘答曰：<a id="a-5u"></a>“尊者舍梨子，<a id="a-5v"></a>我从王舍城来，<a id="a-5w"></a>在王舍城受夏坐。<a id="a-5x"></a>”</p>
  <p id="a5y">复问：<a id="a-5z"></a>“贤者，<a id="a-60"></a>世尊在王舍城受夏坐，<a id="a-61"></a>圣体康强，<a id="a-62"></a>安快无病，<a id="a-63"></a>起居轻便，<a id="a-64"></a>气力如常耶？<a id="a-65"></a>”</p>
  <p id="a66">答曰：<a id="a-67"></a>“如是，<a id="a-68"></a>尊者舍梨子，<a id="a-69"></a>世尊在王舍城受夏坐，<a id="a-6A"></a>圣体康强，<a id="a-6B"></a>安快无病，<a id="a-6C"></a>起居轻便，<a id="a-6D"></a>气力如常。<a id="a-6E"></a>”</p>
  <p id="a6F">复问：<a id="a-6G"></a>“贤者，<a id="a-6H"></a>比丘众、<a id="a-6I"></a>比丘尼众在王舍城受夏坐，<a id="a-6J"></a>圣体康强，<a id="a-6K"></a>安快无病，<a id="a-6L"></a>起居轻便，<a id="a-6M"></a>气力如常，<a id="a-6N"></a>欲数见佛，<a id="a-6O"></a>乐闻法耶？<a id="a-6P"></a>”</p>
  <p id="a6Q">答曰：<a id="a-6R"></a>“如是，<a id="a-6S"></a>尊者舍梨子，<a id="a-6T"></a>比丘众、<a id="a-6U"></a>比丘尼众在王舍城受夏坐，<a id="a-6V"></a>圣体康强，<a id="a-6W"></a>安快无病，<a id="a-6X"></a>起居轻便，<a id="a-6Y"></a>气力如常，<a id="a-6Z"></a>欲数见佛，<a id="a-6a"></a>尽乐闻法。<a id="a-6b"></a>”</p>
  <p id="a6c">复问：<a id="a-6d"></a>“贤者，<a id="a-6e"></a>优婆塞众、<a id="a-6f"></a>优婆夷众住王舍城，<a id="a-6g"></a>身体康强，<a id="a-6h"></a>安快无病，<a id="a-6i"></a>起居轻便，<a id="a-6j"></a>气力如常，<a id="a-6k"></a>欲数见佛，<a id="a-6l"></a>乐闻法耶？<a id="a-6m"></a>”</p>
  <p id="a6n">答曰：<a id="a-6o"></a>“如是，<a id="a-6p"></a>尊者舍梨子，<a id="a-6q"></a>优婆塞众、<a id="a-6r"></a>优婆夷众住王舍城，<a id="a-6s"></a>身体康强，<a id="a-6t"></a>安快无病，<a id="a-6u"></a>起居轻便，<a id="a-6v"></a>气力如常，<a id="a-6w"></a>欲数见佛，<a id="a-6x"></a>尽乐闻法。<a id="a-6y"></a>”</p>
  <p id="a6z">复问：<a id="a-70"></a>“贤者，<a id="a-71"></a>若干异学沙门、<a id="a-72"></a>梵志在王舍城受夏坐，<a id="a-73"></a>身体康强，<a id="a-74"></a>安快无病，<a id="a-75"></a>起居轻便，<a id="a-76"></a>气力如常，<a id="a-77"></a>欲数见佛，<a id="a-78"></a>乐闻法耶？<a id="a-79"></a>”</p>
  <p id="a7A">答曰：<a id="a-7B"></a>“如是，<a id="a-7C"></a>尊者舍梨子，<a id="a-7D"></a>若干异学沙门、<a id="a-7E"></a>梵志，<a id="a-7F"></a>在王舍城受夏坐，<a id="a-7G"></a>身体康强，<a id="a-7H"></a>安快无病，<a id="a-7I"></a>起居轻便，<a id="a-7J"></a>气力如常，<a id="a-7K"></a>欲数见佛，<a id="a-7L"></a>尽乐闻法。<a id="a-7M"></a>”</p>
  <p id="a7N">复问：<a id="a-7O"></a>“贤者，<a id="a-7P"></a>在王舍城有一梵志，<a id="a-7Q"></a>名曰陀然，<a id="a-7R"></a>是我昔日未出家友，<a id="a-7S"></a>贤者识耶？<a id="a-7T"></a>”</p>
  <p id="a7U">答曰：<a id="a-7V"></a>“识之。<a id="a-7W"></a>”</p>
  <p id="a7X">复问：<a id="a-7Y"></a>“贤者，<a id="a-7Z"></a>梵志陀然住王舍城，<a id="a-7a"></a>身体康强，<a id="a-7b"></a>安快无病，<a id="a-7c"></a>起居轻便，<a id="a-7d"></a>气力如常，<a id="a-7e"></a>欲数见佛，<a id="a-7f"></a>乐闻法耶？<a id="a-7g"></a>”</p>
  <p id="a7h">答曰：<a id="a-7i"></a>“尊者舍梨子，<a id="a-7j"></a>梵志陀然住王舍城，<a id="a-7k"></a>身体康强，<a id="a-7l"></a>安快无病，<a id="a-7m"></a>起居轻便，<a id="a-7n"></a>气力如常，<a id="a-7o"></a>不欲见佛，<a id="a-7p"></a>不乐闻法。<a id="a-7q"></a>所以者何？<a id="a-7r"></a>尊者舍梨子，<a id="a-7s"></a>梵志陀然而不精进，<a id="a-7t"></a>犯于禁戒，<a id="a-7u"></a>彼依傍于王，<a id="a-7v"></a>欺诳梵志、<a id="a-7w"></a>居士；<a id="a-7x"></a>依恃梵志、<a id="a-7y"></a>居士，<a id="a-7z"></a>欺诳于王。<a id="a-80"></a>”</p>
  <p id="a81">尊者舍梨子闻已，<a id="a-82"></a>于舍卫国受夏坐讫，<a id="a-83"></a>过三月已，<a id="a-84"></a>补治衣竟，<a id="a-85"></a>摄衣持钵，<a id="a-86"></a>从舍卫国往诣王舍城，<a id="a-87"></a>住竹林加兰哆园。</p>
  <p id="a88">于是，<a id="a-89"></a>尊者舍梨子过夜平旦，<a id="a-8A"></a>著衣持钵，<a id="a-8B"></a>入王舍城，<a id="a-8C"></a>次行乞食。<a id="a-8D"></a>乞食已，<a id="a-8E"></a>竟往至梵志陀然家。<a id="a-8F"></a>是时，<a id="a-8G"></a>梵志陀然从其家出，<a id="a-8H"></a>至泉水边苦治居民。</p>
  <p id="a8I">梵志陀然遥见尊者舍梨子来，<a id="a-8J"></a>从座而起，<a id="a-8K"></a>偏袒著衣，<a id="a-8L"></a>叉手向尊者舍梨子赞曰：<a id="a-8M"></a>“善来！<a id="a-8N"></a>舍梨子，<a id="a-8O"></a>舍梨子久不来此。<a id="a-8P"></a>”于是，<a id="a-8Q"></a>梵志陀然敬心扶抱尊者舍梨子，<a id="a-8R"></a>将入家中，<a id="a-8S"></a>为敷好床，<a id="a-8T"></a>请使令坐。<a id="a-8U"></a>尊者舍梨子即坐其床，<a id="a-8V"></a>梵志陀然见尊者舍梨子坐已，<a id="a-8W"></a>执金澡罐，<a id="a-8X"></a>请尊者舍梨子食。</p>
  <p id="a8Y">尊者舍梨子曰：<a id="a-8Z"></a>“止！<a id="a-8a"></a>止！<a id="a-8b"></a>陀然，<a id="a-8c"></a>但心喜足。<a id="a-8d"></a>”</p>
  <p id="a8e">梵志陀然复再三请食，<a id="a-8f"></a>尊者舍梨子亦再三语曰：<a id="a-8g"></a>“止！<a id="a-8h"></a>止！<a id="a-8i"></a>陀然，<a id="a-8j"></a>但心喜足。<a id="a-8k"></a>”</p>
  <p id="a8l">是时，<a id="a-8m"></a>梵志陀然问曰：<a id="a-8n"></a>“舍梨子，<a id="a-8o"></a>何故入如是家而不肯食？<a id="a-8p"></a>”</p>
  <p id="a8q">答曰：<a id="a-8r"></a>“陀然，<a id="a-8s"></a>汝不精进，<a id="a-8t"></a>犯于禁戒，<a id="a-8u"></a>依傍于王，<a id="a-8v"></a>欺诳梵志、<a id="a-8w"></a>居士；<a id="a-8x"></a>依傍梵志、<a id="a-8y"></a>居士，<a id="a-8z"></a>欺诳于王。<a id="a-90"></a>”</p>
  <p id="a91">梵志陀然答曰：<a id="a-92"></a>“舍梨子，<a id="a-93"></a>当知我今在家，<a id="a-94"></a>以家业为事，<a id="a-95"></a>我应自安隐，<a id="a-96"></a>供养父母，<a id="a-97"></a>瞻视妻子，<a id="a-98"></a>供给奴婢，<a id="a-99"></a>当输王租，<a id="a-9A"></a>祠祀诸天，<a id="a-9B"></a>祭餟先祖及布施沙门、<a id="a-9C"></a>梵志，<a id="a-9D"></a>为后生天而得长寿，<a id="a-9E"></a>得乐果报故。<a id="a-9F"></a>舍梨子，<a id="a-9G"></a>是一切事不可得废，<a id="a-9H"></a>一向从法。<a id="a-9I"></a>”</p>
  <p id="a9J">于是，<a id="a-9K"></a>尊者舍梨子告曰：<a id="a-9L"></a>“陀然，<a id="a-9M"></a>我今问汝，<a id="a-9N"></a>随所解答。<a id="a-9O"></a>梵志陀然，<a id="a-9P"></a>于意云何？<a id="a-9Q"></a>若使有人为父母故而行作恶，<a id="a-9R"></a>因行恶故，<a id="a-9S"></a>身坏命终趣至恶处，<a id="a-9T"></a>生地狱中。<a id="a-9U"></a>生地狱已，<a id="a-9V"></a>狱卒执捉，<a id="a-9W"></a>极苦治时，<a id="a-9X"></a>彼向狱卒而作是语：<a id="a-9Y"></a>‘狱卒当知，<a id="a-9Z"></a>莫苦治我。<a id="a-9a"></a>所以者何？<a id="a-9b"></a>我为父母故而行作恶。<a id="a-9c"></a>’云何，<a id="a-9d"></a>陀然，<a id="a-9e"></a>彼人可得从地狱卒脱此苦耶？<a id="a-9f"></a>”</p>
  <p id="a9g">答曰：<a id="a-9h"></a>“不也。<a id="a-9i"></a>”</p>
  <p id="a9j">复问：<a id="a-9k"></a>“陀然，<a id="a-9l"></a>于意云何？<a id="a-9m"></a>若复有人为妻子故而行作恶，<a id="a-9n"></a>因行恶故，<a id="a-9o"></a>身坏命终趣至恶处，<a id="a-9p"></a>生地狱中。<a id="a-9q"></a>生地狱已，<a id="a-9r"></a>狱卒执捉，<a id="a-9s"></a>极苦治时，<a id="a-9t"></a>彼向狱卒而作是语：<a id="a-9u"></a>‘狱卒当知，<a id="a-9v"></a>莫苦治我。<a id="a-9w"></a>所以者何？<a id="a-9x"></a>我为妻子故而行作恶。<a id="a-9y"></a>’云何，<a id="a-9z"></a>陀然，<a id="a-A0"></a>彼人可得从地狱卒脱此苦耶？<a id="a-A1"></a>”</p>
  <p id="aA2">答曰：<a id="a-A3"></a>“不也。<a id="a-A4"></a>”</p>
  <p id="aA5">复问：<a id="a-A6"></a>“陀然，<a id="a-A7"></a>于意云何？<a id="a-A8"></a>若复有人为奴婢故，<a id="a-A9"></a>而行作恶，<a id="a-AA"></a>因行恶故，<a id="a-AB"></a>身坏命终趣至恶处，<a id="a-AC"></a>生地狱中。<a id="a-AD"></a>生地狱已，<a id="a-AE"></a>狱卒执捉，<a id="a-AF"></a>极苦治时，<a id="a-AG"></a>彼向狱卒而作是语：<a id="a-AH"></a>‘狱卒当知，<a id="a-AI"></a>莫苦治我。<a id="a-AJ"></a>所以者何？<a id="a-AK"></a>我为奴婢故而行作恶。<a id="a-AL"></a>’云何，<a id="a-AM"></a>陀然，<a id="a-AN"></a>彼人可得从地狱卒脱此苦耶？<a id="a-AO"></a>”</p>
  <p id="aAP">答曰：<a id="a-AQ"></a>“不也。<a id="a-AR"></a>”</p>
  <p id="aAS">复问：<a id="a-AT"></a>“陀然，<a id="a-AU"></a>于意云何？<a id="a-AV"></a>若复有人为王、<a id="a-AW"></a>为天、<a id="a-AX"></a>为先祖、<a id="a-AY"></a>为沙门、<a id="a-AZ"></a>梵志故，<a id="a-Aa"></a>而行作恶，<a id="a-Ab"></a>因行恶故，<a id="a-Ac"></a>身坏命终趣至恶处，<a id="a-Ad"></a>生地狱中。<a id="a-Ae"></a>生地狱已，<a id="a-Af"></a>狱卒执捉，<a id="a-Ag"></a>极苦治时，<a id="a-Ah"></a>彼向狱卒而作是语：<a id="a-Ai"></a>‘狱卒当知，<a id="a-Aj"></a>莫苦治我。<a id="a-Ak"></a>所以者何？<a id="a-Al"></a>我为王、<a id="a-Am"></a>为天、<a id="a-An"></a>为先祖、<a id="a-Ao"></a>为沙门、<a id="a-Ap"></a>梵志故，<a id="a-Aq"></a>而行作恶。<a id="a-Ar"></a>’云何，<a id="a-As"></a>陀然，<a id="a-At"></a>彼人可得从地狱卒脱此苦耶？<a id="a-Au"></a>”</p>
  <p id="aAv">答曰：<a id="a-Aw"></a>“不也。<a id="a-Ax"></a>”</p>
  <p id="aAy">“陀然，<a id="a-Az"></a>族姓子可得如法、<a id="a-B0"></a>如业、<a id="a-B1"></a>如功德得钱财，<a id="a-B2"></a>尊重奉敬孝养父母，<a id="a-B3"></a>行福德业，<a id="a-B4"></a>不作恶业。<a id="a-B5"></a>陀然，<a id="a-B6"></a>若族姓子如法、<a id="a-B7"></a>如业、<a id="a-B8"></a>如功德得钱财，<a id="a-B9"></a>尊重奉敬孝养父母，<a id="a-BA"></a>行福德业，<a id="a-BB"></a>不作恶业者，<a id="a-BC"></a>彼便为父母之所爱念，<a id="a-BD"></a>而作是言：<a id="a-BE"></a>‘令汝强健，<a id="a-BF"></a>寿考无穷。<a id="a-BG"></a>所以者何？<a id="a-BH"></a>我由汝故，<a id="a-BI"></a>安隐快乐。<a id="a-BJ"></a>’陀然，<a id="a-BK"></a>若有人极为父母所爱念者，<a id="a-BL"></a>其德日进，<a id="a-BM"></a>终无衰退。</p>
  <p id="aBN">“陀然，<a id="a-BO"></a>族姓子可得如法、<a id="a-BP"></a>如业、<a id="a-BQ"></a>如功德得钱财，<a id="a-BR"></a>爱念妻子，<a id="a-BS"></a>供给瞻视，<a id="a-BT"></a>行福德业，<a id="a-BU"></a>不作恶业。<a id="a-BV"></a>陀然，<a id="a-BW"></a>若族姓子如法、<a id="a-BX"></a>如业、<a id="a-BY"></a>如功德得钱财，<a id="a-BZ"></a>爱念妻子，<a id="a-Ba"></a>供给瞻视，<a id="a-Bb"></a>行福德业，<a id="a-Bc"></a>不作恶业者，<a id="a-Bd"></a>彼便为妻子之所尊重，<a id="a-Be"></a>而作是言：<a id="a-Bf"></a>‘愿尊强健，<a id="a-Bg"></a>寿考无穷。<a id="a-Bh"></a>所以者何？<a id="a-Bi"></a>我由尊故，<a id="a-Bj"></a>安隐快乐。<a id="a-Bk"></a>’陀然，<a id="a-Bl"></a>若有人极为妻子所尊重者，<a id="a-Bm"></a>其德日进，<a id="a-Bn"></a>终无衰退。</p>
  <p id="aBo">“陀然，<a id="a-Bp"></a>族姓子可得如法、<a id="a-Bq"></a>如业、<a id="a-Br"></a>如功德得钱财，<a id="a-Bs"></a>愍伤奴婢，<a id="a-Bt"></a>给恤瞻视，<a id="a-Bu"></a>行德业，<a id="a-Bv"></a>不作恶业。<a id="a-Bw"></a>陀然，<a id="a-Bx"></a>若族姓子如法、<a id="a-By"></a>如业、<a id="a-Bz"></a>如功德得钱财，<a id="a-C0"></a>愍伤奴婢，<a id="a-C1"></a>给恤瞻视，<a id="a-C2"></a>行福德业，<a id="a-C3"></a>不作恶业者，<a id="a-C4"></a>彼便为奴婢之所尊重，<a id="a-C5"></a>而作是言：<a id="a-C6"></a>‘愿令大家强健，<a id="a-C7"></a>寿考无穷。<a id="a-C8"></a>所以者何？<a id="a-C9"></a>由大家故，<a id="a-CA"></a>我得安隐。<a id="a-CB"></a>’陀然，<a id="a-CC"></a>若有人极为奴婢所尊重者，<a id="a-CD"></a>其德日进，<a id="a-CE"></a>终无衰退。</p>
  <p id="aCF">“陀然，<a id="a-CG"></a>族姓子可得如法、<a id="a-CH"></a>如业、<a id="a-CI"></a>如功德得钱财，<a id="a-CJ"></a>尊重供养沙门、<a id="a-CK"></a>梵志，<a id="a-CL"></a>行福德业，<a id="a-CM"></a>不作恶业。<a id="a-CN"></a>陀然，<a id="a-CO"></a>若族姓子如法、<a id="a-CP"></a>如业、<a id="a-CQ"></a>如功德得钱财，<a id="a-CR"></a>尊重供养沙门、<a id="a-CS"></a>梵志，<a id="a-CT"></a>行福德业，<a id="a-CU"></a>不作恶业者，<a id="a-CV"></a>彼便极为沙门、<a id="a-CW"></a>梵志之所爱念，<a id="a-CX"></a>而作是言：<a id="a-CY"></a>‘令施主强健，<a id="a-CZ"></a>寿考无穷。<a id="a-Ca"></a>所以者何？<a id="a-Cb"></a>我由施主故，<a id="a-Cc"></a>得安隐快乐。<a id="a-Cd"></a>’陀然，<a id="a-Ce"></a>若有人极为沙门、<a id="a-Cf"></a>梵志所爱念者，<a id="a-Cg"></a>其德日进，<a id="a-Ch"></a>终无衰退。<a id="a-Ci"></a>”</p>
  <p id="aCj">于是，<a id="a-Ck"></a>梵志陀然即从坐起，<a id="a-Cl"></a>偏袒著衣，<a id="a-Cm"></a>叉手向尊者舍梨子白曰：<a id="a-Cn"></a>“舍梨子，<a id="a-Co"></a>我有爱妇，<a id="a-Cp"></a>名曰端正，<a id="a-Cq"></a>我惑彼故，<a id="a-Cr"></a>而为放逸，<a id="a-Cs"></a>大作罪业。<a id="a-Ct"></a>舍梨子，<a id="a-Cu"></a>我从今日始，<a id="a-Cv"></a>舍端正妇，<a id="a-Cw"></a>自归尊者舍梨子。<a id="a-Cx"></a>”</p>
  <p id="aCy">尊者舍梨子答曰：<a id="a-Cz"></a>“陀然，<a id="a-D0"></a>汝莫归我。<a id="a-D1"></a>我所归佛，<a id="a-D2"></a>汝应自归。<a id="a-D3"></a>”</p>
  <p id="aD4">梵志陀然曰：<a id="a-D5"></a>“尊者舍梨子，<a id="a-D6"></a>我从今日自归于佛、<a id="a-D7"></a>法及比丘众，<a id="a-D8"></a>惟愿尊者舍梨子受我为佛优婆塞！<a id="a-D9"></a>终身自归，<a id="a-DA"></a>乃至命尽。<a id="a-DB"></a>”</p>
  <p id="aDC">于是，<a id="a-DD"></a>尊者舍梨子为梵志陀然说法，<a id="a-DE"></a>劝发渴仰，<a id="a-DF"></a>成就欢喜；<a id="a-DG"></a>无量方便为彼说法，<a id="a-DH"></a>劝发渴仰，<a id="a-DI"></a>成就欢喜已，<a id="a-DJ"></a>从座起去，<a id="a-DK"></a>游王舍城。<a id="a-DL"></a>住经数日，<a id="a-DM"></a>摄衣持钵，<a id="a-DN"></a>从王舍城出，<a id="a-DO"></a>往诣南山，<a id="a-DP"></a>住南山村北尸摄惒林中。</p>
  <p id="aDQ">彼时，<a id="a-DR"></a>有一比丘游王舍城，<a id="a-DS"></a>住经数日，<a id="a-DT"></a>摄衣持钵，<a id="a-DU"></a>从王舍城出，<a id="a-DV"></a>亦至南山，<a id="a-DW"></a>住南山村北尸摄惒林中。</p>
  <p id="aDX">于是，<a id="a-DY"></a>彼一比丘往诣尊者舍梨子所，<a id="a-DZ"></a>稽首礼足，<a id="a-Da"></a>却坐一面。</p>
  <p id="aDb">尊者舍梨子问曰：<a id="a-Dc"></a>“贤者从何处来？<a id="a-Dd"></a>何处游行？<a id="a-De"></a>”</p>
  <p id="aDf">比丘答曰：<a id="a-Dg"></a>“尊者舍梨子，<a id="a-Dh"></a>我从王舍城来，<a id="a-Di"></a>游行王舍城。<a id="a-Dj"></a>”</p>
  <p id="aDk">复问：<a id="a-Dl"></a>“贤者，<a id="a-Dm"></a>知王舍城有一梵志，<a id="a-Dn"></a>名曰陀然，<a id="a-Do"></a>是我昔日未出家友耶？<a id="a-Dp"></a>”</p>
  <p id="aDq">答曰：<a id="a-Dr"></a>“知也。<a id="a-Ds"></a>”</p>
  <p id="aDt">复问：<a id="a-Du"></a>“贤者，<a id="a-Dv"></a>梵志陀然住王舍城，<a id="a-Dw"></a>生体康强，<a id="a-Dx"></a>安快无病，<a id="a-Dy"></a>起居轻便，<a id="a-Dz"></a>气力如常，<a id="a-E0"></a>欲数见佛，<a id="a-E1"></a>乐闻法耶？<a id="a-E2"></a>”</p>
  <p id="aE3">答曰：<a id="a-E4"></a>“尊者舍梨子，<a id="a-E5"></a>梵志陀然欲数见佛，<a id="a-E6"></a>欲数闻法，<a id="a-E7"></a>但不安快，<a id="a-E8"></a>气力转衰。<a id="a-E9"></a>所以者何？<a id="a-EA"></a>尊者舍梨子，<a id="a-EB"></a>梵志陀然今者疾病，<a id="a-EC"></a>极困危笃，<a id="a-ED"></a>或能因此而至命终。<a id="a-EE"></a>”</p>
  <p id="aEF">尊者舍梨子闻是语已，<a id="a-EG"></a>即摄衣持钵，<a id="a-EH"></a>从南山出，<a id="a-EI"></a>至王舍城，<a id="a-EJ"></a>住竹林迦兰哆园。</p>
  <p id="aEK">于是，<a id="a-EL"></a>尊者舍梨子过夜平旦，<a id="a-EM"></a>著衣持钵，<a id="a-EN"></a>往诣梵志陀然家。<a id="a-EO"></a>梵志陀然遥见尊者舍梨子来，<a id="a-EP"></a>见已便欲从床而起。<a id="a-EQ"></a>尊者舍梨子见梵志陀然欲从床起，<a id="a-ER"></a>便止彼曰：<a id="a-ES"></a>“梵志陀然，<a id="a-ET"></a>汝卧勿起，<a id="a-EU"></a>更有余床，<a id="a-EV"></a>我自别坐。<a id="a-EW"></a>”</p>
  <p id="aEX">于是，<a id="a-EY"></a>尊者舍梨子即坐其床。<a id="a-EZ"></a>坐已，<a id="a-Ea"></a>问曰：<a id="a-Eb"></a>“陀然，<a id="a-Ec"></a>所患今者何似？<a id="a-Ed"></a>饮食多少？<a id="a-Ee"></a>疾苦转损，<a id="a-Ef"></a>不至增耶？<a id="a-Eg"></a>”</p>
  <p id="aEh">陀然答曰：<a id="a-Ei"></a>“所患至困，<a id="a-Ej"></a>饮食不进，<a id="a-Ek"></a>疾苦但增而不觉损。<a id="a-El"></a>尊者舍梨子，<a id="a-Em"></a>犹如力士为以利刀刺头，<a id="a-En"></a>但生极苦，<a id="a-Eo"></a>我今头痛亦复如是。<a id="a-Ep"></a>尊者舍梨子，<a id="a-Eq"></a>犹如力士以紧索绳而缠络头，<a id="a-Er"></a>但生极苦，<a id="a-Es"></a>我今头痛亦复如是。<a id="a-Et"></a>尊者舍梨子，<a id="a-Eu"></a>犹屠牛儿而以利刀破于牛腹，<a id="a-Ev"></a>但生极苦，<a id="a-Ew"></a>我今腹痛亦复如是。<a id="a-Ex"></a>尊者舍梨子，<a id="a-Ey"></a>犹两力士捉一羸人在火上炙，<a id="a-Ez"></a>但生极苦，<a id="a-F0"></a>我今身痛，<a id="a-F1"></a>举体生苦，<a id="a-F2"></a>但增不减，<a id="a-F3"></a>亦复如是。<a id="a-F4"></a>”</p>
  <p id="aF5">尊者舍梨子告曰：<a id="a-F6"></a>“陀然，<a id="a-F7"></a>我今问汝，<a id="a-F8"></a>随所解答。<a id="a-F9"></a>梵志陀然，<a id="a-FA"></a>于意云何？<a id="a-FB"></a>地狱、<a id="a-FC"></a>畜生，<a id="a-FD"></a>何者为胜？<a id="a-FE"></a>”</p>
  <p id="aFF">陀然答曰：<a id="a-FG"></a>“畜生胜也。<a id="a-FH"></a>”</p>
  <p id="aFI">复问：<a id="a-FJ"></a>“陀然，<a id="a-FK"></a>畜生、<a id="a-FL"></a>饿鬼，<a id="a-FM"></a>何者为胜？<a id="a-FN"></a>”</p>
  <p id="aFO">陀然答曰：<a id="a-FP"></a>“饿鬼胜也。<a id="a-FQ"></a>”</p>
  <p id="aFR">复问：<a id="a-FS"></a>“陀然，<a id="a-FT"></a>饿鬼比人，<a id="a-FU"></a>何者为胜？<a id="a-FV"></a>”</p>
  <p id="aFW">陀然答曰：<a id="a-FX"></a>“人为胜也。<a id="a-FY"></a>”</p>
  <p id="aFZ">复问：<a id="a-Fa"></a>“陀然，<a id="a-Fb"></a>人、<a id="a-Fc"></a>四王天，<a id="a-Fd"></a>何者为胜？<a id="a-Fe"></a>”</p>
  <p id="aFf">陀然答曰：<a id="a-Fg"></a>“四王天胜。<a id="a-Fh"></a>”</p>
  <p id="aFi">复问：<a id="a-Fj"></a>“陀然，<a id="a-Fk"></a>四王天、<a id="a-Fl"></a>三十三天，<a id="a-Fm"></a>何者为胜？<a id="a-Fn"></a>”</p>
  <p id="aFo">陀然答曰：<a id="a-Fp"></a>“三十三天胜。<a id="a-Fq"></a>”</p>
  <p id="aFr">复问：<a id="a-Fs"></a>“陀然，<a id="a-Ft"></a>三十三天、<a id="a-Fu"></a>焰摩天，<a id="a-Fv"></a>何者为胜？<a id="a-Fw"></a>”</p>
  <p id="aFx">陀然答曰：<a id="a-Fy"></a>“焰摩天胜。<a id="a-Fz"></a>”</p>
  <p id="aG0">复问：<a id="a-G1"></a>“陀然，<a id="a-G2"></a>焰摩天、<a id="a-G3"></a>兜率陀天，<a id="a-G4"></a>何者为胜？<a id="a-G5"></a>”</p>
  <p id="aG6">陀然答曰：<a id="a-G7"></a>“兜率陀天胜。<a id="a-G8"></a>”</p>
  <p id="aG9">复问：<a id="a-GA"></a>“陀然，<a id="a-GB"></a>兜率陀天、<a id="a-GC"></a>化乐天，<a id="a-GD"></a>何者为胜？<a id="a-GE"></a>”</p>
  <p id="aGF">陀然答曰：<a id="a-GG"></a>“化乐天胜。<a id="a-GH"></a>”</p>
  <p id="aGI">复问：<a id="a-GJ"></a>“陀然，<a id="a-GK"></a>化乐天、<a id="a-GL"></a>他化乐天，<a id="a-GM"></a>何者为胜？<a id="a-GN"></a>”</p>
  <p id="aGO">陀然答曰：<a id="a-GP"></a>“他化乐天胜。<a id="a-GQ"></a>”</p>
  <p id="aGR">复问：<a id="a-GS"></a>“陀然，<a id="a-GT"></a>他化乐天、<a id="a-GU"></a>梵天，<a id="a-GV"></a>何者为胜？<a id="a-GW"></a>”</p>
  <p id="aGX">陀然答曰：<a id="a-GY"></a>“梵天最胜，<a id="a-GZ"></a>梵天最胜。<a id="a-Ga"></a>”</p>
  <p id="aGb">尊者舍梨子告曰：<a id="a-Gc"></a>“陀然，<a id="a-Gd"></a>世尊、<a id="a-Ge"></a>知、<a id="a-Gf"></a>见、<a id="a-Gg"></a>如来、<a id="a-Gh"></a>无所著、<a id="a-Gi"></a>等正觉说四梵室，<a id="a-Gj"></a>谓族姓男、<a id="a-Gk"></a>族姓女修习多修习，<a id="a-Gl"></a>断欲、<a id="a-Gm"></a>舍欲念，<a id="a-Gn"></a>身坏命终，<a id="a-Go"></a>生梵天中。<a id="a-Gp"></a>云何为四？<a id="a-Gq"></a>陀然，<a id="a-Gr"></a>多闻圣弟子心与慈俱，<a id="a-Gs"></a>遍满一方成就游。<a id="a-Gt"></a>如是二三四方，<a id="a-Gu"></a>四维上下，<a id="a-Gv"></a>普周一切，<a id="a-Gw"></a>心与慈俱，<a id="a-Gx"></a>无结无怨，<a id="a-Gy"></a>无恚无诤，<a id="a-Gz"></a>极广甚大，<a id="a-H0"></a>无量善修，<a id="a-H1"></a>遍满一切世间成就游。<a id="a-H2"></a>如是悲、<a id="a-H3"></a>喜心与舍俱，<a id="a-H4"></a>无结无怨，<a id="a-H5"></a>无恚无诤，<a id="a-H6"></a>极广甚大，<a id="a-H7"></a>无量善修，<a id="a-H8"></a>遍满一切世间成就游。<a id="a-H9"></a>是谓，<a id="a-HA"></a>陀然，<a id="a-HB"></a>世尊、<a id="a-HC"></a>知、<a id="a-HD"></a>见、<a id="a-HE"></a>如来、<a id="a-HF"></a>无所著、<a id="a-HG"></a>等正觉说四梵室，<a id="a-HH"></a>谓族姓男、<a id="a-HI"></a>族姓女修习多修习，<a id="a-HJ"></a>断欲、<a id="a-HK"></a>舍欲念，<a id="a-HL"></a>身坏命终，<a id="a-HM"></a>生梵天中。<a id="a-HN"></a>”</p>
  <p id="aHO">于是，<a id="a-HP"></a>尊者舍梨子教化陀然，<a id="a-HQ"></a>为说梵天法已，<a id="a-HR"></a>从坐起去。<a id="a-HS"></a>尊者舍梨子从王舍城出，<a id="a-HT"></a>未至竹林迦兰哆园，<a id="a-HU"></a>于其中间，<a id="a-HV"></a>梵志陀然修习四梵室，<a id="a-HW"></a>断欲、<a id="a-HX"></a>舍欲念，<a id="a-HY"></a>身坏命终，<a id="a-HZ"></a>生梵天中。</p>
  <p id="aHa">是时，<a id="a-Hb"></a>世尊无量大众前后围绕而为说法。<a id="a-Hc"></a>世尊遥见尊者舍梨子来，<a id="a-Hd"></a>告诸比丘：<a id="a-He"></a>“舍梨子比丘聪慧、<a id="a-Hf"></a>速慧、<a id="a-Hg"></a>捷慧、<a id="a-Hh"></a>利慧、<a id="a-Hi"></a>广慧、<a id="a-Hj"></a>深慧、<a id="a-Hk"></a>出要慧、<a id="a-Hl"></a>明达慧、<a id="a-Hm"></a>辩才慧，<a id="a-Hn"></a>舍梨子比丘成就实慧。<a id="a-Ho"></a>此舍梨子比丘教化梵志陀然，<a id="a-Hp"></a>为说梵天法来，<a id="a-Hq"></a>若复上化者，<a id="a-Hr"></a>速知法如法。<a id="a-Hs"></a>”</p>
  <p id="aHt">于是，<a id="a-Hu"></a>尊者舍梨子往诣佛所，<a id="a-Hv"></a>稽首礼足，<a id="a-Hw"></a>却坐一面。<a id="a-Hx"></a>世尊告曰：<a id="a-Hy"></a>“舍梨子，<a id="a-Hz"></a>汝何以不教梵志陀然过梵天法，<a id="a-I0"></a>若上化者，<a id="a-I1"></a>速知法如法？<a id="a-I2"></a>”</p>
  <p id="aI3">尊者舍梨子白曰：<a id="a-I4"></a>“世尊，<a id="a-I5"></a>彼诸梵志长夜爱著梵天，<a id="a-I6"></a>乐于梵天，<a id="a-I7"></a>究竟梵天，<a id="a-I8"></a>是尊梵天，<a id="a-I9"></a>实有梵天，<a id="a-IA"></a>为我梵天。<a id="a-IB"></a>是故，<a id="a-IC"></a>世尊，<a id="a-ID"></a>我如是应。<a id="a-IE"></a>”</p>
  <p id="aIF">佛说如是，<a id="a-IG"></a>尊者舍梨子及无量百千众闻佛所说，<a id="a-IH"></a>欢喜奉行。</p>
  <p data-pb></p>
  <h2 id="aII">舍梨子相应品教化病经第八</h2>
  <p id="aIJ">我闻如是：<a id="a-IK"></a>一时，<a id="a-IL"></a>佛游舍卫国，<a id="a-IM"></a>在胜林给孤独园。</p>
  <p id="aIN">尔时，<a id="a-IO"></a>长者给孤独疾病危笃。<a id="a-IP"></a>于是，<a id="a-IQ"></a>长者给孤独告一使人：<a id="a-IR"></a>“汝往诣佛，<a id="a-IS"></a>为我稽首礼世尊足，<a id="a-IT"></a>问讯世尊，<a id="a-IU"></a>圣体康强，<a id="a-IV"></a>安快无病，<a id="a-IW"></a>起居轻便，<a id="a-IX"></a>气力如常耶？<a id="a-IY"></a>作如是语：<a id="a-IZ"></a>‘长者给孤独稽首佛足，<a id="a-Ia"></a>问讯世尊，<a id="a-Ib"></a>圣体康强，<a id="a-Ic"></a>安快无病，<a id="a-Id"></a>起居轻便，<a id="a-Ie"></a>气力如常耶？<a id="a-If"></a>’汝既为我问讯佛已，<a id="a-Ig"></a>往诣尊者舍梨子所，<a id="a-Ih"></a>为我稽首礼彼足已，<a id="a-Ii"></a>问讯尊者，<a id="a-Ij"></a>圣体康强，<a id="a-Ik"></a>安快无病，<a id="a-Il"></a>起居轻便，<a id="a-Im"></a>气力如常不？<a id="a-In"></a>作如是语：<a id="a-Io"></a>‘长者给孤独稽首尊者舍梨子足，<a id="a-Ip"></a>问讯尊者，<a id="a-Iq"></a>圣体康强，<a id="a-Ir"></a>安快无病，<a id="a-Is"></a>起居轻便，<a id="a-It"></a>气力如常不？<a id="a-Iu"></a>尊者舍梨子，<a id="a-Iv"></a>长者给孤独疾病极困，<a id="a-Iw"></a>今至危笃。<a id="a-Ix"></a>长者给孤独至心欲见尊者舍梨子，<a id="a-Iy"></a>然体至羸乏，<a id="a-Iz"></a>无力可来诣尊者舍梨子所。<a id="a-J0"></a>善哉！<a id="a-J1"></a>尊者舍梨子，<a id="a-J2"></a>为慈愍故，<a id="a-J3"></a>愿往至长者给孤独家。<a id="a-J4"></a>’”</p>
  <p id="aJ5">于是，<a id="a-J6"></a>使人受长者给孤独教已，<a id="a-J7"></a>往诣佛所，<a id="a-J8"></a>稽首礼足，<a id="a-J9"></a>却住一面，<a id="a-JA"></a>白曰：<a id="a-JB"></a>“世尊，<a id="a-JC"></a>长者给孤独稽首佛足，<a id="a-JD"></a>问讯世尊：<a id="a-JE"></a>‘圣体康强，<a id="a-JF"></a>安快无病，<a id="a-JG"></a>起居轻便，<a id="a-JH"></a>气力如常耶？<a id="a-JI"></a>’”</p>
  <p id="aJJ">尔时，<a id="a-JK"></a>世尊告使人曰：<a id="a-JL"></a>“令长者给孤独安隐快乐，<a id="a-JM"></a>令天及人、<a id="a-JN"></a>阿修罗、<a id="a-JO"></a>揵塔惒、<a id="a-JP"></a>罗刹及余种种身安隐快乐。<a id="a-JQ"></a>”</p>
  <p id="aJR">于是，<a id="a-JS"></a>使人闻佛所说，<a id="a-JT"></a>善受善持，<a id="a-JU"></a>稽首佛足，<a id="a-JV"></a>绕三匝而去；<a id="a-JW"></a>往诣尊者舍梨子所，<a id="a-JX"></a>稽首礼足，<a id="a-JY"></a>却坐一面，<a id="a-JZ"></a>白曰：<a id="a-Ja"></a>“尊者舍梨子，<a id="a-Jb"></a>长者给孤独稽首尊者舍梨子足，<a id="a-Jc"></a>问讯尊者：<a id="a-Jd"></a>‘圣体康强，<a id="a-Je"></a>安快无病，<a id="a-Jf"></a>起居轻便，<a id="a-Jg"></a>气力如常不？<a id="a-Jh"></a>尊者舍梨子，<a id="a-Ji"></a>长者给孤独疾病极困，<a id="a-Jj"></a>今至危笃。<a id="a-Jk"></a>长者给孤独至心欲见尊者舍梨子，<a id="a-Jl"></a>然体至羸乏，<a id="a-Jm"></a>无力可来诣尊者舍梨子所。<a id="a-Jn"></a>善哉！<a id="a-Jo"></a>尊者舍梨子，<a id="a-Jp"></a>为慈愍故，<a id="a-Jq"></a>往诣长者给孤独家。<a id="a-Jr"></a>’”</p>
  <p id="aJs">尊者舍梨子即为彼故，<a id="a-Jt"></a>默然而受。<a id="a-Ju"></a>于是，<a id="a-Jv"></a>使人知尊者舍梨子默然受已，<a id="a-Jw"></a>即从坐起，<a id="a-Jx"></a>稽首作礼，<a id="a-Jy"></a>绕三匝而去。</p>
  <p id="aJz">尊者舍梨子过夜平旦，<a id="a-K0"></a>著衣持钵，<a id="a-K1"></a>往诣长者给孤独家。<a id="a-K2"></a>长者给孤独遥见尊者舍梨子来，<a id="a-K3"></a>见已，<a id="a-K4"></a>便欲从床而起。</p>
  <p id="aK5">尊者舍梨子见彼长者欲从床起，<a id="a-K6"></a>便止彼曰：<a id="a-K7"></a>“长者莫起！<a id="a-K8"></a>长者莫起！<a id="a-K9"></a>更有余床，<a id="a-KA"></a>我自别坐。<a id="a-KB"></a>”</p>
  <p id="aKC">尊者舍梨子即坐其床，<a id="a-KD"></a>坐已，<a id="a-KE"></a>问曰：<a id="a-KF"></a>“长者所患今复何似？<a id="a-KG"></a>饮食多少？<a id="a-KH"></a>疾苦转损，<a id="a-KI"></a>不至增耶？<a id="a-KJ"></a>”</p>
  <p id="aKK">长者答曰：<a id="a-KL"></a>“所患至困，<a id="a-KM"></a>饮食不进，<a id="a-KN"></a>疾苦但增而不觉损。<a id="a-KO"></a>”</p>
  <p id="aKP">尊者舍梨子告曰：<a id="a-KQ"></a>“长者莫怖！<a id="a-KR"></a>长者莫怖！<a id="a-KS"></a>所以者何？<a id="a-KT"></a>若愚痴凡夫成就不信，<a id="a-KU"></a>身坏命终，<a id="a-KV"></a>趣至恶处，<a id="a-KW"></a>生地狱中；<a id="a-KX"></a>长者今日无有不信，<a id="a-KY"></a>唯有上信。<a id="a-KZ"></a>长者因上信故，<a id="a-Ka"></a>或灭苦痛，<a id="a-Kb"></a>生极快乐；<a id="a-Kc"></a>因上信故，<a id="a-Kd"></a>或得斯陀含果，<a id="a-Ke"></a>或阿那含果，<a id="a-Kf"></a>长者本已得须陀洹。</p>
  <p id="aKg">“长者莫怖！<a id="a-Kh"></a>长者莫怖！<a id="a-Ki"></a>所以者何？<a id="a-Kj"></a>若愚痴凡大因恶戒故，<a id="a-Kk"></a>身坏命终，<a id="a-Kl"></a>趣至恶处，<a id="a-Km"></a>生地狱中；<a id="a-Kn"></a>长者无有恶戒，<a id="a-Ko"></a>唯有善戒。<a id="a-Kp"></a>长者因善戒故，<a id="a-Kq"></a>或灭苦痛，<a id="a-Kr"></a>生极快乐；<a id="a-Ks"></a>因善戒故，<a id="a-Kt"></a>或得斯陀含果，<a id="a-Ku"></a>或阿那含果，<a id="a-Kv"></a>长者本已得须陀洹。</p>
  <p id="aKw">“长者莫怖！<a id="a-Kx"></a>长者莫怖！<a id="a-Ky"></a>所以者何？<a id="a-Kz"></a>若愚痴凡夫因不多闻，<a id="a-L0"></a>身坏命终，<a id="a-L1"></a>趣至恶处，<a id="a-L2"></a>生地狱中；<a id="a-L3"></a>长者无不多闻，<a id="a-L4"></a>唯有多闻。<a id="a-L5"></a>长者因多闻故，<a id="a-L6"></a>或灭苦痛，<a id="a-L7"></a>生极快乐；<a id="a-L8"></a>因多闻故，<a id="a-L9"></a>或得斯陀含果，<a id="a-LA"></a>或阿那含果，<a id="a-LB"></a>长者本已得须陀洹。</p>
  <p id="aLC">“长者莫怖！<a id="a-LD"></a>长者莫怖！<a id="a-LE"></a>所以者何？<a id="a-LF"></a>若愚痴凡夫因悭贪故，<a id="a-LG"></a>身坏命终，<a id="a-LH"></a>趣至恶处，<a id="a-LI"></a>生地狱中；<a id="a-LJ"></a>长者无有悭贪，<a id="a-LK"></a>唯有惠施。<a id="a-LL"></a>长者因惠施故，<a id="a-LM"></a>或灭苦痛，<a id="a-LN"></a>生极快乐；<a id="a-LO"></a>因惠施故，<a id="a-LP"></a>或得斯陀含果，<a id="a-LQ"></a>或阿那含果，<a id="a-LR"></a>长者本已得须陀洹。</p>
  <p id="aLS">“长者莫怖！<a id="a-LT"></a>长者莫怖！<a id="a-LU"></a>所以者何？<a id="a-LV"></a>若愚痴凡夫因恶慧故，<a id="a-LW"></a>身坏命终，<a id="a-LX"></a>趣至恶处，<a id="a-LY"></a>生地狱中；<a id="a-LZ"></a>长者无有恶慧，<a id="a-La"></a>唯有善慧。<a id="a-Lb"></a>长者因善慧故，<a id="a-Lc"></a>或灭苦痛，<a id="a-Ld"></a>生极快乐；<a id="a-Le"></a>因善慧故，<a id="a-Lf"></a>或得斯陀含果，<a id="a-Lg"></a>或阿那含果，<a id="a-Lh"></a>长者本已得须陀洹。</p>
  <p id="aLi">“长者莫怖！<a id="a-Lj"></a>长者莫怖！<a id="a-Lk"></a>所以者何？<a id="a-Ll"></a>若愚痴凡夫因邪见故，<a id="a-Lm"></a>身坏命终，<a id="a-Ln"></a>趣至恶处，<a id="a-Lo"></a>生地狱中；<a id="a-Lp"></a>长者无有邪见，<a id="a-Lq"></a>唯有正见。<a id="a-Lr"></a>长者因正见故，<a id="a-Ls"></a>或灭苦痛，<a id="a-Lt"></a>生极快乐；<a id="a-Lu"></a>因正见故，<a id="a-Lv"></a>或得斯陀含果，<a id="a-Lw"></a>或阿那含果，<a id="a-Lx"></a>长者本已得须陀洹。</p>
  <p id="aLy">“长者莫怖！<a id="a-Lz"></a>长者莫怖！<a id="a-M0"></a>所以者何？<a id="a-M1"></a>若愚痴凡夫因邪志故，<a id="a-M2"></a>身坏命终，<a id="a-M3"></a>趣至恶处，<a id="a-M4"></a>生地狱中；<a id="a-M5"></a>长者无有邪志，<a id="a-M6"></a>唯有正志。<a id="a-M7"></a>长者因正志故，<a id="a-M8"></a>或灭苦痛，<a id="a-M9"></a>生极快乐；<a id="a-MA"></a>因正志故，<a id="a-MB"></a>或得斯陀含果，<a id="a-MC"></a>或阿那含果，<a id="a-MD"></a>长者本已得须陀洹。</p>
  <p id="aME">“长者莫怖！<a id="a-MF"></a>长者莫怖！<a id="a-MG"></a>所以者何？<a id="a-MH"></a>若愚痴凡夫因邪解故，<a id="a-MI"></a>身坏命终，<a id="a-MJ"></a>趣至恶处，<a id="a-MK"></a>生地狱中；<a id="a-ML"></a>长者无有邪解，<a id="a-MM"></a>唯有正解。<a id="a-MN"></a>长者因正解故，<a id="a-MO"></a>或灭苦痛，<a id="a-MP"></a>生极快乐；<a id="a-MQ"></a>因正解故，<a id="a-MR"></a>或得斯陀含果，<a id="a-MS"></a>或阿那含果，<a id="a-MT"></a>长者本已得须陀洹。</p>
  <p id="aMU">“长者莫怖！<a id="a-MV"></a>长者莫怖！<a id="a-MW"></a>所以者何？<a id="a-MX"></a>若愚痴凡夫因邪脱故，<a id="a-MY"></a>身坏命终，<a id="a-MZ"></a>趣至恶处，<a id="a-Ma"></a>生地狱中；<a id="a-Mb"></a>长者无有邪脱，<a id="a-Mc"></a>唯有正脱。<a id="a-Md"></a>长者因正脱故，<a id="a-Me"></a>或灭苦痛，<a id="a-Mf"></a>生极快乐；<a id="a-Mg"></a>因正脱故，<a id="a-Mh"></a>或得斯陀含果，<a id="a-Mi"></a>或阿那含果，<a id="a-Mj"></a>长者本已得须陀洹。</p>
  <p id="aMk">“长者莫怖！<a id="a-Ml"></a>莫怖！<a id="a-Mm"></a>所以者何？<a id="a-Mn"></a>若愚痴凡夫因邪智故，<a id="a-Mo"></a>身坏命终，<a id="a-Mp"></a>趣至恶处，<a id="a-Mq"></a>生地狱中；<a id="a-Mr"></a>长者无有邪智，<a id="a-Ms"></a>唯有正智。<a id="a-Mt"></a>长者因正智故，<a id="a-Mu"></a>或灭苦痛，<a id="a-Mv"></a>生极快乐；<a id="a-Mw"></a>因正智故，<a id="a-Mx"></a>或得斯陀含果，<a id="a-My"></a>或阿那含果，<a id="a-Mz"></a>长者本已得须陀洹。</p>
  <p id="aN0">于是，<a id="a-N1"></a>长者病即得瘥，<a id="a-N2"></a>平复如故，<a id="a-N3"></a>从卧起坐，<a id="a-N4"></a>叹尊者舍梨子曰：<a id="a-N5"></a>“善哉！<a id="a-N6"></a>善哉！<a id="a-N7"></a>为病说法，<a id="a-N8"></a>甚奇！<a id="a-N9"></a>甚特！<a id="a-NA"></a>尊者舍梨子，<a id="a-NB"></a>我闻教化病法，<a id="a-NC"></a>苦痛即灭，<a id="a-ND"></a>生极快乐。<a id="a-NE"></a>尊者舍梨子，<a id="a-NF"></a>我今病瘥，<a id="a-NG"></a>平复如故。</p>
  <p id="aNH">“尊者舍梨子，<a id="a-NI"></a>我往昔时，<a id="a-NJ"></a>少有所为，<a id="a-NK"></a>至王舍城寄宿一长者家。<a id="a-NL"></a>时，<a id="a-NM"></a>彼长者明当饭佛及比丘众。<a id="a-NN"></a>时，<a id="a-NO"></a>彼长者过夜向晓，<a id="a-NP"></a>教敕儿孙、<a id="a-NQ"></a>奴使、<a id="a-NR"></a>眷属：<a id="a-NS"></a>‘汝等早起，<a id="a-NT"></a>当共严办。<a id="a-NU"></a>’彼各受教，<a id="a-NV"></a>共设厨宰，<a id="a-NW"></a>供办肴馔、<a id="a-NX"></a>种种腆美，<a id="a-NY"></a>长者躬自敷置高座，<a id="a-NZ"></a>无量严饰。</p>
  <p id="aNa">“尊者舍梨子，<a id="a-Nb"></a>我既见已，<a id="a-Nc"></a>便作是念：<a id="a-Nd"></a>‘今此长者为婚姻事？<a id="a-Ne"></a>为迎妇节会？<a id="a-Nf"></a>为请国王？<a id="a-Ng"></a>为呼大臣？<a id="a-Nh"></a>为作斋会施设大施耶？<a id="a-Ni"></a>’尊者舍梨子，<a id="a-Nj"></a>我既念已，<a id="a-Nk"></a>便问长者：<a id="a-Nl"></a>‘汝为婚姻事？<a id="a-Nm"></a>为迎妇节会？<a id="a-Nn"></a>为请国王？<a id="a-No"></a>为呼大臣？<a id="a-Np"></a>为作斋会施设大施耶？<a id="a-Nq"></a>’时，<a id="a-Nr"></a>彼长者而答我曰：<a id="a-Ns"></a>‘吾无婚姻事，<a id="a-Nt"></a>亦不迎妇，<a id="a-Nu"></a>不为节会，<a id="a-Nv"></a>不请国王及呼大臣，<a id="a-Nw"></a>但为斋会施设大施，<a id="a-Nx"></a>明当饭佛及比丘众。<a id="a-Ny"></a>’</p>
  <p id="aNz">“尊者舍梨子，<a id="a-O0"></a>我未曾闻佛名，<a id="a-O1"></a>闻已举身毛竖，<a id="a-O2"></a>即复问曰：<a id="a-O3"></a>‘长者说佛，<a id="a-O4"></a>何名为佛？<a id="a-O5"></a>’时，<a id="a-O6"></a>彼长者而答我曰：<a id="a-O7"></a>‘君不闻乎？<a id="a-O8"></a>有释种子舍释宗族，<a id="a-O9"></a>剃除须发，<a id="a-OA"></a>著袈裟衣，<a id="a-OB"></a>至信、<a id="a-OC"></a>舍家、<a id="a-OD"></a>无家、<a id="a-OE"></a>学道，<a id="a-OF"></a>得无上等正觉，<a id="a-OG"></a>是名为佛。<a id="a-OH"></a>’我复问曰：<a id="a-OI"></a>‘长者说众，<a id="a-OJ"></a>何名为众？<a id="a-OK"></a>’时，<a id="a-OL"></a>彼长者复答我曰：<a id="a-OM"></a>‘有若干姓异名族，<a id="a-ON"></a>剃除须发，<a id="a-OO"></a>著袈娑衣，<a id="a-OP"></a>至信、<a id="a-OQ"></a>舍家、<a id="a-OR"></a>无家，<a id="a-OS"></a>从佛学道，<a id="a-OT"></a>是名为众。<a id="a-OU"></a>此佛及众，<a id="a-OV"></a>吾之所请。<a id="a-OW"></a>’尊者舍梨子，<a id="a-OX"></a>我即复问彼长者曰：<a id="a-OY"></a>‘世尊于今为在何处？<a id="a-OZ"></a>我欲往见。<a id="a-Oa"></a>’时，<a id="a-Ob"></a>彼长者复答我曰：<a id="a-Oc"></a>‘世尊今在此王舍城竹林迦兰哆园，<a id="a-Od"></a>欲往随意。<a id="a-Oe"></a>’</p>
  <p id="aOf">“尊者舍梨子，<a id="a-Og"></a>我作是念：<a id="a-Oh"></a>‘若速晓者，<a id="a-Oi"></a>疾往见佛。<a id="a-Oj"></a>’尊者舍梨子，<a id="a-Ok"></a>我时至心欲往见佛，<a id="a-Ol"></a>即于其夜生昼明想，<a id="a-Om"></a>便从长者家出，<a id="a-On"></a>往至城息门。<a id="a-Oo"></a>是时，<a id="a-Op"></a>城息门中有二值士，<a id="a-Oq"></a>一值初夜，<a id="a-Or"></a>外客使入，<a id="a-Os"></a>不令有碍；<a id="a-Ot"></a>一值后夜，<a id="a-Ou"></a>若客使出，<a id="a-Ov"></a>亦不作碍。<a id="a-Ow"></a>尊者舍梨子，<a id="a-Ox"></a>我复作是念：<a id="a-Oy"></a>‘夜尚未晓。<a id="a-Oz"></a>’所以者何？<a id="a-P0"></a>城息门中有二值士，<a id="a-P1"></a>一值初夜，<a id="a-P2"></a>外客使入，<a id="a-P3"></a>不令有碍；<a id="a-P4"></a>一值后夜，<a id="a-P5"></a>若客使出，<a id="a-P6"></a>亦不作碍。<a id="a-P7"></a>尊者舍梨子，<a id="a-P8"></a>出城息门，<a id="a-P9"></a>出外不久，<a id="a-PA"></a>明灭还暗。<a id="a-PB"></a>尊者舍梨子，<a id="a-PC"></a>我便恐怖，<a id="a-PD"></a>举身毛竖：<a id="a-PE"></a>‘莫令人、<a id="a-PF"></a>非人来触娆我！<a id="a-PG"></a>’</p>
  <p id="aPH">“时，<a id="a-PI"></a>城息门而有一天，<a id="a-PJ"></a>从王舍城至竹林迦兰哆园，<a id="a-PK"></a>光明普照，<a id="a-PL"></a>来语我言：<a id="a-PM"></a>‘长者莫怖！<a id="a-PN"></a>长者莫怖！<a id="a-PO"></a>所以者何？<a id="a-PP"></a>我本前世是汝朋友，<a id="a-PQ"></a>名密器，<a id="a-PR"></a>年少极相爱念。<a id="a-PS"></a>长者，<a id="a-PT"></a>我本昔时往诣尊者大目揵连所，<a id="a-PU"></a>稽首礼足，<a id="a-PV"></a>却坐一面。<a id="a-PW"></a>尊者大目揵连为我说法，<a id="a-PX"></a>劝发渴仰，<a id="a-PY"></a>成就欢喜。<a id="a-PZ"></a>无量方便为我说法，<a id="a-Pa"></a>劝发渴仰，<a id="a-Pb"></a>成就欢喜已，<a id="a-Pc"></a>赐三自归，<a id="a-Pd"></a>见授五戒。<a id="a-Pe"></a>长者，<a id="a-Pf"></a>我因三归，<a id="a-Pg"></a>受持五戒，<a id="a-Ph"></a>身坏命终，<a id="a-Pi"></a>生四天王天，<a id="a-Pj"></a>住此城息门中。<a id="a-Pk"></a>长者速去！<a id="a-Pl"></a>长者速去！<a id="a-Pm"></a>去实胜住。<a id="a-Pn"></a>’彼天劝我而说颂曰：</p>
  <p id="aPo">“‘得马百臣女，<a id="a-Pp"></a>车百满珍宝，</p>
  <p id="aPq">往诣佛一步，<a id="a-Pr"></a>不当十六分。</p>
  <p id="aPs">白象百最上，<a id="a-Pt"></a>金银鞍勒被，</p>
  <p id="aPu">往诣佛一步，<a id="a-Pv"></a>不当十六分。</p>
  <p id="aPw">女百色端正，<a id="a-Px"></a>璎珞华严身，</p>
  <p id="aPy">往诣佛一步，<a id="a-Pz"></a>不当十六分。</p>
  <p id="aQ0">转轮王所敬，<a id="a-Q1"></a>玉女宝第一，</p>
  <p id="aQ2">往诣佛一步，<a id="a-Q3"></a>不当十六分。<a id="a-Q4"></a>’</p>
  <p id="aQ5">“天说颂已，<a id="a-Q6"></a>而复劝曰：<a id="a-Q7"></a>‘长者速去！<a id="a-Q8"></a>长者速去！<a id="a-Q9"></a>去实胜住。<a id="a-QA"></a>’尊者舍梨子，<a id="a-QB"></a>我复作是念：<a id="a-QC"></a>‘佛尊佑德，<a id="a-QD"></a>法及比丘众亦尊佑德。<a id="a-QE"></a>所以者何？<a id="a-QF"></a>乃至于天，<a id="a-QG"></a>亦欲使见。<a id="a-QH"></a>’尊者舍梨子，<a id="a-QI"></a>我因此光明往至竹林迦兰哆园。<a id="a-QJ"></a>尔时，<a id="a-QK"></a>世尊夜其向旦，<a id="a-QL"></a>从禅室出，<a id="a-QM"></a>露地经行而待于我。<a id="a-QN"></a>尊者舍梨子，<a id="a-QO"></a>我遥见佛端正姝好，<a id="a-QP"></a>犹星中月，<a id="a-QQ"></a>光耀暐晔，<a id="a-QR"></a>晃若金山，<a id="a-QS"></a>相好具足，<a id="a-QT"></a>威神巍巍，<a id="a-QU"></a>诸根寂定，<a id="a-QV"></a>无有蔽碍，<a id="a-QW"></a>成就调御，<a id="a-QX"></a>息心静默；<a id="a-QY"></a>见已欢喜，<a id="a-QZ"></a>前诣佛所，<a id="a-Qa"></a>接足作礼，<a id="a-Qb"></a>随佛经行，<a id="a-Qc"></a>以长者法说颂问讯：</p>
  <p id="aQd">“‘世尊寐安隐，<a id="a-Qe"></a>至竟眠快耶？</p>
  <p id="aQf">如梵志灭度，<a id="a-Qg"></a>以不染于欲，</p>
  <p id="aQh">舍离一切愿，<a id="a-Qi"></a>逮得至安隐，</p>
  <p id="aQj">心除无烦热，<a id="a-Qk"></a>自乐欢喜眠。<a id="a-Ql"></a>’</p>
  <p id="aQm">“于是，<a id="a-Qn"></a>世尊即便往至经行道头，<a id="a-Qo"></a>敷尼师檀，<a id="a-Qp"></a>结跏趺坐。<a id="a-Qq"></a>尊者舍梨子，<a id="a-Qr"></a>我礼佛足，<a id="a-Qs"></a>却坐一面，<a id="a-Qt"></a>世尊为我说法，<a id="a-Qu"></a>劝发渴仰，<a id="a-Qv"></a>成就欢喜。<a id="a-Qw"></a>无量方便为我说法，<a id="a-Qx"></a>劝发渴仰，<a id="a-Qy"></a>成就欢喜已，<a id="a-Qz"></a>如诸佛法，<a id="a-R0"></a>先说端正法，<a id="a-R1"></a>闻者欢悦，<a id="a-R2"></a>谓：<a id="a-R3"></a>说施、<a id="a-R4"></a>说戒、<a id="a-R5"></a>说生天法，<a id="a-R6"></a>毁呰为灾患，<a id="a-R7"></a>生死为秽，<a id="a-R8"></a>称叹无欲为妙道品白净。<a id="a-R9"></a>世尊为我说如是法已，<a id="a-RA"></a>佛知我有欢喜心、<a id="a-RB"></a>具足心、<a id="a-RC"></a>柔软心、<a id="a-RD"></a>堪耐心、<a id="a-RE"></a>升上心、<a id="a-RF"></a>一向心、<a id="a-RG"></a>无疑心、<a id="a-RH"></a>无盖心，<a id="a-RI"></a>有能有力，<a id="a-RJ"></a>堪受正法，<a id="a-RK"></a>谓如诸佛所正要，<a id="a-RL"></a>世尊即为我说苦、<a id="a-RM"></a>集、<a id="a-RN"></a>灭、<a id="a-RO"></a>道。<a id="a-RP"></a>尊者舍梨子，<a id="a-RQ"></a>我即于坐中见四圣谛苦、<a id="a-RR"></a>集、<a id="a-RS"></a>灭、<a id="a-RT"></a>道，<a id="a-RU"></a>犹如白素易染为色，<a id="a-RV"></a>我亦如是，<a id="a-RW"></a>即于坐中见四圣谛苦、<a id="a-RX"></a>集、<a id="a-RY"></a>灭、<a id="a-RZ"></a>道。</p>
  <p id="aRa">“尊者舍梨子，<a id="a-Rb"></a>我已见法得法，<a id="a-Rc"></a>觉白净法，<a id="a-Rd"></a>断疑度惑，<a id="a-Re"></a>更无余尊，<a id="a-Rf"></a>不复从他，<a id="a-Rg"></a>无有犹豫，<a id="a-Rh"></a>已住果证，<a id="a-Ri"></a>于世尊法得无所畏；<a id="a-Rj"></a>即从座起，<a id="a-Rk"></a>为佛作礼：<a id="a-Rl"></a>‘世尊，<a id="a-Rm"></a>我今自归于佛、<a id="a-Rn"></a>法及比丘众，<a id="a-Ro"></a>惟愿世尊受我为优婆塞！<a id="a-Rp"></a>从今日始，<a id="a-Rq"></a>终身自归，<a id="a-Rr"></a>乃至命尽。<a id="a-Rs"></a>’尊者舍梨子，<a id="a-Rt"></a>我即叉手白曰：<a id="a-Ru"></a>‘世尊，<a id="a-Rv"></a>愿受我请，<a id="a-Rw"></a>于舍卫国而受夏坐及比丘众！<a id="a-Rx"></a>’时，<a id="a-Ry"></a>佛问我：<a id="a-Rz"></a>‘汝名何等？<a id="a-S0"></a>舍卫国人呼汝云何？<a id="a-S1"></a>’我即答曰：<a id="a-S2"></a>‘我名须达哆，<a id="a-S3"></a>以我供给诸孤独者，<a id="a-S4"></a>是故舍卫国人呼我为给孤独。<a id="a-S5"></a>’尔时，<a id="a-S6"></a>世尊复问我曰：<a id="a-S7"></a>‘舍卫国中有房舍未？<a id="a-S8"></a>’我复答曰：<a id="a-S9"></a>‘舍卫国中无有房舍。<a id="a-SA"></a>’尔时，<a id="a-SB"></a>世尊而告我曰：<a id="a-SC"></a>‘长者当知，<a id="a-SD"></a>若有房舍，<a id="a-SE"></a>比丘可得往来，<a id="a-SF"></a>可得住止。<a id="a-SG"></a>’我复白曰：<a id="a-SH"></a>‘唯然，<a id="a-SI"></a>世尊，<a id="a-SJ"></a>我当如是为起房舍，<a id="a-SK"></a>比丘可得往来，<a id="a-SL"></a>于舍卫国可得住止，<a id="a-SM"></a>惟愿世尊差一佐助！<a id="a-SN"></a>’尔时，<a id="a-SO"></a>世尊即差尊者舍梨子，<a id="a-SP"></a>遣尊者舍梨子令见佐助。</p>
  <p id="aSQ">“我于尔时闻佛所说，<a id="a-SR"></a>善受善持，<a id="a-SS"></a>即从座起，<a id="a-ST"></a>为佛作礼，<a id="a-SU"></a>绕三匝而去。<a id="a-SV"></a>于王舍城所作已讫，<a id="a-SW"></a>与尊者舍梨子俱往至舍卫国。<a id="a-SX"></a>不入舍卫城，<a id="a-SY"></a>亦不归家，<a id="a-SZ"></a>便于城外周遍行地，<a id="a-Sa"></a>为于何处往来极好，<a id="a-Sb"></a>昼不喧闹，<a id="a-Sc"></a>夜则寂静，<a id="a-Sd"></a>无有蚊虻，<a id="a-Se"></a>亦无蝇蚤，<a id="a-Sf"></a>不寒不热，<a id="a-Sg"></a>可立房舍施佛及众？<a id="a-Sh"></a>尊者舍梨子，<a id="a-Si"></a>我时唯见童子胜园往来极好，<a id="a-Sj"></a>昼不喧闹，<a id="a-Sk"></a>夜则寂静，<a id="a-Sl"></a>无有蚊虻，<a id="a-Sm"></a>亦无蝇蚤，<a id="a-Sn"></a>不寒不热。<a id="a-So"></a>我见此已，<a id="a-Sp"></a>便作是念：<a id="a-Sq"></a>‘唯此处好，<a id="a-Sr"></a>可立房舍施佛及众。<a id="a-Ss"></a>’</p>
  <p id="aSt">“尊者舍梨子，<a id="a-Su"></a>我于尔时入舍卫国，<a id="a-Sv"></a>竟不还家，<a id="a-Sw"></a>便先往诣童子胜所，<a id="a-Sx"></a>白曰：<a id="a-Sy"></a>‘童子，<a id="a-Sz"></a>可卖此园持与我耶？<a id="a-T0"></a>’尔时，<a id="a-T1"></a>童子便语我曰：<a id="a-T2"></a>‘长者当知，<a id="a-T3"></a>吾不卖园。<a id="a-T4"></a>’如是，<a id="a-T5"></a>再三白曰：<a id="a-T6"></a>‘童子，<a id="a-T7"></a>可卖此园持与我耶？<a id="a-T8"></a>’尔时，<a id="a-T9"></a>童子亦复再三而语我曰：<a id="a-TA"></a>‘吾不卖园，<a id="a-TB"></a>至亿亿布满。<a id="a-TC"></a>’我即白曰：<a id="a-TD"></a>‘童子今已决断价数，<a id="a-TE"></a>但当取钱。<a id="a-TF"></a>’尊者舍梨子，<a id="a-TG"></a>我与童子或言断价，<a id="a-TH"></a>或言不断，<a id="a-TI"></a>大共纷讼，<a id="a-TJ"></a>即便俱往至舍卫国大决断处判论此事。<a id="a-TK"></a>时，<a id="a-TL"></a>舍卫国大决断人语童子胜曰：<a id="a-TM"></a>‘童子已自决断价数，<a id="a-TN"></a>但当取钱。<a id="a-TO"></a>’</p>
  <p id="aTP">“尊者舍梨子，<a id="a-TQ"></a>我即入舍卫国，<a id="a-TR"></a>还家取钱，<a id="a-TS"></a>以象马车举负辇载，<a id="a-TT"></a>出亿亿布地，<a id="a-TU"></a>少处未遍。<a id="a-TV"></a>尊者舍梨子，<a id="a-TW"></a>我作是念：<a id="a-TX"></a>‘当取何藏，<a id="a-TY"></a>不大不小，<a id="a-TZ"></a>可此余处持来布满？<a id="a-Ta"></a>’时，<a id="a-Tb"></a>童子胜便语我曰：<a id="a-Tc"></a>‘长者若悔，<a id="a-Td"></a>钱自相归，<a id="a-Te"></a>园地还吾。<a id="a-Tf"></a>’我语童子：<a id="a-Tg"></a>‘实不悔也，<a id="a-Th"></a>但自思念：<a id="a-Ti"></a>当取何藏，<a id="a-Tj"></a>不大不小，<a id="a-Tk"></a>可此余处持来满耳？<a id="a-Tl"></a>’时，<a id="a-Tm"></a>童子胜便作是念：<a id="a-Tn"></a>‘佛必大尊，<a id="a-To"></a>有大德佑；<a id="a-Tp"></a>法及比丘众亦必大尊，<a id="a-Tq"></a>有大德佑。<a id="a-Tr"></a>所以者何？<a id="a-Ts"></a>乃令长者施设大施，<a id="a-Tt"></a>轻财乃尔，<a id="a-Tu"></a>吾今宁可即于此处造立门屋施佛及众。<a id="a-Tv"></a>’</p>
  <p id="aTw">“时，<a id="a-Tx"></a>童子胜便语我曰：<a id="a-Ty"></a>‘长者且止！<a id="a-Tz"></a>莫复出钱布此处也，<a id="a-U0"></a>吾于此处造立门屋施佛及众。<a id="a-U1"></a>’尊者舍梨子，<a id="a-U2"></a>我为慈愍故，<a id="a-U3"></a>即以此处与童子胜。<a id="a-U4"></a>尊者舍梨子，<a id="a-U5"></a>我即于此夏起十六大屋、<a id="a-U6"></a>六十拘絺，<a id="a-U7"></a>尊者舍梨子时见佐助。<a id="a-U8"></a>然尊者舍梨子说教化病法，<a id="a-U9"></a>甚奇！<a id="a-UA"></a>甚特！<a id="a-UB"></a>我闻此教化病法已，<a id="a-UC"></a>极重疾苦即得除愈，<a id="a-UD"></a>生极快乐。<a id="a-UE"></a>尊者舍梨子，<a id="a-UF"></a>我今无病，<a id="a-UG"></a>极得安隐，<a id="a-UH"></a>愿尊者舍梨子于此饭食！<a id="a-UI"></a>”</p>
  <p id="aUJ">时，<a id="a-UK"></a>尊者舍梨子默然受请。<a id="a-UL"></a>于是长者知尊者舍梨子默然受已，<a id="a-UM"></a>即从坐起，<a id="a-UN"></a>自行澡水，<a id="a-UO"></a>以极美净妙种种丰饶食啖含消，<a id="a-UP"></a>手自斟酌，<a id="a-UQ"></a>令得充满；<a id="a-UR"></a>食讫，<a id="a-US"></a>举器行澡水竟，<a id="a-UT"></a>敷一小床，<a id="a-UU"></a>别坐听法。<a id="a-UV"></a>长者坐已，<a id="a-UW"></a>尊者舍梨子为彼说法，<a id="a-UX"></a>劝发渴仰，<a id="a-UY"></a>成就欢喜；<a id="a-UZ"></a>无量方便为彼说法，<a id="a-Ua"></a>劝发渴却，<a id="a-Ub"></a>成就欢喜已，<a id="a-Uc"></a>从座起去。</p>
  <p id="aUd">是时，<a id="a-Ue"></a>世尊无量大众前后围绕而为说法。<a id="a-Uf"></a>世尊遥见尊者舍梨子来，<a id="a-Ug"></a>告诸比丘：<a id="a-Uh"></a>“舍梨子比丘聪慧、<a id="a-Ui"></a>速慧、<a id="a-Uj"></a>捷慧、<a id="a-Uk"></a>利慧、<a id="a-Ul"></a>广慧、<a id="a-Um"></a>深慧、<a id="a-Un"></a>出要慧、<a id="a-Uo"></a>明达慧、<a id="a-Up"></a>辩才慧，<a id="a-Uq"></a>舍梨子比丘成就实慧。<a id="a-Ur"></a>所以者何？<a id="a-Us"></a>我所略说四种须陀洹，<a id="a-Ut"></a>舍梨子比丘为长者给孤独十种广说来。<a id="a-Uu"></a>”</p>
  <p id="aUv">佛说如是，<a id="a-Uw"></a>彼诸比丘闻佛所说，<a id="a-Ux"></a>欢喜奉行。</p>
 </body>
</html>