<!doctype html>
<html id="z3IBU8wXI" data-ver="1393">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四十五</h1>
  <h2 id="a2">心品第十四（有十经）（第四分别诵）</h2>
  <p id="a3">心、<a id="a-4"></a>浮、<a id="a-5"></a>受法二，<a id="a-6"></a>行禅、<a id="a-7"></a>说、<a id="a-8"></a>猎师，</p>
  <p id="a9">五支财物主，<a id="a-A"></a>瞿昙弥、<a id="a-B"></a>多界。</p>
  <p data-pb></p>
  <h2 id="aC">心品心经第一</h2>
  <p id="aD">我闻如是：<a id="a-E"></a>一时，<a id="a-F"></a>佛游舍卫国，<a id="a-G"></a>在胜林给孤独园。</p>
  <p id="aH">尔时，<a id="a-I"></a>有一比丘独安静处宴坐思惟，<a id="a-J"></a>心作是念：<a id="a-K"></a>“谁将世间去？<a id="a-L"></a>谁为染著？<a id="a-M"></a>谁起自在？<a id="a-N"></a>”彼时，<a id="a-O"></a>比丘则于晡时从宴坐起，<a id="a-P"></a>往诣佛所，<a id="a-Q"></a>稽首礼足，<a id="a-R"></a>却坐一面，<a id="a-S"></a>白曰：<a id="a-T"></a>“世尊，<a id="a-U"></a>我今独安静处宴坐思惟，<a id="a-V"></a>心作是念：<a id="a-W"></a>‘谁将世间去？<a id="a-X"></a>谁为染著？<a id="a-Y"></a>谁起自在？<a id="a-Z"></a>’”</p>
  <p id="aa">世尊闻已，<a id="a-b"></a>叹曰：<a id="a-c"></a>“善哉！<a id="a-d"></a>善哉！<a id="a-e"></a>比丘，<a id="a-f"></a>谓有贤道而有贤观，<a id="a-g"></a>极妙辩才，<a id="a-h"></a>有善思惟：<a id="a-i"></a>‘谁将世间去？<a id="a-j"></a>谁为染著？<a id="a-k"></a>谁起自在？<a id="a-l"></a>’比丘，<a id="a-m"></a>所问为如是耶？<a id="a-n"></a>”</p>
  <p id="ao">比丘答曰：<a id="a-p"></a>“如是，<a id="a-q"></a>世尊。<a id="a-r"></a>”</p>
  <p id="as">世尊告曰：<a id="a-t"></a>“比丘，<a id="a-u"></a>心将世间去，<a id="a-v"></a>心为染著，<a id="a-w"></a>心起自在。<a id="a-x"></a>比丘，<a id="a-y"></a>彼将世间去，<a id="a-z"></a>彼为染著，<a id="a-10"></a>彼起自在。<a id="a-11"></a>比丘，<a id="a-12"></a>多闻圣弟子非心将去，<a id="a-13"></a>非心染著，<a id="a-14"></a>非心自在。<a id="a-15"></a>比丘，<a id="a-16"></a>多闻圣弟子不随心自在，<a id="a-17"></a>而心随多闻圣弟子。<a id="a-18"></a>”</p>
  <p id="a19">比丘白曰：<a id="a-1A"></a>“善哉！<a id="a-1B"></a>善哉！<a id="a-1C"></a>唯然，<a id="a-1D"></a>世尊。<a id="a-1E"></a>”</p>
  <p id="a1F">彼时，<a id="a-1G"></a>比丘闻佛所说，<a id="a-1H"></a>欢喜奉行。</p>
  <p id="a1I">问曰：<a id="a-1J"></a>“世尊，<a id="a-1K"></a>多闻比丘，<a id="a-1L"></a>说多闻比丘。<a id="a-1M"></a>世尊，<a id="a-1N"></a>云何多闻比丘？<a id="a-1O"></a>云何施设多闻比丘？<a id="a-1P"></a>”</p>
  <p id="a1Q">世尊闻已，<a id="a-1R"></a>叹曰：<a id="a-1S"></a>“善哉！<a id="a-1T"></a>善哉！<a id="a-1U"></a>比丘，<a id="a-1V"></a>谓有贤道而有贤观，<a id="a-1W"></a>极妙辩才，<a id="a-1X"></a>有善思惟：<a id="a-1Y"></a>‘世尊，<a id="a-1Z"></a>多闻比丘，<a id="a-1a"></a>说多闻比丘。<a id="a-1b"></a>世尊，<a id="a-1c"></a>云何多闻比丘？<a id="a-1d"></a>云何施设多闻比丘？<a id="a-1e"></a>’比丘，<a id="a-1f"></a>所问为如是耶？<a id="a-1g"></a>”</p>
  <p id="a1h">比丘答曰：<a id="a-1i"></a>“如是，<a id="a-1j"></a>世尊。<a id="a-1k"></a>”</p>
  <p id="a1l">世尊告曰：<a id="a-1m"></a>“比丘，<a id="a-1n"></a>我所说甚多，<a id="a-1o"></a>谓正经、<a id="a-1p"></a>歌咏、<a id="a-1q"></a>记说、<a id="a-1r"></a>偈他、<a id="a-1s"></a>因缘、<a id="a-1t"></a>撰录、<a id="a-1u"></a>本起、<a id="a-1v"></a>此说、<a id="a-1w"></a>生处、<a id="a-1x"></a>广解、<a id="a-1y"></a>未曾有法及说义。<a id="a-1z"></a>比丘，<a id="a-20"></a>若有族姓子，<a id="a-21"></a>我所说四句偈，<a id="a-22"></a>知义知法，<a id="a-23"></a>趣法向法，<a id="a-24"></a>趣顺梵行。<a id="a-25"></a>比丘，<a id="a-26"></a>说多闻比丘无复过是。<a id="a-27"></a>比丘，<a id="a-28"></a>如是多闻比丘，<a id="a-29"></a>如来如是施设多闻比丘。<a id="a-2A"></a>”</p>
  <p id="a2B">比丘白曰：<a id="a-2C"></a>“善哉！<a id="a-2D"></a>善哉！<a id="a-2E"></a>唯然，<a id="a-2F"></a>世尊。<a id="a-2G"></a>”</p>
  <p id="a2H">彼时，<a id="a-2I"></a>比丘闻佛所说，<a id="a-2J"></a>欢喜奉行。</p>
  <p id="a2K">问曰：<a id="a-2L"></a>“世尊，<a id="a-2M"></a>多闻比丘明达智慧，<a id="a-2N"></a>说多闻比丘明达智慧。<a id="a-2O"></a>世尊，<a id="a-2P"></a>云何多闻比丘明达智慧？<a id="a-2Q"></a>云何施设多闻比丘明达智慧？<a id="a-2R"></a>”</p>
  <p id="a2S">世尊闻已，<a id="a-2T"></a>叹曰：<a id="a-2U"></a>“善哉！<a id="a-2V"></a>善哉！<a id="a-2W"></a>比丘，<a id="a-2X"></a>谓有贤道而有贤观，<a id="a-2Y"></a>极妙辩才，<a id="a-2Z"></a>有善思惟：<a id="a-2a"></a>‘世尊，<a id="a-2b"></a>多闻比丘明达智慧，<a id="a-2c"></a>说多闻比丘明达智慧。<a id="a-2d"></a>世尊，<a id="a-2e"></a>云何多闻比丘明达智慧？<a id="a-2f"></a>云何施设多闻比丘明达智慧？<a id="a-2g"></a>’比丘，<a id="a-2h"></a>所问为如是耶？<a id="a-2i"></a>”</p>
  <p id="a2j">比丘答曰：<a id="a-2k"></a>“如是，<a id="a-2l"></a>世尊。<a id="a-2m"></a>”</p>
  <p id="a2n">世尊告曰：<a id="a-2o"></a>“比丘，<a id="a-2p"></a>若比丘闻此苦，<a id="a-2q"></a>复以慧正见苦如真者，<a id="a-2r"></a>闻苦集、<a id="a-2s"></a>苦灭、<a id="a-2t"></a>苦灭道，<a id="a-2u"></a>复以慧正见苦灭道如真者。<a id="a-2v"></a>比丘，<a id="a-2w"></a>如是多闻比丘明达智慧，<a id="a-2x"></a>如来如是施设多闻比丘明达智慧。<a id="a-2y"></a>”</p>
  <p id="a2z">比丘白曰：<a id="a-30"></a>“善哉！<a id="a-31"></a>善哉！<a id="a-32"></a>唯然，<a id="a-33"></a>世尊。<a id="a-34"></a>”</p>
  <p id="a35">彼时，<a id="a-36"></a>比丘闻佛所说，<a id="a-37"></a>欢喜奉行。</p>
  <p id="a38">问曰：<a id="a-39"></a>“世尊，<a id="a-3A"></a>聪明比丘黠慧广慧，<a id="a-3B"></a>说聪明比丘黠慧广慧。<a id="a-3C"></a>世尊，<a id="a-3D"></a>云何聪明比丘黠慧广慧？<a id="a-3E"></a>云何施设聪明比丘黠慧广慧？<a id="a-3F"></a>”</p>
  <p id="a3G">世尊闻已，<a id="a-3H"></a>叹曰：<a id="a-3I"></a>“善哉！<a id="a-3J"></a>善哉！<a id="a-3K"></a>比丘，<a id="a-3L"></a>谓有贤道而有贤观，<a id="a-3M"></a>极妙辩才，<a id="a-3N"></a>有善思惟：<a id="a-3O"></a>‘世尊，<a id="a-3P"></a>云何聪明比丘黠慧广慧？<a id="a-3Q"></a>云何施设聪明比丘黠慧广慧？<a id="a-3R"></a>’比丘，<a id="a-3S"></a>所问为如是耶？<a id="a-3T"></a>”</p>
  <p id="a3U">比丘答曰：<a id="a-3V"></a>“如是，<a id="a-3W"></a>世尊。<a id="a-3X"></a>”</p>
  <p id="a3Y">世尊告曰：<a id="a-3Z"></a>“若比丘不念自害，<a id="a-3a"></a>不念害他，<a id="a-3b"></a>亦不念俱害，<a id="a-3c"></a>比丘但念自饶益及饶益他，<a id="a-3d"></a>饶益多人，<a id="a-3e"></a>愍伤世间，<a id="a-3f"></a>为天、<a id="a-3g"></a>为人求义及饶益，<a id="a-3h"></a>求安隐快乐。<a id="a-3i"></a>比丘，<a id="a-3j"></a>如是聪明比丘黠慧广慧，<a id="a-3k"></a>如是如来施设聪明比丘黠慧广慧。<a id="a-3l"></a>”</p>
  <p id="a3m">比丘白曰：<a id="a-3n"></a>“善哉！<a id="a-3o"></a>善哉！<a id="a-3p"></a>唯然，<a id="a-3q"></a>世尊。<a id="a-3r"></a>”</p>
  <p id="a3s">彼时，<a id="a-3t"></a>比丘闻佛所说，<a id="a-3u"></a>善受善持，<a id="a-3v"></a>善诵习已，<a id="a-3w"></a>即从座起，<a id="a-3x"></a>稽首佛足，<a id="a-3y"></a>绕三匝而还。</p>
  <p id="a3z">彼时，<a id="a-40"></a>比丘闻世尊教，<a id="a-41"></a>在远离独住，<a id="a-42"></a>心无放逸，<a id="a-43"></a>修行精勤。<a id="a-44"></a>彼在远离独住，<a id="a-45"></a>心无放逸，<a id="a-46"></a>修行精勤已，<a id="a-47"></a>族姓子所为，<a id="a-48"></a>剃除须发，<a id="a-49"></a>著袈裟衣，<a id="a-4A"></a>至信、<a id="a-4B"></a>舍家、<a id="a-4C"></a>无家、<a id="a-4D"></a>学道者，<a id="a-4E"></a>唯无上梵行讫，<a id="a-4F"></a>于现法中自知、<a id="a-4G"></a>自觉、<a id="a-4H"></a>自作证成就游：<a id="a-4I"></a>生已尽，<a id="a-4J"></a>梵行已立，<a id="a-4K"></a>所作已办，<a id="a-4L"></a>不更受有，<a id="a-4M"></a>知如真。<a id="a-4N"></a>彼尊者知法已，<a id="a-4O"></a>乃至得阿罗汉。</p>
  <p id="a4P">佛说如是，<a id="a-4Q"></a>彼诸比丘闻佛所说，<a id="a-4R"></a>欢喜奉行。</p>
  <p data-pb></p>
  <h2 id="a4S">心品浮弥经第二</h2>
  <p id="a4T">我闻如是：<a id="a-4U"></a>一时，<a id="a-4V"></a>佛游王舍城，<a id="a-4W"></a>在竹林迦兰哆园。</p>
  <p id="a4X">尔时，<a id="a-4Y"></a>尊者浮弥，<a id="a-4Z"></a>亦在王舍城无事禅室中。<a id="a-4a"></a>于是，<a id="a-4b"></a>尊者浮弥过夜平旦，<a id="a-4c"></a>著衣持钵，<a id="a-4d"></a>欲入王舍城而行乞食。<a id="a-4e"></a>尊者浮弥复作是念：<a id="a-4f"></a>“且置入王舍城乞食，<a id="a-4g"></a>我宁可往至王子耆婆先那童子家。<a id="a-4h"></a>”于是，<a id="a-4i"></a>尊者浮弥便往至王子耆婆先那童子家。</p>
  <p id="a4j">王子耆婆先那童子遥见尊者浮弥来，<a id="a-4k"></a>即从座起，<a id="a-4l"></a>偏袒著衣，<a id="a-4m"></a>叉手向尊者浮弥，<a id="a-4n"></a>作如是说：<a id="a-4o"></a>“善来！<a id="a-4p"></a>尊者浮弥，<a id="a-4q"></a>尊者浮弥久不来此，<a id="a-4r"></a>可坐此床。<a id="a-4s"></a>”尊者浮弥即便就坐。</p>
  <p id="a4t">王子耆婆先那童子稽首尊者浮弥足，<a id="a-4u"></a>却坐一面，<a id="a-4v"></a>白曰：<a id="a-4w"></a>“尊者浮弥，<a id="a-4x"></a>我欲有所问，<a id="a-4y"></a>听我问耶？<a id="a-4z"></a>”</p>
  <p id="a50">尊者浮弥答曰：<a id="a-51"></a>“王童子，<a id="a-52"></a>欲问便问，<a id="a-53"></a>我闻已当思。<a id="a-54"></a>”</p>
  <p id="a55">王童子便问尊者浮弥：<a id="a-56"></a>“或有沙门、<a id="a-57"></a>梵志来诣我所，<a id="a-58"></a>而语我曰：<a id="a-59"></a>‘王童子，<a id="a-5A"></a>有人作愿行正梵行，<a id="a-5B"></a>彼必得果；<a id="a-5C"></a>或无愿，<a id="a-5D"></a>或愿无愿，<a id="a-5E"></a>或非有愿非无愿行正梵行，<a id="a-5F"></a>彼必得果。<a id="a-5G"></a>’尊者浮弥，<a id="a-5H"></a>尊师何意？<a id="a-5I"></a>云何说？<a id="a-5J"></a>”</p>
  <p id="a5K">尊者浮弥告曰：<a id="a-5L"></a>“王童子，<a id="a-5M"></a>我不面从世尊闻，<a id="a-5N"></a>亦不从诸梵行闻。<a id="a-5O"></a>王童子，<a id="a-5P"></a>世尊或如是说：<a id="a-5Q"></a>‘或有人作愿行正梵行，<a id="a-5R"></a>彼必得果；<a id="a-5S"></a>或无愿，<a id="a-5T"></a>或愿无愿，<a id="a-5U"></a>或非有愿非无愿行正梵行，<a id="a-5V"></a>彼必得果。<a id="a-5W"></a>’”</p>
  <p id="a5X">王童子白曰：<a id="a-5Y"></a>“若尊者浮弥尊师如是意、<a id="a-5Z"></a>如是说者，<a id="a-5a"></a>此于世间，<a id="a-5b"></a>天及魔、<a id="a-5c"></a>梵、<a id="a-5d"></a>沙门、<a id="a-5e"></a>梵志，<a id="a-5f"></a>从人至天，<a id="a-5g"></a>最在其上。<a id="a-5h"></a>尊者浮弥，<a id="a-5i"></a>可在此食。<a id="a-5j"></a>”</p>
  <p id="a5k">尊者浮弥默然而受。<a id="a-5l"></a>王童子知尊者浮弥默然受已，<a id="a-5m"></a>即从座起，<a id="a-5n"></a>自行澡水，<a id="a-5o"></a>以极美净妙种种丰饶食啖含消，<a id="a-5p"></a>自手斟酌，<a id="a-5q"></a>令得饱满；<a id="a-5r"></a>食讫收器，<a id="a-5s"></a>行澡水已，<a id="a-5t"></a>取一小床别坐听法。<a id="a-5u"></a>尊者浮弥为彼说法，<a id="a-5v"></a>劝发渴仰，<a id="a-5w"></a>成就欢喜；<a id="a-5x"></a>无量方便为彼说法，<a id="a-5y"></a>劝发渴仰，<a id="a-5z"></a>成就欢喜已，<a id="a-60"></a>从座起去，<a id="a-61"></a>往诣佛所，<a id="a-62"></a>稽首佛足，<a id="a-63"></a>却坐一面，<a id="a-64"></a>与王童子所共论者，<a id="a-65"></a>尽向佛说。</p>
  <p id="a66">世尊闻已，<a id="a-67"></a>告曰：<a id="a-68"></a>“浮弥，<a id="a-69"></a>何意不为王童子说四喻耶？<a id="a-6A"></a>”</p>
  <p id="a6B">尊者浮弥问曰：<a id="a-6C"></a>“世尊，<a id="a-6D"></a>何谓四喻？<a id="a-6E"></a>”</p>
  <p id="a6F">世尊答曰：<a id="a-6G"></a>“浮弥，<a id="a-6H"></a>若有沙门、<a id="a-6I"></a>梵志邪见、<a id="a-6J"></a>邪见定，<a id="a-6K"></a>彼作愿行行邪梵行，<a id="a-6L"></a>必不得果；<a id="a-6M"></a>无愿、<a id="a-6N"></a>愿无愿、<a id="a-6O"></a>非有愿非无愿行邪梵行，<a id="a-6P"></a>必不得果。<a id="a-6Q"></a>所以者何？<a id="a-6R"></a>以邪求果，<a id="a-6S"></a>谓无道也。<a id="a-6T"></a>浮弥，<a id="a-6U"></a>犹如有人欲得乳者而[(殼-一)/牛]牛角，<a id="a-6V"></a>必不得乳；<a id="a-6W"></a>无愿、<a id="a-6X"></a>愿无愿、<a id="a-6Y"></a>非有愿非无愿人欲得乳而[(殼-一)/牛]牛角，<a id="a-6Z"></a>必不得乳。<a id="a-6a"></a>所以者何？<a id="a-6b"></a>以邪求乳，<a id="a-6c"></a>谓[(殼-一)/牛]牛角也。<a id="a-6d"></a>如是，<a id="a-6e"></a>浮弥，<a id="a-6f"></a>若有沙门、<a id="a-6g"></a>梵志邪见、<a id="a-6h"></a>邪见定，<a id="a-6i"></a>彼作愿行行邪梵行，<a id="a-6j"></a>必不得果；<a id="a-6k"></a>无愿、<a id="a-6l"></a>愿无愿、<a id="a-6m"></a>非有愿非无愿行邪梵行，<a id="a-6n"></a>必不得果。<a id="a-6o"></a>所以者何？<a id="a-6p"></a>以邪求果，<a id="a-6q"></a>谓无道也。</p>
  <p id="a6r">“浮弥，<a id="a-6s"></a>若有沙门、<a id="a-6t"></a>梵志正见、<a id="a-6u"></a>正见定，<a id="a-6v"></a>彼作愿行行正梵行，<a id="a-6w"></a>彼必得果；<a id="a-6x"></a>无愿、<a id="a-6y"></a>愿无愿、<a id="a-6z"></a>非有愿非无愿行正梵行，<a id="a-70"></a>彼必得果。<a id="a-71"></a>所以者何[(殼-一)/牛]以正求果，<a id="a-72"></a>谓有道也。<a id="a-73"></a>浮弥，<a id="a-74"></a>犹如有人欲得乳者，<a id="a-75"></a>饱饮饲牛而[(殼-一)/牛]牛乳，<a id="a-76"></a>彼必得乳；<a id="a-77"></a>无愿、<a id="a-78"></a>愿无愿、<a id="a-79"></a>非有愿非无愿人欲得乳，<a id="a-7A"></a>饱饮饲牛而[(殼-一)/牛]牛乳，<a id="a-7B"></a>彼必得乳。<a id="a-7C"></a>所以者何？<a id="a-7D"></a>以正求乳，<a id="a-7E"></a>谓[(殼-一)/牛]牛乳也。<a id="a-7F"></a>如是，<a id="a-7G"></a>浮弥，<a id="a-7H"></a>若有沙门、<a id="a-7I"></a>梵志正见、<a id="a-7J"></a>正见定，<a id="a-7K"></a>彼作愿行行正梵行，<a id="a-7L"></a>彼必得果；<a id="a-7M"></a>无愿、<a id="a-7N"></a>愿无愿、<a id="a-7O"></a>非有愿非无愿行正梵行，<a id="a-7P"></a>彼必得果。<a id="a-7Q"></a>所以者何？<a id="a-7R"></a>以正求果，<a id="a-7S"></a>谓有道也。</p>
  <p id="a7T">“浮弥，<a id="a-7U"></a>若有沙门、<a id="a-7V"></a>梵志邪见、<a id="a-7W"></a>邪见定，<a id="a-7X"></a>彼作愿行行邪梵行，<a id="a-7Y"></a>必不得果；<a id="a-7Z"></a>无愿、<a id="a-7a"></a>愿无愿、<a id="a-7b"></a>非有愿非无愿行邪梵行，<a id="a-7c"></a>必不得果。<a id="a-7d"></a>所以者何？<a id="a-7e"></a>以邪求果，<a id="a-7f"></a>谓无道也。<a id="a-7g"></a>浮弥，<a id="a-7h"></a>犹如有人欲得酥者，<a id="a-7i"></a>以器盛水，<a id="a-7j"></a>以抨抨之，<a id="a-7k"></a>必不得酥；<a id="a-7l"></a>无愿、<a id="a-7m"></a>愿无愿、<a id="a-7n"></a>非有愿非无愿人欲得酥，<a id="a-7o"></a>以器盛水，<a id="a-7p"></a>以抨抨之，<a id="a-7q"></a>必不得酥。<a id="a-7r"></a>所以者何？<a id="a-7s"></a>以邪求酥，<a id="a-7t"></a>谓抨水也。<a id="a-7u"></a>如是，<a id="a-7v"></a>浮弥，<a id="a-7w"></a>若有沙门、<a id="a-7x"></a>梵志邪见、<a id="a-7y"></a>邪见定，<a id="a-7z"></a>彼作愿行行邪梵行，<a id="a-80"></a>必不得果；<a id="a-81"></a>无愿、<a id="a-82"></a>愿无愿、<a id="a-83"></a>非有愿非无愿行邪梵行，<a id="a-84"></a>必不得果。<a id="a-85"></a>所以者何？<a id="a-86"></a>以邪求果，<a id="a-87"></a>谓无道也。</p>
  <p id="a88">“浮弥，<a id="a-89"></a>若有沙门、<a id="a-8A"></a>梵志正见、<a id="a-8B"></a>正见定，<a id="a-8C"></a>彼作愿行行正梵行，<a id="a-8D"></a>彼必得果；<a id="a-8E"></a>无愿、<a id="a-8F"></a>愿无愿、<a id="a-8G"></a>非有愿非无愿行正梵行，<a id="a-8H"></a>彼必得果。<a id="a-8I"></a>所以者何？<a id="a-8J"></a>以正求果，<a id="a-8K"></a>谓有道也。<a id="a-8L"></a>浮弥，<a id="a-8M"></a>犹如有人欲得酥者，<a id="a-8N"></a>以器盛酪，<a id="a-8O"></a>以抨抨之，<a id="a-8P"></a>彼必得酥；<a id="a-8Q"></a>无愿、<a id="a-8R"></a>愿无愿、<a id="a-8S"></a>非有愿非无愿人欲得酥，<a id="a-8T"></a>以器盛酪，<a id="a-8U"></a>以抨抨之，<a id="a-8V"></a>彼必得酥。<a id="a-8W"></a>所以者何？<a id="a-8X"></a>以正求酥，<a id="a-8Y"></a>谓抨酥也。<a id="a-8Z"></a>如是，<a id="a-8a"></a>浮弥，<a id="a-8b"></a>若有沙门、<a id="a-8c"></a>梵志正见、<a id="a-8d"></a>正见定，<a id="a-8e"></a>彼作愿行行正梵行，<a id="a-8f"></a>彼必得果；<a id="a-8g"></a>无愿、<a id="a-8h"></a>愿无愿、<a id="a-8i"></a>非有愿非无愿行正梵行，<a id="a-8j"></a>彼必得果。<a id="a-8k"></a>所以者何？<a id="a-8l"></a>以正求果，<a id="a-8m"></a>谓有道也。</p>
  <p id="a8n">“浮弥，<a id="a-8o"></a>若有沙门、<a id="a-8p"></a>梵志邪见、<a id="a-8q"></a>邪见定，<a id="a-8r"></a>彼作愿行行邪梵行，<a id="a-8s"></a>必不得果；<a id="a-8t"></a>无愿、<a id="a-8u"></a>愿无愿、<a id="a-8v"></a>非有愿非无愿行邪梵行，<a id="a-8w"></a>必不得果。<a id="a-8x"></a>所以者何？<a id="a-8y"></a>以邪求果，<a id="a-8z"></a>谓无道也。<a id="a-90"></a>浮弥，<a id="a-91"></a>犹如有人欲得油者，<a id="a-92"></a>以笮具盛沙，<a id="a-93"></a>以冷水渍而取压之，<a id="a-94"></a>必不得油；<a id="a-95"></a>无愿、<a id="a-96"></a>愿无愿、<a id="a-97"></a>非有愿非无愿人欲得油，<a id="a-98"></a>以笮具盛沙，<a id="a-99"></a>以冷水渍而取压之，<a id="a-9A"></a>必不得油。<a id="a-9B"></a>所以者何？<a id="a-9C"></a>以邪求油，<a id="a-9D"></a>谓压沙也。<a id="a-9E"></a>如是，<a id="a-9F"></a>浮弥，<a id="a-9G"></a>若有沙门、<a id="a-9H"></a>梵志邪见、<a id="a-9I"></a>邪见定，<a id="a-9J"></a>彼作愿行行邪梵行，<a id="a-9K"></a>必不得果；<a id="a-9L"></a>无愿、<a id="a-9M"></a>愿无愿、<a id="a-9N"></a>非有愿非无愿行邪梵行，<a id="a-9O"></a>必不得果。<a id="a-9P"></a>所以者何？<a id="a-9Q"></a>以邪求果，<a id="a-9R"></a>谓无道也。</p>
  <p id="a9S">“浮弥，<a id="a-9T"></a>若有沙门、<a id="a-9U"></a>梵志正见、<a id="a-9V"></a>正见定，<a id="a-9W"></a>彼作愿行行正梵行，<a id="a-9X"></a>彼必得果；<a id="a-9Y"></a>无愿、<a id="a-9Z"></a>愿无愿、<a id="a-9a"></a>非有愿非无愿行正梵行，<a id="a-9b"></a>彼必得果。<a id="a-9c"></a>所以者何？<a id="a-9d"></a>以正求果，<a id="a-9e"></a>谓有道也。<a id="a-9f"></a>犹如有人欲得油者，<a id="a-9g"></a>以笮具盛麻子，<a id="a-9h"></a>以暖汤渍而取压之，<a id="a-9i"></a>彼必得油；<a id="a-9j"></a>无愿、<a id="a-9k"></a>愿无愿、<a id="a-9l"></a>非有愿非无愿人欲得油，<a id="a-9m"></a>以笮具盛麻子，<a id="a-9n"></a>以暖汤渍而取压之，<a id="a-9o"></a>彼必得油。<a id="a-9p"></a>所以者何？<a id="a-9q"></a>以正求油，<a id="a-9r"></a>谓压麻子也。<a id="a-9s"></a>如是，<a id="a-9t"></a>浮弥，<a id="a-9u"></a>若有沙门、<a id="a-9v"></a>梵志正见、<a id="a-9w"></a>正见定，<a id="a-9x"></a>彼作愿行行正梵行，<a id="a-9y"></a>彼必得果；<a id="a-9z"></a>无愿、<a id="a-A0"></a>愿无愿、<a id="a-A1"></a>非有愿非无愿行正梵行，<a id="a-A2"></a>彼必得果。<a id="a-A3"></a>所以者何？<a id="a-A4"></a>以正求果，<a id="a-A5"></a>谓有道也。</p>
  <p id="aA6">“浮弥，<a id="a-A7"></a>若有沙门、<a id="a-A8"></a>梵志邪见、<a id="a-A9"></a>邪见定，<a id="a-AA"></a>彼作愿行行邪梵行，<a id="a-AB"></a>必不得果；<a id="a-AC"></a>无愿、<a id="a-AD"></a>愿无愿、<a id="a-AE"></a>非有愿非无愿行邪梵行，<a id="a-AF"></a>必不得果。<a id="a-AG"></a>所以者何？<a id="a-AH"></a>以邪求果，<a id="a-AI"></a>谓无道也。<a id="a-AJ"></a>浮弥，<a id="a-AK"></a>犹如有人欲得火者，<a id="a-AL"></a>以湿木作火母，<a id="a-AM"></a>以湿钻钻，<a id="a-AN"></a>必不得火；<a id="a-AO"></a>无愿、<a id="a-AP"></a>愿无愿、<a id="a-AQ"></a>非有愿非无愿人欲得火，<a id="a-AR"></a>以湿木作火母，<a id="a-AS"></a>以湿钻钻，<a id="a-AT"></a>必不得火。<a id="a-AU"></a>所以者何？<a id="a-AV"></a>以邪求火，<a id="a-AW"></a>谓钻湿木也。<a id="a-AX"></a>如是，<a id="a-AY"></a>浮弥，<a id="a-AZ"></a>若有沙门、<a id="a-Aa"></a>梵志邪见、<a id="a-Ab"></a>邪见定，<a id="a-Ac"></a>彼作愿行行邪梵行，<a id="a-Ad"></a>必不得果；<a id="a-Ae"></a>无愿、<a id="a-Af"></a>愿无愿、<a id="a-Ag"></a>非有愿非无愿行邪梵行，<a id="a-Ah"></a>必不得果。<a id="a-Ai"></a>所以者何？<a id="a-Aj"></a>以邪求果，<a id="a-Ak"></a>谓无道也。</p>
  <p id="aAl">“浮弥，<a id="a-Am"></a>若有沙门、<a id="a-An"></a>梵志正见、<a id="a-Ao"></a>正见定，<a id="a-Ap"></a>彼作愿行行正梵行，<a id="a-Aq"></a>彼必得果；<a id="a-Ar"></a>无愿、<a id="a-As"></a>愿无愿、<a id="a-At"></a>非有愿非无愿行正梵行，<a id="a-Au"></a>彼必得果。<a id="a-Av"></a>所以者何？<a id="a-Aw"></a>以正求果，<a id="a-Ax"></a>谓有道也。<a id="a-Ay"></a>浮弥，<a id="a-Az"></a>犹如有人欲得火者，<a id="a-B0"></a>以燥木作火母，<a id="a-B1"></a>以燥钻钻，<a id="a-B2"></a>彼必得火；<a id="a-B3"></a>无愿、<a id="a-B4"></a>愿无愿、<a id="a-B5"></a>非有愿非无愿人欲得火，<a id="a-B6"></a>以燥木作火母，<a id="a-B7"></a>以燥钻钻，<a id="a-B8"></a>彼必得火。<a id="a-B9"></a>所以者何？<a id="a-BA"></a>以正求火，<a id="a-BB"></a>谓钻燥木也。<a id="a-BC"></a>如是，<a id="a-BD"></a>浮弥，<a id="a-BE"></a>若有沙门、<a id="a-BF"></a>梵志正见、<a id="a-BG"></a>正见定，<a id="a-BH"></a>彼作愿行行正梵行，<a id="a-BI"></a>彼必得果；<a id="a-BJ"></a>无愿、<a id="a-BK"></a>愿无愿、<a id="a-BL"></a>非有愿非无愿行正梵行，<a id="a-BM"></a>彼必得果。<a id="a-BN"></a>所以者何？<a id="a-BO"></a>以正求果，<a id="a-BP"></a>谓有道也。</p>
  <p id="aBQ">“浮弥，<a id="a-BR"></a>若汝为王童子说此四喻者，<a id="a-BS"></a>王童子闻已必大欢喜，<a id="a-BT"></a>供养于汝，<a id="a-BU"></a>尽其形寿，<a id="a-BV"></a>谓衣被、<a id="a-BW"></a>饮食、<a id="a-BX"></a>卧具、<a id="a-BY"></a>汤药及余种种诸生活具。<a id="a-BZ"></a>”</p>
  <p id="aBa">尊者浮弥白曰：<a id="a-Bb"></a>“世尊，<a id="a-Bc"></a>我本未曾闻此四喻，<a id="a-Bd"></a>何由得说？<a id="a-Be"></a>唯今始从世尊闻之。<a id="a-Bf"></a>”</p>
  <p id="aBg">佛说如是，<a id="a-Bh"></a>尊者浮弥及诸比丘闻佛所说，<a id="a-Bi"></a>欢喜奉行。</p>
  <p data-pb></p>
  <h2 id="aBj">心品受法经上第三</h2>
  <p id="aBk">我闻如是：<a id="a-Bl"></a>一时，<a id="a-Bm"></a>佛游舍卫国，<a id="a-Bn"></a>在胜林给孤独园。</p>
  <p id="aBo">尔时，<a id="a-Bp"></a>世尊告诸比丘：<a id="a-Bq"></a>“世间真实有四种受法。<a id="a-Br"></a>云何为四？<a id="a-Bs"></a>或有受法现乐当来受苦报，<a id="a-Bt"></a>或有受法现苦当来受乐报，<a id="a-Bu"></a>或有受法现苦当来亦受苦报，<a id="a-Bv"></a>或有受法现乐当来亦受乐报。</p>
  <p id="aBw">“云何受法现乐当来受苦报？<a id="a-Bx"></a>或有沙门、<a id="a-By"></a>梵志，<a id="a-Bz"></a>快庄严女共相娱乐，<a id="a-C0"></a>作如是说：<a id="a-C1"></a>‘此沙门、<a id="a-C2"></a>梵志于欲见当来有何恐怖，<a id="a-C3"></a>有何灾患，<a id="a-C4"></a>而断于欲，<a id="a-C5"></a>施设断欲？<a id="a-C6"></a>’此快庄严于女身体乐更乐触。<a id="a-C7"></a>彼与此女共相娱乐，<a id="a-C8"></a>于中游戏，<a id="a-C9"></a>彼受此法，<a id="a-CA"></a>成具足已，<a id="a-CB"></a>身坏命终，<a id="a-CC"></a>趣至恶处，<a id="a-CD"></a>生地狱中，<a id="a-CE"></a>方作是念：<a id="a-CF"></a>‘彼沙门、<a id="a-CG"></a>梵志于欲见此当来恐怖，<a id="a-CH"></a>见此灾患故，<a id="a-CI"></a>断于欲，<a id="a-CJ"></a>施设断欲。<a id="a-CK"></a>我等因欲、<a id="a-CL"></a>诤欲、<a id="a-CM"></a>缘欲故，<a id="a-CN"></a>受如是极苦、<a id="a-CO"></a>甚重苦也。<a id="a-CP"></a>’</p>
  <p id="aCQ">“犹春后月，<a id="a-CR"></a>日中极热，<a id="a-CS"></a>有葛藤子，<a id="a-CT"></a>日炙坼迸，<a id="a-CU"></a>堕一娑罗树下。<a id="a-CV"></a>彼时，<a id="a-CW"></a>娑罗树神因此故而生恐怖。<a id="a-CX"></a>于是，<a id="a-CY"></a>彼树神若边傍种子村神、<a id="a-CZ"></a>村百谷药木有亲亲朋友树神，<a id="a-Ca"></a>于种子见当来有恐怖、<a id="a-Cb"></a>有灾患故，<a id="a-Cc"></a>便往至彼树神所，<a id="a-Cd"></a>而慰劳曰：<a id="a-Ce"></a>‘树神勿怖！<a id="a-Cf"></a>树神勿怖！<a id="a-Cg"></a>今此种子或为鹿食，<a id="a-Ch"></a>或孔雀食，<a id="a-Ci"></a>或风吹去，<a id="a-Cj"></a>或村火烧，<a id="a-Ck"></a>或野火烧，<a id="a-Cl"></a>或败坏不成种子，<a id="a-Cm"></a>如是，<a id="a-Cn"></a>树神，<a id="a-Co"></a>汝得安隐。<a id="a-Cp"></a>若此种子非为鹿食，<a id="a-Cq"></a>非孔雀食，<a id="a-Cr"></a>非风吹去，<a id="a-Cs"></a>非村火烧，<a id="a-Ct"></a>非野火烧，<a id="a-Cu"></a>亦非败坏不成种子，<a id="a-Cv"></a>此种子不缺不穿，<a id="a-Cw"></a>亦不剖坼，<a id="a-Cx"></a>不为风、<a id="a-Cy"></a>雨、<a id="a-Cz"></a>日所中伤，<a id="a-D0"></a>得大雨渍，<a id="a-D1"></a>便速生也。<a id="a-D2"></a>’</p>
  <p id="aD3">“彼树神而作是念：<a id="a-D4"></a>‘以何等故？<a id="a-D5"></a>彼边傍种子村神、<a id="a-D6"></a>村百谷药木亲亲朋友树神，<a id="a-D7"></a>于种子见当来有何恐怖、<a id="a-D8"></a>有何灾患，<a id="a-D9"></a>而来慰劳我言：<a id="a-DA"></a>“树神勿怖！<a id="a-DB"></a>树神勿怖！<a id="a-DC"></a>树神，<a id="a-DD"></a>此子或为鹿食，<a id="a-DE"></a>或孔雀食，<a id="a-DF"></a>或风吹去，<a id="a-DG"></a>或村火烧，<a id="a-DH"></a>或野火烧，<a id="a-DI"></a>或败坏不成种子，<a id="a-DJ"></a>如是，<a id="a-DK"></a>树神，<a id="a-DL"></a>汝得安隐。<a id="a-DM"></a>若此种子非为鹿食，<a id="a-DN"></a>非孔雀食，<a id="a-DO"></a>非风吹去，<a id="a-DP"></a>非村火烧，<a id="a-DQ"></a>非野火烧，<a id="a-DR"></a>亦非败坏不成种子，<a id="a-DS"></a>此种子不缺不穿，<a id="a-DT"></a>亦不剖坼，<a id="a-DU"></a>不为风、<a id="a-DV"></a>雨、<a id="a-DW"></a>日所中伤，<a id="a-DX"></a>得大雨渍，<a id="a-DY"></a>便速生也。<a id="a-DZ"></a>成茎枝叶柔软成节，<a id="a-Da"></a>触体喜悦。<a id="a-Db"></a>此茎枝叶柔软成节，<a id="a-Dc"></a>触体喜悦，<a id="a-Dd"></a>乐更乐触。<a id="a-De"></a>”’</p>
  <p id="aDf">“此缘树成大枝节叶，<a id="a-Dg"></a>缠裹彼树，<a id="a-Dh"></a>覆盖在上，<a id="a-Di"></a>覆盖在上已，<a id="a-Dj"></a>彼树神方作是念：<a id="a-Dk"></a>‘彼边傍种子村神、<a id="a-Dl"></a>村百谷药木亲亲朋友树神，<a id="a-Dm"></a>于种子见此当来恐怖，<a id="a-Dn"></a>见此灾患故，<a id="a-Do"></a>而来慰劳我言：<a id="a-Dp"></a>“树神勿怖！<a id="a-Dq"></a>树神勿怖！<a id="a-Dr"></a>此种子或为鹿食，<a id="a-Ds"></a>或孔雀食，<a id="a-Dt"></a>或风吹去，<a id="a-Du"></a>或村火烧，<a id="a-Dv"></a>或野火烧，<a id="a-Dw"></a>或败坏不成种子，<a id="a-Dx"></a>如是，<a id="a-Dy"></a>树神，<a id="a-Dz"></a>汝得安隐。<a id="a-E0"></a>若此种子非为鹿食，<a id="a-E1"></a>非孔雀食，<a id="a-E2"></a>非风吹去，<a id="a-E3"></a>非村火烧，<a id="a-E4"></a>非野火烧，<a id="a-E5"></a>亦非败坏不成种子，<a id="a-E6"></a>此种子不缺不穿，<a id="a-E7"></a>亦不剖坼，<a id="a-E8"></a>不为风、<a id="a-E9"></a>雨、<a id="a-EA"></a>日所中伤，<a id="a-EB"></a>得大雨渍，<a id="a-EC"></a>便速生也。<a id="a-ED"></a>”我因种子、<a id="a-EE"></a>缘种子故，<a id="a-EF"></a>受此极苦甚重苦也。<a id="a-EG"></a>’</p>
  <p id="aEH">“如是，<a id="a-EI"></a>或有沙门、<a id="a-EJ"></a>梵志，<a id="a-EK"></a>快庄严女共相娱乐，<a id="a-EL"></a>作如是说：<a id="a-EM"></a>‘此沙门、<a id="a-EN"></a>梵志于欲见当来有何恐怖，<a id="a-EO"></a>有何灾患，<a id="a-EP"></a>而断于欲，<a id="a-EQ"></a>施设断欲？<a id="a-ER"></a>’此快庄严于女身体乐更乐触。<a id="a-ES"></a>彼与此女共相娱乐，<a id="a-ET"></a>于中游戏，<a id="a-EU"></a>彼受此法，<a id="a-EV"></a>成具足已，<a id="a-EW"></a>身坏命终，<a id="a-EX"></a>趣至恶处，<a id="a-EY"></a>生地狱中，<a id="a-EZ"></a>方作是念：<a id="a-Ea"></a>‘彼沙门、<a id="a-Eb"></a>梵志于欲见此当来恐怖，<a id="a-Ec"></a>见此灾患故，<a id="a-Ed"></a>断于欲，<a id="a-Ee"></a>施设断欲。<a id="a-Ef"></a>我等因欲、<a id="a-Eg"></a>诤欲、<a id="a-Eh"></a>缘欲故，<a id="a-Ei"></a>受如是极苦甚重苦也。<a id="a-Ej"></a>’是谓受法现乐当来受苦报。</p>
  <p id="aEk">“云何受法现苦当来受乐报？<a id="a-El"></a>或有一自然重浊欲、<a id="a-Em"></a>重浊恚、<a id="a-En"></a>重浊痴，<a id="a-Eo"></a>彼数随欲心，<a id="a-Ep"></a>受苦忧戚；<a id="a-Eq"></a>数随恚心、<a id="a-Er"></a>痴心，<a id="a-Es"></a>受苦忧戚。<a id="a-Et"></a>彼以苦以忧，<a id="a-Eu"></a>尽其形寿，<a id="a-Ev"></a>修行梵行，<a id="a-Ew"></a>乃至啼泣堕泪。<a id="a-Ex"></a>彼受此法，<a id="a-Ey"></a>成具足已，<a id="a-Ez"></a>身坏命终，<a id="a-F0"></a>必升善处，<a id="a-F1"></a>生于天中，<a id="a-F2"></a>是谓受法现苦当来受乐报。</p>
  <p id="aF3">“云何受法现苦当来亦受苦报？<a id="a-F4"></a>或有沙门、<a id="a-F5"></a>梵志裸形无衣，<a id="a-F6"></a>或以手为衣，<a id="a-F7"></a>或以叶为衣，<a id="a-F8"></a>或以珠为衣；<a id="a-F9"></a>或不以瓶取水，<a id="a-FA"></a>或不以槐取水；<a id="a-FB"></a>不食刀杖劫抄之食，<a id="a-FC"></a>不食欺妄食；<a id="a-FD"></a>不自往，<a id="a-FE"></a>不遣信，<a id="a-FF"></a>不来尊，<a id="a-FG"></a>不善尊，<a id="a-FH"></a>不住尊；<a id="a-FI"></a>若有二人食，<a id="a-FJ"></a>不在中食；<a id="a-FK"></a>不怀妊家食，<a id="a-FL"></a>不畜狗家食；<a id="a-FM"></a>家有粪蝇飞来而不食；<a id="a-FN"></a>不啖鱼，<a id="a-FO"></a>不食肉，<a id="a-FP"></a>不饮酒；<a id="a-FQ"></a>不饮恶水，<a id="a-FR"></a>或都不饮，<a id="a-FS"></a>学无饮行；<a id="a-FT"></a>或啖一口，<a id="a-FU"></a>以一口为足，<a id="a-FV"></a>或二、<a id="a-FW"></a>三、<a id="a-FX"></a>四乃至七口，<a id="a-FY"></a>以七口为足；<a id="a-FZ"></a>或食一得，<a id="a-Fa"></a>以一得为足，<a id="a-Fb"></a>或二、<a id="a-Fc"></a>三、<a id="a-Fd"></a>四乃至七得，<a id="a-Fe"></a>以七得为足；<a id="a-Ff"></a>或日一食，<a id="a-Fg"></a>以一食为足，<a id="a-Fh"></a>或二、<a id="a-Fi"></a>三、<a id="a-Fj"></a>四、<a id="a-Fk"></a>五、<a id="a-Fl"></a>六、<a id="a-Fm"></a>七日、<a id="a-Fn"></a>半月、<a id="a-Fo"></a>一月一食，<a id="a-Fp"></a>以一食为足；<a id="a-Fq"></a>或食菜茄，<a id="a-Fr"></a>或食稗子，<a id="a-Fs"></a>或食穄米，<a id="a-Ft"></a>或食杂[麩-夫+黃]，<a id="a-Fu"></a>或食头头逻食，<a id="a-Fv"></a>或食粗食；<a id="a-Fw"></a>或至无事处，<a id="a-Fx"></a>依于无事；<a id="a-Fy"></a>或食根，<a id="a-Fz"></a>或食果，<a id="a-G0"></a>或食自落果；<a id="a-G1"></a>或持连合衣，<a id="a-G2"></a>或持毛衣，<a id="a-G3"></a>或持头舍衣，<a id="a-G4"></a>或持毛头舍衣，<a id="a-G5"></a>或持全皮，<a id="a-G6"></a>或持穿皮，<a id="a-G7"></a>或持全穿皮；<a id="a-G8"></a>或持散发，<a id="a-G9"></a>或持编发，<a id="a-GA"></a>或持散编发；<a id="a-GB"></a>或有剃发，<a id="a-GC"></a>或有剃须，<a id="a-GD"></a>或剃须发；<a id="a-GE"></a>或有拔发，<a id="a-GF"></a>或有拔须，<a id="a-GG"></a>或拔须发；<a id="a-GH"></a>或住立断坐，<a id="a-GI"></a>或修蹲行；<a id="a-GJ"></a>或有卧刺，<a id="a-GK"></a>以刺为床；<a id="a-GL"></a>或有卧草，<a id="a-GM"></a>以草为床；<a id="a-GN"></a>或有事水，<a id="a-GO"></a>昼夜手抒；<a id="a-GP"></a>或有事火，<a id="a-GQ"></a>竟宿燃之；<a id="a-GR"></a>或事日、<a id="a-GS"></a>月、<a id="a-GT"></a>尊佑大德，<a id="a-GU"></a>叉手向彼。<a id="a-GV"></a>如此之比，<a id="a-GW"></a>受无量苦，<a id="a-GX"></a>学烦热行。<a id="a-GY"></a>彼受此法，<a id="a-GZ"></a>成具足已，<a id="a-Ga"></a>身坏命终，<a id="a-Gb"></a>必至恶处，<a id="a-Gc"></a>生地狱中，<a id="a-Gd"></a>是谓受法现苦当来亦受苦报。</p>
  <p id="aGe">“云何受法现乐当来亦受乐报？<a id="a-Gf"></a>或有一自然不重浊欲、<a id="a-Gg"></a>不重浊恚，<a id="a-Gh"></a>不重浊痴，<a id="a-Gi"></a>彼不数随欲心，<a id="a-Gj"></a>受苦忧戚；<a id="a-Gk"></a>不数随恚心、<a id="a-Gl"></a>痴心，<a id="a-Gm"></a>受苦忧戚。<a id="a-Gn"></a>彼以乐以喜，<a id="a-Go"></a>尽其形寿，<a id="a-Gp"></a>修行梵行，<a id="a-Gq"></a>乃至欢悦心。<a id="a-Gr"></a>彼受此法，<a id="a-Gs"></a>成具足已，<a id="a-Gt"></a>五下分结尽，<a id="a-Gu"></a>化生于彼而般涅槃，<a id="a-Gv"></a>得不退法，<a id="a-Gw"></a>不还此世，<a id="a-Gx"></a>是谓受法现乐当来亦受乐报。<a id="a-Gy"></a>世间真实有是四种受法者，<a id="a-Gz"></a>因此故说。<a id="a-H0"></a>”</p>
  <p id="aH1">佛说如是，<a id="a-H2"></a>彼诸比丘闻佛所说，<a id="a-H3"></a>欢喜奉行。</p>
  <p data-pb></p>
  <h2 id="aH4">心品受法经下第四</h2>
  <p id="aH5">我闻如是：<a id="a-H6"></a>一时，<a id="a-H7"></a>佛游拘楼瘦剑磨瑟昙拘楼都邑。</p>
  <p id="aH8">尔时，<a id="a-H9"></a>世尊告诸比丘：<a id="a-HA"></a>“此世间是欲、<a id="a-HB"></a>如是望、<a id="a-HC"></a>如是爱、<a id="a-HD"></a>如是乐、<a id="a-HE"></a>如是意，<a id="a-HF"></a>令不喜、<a id="a-HG"></a>不爱、<a id="a-HH"></a>不可法灭，<a id="a-HI"></a>喜、<a id="a-HJ"></a>爱、<a id="a-HK"></a>可法生。<a id="a-HL"></a>彼如是欲、<a id="a-HM"></a>如是望、<a id="a-HN"></a>如是爱、<a id="a-HO"></a>如是乐、<a id="a-HP"></a>如是意，<a id="a-HQ"></a>然不喜、<a id="a-HR"></a>不爱、<a id="a-HS"></a>不可法生，<a id="a-HT"></a>喜、<a id="a-HU"></a>爱、<a id="a-HV"></a>可法灭，<a id="a-HW"></a>此是痴法。<a id="a-HX"></a>我法甚深！<a id="a-HY"></a>难见、<a id="a-HZ"></a>难觉、<a id="a-Ha"></a>难达，<a id="a-Hb"></a>如是我法甚深，<a id="a-Hc"></a>难见、<a id="a-Hd"></a>难觉、<a id="a-He"></a>难达，<a id="a-Hf"></a>不喜、<a id="a-Hg"></a>不爱、<a id="a-Hh"></a>不可法灭，<a id="a-Hi"></a>喜、<a id="a-Hj"></a>爱、<a id="a-Hk"></a>可法生，<a id="a-Hl"></a>是不痴法。<a id="a-Hm"></a>世间真实有四种受法。<a id="a-Hn"></a>云何为四？<a id="a-Ho"></a>或有受法现乐当来受苦报，<a id="a-Hp"></a>或有受法现苦当来受乐报，<a id="a-Hq"></a>或有受法现苦当来亦受苦报，<a id="a-Hr"></a>或有受法现乐当来亦受乐报。</p>
  <p id="aHs">“云何受法现乐当来受苦报？<a id="a-Ht"></a>或有一自乐自喜杀生，<a id="a-Hu"></a>因杀生，<a id="a-Hv"></a>生乐生喜；<a id="a-Hw"></a>彼自乐自喜不与取、<a id="a-Hx"></a>邪淫、<a id="a-Hy"></a>妄言，<a id="a-Hz"></a>乃至邪见，<a id="a-I0"></a>因邪见，<a id="a-I1"></a>生乐生喜。<a id="a-I2"></a>如是身乐、<a id="a-I3"></a>心乐，<a id="a-I4"></a>不善从、<a id="a-I5"></a>不善生，<a id="a-I6"></a>不趣智、<a id="a-I7"></a>不趣觉、<a id="a-I8"></a>不趣涅槃，<a id="a-I9"></a>是谓受法现乐当来受苦报。</p>
  <p id="aIA">“云何受法现苦当来受乐报？<a id="a-IB"></a>或有一自苦自忧断杀，<a id="a-IC"></a>因断杀，<a id="a-ID"></a>生苦生忧；<a id="a-IE"></a>彼自苦自忧断不与取、<a id="a-IF"></a>邪淫、<a id="a-IG"></a>妄言，<a id="a-IH"></a>乃至断邪见，<a id="a-II"></a>因断邪见，<a id="a-IJ"></a>生苦生忧。<a id="a-IK"></a>如是身苦、<a id="a-IL"></a>心苦，<a id="a-IM"></a>善从、<a id="a-IN"></a>善生，<a id="a-IO"></a>趣智、<a id="a-IP"></a>趣觉、<a id="a-IQ"></a>趣于涅槃，<a id="a-IR"></a>是谓受法现苦当来受乐报。</p>
  <p id="aIS">“云何受法现苦当来亦受苦报？<a id="a-IT"></a>或有一自苦自忧杀生，<a id="a-IU"></a>因杀生，<a id="a-IV"></a>生苦生忧；<a id="a-IW"></a>彼自苦自忧不与取、<a id="a-IX"></a>邪淫、<a id="a-IY"></a>妄言，<a id="a-IZ"></a>乃至邪见，<a id="a-Ia"></a>因邪见生苦、<a id="a-Ib"></a>生忧。<a id="a-Ic"></a>如是身苦、<a id="a-Id"></a>心苦，<a id="a-Ie"></a>不善从，<a id="a-If"></a>不善生，<a id="a-Ig"></a>不趣智、<a id="a-Ih"></a>不趣觉、<a id="a-Ii"></a>不趣涅槃，<a id="a-Ij"></a>是谓受法现苦当来亦受苦报。</p>
  <p id="aIk">“云何受法现乐当来亦受乐报？<a id="a-Il"></a>或有一自乐自喜断杀，<a id="a-Im"></a>因断杀，<a id="a-In"></a>生乐生喜；<a id="a-Io"></a>彼自乐自喜断不与取、<a id="a-Ip"></a>邪淫、<a id="a-Iq"></a>妄言，<a id="a-Ir"></a>乃至断邪见，<a id="a-Is"></a>因断邪见，<a id="a-It"></a>生乐生喜。<a id="a-Iu"></a>如是身乐、<a id="a-Iv"></a>心乐，<a id="a-Iw"></a>善从、<a id="a-Ix"></a>善生，<a id="a-Iy"></a>趣智、<a id="a-Iz"></a>趣觉、<a id="a-J0"></a>趣于涅槃，<a id="a-J1"></a>是谓受法现乐当来亦受乐报。</p>
  <p id="aJ2">“若有受法现乐当来受苦报，<a id="a-J3"></a>彼痴者不知如真。<a id="a-J4"></a>此受法现乐当来受苦报，<a id="a-J5"></a>不知如真已，<a id="a-J6"></a>便习行不断；<a id="a-J7"></a>习行不断已，<a id="a-J8"></a>便不喜、<a id="a-J9"></a>不爱、<a id="a-JA"></a>不可法生，<a id="a-JB"></a>喜、<a id="a-JC"></a>爱、<a id="a-JD"></a>可法灭。<a id="a-JE"></a>犹如阿摩尼药，<a id="a-JF"></a>一分好色香味，<a id="a-JG"></a>然杂以毒，<a id="a-JH"></a>或有人为病故服，<a id="a-JI"></a>服时好色香味，<a id="a-JJ"></a>可口而不伤咽，<a id="a-JK"></a>服已在腹，<a id="a-JL"></a>便不成药。<a id="a-JM"></a>如是此受法现乐当来受苦报，<a id="a-JN"></a>彼痴者不知如真。<a id="a-JO"></a>此受法现乐当来受苦报，<a id="a-JP"></a>不知如真已，<a id="a-JQ"></a>便习行不断；<a id="a-JR"></a>习行不断已，<a id="a-JS"></a>便不喜、<a id="a-JT"></a>不爱、<a id="a-JU"></a>不可法生，<a id="a-JV"></a>喜、<a id="a-JW"></a>爱、<a id="a-JX"></a>可法灭，<a id="a-JY"></a>是谓痴法。</p>
  <p id="aJZ">“若有受法现苦当来受乐报，<a id="a-Ja"></a>彼痴者不知如真。<a id="a-Jb"></a>此受法现苦当来受乐报，<a id="a-Jc"></a>不知如真已，<a id="a-Jd"></a>便不习行而断之；<a id="a-Je"></a>不习行断已，<a id="a-Jf"></a>便不喜、<a id="a-Jg"></a>不爱、<a id="a-Jh"></a>不可法生，<a id="a-Ji"></a>喜、<a id="a-Jj"></a>爱、<a id="a-Jk"></a>可法灭，<a id="a-Jl"></a>是谓痴法。</p>
  <p id="aJm">“若有受法现苦当来亦受苦报，<a id="a-Jn"></a>彼痴者不知如真。<a id="a-Jo"></a>此受法现苦当来亦受苦报，<a id="a-Jp"></a>不知如真已，<a id="a-Jq"></a>便习行不断；<a id="a-Jr"></a>习行不断已，<a id="a-Js"></a>便不喜、<a id="a-Jt"></a>不爱、<a id="a-Ju"></a>不可法生，<a id="a-Jv"></a>喜、<a id="a-Jw"></a>爱、<a id="a-Jx"></a>可法灭。<a id="a-Jy"></a>犹如大小便，<a id="a-Jz"></a>复杂以毒，<a id="a-K0"></a>或有人为病故服，<a id="a-K1"></a>服时恶色臭无味，<a id="a-K2"></a>不可口而伤咽，<a id="a-K3"></a>服已在腹便不成药。<a id="a-K4"></a>如是此受法现苦当来亦受苦报，<a id="a-K5"></a>彼痴者不知如真。<a id="a-K6"></a>此受法现苦当来亦受苦报，<a id="a-K7"></a>不知如真已，<a id="a-K8"></a>便习行不断；<a id="a-K9"></a>习行不断已，<a id="a-KA"></a>便不喜、<a id="a-KB"></a>不爱、<a id="a-KC"></a>不可法生，<a id="a-KD"></a>喜、<a id="a-KE"></a>爱、<a id="a-KF"></a>可法灭，<a id="a-KG"></a>是谓痴法。</p>
  <p id="aKH">“若有受法现乐当来亦受乐报，<a id="a-KI"></a>彼痴者不知如真。<a id="a-KJ"></a>此受法现乐当来亦受乐报，<a id="a-KK"></a>不知如真已，<a id="a-KL"></a>便不习行而断之；<a id="a-KM"></a>不习行断已，<a id="a-KN"></a>便不喜、<a id="a-KO"></a>不爱、<a id="a-KP"></a>不可法生，<a id="a-KQ"></a>喜、<a id="a-KR"></a>爱、<a id="a-KS"></a>可法灭，<a id="a-KT"></a>是谓痴法。<a id="a-KU"></a>彼习行法不知如真，<a id="a-KV"></a>不习行法不知如真；<a id="a-KW"></a>习行法不知如真，<a id="a-KX"></a>不习行法不知如真已，<a id="a-KY"></a>不习行法习，<a id="a-KZ"></a>习行法不习；<a id="a-Ka"></a>不习行法习，<a id="a-Kb"></a>习行法不习已，<a id="a-Kc"></a>便不喜、<a id="a-Kd"></a>不爱、<a id="a-Ke"></a>不可法生，<a id="a-Kf"></a>喜、<a id="a-Kg"></a>爱、<a id="a-Kh"></a>可法灭，<a id="a-Ki"></a>是谓痴法。</p>
  <p id="aKj">“若有受法现乐当来受苦报，<a id="a-Kk"></a>彼慧者知如真。<a id="a-Kl"></a>此受法现乐当来受苦报，<a id="a-Km"></a>知如真已，<a id="a-Kn"></a>便不习行而断之；<a id="a-Ko"></a>不习行断已，<a id="a-Kp"></a>便喜、<a id="a-Kq"></a>爱、<a id="a-Kr"></a>可法生，<a id="a-Ks"></a>不喜、<a id="a-Kt"></a>不爱、<a id="a-Ku"></a>不可法灭，<a id="a-Kv"></a>是谓慧法。<a id="a-Kw"></a>若有受法现苦当来受乐报，<a id="a-Kx"></a>彼慧者知如真。<a id="a-Ky"></a>此受法现苦当来受乐报，<a id="a-Kz"></a>知如真已，<a id="a-L0"></a>便习行不断；<a id="a-L1"></a>习行不断已，<a id="a-L2"></a>便喜、<a id="a-L3"></a>爱、<a id="a-L4"></a>可法生，<a id="a-L5"></a>不喜、<a id="a-L6"></a>不爱、<a id="a-L7"></a>不可法灭。<a id="a-L8"></a>犹如大小便和若干种药，<a id="a-L9"></a>或有人为病故服，<a id="a-LA"></a>服时恶色臭无味，<a id="a-LB"></a>不可口而伤咽，<a id="a-LC"></a>服已在腹便成药。<a id="a-LD"></a>如是此受法现苦当来受乐报，<a id="a-LE"></a>彼慧者知如真。<a id="a-LF"></a>此受法现苦当来受乐报，<a id="a-LG"></a>知如真已，<a id="a-LH"></a>便习行不断；<a id="a-LI"></a>习行不断已，<a id="a-LJ"></a>便喜、<a id="a-LK"></a>爱、<a id="a-LL"></a>可法生，<a id="a-LM"></a>不喜、<a id="a-LN"></a>不爱、<a id="a-LO"></a>不可法灭，<a id="a-LP"></a>是谓慧法。</p>
  <p id="aLQ">“若有受法现苦当来亦受苦报，<a id="a-LR"></a>彼慧者知如真。<a id="a-LS"></a>此受法现苦当来亦受苦报，<a id="a-LT"></a>知如真已，<a id="a-LU"></a>便不习行而断之；<a id="a-LV"></a>不习行断已，<a id="a-LW"></a>便喜、<a id="a-LX"></a>爱、<a id="a-LY"></a>可法生，<a id="a-LZ"></a>不喜、<a id="a-La"></a>不爱、<a id="a-Lb"></a>不可法灭，<a id="a-Lc"></a>是谓慧法。</p>
  <p id="aLd">“若有受法现乐当来亦受乐报，<a id="a-Le"></a>彼慧者知如真。<a id="a-Lf"></a>此受法现乐当来亦受乐报，<a id="a-Lg"></a>知如真已，<a id="a-Lh"></a>便习行不断；<a id="a-Li"></a>习行不断已，<a id="a-Lj"></a>便喜、<a id="a-Lk"></a>爱、<a id="a-Ll"></a>可法生，<a id="a-Lm"></a>不喜、<a id="a-Ln"></a>不爱、<a id="a-Lo"></a>不可法灭。<a id="a-Lp"></a>犹如酥、<a id="a-Lq"></a>蜜和若干种药，<a id="a-Lr"></a>或有人为病故服，<a id="a-Ls"></a>服时好色香味，<a id="a-Lt"></a>可口而不伤咽，<a id="a-Lu"></a>服已在腹便成药。<a id="a-Lv"></a>如是此受法现乐当来亦受乐报，<a id="a-Lw"></a>彼慧者知如真。<a id="a-Lx"></a>此受法现乐当来亦受乐报，<a id="a-Ly"></a>知如真已，<a id="a-Lz"></a>便习行不断；<a id="a-M0"></a>习行不断已，<a id="a-M1"></a>便喜、<a id="a-M2"></a>爱、<a id="a-M3"></a>可法生，<a id="a-M4"></a>不喜、<a id="a-M5"></a>不爱、<a id="a-M6"></a>不可法灭，<a id="a-M7"></a>是谓慧法。</p>
  <p id="aM8">“彼习行法知如真，<a id="a-M9"></a>不习行法知如真；<a id="a-MA"></a>习行法知如真，<a id="a-MB"></a>不习行法知如真已，<a id="a-MC"></a>便习行法习，<a id="a-MD"></a>不习行法不习；<a id="a-ME"></a>习行法习，<a id="a-MF"></a>不习行法不习已，<a id="a-MG"></a>便喜、<a id="a-MH"></a>爱、<a id="a-MI"></a>可法生，<a id="a-MJ"></a>不喜、<a id="a-MK"></a>不爱、<a id="a-ML"></a>不可法灭，<a id="a-MM"></a>是谓慧法。<a id="a-MN"></a>世间真实有是四种受法者，<a id="a-MO"></a>因此故说。<a id="a-MP"></a>”</p>
  <p id="aMQ">佛说如是，<a id="a-MR"></a>彼诸比丘闻佛所说，<a id="a-MS"></a>欢喜奉行。</p>
 </body>
</html>