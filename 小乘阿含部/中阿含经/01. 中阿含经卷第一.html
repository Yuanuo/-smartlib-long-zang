<!doctype html>
<html id="z3IBU6rWa" data-ver="1774">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第一</h1>
  <h2 id="a2">七法品第一（有十经）（初一日诵）</h2>
  <p id="a3">善法、<a id="a-4"></a>昼度树，<a id="a-5"></a>城、<a id="a-6"></a>水、<a id="a-7"></a>木积喻，</p>
  <p id="a8">善人往、<a id="a-9"></a>世福，<a id="a-A"></a>七日、<a id="a-B"></a>车、<a id="a-C"></a>漏尽。</p>
  <p data-pb></p>
  <h2 id="aD">七法品善法经第一</h2>
  <p id="aE">我闻如是：<a id="a-F"></a>一时，<a id="a-G"></a>佛游舍卫国，<a id="a-H"></a>在胜林给孤独园。</p>
  <p id="aI">尔时，<a id="a-J"></a>世尊告诸比丘：<a id="a-K"></a>“若有比丘成就七法者，<a id="a-L"></a>便于贤圣得欢喜乐，<a id="a-M"></a>正趣漏尽。<a id="a-N"></a>云何为七？<a id="a-O"></a>谓比丘知法、<a id="a-P"></a>知义、<a id="a-Q"></a>知时、<a id="a-R"></a>知节、<a id="a-S"></a>知己、<a id="a-T"></a>知众、<a id="a-U"></a>知人胜如。</p>
  <p id="aV">“云何比丘为知法耶？<a id="a-W"></a>谓比丘知正经、<a id="a-X"></a>歌咏、<a id="a-Y"></a>记说、<a id="a-Z"></a>偈咃、<a id="a-a"></a>因缘、<a id="a-b"></a>撰录、<a id="a-c"></a>本起、<a id="a-d"></a>此说、<a id="a-e"></a>生处、<a id="a-f"></a>广解、<a id="a-g"></a>未曾有法及说义，<a id="a-h"></a>是谓比丘为知法也。<a id="a-i"></a>若有比丘不知法者，<a id="a-j"></a>谓不知正经、<a id="a-k"></a>歌咏、<a id="a-l"></a>记说、<a id="a-m"></a>偈咃、<a id="a-n"></a>因缘、<a id="a-o"></a>撰录、<a id="a-p"></a>本起、<a id="a-q"></a>此说、<a id="a-r"></a>生处、<a id="a-s"></a>广解、<a id="a-t"></a>未曾有法及说义，<a id="a-u"></a>如是比丘为不知法。<a id="a-v"></a>若有比丘善知法者，<a id="a-w"></a>谓知正经、<a id="a-x"></a>歌咏、<a id="a-y"></a>记说、<a id="a-z"></a>偈咃、<a id="a-10"></a>因缘、<a id="a-11"></a>撰录、<a id="a-12"></a>本起、<a id="a-13"></a>此说、<a id="a-14"></a>生处、<a id="a-15"></a>广解、<a id="a-16"></a>未曾有法及说义，<a id="a-17"></a>是谓比丘善知法也。</p>
  <p id="a18">“云何比丘为知义耶？<a id="a-19"></a>谓比丘知彼彼说义是彼义、<a id="a-1A"></a>是此义，<a id="a-1B"></a>是谓比丘为知义也。<a id="a-1C"></a>若有比丘不知义者，<a id="a-1D"></a>谓不知彼彼说义是彼义、<a id="a-1E"></a>是此义，<a id="a-1F"></a>如是比丘为不知义。<a id="a-1G"></a>若有比丘善知义者，<a id="a-1H"></a>谓知彼彼说义是彼义、<a id="a-1I"></a>是此义，<a id="a-1J"></a>是谓比丘善知义也。</p>
  <p id="a1K">“云何比丘为知时耶？<a id="a-1L"></a>谓比丘知是时修下相，<a id="a-1M"></a>是时修高相，<a id="a-1N"></a>是时修舍相，<a id="a-1O"></a>是谓比丘为知时也。<a id="a-1P"></a>若有比丘不知时者，<a id="a-1Q"></a>谓不知是时修下相，<a id="a-1R"></a>是时修高相，<a id="a-1S"></a>是时修舍相，<a id="a-1T"></a>如是比丘为不知时。<a id="a-1U"></a>若有比丘善知时者，<a id="a-1V"></a>谓知是时修下相，<a id="a-1W"></a>是时修高相，<a id="a-1X"></a>是时修舍相，<a id="a-1Y"></a>是谓比丘善知时也。</p>
  <p id="a1Z">“云何比丘为知节耶？<a id="a-1a"></a>谓比丘知节，<a id="a-1b"></a>若饮若食、<a id="a-1c"></a>若去若住、<a id="a-1d"></a>若坐若卧、<a id="a-1e"></a>若语若默、<a id="a-1f"></a>若大小便，<a id="a-1g"></a>捐除睡眠，<a id="a-1h"></a>修行正智，<a id="a-1i"></a>是谓比丘为知节也。<a id="a-1j"></a>若有比丘不知节者，<a id="a-1k"></a>谓不知若饮若食、<a id="a-1l"></a>若去若住、<a id="a-1m"></a>若坐若卧、<a id="a-1n"></a>若语若默、<a id="a-1o"></a>若大小便，<a id="a-1p"></a>捐除睡眠，<a id="a-1q"></a>修行正智，<a id="a-1r"></a>如是比丘为不知节。<a id="a-1s"></a>若有比丘善知节者，<a id="a-1t"></a>谓知若饮若食、<a id="a-1u"></a>若去若住、<a id="a-1v"></a>若坐若卧、<a id="a-1w"></a>若语若默、<a id="a-1x"></a>若大小便，<a id="a-1y"></a>捐除睡眠，<a id="a-1z"></a>修行正智，<a id="a-20"></a>是谓比丘善知节也。</p>
  <p id="a21">“云何比丘为知己耶？<a id="a-22"></a>谓比丘自知我有尔所信、<a id="a-23"></a>戒、<a id="a-24"></a>闻、<a id="a-25"></a>施、<a id="a-26"></a>慧、<a id="a-27"></a>辩、<a id="a-28"></a>阿含及所得，<a id="a-29"></a>是谓比丘为知己也。<a id="a-2A"></a>若有比丘不知己者，<a id="a-2B"></a>谓不自知我有尔所信、<a id="a-2C"></a>戒、<a id="a-2D"></a>闻、<a id="a-2E"></a>施、<a id="a-2F"></a>慧、<a id="a-2G"></a>辩、<a id="a-2H"></a>阿含及所得，<a id="a-2I"></a>如是比丘为不知己。<a id="a-2J"></a>若有比丘善知己者，<a id="a-2K"></a>谓自知我有尔所信、<a id="a-2L"></a>戒、<a id="a-2M"></a>闻、<a id="a-2N"></a>施、<a id="a-2O"></a>慧、<a id="a-2P"></a>辩、<a id="a-2Q"></a>阿含及所得，<a id="a-2R"></a>是谓比丘善知己也。</p>
  <p id="a2S">“云何比丘为知众耶？<a id="a-2T"></a>谓比丘知此刹利众、<a id="a-2U"></a>此梵志众、<a id="a-2V"></a>此居士众、<a id="a-2W"></a>此沙门众，<a id="a-2X"></a>我于彼众应如是去、<a id="a-2Y"></a>如是住、<a id="a-2Z"></a>如是坐、<a id="a-2a"></a>如是语、<a id="a-2b"></a>如是默，<a id="a-2c"></a>是谓比丘为知众也。<a id="a-2d"></a>若有比丘不知众者，<a id="a-2e"></a>谓不知此刹利众、<a id="a-2f"></a>此梵志众、<a id="a-2g"></a>此居士众、<a id="a-2h"></a>此沙门众，<a id="a-2i"></a>我于彼众应如是去、<a id="a-2j"></a>如是住、<a id="a-2k"></a>如是坐、<a id="a-2l"></a>如是语、<a id="a-2m"></a>如是默，<a id="a-2n"></a>如是比丘为不知众。<a id="a-2o"></a>若有比丘善知众者，<a id="a-2p"></a>谓知此刹利众、<a id="a-2q"></a>此梵志众、<a id="a-2r"></a>此居士众、<a id="a-2s"></a>此沙门众，<a id="a-2t"></a>我于彼众应如是去、<a id="a-2u"></a>如是住、<a id="a-2v"></a>如是坐、<a id="a-2w"></a>如是语、<a id="a-2x"></a>如是默，<a id="a-2y"></a>是谓比丘善知众也。</p>
  <p id="a2z">“云何比丘知人胜如？<a id="a-30"></a>谓比丘知有二种人：<a id="a-31"></a>有信，<a id="a-32"></a>有不信；<a id="a-33"></a>若信者胜，<a id="a-34"></a>不信者为不如也。<a id="a-35"></a>谓信人复有二种：<a id="a-36"></a>有数往见比丘，<a id="a-37"></a>有不数往见比丘；<a id="a-38"></a>若数往见比丘者胜，<a id="a-39"></a>不数往见比丘者为不如也。<a id="a-3A"></a>谓数往见比丘人复有二种：<a id="a-3B"></a>有礼敬比丘，<a id="a-3C"></a>有不礼敬比丘；<a id="a-3D"></a>若礼敬比丘者胜，<a id="a-3E"></a>不礼敬比丘者为不如也。<a id="a-3F"></a>谓礼敬比丘人复有二种：<a id="a-3G"></a>有问经，<a id="a-3H"></a>有不问经；<a id="a-3I"></a>若问经者胜，<a id="a-3J"></a>不问经者为不如也。<a id="a-3K"></a>谓问经人复有二种：<a id="a-3L"></a>有一心听经，<a id="a-3M"></a>有不一心听经；<a id="a-3N"></a>若一心听经者胜，<a id="a-3O"></a>不一心听经者为不如也。<a id="a-3P"></a>谓一心听经人复有二种：<a id="a-3Q"></a>有闻持法，<a id="a-3R"></a>有闻不持法；<a id="a-3S"></a>若闻持法者胜，<a id="a-3T"></a>闻不持法者为不如也。<a id="a-3U"></a>谓闻持法人复有二种：<a id="a-3V"></a>有闻法观义，<a id="a-3W"></a>有闻法不观义；<a id="a-3X"></a>若闻法观义者胜，<a id="a-3Y"></a>闻法不观义者为不如也。<a id="a-3Z"></a>谓闻法观义人复有二种：<a id="a-3a"></a>有知法、<a id="a-3b"></a>知义、<a id="a-3c"></a>向法次法、<a id="a-3d"></a>随顺于法、<a id="a-3e"></a>如法行之，<a id="a-3f"></a>有不知法、<a id="a-3g"></a>不知义、<a id="a-3h"></a>不向法次法、<a id="a-3i"></a>不随顺法、<a id="a-3j"></a>不如法行；<a id="a-3k"></a>若知法、<a id="a-3l"></a>知义、<a id="a-3m"></a>向法次法、<a id="a-3n"></a>随顺于法、<a id="a-3o"></a>如法行者胜，<a id="a-3p"></a>不知法、<a id="a-3q"></a>不知义、<a id="a-3r"></a>不向法次法、<a id="a-3s"></a>不随顺法、<a id="a-3t"></a>不如法行者为不如也。</p>
  <p id="a3u">“谓知法、<a id="a-3v"></a>知义、<a id="a-3w"></a>向法次法、<a id="a-3x"></a>随顺于法、<a id="a-3y"></a>如法行人复有二种：<a id="a-3z"></a>有自饶益，<a id="a-40"></a>亦饶益他，<a id="a-41"></a>饶益多人，<a id="a-42"></a>愍伤世间，<a id="a-43"></a>为天、<a id="a-44"></a>为人求义及饶益，<a id="a-45"></a>求安隐快乐；<a id="a-46"></a>有不自饶益，<a id="a-47"></a>亦不饶益他，<a id="a-48"></a>不饶益多人，<a id="a-49"></a>不愍伤世间，<a id="a-4A"></a>不为天、<a id="a-4B"></a>不為人求义及饶益，<a id="a-4C"></a>求安隐快乐。<a id="a-4D"></a>若自饶益，<a id="a-4E"></a>亦饶益他，<a id="a-4F"></a>饶益多人，<a id="a-4G"></a>愍伤世间，<a id="a-4H"></a>为天、<a id="a-4I"></a>为人求义及饶益，<a id="a-4J"></a>求安隐快乐者，<a id="a-4K"></a>此人于彼人中为极第一、<a id="a-4L"></a>为大、<a id="a-4M"></a>为上、<a id="a-4N"></a>为最、<a id="a-4O"></a>为胜、<a id="a-4P"></a>为尊、<a id="a-4Q"></a>为妙。<a id="a-4R"></a>譬如因牛有乳，<a id="a-4S"></a>因乳有酪，<a id="a-4T"></a>因酪有生酥，<a id="a-4U"></a>因生酥有熟酥，<a id="a-4V"></a>因熟酥有酥精。<a id="a-4W"></a>酥精者，<a id="a-4X"></a>于彼中为极第一、<a id="a-4Y"></a>为大、<a id="a-4Z"></a>为上、<a id="a-4a"></a>为最、<a id="a-4b"></a>为胜、<a id="a-4c"></a>为尊、<a id="a-4d"></a>为妙。<a id="a-4e"></a>如是若人自饶益，<a id="a-4f"></a>亦饶益他，<a id="a-4g"></a>饶益多人，<a id="a-4h"></a>愍伤世间，<a id="a-4i"></a>为天、<a id="a-4j"></a>为人求义及饶益，<a id="a-4k"></a>求安隐快乐，<a id="a-4l"></a>此二人如上所说，<a id="a-4m"></a>如上分别，<a id="a-4n"></a>如上施设，<a id="a-4o"></a>此为第一、<a id="a-4p"></a>为大、<a id="a-4q"></a>为上、<a id="a-4r"></a>为最、<a id="a-4s"></a>为胜、<a id="a-4t"></a>为尊、<a id="a-4u"></a>为妙，<a id="a-4v"></a>是谓比丘知人胜如。<a id="a-4w"></a>”</p>
  <p id="a4x">佛说如是，<a id="a-4y"></a>彼诸比丘闻佛所说，<a id="a-4z"></a>欢喜奉行。</p>
  <p data-pb></p>
  <h2 id="a50">七法品昼度树经第二</h2>
  <p id="a51">我闻如是：<a id="a-52"></a>一时，<a id="a-53"></a>佛游舍卫国，<a id="a-54"></a>在胜林给孤独园。</p>
  <p id="a55">尔时，<a id="a-56"></a>世尊告诸比丘：<a id="a-57"></a>“若三十三天昼度树叶萎黄；<a id="a-58"></a>是时，<a id="a-59"></a>三十三天悦乐欢喜，<a id="a-5A"></a>昼度树叶不久当落。<a id="a-5B"></a>复次，<a id="a-5C"></a>三十三天昼度树叶已落；<a id="a-5D"></a>是时，<a id="a-5E"></a>三十三天悦乐欢喜，<a id="a-5F"></a>昼度树叶不久当还生。<a id="a-5G"></a>复次，<a id="a-5H"></a>三十三天昼度树叶已还生；<a id="a-5I"></a>是时，<a id="a-5J"></a>三十三天悦乐欢喜，<a id="a-5K"></a>昼度树不久当生网。<a id="a-5L"></a>复次，<a id="a-5M"></a>三十三天昼度树已生网；<a id="a-5N"></a>是时，<a id="a-5O"></a>三十三天悦乐欢喜，<a id="a-5P"></a>昼度树不久当生如鸟喙。<a id="a-5Q"></a>复次，<a id="a-5R"></a>三十三天昼度树已生如鸟喙；<a id="a-5S"></a>是时，<a id="a-5T"></a>三十三天悦乐欢喜，<a id="a-5U"></a>昼度树不久当开如钵。<a id="a-5V"></a>复次，<a id="a-5W"></a>三十三天昼度树已开如钵；<a id="a-5X"></a>是时，<a id="a-5Y"></a>三十三天悦乐欢喜，<a id="a-5Z"></a>昼度树不久当尽敷开。<a id="a-5a"></a>若昼度树已尽敷开，<a id="a-5b"></a>光所照，<a id="a-5c"></a>色所映，<a id="a-5d"></a>香所熏，<a id="a-5e"></a>周百由延；<a id="a-5f"></a>是时，<a id="a-5g"></a>三十三天于中夏四月，<a id="a-5h"></a>以天五欲功德具足而自娱乐，<a id="a-5i"></a>是谓三十三天于昼度树下集会娱乐也。</p>
  <p id="a5j">“如是义，<a id="a-5k"></a>圣弟子亦复尔。<a id="a-5l"></a>思念出家；<a id="a-5m"></a>是时，<a id="a-5n"></a>圣弟子名为叶黄，<a id="a-5o"></a>犹三十三天昼度树叶萎黄也。<a id="a-5p"></a>复次，<a id="a-5q"></a>圣弟子剃除须发，<a id="a-5r"></a>著袈裟衣，<a id="a-5s"></a>至信、<a id="a-5t"></a>舍家、<a id="a-5u"></a>无家、<a id="a-5v"></a>学道；<a id="a-5w"></a>是时，<a id="a-5x"></a>圣弟子名为叶落，<a id="a-5y"></a>犹三十三天昼度树叶落也。<a id="a-5z"></a>复次，<a id="a-60"></a>圣弟子离欲、<a id="a-61"></a>离恶不善之法，<a id="a-62"></a>有觉、<a id="a-63"></a>有观，<a id="a-64"></a>离生喜、<a id="a-65"></a>乐，<a id="a-66"></a>得初禅成就游；<a id="a-67"></a>是时，<a id="a-68"></a>圣弟子名叶还生，<a id="a-69"></a>犹三十三天昼度树叶还生也。<a id="a-6A"></a>复次，<a id="a-6B"></a>圣弟子觉、<a id="a-6C"></a>观已息，<a id="a-6D"></a>内静、<a id="a-6E"></a>一心，<a id="a-6F"></a>无觉、<a id="a-6G"></a>无观，<a id="a-6H"></a>定生喜、<a id="a-6I"></a>乐，<a id="a-6J"></a>得第二禅成就游；<a id="a-6K"></a>是时，<a id="a-6L"></a>圣弟子名为生网，<a id="a-6M"></a>犹三十三天昼度树生网也。<a id="a-6N"></a>复次，<a id="a-6O"></a>圣弟子离于喜欲，<a id="a-6P"></a>舍无求游，<a id="a-6Q"></a>正念正智而身觉乐，<a id="a-6R"></a>谓圣所说、<a id="a-6S"></a>圣所舍、<a id="a-6T"></a>念、<a id="a-6U"></a>乐住、<a id="a-6V"></a>空，<a id="a-6W"></a>得第三禅成就游；<a id="a-6X"></a>是时，<a id="a-6Y"></a>圣弟子名生如鸟喙，<a id="a-6Z"></a>犹三十三天昼度树如鸟喙也。<a id="a-6a"></a>复次，<a id="a-6b"></a>圣弟子乐灭、<a id="a-6c"></a>苦灭、<a id="a-6d"></a>喜、<a id="a-6e"></a>忧本已灭，<a id="a-6f"></a>不苦不乐、<a id="a-6g"></a>舍、<a id="a-6h"></a>念、<a id="a-6i"></a>清净，<a id="a-6j"></a>得第四禅成就游；<a id="a-6k"></a>是时，<a id="a-6l"></a>圣弟子名生如钵，<a id="a-6m"></a>犹三十三天昼度树如钵也。</p>
  <p id="a6n">“复次，<a id="a-6o"></a>圣弟子诸漏已尽，<a id="a-6p"></a>心解脱、<a id="a-6q"></a>慧解脱，<a id="a-6r"></a>于现法中自知、<a id="a-6s"></a>自觉、<a id="a-6t"></a>自作证成就游：<a id="a-6u"></a>生已尽，<a id="a-6v"></a>梵行已立，<a id="a-6w"></a>所作已办，<a id="a-6x"></a>不更受有，<a id="a-6y"></a>知如真。<a id="a-6z"></a>是时，<a id="a-70"></a>圣弟子名尽敷开，<a id="a-71"></a>犹三十三天昼度树尽敷开也。<a id="a-72"></a>彼为漏尽阿罗诃比丘，<a id="a-73"></a>三十三天集在善法正殿，<a id="a-74"></a>咨嗟称叹：<a id="a-75"></a>‘某尊弟子于某村邑剃除须发，<a id="a-76"></a>著袈裟衣，<a id="a-77"></a>至信、<a id="a-78"></a>舍家、<a id="a-79"></a>无家、<a id="a-7A"></a>学道，<a id="a-7B"></a>诸漏已尽，<a id="a-7C"></a>心解脱、<a id="a-7D"></a>慧解脱，<a id="a-7E"></a>于现法中自知、<a id="a-7F"></a>自觉、<a id="a-7G"></a>自作证成就游：<a id="a-7H"></a>生已尽，<a id="a-7I"></a>梵行已立，<a id="a-7J"></a>所作已办，<a id="a-7K"></a>不更受有，<a id="a-7L"></a>知如真。<a id="a-7M"></a>’是谓漏尽阿罗诃共集会也，<a id="a-7N"></a>如三十三天昼度树下共集会也。<a id="a-7O"></a>”</p>
  <p id="a7P">佛说如是，<a id="a-7Q"></a>彼诸比丘闻佛所说，<a id="a-7R"></a>欢喜奉行。</p>
  <p data-pb></p>
  <h2 id="a7S">七法品城喻经第三</h2>
  <p id="a7T">我闻如是：<a id="a-7U"></a>一时，<a id="a-7V"></a>佛游舍卫国，<a id="a-7W"></a>在胜林给孤独园。</p>
  <p id="a7X">尔时，<a id="a-7Y"></a>世尊告诸比丘：<a id="a-7Z"></a>“如王边城七事具足，<a id="a-7a"></a>四食丰饶，<a id="a-7b"></a>易不难得，<a id="a-7c"></a>是故王城不为外敌破，<a id="a-7d"></a>唯除内自坏。</p>
  <p id="a7e">“云何王城七事具足？<a id="a-7f"></a>谓王边城造立楼橹，<a id="a-7g"></a>筑地使坚，<a id="a-7h"></a>不可毁坏，<a id="a-7i"></a>为内安隐，<a id="a-7j"></a>制外怨敌，<a id="a-7k"></a>是谓王城一事具足。<a id="a-7l"></a>复次，<a id="a-7m"></a>如王边城掘凿池堑，<a id="a-7n"></a>极使深广，<a id="a-7o"></a>修备可依，<a id="a-7p"></a>为内安隐，<a id="a-7q"></a>制外怨敌，<a id="a-7r"></a>是谓王城二事具足。<a id="a-7s"></a>复次，<a id="a-7t"></a>如王边城周匝通道，<a id="a-7u"></a>开除平博，<a id="a-7v"></a>为内安隐，<a id="a-7w"></a>制外怨敌，<a id="a-7x"></a>是谓王城三事具足。<a id="a-7y"></a>复次，<a id="a-7z"></a>如王边城集四种军力——象军、<a id="a-80"></a>马军、<a id="a-81"></a>车军、<a id="a-82"></a>步军，<a id="a-83"></a>为內安隐，<a id="a-84"></a>制外怨敌，<a id="a-85"></a>是谓王城四事具足。<a id="a-86"></a>复次，<a id="a-87"></a>如王边城预备军器——弓、<a id="a-88"></a>矢、<a id="a-89"></a>鉾、<a id="a-8A"></a>戟，<a id="a-8B"></a>为内安隐，<a id="a-8C"></a>制外怨敌，<a id="a-8D"></a>是谓王城五事具足。<a id="a-8E"></a>复次，<a id="a-8F"></a>如王边城立守门大将，<a id="a-8G"></a>明略智辩，<a id="a-8H"></a>勇毅奇谋，<a id="a-8I"></a>善则听入，<a id="a-8J"></a>不善则禁，<a id="a-8K"></a>为内安隐，<a id="a-8L"></a>制外怨敌，<a id="a-8M"></a>是谓王城六事具足。<a id="a-8N"></a>复次，<a id="a-8O"></a>如王边城筑立高墙，<a id="a-8P"></a>令极牢固，<a id="a-8Q"></a>泥涂垩洒，<a id="a-8R"></a>为内安隐，<a id="a-8S"></a>制外怨敌，<a id="a-8T"></a>是谓王城七事具足也。</p>
  <p id="a8U">“云何王城四食丰饶，<a id="a-8V"></a>易不难得？<a id="a-8W"></a>谓王边城水草樵木，<a id="a-8X"></a>资有预备，<a id="a-8Y"></a>为内安隐，<a id="a-8Z"></a>制外怨敌，<a id="a-8a"></a>是谓王城一食丰饶，<a id="a-8b"></a>易不难得。<a id="a-8c"></a>复次，<a id="a-8d"></a>如王边城多收稻谷及储畜麦，<a id="a-8e"></a>为内安隐，<a id="a-8f"></a>制外怨敌，<a id="a-8g"></a>是谓王城二食丰饶，<a id="a-8h"></a>易不难得。<a id="a-8i"></a>复次，<a id="a-8j"></a>如王边城多积秥豆及大小豆，<a id="a-8k"></a>为内安隐，<a id="a-8l"></a>制外怨敌，<a id="a-8m"></a>是谓王城三食丰饶，<a id="a-8n"></a>易不难得。<a id="a-8o"></a>复次，<a id="a-8p"></a>如王边城畜酥油、<a id="a-8q"></a>蜜及甘蔗、<a id="a-8r"></a>糖、<a id="a-8s"></a>鱼、<a id="a-8t"></a>盐、<a id="a-8u"></a>脯肉，<a id="a-8v"></a>一切具足，<a id="a-8w"></a>为内安隐，<a id="a-8x"></a>制外怨敌，<a id="a-8y"></a>是谓王城四食丰饶，<a id="a-8z"></a>易不难得。<a id="a-90"></a>如是王城七事具足，<a id="a-91"></a>四食丰饶，<a id="a-92"></a>易不难得，<a id="a-93"></a>不为外敌破，<a id="a-94"></a>唯除内自坏。</p>
  <p id="a95">“如是，<a id="a-96"></a>若圣弟子亦得七善法，<a id="a-97"></a>逮四增上心，<a id="a-98"></a>易不难得，<a id="a-99"></a>是故圣弟子不为魔王之所得便，<a id="a-9A"></a>亦不随恶不善之法，<a id="a-9B"></a>不为染污所染，<a id="a-9C"></a>不复更受生也。</p>
  <p id="a9D">“云何圣弟子得七善法？<a id="a-9E"></a>谓圣弟子得坚固信，<a id="a-9F"></a>深著如来，<a id="a-9G"></a>信根已立，<a id="a-9H"></a>终不随外沙门、<a id="a-9I"></a>梵志，<a id="a-9J"></a>若天、<a id="a-9K"></a>魔、<a id="a-9L"></a>梵及余世间，<a id="a-9M"></a>是谓圣弟子得一善法。<a id="a-9N"></a>复次，<a id="a-9O"></a>圣弟子常行惭耻，<a id="a-9P"></a>可惭知惭：<a id="a-9Q"></a>恶不善法秽污烦恼，<a id="a-9R"></a>受诸恶报，<a id="a-9S"></a>造生死本。<a id="a-9T"></a>是谓圣弟子得二善法。<a id="a-9U"></a>复次，<a id="a-9V"></a>圣弟子常行羞愧，<a id="a-9W"></a>可愧知愧：<a id="a-9X"></a>恶不善法秽污烦恼，<a id="a-9Y"></a>受诸恶报，<a id="a-9Z"></a>造生死本。<a id="a-9a"></a>是谓圣弟子得三善法。<a id="a-9b"></a>复次，<a id="a-9c"></a>圣弟子常行精进，<a id="a-9d"></a>断恶不善，<a id="a-9e"></a>修诸善法，<a id="a-9f"></a>恒自起意，<a id="a-9g"></a>专一坚固，<a id="a-9h"></a>为诸善本，<a id="a-9i"></a>不舍方便，<a id="a-9j"></a>是谓圣弟子得四善法。<a id="a-9k"></a>复次，<a id="a-9l"></a>圣弟子广学多闻，<a id="a-9m"></a>守持不忘，<a id="a-9n"></a>积聚博闻。<a id="a-9o"></a>所谓法者，<a id="a-9p"></a>初善、<a id="a-9q"></a>中善、<a id="a-9r"></a>竟亦善，<a id="a-9s"></a>有义有文，<a id="a-9t"></a>具足清净，<a id="a-9u"></a>显现梵行。<a id="a-9v"></a>如是诸法广学多闻，<a id="a-9w"></a>玩习至千，<a id="a-9x"></a>意所惟观，<a id="a-9y"></a>明见深达，<a id="a-9z"></a>是谓圣弟子得五善法。<a id="a-A0"></a>复次，<a id="a-A1"></a>圣弟子常行于念，<a id="a-A2"></a>成就正念，<a id="a-A3"></a>久所曾习，<a id="a-A4"></a>久所曾闻，<a id="a-A5"></a>恒忆不忘，<a id="a-A6"></a>是谓圣弟子得六善法。<a id="a-A7"></a>复次，<a id="a-A8"></a>圣弟子修行智慧，<a id="a-A9"></a>观兴衰法，<a id="a-AA"></a>得如此智，<a id="a-AB"></a>圣慧明达，<a id="a-AC"></a>分别晓了，<a id="a-AD"></a>以正尽苦，<a id="a-AE"></a>是谓圣弟子得七善法也。</p>
  <p id="aAF">“云何圣弟子逮四增上心，<a id="a-AG"></a>易不难得？<a id="a-AH"></a>谓圣弟子离欲、<a id="a-AI"></a>离恶不善之法，<a id="a-AJ"></a>有觉、<a id="a-AK"></a>有观，<a id="a-AL"></a>离生喜、<a id="a-AM"></a>乐，<a id="a-AN"></a>逮初禅成就游，<a id="a-AO"></a>是谓圣弟子逮初增上心，<a id="a-AP"></a>易不难得。<a id="a-AQ"></a>复次，<a id="a-AR"></a>圣弟子觉、<a id="a-AS"></a>观已息，<a id="a-AT"></a>内静、<a id="a-AU"></a>一心，<a id="a-AV"></a>无觉、<a id="a-AW"></a>无观，<a id="a-AX"></a>定生喜、<a id="a-AY"></a>乐，<a id="a-AZ"></a>逮第二禅成就游，<a id="a-Aa"></a>是谓圣弟子逮第二增上心，<a id="a-Ab"></a>易不难得。<a id="a-Ac"></a>复次，<a id="a-Ad"></a>圣弟子离于喜欲，<a id="a-Ae"></a>舍无求游，<a id="a-Af"></a>正念正智而身觉乐，<a id="a-Ag"></a>谓圣所说、<a id="a-Ah"></a>圣所舍、<a id="a-Ai"></a>念、<a id="a-Aj"></a>乐住、<a id="a-Ak"></a>空，<a id="a-Al"></a>逮第三禅成就游，<a id="a-Am"></a>是谓圣弟子逮第三增上心，<a id="a-An"></a>易不难得。<a id="a-Ao"></a>复次，<a id="a-Ap"></a>圣弟子乐灭、<a id="a-Aq"></a>苦灭，<a id="a-Ar"></a>喜、<a id="a-As"></a>忧本已灭，<a id="a-At"></a>不苦不乐、<a id="a-Au"></a>舍、<a id="a-Av"></a>念、<a id="a-Aw"></a>清净，<a id="a-Ax"></a>逮第四禅成就游，<a id="a-Ay"></a>是谓圣弟子逮第四增上心，<a id="a-Az"></a>易不难得。</p>
  <p id="aB0">“如是，<a id="a-B1"></a>圣弟子得七善法，<a id="a-B2"></a>逮四增上心，<a id="a-B3"></a>易不难得，<a id="a-B4"></a>不为魔王之所得便，<a id="a-B5"></a>亦不随恶不善之法，<a id="a-B6"></a>不为染污所染，<a id="a-B7"></a>不复更受生。</p>
  <p id="aB8">“如王边城造立楼橹，<a id="a-B9"></a>筑地使坚，<a id="a-BA"></a>不可毁坏，<a id="a-BB"></a>为内安隐，<a id="a-BC"></a>制外怨敌；<a id="a-BD"></a>如是，<a id="a-BE"></a>圣弟子得坚固信，<a id="a-BF"></a>深著如来，<a id="a-BG"></a>信根已立，<a id="a-BH"></a>终不随外沙门、<a id="a-BI"></a>梵志，<a id="a-BJ"></a>若天、<a id="a-BK"></a>魔、<a id="a-BL"></a>梵及余世间，<a id="a-BM"></a>是谓圣弟子得信楼橹，<a id="a-BN"></a>除恶不善，<a id="a-BO"></a>修诸善法也。</p>
  <p id="aBP">“如王边城掘凿池堑，<a id="a-BQ"></a>极使深广，<a id="a-BR"></a>修备可依，<a id="a-BS"></a>为内安隐，<a id="a-BT"></a>制外怨敌；<a id="a-BU"></a>如是，<a id="a-BV"></a>圣弟子常行惭耻，<a id="a-BW"></a>可惭知惭：<a id="a-BX"></a>恶不善法秽污烦恼，<a id="a-BY"></a>受诸恶报，<a id="a-BZ"></a>造生死本。<a id="a-Ba"></a>是谓圣弟子得惭池堑，<a id="a-Bb"></a>除恶不善，<a id="a-Bc"></a>修诸善法也。</p>
  <p id="aBd">“如王边城周匝通道，<a id="a-Be"></a>开除平博，<a id="a-Bf"></a>为内安隐，<a id="a-Bg"></a>制外怨敌；<a id="a-Bh"></a>如是，<a id="a-Bi"></a>圣弟子常行为愧，<a id="a-Bj"></a>可愧知愧：<a id="a-Bk"></a>恶不善法秽污烦恼，<a id="a-Bl"></a>受诸恶报，<a id="a-Bm"></a>造生死本。<a id="a-Bn"></a>是谓圣弟子得愧平道，<a id="a-Bo"></a>除恶不善，<a id="a-Bp"></a>修诸善法也。</p>
  <p id="aBq">“如王边城集四种军力——象军、<a id="a-Br"></a>马军、<a id="a-Bs"></a>车军、<a id="a-Bt"></a>步军，<a id="a-Bu"></a>为内安隐，<a id="a-Bv"></a>制外怨敌；<a id="a-Bw"></a>如是，<a id="a-Bx"></a>圣弟子常行精进，<a id="a-By"></a>断恶不善，<a id="a-Bz"></a>修诸善法，<a id="a-C0"></a>恒自起意，<a id="a-C1"></a>专一坚固，<a id="a-C2"></a>为诸善本，<a id="a-C3"></a>不舍方便，<a id="a-C4"></a>是谓圣弟子得精进军力，<a id="a-C5"></a>除恶不善，<a id="a-C6"></a>修诸善法也。</p>
  <p id="aC7">“如王边城预备军器——弓、<a id="a-C8"></a>矢、<a id="a-C9"></a>鉾、<a id="a-CA"></a>戟，<a id="a-CB"></a>为内安隐，<a id="a-CC"></a>制外怨敌；<a id="a-CD"></a>如是，<a id="a-CE"></a>圣弟子广学多闻，<a id="a-CF"></a>守持不忘，<a id="a-CG"></a>积聚博闻。<a id="a-CH"></a>所谓法者，<a id="a-CI"></a>初善、<a id="a-CJ"></a>中善、<a id="a-CK"></a>竟亦善，<a id="a-CL"></a>有义有文，<a id="a-CM"></a>具足清净，<a id="a-CN"></a>显现梵行。<a id="a-CO"></a>如是诸法广学多闻，<a id="a-CP"></a>玩习至千，<a id="a-CQ"></a>意所惟观，<a id="a-CR"></a>明见深达，<a id="a-CS"></a>是谓圣弟子得多闻军器，<a id="a-CT"></a>除恶不善，<a id="a-CU"></a>修诸善法也。</p>
  <p id="aCV">“如王边城立守门大将，<a id="a-CW"></a>明略智辩，<a id="a-CX"></a>勇毅奇谋，<a id="a-CY"></a>善则听入，<a id="a-CZ"></a>不善则禁，<a id="a-Ca"></a>为内安隐，<a id="a-Cb"></a>制外怨敌；<a id="a-Cc"></a>如是，<a id="a-Cd"></a>圣弟子常行于念，<a id="a-Ce"></a>成就正念，<a id="a-Cf"></a>久所曾习，<a id="a-Cg"></a>久所曾闻，<a id="a-Ch"></a>恒忆不忘，<a id="a-Ci"></a>是谓圣弟子得念守门大将，<a id="a-Cj"></a>除恶不善，<a id="a-Ck"></a>修诸善法也。</p>
  <p id="aCl">“如王边城筑立高墙，<a id="a-Cm"></a>令极牢固，<a id="a-Cn"></a>泥涂垩洒，<a id="a-Co"></a>为内安隐，<a id="a-Cp"></a>制外怨敌；<a id="a-Cq"></a>如是，<a id="a-Cr"></a>圣弟子修行智慧，<a id="a-Cs"></a>观兴衰法，<a id="a-Ct"></a>得如此智，<a id="a-Cu"></a>圣慧明达，<a id="a-Cv"></a>分别晓了，<a id="a-Cw"></a>以正尽苦，<a id="a-Cx"></a>是谓圣弟子得智慧墙，<a id="a-Cy"></a>除恶不善，<a id="a-Cz"></a>修诸善法也。</p>
  <p id="aD0">“如王边城水草樵木，<a id="a-D1"></a>资有预备，<a id="a-D2"></a>为内安隐，<a id="a-D3"></a>制外怨敌；<a id="a-D4"></a>如是，<a id="a-D5"></a>圣弟子离欲、<a id="a-D6"></a>离恶不善之法，<a id="a-D7"></a>有觉、<a id="a-D8"></a>有观，<a id="a-D9"></a>离生喜、<a id="a-DA"></a>乐，<a id="a-DB"></a>逮初禅成就游，<a id="a-DC"></a>乐住无乏，<a id="a-DD"></a>安隐快乐，<a id="a-DE"></a>自致涅槃也。</p>
  <p id="aDF">“如王边城多收稻谷及储畜麦，<a id="a-DG"></a>为内安隐，<a id="a-DH"></a>制外怨敌；<a id="a-DI"></a>如是，<a id="a-DJ"></a>圣弟子觉、<a id="a-DK"></a>观已息，<a id="a-DL"></a>内静、<a id="a-DM"></a>一心，<a id="a-DN"></a>无觉、<a id="a-DO"></a>无观，<a id="a-DP"></a>定生喜、<a id="a-DQ"></a>乐，<a id="a-DR"></a>逮第二禅成就游，<a id="a-DS"></a>乐住无乏，<a id="a-DT"></a>安隐快乐，<a id="a-DU"></a>自致涅槃也。</p>
  <p id="aDV">“如王边城多积秥豆及大小豆，<a id="a-DW"></a>为内安隐，<a id="a-DX"></a>制外怨敌；<a id="a-DY"></a>如是，<a id="a-DZ"></a>圣弟子离于喜欲，<a id="a-Da"></a>舍无求游，<a id="a-Db"></a>正念正智而身觉乐，<a id="a-Dc"></a>谓圣所说、<a id="a-Dd"></a>圣所舍、<a id="a-De"></a>念、<a id="a-Df"></a>乐住、<a id="a-Dg"></a>空，<a id="a-Dh"></a>逮第三禅成就游，<a id="a-Di"></a>乐住无乏，<a id="a-Dj"></a>安隐快乐，<a id="a-Dk"></a>自致涅槃也。</p>
  <p id="aDl">“如正边城畜酥油、<a id="a-Dm"></a>蜜及甘蔗、<a id="a-Dn"></a>糖、<a id="a-Do"></a>鱼、<a id="a-Dp"></a>盐、<a id="a-Dq"></a>脯肉，<a id="a-Dr"></a>一切充足，<a id="a-Ds"></a>为内安隐，<a id="a-Dt"></a>制外怨敌；<a id="a-Du"></a>如是，<a id="a-Dv"></a>圣弟子乐灭、<a id="a-Dw"></a>苦灭，<a id="a-Dx"></a>喜、<a id="a-Dy"></a>忧本已灭，<a id="a-Dz"></a>不苦不乐、<a id="a-E0"></a>舍、<a id="a-E1"></a>念、<a id="a-E2"></a>清净，<a id="a-E3"></a>逮第四禅成就游，<a id="a-E4"></a>乐住无乏，<a id="a-E5"></a>安隐快乐，<a id="a-E6"></a>自致涅槃。<a id="a-E7"></a>”</p>
  <p id="aE8">佛说如是，<a id="a-E9"></a>彼诸比丘闻佛所说，<a id="a-EA"></a>欢喜奉行。</p>
  <p data-pb></p>
  <h2 id="aEB">七法品水喻经第四</h2>
  <p id="aEC">我闻如是：<a id="a-ED"></a>一时，<a id="a-EE"></a>佛游舍卫国，<a id="a-EF"></a>在胜林给孤独园。</p>
  <p id="aEG">尔时，<a id="a-EH"></a>世尊告诸比丘：<a id="a-EI"></a>“我当为汝说七水人。<a id="a-EJ"></a>谛听！<a id="a-EK"></a>谛听！<a id="a-EL"></a>善思念之。<a id="a-EM"></a>”</p>
  <p id="aEN">时，<a id="a-EO"></a>诸比丘受教而听。</p>
  <p id="aEP">佛言：<a id="a-EQ"></a>“云何为七？<a id="a-ER"></a>或有一人常卧水中；<a id="a-ES"></a>或复有人出水还没；<a id="a-ET"></a>或复有人出水而住；<a id="a-EU"></a>或复有人出水而住，<a id="a-EV"></a>住已而观；<a id="a-EW"></a>或复有人出水而住，<a id="a-EX"></a>住已而观，<a id="a-EY"></a>观已而渡；<a id="a-EZ"></a>或复有人出水而住，<a id="a-Ea"></a>住已而观，<a id="a-Eb"></a>观已而渡，<a id="a-Ec"></a>渡已至彼岸；<a id="a-Ed"></a>或复有人出水而住，<a id="a-Ee"></a>住已而观，<a id="a-Ef"></a>观已而渡，<a id="a-Eg"></a>渡已至彼岸，<a id="a-Eh"></a>至彼岸已，<a id="a-Ei"></a>谓住岸人。<a id="a-Ej"></a>如是，<a id="a-Ek"></a>我曾复为汝说七水喻人。<a id="a-El"></a>谛听！<a id="a-Em"></a>谛听！<a id="a-En"></a>善思念之。<a id="a-Eo"></a>”</p>
  <p id="aEp">时，<a id="a-Eq"></a>诸比丘受教而听。</p>
  <p id="aEr">佛言：<a id="a-Es"></a>“云何为七？<a id="a-Et"></a>或有人常卧水中；<a id="a-Eu"></a>或复有人出已还没；<a id="a-Ev"></a>或复有人出已而住；<a id="a-Ew"></a>或复有人出已而住，<a id="a-Ex"></a>住已而观；<a id="a-Ey"></a>或复有人出已而住，<a id="a-Ez"></a>住已而观，<a id="a-F0"></a>观已而渡；<a id="a-F1"></a>或复有人出已而住，<a id="a-F2"></a>住已而观，<a id="a-F3"></a>观已而渡，<a id="a-F4"></a>渡已至彼岸；<a id="a-F5"></a>或复有人出已而住，<a id="a-F6"></a>住已而观，<a id="a-F7"></a>观已而渡，<a id="a-F8"></a>渡已至彼岸，<a id="a-F9"></a>至彼岸已，<a id="a-FA"></a>谓住岸梵志。<a id="a-FB"></a>此七水喻人，<a id="a-FC"></a>我略说也。<a id="a-FD"></a>如上说，<a id="a-FE"></a>如上施设，<a id="a-FF"></a>汝知何义？<a id="a-FG"></a>何所分别？<a id="a-FH"></a>有何因缘？<a id="a-FI"></a>”</p>
  <p id="aFJ">时，<a id="a-FK"></a>诸比丘白世尊曰：<a id="a-FL"></a>“世尊为法本！<a id="a-FM"></a>世尊为法主！<a id="a-FN"></a>法由世尊，<a id="a-FO"></a>惟愿说之！<a id="a-FP"></a>我等闻已，<a id="a-FQ"></a>得广知义。<a id="a-FR"></a>”</p>
  <p id="aFS">佛便告曰：<a id="a-FT"></a>“汝等谛听！<a id="a-FU"></a>善思念之，<a id="a-FV"></a>我当为汝分别其义。<a id="a-FW"></a>”</p>
  <p id="aFX">时，<a id="a-FY"></a>诸比丘受教而听。</p>
  <p id="aFZ">佛言：<a id="a-Fa"></a>“云何有人当卧？<a id="a-Fb"></a>谓或有人为不善法之所覆盖，<a id="a-Fc"></a>染污所染，<a id="a-Fd"></a>受恶法报，<a id="a-Fe"></a>造生死本。<a id="a-Ff"></a>是谓有人常卧。<a id="a-Fg"></a>犹人没溺，<a id="a-Fh"></a>卧于水中，<a id="a-Fi"></a>我说彼人亦复如是，<a id="a-Fj"></a>是谓初水喻人，<a id="a-Fk"></a>世间谛如有也。</p>
  <p id="aFl">“云何有人出已还没？<a id="a-Fm"></a>谓人既出，<a id="a-Fn"></a>得信善法，<a id="a-Fo"></a>持戒、<a id="a-Fp"></a>布施、<a id="a-Fq"></a>多闻、<a id="a-Fr"></a>智慧，<a id="a-Fs"></a>修习善法。<a id="a-Ft"></a>彼于后时失信不固，<a id="a-Fu"></a>失持戒、<a id="a-Fv"></a>布施、<a id="a-Fw"></a>多闻、<a id="a-Fx"></a>智慧而不坚固。<a id="a-Fy"></a>是谓有人出已还没。<a id="a-Fz"></a>犹人溺水，<a id="a-G0"></a>既出还没，<a id="a-G1"></a>我说彼人亦复如是，<a id="a-G2"></a>是谓第二水喻人，<a id="a-G3"></a>世间谛如有也。</p>
  <p id="aG4">“云何有人出已而住？<a id="a-G5"></a>谓人既出，<a id="a-G6"></a>得信善法，<a id="a-G7"></a>持戒、<a id="a-G8"></a>布施、<a id="a-G9"></a>多闻、<a id="a-GA"></a>智慧，<a id="a-GB"></a>修习善法。<a id="a-GC"></a>彼于后时信固不失，<a id="a-GD"></a>持戒、<a id="a-GE"></a>布施、<a id="a-GF"></a>多闻、<a id="a-GG"></a>智慧，<a id="a-GH"></a>坚固不失。<a id="a-GI"></a>是谓有人出已而住。<a id="a-GJ"></a>犹人溺水，<a id="a-GK"></a>出已而住，<a id="a-GL"></a>我说彼人亦复如是，<a id="a-GM"></a>是谓第三水喻人，<a id="a-GN"></a>世间谛如有也。</p>
  <p id="aGO">“云何有人出已而住，<a id="a-GP"></a>住已而观？<a id="a-GQ"></a>谓人既出，<a id="a-GR"></a>得信善法，<a id="a-GS"></a>持戒、<a id="a-GT"></a>布施、<a id="a-GU"></a>多闻、<a id="a-GV"></a>智慧，<a id="a-GW"></a>修习善法。<a id="a-GX"></a>彼于后时信固不失，<a id="a-GY"></a>持戒、<a id="a-GZ"></a>布施、<a id="a-Ga"></a>多闻、<a id="a-Gb"></a>智慧，<a id="a-Gc"></a>坚固不失，<a id="a-Gd"></a>住善法中，<a id="a-Ge"></a>知苦如真，<a id="a-Gf"></a>知苦集、<a id="a-Gg"></a>知苦灭、<a id="a-Gh"></a>知苦灭道如真；<a id="a-Gi"></a>彼如是知、<a id="a-Gj"></a>如是见，<a id="a-Gk"></a>三结便尽，<a id="a-Gl"></a>谓身见、<a id="a-Gm"></a>戒取、<a id="a-Gn"></a>疑；<a id="a-Go"></a>三结已尽，<a id="a-Gp"></a>得须陀洹，<a id="a-Gq"></a>不堕恶法，<a id="a-Gr"></a>定趣正觉，<a id="a-Gs"></a>极受七有；<a id="a-Gt"></a>天上、<a id="a-Gu"></a>人间七往来已，<a id="a-Gv"></a>便得苦际。<a id="a-Gw"></a>是谓有人出已而住，<a id="a-Gx"></a>住已而观。<a id="a-Gy"></a>犹人溺水，<a id="a-Gz"></a>出已而住，<a id="a-H0"></a>住已而观，<a id="a-H1"></a>我说彼人亦复如是，<a id="a-H2"></a>是谓第四水喻人，<a id="a-H3"></a>世间谛如有也。</p>
  <p id="aH4">“云何有人出已而住，<a id="a-H5"></a>住已而观，<a id="a-H6"></a>观已而渡？<a id="a-H7"></a>谓人既出，<a id="a-H8"></a>得信善法，<a id="a-H9"></a>持戒、<a id="a-HA"></a>布施、<a id="a-HB"></a>多闻、<a id="a-HC"></a>智慧，<a id="a-HD"></a>修习善法。<a id="a-HE"></a>彼于后时信固不失，<a id="a-HF"></a>持戒、<a id="a-HG"></a>布施、<a id="a-HH"></a>多闻、<a id="a-HI"></a>智慧，<a id="a-HJ"></a>坚固不失，<a id="a-HK"></a>住善法中，<a id="a-HL"></a>知苦如真，<a id="a-HM"></a>知苦集、<a id="a-HN"></a>知苦灭、<a id="a-HO"></a>知苦灭道如真；<a id="a-HP"></a>如是知、<a id="a-HQ"></a>如是见，<a id="a-HR"></a>三结便尽，<a id="a-HS"></a>谓身见、<a id="a-HT"></a>戒取、<a id="a-HU"></a>疑；<a id="a-HV"></a>三结已尽，<a id="a-HW"></a>淫、<a id="a-HX"></a>怒、<a id="a-HY"></a>痴薄，<a id="a-HZ"></a>得一往来天上、<a id="a-Ha"></a>人间；<a id="a-Hb"></a>一往来已，<a id="a-Hc"></a>便得苦际。<a id="a-Hd"></a>是谓有人出已而住，<a id="a-He"></a>住已而观，<a id="a-Hf"></a>观已而渡。<a id="a-Hg"></a>犹人溺水，<a id="a-Hh"></a>出已而住，<a id="a-Hi"></a>住已而观，<a id="a-Hj"></a>观已而渡，<a id="a-Hk"></a>我说彼人亦复如是，<a id="a-Hl"></a>是谓第五水喻人，<a id="a-Hm"></a>世间谛如有也。</p>
  <p id="aHn">“云何有人出已而住，<a id="a-Ho"></a>住已而观，<a id="a-Hp"></a>观已而渡，<a id="a-Hq"></a>渡已至彼岸？<a id="a-Hr"></a>谓人既出，<a id="a-Hs"></a>得信善法，<a id="a-Ht"></a>持戒、<a id="a-Hu"></a>布施、<a id="a-Hv"></a>多闻、<a id="a-Hw"></a>智慧，<a id="a-Hx"></a>修习善法。<a id="a-Hy"></a>彼于后时信固不失，<a id="a-Hz"></a>持戒、<a id="a-I0"></a>布施、<a id="a-I1"></a>多闻、<a id="a-I2"></a>智慧，<a id="a-I3"></a>坚固不失，<a id="a-I4"></a>住善法中，<a id="a-I5"></a>知苦如真，<a id="a-I6"></a>知苦集、<a id="a-I7"></a>知苦灭、<a id="a-I8"></a>知苦灭道如真；<a id="a-I9"></a>如是知、<a id="a-IA"></a>如是见，<a id="a-IB"></a>五下分结尽，<a id="a-IC"></a>谓贪欲、<a id="a-ID"></a>瞋恚、<a id="a-IE"></a>身见、<a id="a-IF"></a>戒取、<a id="a-IG"></a>疑；<a id="a-IH"></a>五下分结尽已，<a id="a-II"></a>生于彼间，<a id="a-IJ"></a>便般涅槃，<a id="a-IK"></a>得不退法，<a id="a-IL"></a>不还此世。<a id="a-IM"></a>是谓有人出已而住，<a id="a-IN"></a>住已而观，<a id="a-IO"></a>观已而渡，<a id="a-IP"></a>渡已至彼岸。<a id="a-IQ"></a>犹人溺水，<a id="a-IR"></a>出已而住，<a id="a-IS"></a>住已而观，<a id="a-IT"></a>观已而渡，<a id="a-IU"></a>渡已至彼岸，<a id="a-IV"></a>我说彼人亦复如是，<a id="a-IW"></a>是谓第六水喻人，<a id="a-IX"></a>世间谛如有也。</p>
  <p id="aIY">“云何有人出已而住，<a id="a-IZ"></a>住已而观，<a id="a-Ia"></a>观已而渡，<a id="a-Ib"></a>渡已至彼岸，<a id="a-Ic"></a>至彼岸已，<a id="a-Id"></a>谓住岸梵志？<a id="a-Ie"></a>谓人既出，<a id="a-If"></a>得信善法，<a id="a-Ig"></a>持戒、<a id="a-Ih"></a>布施、<a id="a-Ii"></a>多闻、<a id="a-Ij"></a>智慧，<a id="a-Ik"></a>修习善法。<a id="a-Il"></a>彼于后时信固不失，<a id="a-Im"></a>持戒、<a id="a-In"></a>布施、<a id="a-Io"></a>多闻、<a id="a-Ip"></a>智慧，<a id="a-Iq"></a>坚固不失，<a id="a-Ir"></a>住善法中，<a id="a-Is"></a>知苦如真，<a id="a-It"></a>知苦集、<a id="a-Iu"></a>知苦灭，<a id="a-Iv"></a>知苦灭道如真；<a id="a-Iw"></a>如是知、<a id="a-Ix"></a>如是见，<a id="a-Iy"></a>欲漏心解脱，<a id="a-Iz"></a>有漏、<a id="a-J0"></a>无明漏心解脱；<a id="a-J1"></a>解脱已，<a id="a-J2"></a>便知解脱：<a id="a-J3"></a>生已尽，<a id="a-J4"></a>梵行已立，<a id="a-J5"></a>所作已办，<a id="a-J6"></a>不更受有，<a id="a-J7"></a>知如真。<a id="a-J8"></a>是谓有人出已而住，<a id="a-J9"></a>住已而观，<a id="a-JA"></a>观已而渡，<a id="a-JB"></a>渡已至彼岸，<a id="a-JC"></a>至彼岸已，<a id="a-JD"></a>谓住岸梵志。<a id="a-JE"></a>犹人溺水，<a id="a-JF"></a>出已而住，<a id="a-JG"></a>住已而观，<a id="a-JH"></a>观已而渡，<a id="a-JI"></a>渡已至彼岸，<a id="a-JJ"></a>至彼岸已，<a id="a-JK"></a>谓住岸人，<a id="a-JL"></a>我说彼人亦复如是，<a id="a-JM"></a>是谓第七水喻人，<a id="a-JN"></a>世间谛如有也。</p>
  <p id="aJO">“我向所言，<a id="a-JP"></a>当为汝说七水人者，<a id="a-JQ"></a>因此故说。<a id="a-JR"></a>”</p>
  <p id="aJS">佛说如是，<a id="a-JT"></a>彼诸比丘闻佛所说，<a id="a-JU"></a>欢喜奉行。</p>
  <p data-pb></p>
  <h2 id="aJV">七法品木积喻经第五</h2>
  <p id="aJW">我闻如是：<a id="a-JX"></a>一时，<a id="a-JY"></a>佛游拘萨罗，<a id="a-JZ"></a>在人间，<a id="a-Ja"></a>与大比丘众翼从而行。</p>
  <p id="aJb">尔时，<a id="a-Jc"></a>世尊则于中路，<a id="a-Jd"></a>忽见一处有大木积，<a id="a-Je"></a>洞燃俱炽。<a id="a-Jf"></a>世尊见已，<a id="a-Jg"></a>便下道侧，<a id="a-Jh"></a>更就余树敷尼师檀，<a id="a-Ji"></a>结跏趺坐。</p>
  <p id="aJj">世尊坐已，<a id="a-Jk"></a>告诸比丘：<a id="a-Jl"></a>“汝等见彼有大木积洞燃俱炽耶？<a id="a-Jm"></a>”</p>
  <p id="aJn">时，<a id="a-Jo"></a>诸比丘答曰：<a id="a-Jp"></a>“见也，<a id="a-Jq"></a>世尊。<a id="a-Jr"></a>”</p>
  <p id="aJs">世尊复告诸比丘曰：<a id="a-Jt"></a>“于汝意云何？<a id="a-Ju"></a>谓大木积洞燃俱炽，<a id="a-Jv"></a>若抱、<a id="a-Jw"></a>若坐、<a id="a-Jx"></a>若卧；<a id="a-Jy"></a>谓刹利女、<a id="a-Jz"></a>梵志、<a id="a-K0"></a>居士、<a id="a-K1"></a>工师女，<a id="a-K2"></a>年在盛时，<a id="a-K3"></a>沐浴香薰，<a id="a-K4"></a>著明净衣，<a id="a-K5"></a>华鬘、<a id="a-K6"></a>璎珞严饰其身，<a id="a-K7"></a>若抱、<a id="a-K8"></a>若坐、<a id="a-K9"></a>若卧，<a id="a-KA"></a>何者为乐？<a id="a-KB"></a>”</p>
  <p id="aKC">时，<a id="a-KD"></a>诸比丘白曰：<a id="a-KE"></a>“世尊，<a id="a-KF"></a>谓大木积洞燃俱炽，<a id="a-KG"></a>若抱、<a id="a-KH"></a>若坐、<a id="a-KI"></a>若卧，<a id="a-KJ"></a>甚苦！<a id="a-KK"></a>世尊！<a id="a-KL"></a>谓刹利女、<a id="a-KM"></a>梵志、<a id="a-KN"></a>居士、<a id="a-KO"></a>工师女，<a id="a-KP"></a>年在盛时，<a id="a-KQ"></a>沐浴香薰，<a id="a-KR"></a>著明净衣，<a id="a-KS"></a>华鬘、<a id="a-KT"></a>璎珞严饰其身，<a id="a-KU"></a>若抱、<a id="a-KV"></a>若坐、<a id="a-KW"></a>若卧，<a id="a-KX"></a>甚乐！<a id="a-KY"></a>世尊！<a id="a-KZ"></a>”</p>
  <p id="aKa">世尊告曰：<a id="a-Kb"></a>“我为汝说，<a id="a-Kc"></a>不令汝等学沙门失沙门道。<a id="a-Kd"></a>汝欲成无上梵行者，<a id="a-Ke"></a>宁抱木积洞燃俱炽，<a id="a-Kf"></a>若坐、<a id="a-Kg"></a>若卧；<a id="a-Kh"></a>彼虽因此受苦或死，<a id="a-Ki"></a>然不以是身坏命终，<a id="a-Kj"></a>趣至恶处，<a id="a-Kk"></a>生地狱中。<a id="a-Kl"></a>若愚痴人犯戒不精进，<a id="a-Km"></a>生恶不善法，<a id="a-Kn"></a>非梵行称梵行，<a id="a-Ko"></a>非沙门称沙门，<a id="a-Kp"></a>若抱刹利女、<a id="a-Kq"></a>梵志、<a id="a-Kr"></a>居士、<a id="a-Ks"></a>工师女，<a id="a-Kt"></a>年在盛时，<a id="a-Ku"></a>沐浴香薰，<a id="a-Kv"></a>著明净衣，<a id="a-Kw"></a>华鬘、<a id="a-Kx"></a>璎珞严饰其身，<a id="a-Ky"></a>若坐、<a id="a-Kz"></a>若卧者；<a id="a-L0"></a>彼愚痴人因是长夜不善不义，<a id="a-L1"></a>受恶法报，<a id="a-L2"></a>身坏命终，<a id="a-L3"></a>趣至恶处，<a id="a-L4"></a>生地狱中。<a id="a-L5"></a>是故汝等当观自义、<a id="a-L6"></a>观彼义、<a id="a-L7"></a>观两义。<a id="a-L8"></a>当作是念‘我出家学，<a id="a-L9"></a>不虚不空，<a id="a-LA"></a>有果有报，<a id="a-LB"></a>有极安乐，<a id="a-LC"></a>生诸善处而得长寿，<a id="a-LD"></a>受人信施衣被、<a id="a-LE"></a>饮食、<a id="a-LF"></a>床褥、<a id="a-LG"></a>汤药，<a id="a-LH"></a>令诸施主得大福佑，<a id="a-LI"></a>得大光明’者，<a id="a-LJ"></a>当作是学！<a id="a-LK"></a>”</p>
  <p id="aLL">世尊复告诸比丘曰：<a id="a-LM"></a>“于意云何？<a id="a-LN"></a>若有力士以紧索毛绳绞勒其腨断皮，<a id="a-LO"></a>断皮已断肉，<a id="a-LP"></a>断肉已断筋，<a id="a-LQ"></a>断筋已断骨，<a id="a-LR"></a>断骨已至髄而住；<a id="a-LS"></a>若从刹利、<a id="a-LT"></a>梵志、<a id="a-LU"></a>居士、<a id="a-LV"></a>工师受其信施，<a id="a-LW"></a>按摩身体、<a id="a-LX"></a>肢节、<a id="a-LY"></a>手足，<a id="a-LZ"></a>何者为乐？<a id="a-La"></a>”</p>
  <p id="aLb">时，<a id="a-Lc"></a>诸比丘白曰：<a id="a-Ld"></a>“世尊，<a id="a-Le"></a>若有力士以紧索毛绳绞勒其腨断皮，<a id="a-Lf"></a>断皮已断肉，<a id="a-Lg"></a>断肉已断筋，<a id="a-Lh"></a>断筋已断骨，<a id="a-Li"></a>断骨已至髄而住，<a id="a-Lj"></a>甚苦！<a id="a-Lk"></a>世尊！<a id="a-Ll"></a>若从刹利、<a id="a-Lm"></a>梵志、<a id="a-Ln"></a>居士、<a id="a-Lo"></a>工师受其信施，<a id="a-Lp"></a>按摩身体、<a id="a-Lq"></a>肢节、<a id="a-Lr"></a>手足，<a id="a-Ls"></a>甚乐！<a id="a-Lt"></a>世尊！<a id="a-Lu"></a>”</p>
  <p id="aLv">世尊告曰：<a id="a-Lw"></a>“我为汝说，<a id="a-Lx"></a>不令汝等学沙门失沙门道。<a id="a-Ly"></a>汝欲成无上梵行者，<a id="a-Lz"></a>宁令力士以紧索毛绳绞勒其腨断皮，<a id="a-M0"></a>断皮已断肉，<a id="a-M1"></a>断肉已断筋，<a id="a-M2"></a>断筋已断骨，<a id="a-M3"></a>断骨已至髄而住；<a id="a-M4"></a>彼虽因此受苦或死，<a id="a-M5"></a>然不以是身坏命终，<a id="a-M6"></a>趣至恶处，<a id="a-M7"></a>生地狱中。<a id="a-M8"></a>若愚痴人犯戒不精进，<a id="a-M9"></a>生恶不善法，<a id="a-MA"></a>非梵行称梵行，<a id="a-MB"></a>非沙门称沙门，<a id="a-MC"></a>从刹利、<a id="a-MD"></a>梵志、<a id="a-ME"></a>居士、<a id="a-MF"></a>工师受其信施，<a id="a-MG"></a>按摩身体、<a id="a-MH"></a>肢节、<a id="a-MI"></a>手足；<a id="a-MJ"></a>彼愚痴人因是长夜不善不义，<a id="a-MK"></a>受恶法报，<a id="a-ML"></a>身坏命终，<a id="a-MM"></a>趣至恶处，<a id="a-MN"></a>生地狱中。<a id="a-MO"></a>是故汝等当观自义、<a id="a-MP"></a>观彼义、<a id="a-MQ"></a>观两义。<a id="a-MR"></a>当作是念‘我出家学，<a id="a-MS"></a>不虚不空，<a id="a-MT"></a>有果有报，<a id="a-MU"></a>有极安乐，<a id="a-MV"></a>生诸善处而得长寿，<a id="a-MW"></a>受人信施衣被、<a id="a-MX"></a>饮食、<a id="a-MY"></a>床褥、<a id="a-MZ"></a>汤药，<a id="a-Ma"></a>令诸施主得大福佑，<a id="a-Mb"></a>得大果报，<a id="a-Mc"></a>得大光明’者，<a id="a-Md"></a>当作是学！<a id="a-Me"></a>”</p>
  <p id="aMf">世尊复告诸比丘曰：<a id="a-Mg"></a>“于意云何？<a id="a-Mh"></a>若有力士以莹磨利刀截断其髀；<a id="a-Mi"></a>若从刹利、<a id="a-Mj"></a>梵志、<a id="a-Mk"></a>居士、<a id="a-Ml"></a>工师受信施、<a id="a-Mm"></a>礼拜，<a id="a-Mn"></a>恭敬将迎，<a id="a-Mo"></a>何者为乐？<a id="a-Mp"></a>”</p>
  <p id="aMq">时，<a id="a-Mr"></a>诸比丘白曰：<a id="a-Ms"></a>“世尊，<a id="a-Mt"></a>若有力士以莹磨利刀截断其髀，<a id="a-Mu"></a>甚苦！<a id="a-Mv"></a>世尊！<a id="a-Mw"></a>若从刹利、<a id="a-Mx"></a>梵志、<a id="a-My"></a>居士、<a id="a-Mz"></a>工师受信施、<a id="a-N0"></a>礼拜，<a id="a-N1"></a>恭敬将迎，<a id="a-N2"></a>甚乐！<a id="a-N3"></a>世尊！<a id="a-N4"></a>”</p>
  <p id="aN5">世尊告曰：<a id="a-N6"></a>“我为汝说，<a id="a-N7"></a>不令汝等学沙门失沙门道。<a id="a-N8"></a>汝欲成无上梵行者，<a id="a-N9"></a>宁令力士以莹磨利刀截断其髀；<a id="a-NA"></a>彼虽因此受苦或死，<a id="a-NB"></a>然不以是身坏命终，<a id="a-NC"></a>趣至恶处，<a id="a-ND"></a>生地狱中。<a id="a-NE"></a>若愚痴人犯戒不精进，<a id="a-NF"></a>生恶不善法，<a id="a-NG"></a>非梵行称梵行，<a id="a-NH"></a>非沙门称沙门，<a id="a-NI"></a>从刹利、<a id="a-NJ"></a>梵志、<a id="a-NK"></a>居士、<a id="a-NL"></a>工师受信施、<a id="a-NM"></a>礼拜，<a id="a-NN"></a>恭敬将迎；<a id="a-NO"></a>彼愚痴人因是长夜不善不义，<a id="a-NP"></a>受恶法报，<a id="a-NQ"></a>身坏命终，<a id="a-NR"></a>趣至恶处，<a id="a-NS"></a>生地狱中。<a id="a-NT"></a>是故汝等当观自义、<a id="a-NU"></a>观彼义、<a id="a-NV"></a>观两义。<a id="a-NW"></a>当作是念‘我出家学，<a id="a-NX"></a>不虚不空，<a id="a-NY"></a>有果有报，<a id="a-NZ"></a>有极安乐，<a id="a-Na"></a>生诸善处而得长寿，<a id="a-Nb"></a>受人信施衣被、<a id="a-Nc"></a>饮食、<a id="a-Nd"></a>床褥、<a id="a-Ne"></a>汤药，<a id="a-Nf"></a>令诸施主得大福佑，<a id="a-Ng"></a>得大果报，<a id="a-Nh"></a>得大光明’者，<a id="a-Ni"></a>当作是学！<a id="a-Nj"></a>”</p>
  <p id="aNk">世尊复告诸比丘曰：<a id="a-Nl"></a>“于意云何？<a id="a-Nm"></a>若有力士以铁铜鍱洞燃俱炽，<a id="a-Nn"></a>缠络其身；<a id="a-No"></a>若从刹利、<a id="a-Np"></a>梵志、<a id="a-Nq"></a>居士、<a id="a-Nr"></a>工师受信施衣服，<a id="a-Ns"></a>何者为乐？<a id="a-Nt"></a>”</p>
  <p id="aNu">时，<a id="a-Nv"></a>诸比丘白曰：<a id="a-Nw"></a>“世尊，<a id="a-Nx"></a>若有力士以铁铜鍱洞燃俱炽缠络其身，<a id="a-Ny"></a>甚苦！<a id="a-Nz"></a>世尊！<a id="a-O0"></a>若从刹利、<a id="a-O1"></a>梵志、<a id="a-O2"></a>居士、<a id="a-O3"></a>工师受信施衣服，<a id="a-O4"></a>甚乐！<a id="a-O5"></a>世尊！<a id="a-O6"></a>”</p>
  <p id="aO7">世尊告曰：<a id="a-O8"></a>“我为汝说，<a id="a-O9"></a>不令汝等学沙门失沙门道。<a id="a-OA"></a>汝欲成无上梵行者，<a id="a-OB"></a>宁令力士以铁铜鍱洞燃俱炽，<a id="a-OC"></a>缠络其身；<a id="a-OD"></a>彼虽因此受苦或死，<a id="a-OE"></a>然不以是身坏命终，<a id="a-OF"></a>趣至恶处，<a id="a-OG"></a>生地狱中。<a id="a-OH"></a>若愚痴人犯戒不精进，<a id="a-OI"></a>生恶不善法，<a id="a-OJ"></a>非梵行称梵行，<a id="a-OK"></a>非沙门称沙门，<a id="a-OL"></a>从刹利、<a id="a-OM"></a>梵志、<a id="a-ON"></a>居士、<a id="a-OO"></a>工师受信施衣服；<a id="a-OP"></a>彼愚痴人因是长夜不善不义，<a id="a-OQ"></a>受恶法报，<a id="a-OR"></a>身坏命终，<a id="a-OS"></a>趣至恶处，<a id="a-OT"></a>生地狱中。<a id="a-OU"></a>是故汝等当观自义、<a id="a-OV"></a>观彼义、<a id="a-OW"></a>观两义。<a id="a-OX"></a>当作是念‘我出家学，<a id="a-OY"></a>不虚不空，<a id="a-OZ"></a>有果有报，<a id="a-Oa"></a>有极安乐，<a id="a-Ob"></a>生诸善处而得长寿，<a id="a-Oc"></a>受人信施衣被、<a id="a-Od"></a>饮食、<a id="a-Oe"></a>床褥、<a id="a-Of"></a>汤药，<a id="a-Og"></a>令诸施主得大福佑，<a id="a-Oh"></a>得大果报，<a id="a-Oi"></a>得大光明’者，<a id="a-Oj"></a>当作是学！<a id="a-Ok"></a>”</p>
  <p id="aOl">世尊复告诸比丘曰：<a id="a-Om"></a>“于意云何？<a id="a-On"></a>若有力士以热铁钳钳开其口，<a id="a-Oo"></a>便以铁丸洞燃俱炽，<a id="a-Op"></a>著其口中。<a id="a-Oq"></a>彼热铁丸烧唇，<a id="a-Or"></a>烧唇已烧舌，<a id="a-Os"></a>烧舌已烧龂，<a id="a-Ot"></a>烧龂断已烧咽，<a id="a-Ou"></a>烧咽已烧心，<a id="a-Ov"></a>烧心已烧肠胃，<a id="a-Ow"></a>烧肠胃已下过。<a id="a-Ox"></a>若从刹利、<a id="a-Oy"></a>梵志、<a id="a-Oz"></a>居士、<a id="a-P0"></a>工师受信施食无量众味，<a id="a-P1"></a>何者为乐？<a id="a-P2"></a>”</p>
  <p id="aP3">时，<a id="a-P4"></a>诸比丘白曰：<a id="a-P5"></a>“世尊，<a id="a-P6"></a>若有力士以热铁钳钳开其口，<a id="a-P7"></a>便以铁丸洞燃俱炽，<a id="a-P8"></a>著其口中。<a id="a-P9"></a>彼热铁丸烧唇，<a id="a-PA"></a>烧唇已烧舌，<a id="a-PB"></a>烧舌已烧龂，<a id="a-PC"></a>烧龂已烧咽，<a id="a-PD"></a>烧咽已烧心，<a id="a-PE"></a>烧心已烧肠胃，<a id="a-PF"></a>烧肠胃已下过。<a id="a-PG"></a>甚苦！<a id="a-PH"></a>世尊！<a id="a-PI"></a>若从刹利、<a id="a-PJ"></a>梵志、<a id="a-PK"></a>居士、<a id="a-PL"></a>工师受信施食无量众味，<a id="a-PM"></a>甚乐！<a id="a-PN"></a>世尊！<a id="a-PO"></a>”</p>
  <p id="aPP">世尊告曰：<a id="a-PQ"></a>“我为汝说，<a id="a-PR"></a>不令汝等学沙门失沙门道。<a id="a-PS"></a>汝欲成无上梵行者，<a id="a-PT"></a>宁令力士以热铁钳钳开其口，<a id="a-PU"></a>便以铁丸洞燃俱炽，<a id="a-PV"></a>著其口中。<a id="a-PW"></a>彼热铁丸烧唇，<a id="a-PX"></a>烧唇已烧舌，<a id="a-PY"></a>烧舌已烧龂，<a id="a-PZ"></a>烧龂已烧咽，<a id="a-Pa"></a>烧咽已烧心，<a id="a-Pb"></a>烧心已烧肠胃，<a id="a-Pc"></a>烧肠胃已下过。<a id="a-Pd"></a>彼虽因此受苦或死，<a id="a-Pe"></a>然不以是身坏命终，<a id="a-Pf"></a>趣至恶处，<a id="a-Pg"></a>生地狱中。<a id="a-Ph"></a>若愚痴人犯戒不精进，<a id="a-Pi"></a>生恶不善法，<a id="a-Pj"></a>非梵行称梵行，<a id="a-Pk"></a>非沙门称沙门，<a id="a-Pl"></a>从刹利、<a id="a-Pm"></a>梵志、<a id="a-Pn"></a>居士、<a id="a-Po"></a>工师受信施食无量众味；<a id="a-Pp"></a>彼愚痴人因是长夜不善不义，<a id="a-Pq"></a>受恶法报，<a id="a-Pr"></a>身坏命终，<a id="a-Ps"></a>趣至恶处，<a id="a-Pt"></a>生地狱中。<a id="a-Pu"></a>是故汝等当观自义观彼义、<a id="a-Pv"></a>观彼义、<a id="a-Pw"></a>观两义。<a id="a-Px"></a>当作是念‘我出家学，<a id="a-Py"></a>不虚不空，<a id="a-Pz"></a>有果有报，<a id="a-Q0"></a>有极安乐，<a id="a-Q1"></a>生诸善处而得长寿，<a id="a-Q2"></a>受人信施衣被、<a id="a-Q3"></a>饮食、<a id="a-Q4"></a>床褥、<a id="a-Q5"></a>汤药，<a id="a-Q6"></a>令诸施主得大福佑，<a id="a-Q7"></a>得大果报，<a id="a-Q8"></a>得大光明’者，<a id="a-Q9"></a>当作是学！<a id="a-QA"></a>”</p>
  <p id="aQB">世尊复告诸比丘曰：<a id="a-QC"></a>“于意云何？<a id="a-QD"></a>若有力士以铁铜床洞燃俱炽，<a id="a-QE"></a>强逼使人坐卧其上；<a id="a-QF"></a>若从刹利、<a id="a-QG"></a>梵志、<a id="a-QH"></a>居士、<a id="a-QI"></a>工师受其信施床榻卧具，<a id="a-QJ"></a>何者为乐？<a id="a-QK"></a>”</p>
  <p id="aQL">时，<a id="a-QM"></a>诸比丘白曰：<a id="a-QN"></a>“世尊，<a id="a-QO"></a>若有力士以铁铜床洞燃俱炽，<a id="a-QP"></a>强逼使人坐卧其上，<a id="a-QQ"></a>甚苦！<a id="a-QR"></a>世尊！<a id="a-QS"></a>若从刹利、<a id="a-QT"></a>梵志、<a id="a-QU"></a>居士、<a id="a-QV"></a>工师受其信施床榻卧具，<a id="a-QW"></a>甚乐！<a id="a-QX"></a>世尊！<a id="a-QY"></a>”</p>
  <p id="aQZ">世尊告曰：<a id="a-Qa"></a>“我为汝说，<a id="a-Qb"></a>不令汝等学沙门失沙门道。<a id="a-Qc"></a>汝欲成无上梵行者，<a id="a-Qd"></a>宁令力士以铁铜床洞燃俱炽，<a id="a-Qe"></a>强逼使人坐卧其上；<a id="a-Qf"></a>彼虽因此受苦或死，<a id="a-Qg"></a>然不以是身坏命终，<a id="a-Qh"></a>趣至恶处，<a id="a-Qi"></a>生地狱中。<a id="a-Qj"></a>若愚痴人犯戒不精进，<a id="a-Qk"></a>生恶不善法，<a id="a-Ql"></a>非梵行称梵行，<a id="a-Qm"></a>非沙门称沙门，<a id="a-Qn"></a>从刹利、<a id="a-Qo"></a>梵志、<a id="a-Qp"></a>居士、<a id="a-Qq"></a>工师受其信施床榻卧具；<a id="a-Qr"></a>彼愚痴人因是长夜不善不义，<a id="a-Qs"></a>受恶法报，<a id="a-Qt"></a>身坏命终，<a id="a-Qu"></a>趣至恶处，<a id="a-Qv"></a>生地狱中。<a id="a-Qw"></a>是故汝等当观自义、<a id="a-Qx"></a>观彼义、<a id="a-Qy"></a>观两义。<a id="a-Qz"></a>当作是念‘我出家学，<a id="a-R0"></a>不虚不空，<a id="a-R1"></a>有果有报，<a id="a-R2"></a>有极安乐，<a id="a-R3"></a>生诸善处而得长寿，<a id="a-R4"></a>受人信施衣被、<a id="a-R5"></a>饮食、<a id="a-R6"></a>床褥、<a id="a-R7"></a>汤药，<a id="a-R8"></a>令诸施主得大福佑，<a id="a-R9"></a>得大果报，<a id="a-RA"></a>得大光明’者，<a id="a-RB"></a>当作是学！<a id="a-RC"></a>”</p>
  <p id="aRD">世尊复告诸比丘曰：<a id="a-RE"></a>“于意云何？<a id="a-RF"></a>若有力士以大铁铜釜洞燃俱炽，<a id="a-RG"></a>撮举人已，<a id="a-RH"></a>倒著釜中；<a id="a-RI"></a>若从刹利、<a id="a-RJ"></a>梵志、<a id="a-RK"></a>居士、<a id="a-RL"></a>工师受信施房舍，<a id="a-RM"></a>泥治垩洒，<a id="a-RN"></a>窗户牢密，<a id="a-RO"></a>炉火温暖，<a id="a-RP"></a>何者为乐？<a id="a-RQ"></a>”</p>
  <p id="aRR">时，<a id="a-RS"></a>诸比丘白曰：<a id="a-RT"></a>“世尊，<a id="a-RU"></a>若有力士以大铁铜釜洞燃俱炽，<a id="a-RV"></a>撮举人已，<a id="a-RW"></a>倒著釜中，<a id="a-RX"></a>甚苦！<a id="a-RY"></a>世尊！<a id="a-RZ"></a>若从刹利、<a id="a-Ra"></a>梵志、<a id="a-Rb"></a>居士、<a id="a-Rc"></a>工师受信施房舍，<a id="a-Rd"></a>泥治垩洒，<a id="a-Re"></a>窗户牢密，<a id="a-Rf"></a>炉火温暖，<a id="a-Rg"></a>甚乐！<a id="a-Rh"></a>世尊！<a id="a-Ri"></a>”</p>
  <p id="aRj">世尊告曰：<a id="a-Rk"></a>“我为汝说，<a id="a-Rl"></a>不令汝等学沙门失沙门道。<a id="a-Rm"></a>汝欲成无上梵行者，<a id="a-Rn"></a>宁令力士以大铁铜釜洞燃俱炽，<a id="a-Ro"></a>撮举人已，<a id="a-Rp"></a>倒著釜中；<a id="a-Rq"></a>彼虽因此受苦或死，<a id="a-Rr"></a>然不以是身坏命终，<a id="a-Rs"></a>趣至恶处，<a id="a-Rt"></a>生地狱中。<a id="a-Ru"></a>若愚痴人犯戒不精进，<a id="a-Rv"></a>生恶不善法，<a id="a-Rw"></a>非梵行称梵行，<a id="a-Rx"></a>非沙门称沙门，<a id="a-Ry"></a>从刹利、<a id="a-Rz"></a>梵志、<a id="a-S0"></a>居士、<a id="a-S1"></a>工师受信施房舍，<a id="a-S2"></a>泥治垩洒，<a id="a-S3"></a>窗户牢密，<a id="a-S4"></a>炉火温暖；<a id="a-S5"></a>彼愚痴人因是长夜不善不义，<a id="a-S6"></a>受恶法报，<a id="a-S7"></a>身坏命终，<a id="a-S8"></a>趣至恶处，<a id="a-S9"></a>生地狱中。<a id="a-SA"></a>是故汝等当观自义、<a id="a-SB"></a>观彼义、<a id="a-SC"></a>观两义。<a id="a-SD"></a>当作是念‘我出家学，<a id="a-SE"></a>不虚不空，<a id="a-SF"></a>有果有报，<a id="a-SG"></a>有极安乐，<a id="a-SH"></a>生诸善处而得长寿，<a id="a-SI"></a>受人信施衣被、<a id="a-SJ"></a>饮食、<a id="a-SK"></a>床褥、<a id="a-SL"></a>汤药，<a id="a-SM"></a>令诸施主得大福佑，<a id="a-SN"></a>得大果报，<a id="a-SO"></a>得大光明’者，<a id="a-SP"></a>当作是学！<a id="a-SQ"></a>”</p>
  <p id="aSR">说此法时，<a id="a-SS"></a>六十比丘漏尽结解，<a id="a-ST"></a>六十比丘舍戒还家。<a id="a-SU"></a>所以者何？<a id="a-SV"></a>世尊教诫甚深！<a id="a-SW"></a>甚难！<a id="a-SX"></a>学道亦复甚深！<a id="a-SY"></a>甚难！</p>
  <p id="aSZ">佛说如是，<a id="a-Sa"></a>彼诸比丘闻佛所说，<a id="a-Sb"></a>欢喜奉行。</p>
 </body>
</html>