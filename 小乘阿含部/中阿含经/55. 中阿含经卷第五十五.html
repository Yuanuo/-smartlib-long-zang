<!doctype html>
<html id="z3IBU9RXS" data-ver="1590">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五十五</h1>
  <h2 id="a2">晡利多品第十七（有十经）（第五后诵）</h2>
  <p id="a3">持斋、<a id="a-4"></a>晡利多，<a id="a-5"></a>罗摩、<a id="a-6"></a>五下分，</p>
  <p id="a7">心秽、<a id="a-8"></a>箭毛二，<a id="a-9"></a>鞞摩那修学，</p>
  <p id="aA">法乐比丘尼，<a id="a-B"></a>拘絺罗在后。</p>
  <p data-pb></p>
  <h2 id="aC">晡利多品持斋经第一</h2>
  <p id="aD">我闻如是：<a id="a-E"></a>一时，<a id="a-F"></a>佛游舍卫国，<a id="a-G"></a>在于东园鹿子母堂。</p>
  <p id="aH">尔时，<a id="a-I"></a>鹿子母毗舍佉平旦沐浴，<a id="a-J"></a>著白净衣，<a id="a-K"></a>将子妇等眷属围绕，<a id="a-L"></a>往诣佛所，<a id="a-M"></a>稽首作礼，<a id="a-N"></a>却住一面。<a id="a-O"></a>世尊问曰：<a id="a-P"></a>“居士妇，<a id="a-Q"></a>今沐浴耶？<a id="a-R"></a>”</p>
  <p id="aS">答曰：<a id="a-T"></a>“世尊，<a id="a-U"></a>我今持斋。<a id="a-V"></a>善逝，<a id="a-W"></a>我今持斋。<a id="a-X"></a>”</p>
  <p id="aY">世尊问曰：<a id="a-Z"></a>“居士妇，<a id="a-a"></a>今持何等斋耶？<a id="a-b"></a>斋有三种，<a id="a-c"></a>云何为三？<a id="a-d"></a>一者、<a id="a-e"></a>放牛儿斋，<a id="a-f"></a>二者、<a id="a-g"></a>尼揵斋，<a id="a-h"></a>三者、<a id="a-i"></a>圣八支斋。<a id="a-j"></a>居士妇，<a id="a-k"></a>云何名为放牛儿斋？<a id="a-l"></a>若放牛儿朝放泽中，<a id="a-m"></a>晡收还村，<a id="a-n"></a>彼还村时，<a id="a-o"></a>作如是念：<a id="a-p"></a>‘我今日在此处放牛，<a id="a-q"></a>明日当在彼处放牛；<a id="a-r"></a>我今日在此处饮牛，<a id="a-s"></a>明日当在彼处饮牛；<a id="a-t"></a>我牛今在此处宿止，<a id="a-u"></a>明日当在彼处宿止。<a id="a-v"></a>’居士妇，<a id="a-w"></a>如是有人若持斋时，<a id="a-x"></a>作是思惟：<a id="a-y"></a>‘我今日食如此之食，<a id="a-z"></a>明日当食如彼食也；<a id="a-10"></a>我今日饮如此之饮，<a id="a-11"></a>明日当饮如彼饮也；<a id="a-12"></a>我今含消如此含消，<a id="a-13"></a>明当含消如彼含消。<a id="a-14"></a>’其人于此昼夜乐著欲过，<a id="a-15"></a>是谓名曰放牛儿斋。<a id="a-16"></a>若如是持放牛儿斋者，<a id="a-17"></a>不获大利，<a id="a-18"></a>不得大果，<a id="a-19"></a>无大功德，<a id="a-1A"></a>不得广布。</p>
  <p id="a1B">“居士妇，<a id="a-1C"></a>云何名为尼揵斋耶？<a id="a-1D"></a>若有出家学尼揵者，<a id="a-1E"></a>彼劝人曰：<a id="a-1F"></a>‘汝于东方过百由延外有众生者，<a id="a-1G"></a>拥护彼故，<a id="a-1H"></a>弃舍刀杖；<a id="a-1I"></a>如是南方、<a id="a-1J"></a>西方、<a id="a-1K"></a>北方过百由延外有众生者，<a id="a-1L"></a>拥护彼故，<a id="a-1M"></a>弃舍刀杖。<a id="a-1N"></a>’是为彼劝进人。<a id="a-1O"></a>‘或有想护众生，<a id="a-1P"></a>或无想不护众生，<a id="a-1Q"></a>汝当十五日说从解脱时，<a id="a-1R"></a>脱衣裸形，<a id="a-1S"></a>东向住立，<a id="a-1T"></a>作如是说：<a id="a-1U"></a>我无父母，<a id="a-1V"></a>非父母有；<a id="a-1W"></a>我无妻子，<a id="a-1X"></a>非妻子有；<a id="a-1Y"></a>我无奴婢，<a id="a-1Z"></a>非奴婢主。<a id="a-1a"></a>’居士妇，<a id="a-1b"></a>彼劝进于真谛语，<a id="a-1c"></a>而反劝进虚妄之言。<a id="a-1d"></a>彼人日日见其父母，<a id="a-1e"></a>便作此念：<a id="a-1f"></a>‘是我父母。<a id="a-1g"></a>’父母日日见其儿子，<a id="a-1h"></a>亦作此念：<a id="a-1i"></a>‘是我儿子。<a id="a-1j"></a>’彼见妻子，<a id="a-1k"></a>而作此念：<a id="a-1l"></a>‘是我妻子。<a id="a-1m"></a>’妻子见彼，<a id="a-1n"></a>亦作此念：<a id="a-1o"></a>‘是我尊长。<a id="a-1p"></a>’彼见奴婢，<a id="a-1q"></a>复作此念：<a id="a-1r"></a>‘是我奴婢。<a id="a-1s"></a>’奴婢见彼，<a id="a-1t"></a>亦作此念：<a id="a-1u"></a>‘是我大家。<a id="a-1v"></a>’彼用此欲，<a id="a-1w"></a>不与而用，<a id="a-1x"></a>非是与用，<a id="a-1y"></a>是谓名曰尼揵斋也。<a id="a-1z"></a>若如是持尼揵斋者，<a id="a-20"></a>不获大利，<a id="a-21"></a>不得大果，<a id="a-22"></a>无大功德，<a id="a-23"></a>不得广布。</p>
  <p id="a24">“居士妇，<a id="a-25"></a>云何名为圣八支斋？<a id="a-26"></a>多闻圣弟子若持斋时，<a id="a-27"></a>作是思惟：<a id="a-28"></a>‘阿罗诃真人尽形寿离杀、<a id="a-29"></a>断杀，<a id="a-2A"></a>弃舍刀杖，<a id="a-2B"></a>有惭有愧，<a id="a-2C"></a>有慈悲心，<a id="a-2D"></a>饶益一切乃至昆虫，<a id="a-2E"></a>彼于杀生净除其心。<a id="a-2F"></a>我亦尽形寿离杀、<a id="a-2G"></a>断杀，<a id="a-2H"></a>弃舍刀杖，<a id="a-2I"></a>有惭有愧，<a id="a-2J"></a>有慈悲心，<a id="a-2K"></a>饶益一切乃至昆虫，<a id="a-2L"></a>我今于杀生净除其心，<a id="a-2M"></a>我以此支于阿罗诃等同无异。<a id="a-2N"></a>’是故说斋。</p>
  <p id="a2O">“复次，<a id="a-2P"></a>居士妇，<a id="a-2Q"></a>多闻圣弟子若持斋时，<a id="a-2R"></a>作是思惟：<a id="a-2S"></a>‘阿罗诃真人尽形寿离不与取、<a id="a-2T"></a>断不与取，<a id="a-2U"></a>与而后取，<a id="a-2V"></a>乐于与取，<a id="a-2W"></a>常好布施，<a id="a-2X"></a>心乐放舍，<a id="a-2Y"></a>欢喜无吝，<a id="a-2Z"></a>不望其报，<a id="a-2a"></a>不以盗覆心，<a id="a-2b"></a>能自制已，<a id="a-2c"></a>彼于不与取净除其心。<a id="a-2d"></a>我亦尽形寿离不与取、<a id="a-2e"></a>断不与取，<a id="a-2f"></a>与而后取，<a id="a-2g"></a>乐于与取，<a id="a-2h"></a>常好布施，<a id="a-2i"></a>心乐放舍，<a id="a-2j"></a>欢喜无吝，<a id="a-2k"></a>不望其报，<a id="a-2l"></a>不以盗覆心，<a id="a-2m"></a>能自制已，<a id="a-2n"></a>我于不与取净除其心，<a id="a-2o"></a>我以此支于阿罗诃等同无异。<a id="a-2p"></a>’是故说斋。</p>
  <p id="a2q">“复次，<a id="a-2r"></a>居士妇，<a id="a-2s"></a>多闻圣弟子若持斋时，<a id="a-2t"></a>作是思惟：<a id="a-2u"></a>‘阿罗诃真人尽形寿离非梵行、<a id="a-2v"></a>断非梵行，<a id="a-2w"></a>修行梵行，<a id="a-2x"></a>至诚心净，<a id="a-2y"></a>行无臭秽，<a id="a-2z"></a>离欲断淫，<a id="a-30"></a>彼于非梵行净除其心。<a id="a-31"></a>我于此日此夜离非梵行、<a id="a-32"></a>断非梵行，<a id="a-33"></a>修行梵行，<a id="a-34"></a>至诚心净，<a id="a-35"></a>行无臭秽，<a id="a-36"></a>离欲断淫，<a id="a-37"></a>我于非梵行净除其心，<a id="a-38"></a>我以此支于阿罗诃等同无异。<a id="a-39"></a>’是故说斋。</p>
  <p id="a3A">“复次，<a id="a-3B"></a>居士妇，<a id="a-3C"></a>多闻圣弟子若持斋时，<a id="a-3D"></a>作是思惟：<a id="a-3E"></a>‘阿罗诃真人尽形寿离妄言、<a id="a-3F"></a>断妄言，<a id="a-3G"></a>真谛言，<a id="a-3H"></a>乐真谛，<a id="a-3I"></a>住真谛，<a id="a-3J"></a>为人所信，<a id="a-3K"></a>不欺世间，<a id="a-3L"></a>彼于妄言净除其心。<a id="a-3M"></a>我亦尽形寿离妄言、<a id="a-3N"></a>断妄言，<a id="a-3O"></a>真谛言，<a id="a-3P"></a>乐真谛，<a id="a-3Q"></a>住真谛，<a id="a-3R"></a>为人所信，<a id="a-3S"></a>不欺世间，<a id="a-3T"></a>我于妄言净除其心，<a id="a-3U"></a>我以此支于阿罗诃等同无异。<a id="a-3V"></a>’是故说斋。</p>
  <p id="a3W">“复次，<a id="a-3X"></a>居士妇，<a id="a-3Y"></a>多闻圣弟子若持斋时，<a id="a-3Z"></a>作是思惟：<a id="a-3a"></a>‘阿罗诃真人尽形寿离酒放逸、<a id="a-3b"></a>断酒放逸，<a id="a-3c"></a>彼于酒放逸净除其心。<a id="a-3d"></a>我亦尽形寿离酒放逸、<a id="a-3e"></a>断酒放逸，<a id="a-3f"></a>我于酒放逸净除其心，<a id="a-3g"></a>我以此支于阿罗诃等同无异。<a id="a-3h"></a>’是故说斋。</p>
  <p id="a3i">“复次，<a id="a-3j"></a>居士妇，<a id="a-3k"></a>多闻圣弟子若持斋时，<a id="a-3l"></a>作是思惟：<a id="a-3m"></a>‘阿罗诃真人尽形寿离高广大床、<a id="a-3n"></a>断高广大床，<a id="a-3o"></a>乐下坐卧，<a id="a-3p"></a>或床或敷草，<a id="a-3q"></a>彼于高广大床净除其心。<a id="a-3r"></a>我于此日此夜离高广大床、<a id="a-3s"></a>断高广大床，<a id="a-3t"></a>乐下坐卧，<a id="a-3u"></a>或床或敷草，<a id="a-3v"></a>我于高广大床净除其心，<a id="a-3w"></a>我以此支于阿罗诃等同无异。<a id="a-3x"></a>’是故说斋。</p>
  <p id="a3y">“复次，<a id="a-3z"></a>居士妇，<a id="a-40"></a>多闻圣弟子若持斋时，<a id="a-41"></a>作是思惟：<a id="a-42"></a>‘阿罗诃真人尽形寿离华鬘、<a id="a-43"></a>璎珞、<a id="a-44"></a>涂香、<a id="a-45"></a>脂粉、<a id="a-46"></a>歌舞、<a id="a-47"></a>倡伎及往观听，<a id="a-48"></a>断华发、<a id="a-49"></a>璎珞、<a id="a-4A"></a>涂香、<a id="a-4B"></a>脂粉、<a id="a-4C"></a>歌舞、<a id="a-4D"></a>倡伎及往观听，<a id="a-4E"></a>彼于华鬘、<a id="a-4F"></a>璎珞、<a id="a-4G"></a>涂香、<a id="a-4H"></a>脂粉、<a id="a-4I"></a>歌舞、<a id="a-4J"></a>倡伎及往观听净除其心。<a id="a-4K"></a>我于此日此夜离华鬘、<a id="a-4L"></a>璎珞、<a id="a-4M"></a>涂香、<a id="a-4N"></a>脂粉、<a id="a-4O"></a>歌舞、<a id="a-4P"></a>倡伎及往观听，<a id="a-4Q"></a>断华鬘、<a id="a-4R"></a>璎珞、<a id="a-4S"></a>涂香、<a id="a-4T"></a>脂粉、<a id="a-4U"></a>歌舞、<a id="a-4V"></a>倡伎及往观听，<a id="a-4W"></a>我于华鬘、<a id="a-4X"></a>璎珞、<a id="a-4Y"></a>涂香、<a id="a-4Z"></a>脂粉、<a id="a-4a"></a>歌舞、<a id="a-4b"></a>倡伎及往观听净除其心，<a id="a-4c"></a>我以此支于阿罗诃等同无异。<a id="a-4d"></a>’是故说斋。</p>
  <p id="a4e">“复次，<a id="a-4f"></a>居士妇，<a id="a-4g"></a>多闻圣弟子若持斋时，<a id="a-4h"></a>作是思惟：<a id="a-4i"></a>‘阿罗诃真人尽形寿离非时食、<a id="a-4j"></a>断非时食，<a id="a-4k"></a>一食，<a id="a-4l"></a>不夜食，<a id="a-4m"></a>乐于时食，<a id="a-4n"></a>彼于非时食净除其心。<a id="a-4o"></a>我于此日此夜离非时食、<a id="a-4p"></a>断非时食，<a id="a-4q"></a>一食，<a id="a-4r"></a>不夜食，<a id="a-4s"></a>乐于时食，<a id="a-4t"></a>我于非时食净除其心，<a id="a-4u"></a>我以此支于阿罗诃等同无异。<a id="a-4v"></a>’是故说斋。</p>
  <p id="a4w">“彼住此圣八支斋已，<a id="a-4x"></a>于上当复修习五法。<a id="a-4y"></a>云何为五？<a id="a-4z"></a>居士妇，<a id="a-50"></a>多闻圣弟子若持斋时，<a id="a-51"></a>忆念如来，<a id="a-52"></a>彼世尊、<a id="a-53"></a>如来、<a id="a-54"></a>无所著、<a id="a-55"></a>等正觉、<a id="a-56"></a>明行成为、<a id="a-57"></a>善逝、<a id="a-58"></a>世间解、<a id="a-59"></a>无上士、<a id="a-5A"></a>道法御、<a id="a-5B"></a>天人师，<a id="a-5C"></a>号佛、<a id="a-5D"></a>众佑。<a id="a-5E"></a>彼作如是忆念如来已，<a id="a-5F"></a>若有恶伺，<a id="a-5G"></a>彼便得灭，<a id="a-5H"></a>所有秽污恶不善法，<a id="a-5I"></a>彼亦得灭。<a id="a-5J"></a>居士妇，<a id="a-5K"></a>多闻圣弟子缘如来故，<a id="a-5L"></a>心静得喜，<a id="a-5M"></a>若有恶伺，<a id="a-5N"></a>彼便得灭，<a id="a-5O"></a>所有秽污恶不善法，<a id="a-5P"></a>彼亦得灭。</p>
  <p id="a5Q">“譬若如人，<a id="a-5R"></a>头有垢腻，<a id="a-5S"></a>因膏泽、<a id="a-5T"></a>暖汤、<a id="a-5U"></a>人力、<a id="a-5V"></a>洗沐故，<a id="a-5W"></a>彼便得净。<a id="a-5X"></a>如是多闻圣弟子若持斋时，<a id="a-5Y"></a>忆念如来，<a id="a-5Z"></a>彼世尊、<a id="a-5a"></a>如来、<a id="a-5b"></a>无所著、<a id="a-5c"></a>等正觉、<a id="a-5d"></a>明行成为、<a id="a-5e"></a>善逝、<a id="a-5f"></a>世闻解、<a id="a-5g"></a>无上士、<a id="a-5h"></a>道法御、<a id="a-5i"></a>天人师，<a id="a-5j"></a>号佛，<a id="a-5k"></a>众佑。<a id="a-5l"></a>彼作如是忆念如来已，<a id="a-5m"></a>若有恶伺，<a id="a-5n"></a>彼便得灭，<a id="a-5o"></a>所有秽污恶不善法，<a id="a-5p"></a>彼亦得灭。<a id="a-5q"></a>居士妇，<a id="a-5r"></a>多闻圣弟子缘如来故，<a id="a-5s"></a>心静得喜，<a id="a-5t"></a>若有恶伺，<a id="a-5u"></a>彼便得灭，<a id="a-5v"></a>所有秽污恶不善法，<a id="a-5w"></a>彼亦得灭。<a id="a-5x"></a>是谓多闻圣弟子持梵斋，<a id="a-5y"></a>梵共会，<a id="a-5z"></a>因梵故，<a id="a-60"></a>心静得喜，<a id="a-61"></a>若有恶伺，<a id="a-62"></a>彼便得灭，<a id="a-63"></a>所有秽污恶不善法，<a id="a-64"></a>彼亦得灭。</p>
  <p id="a65">“复次，<a id="a-66"></a>居士妇，<a id="a-67"></a>多闻圣弟子若持斋时，<a id="a-68"></a>忆念于法，<a id="a-69"></a>此法世尊善说，<a id="a-6A"></a>究竟，<a id="a-6B"></a>恒不变易，<a id="a-6C"></a>正智所知，<a id="a-6D"></a>正智所见，<a id="a-6E"></a>正智所觉。<a id="a-6F"></a>彼作如是忆念法已，<a id="a-6G"></a>若有恶伺，<a id="a-6H"></a>彼便得灭，<a id="a-6I"></a>所有秽污恶不善法，<a id="a-6J"></a>彼亦得灭。<a id="a-6K"></a>居士妇，<a id="a-6L"></a>多闻圣弟子缘于法故，<a id="a-6M"></a>心静得喜，<a id="a-6N"></a>若有恶伺，<a id="a-6O"></a>彼便得灭，<a id="a-6P"></a>所有秽污恶不善法，<a id="a-6Q"></a>彼亦得灭。</p>
  <p id="a6R">“犹人身有垢腻不净，<a id="a-6S"></a>因麸、<a id="a-6T"></a>澡豆、<a id="a-6U"></a>暖汤、<a id="a-6V"></a>人力、<a id="a-6W"></a>极洗浴故，<a id="a-6X"></a>身便得净。<a id="a-6Y"></a>如是多闻圣弟子若持斋时，<a id="a-6Z"></a>忆念于法，<a id="a-6a"></a>此法世尊善说，<a id="a-6b"></a>究竟，<a id="a-6c"></a>恒不变易，<a id="a-6d"></a>正智所知，<a id="a-6e"></a>正智所见，<a id="a-6f"></a>正智所觉。<a id="a-6g"></a>彼作如是忆念法已，<a id="a-6h"></a>若有恶伺，<a id="a-6i"></a>彼便得灭，<a id="a-6j"></a>所有秽污恶不善法，<a id="a-6k"></a>彼亦得灭。<a id="a-6l"></a>居士妇，<a id="a-6m"></a>多闻圣弟子缘于法故，<a id="a-6n"></a>心静得喜，<a id="a-6o"></a>若有恶伺，<a id="a-6p"></a>彼便得灭，<a id="a-6q"></a>所有秽污恶不善法，<a id="a-6r"></a>彼亦得灭。<a id="a-6s"></a>居士妇，<a id="a-6t"></a>是谓多闻圣弟子持法斋，<a id="a-6u"></a>法共会，<a id="a-6v"></a>因法故，<a id="a-6w"></a>心静得喜，<a id="a-6x"></a>若有恶伺，<a id="a-6y"></a>彼便得灭，<a id="a-6z"></a>所有秽污恶不善法，<a id="a-70"></a>彼亦得灭。</p>
  <p id="a71">“复次，<a id="a-72"></a>居士妇，<a id="a-73"></a>多闻圣弟子若持斋时，<a id="a-74"></a>忆念于众，<a id="a-75"></a>世尊弟子众善趣向质直，<a id="a-76"></a>行要行趣，<a id="a-77"></a>如来众中实有阿罗诃真人趣、<a id="a-78"></a>阿罗诃果证、<a id="a-79"></a>阿那含趣、<a id="a-7A"></a>阿那含果证、<a id="a-7B"></a>斯陀含趣、<a id="a-7C"></a>斯陀含果证、<a id="a-7D"></a>须陀洹趣、<a id="a-7E"></a>须陀洹果证，<a id="a-7F"></a>是为四双人八辈圣士，<a id="a-7G"></a>是谓世尊弟子众，<a id="a-7H"></a>成就戒、<a id="a-7I"></a>定、<a id="a-7J"></a>慧、<a id="a-7K"></a>解脱、<a id="a-7L"></a>解脱智见，<a id="a-7M"></a>可呼、<a id="a-7N"></a>可请、<a id="a-7O"></a>可供养、<a id="a-7P"></a>可奉事、<a id="a-7Q"></a>可敬重，<a id="a-7R"></a>则为天人良福之田。<a id="a-7S"></a>彼作如是忆念众已，<a id="a-7T"></a>若有恶伺，<a id="a-7U"></a>彼便得灭，<a id="a-7V"></a>所有秽污恶不善法，<a id="a-7W"></a>彼亦得灭。<a id="a-7X"></a>居士妇，<a id="a-7Y"></a>多闻圣弟子缘于众故，<a id="a-7Z"></a>心静得喜，<a id="a-7a"></a>若有恶伺，<a id="a-7b"></a>彼便得灭，<a id="a-7c"></a>所有秽污恶不善法，<a id="a-7d"></a>彼亦得灭。</p>
  <p id="a7e">“犹如人衣有垢腻不净，<a id="a-7f"></a>因灰、<a id="a-7g"></a>皂荚、<a id="a-7h"></a>澡豆、<a id="a-7i"></a>汤水、<a id="a-7j"></a>人力浣故，<a id="a-7k"></a>彼便得净。<a id="a-7l"></a>如是多闻圣弟子若持斋时，<a id="a-7m"></a>忆念于众，<a id="a-7n"></a>世尊弟子众善趣向质直，<a id="a-7o"></a>行要行趣，<a id="a-7p"></a>如来众中实有阿罗诃真人趣、<a id="a-7q"></a>阿罗诃果证、<a id="a-7r"></a>阿那含趣、<a id="a-7s"></a>阿那含果证、<a id="a-7t"></a>斯陀含趣、<a id="a-7u"></a>欺陀含果证、<a id="a-7v"></a>须陀洹趣、<a id="a-7w"></a>须陀洹果证，<a id="a-7x"></a>是为四双人八辈圣士，<a id="a-7y"></a>是谓世尊弟子众，<a id="a-7z"></a>成就戒、<a id="a-80"></a>定、<a id="a-81"></a>慧、<a id="a-82"></a>解脱、<a id="a-83"></a>解脱智见，<a id="a-84"></a>可呼、<a id="a-85"></a>可请、<a id="a-86"></a>可供养、<a id="a-87"></a>可奉事、<a id="a-88"></a>可敬重，<a id="a-89"></a>则为天人良福之田。<a id="a-8A"></a>彼作如是忆念众已，<a id="a-8B"></a>若有恶伺，<a id="a-8C"></a>彼便得灭，<a id="a-8D"></a>所有秽污恶不善法，<a id="a-8E"></a>彼亦得灭。<a id="a-8F"></a>居士妇，<a id="a-8G"></a>多闻圣弟子缘于众故，<a id="a-8H"></a>心静得喜，<a id="a-8I"></a>若有恶伺，<a id="a-8J"></a>彼便得灭，<a id="a-8K"></a>所有秽污恶不善法，<a id="a-8L"></a>彼亦得灭。<a id="a-8M"></a>是谓多闻圣弟子持众斋，<a id="a-8N"></a>众共会，<a id="a-8O"></a>因众故，<a id="a-8P"></a>心静得喜，<a id="a-8Q"></a>若有恶伺，<a id="a-8R"></a>彼便得灭，<a id="a-8S"></a>所有秽污恶不善法，<a id="a-8T"></a>彼亦得灭。</p>
  <p id="a8U">“复次，<a id="a-8V"></a>居士妇，<a id="a-8W"></a>多闻圣弟子若持斋时，<a id="a-8X"></a>忆念自戒，<a id="a-8Y"></a>不缺不穿，<a id="a-8Z"></a>无秽无污，<a id="a-8a"></a>极广极大，<a id="a-8b"></a>不望其报，<a id="a-8c"></a>智者称誉，<a id="a-8d"></a>善具善趣，<a id="a-8e"></a>善受善持。<a id="a-8f"></a>彼作如是忆念自戒已，<a id="a-8g"></a>若有恶伺，<a id="a-8h"></a>彼便得灭，<a id="a-8i"></a>所有秽污恶不善法，<a id="a-8j"></a>彼亦得灭。<a id="a-8k"></a>居士妇，<a id="a-8l"></a>多闻圣弟子缘于戒故，<a id="a-8m"></a>心静得喜，<a id="a-8n"></a>若有恶伺，<a id="a-8o"></a>彼便得灭，<a id="a-8p"></a>所有秽污恶不善法，<a id="a-8q"></a>彼亦得灭。</p>
  <p id="a8r">“犹若如镜，<a id="a-8s"></a>生垢不明，<a id="a-8t"></a>因石磨锃莹，<a id="a-8u"></a>由人力治，<a id="a-8v"></a>便得明净。<a id="a-8w"></a>如是多闻圣弟子若持斋时，<a id="a-8x"></a>忆念自戒，<a id="a-8y"></a>不缺不穿，<a id="a-8z"></a>无秽无污，<a id="a-90"></a>极广极大，<a id="a-91"></a>不望其报，<a id="a-92"></a>智者称誉，<a id="a-93"></a>善具善趣，<a id="a-94"></a>善受善持。<a id="a-95"></a>彼作如是忆念自戒已，<a id="a-96"></a>若有恶伺，<a id="a-97"></a>彼便得灭，<a id="a-98"></a>所有秽污恶不善法，<a id="a-99"></a>彼亦得灭。<a id="a-9A"></a>居士妇，<a id="a-9B"></a>多闻圣弟子缘于戒故，<a id="a-9C"></a>心静得喜，<a id="a-9D"></a>若有恶伺，<a id="a-9E"></a>彼秽得灭，<a id="a-9F"></a>所有秽污恶不善法，<a id="a-9G"></a>彼亦得灭。<a id="a-9H"></a>是谓多闻圣弟子持戒斋，<a id="a-9I"></a>戒共会，<a id="a-9J"></a>因戒故，<a id="a-9K"></a>心静得喜，<a id="a-9L"></a>若有恶伺，<a id="a-9M"></a>彼便得灭，<a id="a-9N"></a>所有秽污恶不善法，<a id="a-9O"></a>彼亦得灭。</p>
  <p id="a9P">“复次，<a id="a-9Q"></a>居士妇，<a id="a-9R"></a>多闻圣弟子若持斋时，<a id="a-9S"></a>忆念诸天，<a id="a-9T"></a>实有四王天。<a id="a-9U"></a>彼天若成就信，<a id="a-9V"></a>于此命终，<a id="a-9W"></a>得生彼间，<a id="a-9X"></a>我亦有彼信。<a id="a-9Y"></a>彼天若成就戒、<a id="a-9Z"></a>闻、<a id="a-9a"></a>施、<a id="a-9b"></a>慧，<a id="a-9c"></a>于此命终，<a id="a-9d"></a>得生彼间，<a id="a-9e"></a>我亦有彼慧。<a id="a-9f"></a>实有三十三天、<a id="a-9g"></a>焰摩天、<a id="a-9h"></a>兜率陀天、<a id="a-9i"></a>化乐天、<a id="a-9j"></a>他化乐天。<a id="a-9k"></a>彼天若成就信，<a id="a-9l"></a>于此命终，<a id="a-9m"></a>得生彼间，<a id="a-9n"></a>我亦有彼信。<a id="a-9o"></a>彼天若就戒、<a id="a-9p"></a>闻、<a id="a-9q"></a>施、<a id="a-9r"></a>慧，<a id="a-9s"></a>于此命终，<a id="a-9t"></a>得生彼间，<a id="a-9u"></a>我亦有彼慧。<a id="a-9v"></a>彼作如是忆念已，<a id="a-9w"></a>及诸天信、<a id="a-9x"></a>戒、<a id="a-9y"></a>闻、<a id="a-9z"></a>施，<a id="a-A0"></a>慧，<a id="a-A1"></a>若有恶伺，<a id="a-A2"></a>彼便得灭，<a id="a-A3"></a>所有秽污恶不善法，<a id="a-A4"></a>彼亦得灭。<a id="a-A5"></a>居士妇，<a id="a-A6"></a>多闻圣弟子缘诸天故，<a id="a-A7"></a>心静得喜，<a id="a-A8"></a>若有恶伺，<a id="a-A9"></a>彼便得灭，<a id="a-AA"></a>所有秽污恶不善法，<a id="a-AB"></a>彼亦得灭。</p>
  <p id="aAC">“犹如上色金，<a id="a-AD"></a>生垢不净，<a id="a-AE"></a>因火排钻椎赤土、<a id="a-AF"></a>人力，<a id="a-AG"></a>磨拭莹治，<a id="a-AH"></a>便得明净。<a id="a-AI"></a>如是多闻圣弟子若持斋时，<a id="a-AJ"></a>忆念诸天，<a id="a-AK"></a>实有四王天。<a id="a-AL"></a>彼天若成就信，<a id="a-AM"></a>于此命终，<a id="a-AN"></a>得生彼间，<a id="a-AO"></a>我亦有彼信。<a id="a-AP"></a>彼天若成就戒、<a id="a-AQ"></a>闻、<a id="a-AR"></a>施、<a id="a-AS"></a>慧，<a id="a-AT"></a>于此命终，<a id="a-AU"></a>得生彼间，<a id="a-AV"></a>我亦有彼慧。<a id="a-AW"></a>实有三十三天、<a id="a-AX"></a>焰摩天、<a id="a-AY"></a>兜率陀天、<a id="a-AZ"></a>化乐天，<a id="a-Aa"></a>他化乐天。<a id="a-Ab"></a>彼天若成就信，<a id="a-Ac"></a>于此命终，<a id="a-Ad"></a>得生彼间，<a id="a-Ae"></a>我亦有彼信。<a id="a-Af"></a>彼天若成就戒、<a id="a-Ag"></a>闻、<a id="a-Ah"></a>施、<a id="a-Ai"></a>慧，<a id="a-Aj"></a>于此命终，<a id="a-Ak"></a>得生彼间，<a id="a-Al"></a>我亦有彼慧。<a id="a-Am"></a>彼作如是忆念已，<a id="a-An"></a>及诸天信、<a id="a-Ao"></a>戒、<a id="a-Ap"></a>闻、<a id="a-Aq"></a>施、<a id="a-Ar"></a>慧，<a id="a-As"></a>若有恶伺，<a id="a-At"></a>彼便得灭，<a id="a-Au"></a>所有秽污恶不善法，<a id="a-Av"></a>彼亦得灭。</p>
  <p id="aAw">“居士妇，<a id="a-Ax"></a>若行如是圣八支斋，<a id="a-Ay"></a>若有十六大国，<a id="a-Az"></a>谓：<a id="a-B0"></a>一者、<a id="a-B1"></a>鸯迦，<a id="a-B2"></a>二者、<a id="a-B3"></a>摩竭陀，<a id="a-B4"></a>三者、<a id="a-B5"></a>迦尸，<a id="a-B6"></a>四者、<a id="a-B7"></a>拘萨罗，<a id="a-B8"></a>五者、<a id="a-B9"></a>拘楼，<a id="a-BA"></a>六者、<a id="a-BB"></a>般阇罗，<a id="a-BC"></a>七者、<a id="a-BD"></a>阿摄贝，<a id="a-BE"></a>八者、<a id="a-BF"></a>阿和檀提，<a id="a-BG"></a>九者、<a id="a-BH"></a>枝提，<a id="a-BI"></a>十者、<a id="a-BJ"></a>拔耆，<a id="a-BK"></a>十一者、<a id="a-BL"></a>跋蹉，<a id="a-BM"></a>十二、<a id="a-BN"></a>跋罗，<a id="a-BO"></a>十三、<a id="a-BP"></a>苏摩，<a id="a-BQ"></a>十四、<a id="a-BR"></a>苏罗吒，<a id="a-BS"></a>十五、<a id="a-BT"></a>喻尼，<a id="a-BU"></a>十六、<a id="a-BV"></a>剑浮。<a id="a-BW"></a>此诸国中所有钱宝、<a id="a-BX"></a>金、<a id="a-BY"></a>银、<a id="a-BZ"></a>摩尼、<a id="a-Ba"></a>真珠、<a id="a-Bb"></a>琉璃、<a id="a-Bc"></a>壤伽、<a id="a-Bd"></a>碧玉、<a id="a-Be"></a>珊瑚、<a id="a-Bf"></a>留邵、<a id="a-Bg"></a>鞞留、<a id="a-Bh"></a>鞞勒、<a id="a-Bi"></a>玛瑙、<a id="a-Bj"></a>蝳蝐、<a id="a-Bk"></a>赤石、<a id="a-Bl"></a>琁珠，<a id="a-Bm"></a>设使有人于中作王，<a id="a-Bn"></a>随用自在者，<a id="a-Bo"></a>彼一切皆持圣八支斋，<a id="a-Bp"></a>不直十六分。</p>
  <p id="aBq">“居士妇，<a id="a-Br"></a>我因此故说，<a id="a-Bs"></a>人王者不如天乐。<a id="a-Bt"></a>若人五十岁是四王天一昼一夜，<a id="a-Bu"></a>如是三十昼夜为一月，<a id="a-Bv"></a>十二月为一岁，<a id="a-Bw"></a>如此五百岁是四王天寿。<a id="a-Bx"></a>居士妇，<a id="a-By"></a>必有是处，<a id="a-Bz"></a>若族姓男、<a id="a-C0"></a>族姓女持圣八支斋，<a id="a-C1"></a>身坏命终，<a id="a-C2"></a>生四天王中。</p>
  <p id="aC3">“居士妇，<a id="a-C4"></a>我因此故说，<a id="a-C5"></a>人王者不如天乐。<a id="a-C6"></a>若人百岁是三十三天一昼一夜，<a id="a-C7"></a>如是三十昼夜为一月，<a id="a-C8"></a>十二月为一岁，<a id="a-C9"></a>如此千岁是三十三天寿。<a id="a-CA"></a>居士妇，<a id="a-CB"></a>必有是处。<a id="a-CC"></a>若族姓男、<a id="a-CD"></a>族姓女持圣八支斋，<a id="a-CE"></a>身坏命终，<a id="a-CF"></a>生三十三天中。</p>
  <p id="aCG">“居士妇，<a id="a-CH"></a>我因此故说，<a id="a-CI"></a>人王者不如天乐。<a id="a-CJ"></a>若人二百岁是焰摩天一昼一夜，<a id="a-CK"></a>如是三十昼夜为一月，<a id="a-CL"></a>十二月为一岁，<a id="a-CM"></a>如此二千岁是焰摩天寿。<a id="a-CN"></a>居士妇，<a id="a-CO"></a>必有是处。<a id="a-CP"></a>若族姓男、<a id="a-CQ"></a>族姓女持圣八支斋，<a id="a-CR"></a>身坏命终，<a id="a-CS"></a>生焰摩天中。</p>
  <p id="aCT">“居士妇，<a id="a-CU"></a>我因此故说，<a id="a-CV"></a>人王者不如天乐。<a id="a-CW"></a>若人四百岁是兜率陀天一昼一夜，<a id="a-CX"></a>如是三十昼夜为一月，<a id="a-CY"></a>十二月为一岁，<a id="a-CZ"></a>如此四千岁是兜率陀天寿。<a id="a-Ca"></a>居士妇，<a id="a-Cb"></a>必有是处，<a id="a-Cc"></a>若族姓男、<a id="a-Cd"></a>族姓女持圣八支斋，<a id="a-Ce"></a>身坏命终，<a id="a-Cf"></a>生兜率陀天中。</p>
  <p id="aCg">“居士妇，<a id="a-Ch"></a>我因此故说，<a id="a-Ci"></a>人王者不如天乐。<a id="a-Cj"></a>若人八百岁是化乐天一昼一夜，<a id="a-Ck"></a>如是三十昼夜为一月，<a id="a-Cl"></a>十二月为一岁，<a id="a-Cm"></a>如此八千岁是化乐天寿。<a id="a-Cn"></a>居士妇，<a id="a-Co"></a>必有是处，<a id="a-Cp"></a>若族姓男、<a id="a-Cq"></a>族姓女持圣八支斋，<a id="a-Cr"></a>身坏命终，<a id="a-Cs"></a>生化乐天中。</p>
  <p id="aCt">“居士妇，<a id="a-Cu"></a>我因此故说，<a id="a-Cv"></a>人王者不如天乐。<a id="a-Cw"></a>若人千六百岁是他化乐天一昼一夜，<a id="a-Cx"></a>如是三十昼夜为一月，<a id="a-Cy"></a>十二月为一岁，<a id="a-Cz"></a>如此万六千岁是他化乐天寿。<a id="a-D0"></a>居士妇，<a id="a-D1"></a>必有是处，<a id="a-D2"></a>若族姓男、<a id="a-D3"></a>族姓女持圣八支斋，<a id="a-D4"></a>身坏命终，<a id="a-D5"></a>生他化乐天中。</p>
  <p id="aD6">于是，<a id="a-D7"></a>鹿子母毗舍佉叉手向佛，<a id="a-D8"></a>白曰：<a id="a-D9"></a>“世尊，<a id="a-DA"></a>圣八支斋甚奇！<a id="a-DB"></a>甚特！<a id="a-DC"></a>大利大果，<a id="a-DD"></a>有大功德，<a id="a-DE"></a>有大广布。<a id="a-DF"></a>世尊，<a id="a-DG"></a>我从今始，<a id="a-DH"></a>自尽形寿持圣八支斋，<a id="a-DI"></a>随其事力，<a id="a-DJ"></a>布施修福。<a id="a-DK"></a>”</p>
  <p id="aDL">于是，<a id="a-DM"></a>鹿子母闻佛所说，<a id="a-DN"></a>善受善持，<a id="a-DO"></a>稽首佛足，<a id="a-DP"></a>绕三匝而去。</p>
  <p id="aDQ">佛说如是，<a id="a-DR"></a>鹿子毋毗舍佉及诸比丘闯佛所说，<a id="a-DS"></a>欢喜奉行。</p>
  <p data-pb></p>
  <h2 id="aDT">晡利多品晡利多经第二</h2>
  <p id="aDU">我闻如是：<a id="a-DV"></a>一时，<a id="a-DW"></a>佛游那难大，<a id="a-DX"></a>在波和利柰园之中。</p>
  <p id="aDY">尔时，<a id="a-DZ"></a>晡利多居士著白净衣，<a id="a-Da"></a>白巾裹头，<a id="a-Db"></a>拄杖执盖，<a id="a-Dc"></a>著世俗屣，<a id="a-Dd"></a>从园至园，<a id="a-De"></a>从观至观，<a id="a-Df"></a>从林至林，<a id="a-Dg"></a>遍游行彷徉。<a id="a-Dh"></a>若见诸沙门、<a id="a-Di"></a>梵志者，<a id="a-Dj"></a>便作是说：<a id="a-Dk"></a>“诸贤，<a id="a-Dl"></a>当知我离俗断俗，<a id="a-Dm"></a>舍诸俗事。<a id="a-Dn"></a>”</p>
  <p id="aDo">彼诸沙门、<a id="a-Dp"></a>梵志以濡软柔和语曰：<a id="a-Dq"></a>“唯然，<a id="a-Dr"></a>贤晡利多离俗断俗，<a id="a-Ds"></a>舍诸俗事。<a id="a-Dt"></a>”</p>
  <p id="aDu">于是，<a id="a-Dv"></a>晡利多居士遍游行彷徉，<a id="a-Dw"></a>往诣佛所，<a id="a-Dx"></a>共相问讯，<a id="a-Dy"></a>当在佛前，<a id="a-Dz"></a>拄杖而立。<a id="a-E0"></a>世尊告曰：<a id="a-E1"></a>“居士，<a id="a-E2"></a>有座，<a id="a-E3"></a>欲坐便坐。<a id="a-E4"></a>”</p>
  <p id="aE5">晡利多居士白曰：<a id="a-E6"></a>“瞿昙，<a id="a-E7"></a>此事不然，<a id="a-E8"></a>此事不可。<a id="a-E9"></a>所以者何？<a id="a-EA"></a>我离俗断俗，<a id="a-EB"></a>舍诸俗事，<a id="a-EC"></a>而沙门瞿昙唤我为居士耶？<a id="a-ED"></a>”</p>
  <p id="aEE">世尊答曰：<a id="a-EF"></a>“汝有相标帜如居士，<a id="a-EG"></a>是故我唤汝：<a id="a-EH"></a>‘居士，<a id="a-EI"></a>有座，<a id="a-EJ"></a>欲坐便坐。<a id="a-EK"></a>’”</p>
  <p id="aEL">世尊如是复至再三告曰：<a id="a-EM"></a>“居士，<a id="a-EN"></a>有座，<a id="a-EO"></a>欲坐便坐。<a id="a-EP"></a>”</p>
  <p id="aEQ">晡利多居士亦至再三白曰：<a id="a-ER"></a>“瞿昙，<a id="a-ES"></a>此事不然，<a id="a-ET"></a>此事不可。<a id="a-EU"></a>我离俗断俗，<a id="a-EV"></a>舍诸俗事，<a id="a-EW"></a>而沙门瞿昙唤我为居士耶？<a id="a-EX"></a>”</p>
  <p id="aEY">世尊答曰：<a id="a-EZ"></a>“汝有相标帜如居士，<a id="a-Ea"></a>是故我唤汝：<a id="a-Eb"></a>‘居士，<a id="a-Ec"></a>有坐，<a id="a-Ed"></a>欲坐便坐。<a id="a-Ee"></a>’”</p>
  <p id="aEf">世尊问曰：<a id="a-Eg"></a>“汝云何离俗断俗，<a id="a-Eh"></a>舍诸俗事耶？<a id="a-Ei"></a>”</p>
  <p id="aEj">晡利多居士答曰：<a id="a-Ek"></a>“瞿昙，<a id="a-El"></a>我家一切所有财物尽持施儿，<a id="a-Em"></a>我无为无求游，<a id="a-En"></a>唯往取食，<a id="a-Eo"></a>存命而已，<a id="a-Ep"></a>如是我离俗断俗，<a id="a-Eq"></a>舍诸俗事。<a id="a-Er"></a>”</p>
  <p id="aEs">世尊告曰：<a id="a-Et"></a>“居士，<a id="a-Eu"></a>圣法、<a id="a-Ev"></a>律中不如是断绝俗事。<a id="a-Ew"></a>居士，<a id="a-Ex"></a>圣法、<a id="a-Ey"></a>律中有八支断俗事也。<a id="a-Ez"></a>”</p>
  <p id="aF0">于是，<a id="a-F1"></a>晡利多居士舍杖却盖，<a id="a-F2"></a>及脱俗屣，<a id="a-F3"></a>叉手向佛，<a id="a-F4"></a>白曰：<a id="a-F5"></a>“瞿昙，<a id="a-F6"></a>圣法、<a id="a-F7"></a>律中云何八支断俗事耶？<a id="a-F8"></a>”</p>
  <p id="aF9">世尊答曰：<a id="a-FA"></a>“居士，<a id="a-FB"></a>多闻圣弟子依离杀、<a id="a-FC"></a>断杀，<a id="a-FD"></a>依离不与取、<a id="a-FE"></a>断不与取，<a id="a-FF"></a>依离邪淫、<a id="a-FG"></a>断邪淫，<a id="a-FH"></a>依离妄言、<a id="a-FI"></a>断妄言，<a id="a-FJ"></a>依无贪著、<a id="a-FK"></a>断贪著，<a id="a-FL"></a>依无害恚、<a id="a-FM"></a>断害恚，<a id="a-FN"></a>依无憎嫉恼、<a id="a-FO"></a>断憎嫉恼，<a id="a-FP"></a>依无增上慢、<a id="a-FQ"></a>断增上慢。</p>
  <p id="aFR">“居士，<a id="a-FS"></a>多闻圣弟子云何依离杀、<a id="a-FT"></a>断杀耶？<a id="a-FU"></a>多闻圣弟子作是思惟：<a id="a-FV"></a>‘杀者必受恶报，<a id="a-FW"></a>现世及后世。<a id="a-FX"></a>若我杀者，<a id="a-FY"></a>便当自害，<a id="a-FZ"></a>亦诬谤他。<a id="a-Fa"></a>天及诸智梵行者道说我戒，<a id="a-Fb"></a>诸方悉当闻我恶名。<a id="a-Fc"></a>身坏命终，<a id="a-Fd"></a>必至恶处，<a id="a-Fe"></a>生地狱中。<a id="a-Ff"></a>如是杀者受此恶报，<a id="a-Fg"></a>现世及后世，<a id="a-Fh"></a>我今宁可依离杀、<a id="a-Fi"></a>断杀耶？<a id="a-Fj"></a>’便依离杀、<a id="a-Fk"></a>断杀，<a id="a-Fl"></a>如是多闻圣弟子依离杀、<a id="a-Fm"></a>断杀也。</p>
  <p id="aFn">“居士，<a id="a-Fo"></a>多闻圣弟子云何依离不与取、<a id="a-Fp"></a>断不与取耶？<a id="a-Fq"></a>多闻圣弟子作是思惟：<a id="a-Fr"></a>‘不与取者必受恶报，<a id="a-Fs"></a>现世及后世。<a id="a-Ft"></a>若我不与取者，<a id="a-Fu"></a>便当自害，<a id="a-Fv"></a>亦诬谤他。<a id="a-Fw"></a>天及诸智梵行者道说我戒，<a id="a-Fx"></a>诸方悉当闻我恶名。<a id="a-Fy"></a>身坏命终，<a id="a-Fz"></a>必至恶处，<a id="a-G0"></a>生地狱中。<a id="a-G1"></a>如是不与取者受此恶报，<a id="a-G2"></a>现世及后世，<a id="a-G3"></a>我今宁可依离不与取、<a id="a-G4"></a>断不与取耶？<a id="a-G5"></a>’便依离不与取、<a id="a-G6"></a>断不与取，<a id="a-G7"></a>如是多闻圣弟子依离不与取、<a id="a-G8"></a>断不与取也。</p>
  <p id="aG9">“居士，<a id="a-GA"></a>多闻圣弟子云何依离邪淫、<a id="a-GB"></a>断邪淫耶？<a id="a-GC"></a>多闻圣弟子作是思惟：<a id="a-GD"></a>‘邪淫者必受恶报，<a id="a-GE"></a>现世及后世。<a id="a-GF"></a>若我邪淫者，<a id="a-GG"></a>便当自害，<a id="a-GH"></a>亦诬谤他。<a id="a-GI"></a>天及诸智梵行者道说我戒，<a id="a-GJ"></a>诸方悉当闻我恶名。<a id="a-GK"></a>身坏命终，<a id="a-GL"></a>必至恶处，<a id="a-GM"></a>生地狱中。<a id="a-GN"></a>如是邪淫者受此恶报，<a id="a-GO"></a>现世及后世，<a id="a-GP"></a>我今宁可依离邪淫、<a id="a-GQ"></a>断邪淫耶？<a id="a-GR"></a>’便依离邪淫、<a id="a-GS"></a>断邪淫，<a id="a-GT"></a>如是多闻圣弟子依离邪淫、<a id="a-GU"></a>断邪淫也。</p>
  <p id="aGV">“居士，<a id="a-GW"></a>多闻圣弟子云何依离妄言、<a id="a-GX"></a>断妄言耶？<a id="a-GY"></a>多闻圣弟子作是思惟：<a id="a-GZ"></a>‘妄言者必受恶报，<a id="a-Ga"></a>现世及后世。<a id="a-Gb"></a>若我妄言者，<a id="a-Gc"></a>便当自害，<a id="a-Gd"></a>亦诬谤他。<a id="a-Ge"></a>天及诸智梵行者道说我戒，<a id="a-Gf"></a>诸方悉当闻我恶名。<a id="a-Gg"></a>身坏命终，<a id="a-Gh"></a>必至恶处，<a id="a-Gi"></a>生地狱中。<a id="a-Gj"></a>如是妄言者受此恶报，<a id="a-Gk"></a>现世及后世，<a id="a-Gl"></a>我今宁可依离妄言、<a id="a-Gm"></a>断妄言耶？<a id="a-Gn"></a>’便依离妄言、<a id="a-Go"></a>断妄言，<a id="a-Gp"></a>如是多闻圣弟子依离妄言、<a id="a-Gq"></a>断妄言也。</p>
  <p id="aGr">“居士，<a id="a-Gs"></a>多闻圣弟子云何依无贪著、<a id="a-Gt"></a>断贪著耶？<a id="a-Gu"></a>多闻圣弟子作是思惟：<a id="a-Gv"></a>‘贪著者必受恶报，<a id="a-Gw"></a>现世及后世。<a id="a-Gx"></a>若我贪著者，<a id="a-Gy"></a>便当自害，<a id="a-Gz"></a>亦诬谤他。<a id="a-H0"></a>天及诸智梵行者道说我戒，<a id="a-H1"></a>诸方悉当闻我恶名。<a id="a-H2"></a>身坏命终，<a id="a-H3"></a>必至恶处，<a id="a-H4"></a>生地狱中。<a id="a-H5"></a>如是贪著者受此恶报，<a id="a-H6"></a>现世及后世，<a id="a-H7"></a>我今宁可依无贪著、<a id="a-H8"></a>断贪著耶？<a id="a-H9"></a>’便依无贪著、<a id="a-HA"></a>断贪著，<a id="a-HB"></a>如是多闻圣弟子依无贪著、<a id="a-HC"></a>断贪著也。</p>
  <p id="aHD">“居士，<a id="a-HE"></a>多闻圣弟子云何依无害恚、<a id="a-HF"></a>断害恚耶？<a id="a-HG"></a>多闻圣弟子作是思惟：<a id="a-HH"></a>‘害恚者必受恶报，<a id="a-HI"></a>现世及后世。<a id="a-HJ"></a>若我害恚者，<a id="a-HK"></a>便当自害，<a id="a-HL"></a>亦诬谤他。<a id="a-HM"></a>天及诸智梵行者道说我戒，<a id="a-HN"></a>诸方悉当闻我恶名。<a id="a-HO"></a>身坏命终，<a id="a-HP"></a>必至恶处，<a id="a-HQ"></a>生地狱中。<a id="a-HR"></a>如是害恚者受此恶报，<a id="a-HS"></a>现世及后世，<a id="a-HT"></a>我今宁可依无害恚、<a id="a-HU"></a>断害恚耶？<a id="a-HV"></a>’便依何无害恚、<a id="a-HW"></a>断害恚，<a id="a-HX"></a>如是多闻圣弟子依无害恚、<a id="a-HY"></a>断害恚也。</p>
  <p id="aHZ">“居士，<a id="a-Ha"></a>多闻圣弟子云何依无憎嫉恼、<a id="a-Hb"></a>断憎嫉恼耶？<a id="a-Hc"></a>多闻圣弟子作是思惟：<a id="a-Hd"></a>‘憎嫉恼者必受恶报，<a id="a-He"></a>现世及后世。<a id="a-Hf"></a>若我憎嫉恼者，<a id="a-Hg"></a>便当自害，<a id="a-Hh"></a>亦诬谤他。<a id="a-Hi"></a>天及诸智梵行者道说我戒，<a id="a-Hj"></a>诸方悉当闻我恶名。<a id="a-Hk"></a>身坏命终，<a id="a-Hl"></a>必至恶处，<a id="a-Hm"></a>生地狱中。<a id="a-Hn"></a>如是憎嫉恼者受此恶报，<a id="a-Ho"></a>现世及后世，<a id="a-Hp"></a>我今宁可依无憎嫉恼、<a id="a-Hq"></a>断憎嫉恼耶？<a id="a-Hr"></a>’便依无憎嫉恼、<a id="a-Hs"></a>断憎嫉恼，<a id="a-Ht"></a>如是多闻圣弟子依无憎嫉恼、<a id="a-Hu"></a>断憎嫉恼也。</p>
  <p id="aHv">“居士，<a id="a-Hw"></a>多闻圣弟子云何依无增上慢、<a id="a-Hx"></a>断增上慢耶？<a id="a-Hy"></a>多闻圣弟子作是思惟：<a id="a-Hz"></a>‘增上慢者必受恶报，<a id="a-I0"></a>现世及后世。<a id="a-I1"></a>若我增上慢者，<a id="a-I2"></a>便当自害，<a id="a-I3"></a>亦诬谤他。<a id="a-I4"></a>天及诸智梵行者道说我戒，<a id="a-I5"></a>诸方悉闻我恶名。<a id="a-I6"></a>身坏命终，<a id="a-I7"></a>必至恶处，<a id="a-I8"></a>生地狱中。<a id="a-I9"></a>如是增上慢者受此恶报，<a id="a-IA"></a>现世及后世，<a id="a-IB"></a>我今宁可依无增上慢、<a id="a-IC"></a>断增上慢耶？<a id="a-ID"></a>’便依无增上慢、<a id="a-IE"></a>断增上慢，<a id="a-IF"></a>如是多闻圣弟子依无增上慢、<a id="a-IG"></a>断增上慢也。<a id="a-IH"></a>是谓圣法、<a id="a-II"></a>律中有八支断绝俗事。<a id="a-IJ"></a>”</p>
  <p id="aIK">居士问曰：<a id="a-IL"></a>“瞿昙，<a id="a-IM"></a>圣法、<a id="a-IN"></a>律中但是断俗事？<a id="a-IO"></a>复更有耶？<a id="a-IP"></a>”</p>
  <p id="aIQ">世尊答曰：<a id="a-IR"></a>“圣法、<a id="a-IS"></a>律中不但有是断绝俗事，<a id="a-IT"></a>更有八支断绝俗事得作证也。<a id="a-IU"></a>”</p>
  <p id="aIV">晡利多居士闻已，<a id="a-IW"></a>便脱白巾，<a id="a-IX"></a>叉手向佛，<a id="a-IY"></a>白曰：<a id="a-IZ"></a>“瞿昙，<a id="a-Ia"></a>圣法、<a id="a-Ib"></a>律中云何更有八支断绝俗事得作证耶？<a id="a-Ic"></a>”</p>
  <p id="aId">世尊答曰：<a id="a-Ie"></a>“居士，<a id="a-If"></a>犹如有狗，<a id="a-Ig"></a>饥饿羸乏，<a id="a-Ih"></a>至屠牛处，<a id="a-Ii"></a>彼屠牛师、<a id="a-Ij"></a>屠牛弟子净摘除肉，<a id="a-Ik"></a>掷骨与狗。<a id="a-Il"></a>狗得骨已，<a id="a-Im"></a>处处咬啮，<a id="a-In"></a>破唇缺齿，<a id="a-Io"></a>或伤咽喉，<a id="a-Ip"></a>然狗不得以此除饥。<a id="a-Iq"></a>居士，<a id="a-Ir"></a>多闻圣弟子亦复作是思惟：<a id="a-Is"></a>‘欲如骨锁，<a id="a-It"></a>世尊说欲如骨锁，<a id="a-Iu"></a>乐少苦多，<a id="a-Iv"></a>多有灾患，<a id="a-Iw"></a>当远离之。<a id="a-Ix"></a>若有此舍离欲、<a id="a-Iy"></a>离恶不善之法，<a id="a-Iz"></a>谓此一切世间饮食永尽无余，<a id="a-J0"></a>当修习彼。<a id="a-J1"></a>’居士，<a id="a-J2"></a>犹去村不远，<a id="a-J3"></a>有小肉脔，<a id="a-J4"></a>堕在露地，<a id="a-J5"></a>或乌或鸱，<a id="a-J6"></a>持彼肉去，<a id="a-J7"></a>余乌鸱鸟竞而逐之。<a id="a-J8"></a>于居士意云何？<a id="a-J9"></a>若此乌鸱不速舍此小肉脔者，<a id="a-JA"></a>致余乌鸱竞而逐耶？<a id="a-JB"></a>”</p>
  <p id="aJC">居士答曰：<a id="a-JD"></a>“唯然，<a id="a-JE"></a>瞿昙。<a id="a-JF"></a>”</p>
  <p id="aJG">“于居士意云何？<a id="a-JH"></a>若此乌鸱能速舍此小肉脔者，<a id="a-JI"></a>余乌鸱鸟当复竞逐耶？<a id="a-JJ"></a>”</p>
  <p id="aJK">居士答曰：<a id="a-JL"></a>“不也，<a id="a-JM"></a>瞿昙。<a id="a-JN"></a>”</p>
  <p id="aJO">“居士，<a id="a-JP"></a>多闻圣弟手亦复作是思惟：<a id="a-JQ"></a>‘欲如肉脔，<a id="a-JR"></a>世尊说欲如肉脔，<a id="a-JS"></a>乐少苦多，<a id="a-JT"></a>多有灾患，<a id="a-JU"></a>当远离之。<a id="a-JV"></a>若有此舍离欲、<a id="a-JW"></a>离恶不善之法，<a id="a-JX"></a>谓此一切世间饮食永尽无余，<a id="a-JY"></a>当修习彼。<a id="a-JZ"></a>’居士，<a id="a-Ja"></a>犹如有人，<a id="a-Jb"></a>手把火炬，<a id="a-Jc"></a>向风而行，<a id="a-Jd"></a>于居士意云何？<a id="a-Je"></a>若使此人不速舍者，<a id="a-Jf"></a>必烧其手、<a id="a-Jg"></a>余肢体耶？<a id="a-Jh"></a>”</p>
  <p id="aJi">居士答曰：<a id="a-Jj"></a>“唯然，<a id="a-Jk"></a>瞿昙。<a id="a-Jl"></a>”</p>
  <p id="aJm">“于居士意云何？<a id="a-Jn"></a>若使此人速舍炬者，<a id="a-Jo"></a>当烧其手、<a id="a-Jp"></a>余肢体耶？<a id="a-Jq"></a>”</p>
  <p id="aJr">居士答曰：<a id="a-Js"></a>“不也，<a id="a-Jt"></a>瞿昙。<a id="a-Ju"></a>”</p>
  <p id="aJv">“居士，<a id="a-Jw"></a>多闻圣弟子亦复作是思惟：<a id="a-Jx"></a>‘欲如火炬，<a id="a-Jy"></a>世尊说欲如火炬，<a id="a-Jz"></a>乐少苦多，<a id="a-K0"></a>多有灾患，<a id="a-K1"></a>当远离之。<a id="a-K2"></a>若有此舍离欲、<a id="a-K3"></a>离恶不善之法，<a id="a-K4"></a>谓此一切世间饮食永尽无余，<a id="a-K5"></a>当修习彼。<a id="a-K6"></a>’居士，<a id="a-K7"></a>犹去村不远，<a id="a-K8"></a>有大火坑，<a id="a-K9"></a>满其中火，<a id="a-KA"></a>而无烟焰。<a id="a-KB"></a>若有人来，<a id="a-KC"></a>不愚不痴，<a id="a-KD"></a>亦不颠倒，<a id="a-KE"></a>自住本心，<a id="a-KF"></a>自由自在，<a id="a-KG"></a>用乐不用苦，<a id="a-KH"></a>甚憎恶苦，<a id="a-KI"></a>用活不用死，<a id="a-KJ"></a>甚憎恶死。<a id="a-KK"></a>于居士意云何？<a id="a-KL"></a>此人宁当入火坑耶？<a id="a-KM"></a>”</p>
  <p id="aKN">居士答曰：<a id="a-KO"></a>“不也，<a id="a-KP"></a>瞿昙。<a id="a-KQ"></a>所以者何？<a id="a-KR"></a>彼见火坑，<a id="a-KS"></a>便作是思惟：<a id="a-KT"></a>‘若堕火坑，<a id="a-KU"></a>必死无疑；<a id="a-KV"></a>设不死者，<a id="a-KW"></a>定受极苦。<a id="a-KX"></a>’彼见火坑，<a id="a-KY"></a>便思远离，<a id="a-KZ"></a>愿求舍离。<a id="a-Ka"></a>”</p>
  <p id="aKb">“居士，<a id="a-Kc"></a>多闻圣弟子亦复作是思惟：<a id="a-Kd"></a>‘欲如火坑，<a id="a-Ke"></a>世尊说欲如火坑，<a id="a-Kf"></a>乐少苦多，<a id="a-Kg"></a>多有灾患，<a id="a-Kh"></a>当远离之。<a id="a-Ki"></a>若有此舍离欲、<a id="a-Kj"></a>离恶不善之法，<a id="a-Kk"></a>谓此一切世间饮食永尽无余，<a id="a-Kl"></a>当修习彼。<a id="a-Km"></a>’居士，<a id="a-Kn"></a>犹去村不远，<a id="a-Ko"></a>有大毒蛇，<a id="a-Kp"></a>至恶苦毒，<a id="a-Kq"></a>黑色可畏。<a id="a-Kr"></a>若有人来，<a id="a-Ks"></a>不愚不痴，<a id="a-Kt"></a>亦不颠倒，<a id="a-Ku"></a>自住本心，<a id="a-Kv"></a>自由自在，<a id="a-Kw"></a>用乐不用苦，<a id="a-Kx"></a>甚憎恶苦，<a id="a-Ky"></a>用活不用死，<a id="a-Kz"></a>甚憎恶死。<a id="a-L0"></a>于居士意云何？<a id="a-L1"></a>此人宁当以手授与及余肢体，<a id="a-L2"></a>作如是说：<a id="a-L3"></a>‘蜇我！<a id="a-L4"></a>蜇我！<a id="a-L5"></a>’耶？<a id="a-L6"></a>”</p>
  <p id="aL7">居士答曰：<a id="a-L8"></a>“不也，<a id="a-L9"></a>瞿昙。<a id="a-LA"></a>所以者何？<a id="a-LB"></a>彼见毒蛇，<a id="a-LC"></a>便作是思惟：<a id="a-LD"></a>‘若我以手及余肢体使蛇蜇者，<a id="a-LE"></a>必死无疑；<a id="a-LF"></a>设不死者，<a id="a-LG"></a>定受极苦。<a id="a-LH"></a>’彼见毒蛇，<a id="a-LI"></a>便思远离，<a id="a-LJ"></a>愿求舍离。<a id="a-LK"></a>”</p>
  <p id="aLL">“居士，<a id="a-LM"></a>多闻圣弟子亦复作是思惟：<a id="a-LN"></a>‘欲如毒蛇，<a id="a-LO"></a>世尊说欲如毒蛇，<a id="a-LP"></a>乐少苦多，<a id="a-LQ"></a>多有灾患，<a id="a-LR"></a>当远离之。<a id="a-LS"></a>若有此舍离欲、<a id="a-LT"></a>离恶不善之法，<a id="a-LU"></a>谓此一切世间饮食永尽无余，<a id="a-LV"></a>当修习彼。<a id="a-LW"></a>’居士，<a id="a-LX"></a>犹如有人，<a id="a-LY"></a>梦得具足五欲自娱，<a id="a-LZ"></a>彼若寤已，<a id="a-La"></a>都不见一。<a id="a-Lb"></a>居士，<a id="a-Lc"></a>多闻圣弟子亦复作是思惟：<a id="a-Ld"></a>‘欲如梦也，<a id="a-Le"></a>世尊说欲如梦也，<a id="a-Lf"></a>乐少苦多，<a id="a-Lg"></a>多有灾患，<a id="a-Lh"></a>当远离之。<a id="a-Li"></a>若有此舍离欲、<a id="a-Lj"></a>离恶不善之法，<a id="a-Lk"></a>谓此一切世间饮食永尽无余，<a id="a-Ll"></a>当修习彼。<a id="a-Lm"></a>’</p>
  <p id="aLn">“居士，<a id="a-Lo"></a>犹如有人假借乐具，<a id="a-Lp"></a>或宫殿楼阁，<a id="a-Lq"></a>或园观浴池，<a id="a-Lr"></a>或象马车乘，<a id="a-Ls"></a>或缯绵被，<a id="a-Lt"></a>或指环、<a id="a-Lu"></a>臂钏，<a id="a-Lv"></a>或香璎珞颈钳，<a id="a-Lw"></a>或金宝华鬘，<a id="a-Lx"></a>或名衣上服，<a id="a-Ly"></a>多人见已，<a id="a-Lz"></a>而共叹曰：<a id="a-M0"></a>‘如是为善！<a id="a-M1"></a>如是为快！<a id="a-M2"></a>若有财物，<a id="a-M3"></a>应作如是极自娱乐。<a id="a-M4"></a>’其物主者，<a id="a-M5"></a>随所欲夺，<a id="a-M6"></a>或教人夺，<a id="a-M7"></a>即便自夺，<a id="a-M8"></a>或教人夺，<a id="a-M9"></a>多人见已，<a id="a-MA"></a>而共说曰：<a id="a-MB"></a>‘彼假借者，<a id="a-MC"></a>实为欺诳，<a id="a-MD"></a>非是假借。<a id="a-ME"></a>所以者何？<a id="a-MF"></a>其物主者，<a id="a-MG"></a>随所欲夺，<a id="a-MH"></a>或教人夺，<a id="a-MI"></a>即便自夺，<a id="a-MJ"></a>或教人夺。<a id="a-MK"></a>’居士，<a id="a-ML"></a>多闻圣弟子亦复作是思惟：<a id="a-MM"></a>‘欲如假借，<a id="a-MN"></a>世尊说欲如假借，<a id="a-MO"></a>乐少苦多，<a id="a-MP"></a>多有灾患，<a id="a-MQ"></a>当远离之。<a id="a-MR"></a>若有此舍离欲、<a id="a-MS"></a>离恶不善之法，<a id="a-MT"></a>谓此一切世间饮食永尽无余，<a id="a-MU"></a>当修习彼。<a id="a-MV"></a>’</p>
  <p id="aMW">“居士，<a id="a-MX"></a>犹去村不远，<a id="a-MY"></a>有大果树，<a id="a-MZ"></a>此树常多有好美果。<a id="a-Ma"></a>若有人来，<a id="a-Mb"></a>饥饿羸乏，<a id="a-Mc"></a>欲得食果。<a id="a-Md"></a>彼作是念：<a id="a-Me"></a>‘此树常多有好美果，<a id="a-Mf"></a>我饥羸乏，<a id="a-Mg"></a>欲得食果，<a id="a-Mh"></a>然此树下无自落果可得饱食及持归去。<a id="a-Mi"></a>我能缘树，<a id="a-Mj"></a>我今宁可上此树耶？<a id="a-Mk"></a>’念已便上。<a id="a-Ml"></a>复有一人来，<a id="a-Mm"></a>饥饿羸乏，<a id="a-Mn"></a>欲得食果，<a id="a-Mo"></a>持极利斧，<a id="a-Mp"></a>彼作是念：<a id="a-Mq"></a>‘此树常多有好美果，<a id="a-Mr"></a>然此树下无自落果可得饱食及持归去。<a id="a-Ms"></a>我不能缘树，<a id="a-Mt"></a>我今宁可斫倒此树耶？<a id="a-Mu"></a>’即便斫倒。<a id="a-Mv"></a>于居土意云何？<a id="a-Mw"></a>若树上人不速来下者，<a id="a-Mx"></a>树倒地时，<a id="a-My"></a>必折其臂、<a id="a-Mz"></a>余肢体耶？<a id="a-N0"></a>”</p>
  <p id="aN1">居上答曰：<a id="a-N2"></a>“唯然，<a id="a-N3"></a>瞿昙。<a id="a-N4"></a>”</p>
  <p id="aN5">“于居士意云何？<a id="a-N6"></a>若树上人速来下者，<a id="a-N7"></a>树倒地时，<a id="a-N8"></a>宁折其臂、<a id="a-N9"></a>余肢体耶？<a id="a-NA"></a>”</p>
  <p id="aNB">居士答曰：<a id="a-NC"></a>“不也，<a id="a-ND"></a>瞿昙。<a id="a-NE"></a>”</p>
  <p id="aNF">“居士，<a id="a-NG"></a>多闻圣弟子亦复作是思惟：<a id="a-NH"></a>‘欲如树果，<a id="a-NI"></a>世尊说欲如树果，<a id="a-NJ"></a>乐少苦多，<a id="a-NK"></a>多有灾患，<a id="a-NL"></a>当远离之。<a id="a-NM"></a>若有此舍离欲、<a id="a-NN"></a>离恶不善之法，<a id="a-NO"></a>谓此一切世间饮食永尽无余，<a id="a-NP"></a>当修习彼。<a id="a-NQ"></a>’是谓圣法、<a id="a-NR"></a>律中更有此八支断绝俗事而得作证。</p>
  <p id="aNS">“居士，<a id="a-NT"></a>彼有觉、<a id="a-NU"></a>有观息，<a id="a-NV"></a>内静、<a id="a-NW"></a>一心，<a id="a-NX"></a>无觉、<a id="a-NY"></a>无观，<a id="a-NZ"></a>定生喜、<a id="a-Na"></a>乐，<a id="a-Nb"></a>得第二禅成就游。<a id="a-Nc"></a>彼已离喜欲，<a id="a-Nd"></a>舍无求游，<a id="a-Ne"></a>正念正智而身觉乐，<a id="a-Nf"></a>谓圣所说、<a id="a-Ng"></a>圣所舍、<a id="a-Nh"></a>念、<a id="a-Ni"></a>乐住、<a id="a-Nj"></a>空，<a id="a-Nk"></a>得第三禅成就游。<a id="a-Nl"></a>彼乐灭、<a id="a-Nm"></a>苦灭，<a id="a-Nn"></a>喜、<a id="a-No"></a>忧本已灭，<a id="a-Np"></a>不苦不乐、<a id="a-Nq"></a>舍、<a id="a-Nr"></a>念、<a id="a-Ns"></a>清净，<a id="a-Nt"></a>得第四禅成就游。<a id="a-Nu"></a>彼已如是定心清净，<a id="a-Nv"></a>无秽无烦，<a id="a-Nw"></a>柔软善住，<a id="a-Nx"></a>得不动心，<a id="a-Ny"></a>修学漏尽智通作证。<a id="a-Nz"></a>彼知此苦如真，<a id="a-O0"></a>知此苦集、<a id="a-O1"></a>知此苦灭、<a id="a-O2"></a>知此苦灭道如真；<a id="a-O3"></a>知此漏如真，<a id="a-O4"></a>知此漏集、<a id="a-O5"></a>知此漏灭、<a id="a-O6"></a>知此漏灭道如真。<a id="a-O7"></a>彼如是知、<a id="a-O8"></a>如是见，<a id="a-O9"></a>欲漏心解脱，<a id="a-OA"></a>有漏、<a id="a-OB"></a>无明漏心解脱；<a id="a-OC"></a>解脱已，<a id="a-OD"></a>便知解脱：<a id="a-OE"></a>生已尽，<a id="a-OF"></a>梵行已立，<a id="a-OG"></a>所作已办，<a id="a-OH"></a>不更受有，<a id="a-OI"></a>知如真。<a id="a-OJ"></a>”</p>
  <p id="aOK">说此法时，<a id="a-OL"></a>晡利多居士远尘离垢，<a id="a-OM"></a>诸法法眼生。<a id="a-ON"></a>于是，<a id="a-OO"></a>晡利多居士见法得法，<a id="a-OP"></a>觉白净法，<a id="a-OQ"></a>断疑度惑，<a id="a-OR"></a>更无余尊，<a id="a-OS"></a>不复由他，<a id="a-OT"></a>无有犹豫，<a id="a-OU"></a>已住果证，<a id="a-OV"></a>于世尊法得无所畏，<a id="a-OW"></a>稽首佛足，<a id="a-OX"></a>白曰：<a id="a-OY"></a>“世尊，<a id="a-OZ"></a>我今自归于佛、<a id="a-Oa"></a>法及比丘众，<a id="a-Ob"></a>惟愿世尊受我为优婆塞！<a id="a-Oc"></a>从今日始，<a id="a-Od"></a>终身自归，<a id="a-Oe"></a>乃至命尽。</p>
  <p id="aOf">“世尊，<a id="a-Og"></a>我本著白净衣，<a id="a-Oh"></a>白巾裹头，<a id="a-Oi"></a>拄杖执盖，<a id="a-Oj"></a>及著俗屣，<a id="a-Ok"></a>从园至园，<a id="a-Ol"></a>从观至观，<a id="a-Om"></a>从林至林，<a id="a-On"></a>遍游行彷徉，<a id="a-Oo"></a>若见诸沙门、<a id="a-Op"></a>梵志者，<a id="a-Oq"></a>便作是语：<a id="a-Or"></a>‘诸贤，<a id="a-Os"></a>我离俗、<a id="a-Ot"></a>断俗、<a id="a-Ou"></a>舍诸俗事。<a id="a-Ov"></a>’彼诸沙门、<a id="a-Ow"></a>梵志濡软柔和，<a id="a-Ox"></a>语我言：<a id="a-Oy"></a>‘唯然！<a id="a-Oz"></a>贤晡利多离俗、<a id="a-P0"></a>断俗，<a id="a-P1"></a>舍诸俗事。<a id="a-P2"></a>’世尊，<a id="a-P3"></a>我于尔时，<a id="a-P4"></a>彼实无智安著智处，<a id="a-P5"></a>实无智祠，<a id="a-P6"></a>又无智食，<a id="a-P7"></a>实无智，<a id="a-P8"></a>奉事如智慧人。<a id="a-P9"></a>世尊，<a id="a-PA"></a>我从今日，<a id="a-PB"></a>诸比丘众及世尊弟子，<a id="a-PC"></a>此实有智，<a id="a-PD"></a>安著智慧处，<a id="a-PE"></a>实有智祠，<a id="a-PF"></a>又有智食，<a id="a-PG"></a>实有智，<a id="a-PH"></a>奉事智慧人也。</p>
  <p id="aPI">“世尊，<a id="a-PJ"></a>我今再自归佛、<a id="a-PK"></a>法及比丘众，<a id="a-PL"></a>惟愿世尊受我为优婆塞！<a id="a-PM"></a>从今日始，<a id="a-PN"></a>终身自归，<a id="a-PO"></a>乃至命尽。<a id="a-PP"></a>世尊，<a id="a-PQ"></a>我本所信敬重外道沙门、<a id="a-PR"></a>梵志者，<a id="a-PS"></a>从今日断。<a id="a-PT"></a>世尊，<a id="a-PU"></a>我今三自归佛、<a id="a-PV"></a>法及比丘众，<a id="a-PW"></a>惟愿世尊受我为优婆塞！<a id="a-PX"></a>从今日始，<a id="a-PY"></a>终身自归，<a id="a-PZ"></a>乃至命尽。<a id="a-Pa"></a>”</p>
  <p id="aPb">佛说如是，<a id="a-Pc"></a>晡利多居士及诸比丘闻佛所说，<a id="a-Pd"></a>欢喜奉行。</p>
 </body>
</html>