<!doctype html>
<html id="z3IBU9MXQ" data-ver="1225">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五十三</h1>
  <h2 id="a2">大品痴慧地经第八</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>世尊告诸比丘：<a id="a-9"></a>“我今为汝说愚痴法、<a id="a-A"></a>智慧法。<a id="a-B"></a>谛听！<a id="a-C"></a>谛听！<a id="a-D"></a>善思念之。<a id="a-E"></a>”时，<a id="a-F"></a>诸比丘受教而听。</p>
  <p id="aG">佛言：<a id="a-H"></a>“云何愚痴法？<a id="a-I"></a>愚痴人有三相愚痴标、<a id="a-J"></a>愚痴像，<a id="a-K"></a>谓成就愚痴人说愚痴也。<a id="a-L"></a>云何为三？<a id="a-M"></a>愚痴人思恶思、<a id="a-N"></a>说恶说、<a id="a-O"></a>作恶作，<a id="a-P"></a>是以愚痴人说愚痴也。<a id="a-Q"></a>若愚痴人不思恶思，<a id="a-R"></a>不说恶说，<a id="a-S"></a>不作恶作者，<a id="a-T"></a>不应愚痴人说愚痴也。<a id="a-U"></a>以愚痴人思恶思、<a id="a-V"></a>说恶说、<a id="a-W"></a>作恶作故，<a id="a-X"></a>是以愚痴人说愚痴也。<a id="a-Y"></a>彼愚痴人于现法中，<a id="a-Z"></a>身心则受三种忧苦。<a id="a-a"></a>云何愚痴人身心则受三种忧苦耶？<a id="a-b"></a>愚痴人者，<a id="a-c"></a>或有所行，<a id="a-d"></a>或聚会坐，<a id="a-e"></a>或在道巷，<a id="a-f"></a>或在市中，<a id="a-g"></a>或四衢头，<a id="a-h"></a>说愚痴人相应事也。<a id="a-i"></a>愚痴人者，<a id="a-j"></a>杀生、<a id="a-k"></a>不与取、<a id="a-l"></a>行邪淫、<a id="a-m"></a>妄言乃至邪见，<a id="a-n"></a>及成就余无量恶不善之法。<a id="a-o"></a>若成就无量恶不善法者，<a id="a-p"></a>他人见已，<a id="a-q"></a>便说其恶。<a id="a-r"></a>彼愚痴人闻已，<a id="a-s"></a>便作是念：<a id="a-t"></a>‘若成就无量恶不善之法，<a id="a-u"></a>他人见已，<a id="a-v"></a>说其恶者，<a id="a-w"></a>我亦有是无量恶不善之法，<a id="a-x"></a>若他知者，<a id="a-y"></a>亦当说我恶。<a id="a-z"></a>’是谓愚痴人于现法中，<a id="a-10"></a>身心则受第一忧苦。</p>
  <p id="a11">“复次，<a id="a-12"></a>彼愚痴人又见王人收捉罪人，<a id="a-13"></a>种种苦治，<a id="a-14"></a>谓截手、<a id="a-15"></a>截足、<a id="a-16"></a>并截手足，<a id="a-17"></a>截耳、<a id="a-18"></a>截鼻、<a id="a-19"></a>并截耳鼻，<a id="a-1A"></a>或脔脔割，<a id="a-1B"></a>拔须、<a id="a-1C"></a>拔发、<a id="a-1D"></a>或拔须发，<a id="a-1E"></a>或著槛中衣裹火烧，<a id="a-1F"></a>或以沙壅草缠火焖，<a id="a-1G"></a>或内铁驴腹中，<a id="a-1H"></a>或著铁猪口中，<a id="a-1I"></a>或置铁虎口中烧，<a id="a-1J"></a>或安铜釜中，<a id="a-1K"></a>或著铁釜中煮，<a id="a-1L"></a>或段段截，<a id="a-1M"></a>或利叉剌，<a id="a-1N"></a>或以钩钩，<a id="a-1O"></a>或卧铁床以沸油浇，<a id="a-1P"></a>或坐铁臼以铁杵捣，<a id="a-1Q"></a>或毒龙蜇，<a id="a-1R"></a>或以鞭鞭，<a id="a-1S"></a>或以杖挝，<a id="a-1T"></a>或以棒打，<a id="a-1U"></a>或活贯标头，<a id="a-1V"></a>或枭其首。<a id="a-1W"></a>彼愚痴人见已，<a id="a-1X"></a>便作是念：<a id="a-1Y"></a>‘若成就无量恶不善法者，<a id="a-1Z"></a>王知捉已，<a id="a-1a"></a>如是拷治。<a id="a-1b"></a>我亦有是无量恶不善之法，<a id="a-1c"></a>若王知者，<a id="a-1d"></a>亦当苦治拷我如是。<a id="a-1e"></a>’是谓愚痴人于现法中，<a id="a-1f"></a>身心则受第二忧苦。</p>
  <p id="a1g">“复次，<a id="a-1h"></a>彼愚痴人行身恶行，<a id="a-1i"></a>行、<a id="a-1j"></a>口、<a id="a-1k"></a>意恶行，<a id="a-1l"></a>彼若时疾病受苦，<a id="a-1m"></a>或坐卧床，<a id="a-1n"></a>或坐卧榻，<a id="a-1o"></a>或坐卧地，<a id="a-1p"></a>身生极苦甚苦，<a id="a-1q"></a>乃至命欲断。<a id="a-1r"></a>彼所有身恶行，<a id="a-1s"></a>口、<a id="a-1t"></a>意恶行，<a id="a-1u"></a>彼于尔时悬向在上，<a id="a-1v"></a>犹如晡时，<a id="a-1w"></a>日下高山，<a id="a-1x"></a>影悬向在地。<a id="a-1y"></a>如是彼所有身恶行，<a id="a-1z"></a>口、<a id="a-20"></a>意恶行，<a id="a-21"></a>彼于尔时悬向在上，<a id="a-22"></a>彼作是念：<a id="a-23"></a>‘此是我身恶行，<a id="a-24"></a>口、<a id="a-25"></a>意恶行，<a id="a-26"></a>悬向在上。<a id="a-27"></a>我于本时不作福、<a id="a-28"></a>多作恶，<a id="a-29"></a>若有处作恶者，<a id="a-2A"></a>凶暴作无理事，<a id="a-2B"></a>不作福、<a id="a-2C"></a>不作善、<a id="a-2D"></a>不作恐怖，<a id="a-2E"></a>所归命、<a id="a-2F"></a>所依怙，<a id="a-2G"></a>我至彼恶处，<a id="a-2H"></a>从是生悔，<a id="a-2I"></a>生悔已，<a id="a-2J"></a>不贤死，<a id="a-2K"></a>不善命终。<a id="a-2L"></a>’是谓愚痴人于现法中，<a id="a-2M"></a>身心则受第三忧苦。</p>
  <p id="a2N">“复次，<a id="a-2O"></a>彼愚痴人行身恶行，<a id="a-2P"></a>行口、<a id="a-2Q"></a>意恶行，<a id="a-2R"></a>彼行身恶行，<a id="a-2S"></a>行口、<a id="a-2T"></a>意恶行已，<a id="a-2U"></a>因此缘此，<a id="a-2V"></a>身坏命终，<a id="a-2W"></a>必至恶处，<a id="a-2X"></a>生地狱中；<a id="a-2Y"></a>既生彼已，<a id="a-2Z"></a>受于苦报，<a id="a-2a"></a>一向不可爱、<a id="a-2b"></a>不可乐、<a id="a-2c"></a>意不可念。<a id="a-2d"></a>若作是说，<a id="a-2e"></a>一向不可爱、<a id="a-2f"></a>不可乐、<a id="a-2g"></a>意不可念者，<a id="a-2h"></a>是说地狱。<a id="a-2i"></a>所以者何？<a id="a-2j"></a>彼地狱者，<a id="a-2k"></a>一向不可爱、<a id="a-2l"></a>不可乐、<a id="a-2m"></a>意不可念。<a id="a-2n"></a>”</p>
  <p id="a2o">尔时，<a id="a-2p"></a>有一比丘即从座起，<a id="a-2q"></a>偏袒著衣，<a id="a-2r"></a>叉手向佛，<a id="a-2s"></a>白曰：<a id="a-2t"></a>“世尊，<a id="a-2u"></a>地狱苦云何？<a id="a-2v"></a>”</p>
  <p id="a2w">世尊答曰：<a id="a-2x"></a>“比丘，<a id="a-2y"></a>地狱不可尽说。<a id="a-2z"></a>所谓地狱苦，<a id="a-30"></a>比丘，<a id="a-31"></a>但地狱唯有苦。<a id="a-32"></a>”</p>
  <p id="a33">比丘复问曰：<a id="a-34"></a>“世尊，<a id="a-35"></a>可得以喻现其义耶？<a id="a-36"></a>”</p>
  <p id="a37">世尊答曰：<a id="a-38"></a>“亦可以喻现其义也。<a id="a-39"></a>比丘，<a id="a-3A"></a>犹如王人捉贼，<a id="a-3B"></a>送诣刹利顶生王所，<a id="a-3C"></a>白曰：<a id="a-3D"></a>‘天王，<a id="a-3E"></a>此贼人有罪，<a id="a-3F"></a>愿天王治！<a id="a-3G"></a>’刹利顶生王告曰：<a id="a-3H"></a>‘汝等将去治此人罪，<a id="a-3I"></a>朝以百矛刺。<a id="a-3J"></a>’王人受教，<a id="a-3K"></a>便将去治，<a id="a-3L"></a>朝以百矛刺，<a id="a-3M"></a>彼人故活。<a id="a-3N"></a>刹利顶生王问曰：<a id="a-3O"></a>‘彼人云何？<a id="a-3P"></a>’王人答曰：<a id="a-3Q"></a>‘天王，<a id="a-3R"></a>彼人故活。<a id="a-3S"></a>’刹利顶生王复告曰：<a id="a-3T"></a>‘汝等去，<a id="a-3U"></a>日中复以百矛刺。<a id="a-3V"></a>’王人受教，<a id="a-3W"></a>日中复以百矛刺，<a id="a-3X"></a>彼人故活。<a id="a-3Y"></a>刹利顶生王复问曰：<a id="a-3Z"></a>‘彼人云何？<a id="a-3a"></a>’王人答曰：<a id="a-3b"></a>‘天王，<a id="a-3c"></a>彼人故活。<a id="a-3d"></a>’刹利顶生王复告曰：<a id="a-3e"></a>‘汝等去，<a id="a-3f"></a>日西复以百矛刺。<a id="a-3g"></a>’王人受教，<a id="a-3h"></a>日西复以百矛刺，<a id="a-3i"></a>彼人故活。<a id="a-3j"></a>然彼人身一切穿决破碎坏尽，<a id="a-3k"></a>无一处完，<a id="a-3l"></a>至如钱孔。<a id="a-3m"></a>刹利顶生王复问曰：<a id="a-3n"></a>‘彼人云何？<a id="a-3o"></a>’王人答曰：<a id="a-3p"></a>‘天王，<a id="a-3q"></a>彼人故活。<a id="a-3r"></a>然彼身一切穿决破碎坏尽，<a id="a-3s"></a>无一处完，<a id="a-3t"></a>至如钱孔。<a id="a-3u"></a>’比丘，<a id="a-3v"></a>于意云何？<a id="a-3w"></a>若彼人一日被三百矛刺，<a id="a-3x"></a>彼人因是身心受恼极忧苦耶？<a id="a-3y"></a>”</p>
  <p id="a3z">比丘答曰：<a id="a-40"></a>“世尊，<a id="a-41"></a>被一矛刺，<a id="a-42"></a>尚受极苦，<a id="a-43"></a>况复一日受三百矛刺？<a id="a-44"></a>彼人身心岂不受恼极忧苦耶？<a id="a-45"></a>”</p>
  <p id="a46">于是，<a id="a-47"></a>世尊手取石子，<a id="a-48"></a>犹如小豆，<a id="a-49"></a>告曰：<a id="a-4A"></a>“比丘，<a id="a-4B"></a>汝见我手取此石子，<a id="a-4C"></a>如小豆耶？<a id="a-4D"></a>”</p>
  <p id="a4E">比丘答曰：<a id="a-4F"></a>“见也，<a id="a-4G"></a>世尊。<a id="a-4H"></a>”</p>
  <p id="a4I">世尊复问曰：<a id="a-4J"></a>“比丘，<a id="a-4K"></a>于意云何？<a id="a-4L"></a>我取石子，<a id="a-4M"></a>犹如小豆，<a id="a-4N"></a>比雪山王，<a id="a-4O"></a>何者为大？<a id="a-4P"></a>”</p>
  <p id="a4Q">比丘答曰：<a id="a-4R"></a>“世尊手取石子，<a id="a-4S"></a>犹如小豆，<a id="a-4T"></a>比雪山王，<a id="a-4U"></a>百倍、<a id="a-4V"></a>千倍、<a id="a-4W"></a>百千万倍，<a id="a-4X"></a>终不相及，<a id="a-4Y"></a>不可数、<a id="a-4Z"></a>不可算、<a id="a-4a"></a>不可譬喻、<a id="a-4b"></a>不可比方，<a id="a-4c"></a>但雪山王极大甚大。<a id="a-4d"></a>”</p>
  <p id="a4e">世尊告曰：<a id="a-4f"></a>“比丘，<a id="a-4g"></a>若我取石子，<a id="a-4h"></a>犹如小豆，<a id="a-4i"></a>比雪山王，<a id="a-4j"></a>百倍、<a id="a-4k"></a>千倍、<a id="a-4l"></a>百千万倍，<a id="a-4m"></a>终不相及，<a id="a-4n"></a>不可数、<a id="a-4o"></a>不可算、<a id="a-4p"></a>不可譬喻、<a id="a-4q"></a>不可比方，<a id="a-4r"></a>但雪山王极大甚大。<a id="a-4s"></a>如是，<a id="a-4t"></a>比丘，<a id="a-4u"></a>若此人一日被三百矛剌，<a id="a-4v"></a>彼因缘此，<a id="a-4w"></a>身心受恼极重忧苦，<a id="a-4x"></a>比地狱苦，<a id="a-4y"></a>百倍、<a id="a-4z"></a>千倍、<a id="a-50"></a>百千万倍，<a id="a-51"></a>终不相及，<a id="a-52"></a>不可数、<a id="a-53"></a>不可算、<a id="a-54"></a>不可譬喻、<a id="a-55"></a>不可比方，<a id="a-56"></a>但地狱中极苦甚苦！</p>
  <p id="a57">“比丘，<a id="a-58"></a>云何地狱苦？<a id="a-59"></a>众生生地狱中，<a id="a-5A"></a>既生彼已，<a id="a-5B"></a>狱卒手捉，<a id="a-5C"></a>则以铁斧炯然俱炽，<a id="a-5D"></a>斫治其身，<a id="a-5E"></a>或作八楞，<a id="a-5F"></a>或为六楞，<a id="a-5G"></a>或为四方，<a id="a-5H"></a>或令团圆，<a id="a-5I"></a>或高或下，<a id="a-5J"></a>或好或恶。<a id="a-5K"></a>彼如是拷治苦痛逼迫，<a id="a-5L"></a>岁数甚多，<a id="a-5M"></a>乃至百千，<a id="a-5N"></a>受无量苦，<a id="a-5O"></a>极重甚苦，<a id="a-5P"></a>终不得死，<a id="a-5Q"></a>要当至恶不善业尽，<a id="a-5R"></a>是谓地狱苦。</p>
  <p id="a5S">“比丘，<a id="a-5T"></a>云何地狱苦？<a id="a-5U"></a>众生生地狱中，<a id="a-5V"></a>既生彼已，<a id="a-5W"></a>狱卒手捉，<a id="a-5X"></a>则以铁釿炯然俱炽，<a id="a-5Y"></a>斫治其身，<a id="a-5Z"></a>或作八楞，<a id="a-5a"></a>或为六楞，<a id="a-5b"></a>或为四方，<a id="a-5c"></a>或令团圆，<a id="a-5d"></a>或高或下，<a id="a-5e"></a>或好或恶。<a id="a-5f"></a>彼如是拷治苦痛逼迫，<a id="a-5g"></a>岁数甚多，<a id="a-5h"></a>乃至百千，<a id="a-5i"></a>受无量苦，<a id="a-5j"></a>极重甚苦，<a id="a-5k"></a>终不得死，<a id="a-5l"></a>要当至恶不善业尽，<a id="a-5m"></a>是谓地狱苦。</p>
  <p id="a5n">“比丘，<a id="a-5o"></a>云何地狱苦？<a id="a-5p"></a>众生生地狱中，<a id="a-5q"></a>既生彼已，<a id="a-5r"></a>狱卒手捉，<a id="a-5s"></a>则以铁枪炯然俱炽，<a id="a-5t"></a>强令坐上，<a id="a-5u"></a>便以铁钳钳开其口，<a id="a-5v"></a>则以铁丸炯然俱炽，<a id="a-5w"></a>著其口中，<a id="a-5x"></a>烧唇烧舌，<a id="a-5y"></a>烧龂烧咽，<a id="a-5z"></a>烧心烧胃，<a id="a-60"></a>从身下出。<a id="a-61"></a>彼如是拷治苦痛逼迫，<a id="a-62"></a>岁数甚多，<a id="a-63"></a>乃至百千，<a id="a-64"></a>受无量苦，<a id="a-65"></a>极重甚苦，<a id="a-66"></a>终不得死，<a id="a-67"></a>要当至恶不善业尽，<a id="a-68"></a>是谓地狱苦。</p>
  <p id="a69">“比丘，<a id="a-6A"></a>云何地狱苦？<a id="a-6B"></a>众生生地狱中，<a id="a-6C"></a>既生彼已，<a id="a-6D"></a>狱卒手捉，<a id="a-6E"></a>则以铁锵炯然俱炽，<a id="a-6F"></a>令强坐上，<a id="a-6G"></a>便以铁钳钳开其口，<a id="a-6H"></a>则以融铜灌其口中，<a id="a-6I"></a>烧唇烧舌，<a id="a-6J"></a>烧龂烧咽，<a id="a-6K"></a>烧心烧胃，<a id="a-6L"></a>从身下出。<a id="a-6M"></a>彼如是拷治苦痛逼迫，<a id="a-6N"></a>岁数甚多，<a id="a-6O"></a>乃至百千，<a id="a-6P"></a>受无量苦，<a id="a-6Q"></a>极重甚苦，<a id="a-6R"></a>终不得死，<a id="a-6S"></a>要当至恶不善业尽，<a id="a-6T"></a>是谓地狱苦。</p>
  <p id="a6U">“比丘，<a id="a-6V"></a>云何地狱苦？<a id="a-6W"></a>众生生地狱中，<a id="a-6X"></a>既生彼已，<a id="a-6Y"></a>狱卒手捉，<a id="a-6Z"></a>则以铁地炯然俱炽，<a id="a-6a"></a>令仰向卧，<a id="a-6b"></a>挓五缚治，<a id="a-6c"></a>两手两足以铁钉钉，<a id="a-6d"></a>以一铁钉别钉其腹。<a id="a-6e"></a>彼如是拷治苦痛逼迫，<a id="a-6f"></a>岁数甚多，<a id="a-6g"></a>乃至百千，<a id="a-6h"></a>受无量苦，<a id="a-6i"></a>极重甚苦，<a id="a-6j"></a>终不得死，<a id="a-6k"></a>要当至恶不善业尽，<a id="a-6l"></a>是谓地狱苦。</p>
  <p id="a6m">“比丘，<a id="a-6n"></a>云何地狱苦？<a id="a-6o"></a>众生生地狱中，<a id="a-6p"></a>既生彼已，<a id="a-6q"></a>狱卒手捉，<a id="a-6r"></a>则以铁地炯然俱炽，<a id="a-6s"></a>令其伏地，<a id="a-6t"></a>从口出舌，<a id="a-6u"></a>以百钉张无皱无缩，<a id="a-6v"></a>犹如牛皮以百钉张无皱无缩。<a id="a-6w"></a>如是众生生地狱中，<a id="a-6x"></a>既生彼已，<a id="a-6y"></a>狱卒手捉，<a id="a-6z"></a>则以铁地炯然俱炽，<a id="a-70"></a>令其伏地，<a id="a-71"></a>从口出舌，<a id="a-72"></a>以百钉张无皱无缩。<a id="a-73"></a>彼如是拷治者苦痛逼迫，<a id="a-74"></a>岁数甚多，<a id="a-75"></a>乃至百千，<a id="a-76"></a>受无量苦，<a id="a-77"></a>极重甚苦，<a id="a-78"></a>终不得死，<a id="a-79"></a>要当至恶不善业尽，<a id="a-7A"></a>是谓地狱苦。</p>
  <p id="a7B">“比丘，<a id="a-7C"></a>云何地狱苦？<a id="a-7D"></a>众生生地狱中，<a id="a-7E"></a>既生彼已，<a id="a-7F"></a>狱卒以手捉其头皮剥下至足，<a id="a-7G"></a>从足剥皮上至其头，<a id="a-7H"></a>则以铁车炯然俱炽，<a id="a-7I"></a>以缚著车，<a id="a-7J"></a>便于铁地炯然俱炽，<a id="a-7K"></a>牵挽往来。<a id="a-7L"></a>彼如是拷治苦痛逼迫，<a id="a-7M"></a>岁数甚多，<a id="a-7N"></a>乃至百千，<a id="a-7O"></a>受无量苦，<a id="a-7P"></a>极重甚苦，<a id="a-7Q"></a>终不得死，<a id="a-7R"></a>要当至恶不善业尽，<a id="a-7S"></a>是谓地狱苦。</p>
  <p id="a7T">“比丘，<a id="a-7U"></a>云何地狱苦？<a id="a-7V"></a>众生生地狱中，<a id="a-7W"></a>既生彼已，<a id="a-7X"></a>狱卒以火炯然俱炽，<a id="a-7Y"></a>使扬扑地，<a id="a-7Z"></a>复使手取，<a id="a-7a"></a>自灌其身。<a id="a-7b"></a>彼如是拷治苦痛逼迫，<a id="a-7c"></a>岁数甚多，<a id="a-7d"></a>乃至百千，<a id="a-7e"></a>受无量苦，<a id="a-7f"></a>极重甚苦，<a id="a-7g"></a>终不得死，<a id="a-7h"></a>要当至恶不善业尽，<a id="a-7i"></a>是谓地狱苦。</p>
  <p id="a7j">“比丘，<a id="a-7k"></a>云何地狱苦？<a id="a-7l"></a>众生生地狱中，<a id="a-7m"></a>既生彼已，<a id="a-7n"></a>狱卒以火山炯然俱炽，<a id="a-7o"></a>令其上下。<a id="a-7p"></a>彼若下足，<a id="a-7q"></a>其皮肉血即便烧尽；<a id="a-7r"></a>若举足时，<a id="a-7s"></a>其皮肉血还生如故。<a id="a-7t"></a>彼如是拷治苦痛逼迫，<a id="a-7u"></a>岁数甚多，<a id="a-7v"></a>乃至百千，<a id="a-7w"></a>受无量苦，<a id="a-7x"></a>极重甚苦，<a id="a-7y"></a>终不得死，<a id="a-7z"></a>要当至恶不善业尽，<a id="a-80"></a>是谓地狱苦。</p>
  <p id="a81">“比丘，<a id="a-82"></a>云何地狱苦？<a id="a-83"></a>众生生地狱中，<a id="a-84"></a>既生彼已，<a id="a-85"></a>狱卒手捉，<a id="a-86"></a>以大铁釜炯然俱炽，<a id="a-87"></a>倒举其身，<a id="a-88"></a>足上头下，<a id="a-89"></a>以著釜中。<a id="a-8A"></a>彼于其中，<a id="a-8B"></a>或上或下，<a id="a-8C"></a>或至方维，<a id="a-8D"></a>自体沫出，<a id="a-8E"></a>还煮其身。<a id="a-8F"></a>犹如大豆、<a id="a-8G"></a>小豆、<a id="a-8H"></a>蕴豆、<a id="a-8I"></a>苦豆、<a id="a-8J"></a>芥子著多水釜中，<a id="a-8K"></a>下极燃火，<a id="a-8L"></a>彼豆于中，<a id="a-8M"></a>或上或下，<a id="a-8N"></a>或至方维，<a id="a-8O"></a>自沫缠煮。<a id="a-8P"></a>如是众生生地狱中，<a id="a-8Q"></a>既生彼已，<a id="a-8R"></a>狱卒手捉，<a id="a-8S"></a>以大铁釜炯然俱炽，<a id="a-8T"></a>倒举其身，<a id="a-8U"></a>足上头下，<a id="a-8V"></a>以著釜中。<a id="a-8W"></a>彼于其中，<a id="a-8X"></a>或上或下，<a id="a-8Y"></a>或至方维，<a id="a-8Z"></a>自体沫出，<a id="a-8a"></a>还煮其身。<a id="a-8b"></a>彼如是拷治苦痛逼迫，<a id="a-8c"></a>岁数甚多，<a id="a-8d"></a>乃至百千，<a id="a-8e"></a>受无量苦，<a id="a-8f"></a>极重甚苦，<a id="a-8g"></a>终不得死，<a id="a-8h"></a>要当至恶不善业尽，<a id="a-8i"></a>是谓地狱苦。</p>
  <p id="a8j">“比丘，<a id="a-8k"></a>云何地狱苦？<a id="a-8l"></a>彼地狱中有狱，<a id="a-8m"></a>名六更乐，<a id="a-8n"></a>若众生生彼中，<a id="a-8o"></a>既生彼已，<a id="a-8p"></a>若眼见色，<a id="a-8q"></a>不喜不可，<a id="a-8r"></a>非是喜可；<a id="a-8s"></a>意不润爱，<a id="a-8t"></a>非是润爱；<a id="a-8u"></a>意不善乐，<a id="a-8v"></a>非是善乐。<a id="a-8w"></a>耳所闻声、<a id="a-8x"></a>鼻所嗅香、<a id="a-8y"></a>舌所尝味、<a id="a-8z"></a>身所觉触、<a id="a-90"></a>意所知法，<a id="a-91"></a>不喜不可，<a id="a-92"></a>非是喜可；<a id="a-93"></a>意不润爱，<a id="a-94"></a>非是润爱；<a id="a-95"></a>意不善乐，<a id="a-96"></a>非是善乐，<a id="a-97"></a>是谓地狱苦。</p>
  <p id="a98">“比丘，<a id="a-99"></a>我为汝等无量方便说彼地狱，<a id="a-9A"></a>说地狱事，<a id="a-9B"></a>然此地狱苦不可具说，<a id="a-9C"></a>但地狱唯有苦。<a id="a-9D"></a>比丘，<a id="a-9E"></a>若愚痴人或时从地狱出，<a id="a-9F"></a>生畜生者，<a id="a-9G"></a>畜生亦甚苦。</p>
  <p id="a9H">“比丘，<a id="a-9I"></a>云何畜生苦？<a id="a-9J"></a>若众生生畜生中，<a id="a-9K"></a>谓彼暗冥中生，<a id="a-9L"></a>暗冥中长，<a id="a-9M"></a>暗冥中死。<a id="a-9N"></a>彼为云何？<a id="a-9O"></a>谓地生虫。<a id="a-9P"></a>愚痴人者，<a id="a-9Q"></a>以本时贪著食味，<a id="a-9R"></a>行身恶行，<a id="a-9S"></a>行口、<a id="a-9T"></a>意恶行，<a id="a-9U"></a>彼行身恶行，<a id="a-9V"></a>行口、<a id="a-9W"></a>意恶行已，<a id="a-9X"></a>因此缘此，<a id="a-9Y"></a>身坏命终，<a id="a-9Z"></a>生畜生中，<a id="a-9a"></a>谓暗冥中生，<a id="a-9b"></a>暗冥中长，<a id="a-9c"></a>暗冥中死，<a id="a-9d"></a>是谓畜生苦。</p>
  <p id="a9e">“比丘，<a id="a-9f"></a>云何畜生苦？<a id="a-9g"></a>若众生生畜生中，<a id="a-9h"></a>谓身中生，<a id="a-9i"></a>身中长，<a id="a-9j"></a>身中死。<a id="a-9k"></a>彼为云何？<a id="a-9l"></a>谓名疮虫。<a id="a-9m"></a>愚痴人者，<a id="a-9n"></a>以本时贪著食味，<a id="a-9o"></a>行身恶行，<a id="a-9p"></a>行口、<a id="a-9q"></a>意恶行，<a id="a-9r"></a>彼行身恶行，<a id="a-9s"></a>行口、<a id="a-9t"></a>意恶行已，<a id="a-9u"></a>因此缘此，<a id="a-9v"></a>身坏命终，<a id="a-9w"></a>生畜生中，<a id="a-9x"></a>谓身中生，<a id="a-9y"></a>身中长，<a id="a-9z"></a>身中死，<a id="a-A0"></a>是谓畜生苦。</p>
  <p id="aA1">“比丘，<a id="a-A2"></a>云何畜生苦？<a id="a-A3"></a>若众生生畜生中，<a id="a-A4"></a>谓水中生，<a id="a-A5"></a>水中长，<a id="a-A6"></a>水中死。<a id="a-A7"></a>彼为云何？<a id="a-A8"></a>谓鱼、<a id="a-A9"></a>摩竭鱼、<a id="a-AA"></a>龟、<a id="a-AB"></a>鼍、<a id="a-AC"></a>婆留尼、<a id="a-AD"></a>提鼻、<a id="a-AE"></a>提鼻伽罗、<a id="a-AF"></a>提提鼻伽罗。<a id="a-AG"></a>愚痴人者，<a id="a-AH"></a>以本时贪著食味，<a id="a-AI"></a>行身恶行，<a id="a-AJ"></a>行口、<a id="a-AK"></a>意恶行，<a id="a-AL"></a>彼行身恶行，<a id="a-AM"></a>行口、<a id="a-AN"></a>意恶行已，<a id="a-AO"></a>因此缘此，<a id="a-AP"></a>身坏命终，<a id="a-AQ"></a>生畜生中，<a id="a-AR"></a>谓水中生，<a id="a-AS"></a>水中长，<a id="a-AT"></a>水中死，<a id="a-AU"></a>是谓畜生苦。</p>
  <p id="aAV">“比丘，<a id="a-AW"></a>云何畜生苦？<a id="a-AX"></a>若众生生畜生中，<a id="a-AY"></a>谓齿啮生草树木食。<a id="a-AZ"></a>彼为云何？<a id="a-Aa"></a>谓象、<a id="a-Ab"></a>马、<a id="a-Ac"></a>骆驼、<a id="a-Ad"></a>牛、<a id="a-Ae"></a>驴、<a id="a-Af"></a>鹿、<a id="a-Ag"></a>水牛及猪。<a id="a-Ah"></a>愚痴人者，<a id="a-Ai"></a>以本时贪著食味，<a id="a-Aj"></a>行身恶行，<a id="a-Ak"></a>行口、<a id="a-Al"></a>意恶行，<a id="a-Am"></a>彼行身恶行，<a id="a-An"></a>行口、<a id="a-Ao"></a>意恶行已，<a id="a-Ap"></a>因此缘此，<a id="a-Aq"></a>身坏命终，<a id="a-Ar"></a>生畜生中，<a id="a-As"></a>谓齿啮生草树木食，<a id="a-At"></a>是谓畜生苦。</p>
  <p id="aAu">“比丘，<a id="a-Av"></a>云何畜生苦？<a id="a-Aw"></a>若众生生畜生中，<a id="a-Ax"></a>谓彼闻人大小便气，<a id="a-Ay"></a>即走往趣彼，<a id="a-Az"></a>食彼食，<a id="a-B0"></a>犹如男女闻饮食香，<a id="a-B1"></a>即便往趣彼，<a id="a-B2"></a>如是说彼食彼食。<a id="a-B3"></a>如是，<a id="a-B4"></a>比丘，<a id="a-B5"></a>若众生生畜生中，<a id="a-B6"></a>谓彼闻人大小便气，<a id="a-B7"></a>即走往趣彼，<a id="a-B8"></a>食彼食。<a id="a-B9"></a>彼为云何？<a id="a-BA"></a>谓鸡、<a id="a-BB"></a>猪、<a id="a-BC"></a>狗、<a id="a-BD"></a>犲、<a id="a-BE"></a>乌、<a id="a-BF"></a>拘楼罗、<a id="a-BG"></a>拘稜迦。<a id="a-BH"></a>愚痴人者，<a id="a-BI"></a>以本时贪著食味，<a id="a-BJ"></a>行身恶行，<a id="a-BK"></a>行口、<a id="a-BL"></a>意恶行，<a id="a-BM"></a>彼行身恶行，<a id="a-BN"></a>行口、<a id="a-BO"></a>意恶行已，<a id="a-BP"></a>因此缘此，<a id="a-BQ"></a>身坏命终，<a id="a-BR"></a>生畜生中，<a id="a-BS"></a>谓食屎不净，<a id="a-BT"></a>是谓畜生苦。</p>
  <p id="aBU">“比丘，<a id="a-BV"></a>我为汝等无量方便说彼畜生，<a id="a-BW"></a>说畜生事，<a id="a-BX"></a>然此畜生苦不可具说，<a id="a-BY"></a>但畜生唯有苦。</p>
  <p id="aBZ">“比丘，<a id="a-Ba"></a>若愚痴人从畜生出，<a id="a-Bb"></a>还生为人，<a id="a-Bc"></a>极大甚难。<a id="a-Bd"></a>所以者何？<a id="a-Be"></a>彼畜生中不行仁义，<a id="a-Bf"></a>不行礼法，<a id="a-Bg"></a>不行妙善；<a id="a-Bh"></a>彼畜生者更相食啖，<a id="a-Bi"></a>强者食弱，<a id="a-Bj"></a>大者食小。<a id="a-Bk"></a>比丘，<a id="a-Bl"></a>犹如此地，<a id="a-Bm"></a>满其中水，<a id="a-Bn"></a>有一瞎龟，<a id="a-Bo"></a>寿命无量百千之岁。<a id="a-Bp"></a>彼水上有小轻木板，<a id="a-Bq"></a>唯有一孔，<a id="a-Br"></a>为风所吹。<a id="a-Bs"></a>比丘，<a id="a-Bt"></a>于意云何？<a id="a-Bu"></a>彼瞎龟头宁得入此小轻木板一孔中耶？<a id="a-Bv"></a>”</p>
  <p id="aBw">比丘答曰：<a id="a-Bx"></a>“世尊，<a id="a-By"></a>或可得入，<a id="a-Bz"></a>但久久甚难。<a id="a-C0"></a>”</p>
  <p id="aC1">世尊告曰：<a id="a-C2"></a>“比丘，<a id="a-C3"></a>或时瞎龟过百年已，<a id="a-C4"></a>从东方来而一举头，<a id="a-C5"></a>彼小木板唯有一孔，<a id="a-C6"></a>为东风吹移至南方。<a id="a-C7"></a>或时瞎龟过百年已，<a id="a-C8"></a>从南方来而一举头，<a id="a-C9"></a>彼一孔板为南风吹移至西方。<a id="a-CA"></a>或时瞎龟过百年已，<a id="a-CB"></a>从西方来而一举头，<a id="a-CC"></a>彼一孔板为西风吹移至北方。<a id="a-CD"></a>或时瞎龟从北方来而一举头，<a id="a-CE"></a>彼一孔板为北风吹随至诸方。<a id="a-CF"></a>比丘，<a id="a-CG"></a>于意云何？<a id="a-CH"></a>彼瞎龟头宁得入此一孔板耶？<a id="a-CI"></a>”</p>
  <p id="aCJ">比丘答曰：<a id="a-CK"></a>“世尊，<a id="a-CL"></a>或可得入，<a id="a-CM"></a>但久久甚难。<a id="a-CN"></a>”</p>
  <p id="aCO">“比丘，<a id="a-CP"></a>如是彼愚痴人从畜生出，<a id="a-CQ"></a>还生为人，<a id="a-CR"></a>亦复甚难。<a id="a-CS"></a>所以者何？<a id="a-CT"></a>彼畜生中不行仁义，<a id="a-CU"></a>不行礼法，<a id="a-CV"></a>不行妙善；<a id="a-CW"></a>彼畜生者更相食啖，<a id="a-CX"></a>强者食弱，<a id="a-CY"></a>大者食小。<a id="a-CZ"></a>比丘，<a id="a-Ca"></a>若愚痴人或时从畜生出，<a id="a-Cb"></a>还生为人，<a id="a-Cc"></a>彼若有家，<a id="a-Cd"></a>小姓下贱，<a id="a-Ce"></a>弊恶贫穷，<a id="a-Cf"></a>少有饮食，<a id="a-Cg"></a>谓得食甚难。<a id="a-Ch"></a>彼为云何？<a id="a-Ci"></a>谓狱卒家、<a id="a-Cj"></a>工师家、<a id="a-Ck"></a>巧手家、<a id="a-Cl"></a>陶师家，<a id="a-Cm"></a>如是比余下贱家，<a id="a-Cn"></a>弊恶贫穷，<a id="a-Co"></a>少有饮食，<a id="a-Cp"></a>谓得食甚难。<a id="a-Cq"></a>生如是家，<a id="a-Cr"></a>既生彼已，<a id="a-Cs"></a>或瞎或跛，<a id="a-Ct"></a>或臂肘短，<a id="a-Cu"></a>或身伛曲，<a id="a-Cv"></a>或用左手，<a id="a-Cw"></a>恶色羊面，<a id="a-Cx"></a>丑陋短寿，<a id="a-Cy"></a>为他所使。<a id="a-Cz"></a>彼行身恶行，<a id="a-D0"></a>行口、<a id="a-D1"></a>意恶行，<a id="a-D2"></a>彼行身恶行，<a id="a-D3"></a>行口、<a id="a-D4"></a>意恶行已，<a id="a-D5"></a>因此缘此，<a id="a-D6"></a>身坏命终，<a id="a-D7"></a>还至恶处，<a id="a-D8"></a>生地狱中。</p>
  <p id="aD9">“犹如二人而共博戏，<a id="a-DA"></a>彼有一人始取如是行，<a id="a-DB"></a>便失婢奴及失妻子，<a id="a-DC"></a>复取已身倒悬烟屋中。<a id="a-DD"></a>彼作是念：<a id="a-DE"></a>‘我不食不饮，<a id="a-DF"></a>然我始取如是行，<a id="a-DG"></a>便失奴婢及失妻子，<a id="a-DH"></a>复取己身倒悬烟屋中。<a id="a-DI"></a>’比丘，<a id="a-DJ"></a>此行甚少，<a id="a-DK"></a>失奴婢、<a id="a-DL"></a>失妻子，<a id="a-DM"></a>复取己身倒悬烟屋中。<a id="a-DN"></a>比丘，<a id="a-DO"></a>谓此行所可行，<a id="a-DP"></a>行身恶行，<a id="a-DQ"></a>行口、<a id="a-DR"></a>意恶行，<a id="a-DS"></a>彼行身恶行，<a id="a-DT"></a>行口、<a id="a-DU"></a>意恶行已，<a id="a-DV"></a>因此缘此，<a id="a-DW"></a>身坏命终，<a id="a-DX"></a>还至恶处，<a id="a-DY"></a>生地狱中。<a id="a-DZ"></a>比丘，<a id="a-Da"></a>此诸行最不可爱，<a id="a-Db"></a>实不可乐，<a id="a-Dc"></a>非意所念。<a id="a-Dd"></a>比丘，<a id="a-De"></a>非为具足说愚痴法耶？<a id="a-Df"></a>”</p>
  <p id="aDg">比丘答曰：<a id="a-Dh"></a>“唯然，<a id="a-Di"></a>世尊，<a id="a-Dj"></a>为具足说愚痴法也。<a id="a-Dk"></a>”</p>
  <p id="aDl">世尊告曰：<a id="a-Dm"></a>“云何智慧法？<a id="a-Dn"></a>彼智慧人有三相智慧标、<a id="a-Do"></a>智慧像，<a id="a-Dp"></a>谓成就智慧人说智慧也。<a id="a-Dq"></a>云何为三？<a id="a-Dr"></a>智慧人者，<a id="a-Ds"></a>思善思、<a id="a-Dt"></a>说善说、<a id="a-Du"></a>作善作，<a id="a-Dv"></a>是以智慧人说智慧也。<a id="a-Dw"></a>若智慧人不思善思，<a id="a-Dx"></a>不说善说，<a id="a-Dy"></a>不作善作者，<a id="a-Dz"></a>不应智慧人说智慧也。<a id="a-E0"></a>以智慧人思善思、<a id="a-E1"></a>说善说、<a id="a-E2"></a>作善作故，<a id="a-E3"></a>是智慧人说智慧也。<a id="a-E4"></a>智慧人者，<a id="a-E5"></a>于现法中，<a id="a-E6"></a>身心则受三种喜乐。<a id="a-E7"></a>云何智慧人于现法中身心则受三种喜乐耶？<a id="a-E8"></a>智慧人者，<a id="a-E9"></a>或有所行，<a id="a-EA"></a>或聚会坐，<a id="a-EB"></a>或在道巷，<a id="a-EC"></a>或在市中，<a id="a-ED"></a>或四衢头，<a id="a-EE"></a>说智慧人相应事也。<a id="a-EF"></a>智慧人者，<a id="a-EG"></a>断杀、<a id="a-EH"></a>离杀、<a id="a-EI"></a>不与取、<a id="a-EJ"></a>邪淫、<a id="a-EK"></a>妄言乃至断邪见得正见，<a id="a-EL"></a>及成就余无量善法。<a id="a-EM"></a>若成就无量善法者，<a id="a-EN"></a>他人见已，<a id="a-EO"></a>便称誉之。<a id="a-EP"></a>彼智慧人闻已，<a id="a-EQ"></a>便作是念：<a id="a-ER"></a>‘若成就无量善法，<a id="a-ES"></a>他人见已称誉者，<a id="a-ET"></a>我亦有是无量善法，<a id="a-EU"></a>若他知者，<a id="a-EV"></a>亦当称誉我。<a id="a-EW"></a>’是谓智慧人于现法中，<a id="a-EX"></a>身心则受第一喜乐。</p>
  <p id="aEY">“复次，<a id="a-EZ"></a>彼智慧人又见王人种种治贼，<a id="a-Ea"></a>谓截手、<a id="a-Eb"></a>截足、<a id="a-Ec"></a>并截手足，<a id="a-Ed"></a>截耳、<a id="a-Ee"></a>截鼻、<a id="a-Ef"></a>并截耳鼻，<a id="a-Eg"></a>或脔脔割，<a id="a-Eh"></a>拔须、<a id="a-Ei"></a>拔发、<a id="a-Ej"></a>或拔须发，<a id="a-Ek"></a>或著槛中衣裹火烧，<a id="a-El"></a>或以沙壅草缠火焫，<a id="a-Em"></a>或内铁驴腹中，<a id="a-En"></a>或著铁猪口中，<a id="a-Eo"></a>或置铁虎口中烧，<a id="a-Ep"></a>或安铜釜中，<a id="a-Eq"></a>或著铁釜中煮，<a id="a-Er"></a>或段段截，<a id="a-Es"></a>或利叉刺，<a id="a-Et"></a>或以钩钩，<a id="a-Eu"></a>或卧铁床以沸油浇，<a id="a-Ev"></a>或坐铁臼以铁杵捣，<a id="a-Ew"></a>或毒龙蜇，<a id="a-Ex"></a>或以鞭鞭，<a id="a-Ey"></a>或以杖挝，<a id="a-Ez"></a>或以棒打，<a id="a-F0"></a>或活贯摽头，<a id="a-F1"></a>或枭其首。<a id="a-F2"></a>彼智慧人见已，<a id="a-F3"></a>便作是念：<a id="a-F4"></a>‘若成就无量恶不善法者，<a id="a-F5"></a>王知捉已，<a id="a-F6"></a>如是拷治。<a id="a-F7"></a>我无是无量恶不善之法，<a id="a-F8"></a>若王知者，<a id="a-F9"></a>终不如是苦治于我。<a id="a-FA"></a>’是谓智慧人于现法中，<a id="a-FB"></a>身心则受第二喜乐。</p>
  <p id="aFC">“复次，<a id="a-FD"></a>彼智慧人行身妙行，<a id="a-FE"></a>行口、<a id="a-FF"></a>意妙行，<a id="a-FG"></a>彼若时疾病，<a id="a-FH"></a>或坐卧床，<a id="a-FI"></a>或坐卧榻，<a id="a-FJ"></a>或坐卧地，<a id="a-FK"></a>或身生极苦甚重苦，<a id="a-FL"></a>乃至命欲断。<a id="a-FM"></a>彼所有身妙行，<a id="a-FN"></a>口、<a id="a-FO"></a>意妙行，<a id="a-FP"></a>彼于尔时悬向在上，<a id="a-FQ"></a>犹如晡时，<a id="a-FR"></a>日下高山，<a id="a-FS"></a>影悬向在地。<a id="a-FT"></a>如是彼所有身妙行，<a id="a-FU"></a>口、<a id="a-FV"></a>意妙行，<a id="a-FW"></a>彼于尔时悬向在上。<a id="a-FX"></a>彼作是念：<a id="a-FY"></a>‘此是我身妙行，<a id="a-FZ"></a>口、<a id="a-Fa"></a>意妙行，<a id="a-Fb"></a>悬向在上。<a id="a-Fc"></a>我于本时不作恶，<a id="a-Fd"></a>多作福，<a id="a-Fe"></a>若有处不作恶者，<a id="a-Ff"></a>不凶暴，<a id="a-Fg"></a>不作无理事，<a id="a-Fh"></a>作福、<a id="a-Fi"></a>作善、<a id="a-Fj"></a>作恐怖，<a id="a-Fk"></a>所归命、<a id="a-Fl"></a>所依怙，<a id="a-Fm"></a>我至彼善处而不生悔，<a id="a-Fn"></a>不生悔已，<a id="a-Fo"></a>贤死善命终。<a id="a-Fp"></a>’是谓智慧人于现法中，<a id="a-Fq"></a>身心则受第三喜乐。</p>
  <p id="aFr">“复次，<a id="a-Fs"></a>彼智慧人行身妙行，<a id="a-Ft"></a>行口、<a id="a-Fu"></a>意妙行，<a id="a-Fv"></a>彼行身妙行，<a id="a-Fw"></a>行口、<a id="a-Fx"></a>意妙行已，<a id="a-Fy"></a>因此缘此，<a id="a-Fz"></a>身坏命终，<a id="a-G0"></a>必升善处，<a id="a-G1"></a>上生天中；<a id="a-G2"></a>既生彼已，<a id="a-G3"></a>受于乐报，<a id="a-G4"></a>一向可爱、<a id="a-G5"></a>一向可乐而意可念。<a id="a-G6"></a>若作是念，<a id="a-G7"></a>一向可爱、<a id="a-G8"></a>一向可乐而意可念者，<a id="a-G9"></a>是说善处。<a id="a-GA"></a>所以者何？<a id="a-GB"></a>彼善处者，<a id="a-GC"></a>一向可爱、<a id="a-GD"></a>一向可乐而意可念。<a id="a-GE"></a>”</p>
  <p id="aGF">尔时，<a id="a-GG"></a>有一比丘即从座起，<a id="a-GH"></a>偏袒著衣，<a id="a-GI"></a>叉手向佛，<a id="a-GJ"></a>白曰：<a id="a-GK"></a>“世尊，<a id="a-GL"></a>善处乐云何？<a id="a-GM"></a>”</p>
  <p id="aGN">世尊答曰：<a id="a-GO"></a>“比丘，<a id="a-GP"></a>善处不可尽说。<a id="a-GQ"></a>所谓善处乐，<a id="a-GR"></a>但善处唯有乐。<a id="a-GS"></a>”</p>
  <p id="aGT">比丘复问曰：<a id="a-GU"></a>“世尊，<a id="a-GV"></a>可得以喻现其义耶？<a id="a-GW"></a>”</p>
  <p id="aGX">世尊答曰：<a id="a-GY"></a>“亦可以喻现其义也。<a id="a-GZ"></a>犹如转轮王成就七宝、<a id="a-Ga"></a>四种人如意足。<a id="a-Gb"></a>比丘，<a id="a-Gc"></a>于意云何？<a id="a-Gd"></a>彼转轮王成就七宝、<a id="a-Ge"></a>四种人如意足，<a id="a-Gf"></a>彼因是身心受极喜乐耶？<a id="a-Gg"></a>”</p>
  <p id="aGh">比丘答曰：<a id="a-Gi"></a>“世尊，<a id="a-Gj"></a>成就一宝、<a id="a-Gk"></a>一人如意足，<a id="a-Gl"></a>尚受极喜乐，<a id="a-Gm"></a>况复转轮王成就七宝、<a id="a-Gn"></a>四种人如意足，<a id="a-Go"></a>非为受极喜乐耶？<a id="a-Gp"></a>”</p>
  <p id="aGq">于是，<a id="a-Gr"></a>世尊手取石子，<a id="a-Gs"></a>犹如小豆，<a id="a-Gt"></a>告曰：<a id="a-Gu"></a>“比丘，<a id="a-Gv"></a>汝见我手取此石子如小豆耶？<a id="a-Gw"></a>”</p>
  <p id="aGx">比丘答曰：<a id="a-Gy"></a>“见也，<a id="a-Gz"></a>世尊。<a id="a-H0"></a>”</p>
  <p id="aH1">世尊复问曰：<a id="a-H2"></a>“比丘，<a id="a-H3"></a>于意云何？<a id="a-H4"></a>我取石子，<a id="a-H5"></a>犹如小豆，<a id="a-H6"></a>比雪山王，<a id="a-H7"></a>何者为大？<a id="a-H8"></a>”</p>
  <p id="aH9">比丘答曰：<a id="a-HA"></a>“世尊手取石子，<a id="a-HB"></a>犹如小豆，<a id="a-HC"></a>比雪山王，<a id="a-HD"></a>百倍、<a id="a-HE"></a>千倍、<a id="a-HF"></a>百千万倍，<a id="a-HG"></a>终不相及，<a id="a-HH"></a>不可数、<a id="a-HI"></a>不可算、<a id="a-HJ"></a>不可譬喻、<a id="a-HK"></a>不可比方，<a id="a-HL"></a>但雪山王极大甚大。<a id="a-HM"></a>”</p>
  <p id="aHN">世尊告曰：<a id="a-HO"></a>“比丘，<a id="a-HP"></a>若我取石子，<a id="a-HQ"></a>犹如小豆，<a id="a-HR"></a>比雪山王，<a id="a-HS"></a>百倍、<a id="a-HT"></a>千倍、<a id="a-HU"></a>百千万倍，<a id="a-HV"></a>终不相及，<a id="a-HW"></a>不可数、<a id="a-HX"></a>不可算、<a id="a-HY"></a>不可譬喻、<a id="a-HZ"></a>不可比方，<a id="a-Ha"></a>但雪山王极大甚大。<a id="a-Hb"></a>如是，<a id="a-Hc"></a>比丘，<a id="a-Hd"></a>若转轮王成就七宝、<a id="a-He"></a>四种人如意足，<a id="a-Hf"></a>彼人身心受极喜乐，<a id="a-Hg"></a>比诸天乐，<a id="a-Hh"></a>百倍、<a id="a-Hi"></a>千倍、<a id="a-Hj"></a>百千万倍，<a id="a-Hk"></a>终不相及，<a id="a-Hl"></a>不可数、<a id="a-Hm"></a>不可算、<a id="a-Hn"></a>不可譬喻、<a id="a-Ho"></a>不可比方。<a id="a-Hp"></a>所谓善处乐，<a id="a-Hq"></a>但善处唯有乐。</p>
  <p id="aHr">“比丘，<a id="a-Hs"></a>云何善处乐？<a id="a-Ht"></a>彼有善处，<a id="a-Hu"></a>名六更乐，<a id="a-Hv"></a>若众生生彼中，<a id="a-Hw"></a>既生彼已，<a id="a-Hx"></a>若眼见色，<a id="a-Hy"></a>意所喜可，<a id="a-Hz"></a>彼是喜可；<a id="a-I0"></a>意所润爱，<a id="a-I1"></a>彼是润爱；<a id="a-I2"></a>意所善乐，<a id="a-I3"></a>彼是善乐。<a id="a-I4"></a>耳所闻声、<a id="a-I5"></a>鼻所嗅香、<a id="a-I6"></a>舌所尝味、<a id="a-I7"></a>身所觉触、<a id="a-I8"></a>意所知法，<a id="a-I9"></a>意所喜可，<a id="a-IA"></a>彼是喜可；<a id="a-IB"></a>意所润爱，<a id="a-IC"></a>彼是润爱；<a id="a-ID"></a>意所善乐，<a id="a-IE"></a>彼是善乐，<a id="a-IF"></a>是谓善处乐。<a id="a-IG"></a>比丘，<a id="a-IH"></a>我为汝等无量方便，<a id="a-II"></a>说彼善处说善处事，<a id="a-IJ"></a>然此善处乐不可具说，<a id="a-IK"></a>但善处唯有乐。</p>
  <p id="aIL">“比丘，<a id="a-IM"></a>若智慧人或时从善处来，<a id="a-IN"></a>下生人间，<a id="a-IO"></a>若有家者，<a id="a-IP"></a>极大富乐，<a id="a-IQ"></a>钱财无量，<a id="a-IR"></a>多诸畜牧，<a id="a-IS"></a>封户、<a id="a-IT"></a>食邑、<a id="a-IU"></a>米谷丰溢，<a id="a-IV"></a>及若干种诸生活具。<a id="a-IW"></a>彼为云何？<a id="a-IX"></a>谓刹利大长者家、<a id="a-IY"></a>梵志大长者家、<a id="a-IZ"></a>居士大长者家，<a id="a-Ia"></a>及余家极大富乐，<a id="a-Ib"></a>钱财无量，<a id="a-Ic"></a>多诸畜牧，<a id="a-Id"></a>封户、<a id="a-Ie"></a>食邑、<a id="a-If"></a>米谷丰溢，<a id="a-Ig"></a>及若干种诸生活具。<a id="a-Ih"></a>生如是家，<a id="a-Ii"></a>端正可爱，<a id="a-Ij"></a>众人敬顺，<a id="a-Ik"></a>极有名誉，<a id="a-Il"></a>有大威德，<a id="a-Im"></a>多人所爱，<a id="a-In"></a>多人所念。<a id="a-Io"></a>彼行身妙行，<a id="a-Ip"></a>行口、<a id="a-Iq"></a>意妙行，<a id="a-Ir"></a>彼行身妙行，<a id="a-Is"></a>行口、<a id="a-It"></a>意妙行已，<a id="a-Iu"></a>因此缘此，<a id="a-Iv"></a>身坏命终，<a id="a-Iw"></a>还至善处，<a id="a-Ix"></a>生于天中。</p>
  <p id="aIy">“犹如二人而共博戏，<a id="a-Iz"></a>彼有一人始取如是行，<a id="a-J0"></a>多得钱财。<a id="a-J1"></a>彼作是念：<a id="a-J2"></a>‘我不由作，<a id="a-J3"></a>然我始取如是行，<a id="a-J4"></a>多得钱财。<a id="a-J5"></a>’比丘，<a id="a-J6"></a>此行甚少，<a id="a-J7"></a>谓多得钱财。<a id="a-J8"></a>比丘，<a id="a-J9"></a>谓此所行，<a id="a-JA"></a>行身妙行，<a id="a-JB"></a>行口、<a id="a-JC"></a>意妙行，<a id="a-JD"></a>彼行身妙行，<a id="a-JE"></a>行口、<a id="a-JF"></a>意妙行已，<a id="a-JG"></a>因此缘此，<a id="a-JH"></a>身坏命终，<a id="a-JI"></a>还至善处，<a id="a-JJ"></a>生于天中。<a id="a-JK"></a>比丘，<a id="a-JL"></a>此诸行，<a id="a-JM"></a>是行最可爱、<a id="a-JN"></a>最可乐、<a id="a-JO"></a>最可意所念。<a id="a-JP"></a>比丘，<a id="a-JQ"></a>非为具足说智慧人法耶？<a id="a-JR"></a>”</p>
  <p id="aJS">比丘白曰：<a id="a-JT"></a>“唯然，<a id="a-JU"></a>世尊，<a id="a-JV"></a>为具足说智慧人法。<a id="a-JW"></a>”</p>
  <p id="aJX">世尊告曰：<a id="a-JY"></a>“是谓愚痴人法、<a id="a-JZ"></a>智慧人法！<a id="a-Ja"></a>汝等应当知愚痴人法、<a id="a-Jb"></a>智慧人法，<a id="a-Jc"></a>知愚痴人法、<a id="a-Jd"></a>智慧人法已，<a id="a-Je"></a>舍愚痴人法，<a id="a-Jf"></a>取智慧人法。<a id="a-Jg"></a>当如是学！<a id="a-Jh"></a>”</p>
  <p id="aJi">佛说如是，<a id="a-Jj"></a>彼诸比丘闻佛所说，<a id="a-Jk"></a>欢喜奉行。</p>
 </body>
</html>