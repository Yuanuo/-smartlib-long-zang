<!doctype html>
<html id="z3IBU6vWb" data-ver="1641">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第二</h1>
  <h2 id="a2">七法品善人往来经第六</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>世尊告诸比丘：<a id="a-9"></a>“我当为汝说七善人所往至处及无余涅槃。<a id="a-A"></a>谛听！<a id="a-B"></a>谛听！<a id="a-C"></a>善思念之。<a id="a-D"></a>”</p>
  <p id="aE">时，<a id="a-F"></a>诸比丘受教而听。</p>
  <p id="aG">佛言：<a id="a-H"></a>“云何为七？<a id="a-I"></a>比丘行当如是：<a id="a-J"></a>我者无我，<a id="a-K"></a>亦无我所；<a id="a-L"></a>当来无我，<a id="a-M"></a>亦无我所；<a id="a-N"></a>已有便断，<a id="a-O"></a>已断得舍，<a id="a-P"></a>有乐不染，<a id="a-Q"></a>合会不著。<a id="a-R"></a>如是行者，<a id="a-S"></a>无上息迹慧之所见，<a id="a-T"></a>然未得证。<a id="a-U"></a>比丘行如是，<a id="a-V"></a>往至何所？<a id="a-W"></a>譬如烧麸，<a id="a-X"></a>才燃便灭；<a id="a-Y"></a>当知比丘亦复如是，<a id="a-Z"></a>少慢未尽，<a id="a-a"></a>五下分结已断，<a id="a-b"></a>得中般涅槃。<a id="a-c"></a>是谓第一善人所往至处，<a id="a-d"></a>世间谛如有。</p>
  <p id="ae">“复次，<a id="a-f"></a>比丘行当如是：<a id="a-g"></a>我者无我，<a id="a-h"></a>亦无我所；<a id="a-i"></a>当来无我，<a id="a-j"></a>亦无我所；<a id="a-k"></a>已有便断，<a id="a-l"></a>已断得舍，<a id="a-m"></a>有乐不染，<a id="a-n"></a>合会不著。<a id="a-o"></a>行如是者，<a id="a-p"></a>无上息迹慧之所见，<a id="a-q"></a>然未得证。<a id="a-r"></a>比丘行如是，<a id="a-s"></a>往至何所？<a id="a-t"></a>譬若如铁洞燃俱炽，<a id="a-u"></a>以椎打之，<a id="a-v"></a>迸火飞空，<a id="a-w"></a>上已即灭；<a id="a-x"></a>当知比丘亦复如是，<a id="a-y"></a>少慢未尽，<a id="a-z"></a>五下分结已断，<a id="a-10"></a>得中般涅槃。<a id="a-11"></a>是谓第二善人所往至处，<a id="a-12"></a>世间谛如有。</p>
  <p id="a13">“复次，<a id="a-14"></a>比丘行当如是：<a id="a-15"></a>我者无我，<a id="a-16"></a>亦无我所；<a id="a-17"></a>当来无我，<a id="a-18"></a>亦无我所；<a id="a-19"></a>已有便断，<a id="a-1A"></a>已断得舍，<a id="a-1B"></a>有乐不染，<a id="a-1C"></a>合会不著。<a id="a-1D"></a>行如是者，<a id="a-1E"></a>无上息迹慧之所见，<a id="a-1F"></a>然未得证。<a id="a-1G"></a>比丘行如是，<a id="a-1H"></a>往至何所？<a id="a-1I"></a>譬若如铁洞燃俱炽，<a id="a-1J"></a>以椎打之，<a id="a-1K"></a>迸火飞空，<a id="a-1L"></a>从上来还，<a id="a-1M"></a>未至地灭；<a id="a-1N"></a>当知比丘亦复如是，<a id="a-1O"></a>少慢未尽，<a id="a-1P"></a>五下分结已断，<a id="a-1Q"></a>得中般涅槃。<a id="a-1R"></a>是谓第三善人所往至处，<a id="a-1S"></a>世间谛如有。</p>
  <p id="a1T">“复次，<a id="a-1U"></a>比丘行当如是：<a id="a-1V"></a>我者无我，<a id="a-1W"></a>亦无我所；<a id="a-1X"></a>当来无我，<a id="a-1Y"></a>亦无我所；<a id="a-1Z"></a>已有便断，<a id="a-1a"></a>已断得舍，<a id="a-1b"></a>有乐不染，<a id="a-1c"></a>合会不著。<a id="a-1d"></a>行如是者，<a id="a-1e"></a>无上息迹慧之所见，<a id="a-1f"></a>然未得证。<a id="a-1g"></a>比丘行如是，<a id="a-1h"></a>往至何所？<a id="a-1i"></a>譬若如铁洞燃俱炽，<a id="a-1j"></a>以椎打之，<a id="a-1k"></a>迸火飞空，<a id="a-1l"></a>堕地而灭；<a id="a-1m"></a>当知比丘亦复如是，<a id="a-1n"></a>少慢未尽，<a id="a-1o"></a>五下分结已断，<a id="a-1p"></a>得生般涅槃。<a id="a-1q"></a>是谓第四善人所往至处，<a id="a-1r"></a>世间谛如有。</p>
  <p id="a1s">“复次，<a id="a-1t"></a>比丘行当如是：<a id="a-1u"></a>我者无我，<a id="a-1v"></a>亦无我所；<a id="a-1w"></a>当来无我，<a id="a-1x"></a>亦无我所；<a id="a-1y"></a>已有便断，<a id="a-1z"></a>已断得舍，<a id="a-20"></a>有乐不染，<a id="a-21"></a>合会不著。<a id="a-22"></a>行如是者，<a id="a-23"></a>无上息迹慧之所见，<a id="a-24"></a>然未得证。<a id="a-25"></a>比丘行如是，<a id="a-26"></a>往至何所？<a id="a-27"></a>譬若如铁洞燃俱炽，<a id="a-28"></a>以椎打之，<a id="a-29"></a>迸火飞空，<a id="a-2A"></a>堕少薪草上，<a id="a-2B"></a>若烟若燃，<a id="a-2C"></a>燃已便灭；<a id="a-2D"></a>当知比丘亦复如是，<a id="a-2E"></a>少慢未尽，<a id="a-2F"></a>五下分结已断，<a id="a-2G"></a>得行般涅槃。<a id="a-2H"></a>是谓第五善人所往至处，<a id="a-2I"></a>世间谛如有。</p>
  <p id="a2J">“复次，<a id="a-2K"></a>比丘行当如是：<a id="a-2L"></a>我者无我，<a id="a-2M"></a>亦无我所；<a id="a-2N"></a>当来无我，<a id="a-2O"></a>亦无我所；<a id="a-2P"></a>已有便断，<a id="a-2Q"></a>已断得舍，<a id="a-2R"></a>有乐不染，<a id="a-2S"></a>合会不著。<a id="a-2T"></a>行如是者，<a id="a-2U"></a>无上息迹慧之所见，<a id="a-2V"></a>然未得证。<a id="a-2W"></a>比丘行如是，<a id="a-2X"></a>往至何所？<a id="a-2Y"></a>譬若如铁洞燃俱炽，<a id="a-2Z"></a>以椎打之，<a id="a-2a"></a>迸火飞空，<a id="a-2b"></a>堕多薪草上，<a id="a-2c"></a>若烟若燃，<a id="a-2d"></a>燃尽已灭；<a id="a-2e"></a>当知比丘亦复如是，<a id="a-2f"></a>少慢未尽，<a id="a-2g"></a>五下分结已断，<a id="a-2h"></a>得无行般涅槃。<a id="a-2i"></a>是谓第六善人所往至处，<a id="a-2j"></a>世间谛如有。</p>
  <p id="a2k">“复次，<a id="a-2l"></a>比丘行当如是：<a id="a-2m"></a>我者无我，<a id="a-2n"></a>亦无我所；<a id="a-2o"></a>当来无我，<a id="a-2p"></a>亦无我所；<a id="a-2q"></a>已有便断，<a id="a-2r"></a>已断得舍，<a id="a-2s"></a>有乐不染，<a id="a-2t"></a>合会不著。<a id="a-2u"></a>行如是者，<a id="a-2v"></a>无上息迹慧之所见，<a id="a-2w"></a>然未得证。<a id="a-2x"></a>比丘行如是，<a id="a-2y"></a>往至何所？<a id="a-2z"></a>譬若如铁洞燃俱炽，<a id="a-30"></a>以椎打之，<a id="a-31"></a>迸火飞空，<a id="a-32"></a>堕多薪草上，<a id="a-33"></a>若烟若燃，<a id="a-34"></a>燃已便烧村邑、<a id="a-35"></a>城郭、<a id="a-36"></a>山林、<a id="a-37"></a>旷野，<a id="a-38"></a>烧村邑、<a id="a-39"></a>城郭、<a id="a-3A"></a>山林、<a id="a-3B"></a>旷野已，<a id="a-3C"></a>或至道、<a id="a-3D"></a>至水、<a id="a-3E"></a>至平地灭；<a id="a-3F"></a>当知比丘亦复如是，<a id="a-3G"></a>少慢未尽，<a id="a-3H"></a>五下分结已断，<a id="a-3I"></a>得上流阿迦腻吒般涅槃。<a id="a-3J"></a>是谓第七善人所往至处，<a id="a-3K"></a>世间谛如有。</p>
  <p id="a3L">“云何无余涅槃？<a id="a-3M"></a>比丘行当如是：<a id="a-3N"></a>我者无我，<a id="a-3O"></a>亦无我所；<a id="a-3P"></a>当来无我，<a id="a-3Q"></a>亦无我所；<a id="a-3R"></a>已有便断，<a id="a-3S"></a>已断得舍，<a id="a-3T"></a>有乐不染，<a id="a-3U"></a>合会不著。<a id="a-3V"></a>行如是者，<a id="a-3W"></a>无上息迹慧之所见，<a id="a-3X"></a>而已得证，<a id="a-3Y"></a>我说彼比丘不至东方，<a id="a-3Z"></a>不至西方、<a id="a-3a"></a>南方、<a id="a-3b"></a>北方、<a id="a-3c"></a>四维、<a id="a-3d"></a>上、<a id="a-3e"></a>下，<a id="a-3f"></a>便于现法中息迹灭度。</p>
  <p id="a3g">“我向所说，<a id="a-3h"></a>七善人所往至处及无余涅槃者，<a id="a-3i"></a>因此故说。<a id="a-3j"></a>”</p>
  <p id="a3k">佛说如是，<a id="a-3l"></a>彼诸比丘闻佛所说，<a id="a-3m"></a>欢喜奉行。</p>
  <p data-pb></p>
  <h2 id="a3n">七法品世间福经第七</h2>
  <p id="a3o">我闻如是：<a id="a-3p"></a>一时，<a id="a-3q"></a>佛游拘舍弥，<a id="a-3r"></a>在瞿沙罗园。</p>
  <p id="a3s">尔时，<a id="a-3t"></a>尊者摩诃周那则于晡时从宴坐起，<a id="a-3u"></a>往诣佛所；<a id="a-3v"></a>到已作礼，<a id="a-3w"></a>却坐一面，<a id="a-3x"></a>白曰：<a id="a-3y"></a>“世尊，<a id="a-3z"></a>可得施设世间福耶？<a id="a-40"></a>”</p>
  <p id="a41">世尊告曰：<a id="a-42"></a>“可得，<a id="a-43"></a>周那，<a id="a-44"></a>有七世间福，<a id="a-45"></a>得大福佑，<a id="a-46"></a>得大果报，<a id="a-47"></a>得大名誉，<a id="a-48"></a>得大功德。<a id="a-49"></a>云何为七？<a id="a-4A"></a>周那，<a id="a-4B"></a>有信族姓男、<a id="a-4C"></a>族姓女，<a id="a-4D"></a>施比丘众房舍、<a id="a-4E"></a>堂阁。<a id="a-4F"></a>周那，<a id="a-4G"></a>是谓第一世间之福，<a id="a-4H"></a>得大福佑，<a id="a-4I"></a>得大果报，<a id="a-4J"></a>得大名誉，<a id="a-4K"></a>得大功德。</p>
  <p id="a4L">“复次，<a id="a-4M"></a>周那，<a id="a-4N"></a>有信族姓男、<a id="a-4O"></a>族姓女，<a id="a-4P"></a>于房舍中施与床座、<a id="a-4Q"></a>氍氀、<a id="a-4R"></a>毾[毯-炎+登]、<a id="a-4S"></a>毡褥、<a id="a-4T"></a>卧具。<a id="a-4U"></a>周那，<a id="a-4V"></a>是谓第二世间之福，<a id="a-4W"></a>得大福佑，<a id="a-4X"></a>得大果报，<a id="a-4Y"></a>得大名誉，<a id="a-4Z"></a>得大功德。</p>
  <p id="a4a">“复次，<a id="a-4b"></a>周那，<a id="a-4c"></a>有信族姓男、<a id="a-4d"></a>族姓女，<a id="a-4e"></a>于房舍中施与一切新净妙衣。<a id="a-4f"></a>周那，<a id="a-4g"></a>是谓第三世间之福，<a id="a-4h"></a>得大福佑，<a id="a-4i"></a>得大果报，<a id="a-4j"></a>得大名誉，<a id="a-4k"></a>得大功德。</p>
  <p id="a4l">“复次，<a id="a-4m"></a>周那，<a id="a-4n"></a>有信族姓男、<a id="a-4o"></a>族姓女，<a id="a-4p"></a>于房舍中常施于众朝粥、<a id="a-4q"></a>中食，<a id="a-4r"></a>又以园民供给使令，<a id="a-4s"></a>若风雨寒雪，<a id="a-4t"></a>躬往园所，<a id="a-4u"></a>增施供养。<a id="a-4v"></a>诸比丘众食已，<a id="a-4w"></a>不患风雨寒雪，<a id="a-4x"></a>沾渍衣服，<a id="a-4y"></a>昼夜安乐，<a id="a-4z"></a>禅寂思惟。<a id="a-50"></a>周那，<a id="a-51"></a>是谓第七世间之福，<a id="a-52"></a>得大福佑，<a id="a-53"></a>得大果报，<a id="a-54"></a>得大名誉，<a id="a-55"></a>得大功德。</p>
  <p id="a56">“周那，<a id="a-57"></a>信族姓男、<a id="a-58"></a>族姓女已得此七世间福者，<a id="a-59"></a>若去若来，<a id="a-5A"></a>若立若坐，<a id="a-5B"></a>若眠若觉，<a id="a-5C"></a>若昼若夜，<a id="a-5D"></a>其福常生，<a id="a-5E"></a>转增转广。<a id="a-5F"></a>周那，<a id="a-5G"></a>譬如恒伽水，<a id="a-5H"></a>从源流出，<a id="a-5I"></a>入于大海，<a id="a-5J"></a>于其中间转深转广。<a id="a-5K"></a>周那，<a id="a-5L"></a>如是信族姓男、<a id="a-5M"></a>族姓女已得此七世间福者，<a id="a-5N"></a>若去若来，<a id="a-5O"></a>若立若坐，<a id="a-5P"></a>若眠若觉，<a id="a-5Q"></a>若昼若夜，<a id="a-5R"></a>其福常生，<a id="a-5S"></a>转增转广。<a id="a-5T"></a>”</p>
  <p id="a5U">于是，<a id="a-5V"></a>尊者摩诃周那即从坐起，<a id="a-5W"></a>偏袒右肩，<a id="a-5X"></a>右膝著地，<a id="a-5Y"></a>长跪叉手白曰：<a id="a-5Z"></a>“世尊，<a id="a-5a"></a>可得施设出世间福耶？<a id="a-5b"></a>”</p>
  <p id="a5c">世尊告曰：<a id="a-5d"></a>“可得，<a id="a-5e"></a>周那，<a id="a-5f"></a>更有七福出于世间，<a id="a-5g"></a>得大福佑，<a id="a-5h"></a>得大果报，<a id="a-5i"></a>得大名誉，<a id="a-5j"></a>得大功德。<a id="a-5k"></a>云何为七？<a id="a-5l"></a>周那，<a id="a-5m"></a>有信族姓男、<a id="a-5n"></a>族姓女，<a id="a-5o"></a>闻如来、<a id="a-5p"></a>如来弟子游于某处，<a id="a-5q"></a>闻已欢喜，<a id="a-5r"></a>极怀踊跃。<a id="a-5s"></a>周那，<a id="a-5t"></a>是谓第一出世间福，<a id="a-5u"></a>得大福佑，<a id="a-5v"></a>得大果报，<a id="a-5w"></a>得大名誉，<a id="a-5x"></a>得大功德。</p>
  <p id="a5y">“复次，<a id="a-5z"></a>周那，<a id="a-60"></a>有信族姓男、<a id="a-61"></a>族姓女，<a id="a-62"></a>闻如来、<a id="a-63"></a>如来弟子欲从彼至此，<a id="a-64"></a>闻已欢喜，<a id="a-65"></a>极怀踊跃。<a id="a-66"></a>周那，<a id="a-67"></a>是谓第二出世间福，<a id="a-68"></a>得大福佑，<a id="a-69"></a>得大果报，<a id="a-6A"></a>得大名誉，<a id="a-6B"></a>得大功德。</p>
  <p id="a6C">“复次，<a id="a-6D"></a>周那，<a id="a-6E"></a>有信族姓男、<a id="a-6F"></a>族姓女，<a id="a-6G"></a>闻如来、<a id="a-6H"></a>如来弟子已从彼至此，<a id="a-6I"></a>闻已欢喜，<a id="a-6J"></a>极怀踊跃，<a id="a-6K"></a>以清净心躬往奉见，<a id="a-6L"></a>礼敬供养，<a id="a-6M"></a>既供养已，<a id="a-6N"></a>受三自归于佛、<a id="a-6O"></a>法及比丘众，<a id="a-6P"></a>而受禁戒。<a id="a-6Q"></a>周那，<a id="a-6R"></a>是谓第七出世间福，<a id="a-6S"></a>得大福佑，<a id="a-6T"></a>得大果报，<a id="a-6U"></a>得大名誉，<a id="a-6V"></a>得大功德。</p>
  <p id="a6W">“周那，<a id="a-6X"></a>信族姓男、<a id="a-6Y"></a>族姓女若得此七世间之福及更有七出世间福者，<a id="a-6Z"></a>其福不可数，<a id="a-6a"></a>有尔所福，<a id="a-6b"></a>尔所福果，<a id="a-6c"></a>尔所福报，<a id="a-6d"></a>唯不可限、<a id="a-6e"></a>不可量、<a id="a-6f"></a>不可得大福之数。<a id="a-6g"></a>周那，<a id="a-6h"></a>譬如从阎浮洲有五河流：<a id="a-6i"></a>一曰、<a id="a-6j"></a>恒伽，<a id="a-6k"></a>二曰、<a id="a-6l"></a>摇尤那，<a id="a-6m"></a>三曰、<a id="a-6n"></a>舍劳浮，<a id="a-6o"></a>四曰、<a id="a-6p"></a>阿夷罗婆提，<a id="a-6q"></a>五曰、<a id="a-6r"></a>摩企。<a id="a-6s"></a>流入大海，<a id="a-6t"></a>于其中间水不可数，<a id="a-6u"></a>有尔所升斛，<a id="a-6v"></a>唯不可限、<a id="a-6w"></a>不可量、<a id="a-6x"></a>不可得大水之数。<a id="a-6y"></a>周那，<a id="a-6z"></a>如是信族姓男、<a id="a-70"></a>族姓女若得此七世间之福及更有七出世间福者，<a id="a-71"></a>其福不可数，<a id="a-72"></a>有尔所福，<a id="a-73"></a>尔所福果，<a id="a-74"></a>尔所福报，<a id="a-75"></a>唯不可限、<a id="a-76"></a>不可量、<a id="a-77"></a>不可得大福之数。<a id="a-78"></a>”</p>
  <p id="a79">尔时，<a id="a-7A"></a>世尊而说颂曰：</p>
  <p id="a7B">“恒伽之河，<a id="a-7C"></a>清净易渡，</p>
  <p id="a7D">海多珍宝，<a id="a-7E"></a>众水中王。</p>
  <p id="a7F">犹若河水，<a id="a-7G"></a>世人敬奉，</p>
  <p id="a7H">诸川所归，<a id="a-7I"></a>引入大海。</p>
  <p id="a7J">如是人者，<a id="a-7K"></a>施衣、<a id="a-7L"></a>饮食，</p>
  <p id="a7M">床榻、<a id="a-7N"></a>茵褥，<a id="a-7O"></a>及诸坐具，</p>
  <p id="a7P">无量福报，<a id="a-7Q"></a>将至妙处，</p>
  <p id="a7R">犹若河水，<a id="a-7S"></a>引入大海。<a id="a-7T"></a>”</p>
  <p id="a7U">佛说如是，<a id="a-7V"></a>尊者摩诃周那及诸比丘闻佛所说，<a id="a-7W"></a>欢喜奉行。</p>
  <p data-pb></p>
  <h2 id="a7X">七法品七日经第八</h2>
  <p id="a7Y">我闻如是：<a id="a-7Z"></a>一时，<a id="a-7a"></a>佛游鞞舍离，<a id="a-7b"></a>在柰氏树园。</p>
  <p id="a7c">尔时，<a id="a-7d"></a>世尊告诸比丘：<a id="a-7e"></a>“一切行无常，<a id="a-7f"></a>不久住法、<a id="a-7g"></a>速变易法、<a id="a-7h"></a>不可倚法；<a id="a-7i"></a>如是诸行不当乐著，<a id="a-7j"></a>当患厌之，<a id="a-7k"></a>当求舍离，<a id="a-7l"></a>当求解脱。<a id="a-7m"></a>所以者何？<a id="a-7n"></a>有时不雨，<a id="a-7o"></a>当不雨时，<a id="a-7p"></a>一切诸树、<a id="a-7q"></a>百谷、<a id="a-7r"></a>药木皆悉枯槁，<a id="a-7s"></a>摧碎灭尽，<a id="a-7t"></a>不得常住。<a id="a-7u"></a>是故一切行无常，<a id="a-7v"></a>不久住法、<a id="a-7w"></a>速变易法、<a id="a-7x"></a>不可倚法；<a id="a-7y"></a>如是诸行不当乐著，<a id="a-7z"></a>当患厌之，<a id="a-80"></a>当求舍离，<a id="a-81"></a>当求解脱。</p>
  <p id="a82">“复次，<a id="a-83"></a>有时二日出世，<a id="a-84"></a>二日出时，<a id="a-85"></a>诸沟渠川流皆悉竭尽，<a id="a-86"></a>不得常住。<a id="a-87"></a>是故一切行无常，<a id="a-88"></a>不久住法、<a id="a-89"></a>速变易法、<a id="a-8A"></a>不可倚法；<a id="a-8B"></a>如是诸行不当乐著，<a id="a-8C"></a>当患厌之，<a id="a-8D"></a>当求舍离，<a id="a-8E"></a>当求解脱。</p>
  <p id="a8F">“复次，<a id="a-8G"></a>有时三日出世，<a id="a-8H"></a>三日出时，<a id="a-8I"></a>诸大江河皆悉竭尽，<a id="a-8J"></a>不得常住。<a id="a-8K"></a>是故一切行无常，<a id="a-8L"></a>不久住法、<a id="a-8M"></a>速变易法、<a id="a-8N"></a>不可倚法；<a id="a-8O"></a>如是诸行不当乐著，<a id="a-8P"></a>当患厌之，<a id="a-8Q"></a>当求舍离，<a id="a-8R"></a>当求解脱。</p>
  <p id="a8S">“复次，<a id="a-8T"></a>有时四日出世，<a id="a-8U"></a>四日出时，<a id="a-8V"></a>诸大泉源从阎浮洲五河所出：<a id="a-8W"></a>一曰、<a id="a-8X"></a>恒伽，<a id="a-8Y"></a>二曰、<a id="a-8Z"></a>摇尤那，<a id="a-8a"></a>三曰、<a id="a-8b"></a>舍劳浮，<a id="a-8c"></a>四曰、<a id="a-8d"></a>阿夷罗婆提，<a id="a-8e"></a>五曰、<a id="a-8f"></a>摩企。<a id="a-8g"></a>彼大泉源皆悉竭尽，<a id="a-8h"></a>不得常住。<a id="a-8i"></a>是故一切行无常，<a id="a-8j"></a>不久住法、<a id="a-8k"></a>速变易法、<a id="a-8l"></a>不可倚法；<a id="a-8m"></a>如是诸行不当乐著，<a id="a-8n"></a>当患厌之，<a id="a-8o"></a>当求舍离，<a id="a-8p"></a>当求解脱。</p>
  <p id="a8q">“复次，<a id="a-8r"></a>有时五日出世，<a id="a-8s"></a>五日出时，<a id="a-8t"></a>大海水减一百由延，<a id="a-8u"></a>转减乃至七百由延。<a id="a-8v"></a>五日出时，<a id="a-8w"></a>海水余有七百由延，<a id="a-8x"></a>转减乃至百由延。<a id="a-8y"></a>五日出时，<a id="a-8z"></a>大海水减一多罗树，<a id="a-90"></a>转减乃至七多罗树。<a id="a-91"></a>五日出时，<a id="a-92"></a>海水余有七多罗树，<a id="a-93"></a>转减乃至一多罗树。<a id="a-94"></a>五日出时，<a id="a-95"></a>海水减一人，<a id="a-96"></a>转减乃至七人。<a id="a-97"></a>五日出时，<a id="a-98"></a>海水余有七人，<a id="a-99"></a>转减乃至一人。<a id="a-9A"></a>五日出时，<a id="a-9B"></a>海水减至颈、<a id="a-9C"></a>至肩、<a id="a-9D"></a>至腰、<a id="a-9E"></a>至胯、<a id="a-9F"></a>至膝、<a id="a-9G"></a>至踝，<a id="a-9H"></a>有时海水消尽，<a id="a-9I"></a>不足没指。<a id="a-9J"></a>是故一切行无常，<a id="a-9K"></a>不久住法、<a id="a-9L"></a>速变易法、<a id="a-9M"></a>不可倚法；<a id="a-9N"></a>如是诸行不当乐著，<a id="a-9O"></a>当患厌之，<a id="a-9P"></a>当求舍离，<a id="a-9Q"></a>当求解脱。</p>
  <p id="a9R">“复次，<a id="a-9S"></a>有时六日出世，<a id="a-9T"></a>六日出时，<a id="a-9U"></a>一切大地、<a id="a-9V"></a>须弥山王皆悉烟起，<a id="a-9W"></a>合为一烟。<a id="a-9X"></a>譬如陶师始爨灶时，<a id="a-9Y"></a>皆悉烟起，<a id="a-9Z"></a>合为一烟；<a id="a-9a"></a>如是六日出时，<a id="a-9b"></a>一切大地、<a id="a-9c"></a>须弥山王皆悉烟起，<a id="a-9d"></a>合为一烟。<a id="a-9e"></a>是故一切行无常，<a id="a-9f"></a>不久住法、<a id="a-9g"></a>速变易法、<a id="a-9h"></a>不可倚法；<a id="a-9i"></a>如是诸行不当乐著，<a id="a-9j"></a>当患厌之，<a id="a-9k"></a>当求舍离，<a id="a-9l"></a>当求解脱。</p>
  <p id="a9m">“复次，<a id="a-9n"></a>有时七日出世，<a id="a-9o"></a>七日出时，<a id="a-9p"></a>一切大地、<a id="a-9q"></a>须弥山王洞燃俱炽，<a id="a-9r"></a>合为一焰。<a id="a-9s"></a>如是七日出时，<a id="a-9t"></a>一切大地、<a id="a-9u"></a>须弥山王洞燃俱炽，<a id="a-9v"></a>合为一焰，<a id="a-9w"></a>风吹火焰，<a id="a-9x"></a>乃至梵天。<a id="a-9y"></a>是时，<a id="a-9z"></a>晃昱诸天始生天者，<a id="a-A0"></a>不闻世间成败，<a id="a-A1"></a>不见世间成败，<a id="a-A2"></a>不知世间成败，<a id="a-A3"></a>见大火已，<a id="a-A4"></a>皆恐怖毛竖而作是念：<a id="a-A5"></a>‘火不来至此耶？<a id="a-A6"></a>火不来至此耶？<a id="a-A7"></a>’前生诸天闻世间成败，<a id="a-A8"></a>见世间成败，<a id="a-A9"></a>知世间成败，<a id="a-AA"></a>见大火已，<a id="a-AB"></a>慰劳诸天曰：<a id="a-AC"></a>‘莫得恐怖！<a id="a-AD"></a>火法齐彼，<a id="a-AE"></a>终不至此。<a id="a-AF"></a>’七日出时，<a id="a-AG"></a>须弥山王百由延崩散坏灭尽，<a id="a-AH"></a>二百由延、<a id="a-AI"></a>三百由延，<a id="a-AJ"></a>乃至七百由延崩散坏灭尽。<a id="a-AK"></a>七日出时，<a id="a-AL"></a>须弥山王及此大地烧坏消灭，<a id="a-AM"></a>无余灾烬。<a id="a-AN"></a>如燃酥油，<a id="a-AO"></a>煎熬消尽，<a id="a-AP"></a>无余烟墨；<a id="a-AQ"></a>如是七日出时，<a id="a-AR"></a>须弥山王及此大地无余灾烬。<a id="a-AS"></a>是故一切行无常，<a id="a-AT"></a>不久住法、<a id="a-AU"></a>速变易法、<a id="a-AV"></a>不可倚法；<a id="a-AW"></a>如是诸行不常乐著，<a id="a-AX"></a>当患厌之，<a id="a-AY"></a>当求舍离，<a id="a-AZ"></a>当求解脱。</p>
  <p id="aAa">“我今为汝说须弥山王当崩坏尽，<a id="a-Ab"></a>谁有能信？<a id="a-Ac"></a>唯见谛者耳！<a id="a-Ad"></a>我今为汝说大海水当竭消尽，<a id="a-Ae"></a>谁有能信？<a id="a-Af"></a>唯见谛者耳！<a id="a-Ag"></a>我今为汝说一切大地当烧燃尽，<a id="a-Ah"></a>谁有能信？<a id="a-Ai"></a>唯见谛者耳！<a id="a-Aj"></a>所以者何？<a id="a-Ak"></a>比丘，<a id="a-Al"></a>昔有大师名曰善眼，<a id="a-Am"></a>为外道仙人之所师宗，<a id="a-An"></a>舍离欲爱，<a id="a-Ao"></a>得如意足。<a id="a-Ap"></a>善眼大师有无量百千弟子，<a id="a-Aq"></a>善眼大师为诸弟子说梵世法。<a id="a-Ar"></a>若善眼大师为说梵世法时，<a id="a-As"></a>诸弟子等有不具足奉行法者，<a id="a-At"></a>彼命终已，<a id="a-Au"></a>或生四王天，<a id="a-Av"></a>或生三十三天，<a id="a-Aw"></a>或生焰摩天，<a id="a-Ax"></a>或生兜率哆天，<a id="a-Ay"></a>或生化乐天，<a id="a-Az"></a>或生他化乐天。<a id="a-B0"></a>若善眼大师为说梵世法时，<a id="a-B1"></a>诸弟子等设有具足奉行法者，<a id="a-B2"></a>彼修四梵室，<a id="a-B3"></a>舍离于欲，<a id="a-B4"></a>彼命终已，<a id="a-B5"></a>得生梵天。<a id="a-B6"></a>彼时善眼大师而作是念：<a id="a-B7"></a>‘我不应与弟子等同俱至后世共生一处，<a id="a-B8"></a>我今宁可更修增上慈，<a id="a-B9"></a>修增上慈已，<a id="a-BA"></a>命终得生晃昱天中。<a id="a-BB"></a>’彼时善眼大师则于后时更修增上慈，<a id="a-BC"></a>修增上慈已，<a id="a-BD"></a>命终得生晃昱天中。<a id="a-BE"></a>善眼大师及诸弟子学道不虚，<a id="a-BF"></a>得大果报。</p>
  <p id="aBG">“诸比丘，<a id="a-BH"></a>于意云何？<a id="a-BI"></a>昔善眼大师为外道仙人之所师宗，<a id="a-BJ"></a>舍离欲爱，<a id="a-BK"></a>得如意足者，<a id="a-BL"></a>汝谓异人耶？<a id="a-BM"></a>莫作斯念！<a id="a-BN"></a>当知即是我也。<a id="a-BO"></a>我于尔时名善眼大师，<a id="a-BP"></a>为外道仙人之所师宗，<a id="a-BQ"></a>舍离欲爱，<a id="a-BR"></a>得如意足。<a id="a-BS"></a>我于尔时有无量百千弟子，<a id="a-BT"></a>我于尔时为诸弟子说梵世法。<a id="a-BU"></a>我说梵世法时，<a id="a-BV"></a>诸弟子等有不具足奉行法者，<a id="a-BW"></a>彼命终已，<a id="a-BX"></a>或生四王天，<a id="a-BY"></a>或生三十三天，<a id="a-BZ"></a>或生焰摩天，<a id="a-Ba"></a>或生兜率哆天，<a id="a-Bb"></a>或生化乐天，<a id="a-Bc"></a>或生他化乐天。<a id="a-Bd"></a>我说梵世法时，<a id="a-Be"></a>诸弟子等设有具足奉行法者，<a id="a-Bf"></a>修四梵室，<a id="a-Bg"></a>舍离于欲，<a id="a-Bh"></a>彼命终已，<a id="a-Bi"></a>得生梵天。<a id="a-Bj"></a>我于尔时而作是念：<a id="a-Bk"></a>‘我不应与弟子等同俱至后世共生一处，<a id="a-Bl"></a>我今宁可更修增上慈，<a id="a-Bm"></a>修增上慈已，<a id="a-Bn"></a>命终得生晃昱天中。<a id="a-Bo"></a>’我于后时更修增上慈，<a id="a-Bp"></a>修增上慈已，<a id="a-Bq"></a>命终得生晃昱天中。<a id="a-Br"></a>我于尔时及诸弟子学道不虚，<a id="a-Bs"></a>得大果报。</p>
  <p id="aBt">“我于尔时亲行斯道，<a id="a-Bu"></a>为自饶益，<a id="a-Bv"></a>亦饶益他，<a id="a-Bw"></a>饶益多人，<a id="a-Bx"></a>愍伤世间，<a id="a-By"></a>为天、<a id="a-Bz"></a>为人求义及饶益，<a id="a-C0"></a>求安隐快乐。<a id="a-C1"></a>尔时说法不至究竟，<a id="a-C2"></a>不究竟白净，<a id="a-C3"></a>不究竟梵行，<a id="a-C4"></a>不究竟梵行讫。<a id="a-C5"></a>尔时不离生、<a id="a-C6"></a>老、<a id="a-C7"></a>病、<a id="a-C8"></a>死、<a id="a-C9"></a>啼哭、<a id="a-CA"></a>忧戚，<a id="a-CB"></a>亦未能得脱一切苦。</p>
  <p id="aCC">“比丘，<a id="a-CD"></a>我今出世，<a id="a-CE"></a>如来、<a id="a-CF"></a>无所著、<a id="a-CG"></a>等正觉、<a id="a-CH"></a>明行成为、<a id="a-CI"></a>善逝、<a id="a-CJ"></a>世间解、<a id="a-CK"></a>无上士、<a id="a-CL"></a>道法御、<a id="a-CM"></a>天人师，<a id="a-CN"></a>号佛、<a id="a-CO"></a>众佑，<a id="a-CP"></a>我今自饶益，<a id="a-CQ"></a>亦饶益他，<a id="a-CR"></a>饶益多人，<a id="a-CS"></a>愍伤世间，<a id="a-CT"></a>为天、<a id="a-CU"></a>为人求义及饶益，<a id="a-CV"></a>求安隐快乐。<a id="a-CW"></a>我今说法得至究竟，<a id="a-CX"></a>究竟白净，<a id="a-CY"></a>究竟梵行，<a id="a-CZ"></a>究竟梵行讫。<a id="a-Ca"></a>我今已离生、<a id="a-Cb"></a>老、<a id="a-Cc"></a>病、<a id="a-Cd"></a>死、<a id="a-Ce"></a>啼哭、<a id="a-Cf"></a>忧戚，<a id="a-Cg"></a>我今已得脱一切苦。<a id="a-Ch"></a>”</p>
  <p id="aCi">佛说如是，<a id="a-Cj"></a>彼诸比丘闻佛所说，<a id="a-Ck"></a>欢喜奉行。</p>
  <p data-pb></p>
  <h2 id="aCl">七法品七车经第九</h2>
  <p id="aCm">我闻如是：<a id="a-Cn"></a>一时，<a id="a-Co"></a>佛游王舍城，<a id="a-Cp"></a>在竹林精舍，<a id="a-Cq"></a>与大比丘众共受夏坐。<a id="a-Cr"></a>尊者满慈子亦于生地受夏坐。<a id="a-Cs"></a>是时，<a id="a-Ct"></a>生地诸比丘受夏坐讫，<a id="a-Cu"></a>过三月已，<a id="a-Cv"></a>补治衣竟，<a id="a-Cw"></a>摄衣持钵，<a id="a-Cx"></a>从生地出，<a id="a-Cy"></a>向王舍城，<a id="a-Cz"></a>展转进前，<a id="a-D0"></a>至王舍城，<a id="a-D1"></a>住王舍城竹林精舍。</p>
  <p id="aD2">是时，<a id="a-D3"></a>生地诸比丘诣世尊所，<a id="a-D4"></a>稽首作礼，<a id="a-D5"></a>却坐一面。</p>
  <p id="aD6">世尊问曰：<a id="a-D7"></a>“诸比丘，<a id="a-D8"></a>从何所来？<a id="a-D9"></a>何处夏坐？<a id="a-DA"></a>”</p>
  <p id="aDB">生地诸比丘白曰：<a id="a-DC"></a>“世尊，<a id="a-DD"></a>从生地来，<a id="a-DE"></a>于生地夏坐。<a id="a-DF"></a>”</p>
  <p id="aDG">世尊问曰：<a id="a-DH"></a>“于彼生地诸比丘中，<a id="a-DI"></a>何等比丘为诸比丘所共称誉？<a id="a-DJ"></a>自少欲、<a id="a-DK"></a>知足，<a id="a-DL"></a>称说少欲、<a id="a-DM"></a>知足；<a id="a-DN"></a>自闲居，<a id="a-DO"></a>称说闲居；<a id="a-DP"></a>自精进，<a id="a-DQ"></a>称说精进；<a id="a-DR"></a>自正念，<a id="a-DS"></a>称说正念；<a id="a-DT"></a>自一心，<a id="a-DU"></a>称说一心；<a id="a-DV"></a>自智慧，<a id="a-DW"></a>称说智慧；<a id="a-DX"></a>自漏尽，<a id="a-DY"></a>称说漏尽；<a id="a-DZ"></a>自劝发渴仰，<a id="a-Da"></a>成就欢喜，<a id="a-Db"></a>称说劝发渴仰，<a id="a-Dc"></a>成就欢喜。<a id="a-Dd"></a>”</p>
  <p id="aDe">生地诸比丘白曰：<a id="a-Df"></a>“世尊，<a id="a-Dg"></a>尊者满慈子于彼生地，<a id="a-Dh"></a>为诸比丘所共称誉：<a id="a-Di"></a>‘自少欲、<a id="a-Dj"></a>知足，<a id="a-Dk"></a>称说少欲、<a id="a-Dl"></a>知足；<a id="a-Dm"></a>自闲居，<a id="a-Dn"></a>称说闲居；<a id="a-Do"></a>自精进，<a id="a-Dp"></a>称说精进；<a id="a-Dq"></a>自正念，<a id="a-Dr"></a>称说正念；<a id="a-Ds"></a>自一心，<a id="a-Dt"></a>称说一心；<a id="a-Du"></a>自智慧，<a id="a-Dv"></a>称说智慧；<a id="a-Dw"></a>自漏尽，<a id="a-Dx"></a>称说漏尽；<a id="a-Dy"></a>自劝发渴仰，<a id="a-Dz"></a>成就欢喜，<a id="a-E0"></a>称说劝发渴仰，<a id="a-E1"></a>成就欢喜。<a id="a-E2"></a>’”</p>
  <p id="aE3">是时，<a id="a-E4"></a>尊者舍梨子在众中坐，<a id="a-E5"></a>尊者舍梨子作如是念：<a id="a-E6"></a>“世尊如事问彼生地诸比丘辈，<a id="a-E7"></a>生地诸比丘极大称誉贤者满慈子：<a id="a-E8"></a>‘自少欲、<a id="a-E9"></a>知足，<a id="a-EA"></a>称说少欲、<a id="a-EB"></a>知足，<a id="a-EC"></a>自闲居，<a id="a-ED"></a>称说闲居；<a id="a-EE"></a>自精进，<a id="a-EF"></a>称说精进；<a id="a-EG"></a>自正念，<a id="a-EH"></a>称说正念；<a id="a-EI"></a>自一心，<a id="a-EJ"></a>称说一心；<a id="a-EK"></a>自智慧，<a id="a-EL"></a>称说智慧；<a id="a-EM"></a>自漏尽，<a id="a-EN"></a>称说漏尽；<a id="a-EO"></a>自劝发渴仰，<a id="a-EP"></a>成就欢喜，<a id="a-EQ"></a>称说劝发渴仰，<a id="a-ER"></a>成就欢喜。<a id="a-ES"></a>’”</p>
  <p id="aET">尊者舍梨子复作是念：<a id="a-EU"></a>“何时当得与贤者满慈子共聚集会，<a id="a-EV"></a>问其少义？<a id="a-EW"></a>彼或能听我之所问。<a id="a-EX"></a>”</p>
  <p id="aEY">尔时，<a id="a-EZ"></a>世尊于王舍城受夏坐讫，<a id="a-Ea"></a>过三月已，<a id="a-Eb"></a>补治衣竟，<a id="a-Ec"></a>摄衣持钵，<a id="a-Ed"></a>从王舍城出，<a id="a-Ee"></a>向舍卫国，<a id="a-Ef"></a>展转进前，<a id="a-Eg"></a>至舍卫国，<a id="a-Eh"></a>即住胜林给孤独园。<a id="a-Ei"></a>尊者舍梨子与生地诸比丘于王舍城共住少日，<a id="a-Ej"></a>摄衣持钵，<a id="a-Ek"></a>向舍卫国，<a id="a-El"></a>展转进前，<a id="a-Em"></a>至舍卫国，<a id="a-En"></a>共住胜林给孤独园。</p>
  <p id="aEo">是时，<a id="a-Ep"></a>尊者满慈子于生地受夏坐讫，<a id="a-Eq"></a>过三月已，<a id="a-Er"></a>补治衣竟，<a id="a-Es"></a>摄衣持钵，<a id="a-Et"></a>从生地出，<a id="a-Eu"></a>向舍卫国，<a id="a-Ev"></a>展转进前，<a id="a-Ew"></a>至舍卫国，<a id="a-Ex"></a>亦住胜林给孤独园。<a id="a-Ey"></a>尊者满慈子诣世尊所，<a id="a-Ez"></a>稽首作礼，<a id="a-F0"></a>于如来前敷尼师檀，<a id="a-F1"></a>结跏趺坐。</p>
  <p id="aF2">时，<a id="a-F3"></a>尊者舍梨子问余比丘：<a id="a-F4"></a>“诸贤，<a id="a-F5"></a>何者是贤者满慈子耶？<a id="a-F6"></a>”</p>
  <p id="aF7">诸比丘白尊者舍梨子：<a id="a-F8"></a>“唯然，<a id="a-F9"></a>尊者在如来前坐，<a id="a-FA"></a>白晳隆鼻，<a id="a-FB"></a>如鹦鹉嘴，<a id="a-FC"></a>即其人也。<a id="a-FD"></a>”</p>
  <p id="aFE">时，<a id="a-FF"></a>尊者舍梨子知满慈子色貌已，<a id="a-FG"></a>则善记念。</p>
  <p id="aFH">尊者满慈子过夜平旦，<a id="a-FI"></a>著衣持钵，<a id="a-FJ"></a>入舍卫国而行乞食；<a id="a-FK"></a>食讫中后，<a id="a-FL"></a>还举衣钵，<a id="a-FM"></a>澡洗手足，<a id="a-FN"></a>以尼师檀著于肩上，<a id="a-FO"></a>至安陀林经行之处。<a id="a-FP"></a>尊者舍梨子亦过夜平旦，<a id="a-FQ"></a>著衣持钵，<a id="a-FR"></a>入舍卫国而行乞食；<a id="a-FS"></a>食讫中后，<a id="a-FT"></a>还举衣钵，<a id="a-FU"></a>澡洗手足，<a id="a-FV"></a>以尼师檀著于肩上，<a id="a-FW"></a>至安陀林经行之处。</p>
  <p id="aFX">时，<a id="a-FY"></a>尊者满慈子到安陀林，<a id="a-FZ"></a>于一树下敷尼师檀，<a id="a-Fa"></a>结跏趺坐。<a id="a-Fb"></a>尊者舍梨子亦至安陀林，<a id="a-Fc"></a>离满慈子不远，<a id="a-Fd"></a>于一树下敷尼师檀，<a id="a-Fe"></a>结跏趺坐。</p>
  <p id="aFf">尊者舍梨子则于晡时从宴坐起，<a id="a-Fg"></a>往诣尊者满慈子所，<a id="a-Fh"></a>共相问讯，<a id="a-Fi"></a>却坐一面，<a id="a-Fj"></a>则问尊者满慈子曰：<a id="a-Fk"></a>“贤者，<a id="a-Fl"></a>从沙门瞿昙修梵行耶？<a id="a-Fm"></a>”</p>
  <p id="aFn">答曰：<a id="a-Fo"></a>“如是。<a id="a-Fp"></a>”</p>
  <p id="aFq">“云何，<a id="a-Fr"></a>贤者，<a id="a-Fs"></a>以戒净故，<a id="a-Ft"></a>从沙门瞿昙修梵行耶？<a id="a-Fu"></a>”</p>
  <p id="aFv">答曰：<a id="a-Fw"></a>“不也。<a id="a-Fx"></a>”</p>
  <p id="aFy">“以心净故、<a id="a-Fz"></a>以见净故、<a id="a-G0"></a>以疑盖净故、<a id="a-G1"></a>以道非道知见净故、<a id="a-G2"></a>以道迹知见净故、<a id="a-G3"></a>以道迹断智净故，<a id="a-G4"></a>从沙门瞿昙修梵行耶？<a id="a-G5"></a>”</p>
  <p id="aG6">答曰：<a id="a-G7"></a>“不也。<a id="a-G8"></a>”</p>
  <p id="aG9">又复问曰：<a id="a-GA"></a>“我向问贤者从沙门瞿昙修梵行耶？<a id="a-GB"></a>则言如是。<a id="a-GC"></a>今问贤者以戒净故从沙门瞿昙修梵行耶？<a id="a-GD"></a>便言不也。<a id="a-GE"></a>以心净故、<a id="a-GF"></a>以见净故、<a id="a-GG"></a>以疑盖净故、<a id="a-GH"></a>以道非道知见净故、<a id="a-GI"></a>以道迹知见净故、<a id="a-GJ"></a>以道迹断智净故，<a id="a-GK"></a>从沙门瞿昙修梵行耶？<a id="a-GL"></a>便言不也。<a id="a-GM"></a>然以何义，<a id="a-GN"></a>从沙门瞿昙修梵行耶？<a id="a-GO"></a>”</p>
  <p id="aGP">答曰：<a id="a-GQ"></a>“贤者，<a id="a-GR"></a>以无余涅槃故。<a id="a-GS"></a>”</p>
  <p id="aGT">又复问曰：<a id="a-GU"></a>“云何，<a id="a-GV"></a>贤者，<a id="a-GW"></a>以戒净故，<a id="a-GX"></a>沙门瞿昙施设无余涅槃耶？<a id="a-GY"></a>”</p>
  <p id="aGZ">答曰：<a id="a-Ga"></a>“不也。<a id="a-Gb"></a>”</p>
  <p id="aGc">“以心净故、<a id="a-Gd"></a>以见净故、<a id="a-Ge"></a>以疑盖净故、<a id="a-Gf"></a>以道非道知见净故、<a id="a-Gg"></a>以道迹知见净故、<a id="a-Gh"></a>以道迹断智净故，<a id="a-Gi"></a>沙门瞿昙施设无余涅槃耶？<a id="a-Gj"></a>”</p>
  <p id="aGk">答曰：<a id="a-Gl"></a>“不也。<a id="a-Gm"></a>”</p>
  <p id="aGn">又复问曰：<a id="a-Go"></a>“我向问仁，<a id="a-Gp"></a>云何贤者以戒净故，<a id="a-Gq"></a>沙门瞿昙施设无余涅槃耶？<a id="a-Gr"></a>贤者言不。<a id="a-Gs"></a>以心净故、<a id="a-Gt"></a>以见净故、<a id="a-Gu"></a>以疑盖净故、<a id="a-Gv"></a>以道非道知见净故、<a id="a-Gw"></a>以道迹知见净故、<a id="a-Gx"></a>以道迹断智净故，<a id="a-Gy"></a>沙门瞿昙施设无余涅槃耶？<a id="a-Gz"></a>贤者言不。<a id="a-H0"></a>贤者所说为是何义？<a id="a-H1"></a>云何得知？<a id="a-H2"></a>”</p>
  <p id="aH3">答曰：<a id="a-H4"></a>“贤者，<a id="a-H5"></a>若以戒净故，<a id="a-H6"></a>世尊沙门瞿昙施设无余涅槃者，<a id="a-H7"></a>则以有余称说无余。<a id="a-H8"></a>以心净故、<a id="a-H9"></a>以见净故、<a id="a-HA"></a>以疑盖净故、<a id="a-HB"></a>以道非道知见净故、<a id="a-HC"></a>以道迹知见净故、<a id="a-HD"></a>以道迹断智净故，<a id="a-HE"></a>世尊沙门瞿昙施设无余涅槃者，<a id="a-HF"></a>则以有余称说无余。<a id="a-HG"></a>贤者，<a id="a-HH"></a>若离此法，<a id="a-HI"></a>世尊施设无余涅槃者，<a id="a-HJ"></a>则凡夫亦当般涅槃，<a id="a-HK"></a>以凡夫亦离此法故。<a id="a-HL"></a>贤者，<a id="a-HM"></a>但以戒净故，<a id="a-HN"></a>得心净；<a id="a-HO"></a>以心净故，<a id="a-HP"></a>得见净；<a id="a-HQ"></a>以见净故，<a id="a-HR"></a>得疑盖净；<a id="a-HS"></a>以疑盖净故，<a id="a-HT"></a>得道非道知见净；<a id="a-HU"></a>以道非道知见净故，<a id="a-HV"></a>得道迹知见净；<a id="a-HW"></a>以道迹知见净故，<a id="a-HX"></a>得道迹断智净；<a id="a-HY"></a>以道迹断智净故，<a id="a-HZ"></a>世尊沙门瞿昙施设无余涅槃也。</p>
  <p id="aHa">“贤者，<a id="a-Hb"></a>复听！<a id="a-Hc"></a>昔拘萨罗王波斯匿在舍卫国，<a id="a-Hd"></a>于婆鸡帝有事，<a id="a-He"></a>彼作是念：<a id="a-Hf"></a>‘以何方便，<a id="a-Hg"></a>令一日行，<a id="a-Hh"></a>从舍卫国至婆鸡帝耶？<a id="a-Hi"></a>’复作是念：<a id="a-Hj"></a>‘我今宁可从舍卫国至婆鸡帝，<a id="a-Hk"></a>于其中间布置七车。<a id="a-Hl"></a>’尔时，<a id="a-Hm"></a>即从舍卫国至婆鸡帝，<a id="a-Hn"></a>于其中间布置七车。<a id="a-Ho"></a>布七车已，<a id="a-Hp"></a>从舍卫国出，<a id="a-Hq"></a>至初车，<a id="a-Hr"></a>乘初车；<a id="a-Hs"></a>至第二车，<a id="a-Ht"></a>舍初车，<a id="a-Hu"></a>乘第二车；<a id="a-Hv"></a>至第三车，<a id="a-Hw"></a>舍第二车，<a id="a-Hx"></a>乘第三车；<a id="a-Hy"></a>至第四车，<a id="a-Hz"></a>舍第三车，<a id="a-I0"></a>乘第四车；<a id="a-I1"></a>至第五车，<a id="a-I2"></a>舍第四车，<a id="a-I3"></a>乘第五车；<a id="a-I4"></a>至第六车，<a id="a-I5"></a>舍第五车，<a id="a-I6"></a>乘第六车；<a id="a-I7"></a>至第七车，<a id="a-I8"></a>舍第六车，<a id="a-I9"></a>乘第七车，<a id="a-IA"></a>于一日中至婆鸡帝。</p>
  <p id="aIB">“彼于婆鸡帝办其事已，<a id="a-IC"></a>大臣围绕，<a id="a-ID"></a>坐王正殿，<a id="a-IE"></a>群臣白曰：<a id="a-IF"></a>‘云何，<a id="a-IG"></a>天王，<a id="a-IH"></a>以一日行，<a id="a-II"></a>从舍卫国至婆鸡帝耶？<a id="a-IJ"></a>’王曰：<a id="a-IK"></a>‘如是。<a id="a-IL"></a>’‘云何，<a id="a-IM"></a>天王乘第一车，<a id="a-IN"></a>一日从舍卫国至婆鸡帝耶？<a id="a-IO"></a>’王曰：<a id="a-IP"></a>‘不也。<a id="a-IQ"></a>’‘乘第二车，<a id="a-IR"></a>乘第三车，<a id="a-IS"></a>至第七车，<a id="a-IT"></a>从舍卫国至婆鸡帝耶？<a id="a-IU"></a>’王曰：<a id="a-IV"></a>‘不也。<a id="a-IW"></a>’</p>
  <p id="aIX">“云何，<a id="a-IY"></a>贤者，<a id="a-IZ"></a>拘萨罗王波斯匿群臣复问，<a id="a-Ia"></a>当云何说？<a id="a-Ib"></a>王答群臣：<a id="a-Ic"></a>‘我在舍卫国，<a id="a-Id"></a>于婆鸡帝有事，<a id="a-Ie"></a>我作是念：<a id="a-If"></a>“以何方便，<a id="a-Ig"></a>令一日行，<a id="a-Ih"></a>从舍卫国至婆鸡帝耶？<a id="a-Ii"></a>”我复作是念：<a id="a-Ij"></a>“我今宁可从舍卫国至婆鸡帝，<a id="a-Ik"></a>于其中间布置七车。<a id="a-Il"></a>”我时即从舍卫国至婆鸡帝，<a id="a-Im"></a>于其中间布置七车。<a id="a-In"></a>布七车已，<a id="a-Io"></a>从舍卫国出，<a id="a-Ip"></a>至初车，<a id="a-Iq"></a>乘初车；<a id="a-Ir"></a>至第二车，<a id="a-Is"></a>舍初车，<a id="a-It"></a>乘第二车；<a id="a-Iu"></a>至第三车，<a id="a-Iv"></a>舍第二车，<a id="a-Iw"></a>乘第三车；<a id="a-Ix"></a>至第四车，<a id="a-Iy"></a>舍第三车，<a id="a-Iz"></a>乘第四车；<a id="a-J0"></a>至第五车，<a id="a-J1"></a>舍第四车，<a id="a-J2"></a>乘第五车；<a id="a-J3"></a>至第六车，<a id="a-J4"></a>舍第五车，<a id="a-J5"></a>乘第六车；<a id="a-J6"></a>至第七车，<a id="a-J7"></a>舍第六车，<a id="a-J8"></a>乘第七车，<a id="a-J9"></a>于一日中至婆鸡帝。<a id="a-JA"></a>’</p>
  <p id="aJB">“如是，<a id="a-JC"></a>贤者，<a id="a-JD"></a>拘萨罗王波斯匿答对群臣所问如是。<a id="a-JE"></a>如是，<a id="a-JF"></a>贤者，<a id="a-JG"></a>以戒净故，<a id="a-JH"></a>得心净；<a id="a-JI"></a>以心净故，<a id="a-JJ"></a>得见净；<a id="a-JK"></a>以见净故，<a id="a-JL"></a>得疑盖净；<a id="a-JM"></a>以疑盖净故，<a id="a-JN"></a>得道非道知见净；<a id="a-JO"></a>以道非道知见净故，<a id="a-JP"></a>得道迹知见净；<a id="a-JQ"></a>以道迹知见净故，<a id="a-JR"></a>得道迹断智净；<a id="a-JS"></a>以道迹断智净故，<a id="a-JT"></a>世尊施设无余涅槃。<a id="a-JU"></a>”</p>
  <p id="aJV">于是，<a id="a-JW"></a>尊者舍梨子问尊者满慈子：<a id="a-JX"></a>“贤者名何等？<a id="a-JY"></a>诸梵行人云何称贤者耶？<a id="a-JZ"></a>”</p>
  <p id="aJa">尊者满慈子答曰：<a id="a-Jb"></a>“贤者，<a id="a-Jc"></a>我号满也，<a id="a-Jd"></a>我母名慈，<a id="a-Je"></a>故诸梵行人称我为满慈子。<a id="a-Jf"></a>”</p>
  <p id="aJg">尊者舍梨子叹曰：<a id="a-Jh"></a>“善哉！<a id="a-Ji"></a>善哉！<a id="a-Jj"></a>贤者满慈子，<a id="a-Jk"></a>为如来弟子，<a id="a-Jl"></a>所作智辩聪明决定，<a id="a-Jm"></a>安隐无畏，<a id="a-Jn"></a>成就调御，<a id="a-Jo"></a>逮大辩才，<a id="a-Jp"></a>得甘露幢，<a id="a-Jq"></a>于甘露界自作证成就游，<a id="a-Jr"></a>以问贤者甚深义尽能报故。<a id="a-Js"></a>贤者满慈子，<a id="a-Jt"></a>诸梵行人为得大利，<a id="a-Ju"></a>得值贤者满慈子，<a id="a-Jv"></a>随时往见，<a id="a-Jw"></a>随时礼拜；<a id="a-Jx"></a>我今亦得大利，<a id="a-Jy"></a>随时往见，<a id="a-Jz"></a>随时礼拜。<a id="a-K0"></a>诸梵行人应当縈衣顶上戴贤者满慈子，<a id="a-K1"></a>为得大利；<a id="a-K2"></a>我今亦得大利，<a id="a-K3"></a>随时往见，<a id="a-K4"></a>随时礼拜。<a id="a-K5"></a>”</p>
  <p id="aK6">尊者满慈子问尊者舍梨子：<a id="a-K7"></a>“贤者名何等？<a id="a-K8"></a>诸梵行人云何称贤者耶？<a id="a-K9"></a>”</p>
  <p id="aKA">尊者舍梨子答曰：<a id="a-KB"></a>“贤者，<a id="a-KC"></a>我字优波鞮舍，<a id="a-KD"></a>我母名舍梨，<a id="a-KE"></a>故诸梵行人称我为舍梨子。<a id="a-KF"></a>”</p>
  <p id="aKG">尊者满慈子叹曰：<a id="a-KH"></a>“我今与世尊弟子共论而不知，<a id="a-KI"></a>第二尊共论而不知，<a id="a-KJ"></a>法将共论而不知，<a id="a-KK"></a>转法轮复转弟子共论而不知。<a id="a-KL"></a>若我知尊者舍梨子者，<a id="a-KM"></a>不能答一句，<a id="a-KN"></a>况复尔所深论？<a id="a-KO"></a>善哉！<a id="a-KP"></a>善哉！<a id="a-KQ"></a>尊者舍梨子，<a id="a-KR"></a>为如来弟子，<a id="a-KS"></a>所作智辩聪明决定，<a id="a-KT"></a>安隐无畏，<a id="a-KU"></a>成就调御，<a id="a-KV"></a>逮大辩才，<a id="a-KW"></a>得甘露幢，<a id="a-KX"></a>于甘露界自作证成就游，<a id="a-KY"></a>以尊者甚深甚深问故。<a id="a-KZ"></a>尊者舍梨子，<a id="a-Ka"></a>诸梵行人为得大利，<a id="a-Kb"></a>得值尊者舍梨子，<a id="a-Kc"></a>随时往见，<a id="a-Kd"></a>随时礼拜；<a id="a-Ke"></a>我今亦得大利，<a id="a-Kf"></a>随时往见，<a id="a-Kg"></a>随时礼拜。<a id="a-Kh"></a>诸梵行人应当縈衣顶上戴尊者舍梨子，<a id="a-Ki"></a>为得大利；<a id="a-Kj"></a>我今亦得大利，<a id="a-Kk"></a>随时往见，<a id="a-Kl"></a>随时礼拜。<a id="a-Km"></a>”</p>
  <p id="aKn">如是二贤更相称说，<a id="a-Ko"></a>更相赞善已，<a id="a-Kp"></a>欢喜奉行，<a id="a-Kq"></a>即从座起，<a id="a-Kr"></a>各还所止。</p>
  <p data-pb></p>
  <h2 id="aKs">七法品漏尽经第十</h2>
  <p id="aKt">我闻如是：<a id="a-Ku"></a>一时，<a id="a-Kv"></a>佛游拘楼瘦，<a id="a-Kw"></a>在剑磨瑟昙拘楼都邑。</p>
  <p id="aKx">尔时，<a id="a-Ky"></a>世尊告诸比丘：<a id="a-Kz"></a>“以知、<a id="a-L0"></a>以见故诸漏得尽，<a id="a-L1"></a>非不知、<a id="a-L2"></a>非不见也。<a id="a-L3"></a>云何以知、<a id="a-L4"></a>以见故诸漏得尽耶？<a id="a-L5"></a>有正思惟、<a id="a-L6"></a>不正思惟。<a id="a-L7"></a>若不正思惟者，<a id="a-L8"></a>未生欲漏而生，<a id="a-L9"></a>已生便增广；<a id="a-LA"></a>未生有漏、<a id="a-LB"></a>无明漏而生，<a id="a-LC"></a>已生便增广。<a id="a-LD"></a>若正思惟者，<a id="a-LE"></a>未生欲漏而不生，<a id="a-LF"></a>已生便灭；<a id="a-LG"></a>未生有漏、<a id="a-LH"></a>无明漏而不生，<a id="a-LI"></a>已生便灭。</p>
  <p id="aLJ">“然凡夫愚人不得闻正法，<a id="a-LK"></a>不值真知识，<a id="a-LL"></a>不知圣法，<a id="a-LM"></a>不调御圣法，<a id="a-LN"></a>不知如真法。<a id="a-LO"></a>不正思惟者，<a id="a-LP"></a>未生欲漏而生，<a id="a-LQ"></a>已生便增广；<a id="a-LR"></a>未生有漏、<a id="a-LS"></a>无明漏而生，<a id="a-LT"></a>已生便增广。<a id="a-LU"></a>正思惟者，<a id="a-LV"></a>未生欲漏而不生，<a id="a-LW"></a>已生便灭；<a id="a-LX"></a>未生有漏、<a id="a-LY"></a>无明漏而不生，<a id="a-LZ"></a>已生便灭。<a id="a-La"></a>不知如真法故，<a id="a-Lb"></a>不应念法而念，<a id="a-Lc"></a>应念法而不念。<a id="a-Ld"></a>以不应念法而念，<a id="a-Le"></a>应念法而不念故，<a id="a-Lf"></a>未生欲漏而生，<a id="a-Lg"></a>已生便增广；<a id="a-Lh"></a>未生有漏、<a id="a-Li"></a>无明漏而生，<a id="a-Lj"></a>已生便增广。</p>
  <p id="aLk">“多闻圣弟子得闻正法，<a id="a-Ll"></a>值真知识，<a id="a-Lm"></a>调御圣法，<a id="a-Ln"></a>知如真法。<a id="a-Lo"></a>不正思惟者，<a id="a-Lp"></a>未生欲漏而生，<a id="a-Lq"></a>已生便增广；<a id="a-Lr"></a>未生有漏、<a id="a-Ls"></a>无明漏而生，<a id="a-Lt"></a>已生便增广。<a id="a-Lu"></a>正思惟者，<a id="a-Lv"></a>未生欲漏而不生，<a id="a-Lw"></a>已生便灭；<a id="a-Lx"></a>未生有漏、<a id="a-Ly"></a>无明漏而不生，<a id="a-Lz"></a>已生便灭。<a id="a-M0"></a>知如真法已，<a id="a-M1"></a>不应念法不念，<a id="a-M2"></a>应念法便念。<a id="a-M3"></a>以不应念法不念，<a id="a-M4"></a>应念法便念故，<a id="a-M5"></a>未生欲漏而不生，<a id="a-M6"></a>已生便灭；<a id="a-M7"></a>未生有漏、<a id="a-M8"></a>无明漏而不生，<a id="a-M9"></a>已生便灭也。</p>
  <p id="aMA">“有七断漏、<a id="a-MB"></a>烦恼、<a id="a-MC"></a>忧戚法。<a id="a-MD"></a>云何为七？<a id="a-ME"></a>有漏从见断，<a id="a-MF"></a>有漏从护断，<a id="a-MG"></a>有漏从离断，<a id="a-MH"></a>有漏从用断，<a id="a-MI"></a>有漏从忍断，<a id="a-MJ"></a>有漏从除断，<a id="a-MK"></a>有漏从思惟断。</p>
  <p id="aML">“云何有漏从见断耶？<a id="a-MM"></a>凡夫愚人不得闻正法，<a id="a-MN"></a>不值真知识，<a id="a-MO"></a>不知圣法，<a id="a-MP"></a>不调御圣法，<a id="a-MQ"></a>不知如真法，<a id="a-MR"></a>不正思惟故，<a id="a-MS"></a>便作是念：<a id="a-MT"></a>‘我有过去世？<a id="a-MU"></a>我无过去世？<a id="a-MV"></a>我何因过去世？<a id="a-MW"></a>我云何过去世耶？<a id="a-MX"></a>我有未来世？<a id="a-MY"></a>我无未来世？<a id="a-MZ"></a>我何因未来世？<a id="a-Ma"></a>我云何未来世耶？<a id="a-Mb"></a>’自疑己身何谓是？<a id="a-Mc"></a>云何是耶？<a id="a-Md"></a>‘今此众生从何所来？<a id="a-Me"></a>当至何所？<a id="a-Mf"></a>本何因有？<a id="a-Mg"></a>当何因有？<a id="a-Mh"></a>’彼作如是不正思惟，<a id="a-Mi"></a>于六见中随其见生而生真有神，<a id="a-Mj"></a>此见生而生真无神，<a id="a-Mk"></a>此见生而生神见神，<a id="a-Ml"></a>此见生而生神见非神，<a id="a-Mm"></a>此见生而生非神见神，<a id="a-Mn"></a>此见生而生此是神，<a id="a-Mo"></a>能语、<a id="a-Mp"></a>能知、<a id="a-Mq"></a>能作、<a id="a-Mr"></a>能教、<a id="a-Ms"></a>能起、<a id="a-Mt"></a>教起，<a id="a-Mu"></a>生彼彼处，<a id="a-Mv"></a>受善恶报；<a id="a-Mw"></a>定无所从来，<a id="a-Mx"></a>定不有、<a id="a-My"></a>定不当有。<a id="a-Mz"></a>是谓见之弊，<a id="a-N0"></a>为见所动，<a id="a-N1"></a>见结所系，<a id="a-N2"></a>凡夫愚人以是之故，<a id="a-N3"></a>便受生、<a id="a-N4"></a>老、<a id="a-N5"></a>病、<a id="a-N6"></a>死苦也。</p>
  <p id="aN7">“多闻圣弟子得闻正法，<a id="a-N8"></a>值真知识，<a id="a-N9"></a>调御圣法，<a id="a-NA"></a>知如真法，<a id="a-NB"></a>知苦如真，<a id="a-NC"></a>知苦集、<a id="a-ND"></a>知苦灭、<a id="a-NE"></a>知苦灭道如真；<a id="a-NF"></a>如是知如真已，<a id="a-NG"></a>则三结尽，<a id="a-NH"></a>身见、<a id="a-NI"></a>戒取、<a id="a-NJ"></a>疑三结尽已，<a id="a-NK"></a>得须陀洹，<a id="a-NL"></a>不堕恶法，<a id="a-NM"></a>定趣正觉，<a id="a-NN"></a>极受七有；<a id="a-NO"></a>天上人间七往来已，<a id="a-NP"></a>便得苦际。<a id="a-NQ"></a>若不知见者，<a id="a-NR"></a>则生烦恼、<a id="a-NS"></a>忧戚；<a id="a-NT"></a>知见则不生烦恼、<a id="a-NU"></a>忧戚，<a id="a-NV"></a>是谓有漏从见断也。</p>
  <p id="aNW">“云何有漏从护断耶？<a id="a-NX"></a>比丘，<a id="a-NY"></a>眼见色，<a id="a-NZ"></a>护眼根者，<a id="a-Na"></a>以正思惟不净观也；<a id="a-Nb"></a>不护眼根者，<a id="a-Nc"></a>不正思惟以净观也。<a id="a-Nd"></a>若不护者，<a id="a-Ne"></a>则生烦恼、<a id="a-Nf"></a>忧戚；<a id="a-Ng"></a>护则不生烦恼、<a id="a-Nh"></a>忧戚。<a id="a-Ni"></a>如是耳、<a id="a-Nj"></a>鼻、<a id="a-Nk"></a>舌、<a id="a-Nl"></a>身、<a id="a-Nm"></a>意知法，<a id="a-Nn"></a>护意根者，<a id="a-No"></a>以正思惟不净观也；<a id="a-Np"></a>不护意根者，<a id="a-Nq"></a>不正思惟以净观也。<a id="a-Nr"></a>若不护者，<a id="a-Ns"></a>则生烦恼、<a id="a-Nt"></a>忧戚；<a id="a-Nu"></a>护则不生烦恼、<a id="a-Nv"></a>忧戚，<a id="a-Nw"></a>是谓有漏从护断也。</p>
  <p id="aNx">“云何有漏从离断耶？<a id="a-Ny"></a>比丘，<a id="a-Nz"></a>见恶象则当远离，<a id="a-O0"></a>恶马、<a id="a-O1"></a>恶牛、<a id="a-O2"></a>恶狗、<a id="a-O3"></a>毒蛇、<a id="a-O4"></a>恶道、<a id="a-O5"></a>沟坑、<a id="a-O6"></a>屏厕、<a id="a-O7"></a>江河、<a id="a-O8"></a>深泉、<a id="a-O9"></a>山岩、<a id="a-OA"></a>恶知识、<a id="a-OB"></a>恶朋友、<a id="a-OC"></a>恶异道、<a id="a-OD"></a>恶闾里、<a id="a-OE"></a>恶居止，<a id="a-OF"></a>若诸梵行与其同处，<a id="a-OG"></a>人无疑者而使有疑，<a id="a-OH"></a>比丘者应当离。<a id="a-OI"></a>恶知识、<a id="a-OJ"></a>恶朋友、<a id="a-OK"></a>恶异道、<a id="a-OL"></a>恶闾里、<a id="a-OM"></a>恶居止，<a id="a-ON"></a>若诸梵行与其同处，<a id="a-OO"></a>人无疑者而使有疑，<a id="a-OP"></a>尽当远离。<a id="a-OQ"></a>若不离者，<a id="a-OR"></a>则生烦恼、<a id="a-OS"></a>忧戚；<a id="a-OT"></a>离则不生烦恼、<a id="a-OU"></a>忧戚，<a id="a-OV"></a>是谓有漏从离断也。</p>
  <p id="aOW">“云何有漏从用断耶？<a id="a-OX"></a>比丘，<a id="a-OY"></a>若用衣服，<a id="a-OZ"></a>非为利故，<a id="a-Oa"></a>非以贡高故，<a id="a-Ob"></a>非为严饰故；<a id="a-Oc"></a>但为蚊虻、<a id="a-Od"></a>风雨、<a id="a-Oe"></a>寒热故，<a id="a-Of"></a>以惭愧故也。<a id="a-Og"></a>若用饮食，<a id="a-Oh"></a>非为利故，<a id="a-Oi"></a>非以贡高故，<a id="a-Oj"></a>非为肥悦故；<a id="a-Ok"></a>但为令身久住，<a id="a-Ol"></a>除烦恼、<a id="a-Om"></a>忧戚故，<a id="a-On"></a>以行梵行故，<a id="a-Oo"></a>欲令故病断，<a id="a-Op"></a>新病不生故，<a id="a-Oq"></a>久住安隐无病故也。<a id="a-Or"></a>若用居止房舍、<a id="a-Os"></a>床褥、<a id="a-Ot"></a>卧具，<a id="a-Ou"></a>非为利故，<a id="a-Ov"></a>非以贡高故，<a id="a-Ow"></a>非为严饰故；<a id="a-Ox"></a>但为疲倦得止息故，<a id="a-Oy"></a>得静坐故也。<a id="a-Oz"></a>若用汤药，<a id="a-P0"></a>非为利故，<a id="a-P1"></a>非以贡高故，<a id="a-P2"></a>非为肥悦故；<a id="a-P3"></a>但为除病恼故，<a id="a-P4"></a>摄御命根故，<a id="a-P5"></a>安隐无病故。<a id="a-P6"></a>若不用者，<a id="a-P7"></a>则生烦恼、<a id="a-P8"></a>忧戚；<a id="a-P9"></a>用则不生烦恼、<a id="a-PA"></a>忧戚，<a id="a-PB"></a>是谓有漏从用断也。</p>
  <p id="aPC">“云何有漏从忍断耶？<a id="a-PD"></a>比丘，<a id="a-PE"></a>精进断恶不善，<a id="a-PF"></a>修善法故，<a id="a-PG"></a>常有起想，<a id="a-PH"></a>专心精勤，<a id="a-PI"></a>身体、<a id="a-PJ"></a>皮肉、<a id="a-PK"></a>筋骨、<a id="a-PL"></a>血髄皆令干竭，<a id="a-PM"></a>不舍精进，<a id="a-PN"></a>要得所求，<a id="a-PO"></a>乃舍精进。<a id="a-PP"></a>比丘，<a id="a-PQ"></a>复当堪忍饥渴、<a id="a-PR"></a>寒热、<a id="a-PS"></a>蚊虻蝇蚤虱，<a id="a-PT"></a>风日所逼，<a id="a-PU"></a>恶声捶杖，<a id="a-PV"></a>亦能忍之。<a id="a-PW"></a>身遇诸病，<a id="a-PX"></a>极为苦痛，<a id="a-PY"></a>至命欲绝，<a id="a-PZ"></a>诸不可乐，<a id="a-Pa"></a>皆能堪忍。<a id="a-Pb"></a>若不忍者，<a id="a-Pc"></a>则生烦恼、<a id="a-Pd"></a>忧戚；<a id="a-Pe"></a>忍则不生烦恼、<a id="a-Pf"></a>忧戚，<a id="a-Pg"></a>是谓有漏从忍断也。</p>
  <p id="aPh">“云何有漏从除断耶？<a id="a-Pi"></a>比丘，<a id="a-Pj"></a>生欲念不除断舍离，<a id="a-Pk"></a>生恚念、<a id="a-Pl"></a>害念不除断舍离。<a id="a-Pm"></a>若不除者，<a id="a-Pn"></a>则生烦恼、<a id="a-Po"></a>忧戚；<a id="a-Pp"></a>除则不生烦恼、<a id="a-Pq"></a>忧戚，<a id="a-Pr"></a>是谓有漏从除断也。</p>
  <p id="aPs">“云何有漏从思惟断耶？<a id="a-Pt"></a>比丘，<a id="a-Pu"></a>思惟初念觉支，<a id="a-Pv"></a>依离、<a id="a-Pw"></a>依无欲、<a id="a-Px"></a>依于灭尽，<a id="a-Py"></a>趣至出要；<a id="a-Pz"></a>法、<a id="a-Q0"></a>精进、<a id="a-Q1"></a>喜、<a id="a-Q2"></a>息、<a id="a-Q3"></a>定，<a id="a-Q4"></a>思惟第七舍觉支，<a id="a-Q5"></a>依离、<a id="a-Q6"></a>依无欲、<a id="a-Q7"></a>依于灭尽，<a id="a-Q8"></a>趣至出要。<a id="a-Q9"></a>若不思惟者，<a id="a-QA"></a>则生烦恼、<a id="a-QB"></a>忧戚；<a id="a-QC"></a>思惟则不生烦恼、<a id="a-QD"></a>忧戚，<a id="a-QE"></a>是谓有漏从思惟断也。</p>
  <p id="aQF">“若使比丘有漏从见断则以见断，<a id="a-QG"></a>有漏从护断则以护断，<a id="a-QH"></a>有漏从离断则以离断，<a id="a-QI"></a>有漏从用断则以用断，<a id="a-QJ"></a>有漏从忍断则以忍断，<a id="a-QK"></a>有漏从除断则以除断，<a id="a-QL"></a>有漏从思惟断则以思惟断，<a id="a-QM"></a>是谓比丘一切漏尽诸结已解，<a id="a-QN"></a>能以正智而得苦际。<a id="a-QO"></a>”</p>
  <p id="aQP">佛说如是，<a id="a-QQ"></a>彼诸比丘闻佛所说，<a id="a-QR"></a>欢喜奉行。</p>
  <p id="aQS">七法品第一竟。</p>
 </body>
</html>