<!doctype html>
<html id="z3IBU8lXF" data-ver="1942">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四十二</h1>
  <h2 id="a2">根本分别品第十三（有十经）（第四分别诵）</h2>
  <p id="a3">分别六界、<a id="a-4"></a>处，<a id="a-5"></a>观法、<a id="a-6"></a>温泉林，</p>
  <p id="a7">释中禅室尊，<a id="a-8"></a>阿难说、<a id="a-9"></a>意行，</p>
  <p id="aA">拘楼瘦无诤，<a id="a-B"></a>鹦鹉、<a id="a-C"></a>分别业。</p>
  <p data-pb></p>
  <h2 id="aD">根本分别品分别六界经第一</h2>
  <p id="aE">我闻如是：<a id="a-F"></a>一时，<a id="a-G"></a>佛游摩竭陀国，<a id="a-H"></a>往诣王舍城宿。<a id="a-I"></a>于是，<a id="a-J"></a>世尊住至陶家，<a id="a-K"></a>语曰：<a id="a-L"></a>“陶师，<a id="a-M"></a>我今欲寄陶屋一宿，<a id="a-N"></a>汝见听耶？<a id="a-O"></a>”</p>
  <p id="aP">陶师答曰：<a id="a-Q"></a>“我无所违，<a id="a-R"></a>然有一比丘先已住中，<a id="a-S"></a>若彼听者，<a id="a-T"></a>欲住随意。<a id="a-U"></a>”</p>
  <p id="aV">尔时，<a id="a-W"></a>尊者弗迦逻娑利先已在彼住陶屋中。<a id="a-X"></a>于是，<a id="a-Y"></a>世尊出陶师家入彼陶屋，<a id="a-Z"></a>语尊者弗迦逻娑利曰：<a id="a-a"></a>“比丘，<a id="a-b"></a>我今欲寄陶屋一宿，<a id="a-c"></a>汝见听耶？<a id="a-d"></a>”</p>
  <p id="ae">尊者弗迦逻娑利答曰：<a id="a-f"></a>“君！<a id="a-g"></a>我无所违，<a id="a-h"></a>且此陶屋草座已敷，<a id="a-i"></a>君欲住者，<a id="a-j"></a>自可随意。<a id="a-k"></a>”</p>
  <p id="al">尔时，<a id="a-m"></a>世尊从彼陶屋出外洗足讫，<a id="a-n"></a>还入内，<a id="a-o"></a>于草座上敷尼师坛，<a id="a-p"></a>结跏趺坐，<a id="a-q"></a>竟夜默然静坐定意，<a id="a-r"></a>尊者弗迦逻娑利亦竟夜默然静坐定意。<a id="a-s"></a>彼时，<a id="a-t"></a>世尊而作是念：<a id="a-u"></a>“此比丘住止寂静，<a id="a-v"></a>甚奇！<a id="a-w"></a>甚特！<a id="a-x"></a>我今宁可问彼比丘：<a id="a-y"></a>汝师是谁？<a id="a-z"></a>依谁出家学道受法？<a id="a-10"></a>”</p>
  <p id="a11">世尊念已，<a id="a-12"></a>问曰：<a id="a-13"></a>“比丘，<a id="a-14"></a>汝师是谁？<a id="a-15"></a>依谁出家学道受法？<a id="a-16"></a>”</p>
  <p id="a17">尊者弗迦逻裟利答曰：<a id="a-18"></a>“贤者，<a id="a-19"></a>有沙门瞿昙释种子，<a id="a-1A"></a>舍释宗族，<a id="a-1B"></a>剃除须发，<a id="a-1C"></a>著袈裟衣，<a id="a-1D"></a>至信、<a id="a-1E"></a>舍家、<a id="a-1F"></a>无家、<a id="a-1G"></a>学道，<a id="a-1H"></a>觉无上正尽觉，<a id="a-1I"></a>彼是我师，<a id="a-1J"></a>依彼出家学道受法。<a id="a-1K"></a>”</p>
  <p id="a1L">世尊即复问曰：<a id="a-1M"></a>“比丘，<a id="a-1N"></a>曾见师耶？<a id="a-1O"></a>”</p>
  <p id="a1P">尊者弗迦逻娑利答曰：<a id="a-1Q"></a>“不见。<a id="a-1R"></a>”</p>
  <p id="a1S">世尊问曰：<a id="a-1T"></a>“若见师者，<a id="a-1U"></a>为识不耶？<a id="a-1V"></a>”</p>
  <p id="a1W">尊者弗迦逻婆利答曰：<a id="a-1X"></a>“不识。<a id="a-1Y"></a>然，<a id="a-1Z"></a>贤者，<a id="a-1a"></a>我闻世尊、<a id="a-1b"></a>如来、<a id="a-1c"></a>无所著、<a id="a-1d"></a>等正觉、<a id="a-1e"></a>明行成为、<a id="a-1f"></a>善逝、<a id="a-1g"></a>世闻解、<a id="a-1h"></a>无上士、<a id="a-1i"></a>道法御、<a id="a-1j"></a>天人师，<a id="a-1k"></a>号佛、<a id="a-1l"></a>众佑，<a id="a-1m"></a>彼是我师，<a id="a-1n"></a>依彼出家学道受法。<a id="a-1o"></a>”</p>
  <p id="a1p">彼时，<a id="a-1q"></a>世尊复作是念：<a id="a-1r"></a>“此族姓子依我出家学道受法，<a id="a-1s"></a>我今宁可为说法耶？<a id="a-1t"></a>”世尊念已，<a id="a-1u"></a>语尊者弗迦逻娑利曰：<a id="a-1v"></a>“比丘，<a id="a-1w"></a>我为汝说法，<a id="a-1x"></a>初善、<a id="a-1y"></a>中善、<a id="a-1z"></a>竟亦善，<a id="a-20"></a>有义有文，<a id="a-21"></a>具足清净，<a id="a-22"></a>显现梵行，<a id="a-23"></a>谓分别六界，<a id="a-24"></a>汝当谛听，<a id="a-25"></a>善思念之！<a id="a-26"></a>”</p>
  <p id="a27">尊者弗迦逻娑利答曰：<a id="a-28"></a>“唯然。<a id="a-29"></a>”</p>
  <p id="a2A">佛告彼曰：<a id="a-2B"></a>“比丘，<a id="a-2C"></a>人有六界聚、<a id="a-2D"></a>六触处、<a id="a-2E"></a>十八意行、<a id="a-2F"></a>四住处。<a id="a-2G"></a>若有住彼，<a id="a-2H"></a>不闻忧戚事，<a id="a-2I"></a>不闻忧戚事已，<a id="a-2J"></a>意便不憎、<a id="a-2K"></a>不忧、<a id="a-2L"></a>不劳，<a id="a-2M"></a>亦不恐怖，<a id="a-2N"></a>如是有教，<a id="a-2O"></a>不放逸慧，<a id="a-2P"></a>守护真谛，<a id="a-2Q"></a>长养惠施。</p>
  <p id="a2R">“比丘，<a id="a-2S"></a>当学最上，<a id="a-2T"></a>当学至寂，<a id="a-2U"></a>分别六界。<a id="a-2V"></a>如是，<a id="a-2W"></a>比丘，<a id="a-2X"></a>人有六界聚。<a id="a-2Y"></a>此说何因？<a id="a-2Z"></a>谓地界、<a id="a-2a"></a>水界、<a id="a-2b"></a>火界、<a id="a-2c"></a>风界、<a id="a-2d"></a>空界、<a id="a-2e"></a>识界。<a id="a-2f"></a>比丘，<a id="a-2g"></a>人有六界聚者，<a id="a-2h"></a>因此故说。</p>
  <p id="a2i">“比丘，<a id="a-2j"></a>人有六触处。<a id="a-2k"></a>此说何因？<a id="a-2l"></a>谓比丘眼触见色，<a id="a-2m"></a>耳触闻声，<a id="a-2n"></a>鼻触嗅香，<a id="a-2o"></a>舌触尝味，<a id="a-2p"></a>身触觉触，<a id="a-2q"></a>意触知法。<a id="a-2r"></a>比丘，<a id="a-2s"></a>人有六触处者，<a id="a-2t"></a>因此故说。</p>
  <p id="a2u">“比丘，<a id="a-2v"></a>人有十八人意行。<a id="a-2w"></a>此说何因？<a id="a-2x"></a>谓比丘眼见色，<a id="a-2y"></a>观色喜住，<a id="a-2z"></a>观色忧住，<a id="a-30"></a>观色舍住；<a id="a-31"></a>如是耳、<a id="a-32"></a>鼻、<a id="a-33"></a>舌、<a id="a-34"></a>身，<a id="a-35"></a>意知法，<a id="a-36"></a>观法喜住，<a id="a-37"></a>观法忧住，<a id="a-38"></a>观法舍住。<a id="a-39"></a>比丘，<a id="a-3A"></a>此六喜观、<a id="a-3B"></a>六忧观、<a id="a-3C"></a>六舍观，<a id="a-3D"></a>合已十八行。<a id="a-3E"></a>比丘，<a id="a-3F"></a>人有十八意行者，<a id="a-3G"></a>因此故说。</p>
  <p id="a3H">“比丘，<a id="a-3I"></a>人有四住处。<a id="a-3J"></a>此说何因？<a id="a-3K"></a>谓真谛住处、<a id="a-3L"></a>慧住处、<a id="a-3M"></a>施住处、<a id="a-3N"></a>息住处。<a id="a-3O"></a>比丘，<a id="a-3P"></a>人有四住处者，<a id="a-3Q"></a>因此故说。<a id="a-3R"></a>云何比丘不放逸慧？<a id="a-3S"></a>若有比丘分别身界：<a id="a-3T"></a>‘今我此身有内地界而受于生。<a id="a-3U"></a>’此为云何？<a id="a-3V"></a>谓发、<a id="a-3W"></a>毛、<a id="a-3X"></a>爪、<a id="a-3Y"></a>齿、<a id="a-3Z"></a>粗细肤、<a id="a-3a"></a>皮、<a id="a-3b"></a>肉、<a id="a-3c"></a>骨、<a id="a-3d"></a>筋、<a id="a-3e"></a>肾、<a id="a-3f"></a>心、<a id="a-3g"></a>肝、<a id="a-3h"></a>肺、<a id="a-3i"></a>脾、<a id="a-3j"></a>大肠、<a id="a-3k"></a>粪，<a id="a-3l"></a>如斯之比，<a id="a-3m"></a>此身中余在内，<a id="a-3n"></a>内所摄坚，<a id="a-3o"></a>坚性住内，<a id="a-3p"></a>于生所受，<a id="a-3q"></a>是谓比丘内地界也。<a id="a-3r"></a>比丘，<a id="a-3s"></a>若有内地界及外地界者，<a id="a-3t"></a>彼一切总说地界，<a id="a-3u"></a>彼一切非我有，<a id="a-3v"></a>我非彼有，<a id="a-3w"></a>亦非神也。<a id="a-3x"></a>如是慧观，<a id="a-3y"></a>知其如真，<a id="a-3z"></a>心不染著于此地界，<a id="a-40"></a>是谓比丘不放逸慧。</p>
  <p id="a41">“复次，<a id="a-42"></a>比丘不放逸慧，<a id="a-43"></a>若有比丘分别身界：<a id="a-44"></a>‘今我此身有内水界而受于生。<a id="a-45"></a>’此为云何？<a id="a-46"></a>谓脑髓、<a id="a-47"></a>眼泪、<a id="a-48"></a>汗、<a id="a-49"></a>涕、<a id="a-4A"></a>唾、<a id="a-4B"></a>脓、<a id="a-4C"></a>血、<a id="a-4D"></a>肪、<a id="a-4E"></a>髓、<a id="a-4F"></a>涎、<a id="a-4G"></a>痰、<a id="a-4H"></a>小便，<a id="a-4I"></a>如斯之比，<a id="a-4J"></a>此身中余在内，<a id="a-4K"></a>内所摄水，<a id="a-4L"></a>水性润内，<a id="a-4M"></a>于生所受，<a id="a-4N"></a>是谓比丘内水界也。<a id="a-4O"></a>比丘，<a id="a-4P"></a>若有内水界及外水界者，<a id="a-4Q"></a>彼一切总说水界，<a id="a-4R"></a>彼一切非我有，<a id="a-4S"></a>我非彼有，<a id="a-4T"></a>亦非神也。<a id="a-4U"></a>如是慧观，<a id="a-4V"></a>知其如真，<a id="a-4W"></a>心不染著于此水界，<a id="a-4X"></a>是谓比丘不放逸慧。</p>
  <p id="a4Y">“复次，<a id="a-4Z"></a>比丘不放逸慧，<a id="a-4a"></a>若有比丘分别此身界：<a id="a-4b"></a>‘今我此身有内火界而受于生。<a id="a-4c"></a>’此为云何？<a id="a-4d"></a>谓热身、<a id="a-4e"></a>暖身、<a id="a-4f"></a>烦闷身、<a id="a-4g"></a>温壮身，<a id="a-4h"></a>谓消饮食，<a id="a-4i"></a>如斯之比，<a id="a-4j"></a>此身中余在内，<a id="a-4k"></a>内所摄火，<a id="a-4l"></a>火性热内，<a id="a-4m"></a>于生所受，<a id="a-4n"></a>是谓比丘内火界也。<a id="a-4o"></a>比丘，<a id="a-4p"></a>若有內火界及外火界者，<a id="a-4q"></a>彼一切总说火界，<a id="a-4r"></a>彼一切非我有，<a id="a-4s"></a>我非彼有，<a id="a-4t"></a>亦非神也。<a id="a-4u"></a>如是慧观，<a id="a-4v"></a>知其如真，<a id="a-4w"></a>心不染著于此火界，<a id="a-4x"></a>是谓比丘不放逸慧。</p>
  <p id="a4y">“复次，<a id="a-4z"></a>比丘不放逸慧，<a id="a-50"></a>若有比丘分别身界：<a id="a-51"></a>‘今我此身有内风界而受于生。<a id="a-52"></a>’此为云何？<a id="a-53"></a>谓上风、<a id="a-54"></a>下风、<a id="a-55"></a>胁风、<a id="a-56"></a>掣缩风、<a id="a-57"></a>蹴风、<a id="a-58"></a>非道风、<a id="a-59"></a>节节行风、<a id="a-5A"></a>息出风、<a id="a-5B"></a>息入风，<a id="a-5C"></a>如斯之比，<a id="a-5D"></a>此身中余在内，<a id="a-5E"></a>内所摄风，<a id="a-5F"></a>风性动内，<a id="a-5G"></a>于生所受，<a id="a-5H"></a>是谓比丘内风界也。<a id="a-5I"></a>比丘，<a id="a-5J"></a>若有内风界及外风界者，<a id="a-5K"></a>彼一切总说风界，<a id="a-5L"></a>彼一切非我有，<a id="a-5M"></a>我非彼有，<a id="a-5N"></a>亦非神也。<a id="a-5O"></a>如是慧观，<a id="a-5P"></a>知其如真，<a id="a-5Q"></a>心不染著于此风界，<a id="a-5R"></a>是谓比丘不放逸慧。</p>
  <p id="a5S">“复次，<a id="a-5T"></a>比丘不放逸慧，<a id="a-5U"></a>若有比丘分别身界：<a id="a-5V"></a>‘今我此身有内空界而受于生。<a id="a-5W"></a>’此为云何？<a id="a-5X"></a>谓眼空、<a id="a-5Y"></a>耳空、<a id="a-5Z"></a>鼻空、<a id="a-5a"></a>口空、<a id="a-5b"></a>咽喉动摇，<a id="a-5c"></a>谓食啖含消，<a id="a-5d"></a>安徐咽住，<a id="a-5e"></a>若下过出，<a id="a-5f"></a>如斯之比，<a id="a-5g"></a>此身中余在内，<a id="a-5h"></a>内所摄空，<a id="a-5i"></a>在空不为肉、<a id="a-5j"></a>皮、<a id="a-5k"></a>骨、<a id="a-5l"></a>筋所覆，<a id="a-5m"></a>是谓比丘内空界也。<a id="a-5n"></a>比丘，<a id="a-5o"></a>若有内空界及外空界者，<a id="a-5p"></a>彼一切总说空界，<a id="a-5q"></a>彼一切非我有，<a id="a-5r"></a>我非彼有，<a id="a-5s"></a>亦非神也。<a id="a-5t"></a>如是慧观，<a id="a-5u"></a>知其如真，<a id="a-5v"></a>心不染著于此空界，<a id="a-5w"></a>是谓比丘不放逸慧。</p>
  <p id="a5x">“比丘，<a id="a-5y"></a>若有比丘于此五界知其如真，<a id="a-5z"></a>知如真已，<a id="a-60"></a>心不染彼而解脱者，<a id="a-61"></a>唯有余识。<a id="a-62"></a>此何等识？<a id="a-63"></a>乐识、<a id="a-64"></a>苦识、<a id="a-65"></a>喜识、<a id="a-66"></a>忧识、<a id="a-67"></a>舍识。<a id="a-68"></a>比丘，<a id="a-69"></a>因乐更乐故生乐觉，<a id="a-6A"></a>彼觉乐觉，<a id="a-6B"></a>觉乐觉已，<a id="a-6C"></a>即知觉乐觉。<a id="a-6D"></a>若有比丘灭此乐更乐，<a id="a-6E"></a>灭此乐更乐已，<a id="a-6F"></a>若有从乐更乐生乐觉者，<a id="a-6G"></a>彼亦灭息止，<a id="a-6H"></a>知已冷也。<a id="a-6I"></a>比丘，<a id="a-6J"></a>因苦更乐故生苦觉，<a id="a-6K"></a>彼觉苦觉，<a id="a-6L"></a>觉苦觉已，<a id="a-6M"></a>即知觉苦觉。<a id="a-6N"></a>若有比丘灭此苦更乐，<a id="a-6O"></a>灭此苦更乐已，<a id="a-6P"></a>若有从苦更乐生苦觉者，<a id="a-6Q"></a>彼亦灭息止，<a id="a-6R"></a>知已冷也。<a id="a-6S"></a>比丘，<a id="a-6T"></a>因喜更乐故生喜觉，<a id="a-6U"></a>彼觉喜觉，<a id="a-6V"></a>觉喜觉已，<a id="a-6W"></a>即知觉喜觉。<a id="a-6X"></a>若有比丘灭此喜更乐，<a id="a-6Y"></a>灭此喜更乐已，<a id="a-6Z"></a>若有从喜更乐生喜觉者，<a id="a-6a"></a>彼亦灭息止，<a id="a-6b"></a>知已冷也。<a id="a-6c"></a>比丘，<a id="a-6d"></a>因忧更乐故生忧觉，<a id="a-6e"></a>彼觉忧觉，<a id="a-6f"></a>觉忧觉已，<a id="a-6g"></a>即知觉忧觉。<a id="a-6h"></a>若有比丘灭此忧更乐，<a id="a-6i"></a>灭此忧更乐已，<a id="a-6j"></a>若有从忧更乐生忧觉者，<a id="a-6k"></a>彼亦灭息止，<a id="a-6l"></a>知已冷也。<a id="a-6m"></a>比丘，<a id="a-6n"></a>因舍更乐故生舍觉，<a id="a-6o"></a>彼觉舍觉，<a id="a-6p"></a>觉舍觉已，<a id="a-6q"></a>即知觉舍觉。<a id="a-6r"></a>若有比丘灭此舍更乐，<a id="a-6s"></a>灭此舍更乐已，<a id="a-6t"></a>若有从舍更乐生舍觉者，<a id="a-6u"></a>彼亦灭息止，<a id="a-6v"></a>知已冷也。<a id="a-6w"></a>比丘，<a id="a-6x"></a>彼彼更乐故生彼彼觉，<a id="a-6y"></a>灭彼彼更乐已，<a id="a-6z"></a>彼彼觉亦灭，<a id="a-70"></a>彼知此觉从更乐，<a id="a-71"></a>更乐本，<a id="a-72"></a>更乐习，<a id="a-73"></a>从更乐生，<a id="a-74"></a>以更乐为首，<a id="a-75"></a>依更乐行。</p>
  <p id="a76">“比丘，<a id="a-77"></a>犹如火母，<a id="a-78"></a>因钻及人方便热相故，<a id="a-79"></a>而生火也。<a id="a-7A"></a>比丘，<a id="a-7B"></a>彼彼众多林木相离分散，<a id="a-7C"></a>若从彼生火，<a id="a-7D"></a>火数热于生数受，<a id="a-7E"></a>彼都灭止息，<a id="a-7F"></a>则冷樵木也。<a id="a-7G"></a>如是，<a id="a-7H"></a>比丘，<a id="a-7I"></a>彼彼更乐故生彼彼觉，<a id="a-7J"></a>灭彼彼更乐故彼彼觉亦灭！<a id="a-7K"></a>彼知此觉从更乐，<a id="a-7L"></a>更乐本，<a id="a-7M"></a>更乐习，<a id="a-7N"></a>从更乐生，<a id="a-7O"></a>以更乐为首，<a id="a-7P"></a>依更乐行。<a id="a-7Q"></a>若比丘不染此三觉而解脱者，<a id="a-7R"></a>彼比丘唯存于舍，<a id="a-7S"></a>极清净也。<a id="a-7T"></a>比丘，<a id="a-7U"></a>彼比丘作是念：<a id="a-7V"></a>‘我此清净舍，<a id="a-7W"></a>移入无量空处，<a id="a-7X"></a>修如是心，<a id="a-7Y"></a>依彼、<a id="a-7Z"></a>住彼、<a id="a-7a"></a>立彼、<a id="a-7b"></a>缘彼、<a id="a-7c"></a>系缚于彼；<a id="a-7d"></a>我此清净舍，<a id="a-7e"></a>移入无量识处、<a id="a-7f"></a>无所有处、<a id="a-7g"></a>非有想非无想处，<a id="a-7h"></a>修如是心，<a id="a-7i"></a>依彼、<a id="a-7j"></a>住彼、<a id="a-7k"></a>立彼、<a id="a-7l"></a>缘彼、<a id="a-7m"></a>系缚于彼。<a id="a-7n"></a>’</p>
  <p id="a7o">“比丘，<a id="a-7p"></a>犹工炼金上妙之师，<a id="a-7q"></a>以火烧金，<a id="a-7r"></a>锻令极薄。<a id="a-7s"></a>又以火燷，<a id="a-7t"></a>数数足火熟炼令净，<a id="a-7u"></a>极使柔软而有光明。<a id="a-7v"></a>比丘，<a id="a-7w"></a>此金者，<a id="a-7x"></a>于金师以数数足火熟炼令净，<a id="a-7y"></a>极使柔软而有光明已，<a id="a-7z"></a>彼金师者，<a id="a-80"></a>随所施设，<a id="a-81"></a>或缠缯彩，<a id="a-82"></a>严饰新衣，<a id="a-83"></a>指环、<a id="a-84"></a>臂钏、<a id="a-85"></a>璎珞、<a id="a-86"></a>宝鬘，<a id="a-87"></a>随意所作。<a id="a-88"></a>如是，<a id="a-89"></a>比丘，<a id="a-8A"></a>彼比丘作是念：<a id="a-8B"></a>‘我此清净舍，<a id="a-8C"></a>移人无量空处，<a id="a-8D"></a>修如是心，<a id="a-8E"></a>依彼、<a id="a-8F"></a>住彼、<a id="a-8G"></a>立彼、<a id="a-8H"></a>缘彼、<a id="a-8I"></a>系缚于彼；<a id="a-8J"></a>我此清净舍，<a id="a-8K"></a>移入无量识处，<a id="a-8L"></a>无所有处、<a id="a-8M"></a>非有想非无想处，<a id="a-8N"></a>修如是心，<a id="a-8O"></a>依彼、<a id="a-8P"></a>住彼、<a id="a-8Q"></a>立彼、<a id="a-8R"></a>缘彼、<a id="a-8S"></a>系缚于彼。<a id="a-8T"></a>’</p>
  <p id="a8U">“彼比丘复作是念：<a id="a-8V"></a>‘我此清净舍，<a id="a-8W"></a>依无量空处者，<a id="a-8X"></a>故是有为。<a id="a-8Y"></a>若有为者，<a id="a-8Z"></a>则是无常；<a id="a-8a"></a>若无常者，<a id="a-8b"></a>即是苦也；<a id="a-8c"></a>若是苦者，<a id="a-8d"></a>便知苦。<a id="a-8e"></a>知苦已，<a id="a-8f"></a>彼此舍不复移入无量空处。<a id="a-8g"></a>我此清净舍，<a id="a-8h"></a>依无量识处、<a id="a-8i"></a>无所有处、<a id="a-8j"></a>非有想非无想处者，<a id="a-8k"></a>故是有为。<a id="a-8l"></a>若有为者，<a id="a-8m"></a>则是无常；<a id="a-8n"></a>若无常者，<a id="a-8o"></a>即是苦也；<a id="a-8p"></a>若是苦者，<a id="a-8q"></a>便知苦。<a id="a-8r"></a>知苦已，<a id="a-8s"></a>彼此舍不复移入无量识处、<a id="a-8t"></a>无所有处、<a id="a-8u"></a>非有想非无想处。<a id="a-8v"></a>’比丘，<a id="a-8w"></a>若有比丘于此四处以慧观之，<a id="a-8x"></a>知其如真，<a id="a-8y"></a>心不成就，<a id="a-8z"></a>不移入者，<a id="a-90"></a>彼于尔时不复有为，<a id="a-91"></a>亦无所思，<a id="a-92"></a>谓有及无。<a id="a-93"></a>彼受身最后觉，<a id="a-94"></a>则知受身最后觉；<a id="a-95"></a>受命最后觉，<a id="a-96"></a>则知受命最后觉。<a id="a-97"></a>身坏命终，<a id="a-98"></a>寿命已讫，<a id="a-99"></a>彼所觉一切灭息止，<a id="a-9A"></a>知至冷也。</p>
  <p id="a9B">“比丘，<a id="a-9C"></a>譬如燃灯，<a id="a-9D"></a>因油因炷，<a id="a-9E"></a>彼若无人更增益油，<a id="a-9F"></a>亦不续炷，<a id="a-9G"></a>是为前已灭讫，<a id="a-9H"></a>后不相续，<a id="a-9I"></a>无所复受。<a id="a-9J"></a>如是，<a id="a-9K"></a>比丘受身最后觉，<a id="a-9L"></a>则知受身最后觉；<a id="a-9M"></a>受命最后觉，<a id="a-9N"></a>则知受命最后觉。<a id="a-9O"></a>身坏命终，<a id="a-9P"></a>寿命已讫，<a id="a-9Q"></a>彼所觉一切灭息止，<a id="a-9R"></a>知至冷也。<a id="a-9S"></a>比丘，<a id="a-9T"></a>是谓比丘第一正慧，<a id="a-9U"></a>谓至究竟灭讫，<a id="a-9V"></a>漏尽比丘成就于彼，<a id="a-9W"></a>成就第一正慧处。<a id="a-9X"></a>比丘，<a id="a-9Y"></a>此解脱住真谛，<a id="a-9Z"></a>得不移动。<a id="a-9a"></a>真谛者，<a id="a-9b"></a>谓如法也；<a id="a-9c"></a>妄言者，<a id="a-9d"></a>谓虚妄法。<a id="a-9e"></a>比丘，<a id="a-9f"></a>成就彼第一真谛处。</p>
  <p id="a9g">“比丘，<a id="a-9h"></a>彼比丘施说施若本必有怨家，<a id="a-9i"></a>彼于尔时放舍、<a id="a-9j"></a>吐离、<a id="a-9k"></a>解脱、<a id="a-9l"></a>灭讫。<a id="a-9m"></a>比丘，<a id="a-9n"></a>是谓比丘第一正惠施，<a id="a-9o"></a>谓舍离一切世尽，<a id="a-9p"></a>无欲、<a id="a-9q"></a>灭、<a id="a-9r"></a>息、<a id="a-9s"></a>止，<a id="a-9t"></a>比丘成就于彼，<a id="a-9u"></a>成就第一惠施处。<a id="a-9v"></a>比丘，<a id="a-9w"></a>彼比丘心为欲、<a id="a-9x"></a>恚、<a id="a-9y"></a>痴所秽，<a id="a-9z"></a>不得解脱。<a id="a-A0"></a>比丘，<a id="a-A1"></a>此一切淫、<a id="a-A2"></a>怒、<a id="a-A3"></a>痴尽，<a id="a-A4"></a>无欲、<a id="a-A5"></a>灭、<a id="a-A6"></a>息、<a id="a-A7"></a>止，<a id="a-A8"></a>得第一息。<a id="a-A9"></a>比丘，<a id="a-AA"></a>成就彼者成就第一息处。</p>
  <p id="aAB">“比丘，<a id="a-AC"></a>我者是自举，<a id="a-AD"></a>我当有是亦自举，<a id="a-AE"></a>我当非有非无是亦自举，<a id="a-AF"></a>我当色有是亦自举，<a id="a-AG"></a>我当无色有是亦自举，<a id="a-AH"></a>我当非有色非无色是亦自举，<a id="a-AI"></a>我当有想是亦自举，<a id="a-AJ"></a>我当无想是亦自举，<a id="a-AK"></a>我当非有想非无想是亦自举，<a id="a-AL"></a>是贡高、<a id="a-AM"></a>是骄傲、<a id="a-AN"></a>是放逸。<a id="a-AO"></a>比丘，<a id="a-AP"></a>若无此一切自举、<a id="a-AQ"></a>贡高、<a id="a-AR"></a>骄傲、<a id="a-AS"></a>放逸者，<a id="a-AT"></a>意谓之息。<a id="a-AU"></a>比丘，<a id="a-AV"></a>若意息者，<a id="a-AW"></a>便不憎、<a id="a-AX"></a>不忧、<a id="a-AY"></a>不劳、<a id="a-AZ"></a>不怖。<a id="a-Aa"></a>所以者何？<a id="a-Ab"></a>彼比丘成就法故，<a id="a-Ac"></a>不复有可说憎者。<a id="a-Ad"></a>若不憎则不忧，<a id="a-Ae"></a>不忧则不愁，<a id="a-Af"></a>不愁则不劳，<a id="a-Ag"></a>不劳则不怖，<a id="a-Ah"></a>因不怖便当般涅槃：<a id="a-Ai"></a>生已尽，<a id="a-Aj"></a>梵行已立，<a id="a-Ak"></a>所作已办，<a id="a-Al"></a>不更受有，<a id="a-Am"></a>知如真。<a id="a-An"></a>”</p>
  <p id="aAo">说此法已，<a id="a-Ap"></a>尊者弗迦逻娑利远尘离垢，<a id="a-Aq"></a>诸法法眼生。<a id="a-Ar"></a>于是，<a id="a-As"></a>尊者弗迦逻娑利见法得法，<a id="a-At"></a>觉白净法，<a id="a-Au"></a>断疑度惑，<a id="a-Av"></a>更无余尊，<a id="a-Aw"></a>不复由他，<a id="a-Ax"></a>无有犹豫，<a id="a-Ay"></a>已住果证，<a id="a-Az"></a>于世尊法得无所畏；<a id="a-B0"></a>即从座起，<a id="a-B1"></a>稽首佛足，<a id="a-B2"></a>白曰：<a id="a-B3"></a>“世尊，<a id="a-B4"></a>我悔过。<a id="a-B5"></a>善逝，<a id="a-B6"></a>我自首。<a id="a-B7"></a>如愚如痴，<a id="a-B8"></a>如不定，<a id="a-B9"></a>如不善解，<a id="a-BA"></a>不识良田，<a id="a-BB"></a>不能自知。<a id="a-BC"></a>所以者何？<a id="a-BD"></a>以我称如来、<a id="a-BE"></a>无所著、<a id="a-BF"></a>等正觉为君也。<a id="a-BG"></a>惟愿世尊听我悔过！<a id="a-BH"></a>我悔过已，<a id="a-BI"></a>后不更作。<a id="a-BJ"></a>”</p>
  <p id="aBK">世尊告曰：<a id="a-BL"></a>“比丘，<a id="a-BM"></a>汝实愚痴，<a id="a-BN"></a>汝实不定，<a id="a-BO"></a>汝不善解，<a id="a-BP"></a>谓称如来、<a id="a-BQ"></a>无所著、<a id="a-BR"></a>等正觉为君也。<a id="a-BS"></a>比丘，<a id="a-BT"></a>若汝能自悔过，<a id="a-BU"></a>见已发露，<a id="a-BV"></a>护不更作者；<a id="a-BW"></a>比丘，<a id="a-BX"></a>如是则于圣法、<a id="a-BY"></a>律中益而不损，<a id="a-BZ"></a>谓能自悔过，<a id="a-Ba"></a>见已发露，<a id="a-Bb"></a>护不更作。<a id="a-Bc"></a>”</p>
  <p id="aBd">佛说如是，<a id="a-Be"></a>尊者弗迦逻娑利闻佛所说，<a id="a-Bf"></a>欢喜奉行。</p>
  <p data-pb></p>
  <h2 id="aBg">根本分别品分别六处经第二</h2>
  <p id="aBh">我闻如是：<a id="a-Bi"></a>一时，<a id="a-Bj"></a>佛游舍卫国，<a id="a-Bk"></a>在胜林给孤独园。</p>
  <p id="aBl">尔时，<a id="a-Bm"></a>世尊告诸比丘：<a id="a-Bn"></a>“我当为汝说法，<a id="a-Bo"></a>初妙、<a id="a-Bp"></a>中妙、<a id="a-Bq"></a>竟亦妙，<a id="a-Br"></a>有义有文，<a id="a-Bs"></a>具足清净，<a id="a-Bt"></a>显现梵行，<a id="a-Bu"></a>谓分别六处经。<a id="a-Bv"></a>谛听！<a id="a-Bw"></a>谛听！<a id="a-Bx"></a>善思念之。<a id="a-By"></a>”</p>
  <p id="aBz">时，<a id="a-C0"></a>诸比丘白曰：<a id="a-C1"></a>“世尊，<a id="a-C2"></a>唯当受教。<a id="a-C3"></a>”</p>
  <p id="aC4">佛言：<a id="a-C5"></a>“汝等六处当知内也，<a id="a-C6"></a>六更乐处当知内，<a id="a-C7"></a>十八意行当知内，<a id="a-C8"></a>三十六刀当知内，<a id="a-C9"></a>于中断彼成就是，<a id="a-CA"></a>无量说法当知内。<a id="a-CB"></a>三意止，<a id="a-CC"></a>谓圣人所习，<a id="a-CD"></a>圣人所习已，<a id="a-CE"></a>众可教。<a id="a-CF"></a>无上调御士者，<a id="a-CG"></a>调御士趣一切方，<a id="a-CH"></a>是谓分别六处经事。</p>
  <p id="aCI">“六处当知内者，<a id="a-CJ"></a>此何因说？<a id="a-CK"></a>谓眼处，<a id="a-CL"></a>耳、<a id="a-CM"></a>鼻、<a id="a-CN"></a>舌、<a id="a-CO"></a>身、<a id="a-CP"></a>意处。<a id="a-CQ"></a>六处当知内者，<a id="a-CR"></a>因此故说。</p>
  <p id="aCS">“六更乐处当知内者，<a id="a-CT"></a>此何因说？<a id="a-CU"></a>谓眼更乐为见色，<a id="a-CV"></a>耳更乐为闻声，<a id="a-CW"></a>鼻更乐为嗅香，<a id="a-CX"></a>舌更乐为尝味，<a id="a-CY"></a>身更乐为觉触，<a id="a-CZ"></a>意更乐为知法。<a id="a-Ca"></a>六更乐处当知内者，<a id="a-Cb"></a>因此故说。</p>
  <p id="aCc">“十八意行当知内者，<a id="a-Cd"></a>此何因说？<a id="a-Ce"></a>比丘者，<a id="a-Cf"></a>眼见色已，<a id="a-Cg"></a>分别色喜住，<a id="a-Ch"></a>分别色忧住，<a id="a-Ci"></a>分别色舍住；<a id="a-Cj"></a>如是耳、<a id="a-Ck"></a>鼻、<a id="a-Cl"></a>舌、<a id="a-Cm"></a>身、<a id="a-Cn"></a>意知法已，<a id="a-Co"></a>分别法喜住，<a id="a-Cp"></a>分别法忧住，<a id="a-Cq"></a>分别法舍住，<a id="a-Cr"></a>是谓分别六喜、<a id="a-Cs"></a>分別六忧、<a id="a-Ct"></a>分别六舍，<a id="a-Cu"></a>总说十八意行。<a id="a-Cv"></a>十八意行当知内者，<a id="a-Cw"></a>因此故说。</p>
  <p id="aCx">“三十六刀当知内者，<a id="a-Cy"></a>此何因说？<a id="a-Cz"></a>有六喜依著，<a id="a-D0"></a>有六喜依无欲；<a id="a-D1"></a>有六忧依著，<a id="a-D2"></a>有六忧依无欲；<a id="a-D3"></a>有六舍依著，<a id="a-D4"></a>有六舍依无欲。</p>
  <p id="aD5">“云何六喜依著？<a id="a-D6"></a>云何六喜依无欲？<a id="a-D7"></a>眼见色已生喜，<a id="a-D8"></a>当知二种，<a id="a-D9"></a>或依著，<a id="a-DA"></a>或依无欲。<a id="a-DB"></a>云何喜依著？<a id="a-DC"></a>眼知色可喜、<a id="a-DD"></a>意念、<a id="a-DE"></a>爱色、<a id="a-DF"></a>欲相应乐，<a id="a-DG"></a>未得者欲得，<a id="a-DH"></a>已得者忆已生喜，<a id="a-DI"></a>如是喜，<a id="a-DJ"></a>是谓喜依著。<a id="a-DK"></a>云何喜依无欲？<a id="a-DL"></a>知色无常、<a id="a-DM"></a>变易，<a id="a-DN"></a>尽、<a id="a-DO"></a>无欲、<a id="a-DP"></a>灭、<a id="a-DQ"></a>息，<a id="a-DR"></a>前及今一切色无常、<a id="a-DS"></a>苦、<a id="a-DT"></a>灭法，<a id="a-DU"></a>忆已生喜，<a id="a-DV"></a>如是喜，<a id="a-DW"></a>是谓喜依无欲。<a id="a-DX"></a>如是耳、<a id="a-DY"></a>鼻、<a id="a-DZ"></a>舌、<a id="a-Da"></a>身，<a id="a-Db"></a>意知法已生喜，<a id="a-Dc"></a>当知二种，<a id="a-Dd"></a>或依著，<a id="a-De"></a>或依无欲。<a id="a-Df"></a>云何喜依著？<a id="a-Dg"></a>意知法可喜、<a id="a-Dh"></a>意念、<a id="a-Di"></a>爱法、<a id="a-Dj"></a>欲相应乐，<a id="a-Dk"></a>未得者欲得，<a id="a-Dl"></a>已得者忆已生喜，<a id="a-Dm"></a>如是喜，<a id="a-Dn"></a>是谓喜依著。<a id="a-Do"></a>云何喜依无欲？<a id="a-Dp"></a>知法无常、<a id="a-Dq"></a>变易，<a id="a-Dr"></a>尽、<a id="a-Ds"></a>无欲、<a id="a-Dt"></a>灭、<a id="a-Du"></a>息，<a id="a-Dv"></a>前及今一切法无常、<a id="a-Dw"></a>苦、<a id="a-Dx"></a>灭法，<a id="a-Dy"></a>忆已生喜，<a id="a-Dz"></a>如是喜，<a id="a-E0"></a>是谓喜依无欲。</p>
  <p id="aE1">“云何六忧依著？<a id="a-E2"></a>云何六忧依无欲？<a id="a-E3"></a>眼见色已生忧，<a id="a-E4"></a>当知二种，<a id="a-E5"></a>或依著，<a id="a-E6"></a>或依无欲。<a id="a-E7"></a>云何忧依著？<a id="a-E8"></a>眼知色可喜、<a id="a-E9"></a>意念、<a id="a-EA"></a>爱色、<a id="a-EB"></a>欲相应乐，<a id="a-EC"></a>未得者不得，<a id="a-ED"></a>已得者过去、<a id="a-EE"></a>散坏、<a id="a-EF"></a>灭、<a id="a-EG"></a>变易，<a id="a-EH"></a>生忧，<a id="a-EI"></a>如是忧，<a id="a-EJ"></a>是谓忧依著。<a id="a-EK"></a>云何忧依无欲？<a id="a-EL"></a>知色无常、<a id="a-EM"></a>变易，<a id="a-EN"></a>尽、<a id="a-EO"></a>无欲、<a id="a-EP"></a>灭、<a id="a-EQ"></a>息，<a id="a-ER"></a>前及今一切色无常、<a id="a-ES"></a>苦、<a id="a-ET"></a>灭法，<a id="a-EU"></a>忆已作是念：<a id="a-EV"></a>‘我何时彼处成就游？<a id="a-EW"></a>谓处诸圣人成就游。<a id="a-EX"></a>’是为上具触愿恐怖，<a id="a-EY"></a>知苦忧生忧。<a id="a-EZ"></a>如是忧，<a id="a-Ea"></a>是谓忧依无欲。<a id="a-Eb"></a>如是耳、<a id="a-Ec"></a>鼻、<a id="a-Ed"></a>舌、<a id="a-Ee"></a>身，<a id="a-Ef"></a>意知法已生忧，<a id="a-Eg"></a>当知二种，<a id="a-Eh"></a>或依著，<a id="a-Ei"></a>或依无欲。<a id="a-Ej"></a>云何忧依著？<a id="a-Ek"></a>意知法可喜、<a id="a-El"></a>意念、<a id="a-Em"></a>爱法、<a id="a-En"></a>欲相应乐，<a id="a-Eo"></a>未得者不得，<a id="a-Ep"></a>已得者过去、<a id="a-Eq"></a>散坏、<a id="a-Er"></a>灭、<a id="a-Es"></a>变易，<a id="a-Et"></a>生忧，<a id="a-Eu"></a>如是忧，<a id="a-Ev"></a>是谓忧依著。<a id="a-Ew"></a>云何忧依无欲？<a id="a-Ex"></a>知法无常、<a id="a-Ey"></a>变易，<a id="a-Ez"></a>尽、<a id="a-F0"></a>无欲、<a id="a-F1"></a>灭、<a id="a-F2"></a>息，<a id="a-F3"></a>前及今一切法无常、<a id="a-F4"></a>苦、<a id="a-F5"></a>灭法，<a id="a-F6"></a>忆已作是念：<a id="a-F7"></a>‘我何时彼处成就游？<a id="a-F8"></a>谓处诸圣人成就游。<a id="a-F9"></a>’是为上具触愿恐怖，<a id="a-FA"></a>知苦忧生忧。<a id="a-FB"></a>如是忧，<a id="a-FC"></a>是谓忧依无欲。</p>
  <p id="aFD">“云何六舍依著？<a id="a-FE"></a>云何六舍依无欲？<a id="a-FF"></a>眼见色已生舍，<a id="a-FG"></a>当知二种，<a id="a-FH"></a>或依著，<a id="a-FI"></a>或依无欲。<a id="a-FJ"></a>云何舍依著？<a id="a-FK"></a>眼知色生舍，<a id="a-FL"></a>彼平等、<a id="a-FM"></a>不多闻、<a id="a-FN"></a>无智慧、<a id="a-FO"></a>愚、<a id="a-FP"></a>痴、<a id="a-FQ"></a>凡夫，<a id="a-FR"></a>为色有舍，<a id="a-FS"></a>不离色，<a id="a-FT"></a>是谓舍依著。<a id="a-FU"></a>云何舍依无欲？<a id="a-FV"></a>知色无常、<a id="a-FW"></a>变易，<a id="a-FX"></a>尽、<a id="a-FY"></a>无欲、<a id="a-FZ"></a>灭、<a id="a-Fa"></a>息，<a id="a-Fb"></a>前及今一切色无常、<a id="a-Fc"></a>苦、<a id="a-Fd"></a>灭法，<a id="a-Fe"></a>忆已舍住，<a id="a-Ff"></a>若有至意修习舍，<a id="a-Fg"></a>是谓舍依无欲。<a id="a-Fh"></a>如是耳、<a id="a-Fi"></a>鼻、<a id="a-Fj"></a>舌、<a id="a-Fk"></a>身，<a id="a-Fl"></a>意知法已生舍，<a id="a-Fm"></a>当知二种，<a id="a-Fn"></a>或依著，<a id="a-Fo"></a>或依无欲。<a id="a-Fp"></a>云何舍依著？<a id="a-Fq"></a>意知法生舍，<a id="a-Fr"></a>平等、<a id="a-Fs"></a>不多闻、<a id="a-Ft"></a>无智慧、<a id="a-Fu"></a>愚、<a id="a-Fv"></a>痴、<a id="a-Fw"></a>凡夫，<a id="a-Fx"></a>为法有舍，<a id="a-Fy"></a>不离法，<a id="a-Fz"></a>是谓舍依著。<a id="a-G0"></a>云何舍依无欲？<a id="a-G1"></a>意知法无常、<a id="a-G2"></a>变易，<a id="a-G3"></a>尽、<a id="a-G4"></a>无欲、<a id="a-G5"></a>灭、<a id="a-G6"></a>息，<a id="a-G7"></a>前及今一切法无常、<a id="a-G8"></a>苦、<a id="a-G9"></a>灭法，<a id="a-GA"></a>忆已舍住，<a id="a-GB"></a>若有至意修习舍，<a id="a-GC"></a>是谓舍依无欲。</p>
  <p id="aGD">“是为六喜依著、<a id="a-GE"></a>六喜依无欲、<a id="a-GF"></a>六忧依著、<a id="a-GG"></a>六忧依无欲、<a id="a-GH"></a>六舍依著、<a id="a-GI"></a>六舍依无欲，<a id="a-GJ"></a>总说三十六刀。<a id="a-GK"></a>当知内者，<a id="a-GL"></a>因此故说。</p>
  <p id="aGM">“于中断彼成就是者，<a id="a-GN"></a>此何因说？<a id="a-GO"></a>谓此六喜依无欲，<a id="a-GP"></a>取是、<a id="a-GQ"></a>依是、<a id="a-GR"></a>住是也。<a id="a-GS"></a>谓此六喜依著，<a id="a-GT"></a>灭彼、<a id="a-GU"></a>除彼、<a id="a-GV"></a>吐彼，<a id="a-GW"></a>如是断彼也。<a id="a-GX"></a>谓此六忧依无欲，<a id="a-GY"></a>取是、<a id="a-GZ"></a>依是、<a id="a-Ga"></a>住是也。<a id="a-Gb"></a>谓此六忧依著，<a id="a-Gc"></a>灭彼、<a id="a-Gd"></a>除彼、<a id="a-Ge"></a>吐彼，<a id="a-Gf"></a>如是断彼也。<a id="a-Gg"></a>谓此六舍依无欲，<a id="a-Gh"></a>取是、<a id="a-Gi"></a>依是、<a id="a-Gj"></a>住是也。<a id="a-Gk"></a>谓此六舍依著，<a id="a-Gl"></a>灭彼、<a id="a-Gm"></a>除彼、<a id="a-Gn"></a>吐彼，<a id="a-Go"></a>如是断彼也。<a id="a-Gp"></a>谓此六忧依无欲，<a id="a-Gq"></a>取是、<a id="a-Gr"></a>依是、<a id="a-Gs"></a>住是也。<a id="a-Gt"></a>谓此六喜依无欲，<a id="a-Gu"></a>灭彼、<a id="a-Gv"></a>除彼、<a id="a-Gw"></a>吐彼，<a id="a-Gx"></a>如是断彼也。<a id="a-Gy"></a>谓此六舍依无欲，<a id="a-Gz"></a>取是、<a id="a-H0"></a>依是、<a id="a-H1"></a>住是也。<a id="a-H2"></a>谓此六忧依无欲，<a id="a-H3"></a>灭彼、<a id="a-H4"></a>除彼、<a id="a-H5"></a>吐彼，<a id="a-H6"></a>如是断彼也。</p>
  <p id="aH7">“有舍无量更乐，<a id="a-H8"></a>若干更乐；<a id="a-H9"></a>有舍一更乐，<a id="a-HA"></a>不若干更乐。<a id="a-HB"></a>云何有舍无量更乐，<a id="a-HC"></a>若干更乐？<a id="a-HD"></a>若舍为色、<a id="a-HE"></a>为声、<a id="a-HF"></a>为香、<a id="a-HG"></a>为味、<a id="a-HH"></a>为触，<a id="a-HI"></a>此舍无量更乐，<a id="a-HJ"></a>若干更乐。<a id="a-HK"></a>云何舍一更乐，<a id="a-HL"></a>不若干更乐？<a id="a-HM"></a>谓舍或依无量空处，<a id="a-HN"></a>或依无量识处，<a id="a-HO"></a>或依无所有处，<a id="a-HP"></a>或依非有想非无想处，<a id="a-HQ"></a>此舍一更乐，<a id="a-HR"></a>不若干更乐。<a id="a-HS"></a>谓此舍有一更乐，<a id="a-HT"></a>不若干更乐，<a id="a-HU"></a>取是、<a id="a-HV"></a>依是、<a id="a-HW"></a>住是也。<a id="a-HX"></a>谓此舍有无量更乐，<a id="a-HY"></a>若干更乐，<a id="a-HZ"></a>灭彼、<a id="a-Ha"></a>除彼、<a id="a-Hb"></a>吐彼，<a id="a-Hc"></a>如是断彼也。<a id="a-Hd"></a>取无量、<a id="a-He"></a>依无量、<a id="a-Hf"></a>住无量，<a id="a-Hg"></a>谓此舍有一更乐，<a id="a-Hh"></a>不若干更乐，<a id="a-Hi"></a>取是、<a id="a-Hj"></a>依是、<a id="a-Hk"></a>住是也。<a id="a-Hl"></a>谓此舍有无量更乐，<a id="a-Hm"></a>苦干更乐，<a id="a-Hn"></a>灭彼、<a id="a-Ho"></a>除彼、<a id="a-Hp"></a>吐彼，<a id="a-Hq"></a>如是断彼也。<a id="a-Hr"></a>于中断彼成就是者，<a id="a-Hs"></a>因此故说。</p>
  <p id="aHt">“无量说法当知内者，<a id="a-Hu"></a>此何因说？<a id="a-Hv"></a>如来有四弟子，<a id="a-Hw"></a>有增上行、<a id="a-Hx"></a>有增上意、<a id="a-Hy"></a>有增上念、<a id="a-Hz"></a>有增上慧，<a id="a-I0"></a>有辩才成就第一辩才，<a id="a-I1"></a>寿活百岁，<a id="a-I2"></a>如来为彼说法满百年，<a id="a-I3"></a>除饮食时、<a id="a-I4"></a>大小便时、<a id="a-I5"></a>睡眠息时及聚会时，<a id="a-I6"></a>彼如来所说法，<a id="a-I7"></a>文句法句观义，<a id="a-I8"></a>以慧而速观义，<a id="a-I9"></a>不复更问于如来法。<a id="a-IA"></a>所以者何？<a id="a-IB"></a>如来说法无有极不可尽法，<a id="a-IC"></a>文句法句观义，<a id="a-ID"></a>乃至四弟子命终。<a id="a-IE"></a>犹如四种善射之人，<a id="a-IF"></a>挽强俱发，<a id="a-IG"></a>善学善知，<a id="a-IH"></a>而有方便，<a id="a-II"></a>速彻过去。<a id="a-IJ"></a>如是，<a id="a-IK"></a>世尊有四弟子，<a id="a-IL"></a>有增上行、<a id="a-IM"></a>有增上意、<a id="a-IN"></a>有增上念、<a id="a-IO"></a>有增上慧，<a id="a-IP"></a>有辩才成就第一辩才，<a id="a-IQ"></a>寿活百岁，<a id="a-IR"></a>如来为彼说法满百年，<a id="a-IS"></a>除饮食时、<a id="a-IT"></a>大小便时、<a id="a-IU"></a>睡眠息时及聚会时，<a id="a-IV"></a>彼如来所说法，<a id="a-IW"></a>文句法句观义，<a id="a-IX"></a>以慧而速观义，<a id="a-IY"></a>不复更问于如来法。<a id="a-IZ"></a>所以者何？<a id="a-Ia"></a>如来无极不可尽。<a id="a-Ib"></a>无量说法当知内者，<a id="a-Ic"></a>因此故说。</p>
  <p id="aId">“三意止，<a id="a-Ie"></a>谓圣人所习，<a id="a-If"></a>圣人所习已，<a id="a-Ig"></a>众可教者，<a id="a-Ih"></a>此何因说？<a id="a-Ii"></a>若如来为弟子说法，<a id="a-Ij"></a>怜念愍伤，<a id="a-Ik"></a>求义及饶益，<a id="a-Il"></a>求安隐快乐，<a id="a-Im"></a>发慈悲心，<a id="a-In"></a>是为饶益，<a id="a-Io"></a>是为快乐，<a id="a-Ip"></a>是为饶益乐。<a id="a-Iq"></a>若彼弟子而不恭敬，<a id="a-Ir"></a>亦不顺行，<a id="a-Is"></a>不立于智，<a id="a-It"></a>其心不趣向法、<a id="a-Iu"></a>次法，<a id="a-Iv"></a>不受正法，<a id="a-Iw"></a>违世尊教，<a id="a-Ix"></a>不能得定者，<a id="a-Iy"></a>世尊不以此为忧戚也。<a id="a-Iz"></a>但世尊舍无所为，<a id="a-J0"></a>常念常智，<a id="a-J1"></a>是谓第一意止，<a id="a-J2"></a>谓圣人所习，<a id="a-J3"></a>圣人所习已，<a id="a-J4"></a>众可教也。</p>
  <p id="aJ5">“复次，<a id="a-J6"></a>如来为弟子说法，<a id="a-J7"></a>怜念愍伤，<a id="a-J8"></a>求义及饶益，<a id="a-J9"></a>求安隐快乐，<a id="a-JA"></a>发慈悲心，<a id="a-JB"></a>是为饶益，<a id="a-JC"></a>是为快乐，<a id="a-JD"></a>是为饶益乐。<a id="a-JE"></a>若彼弟子恭敬顺行而立于智，<a id="a-JF"></a>其心归趣向法、<a id="a-JG"></a>次法，<a id="a-JH"></a>受持正法，<a id="a-JI"></a>不违世尊教，<a id="a-JJ"></a>能得定者，<a id="a-JK"></a>世尊不以此为欢喜也。<a id="a-JL"></a>但世尊舍无所为，<a id="a-JM"></a>常念常智，<a id="a-JN"></a>是谓第二意止，<a id="a-JO"></a>谓圣人所习，<a id="a-JP"></a>圣人所习已，<a id="a-JQ"></a>众可教也。</p>
  <p id="aJR">“复次，<a id="a-JS"></a>如来为弟子说法，<a id="a-JT"></a>怜念愍伤，<a id="a-JU"></a>求义及饶益，<a id="a-JV"></a>求安隐快乐，<a id="a-JW"></a>发慈悲心，<a id="a-JX"></a>是为饶益，<a id="a-JY"></a>是为快乐，<a id="a-JZ"></a>是为饶益乐。<a id="a-Ja"></a>或有弟子而不恭敬，<a id="a-Jb"></a>亦不顺行，<a id="a-Jc"></a>不立于智，<a id="a-Jd"></a>其心不趣向法、<a id="a-Je"></a>次法，<a id="a-Jf"></a>不受正法，<a id="a-Jg"></a>违世尊教，<a id="a-Jh"></a>不能得定者。<a id="a-Ji"></a>或有弟子恭敬顺行而立于智，<a id="a-Jj"></a>其心归趣向法、<a id="a-Jk"></a>次法，<a id="a-Jl"></a>受持正法，<a id="a-Jm"></a>不违世尊教，<a id="a-Jn"></a>能得定者，<a id="a-Jo"></a>世尊不以此为忧戚，<a id="a-Jp"></a>亦不欢喜。<a id="a-Jq"></a>但世尊舍无所为，<a id="a-Jr"></a>常念常智，<a id="a-Js"></a>是谓第三意止，<a id="a-Jt"></a>谓圣人所习，<a id="a-Ju"></a>圣人所习已，<a id="a-Jv"></a>众可教也。<a id="a-Jw"></a>三意止，<a id="a-Jx"></a>谓圣人所习，<a id="a-Jy"></a>圣人所习已，<a id="a-Jz"></a>众可教者，<a id="a-K0"></a>因此故说。</p>
  <p id="aK1">“无上调御士者，<a id="a-K2"></a>调御士趣一切方者，<a id="a-K3"></a>此何因说？<a id="a-K4"></a>调御士者，<a id="a-K5"></a>此说调御士趣一方，<a id="a-K6"></a>或东方、<a id="a-K7"></a>或南方、<a id="a-K8"></a>或西方、<a id="a-K9"></a>或北方。<a id="a-KA"></a>调御象者，<a id="a-KB"></a>调御象趣一方，<a id="a-KC"></a>或东方，<a id="a-KD"></a>或南、<a id="a-KE"></a>西、<a id="a-KF"></a>北方。<a id="a-KG"></a>调御马者，<a id="a-KH"></a>调御马趣一方，<a id="a-KI"></a>或东方，<a id="a-KJ"></a>或南、<a id="a-KK"></a>西、<a id="a-KL"></a>北方。<a id="a-KM"></a>调御牛者，<a id="a-KN"></a>调御牛趣一方，<a id="a-KO"></a>或东方，<a id="a-KP"></a>或南、<a id="a-KQ"></a>西、<a id="a-KR"></a>北方也。<a id="a-KS"></a>无上调御士者，<a id="a-KT"></a>调御士趣一切方，<a id="a-KU"></a>于中方者色观色，<a id="a-KV"></a>是谓第一方。<a id="a-KW"></a>内无色想，<a id="a-KX"></a>外观色，<a id="a-KY"></a>是谓第二方。<a id="a-KZ"></a>净解脱身触成就游，<a id="a-Ka"></a>是谓第三方。<a id="a-Kb"></a>度一切色想，<a id="a-Kc"></a>灭有对想，<a id="a-Kd"></a>不念若干想，<a id="a-Ke"></a>无量空，<a id="a-Kf"></a>是无量空处成就游，<a id="a-Kg"></a>是谓第四方。<a id="a-Kh"></a>度一切无量空处，<a id="a-Ki"></a>无量识，<a id="a-Kj"></a>是无量识处成就游，<a id="a-Kk"></a>是谓第五方。<a id="a-Kl"></a>度一切无量识处，<a id="a-Km"></a>无所有，<a id="a-Kn"></a>是无所有处成就游，<a id="a-Ko"></a>是谓第六方。<a id="a-Kp"></a>度一切无所有处，<a id="a-Kq"></a>非有想非无想，<a id="a-Kr"></a>是非有想非无想处成就游，<a id="a-Ks"></a>是谓第七方。<a id="a-Kt"></a>度一切非有想非无想处，<a id="a-Ku"></a>想知灭尽身触成就游，<a id="a-Kv"></a>慧观漏尽断智，<a id="a-Kw"></a>是谓第八方。<a id="a-Kx"></a>无上调御士者，<a id="a-Ky"></a>调御士趣一切方者，<a id="a-Kz"></a>因此故说。<a id="a-L0"></a>”</p>
  <p id="aL1">佛说如是，<a id="a-L2"></a>彼诸比丘闻佛所说，<a id="a-L3"></a>欢喜奉行。</p>
  <p data-pb></p>
  <h2 id="aL4">根本分别品分别观法经第三</h2>
  <p id="aL5">我闻如是：<a id="a-L6"></a>一时，<a id="a-L7"></a>佛游舍卫国，<a id="a-L8"></a>在胜林给孤独园。<a id="a-L9"></a>尔时，<a id="a-LA"></a>世尊告诸比丘：<a id="a-LB"></a>“我当为汝说法，<a id="a-LC"></a>初妙、<a id="a-LD"></a>中妙、<a id="a-LE"></a>竟亦妙，<a id="a-LF"></a>有义有文，<a id="a-LG"></a>具足清净，<a id="a-LH"></a>显现梵行，<a id="a-LI"></a>谓分别观法经。<a id="a-LJ"></a>谛听！<a id="a-LK"></a>谛听！<a id="a-LL"></a>善思念之。<a id="a-LM"></a>”</p>
  <p id="aLN">时，<a id="a-LO"></a>诸比丘白曰：<a id="a-LP"></a>“世尊，<a id="a-LQ"></a>唯当受教。<a id="a-LR"></a>”</p>
  <p id="aLS">佛言：<a id="a-LT"></a>“比丘，<a id="a-LU"></a>如是如是观，<a id="a-LV"></a>如汝观已，<a id="a-LW"></a>比丘，<a id="a-LX"></a>心出外洒散，<a id="a-LY"></a>心不住内，<a id="a-LZ"></a>不受而恐怖。<a id="a-La"></a>比丘，<a id="a-Lb"></a>如是如是观，<a id="a-Lc"></a>如汝观已，<a id="a-Ld"></a>比丘，<a id="a-Le"></a>心不出外不洒散，<a id="a-Lf"></a>心住内，<a id="a-Lg"></a>不受不恐怖，<a id="a-Lh"></a>如是不复生、<a id="a-Li"></a>老、<a id="a-Lj"></a>病、<a id="a-Lk"></a>死，<a id="a-Ll"></a>是说苦边。<a id="a-Lm"></a>”佛说如是已，<a id="a-Ln"></a>即从座起，<a id="a-Lo"></a>入室宴坐。</p>
  <p id="aLp">于是，<a id="a-Lq"></a>诸比丘便作是念：<a id="a-Lr"></a>“诸贤当知，<a id="a-Ls"></a>世尊略说此义，<a id="a-Lt"></a>不广分别，<a id="a-Lu"></a>即从座起，<a id="a-Lv"></a>入室宴坐：<a id="a-Lw"></a>‘比丘，<a id="a-Lx"></a>如是如是观，<a id="a-Ly"></a>如汝观已，<a id="a-Lz"></a>比丘，<a id="a-M0"></a>心出外洒散，<a id="a-M1"></a>心不住内，<a id="a-M2"></a>不受而恐怖。<a id="a-M3"></a>比丘，<a id="a-M4"></a>如是如是观，<a id="a-M5"></a>如汝观已，<a id="a-M6"></a>比丘，<a id="a-M7"></a>心不出外不洒散，<a id="a-M8"></a>心住内，<a id="a-M9"></a>不受不恐怖，<a id="a-MA"></a>如是不复生、<a id="a-MB"></a>老、<a id="a-MC"></a>病、<a id="a-MD"></a>死，<a id="a-ME"></a>是说苦边。<a id="a-MF"></a>’”</p>
  <p id="aMG">彼复作是念：<a id="a-MH"></a>“诸贤谁能广分别世尊向所略说义？<a id="a-MI"></a>”彼复作是念：<a id="a-MJ"></a>“尊者大迦旃延常为世尊之所称誉，<a id="a-MK"></a>及诸智梵行人。<a id="a-ML"></a>尊者大迦旃延能广分别世尊向所略说义。<a id="a-MM"></a>诸贤共往诣尊者大迦旃延所，<a id="a-MN"></a>请说此义。<a id="a-MO"></a>若尊者大迦旃延为分别者，<a id="a-MP"></a>我等当善受持！<a id="a-MQ"></a>”</p>
  <p id="aMR">于是，<a id="a-MS"></a>诸比丘往诣尊者大迦旃延所，<a id="a-MT"></a>共相问讯，<a id="a-MU"></a>却坐一面，<a id="a-MV"></a>白曰：<a id="a-MW"></a>“尊者大迦旃延，<a id="a-MX"></a>当知世尊略说此义，<a id="a-MY"></a>不广分别，<a id="a-MZ"></a>即从座起，<a id="a-Ma"></a>入窒宴坐：<a id="a-Mb"></a>‘比丘，<a id="a-Mc"></a>如是如是观，<a id="a-Md"></a>如汝观已，<a id="a-Me"></a>比丘，<a id="a-Mf"></a>心出外洒散，<a id="a-Mg"></a>心不住内，<a id="a-Mh"></a>不受而恐怖。<a id="a-Mi"></a>比丘，<a id="a-Mj"></a>如是如是观，<a id="a-Mk"></a>如汝观已，<a id="a-Ml"></a>比丘，<a id="a-Mm"></a>心不出外不洒散，<a id="a-Mn"></a>心住内，<a id="a-Mo"></a>不受不恐怖，<a id="a-Mp"></a>如是不复生、<a id="a-Mq"></a>老、<a id="a-Mr"></a>病、<a id="a-Ms"></a>死，<a id="a-Mt"></a>是说苦边。<a id="a-Mu"></a>’我等便作是念：<a id="a-Mv"></a>‘诸贤谁能广分别世尊向所略说义？<a id="a-Mw"></a>’我等复作是念：<a id="a-Mx"></a>‘尊者大迦旃延常为世尊之所称誉，<a id="a-My"></a>及诸智梵行人。<a id="a-Mz"></a>尊者大迦旃延能广分别世尊向所略说义。<a id="a-N0"></a>’惟愿尊者大迦旃延为慈愍故而广说之！<a id="a-N1"></a>”</p>
  <p id="aN2">尔时，<a id="a-N3"></a>尊者大迦旃延告曰：<a id="a-N4"></a>“诸贤，<a id="a-N5"></a>听我说喻，<a id="a-N6"></a>慧者闻喻则解其义。<a id="a-N7"></a>诸贤，<a id="a-N8"></a>犹如有人欲得求实，<a id="a-N9"></a>为求实故，<a id="a-NA"></a>持斧入林。<a id="a-NB"></a>彼见大树成根、<a id="a-NC"></a>茎、<a id="a-ND"></a>节、<a id="a-NE"></a>枝、<a id="a-NF"></a>叶、<a id="a-NG"></a>华、<a id="a-NH"></a>实，<a id="a-NI"></a>彼人不触根、<a id="a-NJ"></a>茎、<a id="a-NK"></a>节、<a id="a-NL"></a>实，<a id="a-NM"></a>但触枝叶。<a id="a-NN"></a>诸贤所说亦复如是，<a id="a-NO"></a>世尊现在，<a id="a-NP"></a>舍来就我而问此义。<a id="a-NQ"></a>所以者何？<a id="a-NR"></a>诸贤，<a id="a-NS"></a>当知世尊是眼、<a id="a-NT"></a>是智、<a id="a-NU"></a>是义，<a id="a-NV"></a>是法、<a id="a-NW"></a>法主、<a id="a-NX"></a>法将，<a id="a-NY"></a>说真谛义，<a id="a-NZ"></a>现一切义，<a id="a-Na"></a>由彼世尊。<a id="a-Nb"></a>诸贤，<a id="a-Nc"></a>应往诣世尊所而问此义：<a id="a-Nd"></a>‘世尊，<a id="a-Ne"></a>此云何？<a id="a-Nf"></a>此何义？<a id="a-Ng"></a>’如世尊说者，<a id="a-Nh"></a>诸贤等当善受持。<a id="a-Ni"></a>”</p>
  <p id="aNj">时，<a id="a-Nk"></a>诸比丘白曰：<a id="a-Nl"></a>“唯然，<a id="a-Nm"></a>尊者大迦旃延，<a id="a-Nn"></a>世尊是眼、<a id="a-No"></a>是智、<a id="a-Np"></a>是义，<a id="a-Nq"></a>是法、<a id="a-Nr"></a>法主、<a id="a-Ns"></a>法将，<a id="a-Nt"></a>说真谛义，<a id="a-Nu"></a>现一切义，<a id="a-Nv"></a>由彼世尊。<a id="a-Nw"></a>我等应往诣世尊所而问此义：<a id="a-Nx"></a>‘世尊，<a id="a-Ny"></a>此云何？<a id="a-Nz"></a>此何义？<a id="a-O0"></a>’如世尊说者，<a id="a-O1"></a>我等当善受持。<a id="a-O2"></a>然尊者大迦旃延常为世尊之所称誉，<a id="a-O3"></a>及诸智梵行人。<a id="a-O4"></a>尊者大迦旃延能广分别世尊向所略说义，<a id="a-O5"></a>惟愿尊者大迦旃延为慈愍故而广说之。<a id="a-O6"></a>”</p>
  <p id="aO7">尊者大迦旃延告诸比丘：<a id="a-O8"></a>“诸贤等，<a id="a-O9"></a>共听我所说。<a id="a-OA"></a>诸贤，<a id="a-OB"></a>云何比丘心出外洒散？<a id="a-OC"></a>诸贤，<a id="a-OD"></a>比丘眼见色，<a id="a-OE"></a>识食色相，<a id="a-OF"></a>识著色乐相，<a id="a-OG"></a>识缚色乐相，<a id="a-OH"></a>彼色相味结缚心出外洒散；<a id="a-OI"></a>如是耳、<a id="a-OJ"></a>鼻、<a id="a-OK"></a>舌、<a id="a-OL"></a>身，<a id="a-OM"></a>意知法，<a id="a-ON"></a>识食法相，<a id="a-OO"></a>识著法乐相，<a id="a-OP"></a>识缚法乐相，<a id="a-OQ"></a>彼法相味结缚心出外洒散。<a id="a-OR"></a>诸贤，<a id="a-OS"></a>如是比丘心出外洒散。<a id="a-OT"></a>诸贤，<a id="a-OU"></a>云何比丘心不出外洒散？<a id="a-OV"></a>诸贤，<a id="a-OW"></a>比丘眼见色，<a id="a-OX"></a>识不食色相，<a id="a-OY"></a>识不著色乐相，<a id="a-OZ"></a>识不缚色乐相，<a id="a-Oa"></a>彼色相味不结缚心，<a id="a-Ob"></a>不出外洒散；<a id="a-Oc"></a>如是耳、<a id="a-Od"></a>鼻、<a id="a-Oe"></a>舌、<a id="a-Of"></a>身，<a id="a-Og"></a>意知法，<a id="a-Oh"></a>识不食法相，<a id="a-Oi"></a>识不著法乐相，<a id="a-Oj"></a>识不缚法乐相，<a id="a-Ok"></a>彼法相味不结缚心，<a id="a-Ol"></a>不出外洒散。<a id="a-Om"></a>诸贤，<a id="a-On"></a>如是比丘心不出外洒散。</p>
  <p id="aOo">“诸贤，<a id="a-Op"></a>云何比丘心不住内？<a id="a-Oq"></a>诸贤，<a id="a-Or"></a>比丘离欲、<a id="a-Os"></a>离恶不善之法，<a id="a-Ot"></a>有觉有观，<a id="a-Ou"></a>离生喜乐，<a id="a-Ov"></a>得初禅成就游。<a id="a-Ow"></a>彼识著离味，<a id="a-Ox"></a>依彼住彼，<a id="a-Oy"></a>缘彼缚彼，<a id="a-Oz"></a>识不住内。<a id="a-P0"></a>复次，<a id="a-P1"></a>诸贤，<a id="a-P2"></a>比丘觉、<a id="a-P3"></a>观已息，<a id="a-P4"></a>内静、<a id="a-P5"></a>一心，<a id="a-P6"></a>无觉无观，<a id="a-P7"></a>定生喜乐，<a id="a-P8"></a>得第二禅成就游。<a id="a-P9"></a>彼识著定味，<a id="a-PA"></a>依彼住彼，<a id="a-PB"></a>缘彼缚彼，<a id="a-PC"></a>识不住内。<a id="a-PD"></a>复次，<a id="a-PE"></a>诸贤，<a id="a-PF"></a>比丘离于喜欲，<a id="a-PG"></a>舍无求游，<a id="a-PH"></a>正念正智而身觉乐，<a id="a-PI"></a>谓圣所说、<a id="a-PJ"></a>圣所舍、<a id="a-PK"></a>念、<a id="a-PL"></a>乐住、<a id="a-PM"></a>空，<a id="a-PN"></a>得第三禅成就游。<a id="a-PO"></a>彼识著无喜味，<a id="a-PP"></a>依彼住彼，<a id="a-PQ"></a>缘彼缚彼，<a id="a-PR"></a>识不住内。<a id="a-PS"></a>复次，<a id="a-PT"></a>诸贤，<a id="a-PU"></a>比丘乐灭、<a id="a-PV"></a>苦灭，<a id="a-PW"></a>喜忧本已灭，<a id="a-PX"></a>不苦不乐、<a id="a-PY"></a>舍、<a id="a-PZ"></a>念、<a id="a-Pa"></a>清净，<a id="a-Pb"></a>得第四禅成就游。<a id="a-Pc"></a>彼识著舍及念清净味，<a id="a-Pd"></a>依彼住彼，<a id="a-Pe"></a>缘彼缚彼，<a id="a-Pf"></a>识不住内。</p>
  <p id="aPg">“复次，<a id="a-Ph"></a>诸贤，<a id="a-Pi"></a>比丘度一切色想，<a id="a-Pj"></a>灭有对想，<a id="a-Pk"></a>不念若干想，<a id="a-Pl"></a>无量空，<a id="a-Pm"></a>是无量空处成就。<a id="a-Pn"></a>游彼识著空智味，<a id="a-Po"></a>依彼住彼，<a id="a-Pp"></a>缘彼缚彼，<a id="a-Pq"></a>识不住内。<a id="a-Pr"></a>复次，<a id="a-Ps"></a>诸贤，<a id="a-Pt"></a>比丘度一切无量空处，<a id="a-Pu"></a>无量识，<a id="a-Pv"></a>是无量识处成就游。<a id="a-Pw"></a>彼识著识智味，<a id="a-Px"></a>依彼住彼，<a id="a-Py"></a>缘彼缚彼，<a id="a-Pz"></a>识不住内。<a id="a-Q0"></a>复次，<a id="a-Q1"></a>诸贤，<a id="a-Q2"></a>比丘度一切无量识处，<a id="a-Q3"></a>无所有，<a id="a-Q4"></a>是无所有处成就游。<a id="a-Q5"></a>彼识著无所有智味，<a id="a-Q6"></a>依彼住彼，<a id="a-Q7"></a>缘彼缚彼，<a id="a-Q8"></a>识不住内。<a id="a-Q9"></a>复次，<a id="a-QA"></a>诸贤，<a id="a-QB"></a>比丘度一切无所有处，<a id="a-QC"></a>非有想非无想，<a id="a-QD"></a>是非有想非无想处成就游。<a id="a-QE"></a>彼识著无想智味，<a id="a-QF"></a>依彼住彼，<a id="a-QG"></a>缘彼缚彼，<a id="a-QH"></a>识不住内。<a id="a-QI"></a>诸贤，<a id="a-QJ"></a>如是比丘心不住内。</p>
  <p id="aQK">“诸贤，<a id="a-QL"></a>云何比丘心住内？<a id="a-QM"></a>诸贤，<a id="a-QN"></a>比丘离欲、<a id="a-QO"></a>离恶不善之法，<a id="a-QP"></a>有觉有观，<a id="a-QQ"></a>离生喜乐，<a id="a-QR"></a>得初禅成就游。<a id="a-QS"></a>彼识不著离味，<a id="a-QT"></a>不依彼不住彼，<a id="a-QU"></a>不缘彼不缚彼，<a id="a-QV"></a>识住内也。<a id="a-QW"></a>复次，<a id="a-QX"></a>诸贤，<a id="a-QY"></a>比丘觉、<a id="a-QZ"></a>观已息，<a id="a-Qa"></a>内静、<a id="a-Qb"></a>一心，<a id="a-Qc"></a>无觉无观，<a id="a-Qd"></a>定生喜乐，<a id="a-Qe"></a>得第二禅成就游。<a id="a-Qf"></a>彼识不著定味，<a id="a-Qg"></a>不依彼不住彼，<a id="a-Qh"></a>不缘彼不缚彼，<a id="a-Qi"></a>识住内也。<a id="a-Qj"></a>复次，<a id="a-Qk"></a>诸贤，<a id="a-Ql"></a>比丘离于喜欲，<a id="a-Qm"></a>舍无求游，<a id="a-Qn"></a>正念正智而身觉乐，<a id="a-Qo"></a>谓圣所说、<a id="a-Qp"></a>圣所舍、<a id="a-Qq"></a>念、<a id="a-Qr"></a>乐住、<a id="a-Qs"></a>空，<a id="a-Qt"></a>得第三禅成就游。<a id="a-Qu"></a>彼识不著无喜味，<a id="a-Qv"></a>不依彼不住彼，<a id="a-Qw"></a>不缘彼不缚彼，<a id="a-Qx"></a>识住内也。<a id="a-Qy"></a>复次，<a id="a-Qz"></a>诸贤，<a id="a-R0"></a>比丘乐灭、<a id="a-R1"></a>苦灭，<a id="a-R2"></a>喜、<a id="a-R3"></a>忧本已灭，<a id="a-R4"></a>不苦不乐、<a id="a-R5"></a>舍、<a id="a-R6"></a>念、<a id="a-R7"></a>清净，<a id="a-R8"></a>得第四禅成就游。<a id="a-R9"></a>识不著舍及念、<a id="a-RA"></a>清净味，<a id="a-RB"></a>不依彼不住彼，<a id="a-RC"></a>不缘彼不缚彼，<a id="a-RD"></a>识住内也。</p>
  <p id="aRE">“复次，<a id="a-RF"></a>诸贤，<a id="a-RG"></a>比丘度一切色想，<a id="a-RH"></a>灭有对想，<a id="a-RI"></a>不念若干想，<a id="a-RJ"></a>无量空，<a id="a-RK"></a>是无量空处成就游。<a id="a-RL"></a>彼识不著空智味，<a id="a-RM"></a>不依彼不住彼，<a id="a-RN"></a>不缘彼不缚彼，<a id="a-RO"></a>识住内也。<a id="a-RP"></a>复次，<a id="a-RQ"></a>诸贤，<a id="a-RR"></a>比丘度一切无量空处，<a id="a-RS"></a>无量识，<a id="a-RT"></a>是无量识处成就游。<a id="a-RU"></a>彼识不著识智味，<a id="a-RV"></a>不依彼不住彼，<a id="a-RW"></a>不缘彼不缚彼，<a id="a-RX"></a>识住内也。<a id="a-RY"></a>复次，<a id="a-RZ"></a>诸贤，<a id="a-Ra"></a>比丘度一切无量识处，<a id="a-Rb"></a>无所有，<a id="a-Rc"></a>是无所有处成就游，<a id="a-Rd"></a>彼识不著无所有智味，<a id="a-Re"></a>不依彼不住彼，<a id="a-Rf"></a>不缘彼不缚彼，<a id="a-Rg"></a>识住内也。<a id="a-Rh"></a>复次，<a id="a-Ri"></a>诸贤，<a id="a-Rj"></a>比丘度一切无所有处，<a id="a-Rk"></a>非有想非无想，<a id="a-Rl"></a>是非有想非无想处成就。<a id="a-Rm"></a>彼识不著无想智味，<a id="a-Rn"></a>不依彼不住彼，<a id="a-Ro"></a>不缘彼不缚彼，<a id="a-Rp"></a>识住内也。<a id="a-Rq"></a>诸贤，<a id="a-Rr"></a>如是比丘心住内也。</p>
  <p id="aRs">“诸贤，<a id="a-Rt"></a>云何比丘不受而恐怖？<a id="a-Ru"></a>诸贤，<a id="a-Rv"></a>比丘不离色染，<a id="a-Rw"></a>不离色欲，<a id="a-Rx"></a>不离色爱，<a id="a-Ry"></a>不离色渴。<a id="a-Rz"></a>诸贤，<a id="a-S0"></a>若有比丘不离色染，<a id="a-S1"></a>不离色欲，<a id="a-S2"></a>不离色爱，<a id="a-S3"></a>不离色渴者，<a id="a-S4"></a>彼欲得色、<a id="a-S5"></a>求色、<a id="a-S6"></a>著色、<a id="a-S7"></a>住色，<a id="a-S8"></a>色即是我，<a id="a-S9"></a>色是我有。<a id="a-SA"></a>彼欲得色、<a id="a-SB"></a>著色、<a id="a-SC"></a>住色，<a id="a-SD"></a>色即是我，<a id="a-SE"></a>色是我有已，<a id="a-SF"></a>识扪摸色。<a id="a-SG"></a>识扪摸色已，<a id="a-SH"></a>变易彼色时，<a id="a-SI"></a>识转于色。<a id="a-SJ"></a>识转于色已，<a id="a-SK"></a>彼生恐怖法，<a id="a-SL"></a>心住于中。<a id="a-SM"></a>因心不知故，<a id="a-SN"></a>便怖惧烦劳，<a id="a-SO"></a>不受而恐怖；<a id="a-SP"></a>如是觉、<a id="a-SQ"></a>想、<a id="a-SR"></a>行，<a id="a-SS"></a>比丘不离识染，<a id="a-ST"></a>不离识欲，<a id="a-SU"></a>不离识爱，<a id="a-SV"></a>不离识渴。<a id="a-SW"></a>诸贤，<a id="a-SX"></a>若有比丘不离识染，<a id="a-SY"></a>不离识欲，<a id="a-SZ"></a>不离识爱，<a id="a-Sa"></a>不离识渴者，<a id="a-Sb"></a>彼欲得识、<a id="a-Sc"></a>求识、<a id="a-Sd"></a>著识、<a id="a-Se"></a>住识，<a id="a-Sf"></a>识即是我，<a id="a-Sg"></a>识是我有。<a id="a-Sh"></a>彼欲得识、<a id="a-Si"></a>求识、<a id="a-Sj"></a>著识、<a id="a-Sk"></a>住识，<a id="a-Sl"></a>识即是我，<a id="a-Sm"></a>识是我有已，<a id="a-Sn"></a>识扪摸识。<a id="a-So"></a>识扪摸识已，<a id="a-Sp"></a>变易彼识时，<a id="a-Sq"></a>识转于识。<a id="a-Sr"></a>识转于识已，<a id="a-Ss"></a>彼生恐怖法，<a id="a-St"></a>心住于中。<a id="a-Su"></a>因心不知故，<a id="a-Sv"></a>便怖惧烦劳，<a id="a-Sw"></a>不受而恐怖。<a id="a-Sx"></a>诸贤，<a id="a-Sy"></a>如是比丘不受恐怖。</p>
  <p id="aSz">“诸贤，<a id="a-T0"></a>云何比丘不受不恐怖？<a id="a-T1"></a>诸贤，<a id="a-T2"></a>比丘离色染，<a id="a-T3"></a>离色欲，<a id="a-T4"></a>离色爱，<a id="a-T5"></a>离色渴。<a id="a-T6"></a>诸贤，<a id="a-T7"></a>若有比丘离色染、<a id="a-T8"></a>离色欲、<a id="a-T9"></a>离色爱、<a id="a-TA"></a>离色渴者，<a id="a-TB"></a>彼不欲得色，<a id="a-TC"></a>不求色，<a id="a-TD"></a>不著色，<a id="a-TE"></a>不住色，<a id="a-TF"></a>色非是我，<a id="a-TG"></a>色非我有。<a id="a-TH"></a>彼不欲得色，<a id="a-TI"></a>不求色，<a id="a-TJ"></a>不著色，<a id="a-TK"></a>不住色，<a id="a-TL"></a>色非是我，<a id="a-TM"></a>色非我有已，<a id="a-TN"></a>识不扪摸色。<a id="a-TO"></a>识不扪摸色已，<a id="a-TP"></a>变易彼色时，<a id="a-TQ"></a>识不转于色。<a id="a-TR"></a>识不转于色已，<a id="a-TS"></a>彼不生恐怖法，<a id="a-TT"></a>心不住中。<a id="a-TU"></a>因心知故，<a id="a-TV"></a>便不怖惧，<a id="a-TW"></a>不烦劳，<a id="a-TX"></a>不受，<a id="a-TY"></a>不恐怖；<a id="a-TZ"></a>如是觉、<a id="a-Ta"></a>想、<a id="a-Tb"></a>行，<a id="a-Tc"></a>比丘离识染，<a id="a-Td"></a>离识欲，<a id="a-Te"></a>离识爱，<a id="a-Tf"></a>离识渴。<a id="a-Tg"></a>诸贤，<a id="a-Th"></a>若有比丘离识染，<a id="a-Ti"></a>离识欲，<a id="a-Tj"></a>离识爱，<a id="a-Tk"></a>离识渴者，<a id="a-Tl"></a>彼不欲得识，<a id="a-Tm"></a>不求识，<a id="a-Tn"></a>不著识，<a id="a-To"></a>不住识，<a id="a-Tp"></a>识非是我，<a id="a-Tq"></a>识非我有。<a id="a-Tr"></a>彼不欲得识，<a id="a-Ts"></a>不求识，<a id="a-Tt"></a>不著识，<a id="a-Tu"></a>不住识，<a id="a-Tv"></a>非是我，<a id="a-Tw"></a>识非我有已，<a id="a-Tx"></a>识不扪摸识。<a id="a-Ty"></a>识不扪摸识已，<a id="a-Tz"></a>变易彼识时，<a id="a-U0"></a>识不转于识。<a id="a-U1"></a>识不转于识已，<a id="a-U2"></a>彼不生恐怖法，<a id="a-U3"></a>心不住中。<a id="a-U4"></a>因心知故，<a id="a-U5"></a>便不怖惧，<a id="a-U6"></a>不烦劳，<a id="a-U7"></a>不受，<a id="a-U8"></a>不恐怖。<a id="a-U9"></a>诸贤，<a id="a-UA"></a>如是比丘不受不恐怖。</p>
  <p id="aUB">“诸贤，<a id="a-UC"></a>谓世尊略说此义，<a id="a-UD"></a>不广分别，<a id="a-UE"></a>即从座起，<a id="a-UF"></a>入室宴坐：<a id="a-UG"></a>‘比丘，<a id="a-UH"></a>如是如是观，<a id="a-UI"></a>如汝观已，<a id="a-UJ"></a>比丘，<a id="a-UK"></a>心出外洒散，<a id="a-UL"></a>心不住内，<a id="a-UM"></a>不受而恐怖。<a id="a-UN"></a>比丘，<a id="a-UO"></a>如是如是观，<a id="a-UP"></a>如汝观已，<a id="a-UQ"></a>比丘，<a id="a-UR"></a>心不出外不洒散，<a id="a-US"></a>心住内，<a id="a-UT"></a>不受不恐怖，<a id="a-UU"></a>如是不复生、<a id="a-UV"></a>老、<a id="a-UW"></a>病、<a id="a-UX"></a>死，<a id="a-UY"></a>是说苦边。<a id="a-UZ"></a>’此世尊略说，<a id="a-Ua"></a>不广分别义，<a id="a-Ub"></a>我以此句、<a id="a-Uc"></a>以此文广说如是。<a id="a-Ud"></a>诸贤，<a id="a-Ue"></a>可往向佛具陈。<a id="a-Uf"></a>若如世尊所说义者，<a id="a-Ug"></a>诸贤等便可受持。<a id="a-Uh"></a>”</p>
  <p id="aUi">于是，<a id="a-Uj"></a>诸比丘闻尊者大迦旃延所说，<a id="a-Uk"></a>善受持诵，<a id="a-Ul"></a>即从座起，<a id="a-Um"></a>绕尊者大迦旃延三匝而去；<a id="a-Un"></a>往诣佛所，<a id="a-Uo"></a>稽首作礼，<a id="a-Up"></a>却坐一面，<a id="a-Uq"></a>白曰：<a id="a-Ur"></a>“世尊，<a id="a-Us"></a>向世尊略说此义，<a id="a-Ut"></a>不广分别，<a id="a-Uu"></a>即从座起，<a id="a-Uv"></a>入室宴坐，<a id="a-Uw"></a>尊者大迦旃延以此句、<a id="a-Ux"></a>以此文而广说之。<a id="a-Uy"></a>”</p>
  <p id="aUz">世尊闻已，<a id="a-V0"></a>叹曰：<a id="a-V1"></a>“善哉！<a id="a-V2"></a>善哉！<a id="a-V3"></a>我弟子中有眼、<a id="a-V4"></a>有智、<a id="a-V5"></a>有法、<a id="a-V6"></a>有义。<a id="a-V7"></a>所以者何？<a id="a-V8"></a>谓师为弟子略说此义，<a id="a-V9"></a>不广分别，<a id="a-VA"></a>彼弟子以此句、<a id="a-VB"></a>以此文而广说之。<a id="a-VC"></a>如迦旃延比丘所说，<a id="a-VD"></a>汝等应当如是受持！<a id="a-VE"></a>所以者何？<a id="a-VF"></a>以说观义应如是也。<a id="a-VG"></a>”</p>
  <p id="aVH">佛说如是，<a id="a-VI"></a>彼诸比丘闻佛所说，<a id="a-VJ"></a>欢喜奉行。</p>
 </body>
</html>