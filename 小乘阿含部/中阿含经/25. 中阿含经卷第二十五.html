<!doctype html>
<html id="z3IBU7dWy" data-ver="1683">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第二十五</h1>
  <h2 id="a2">因品苦阴经上第三</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>诸比丘于中食后，<a id="a-9"></a>少有所为，<a id="a-A"></a>集坐讲堂。<a id="a-B"></a>于是众多异学，<a id="a-C"></a>中后仿佯往诣诸比丘所，<a id="a-D"></a>共相问讯，<a id="a-E"></a>却坐一面，<a id="a-F"></a>语诸比丘：<a id="a-G"></a>“诸贤，<a id="a-H"></a>沙门瞿昙施设知断欲，<a id="a-I"></a>施设知断色，<a id="a-J"></a>施设知断觉。<a id="a-K"></a>诸贤，<a id="a-L"></a>我等亦施设知断欲，<a id="a-M"></a>施设知断色，<a id="a-N"></a>施设知断觉。<a id="a-O"></a>沙门瞿昙及我等此三知三断，<a id="a-P"></a>为有何胜、<a id="a-Q"></a>有何差别？<a id="a-R"></a>”</p>
  <p id="aS">于是，<a id="a-T"></a>诸比丘闻彼众多异学所说，<a id="a-U"></a>不是亦不非，<a id="a-V"></a>默然起去，<a id="a-W"></a>并作是念：<a id="a-X"></a>“如此所说，<a id="a-Y"></a>我等当从世尊得知。<a id="a-Z"></a>”便诣佛所，<a id="a-a"></a>稽首作礼，<a id="a-b"></a>却坐一面，<a id="a-c"></a>谓与众多异学所可共论，<a id="a-d"></a>尽向佛说。</p>
  <p id="ae">彼时，<a id="a-f"></a>世尊告诸比丘：<a id="a-g"></a>“汝等即时应如是问众多异学：<a id="a-h"></a>‘诸贤，<a id="a-i"></a>云何欲味？<a id="a-j"></a>云何欲患？<a id="a-k"></a>云何欲出要？<a id="a-l"></a>云何色味？<a id="a-m"></a>云何色患？<a id="a-n"></a>云何色出要？<a id="a-o"></a>云何觉味？<a id="a-p"></a>云何觉患？<a id="a-q"></a>云何觉出要？<a id="a-r"></a>’诸比丘，<a id="a-s"></a>若汝等作如是问者，<a id="a-t"></a>彼等闻已，<a id="a-u"></a>便更互相难说外余事，<a id="a-v"></a>瞋诤转增，<a id="a-w"></a>必从座起，<a id="a-x"></a>默然而退。<a id="a-y"></a>所以者何？<a id="a-z"></a>我不见此世，<a id="a-10"></a>天及魔、<a id="a-11"></a>梵、<a id="a-12"></a>沙门、<a id="a-13"></a>梵志、<a id="a-14"></a>一切余众，<a id="a-15"></a>能知此义而发遣者，<a id="a-16"></a>唯有如来、<a id="a-17"></a>如来弟子或从此闻。<a id="a-18"></a>”</p>
  <p id="a19">佛言：<a id="a-1A"></a>“云何欲味？<a id="a-1B"></a>谓因五欲功德，<a id="a-1C"></a>生乐生喜，<a id="a-1D"></a>极是欲味，<a id="a-1E"></a>无复过是，<a id="a-1F"></a>所患甚多。</p>
  <p id="a1G">“云何欲患？<a id="a-1H"></a>族姓子者，<a id="a-1I"></a>随其伎术以自存活，<a id="a-1J"></a>或作田业、<a id="a-1K"></a>或行治生、<a id="a-1L"></a>或以学书、<a id="a-1M"></a>或明算术、<a id="a-1N"></a>或知工数、<a id="a-1O"></a>或巧刻印、<a id="a-1P"></a>或作文章、<a id="a-1Q"></a>或造手笔、<a id="a-1R"></a>或晓经书、<a id="a-1S"></a>或作勇将、<a id="a-1T"></a>或奉事王。<a id="a-1U"></a>彼寒时则寒，<a id="a-1V"></a>热时则热，<a id="a-1W"></a>饥渴、<a id="a-1X"></a>疲劳、<a id="a-1Y"></a>蚊虻所蜇，<a id="a-1Z"></a>作如是业，<a id="a-1a"></a>求图钱财。<a id="a-1b"></a>彼族姓子如是方便，<a id="a-1c"></a>作如是行，<a id="a-1d"></a>作如是求，<a id="a-1e"></a>若不得钱财者，<a id="a-1f"></a>便生忧苦、<a id="a-1g"></a>愁戚、<a id="a-1h"></a>懊恼，<a id="a-1i"></a>心则生痴，<a id="a-1j"></a>作如是说：<a id="a-1k"></a>‘唐作唐苦！<a id="a-1l"></a>所求无果。<a id="a-1m"></a>’彼族姓子如是方便作如是行，<a id="a-1n"></a>作如是求，<a id="a-1o"></a>若得钱财者，<a id="a-1p"></a>彼便爱惜，<a id="a-1q"></a>守护密藏。<a id="a-1r"></a>所以者何？<a id="a-1s"></a>‘我此财物，<a id="a-1t"></a>莫令王夺、<a id="a-1u"></a>贼劫、<a id="a-1v"></a>火烧、<a id="a-1w"></a>腐坏、<a id="a-1x"></a>亡失，<a id="a-1y"></a>出财无利，<a id="a-1z"></a>或作诸业而不成就。<a id="a-20"></a>’彼作如是守护密藏，<a id="a-21"></a>若有王夺、<a id="a-22"></a>贼劫、<a id="a-23"></a>火烧、<a id="a-24"></a>腐坏、<a id="a-25"></a>亡失，<a id="a-26"></a>便生忧苦、<a id="a-27"></a>愁戚、<a id="a-28"></a>懊恼，<a id="a-29"></a>心则生痴，<a id="a-2A"></a>作如是说：<a id="a-2B"></a>‘若有长夜所可爱念者，<a id="a-2C"></a>彼则亡失。<a id="a-2D"></a>’是谓现法苦阴，<a id="a-2E"></a>因欲缘欲，<a id="a-2F"></a>以欲为本。</p>
  <p id="a2G">“复次，<a id="a-2H"></a>众生因欲缘欲，<a id="a-2I"></a>以欲为本故，<a id="a-2J"></a>母共子诤，<a id="a-2K"></a>子共母诤，<a id="a-2L"></a>父子、<a id="a-2M"></a>兄弟、<a id="a-2N"></a>姊妹、<a id="a-2O"></a>亲族展转共诤。<a id="a-2P"></a>彼既如是共斗诤已，<a id="a-2Q"></a>母说子恶，<a id="a-2R"></a>子说母恶，<a id="a-2S"></a>父子、<a id="a-2T"></a>兄弟、<a id="a-2U"></a>姊妹、<a id="a-2V"></a>亲族更相说恶，<a id="a-2W"></a>况复他人！<a id="a-2X"></a>是谓现法苦阴，<a id="a-2Y"></a>因欲缘欲，<a id="a-2Z"></a>以欲为本。</p>
  <p id="a2a">“复次，<a id="a-2b"></a>众生因欲缘欲，<a id="a-2c"></a>以欲为本故，<a id="a-2d"></a>王王共诤，<a id="a-2e"></a>梵志梵志共诤，<a id="a-2f"></a>居士居士共诤，<a id="a-2g"></a>民民共诤，<a id="a-2h"></a>国国共诤。<a id="a-2i"></a>彼因斗诤共相憎故，<a id="a-2j"></a>以种种器仗，<a id="a-2k"></a>转相加害，<a id="a-2l"></a>或以拳扠石掷，<a id="a-2m"></a>或以杖打刀斫。<a id="a-2n"></a>彼当斗时，<a id="a-2o"></a>或死、<a id="a-2p"></a>或怖，<a id="a-2q"></a>受极重苦。<a id="a-2r"></a>是谓现法苦阴，<a id="a-2s"></a>因欲缘欲，<a id="a-2t"></a>以欲为本。</p>
  <p id="a2u">“复次，<a id="a-2v"></a>众生因欲缘欲，<a id="a-2w"></a>以欲为本故，<a id="a-2x"></a>著铠被袍，<a id="a-2y"></a>持矟弓箭，<a id="a-2z"></a>或执刀盾入在军阵。<a id="a-30"></a>或以象斗，<a id="a-31"></a>或马、<a id="a-32"></a>或车，<a id="a-33"></a>或以步军，<a id="a-34"></a>或以男女斗。<a id="a-35"></a>彼当斗时，<a id="a-36"></a>或死、<a id="a-37"></a>或怖，<a id="a-38"></a>受极重苦。<a id="a-39"></a>是谓现法苦阴，<a id="a-3A"></a>因欲缘欲，<a id="a-3B"></a>以欲为本。</p>
  <p id="a3C">“复次，<a id="a-3D"></a>众生因欲缘欲，<a id="a-3E"></a>以欲为本故，<a id="a-3F"></a>著铠被袍，<a id="a-3G"></a>持矟弓箭，<a id="a-3H"></a>或执刀盾往夺他国，<a id="a-3I"></a>攻城破坞，<a id="a-3J"></a>共相格战，<a id="a-3K"></a>打鼓吹角，<a id="a-3L"></a>高声唤呼。<a id="a-3M"></a>或以槌打，<a id="a-3N"></a>或以鉾戟，<a id="a-3O"></a>或以利轮，<a id="a-3P"></a>或以箭射，<a id="a-3Q"></a>或乱下石，<a id="a-3R"></a>或以大弩，<a id="a-3S"></a>或以融铜珠子洒之。<a id="a-3T"></a>彼当斗时，<a id="a-3U"></a>或死、<a id="a-3V"></a>或怖，<a id="a-3W"></a>受极重苦。<a id="a-3X"></a>是谓现法苦阴，<a id="a-3Y"></a>因欲缘欲，<a id="a-3Z"></a>以欲为本。</p>
  <p id="a3a">“复次，<a id="a-3b"></a>众生因欲缘欲，<a id="a-3c"></a>以欲为本故，<a id="a-3d"></a>著铠被袍，<a id="a-3e"></a>持矟弓箭，<a id="a-3f"></a>或执刀盾入村、<a id="a-3g"></a>入邑、<a id="a-3h"></a>入国、<a id="a-3i"></a>入城，<a id="a-3j"></a>穿墙发藏，<a id="a-3k"></a>劫夺财物，<a id="a-3l"></a>断截王路。<a id="a-3m"></a>或至他巷，<a id="a-3n"></a>坏村、<a id="a-3o"></a>害邑、<a id="a-3p"></a>灭国、<a id="a-3q"></a>破城。<a id="a-3r"></a>于中或为王人所捉，<a id="a-3s"></a>种种拷治：<a id="a-3t"></a>截手、<a id="a-3u"></a>截足或截手足，<a id="a-3v"></a>截耳、<a id="a-3w"></a>截鼻或截耳鼻，<a id="a-3x"></a>或脔脔割，<a id="a-3y"></a>拔须、<a id="a-3z"></a>拔发或拔须发，<a id="a-40"></a>或著槛中衣裹火烧，<a id="a-41"></a>或以沙壅草缠火爇，<a id="a-42"></a>或内铁驴腹中，<a id="a-43"></a>或著铁猪口中，<a id="a-44"></a>或置铁虎口中烧，<a id="a-45"></a>或安铜釜中，<a id="a-46"></a>或著铁釜中煮，<a id="a-47"></a>或段段截，<a id="a-48"></a>或利叉刺，<a id="a-49"></a>或铁钩钩，<a id="a-4A"></a>或卧铁床以沸油浇，<a id="a-4B"></a>或坐铁臼以铁杵捣，<a id="a-4C"></a>或龙蛇蜇，<a id="a-4D"></a>或以鞭鞭，<a id="a-4E"></a>或以杖挝，<a id="a-4F"></a>或以棒打，<a id="a-4G"></a>或生贯高标上，<a id="a-4H"></a>或枭其首。<a id="a-4I"></a>彼在其中，<a id="a-4J"></a>或死或怖，<a id="a-4K"></a>受极重苦。<a id="a-4L"></a>是谓现法苦阴，<a id="a-4M"></a>因欲缘欲，<a id="a-4N"></a>以欲为本。</p>
  <p id="a4O">“复次，<a id="a-4P"></a>众生因欲缘欲，<a id="a-4Q"></a>以欲为本故，<a id="a-4R"></a>行身恶行，<a id="a-4S"></a>行口、<a id="a-4T"></a>意恶行。<a id="a-4U"></a>彼于后时，<a id="a-4V"></a>疾病著床，<a id="a-4W"></a>或坐、<a id="a-4X"></a>卧地，<a id="a-4Y"></a>以苦逼身，<a id="a-4Z"></a>身受极重苦，<a id="a-4a"></a>不可爱乐。<a id="a-4b"></a>彼若有身恶行，<a id="a-4c"></a>口、<a id="a-4d"></a>意恶行，<a id="a-4e"></a>彼临终时在前覆障，<a id="a-4f"></a>犹日将没大山岗侧，<a id="a-4g"></a>影障覆地。<a id="a-4h"></a>如是，<a id="a-4i"></a>彼若有身恶行，<a id="a-4j"></a>口、<a id="a-4k"></a>意恶行，<a id="a-4l"></a>在前覆障，<a id="a-4m"></a>彼作是念：<a id="a-4n"></a>‘我本恶行，<a id="a-4o"></a>在前覆我；<a id="a-4p"></a>我本不作福业，<a id="a-4q"></a>多作恶业。<a id="a-4r"></a>若使有人作恶凶暴唯为罪，<a id="a-4s"></a>不作福、<a id="a-4t"></a>不行善，<a id="a-4u"></a>无所畏、<a id="a-4v"></a>无所依、<a id="a-4w"></a>无所归，<a id="a-4x"></a>随生处者，<a id="a-4y"></a>我必生彼。<a id="a-4z"></a>’从是有悔，<a id="a-50"></a>悔者不善死，<a id="a-51"></a>无福命终。<a id="a-52"></a>是谓现法苦阴，<a id="a-53"></a>因欲缘欲，<a id="a-54"></a>以欲为本。</p>
  <p id="a55">“复次，<a id="a-56"></a>众生因欲缘欲，<a id="a-57"></a>以欲为本故，<a id="a-58"></a>行身恶行，<a id="a-59"></a>行口、<a id="a-5A"></a>意恶行。<a id="a-5B"></a>彼因身、<a id="a-5C"></a>口、<a id="a-5D"></a>意恶行故，<a id="a-5E"></a>因此、<a id="a-5F"></a>缘此，<a id="a-5G"></a>身坏命终，<a id="a-5H"></a>必至恶处，<a id="a-5I"></a>生地狱中。<a id="a-5J"></a>是谓后世苦阴，<a id="a-5K"></a>因欲缘欲，<a id="a-5L"></a>以欲为本。<a id="a-5M"></a>是谓欲患。</p>
  <p id="a5N">“云何欲出要？<a id="a-5O"></a>若断除欲，<a id="a-5P"></a>舍离于欲，<a id="a-5Q"></a>灭欲欲尽，<a id="a-5R"></a>度欲出要，<a id="a-5S"></a>是谓欲出要。<a id="a-5T"></a>若有沙门、<a id="a-5U"></a>梵志，<a id="a-5V"></a>欲味、<a id="a-5W"></a>欲患、<a id="a-5X"></a>欲出要不知如真者，<a id="a-5Y"></a>彼终不能自断其欲，<a id="a-5Z"></a>况复能断于他欲耶？<a id="a-5a"></a>若有沙门、<a id="a-5b"></a>梵志，<a id="a-5c"></a>欲味、<a id="a-5d"></a>欲患、<a id="a-5e"></a>欲出要知如真者，<a id="a-5f"></a>彼既自能除，<a id="a-5g"></a>亦能断他欲。</p>
  <p id="a5h">“云何色味？<a id="a-5i"></a>若刹利女、<a id="a-5j"></a>梵志、<a id="a-5k"></a>居士、<a id="a-5l"></a>工师女，<a id="a-5m"></a>年十四五，<a id="a-5n"></a>彼于尔时，<a id="a-5o"></a>美色最妙。<a id="a-5p"></a>若因彼美色、<a id="a-5q"></a>缘彼美色故，<a id="a-5r"></a>生乐生喜，<a id="a-5s"></a>极是色味无复过是，<a id="a-5t"></a>所患甚多。</p>
  <p id="a5u">“云何色患？<a id="a-5v"></a>若见彼姝而于后时极大衰老，<a id="a-5w"></a>头白齿落，<a id="a-5x"></a>背偻脚戾，<a id="a-5y"></a>拄杖而行，<a id="a-5z"></a>盛壮日衰，<a id="a-60"></a>寿命垂尽，<a id="a-61"></a>身体震动，<a id="a-62"></a>诸根毁熟，<a id="a-63"></a>于汝等意云何？<a id="a-64"></a>若本有美色，<a id="a-65"></a>彼灭生患耶？<a id="a-66"></a>”</p>
  <p id="a67">答曰：<a id="a-68"></a>“如是。<a id="a-69"></a>”</p>
  <p id="a6A">“复次，<a id="a-6B"></a>若见彼姝疾病著床，<a id="a-6C"></a>或坐、<a id="a-6D"></a>卧地，<a id="a-6E"></a>以苦逼身，<a id="a-6F"></a>受极重苦。<a id="a-6G"></a>于汝等意云何？<a id="a-6H"></a>若本有美色，<a id="a-6I"></a>彼灭生患耶？<a id="a-6J"></a>”</p>
  <p id="a6K">答曰：<a id="a-6L"></a>“如是。<a id="a-6M"></a>”</p>
  <p id="a6N">“复次，<a id="a-6O"></a>若见彼姝死，<a id="a-6P"></a>或一二日至六七日，<a id="a-6Q"></a>乌鸱所啄，<a id="a-6R"></a>豺狼所食，<a id="a-6S"></a>火烧埋地，<a id="a-6T"></a>悉烂腐坏。<a id="a-6U"></a>于汝等意云何？<a id="a-6V"></a>若本有美色，<a id="a-6W"></a>彼灭生患耶？<a id="a-6X"></a>”</p>
  <p id="a6Y">答曰：<a id="a-6Z"></a>“如是。<a id="a-6a"></a>”</p>
  <p id="a6b">“复次，<a id="a-6c"></a>若见彼姝息道，<a id="a-6d"></a>骸骨青色烂腐，<a id="a-6e"></a>余半骨锁在地。<a id="a-6f"></a>于汝等意云何？<a id="a-6g"></a>若本有美色，<a id="a-6h"></a>彼灭生患耶？<a id="a-6i"></a>”</p>
  <p id="a6j">答曰：<a id="a-6k"></a>“如是。<a id="a-6l"></a>”</p>
  <p id="a6m">“复次，<a id="a-6n"></a>若见彼姝息道，<a id="a-6o"></a>离皮肉血，<a id="a-6p"></a>唯筋相连。<a id="a-6q"></a>于汝等意云何？<a id="a-6r"></a>若本有美色，<a id="a-6s"></a>彼灭生患耶？<a id="a-6t"></a>”</p>
  <p id="a6u">答曰：<a id="a-6v"></a>“如是。<a id="a-6w"></a>”</p>
  <p id="a6x">“复次，<a id="a-6y"></a>若见彼姝息道，<a id="a-6z"></a>骨节解散，<a id="a-70"></a>散在诸方，<a id="a-71"></a>足骨、<a id="a-72"></a>腨骨、<a id="a-73"></a>髀骨、<a id="a-74"></a>髋骨、<a id="a-75"></a>脊骨、<a id="a-76"></a>肩骨、<a id="a-77"></a>颈骨、<a id="a-78"></a>髑髅骨各在异处。<a id="a-79"></a>于汝等意云何？<a id="a-7A"></a>若本有美色，<a id="a-7B"></a>彼灭生患耶？<a id="a-7C"></a>”</p>
  <p id="a7D">答曰：<a id="a-7E"></a>“如是。<a id="a-7F"></a>”</p>
  <p id="a7G">“复次，<a id="a-7H"></a>若见彼姝息道，<a id="a-7I"></a>骨白如螺，<a id="a-7J"></a>青犹鸽色，<a id="a-7K"></a>赤若血涂，<a id="a-7L"></a>腐坏碎末。<a id="a-7M"></a>于汝等意云何？<a id="a-7N"></a>若本有美色，<a id="a-7O"></a>彼灭生患耶？<a id="a-7P"></a>”</p>
  <p id="a7Q">答曰：<a id="a-7R"></a>“如是。<a id="a-7S"></a>”</p>
  <p id="a7T">“是谓色患。</p>
  <p id="a7U">“云何色出要？<a id="a-7V"></a>若断除色，<a id="a-7W"></a>舍离于色，<a id="a-7X"></a>灭色色尽，<a id="a-7Y"></a>度色出要，<a id="a-7Z"></a>是谓色出要。<a id="a-7a"></a>若有沙门、<a id="a-7b"></a>梵志，<a id="a-7c"></a>色味、<a id="a-7d"></a>色患、<a id="a-7e"></a>色出要不知如真者，<a id="a-7f"></a>彼终不能自断其色，<a id="a-7g"></a>况复能断于他色耶？<a id="a-7h"></a>若有沙门、<a id="a-7i"></a>梵志，<a id="a-7j"></a>色味、<a id="a-7k"></a>色患、<a id="a-7l"></a>色出要知如真者，<a id="a-7m"></a>彼既自能除，<a id="a-7n"></a>亦能断他色。</p>
  <p id="a7o">“云何觉味？<a id="a-7p"></a>比丘者，<a id="a-7q"></a>离欲、<a id="a-7r"></a>离恶不善之法，<a id="a-7s"></a>至得第四禅成就游。<a id="a-7t"></a>彼于尔时不念自害，<a id="a-7u"></a>亦不念害他，<a id="a-7v"></a>若不念害者，<a id="a-7w"></a>是谓觉乐味。<a id="a-7x"></a>所以者何？<a id="a-7y"></a>不念害者，<a id="a-7z"></a>成就是乐，<a id="a-80"></a>是谓觉味。</p>
  <p id="a81">“云何觉患？<a id="a-82"></a>觉者是无常法、<a id="a-83"></a>苦法、<a id="a-84"></a>灭法，<a id="a-85"></a>是谓觉患。</p>
  <p id="a86">“云何觉出要？<a id="a-87"></a>若断除觉，<a id="a-88"></a>舍离于觉，<a id="a-89"></a>灭觉觉尽，<a id="a-8A"></a>度觉出要，<a id="a-8B"></a>是谓觉出要。<a id="a-8C"></a>若有沙门、<a id="a-8D"></a>梵志，<a id="a-8E"></a>觉味、<a id="a-8F"></a>觉患、<a id="a-8G"></a>觉出要不知如真者，<a id="a-8H"></a>彼终不能自断其觉，<a id="a-8I"></a>况复能断于他觉耶？<a id="a-8J"></a>若有沙门、<a id="a-8K"></a>梵志，<a id="a-8L"></a>觉味、<a id="a-8M"></a>觉患、<a id="a-8N"></a>觉出要知如真者，<a id="a-8O"></a>彼既自能除，<a id="a-8P"></a>亦能断他觉。<a id="a-8Q"></a>”</p>
  <p id="a8R">佛说如是，<a id="a-8S"></a>彼诸比丘闻佛所说，<a id="a-8T"></a>欢喜奉行。</p>
  <p data-pb></p>
  <h2 id="a8U">因品苦阴经下第四</h2>
  <p id="a8V">我闻如是：<a id="a-8W"></a>一时，<a id="a-8X"></a>佛游释羁瘦，<a id="a-8Y"></a>在加维罗卫尼拘类园。</p>
  <p id="a8Z">尔时，<a id="a-8a"></a>释摩诃男中后仿佯往诣佛所，<a id="a-8b"></a>稽首佛足，<a id="a-8c"></a>却坐一面，<a id="a-8d"></a>白曰：<a id="a-8e"></a>“世尊，<a id="a-8f"></a>我如是知世尊法，<a id="a-8g"></a>令我心中得灭三秽：<a id="a-8h"></a>染心秽、<a id="a-8i"></a>恚心秽、<a id="a-8j"></a>痴心秽。<a id="a-8k"></a>世尊，<a id="a-8l"></a>我如是知此法，<a id="a-8m"></a>然我心中复生染法、<a id="a-8n"></a>恚法、<a id="a-8o"></a>痴法。<a id="a-8p"></a>世尊，<a id="a-8q"></a>我作是念：<a id="a-8r"></a>‘我有何法不灭，<a id="a-8s"></a>令我心中复生染法、<a id="a-8t"></a>恚法、<a id="a-8u"></a>痴法耶？<a id="a-8v"></a>’”</p>
  <p id="a8w">世尊告曰：<a id="a-8x"></a>“摩诃男，<a id="a-8y"></a>汝有一法不灭，<a id="a-8z"></a>谓汝住在家，<a id="a-90"></a>不至信、<a id="a-91"></a>舍家、<a id="a-92"></a>无家、<a id="a-93"></a>学道。<a id="a-94"></a>摩诃男，<a id="a-95"></a>若汝灭此一法者，<a id="a-96"></a>汝必不住在家，<a id="a-97"></a>必至信、<a id="a-98"></a>舍家、<a id="a-99"></a>无家、<a id="a-9A"></a>学道。<a id="a-9B"></a>汝因一法不灭故，<a id="a-9C"></a>住在家，<a id="a-9D"></a>不至信、<a id="a-9E"></a>舍家、<a id="a-9F"></a>无家、<a id="a-9G"></a>学道。<a id="a-9H"></a>”</p>
  <p id="a9I">于是，<a id="a-9J"></a>释摩诃男即从座起，<a id="a-9K"></a>偏袒著衣，<a id="a-9L"></a>叉手向佛，<a id="a-9M"></a>白世尊曰：<a id="a-9N"></a>“惟愿世尊为我说法！<a id="a-9O"></a>令我心净，<a id="a-9P"></a>除疑得道！<a id="a-9Q"></a>”</p>
  <p id="a9R">世尊告曰：<a id="a-9S"></a>“摩诃男，<a id="a-9T"></a>有五欲功德可爱、<a id="a-9U"></a>可念、<a id="a-9V"></a>欢喜，<a id="a-9W"></a>欲相应而使人乐。<a id="a-9X"></a>云何为五？<a id="a-9Y"></a>谓眼知色、<a id="a-9Z"></a>耳知声、<a id="a-9a"></a>鼻知香、<a id="a-9b"></a>舌知味、<a id="a-9c"></a>身知触，<a id="a-9d"></a>由此令王及王眷属得安乐欢喜。<a id="a-9e"></a>摩诃男，<a id="a-9f"></a>极是欲味无复过是，<a id="a-9g"></a>所患甚多。</p>
  <p id="a9h">“摩诃男，<a id="a-9i"></a>云何欲患？<a id="a-9j"></a>摩诃男，<a id="a-9k"></a>族姓子者，<a id="a-9l"></a>随其技术，<a id="a-9m"></a>以自存活，<a id="a-9n"></a>或作田业、<a id="a-9o"></a>或行治生、<a id="a-9p"></a>或以学书、<a id="a-9q"></a>或明算术、<a id="a-9r"></a>或知工数、<a id="a-9s"></a>或巧刻印、<a id="a-9t"></a>或作文章、<a id="a-9u"></a>或造手笔、<a id="a-9v"></a>或晓经书、<a id="a-9w"></a>或作勇将、<a id="a-9x"></a>或奉事王。<a id="a-9y"></a>彼寒时则寒。<a id="a-9z"></a>热时则热，<a id="a-A0"></a>饥渴、<a id="a-A1"></a>疲劳、<a id="a-A2"></a>蚊虻所蜇，<a id="a-A3"></a>作如是业，<a id="a-A4"></a>求图钱财。<a id="a-A5"></a>摩诃男，<a id="a-A6"></a>此族姓子如是方便作如是行，<a id="a-A7"></a>作如是求，<a id="a-A8"></a>若不得钱财者，<a id="a-A9"></a>便生忧苦、<a id="a-AA"></a>愁戚、<a id="a-AB"></a>懊恼，<a id="a-AC"></a>心则生痴，<a id="a-AD"></a>作如是说：<a id="a-AE"></a>‘唐作唐苦！<a id="a-AF"></a>所求无果。<a id="a-AG"></a>’摩诃男，<a id="a-AH"></a>彼族姓子如是方便作如是行，<a id="a-AI"></a>作如是求，<a id="a-AJ"></a>若得钱财者，<a id="a-AK"></a>彼便爱惜守护密藏。<a id="a-AL"></a>所以者何？<a id="a-AM"></a>‘我此财物莫令王夺、<a id="a-AN"></a>贼劫、<a id="a-AO"></a>火烧、<a id="a-AP"></a>腐坏、<a id="a-AQ"></a>亡失，<a id="a-AR"></a>出财无利，<a id="a-AS"></a>或作诸业而不成就。<a id="a-AT"></a>’彼作如是守护密藏，<a id="a-AU"></a>若使王夺、<a id="a-AV"></a>贼劫、<a id="a-AW"></a>火烧、<a id="a-AX"></a>腐坏、<a id="a-AY"></a>亡失，<a id="a-AZ"></a>彼便生忧苦、<a id="a-Aa"></a>愁戚、<a id="a-Ab"></a>懊恼，<a id="a-Ac"></a>心则生痴，<a id="a-Ad"></a>作如是说：<a id="a-Ae"></a>‘若有长夜所可爱念者，<a id="a-Af"></a>彼则亡失。<a id="a-Ag"></a>’摩诃男，<a id="a-Ah"></a>如是现法苦阴，<a id="a-Ai"></a>因欲缘欲，<a id="a-Aj"></a>以欲为本。</p>
  <p id="aAk">“摩诃男，<a id="a-Al"></a>复次，<a id="a-Am"></a>众生因欲缘欲，<a id="a-An"></a>以欲为本故，<a id="a-Ao"></a>母共子诤，<a id="a-Ap"></a>子共母诤，<a id="a-Aq"></a>父子、<a id="a-Ar"></a>兄弟、<a id="a-As"></a>姊妹、<a id="a-At"></a>亲族展转共诤。<a id="a-Au"></a>彼既如是共斗诤已，<a id="a-Av"></a>母说子恶，<a id="a-Aw"></a>子说母恶，<a id="a-Ax"></a>父子、<a id="a-Ay"></a>兄弟、<a id="a-Az"></a>姊妹、<a id="a-B0"></a>亲族更相说恶，<a id="a-B1"></a>况复他人！<a id="a-B2"></a>摩诃男，<a id="a-B3"></a>是谓现法苦阴，<a id="a-B4"></a>因欲缘欲，<a id="a-B5"></a>以欲为本。</p>
  <p id="aB6">“摩诃男，<a id="a-B7"></a>复次，<a id="a-B8"></a>众生因欲缘欲，<a id="a-B9"></a>以欲为本故，<a id="a-BA"></a>王王共诤，<a id="a-BB"></a>梵志梵志共诤，<a id="a-BC"></a>居士居士共诤，<a id="a-BD"></a>民民共诤，<a id="a-BE"></a>国国共诤。<a id="a-BF"></a>彼因斗诤共相憎故，<a id="a-BG"></a>以种种器仗，<a id="a-BH"></a>转相加害，<a id="a-BI"></a>或以拳扠石掷，<a id="a-BJ"></a>或以杖打刀斫。<a id="a-BK"></a>彼当斗时，<a id="a-BL"></a>或死、<a id="a-BM"></a>或怖，<a id="a-BN"></a>受极重苦。<a id="a-BO"></a>摩诃男，<a id="a-BP"></a>是谓现法苦阴，<a id="a-BQ"></a>因欲缘欲，<a id="a-BR"></a>以欲为本。</p>
  <p id="aBS">“摩诃男，<a id="a-BT"></a>复次，<a id="a-BU"></a>众生因欲缘欲，<a id="a-BV"></a>以欲为本故，<a id="a-BW"></a>著铠被袍，<a id="a-BX"></a>持矟弓箭，<a id="a-BY"></a>或执刀盾入在军阵，<a id="a-BZ"></a>或以象斗，<a id="a-Ba"></a>或马、<a id="a-Bb"></a>或车，<a id="a-Bc"></a>或以步军，<a id="a-Bd"></a>或以男女斗。<a id="a-Be"></a>彼当斗时，<a id="a-Bf"></a>或死、<a id="a-Bg"></a>或怖，<a id="a-Bh"></a>受极重苦。<a id="a-Bi"></a>摩诃男，<a id="a-Bj"></a>是谓现法苦阴，<a id="a-Bk"></a>因欲缘欲，<a id="a-Bl"></a>以欲为本。</p>
  <p id="aBm">“摩诃男，<a id="a-Bn"></a>复次，<a id="a-Bo"></a>众生因欲缘欲，<a id="a-Bp"></a>以欲为本故，<a id="a-Bq"></a>著铠被袍，<a id="a-Br"></a>持矟弓箭，<a id="a-Bs"></a>或执刀盾往夺他国，<a id="a-Bt"></a>攻城破坞，<a id="a-Bu"></a>共相格战，<a id="a-Bv"></a>打鼓吹角，<a id="a-Bw"></a>高声唤呼。<a id="a-Bx"></a>或以槌打，<a id="a-By"></a>或以鉾戟，<a id="a-Bz"></a>或以利轮，<a id="a-C0"></a>或以箭射，<a id="a-C1"></a>或乱下石，<a id="a-C2"></a>或以大弩，<a id="a-C3"></a>或以融铜珠子洒之。<a id="a-C4"></a>彼当斗时，<a id="a-C5"></a>或死、<a id="a-C6"></a>或怖，<a id="a-C7"></a>受极重苦。<a id="a-C8"></a>摩诃男，<a id="a-C9"></a>是谓现法苦阴，<a id="a-CA"></a>因欲缘欲，<a id="a-CB"></a>以欲为本。</p>
  <p id="aCC">“摩诃男，<a id="a-CD"></a>复次，<a id="a-CE"></a>众生因欲缘欲，<a id="a-CF"></a>以欲为本故，<a id="a-CG"></a>著铠被袍，<a id="a-CH"></a>持矟弓箭，<a id="a-CI"></a>或执刀盾入村、<a id="a-CJ"></a>入邑、<a id="a-CK"></a>入国、<a id="a-CL"></a>入城，<a id="a-CM"></a>穿墙发藏，<a id="a-CN"></a>劫夺财物，<a id="a-CO"></a>断截王路。<a id="a-CP"></a>或至他巷，<a id="a-CQ"></a>坏村、<a id="a-CR"></a>害邑、<a id="a-CS"></a>灭国、<a id="a-CT"></a>破城。<a id="a-CU"></a>于中或为王人所捉，<a id="a-CV"></a>种种拷治：<a id="a-CW"></a>截手、<a id="a-CX"></a>截足或截手足，<a id="a-CY"></a>截耳、<a id="a-CZ"></a>截鼻或截耳鼻，<a id="a-Ca"></a>或脔脔割，<a id="a-Cb"></a>拔须、<a id="a-Cc"></a>拔发或拔须发，<a id="a-Cd"></a>或著槛中衣裹火烧，<a id="a-Ce"></a>或以沙壅草缠火爇，<a id="a-Cf"></a>或内铁驴腹中，<a id="a-Cg"></a>或著铁猪口中，<a id="a-Ch"></a>或置铁虎口中烧，<a id="a-Ci"></a>或安铜釜中，<a id="a-Cj"></a>或著铁釜中煮，<a id="a-Ck"></a>或段段截，<a id="a-Cl"></a>或利叉刺，<a id="a-Cm"></a>或铁钩钩，<a id="a-Cn"></a>或卧铁床以沸油浇，<a id="a-Co"></a>或坐铁臼以铁杵捣，<a id="a-Cp"></a>或龙蛇蜇，<a id="a-Cq"></a>或以鞭鞭，<a id="a-Cr"></a>或以杖挝，<a id="a-Cs"></a>或以棒打，<a id="a-Ct"></a>或生贯高标上，<a id="a-Cu"></a>或枭其首。<a id="a-Cv"></a>彼在其中，<a id="a-Cw"></a>或死、<a id="a-Cx"></a>或怖，<a id="a-Cy"></a>受极重苦。<a id="a-Cz"></a>摩诃男，<a id="a-D0"></a>是谓现法苦阴，<a id="a-D1"></a>因欲缘欲，<a id="a-D2"></a>以欲为本。</p>
  <p id="aD3">“摩诃男，<a id="a-D4"></a>复次，<a id="a-D5"></a>众生因欲缘欲，<a id="a-D6"></a>以欲为本故，<a id="a-D7"></a>行身恶行，<a id="a-D8"></a>行口、<a id="a-D9"></a>意恶行。<a id="a-DA"></a>彼于后时疾病著床，<a id="a-DB"></a>或坐、<a id="a-DC"></a>卧地，<a id="a-DD"></a>以苦逼身，<a id="a-DE"></a>受极重苦，<a id="a-DF"></a>不可爱乐。<a id="a-DG"></a>彼若有身恶行，<a id="a-DH"></a>口、<a id="a-DI"></a>意恶行，<a id="a-DJ"></a>彼临终时在前覆障，<a id="a-DK"></a>犹日将没大山岗侧，<a id="a-DL"></a>影障覆地。<a id="a-DM"></a>如是，<a id="a-DN"></a>彼若有身恶行，<a id="a-DO"></a>口、<a id="a-DP"></a>意恶行，<a id="a-DQ"></a>在前覆障，<a id="a-DR"></a>彼作是念：<a id="a-DS"></a>‘我本恶行，<a id="a-DT"></a>在前覆我；<a id="a-DU"></a>我本不作福业，<a id="a-DV"></a>多作恶业。<a id="a-DW"></a>若使有人作恶凶暴唯为罪，<a id="a-DX"></a>不作福、<a id="a-DY"></a>不行善，<a id="a-DZ"></a>无所畏、<a id="a-Da"></a>无所依、<a id="a-Db"></a>无所归，<a id="a-Dc"></a>随生处者，<a id="a-Dd"></a>我必生彼。<a id="a-De"></a>’从是有悔，<a id="a-Df"></a>悔者不善死，<a id="a-Dg"></a>无福命终。<a id="a-Dh"></a>摩诃男，<a id="a-Di"></a>是谓现法苦阴，<a id="a-Dj"></a>因欲缘欲，<a id="a-Dk"></a>以欲为本。</p>
  <p id="aDl">“摩诃男，<a id="a-Dm"></a>复次，<a id="a-Dn"></a>众生因欲缘欲，<a id="a-Do"></a>以欲为本故，<a id="a-Dp"></a>行身恶行，<a id="a-Dq"></a>行口、<a id="a-Dr"></a>意恶行。<a id="a-Ds"></a>彼因身、<a id="a-Dt"></a>口、<a id="a-Du"></a>意恶行故，<a id="a-Dv"></a>因此、<a id="a-Dw"></a>缘此，<a id="a-Dx"></a>身坏命终，<a id="a-Dy"></a>必至恶处，<a id="a-Dz"></a>生地狱中。<a id="a-E0"></a>摩诃男，<a id="a-E1"></a>是谓后世苦阴，<a id="a-E2"></a>因欲缘欲，<a id="a-E3"></a>以欲为本。</p>
  <p id="aE4">“摩诃男，<a id="a-E5"></a>是故当知欲一向无乐，<a id="a-E6"></a>无量苦患。<a id="a-E7"></a>多闻圣弟子不见如真者，<a id="a-E8"></a>彼为欲所覆，<a id="a-E9"></a>不得舍乐及无上息。<a id="a-EA"></a>摩诃男，<a id="a-EB"></a>如是彼多闻圣弟子因欲退转。<a id="a-EC"></a>摩诃男，<a id="a-ED"></a>我知欲无乐，<a id="a-EE"></a>无量苦患。<a id="a-EF"></a>我知如真已，<a id="a-EG"></a>摩诃男，<a id="a-EH"></a>不为欲所覆，<a id="a-EI"></a>亦不为恶所缠，<a id="a-EJ"></a>便得舍乐及无上息。<a id="a-EK"></a>摩诃男，<a id="a-EL"></a>是故我不因欲退转。</p>
  <p id="aEM">“摩诃男，<a id="a-EN"></a>一时，<a id="a-EO"></a>我游王舍城，<a id="a-EP"></a>住鞞哆逻山仙人七叶屋。<a id="a-EQ"></a>摩诃男，<a id="a-ER"></a>我于晡时，<a id="a-ES"></a>从宴坐起，<a id="a-ET"></a>往至广山，<a id="a-EU"></a>则于彼中见众多尼揵，<a id="a-EV"></a>行不坐行，<a id="a-EW"></a>常立不坐，<a id="a-EX"></a>受极重苦。<a id="a-EY"></a>我往问曰：<a id="a-EZ"></a>‘诸尼揵，<a id="a-Ea"></a>汝等何故行此不坐行，<a id="a-Eb"></a>常立不坐，<a id="a-Ec"></a>受如是苦。<a id="a-Ed"></a>’彼如是说：<a id="a-Ee"></a>‘瞿昙，<a id="a-Ef"></a>我有尊师尼揵，<a id="a-Eg"></a>名曰亲子，<a id="a-Eh"></a>彼则教我作如是说：<a id="a-Ei"></a>“诸尼揵等，<a id="a-Ej"></a>汝若宿命有不善业，<a id="a-Ek"></a>因此苦行故，<a id="a-El"></a>必当得尽。<a id="a-Em"></a>若今身妙行护，<a id="a-En"></a>口、<a id="a-Eo"></a>意妙行护，<a id="a-Ep"></a>因缘此故，<a id="a-Eq"></a>不复作恶不善之业。<a id="a-Er"></a>”’</p>
  <p id="aEs">“摩诃男，<a id="a-Et"></a>我复问曰：<a id="a-Eu"></a>‘诸尼揵，<a id="a-Ev"></a>汝等信尊师无有疑耶？<a id="a-Ew"></a>’彼复答我：<a id="a-Ex"></a>‘如是，<a id="a-Ey"></a>瞿昙，<a id="a-Ez"></a>我等信尊师无有疑惑。<a id="a-F0"></a>’摩诃男，<a id="a-F1"></a>我复问曰：<a id="a-F2"></a>‘尼揵，<a id="a-F3"></a>若尔者，<a id="a-F4"></a>汝等尊师尼揵本重作恶不善之业。<a id="a-F5"></a>彼本作尼揵死，<a id="a-F6"></a>今生人间出家作尼揵，<a id="a-F7"></a>行不坐行，<a id="a-F8"></a>常立不坐，<a id="a-F9"></a>受如是苦，<a id="a-FA"></a>如汝等辈及弟子也。<a id="a-FB"></a>’彼复语我曰：<a id="a-FC"></a>‘瞿昙，<a id="a-FD"></a>乐不因乐，<a id="a-FE"></a>要因苦得。<a id="a-FF"></a>如频鞞娑罗王乐，<a id="a-FG"></a>沙门瞿昙不如也。<a id="a-FH"></a>’我复语曰：<a id="a-FI"></a>‘汝等痴狂，<a id="a-FJ"></a>所说无义。<a id="a-FK"></a>所以者何？<a id="a-FL"></a>汝等不善，<a id="a-FM"></a>无所晓了，<a id="a-FN"></a>而不知时，<a id="a-FO"></a>谓汝作是说：<a id="a-FP"></a>“如频鞞娑罗王乐，<a id="a-FQ"></a>沙门瞿昙不如也。<a id="a-FR"></a>”尼揵，<a id="a-FS"></a>汝等本应如是问：<a id="a-FT"></a>“谁乐胜？<a id="a-FU"></a>为频鞞娑罗王，<a id="a-FV"></a>为沙门瞿昙耶？<a id="a-FW"></a>”尼揵，<a id="a-FX"></a>若我如是说我乐胜，<a id="a-FY"></a>频鞞娑罗王不如者，<a id="a-FZ"></a>尼揵，<a id="a-Fa"></a>汝等可得作是语：<a id="a-Fb"></a>“如频鞞娑罗王乐，<a id="a-Fc"></a>沙门瞿昙不如也。<a id="a-Fd"></a>”’彼诸尼揵即如是说：<a id="a-Fe"></a>‘瞿昙，<a id="a-Ff"></a>我等今问沙门瞿昙：<a id="a-Fg"></a>谁乐胜？<a id="a-Fh"></a>为频鞞娑罗王，<a id="a-Fi"></a>为沙门瞿昙耶？<a id="a-Fj"></a>’我复语曰：<a id="a-Fk"></a>‘尼揵，<a id="a-Fl"></a>我今问汝，<a id="a-Fm"></a>随所解答。<a id="a-Fn"></a>诸尼揵等，<a id="a-Fo"></a>于意云何？<a id="a-Fp"></a>频鞞娑罗王可得如意静默无言，<a id="a-Fq"></a>因是七日七夜得欢喜快乐耶？<a id="a-Fr"></a>’尼揵答曰：<a id="a-Fs"></a>‘不也，<a id="a-Ft"></a>瞿昙。<a id="a-Fu"></a>’‘六五四三二，<a id="a-Fv"></a>一日一夜得欢喜快乐耶？<a id="a-Fw"></a>’尼揵答曰：<a id="a-Fx"></a>‘不也，<a id="a-Fy"></a>瞿昙。<a id="a-Fz"></a>’复问曰：<a id="a-G0"></a>‘尼揵，<a id="a-G1"></a>我可得如意静默无言，<a id="a-G2"></a>因是一日一夜得欢喜快乐耶？<a id="a-G3"></a>’尼揵答曰：<a id="a-G4"></a>‘如是，<a id="a-G5"></a>瞿昙。<a id="a-G6"></a>’‘二三四五六，<a id="a-G7"></a>七日七夜得欢喜快乐耶？<a id="a-G8"></a>’尼揵答曰：<a id="a-G9"></a>‘如是，<a id="a-GA"></a>瞿昙。<a id="a-GB"></a>’我复问曰：<a id="a-GC"></a>‘诸尼揵等，<a id="a-GD"></a>于意云何？<a id="a-GE"></a>谁乐胜？<a id="a-GF"></a>为频鞞娑罗王，<a id="a-GG"></a>为是我耶？<a id="a-GH"></a>’尼揵答曰：<a id="a-GI"></a>‘瞿昙，<a id="a-GJ"></a>如我等受解沙门瞿昙所说，<a id="a-GK"></a>瞿昙乐胜，<a id="a-GL"></a>频鞞娑罗王不如也。<a id="a-GM"></a>’</p>
  <p id="aGN">“摩诃男，<a id="a-GO"></a>因此故知，<a id="a-GP"></a>欲无有乐，<a id="a-GQ"></a>无量苦患。<a id="a-GR"></a>若多闻圣弟子不见如真者，<a id="a-GS"></a>彼为欲所覆，<a id="a-GT"></a>恶、<a id="a-GU"></a>不善所缠，<a id="a-GV"></a>不得舍乐及无上息。<a id="a-GW"></a>摩诃男，<a id="a-GX"></a>如是彼多闻圣弟子为欲退转。<a id="a-GY"></a>摩诃男，<a id="a-GZ"></a>我知欲无乐，<a id="a-Ga"></a>有无量苦患，<a id="a-Gb"></a>我知如真已，<a id="a-Gc"></a>不为欲覆，<a id="a-Gd"></a>亦不为恶不善法所缠，<a id="a-Ge"></a>便得舍乐及无上息。<a id="a-Gf"></a>摩诃男，<a id="a-Gg"></a>是故我不为欲退转。<a id="a-Gh"></a>”</p>
  <p id="aGi">佛说如是，<a id="a-Gj"></a>释摩诃男及诸比丘闻佛所说，<a id="a-Gk"></a>欢喜奉行。</p>
  <p data-pb></p>
  <h2 id="aGl">因品增上心经第五</h2>
  <p id="aGm">我闻如是：<a id="a-Gn"></a>一时，<a id="a-Go"></a>佛游舍卫国，<a id="a-Gp"></a>在胜林给孤独园。</p>
  <p id="aGq">尔时，<a id="a-Gr"></a>世尊告诸比丘：<a id="a-Gs"></a>“若比丘欲得增上心者，<a id="a-Gt"></a>当以数数念于五相；<a id="a-Gu"></a>数念五相已，<a id="a-Gv"></a>生不善念，<a id="a-Gw"></a>即便得灭；<a id="a-Gx"></a>恶念灭已，<a id="a-Gy"></a>心便常住，<a id="a-Gz"></a>在内止息，<a id="a-H0"></a>一意得定。</p>
  <p id="aH1">“云何为五？<a id="a-H2"></a>比丘者，<a id="a-H3"></a>念相善相应，<a id="a-H4"></a>若生不善念者，<a id="a-H5"></a>彼因此相复更念异相善相应，<a id="a-H6"></a>令不生恶不善之念；<a id="a-H7"></a>彼因此相更念异相善相应已，<a id="a-H8"></a>生不善念，<a id="a-H9"></a>即便得灭；<a id="a-HA"></a>恶念灭已，<a id="a-HB"></a>心便常住，<a id="a-HC"></a>在内止息，<a id="a-HD"></a>一意得定。<a id="a-HE"></a>犹木工师、<a id="a-HF"></a>木工弟子，<a id="a-HG"></a>彼持墨绳，<a id="a-HH"></a>用絣于木，<a id="a-HI"></a>则以利斧，<a id="a-HJ"></a>斫治令直。<a id="a-HK"></a>如是，<a id="a-HL"></a>比丘，<a id="a-HM"></a>因此相复更念异相善相应，<a id="a-HN"></a>令不生恶不善之念；<a id="a-HO"></a>彼因此相更念异相善相应已，<a id="a-HP"></a>生不善念，<a id="a-HQ"></a>即便得灭；<a id="a-HR"></a>恶念灭已，<a id="a-HS"></a>心便常住，<a id="a-HT"></a>在内止息，<a id="a-HU"></a>一意得定。<a id="a-HV"></a>若比丘欲得增上心者，<a id="a-HW"></a>当以数数念此第一相；<a id="a-HX"></a>念此相已，<a id="a-HY"></a>生不善念，<a id="a-HZ"></a>即便得灭；<a id="a-Ha"></a>恶念灭已，<a id="a-Hb"></a>心便常住，<a id="a-Hc"></a>在内止息，<a id="a-Hd"></a>一意得定。</p>
  <p id="aHe">“复次，<a id="a-Hf"></a>比丘，<a id="a-Hg"></a>念相善相应，<a id="a-Hh"></a>若生不善念者，<a id="a-Hi"></a>彼观此念恶有灾患，<a id="a-Hj"></a>此念不善，<a id="a-Hk"></a>此念是恶，<a id="a-Hl"></a>此念智者所恶，<a id="a-Hm"></a>此念若满具者，<a id="a-Hn"></a>则不得通、<a id="a-Ho"></a>不得觉道、<a id="a-Hp"></a>不得涅槃，<a id="a-Hq"></a>令生恶不著念故。<a id="a-Hr"></a>彼如是观恶已，<a id="a-Hs"></a>生不善念，<a id="a-Ht"></a>即便得灭；<a id="a-Hu"></a>恶念灭已，<a id="a-Hv"></a>心便常往，<a id="a-Hw"></a>在内止息，<a id="a-Hx"></a>一意得定。<a id="a-Hy"></a>犹人年少，<a id="a-Hz"></a>端正可爱，<a id="a-I0"></a>沐浴澡洗，<a id="a-I1"></a>著明净衣，<a id="a-I2"></a>以香涂身，<a id="a-I3"></a>修治须发，<a id="a-I4"></a>极令净洁，<a id="a-I5"></a>或以死蛇、<a id="a-I6"></a>死狗、<a id="a-I7"></a>死人余半青色，<a id="a-I8"></a>膖胀臭烂，<a id="a-I9"></a>不净流出，<a id="a-IA"></a>系著彼颈，<a id="a-IB"></a>彼便恶秽，<a id="a-IC"></a>不喜不乐。<a id="a-ID"></a>如是，<a id="a-IE"></a>比丘，<a id="a-IF"></a>彼观此念，<a id="a-IG"></a>恶有灾患，<a id="a-IH"></a>此念不善，<a id="a-II"></a>此念是恶，<a id="a-IJ"></a>此念智者所恶，<a id="a-IK"></a>此念若满具者，<a id="a-IL"></a>则不得通、<a id="a-IM"></a>不得觉道、<a id="a-IN"></a>不得涅槃，<a id="a-IO"></a>令生恶不善念故。<a id="a-IP"></a>彼如是观恶已，<a id="a-IQ"></a>生不善念，<a id="a-IR"></a>即便得灭；<a id="a-IS"></a>恶念灭已，<a id="a-IT"></a>心便常住，<a id="a-IU"></a>在内止息，<a id="a-IV"></a>一意得定。<a id="a-IW"></a>若比丘欲得增上心者，<a id="a-IX"></a>当以数数念此第二相；<a id="a-IY"></a>念此相已，<a id="a-IZ"></a>生不善念，<a id="a-Ia"></a>即便得灭；<a id="a-Ib"></a>恶念灭已，<a id="a-Ic"></a>心便常住，<a id="a-Id"></a>在内止息，<a id="a-Ie"></a>一意得定。</p>
  <p id="aIf">“复次，<a id="a-Ig"></a>比丘，<a id="a-Ih"></a>念相善相应时，<a id="a-Ii"></a>生不善念，<a id="a-Ij"></a>观念恶患时，<a id="a-Ik"></a>复生不善念者，<a id="a-Il"></a>彼比丘不应念此念，<a id="a-Im"></a>令生恶不善念故。<a id="a-In"></a>彼不念此念已，<a id="a-Io"></a>生不善念，<a id="a-Ip"></a>即便得灭；<a id="a-Iq"></a>恶念灭已，<a id="a-Ir"></a>心便常住，<a id="a-Is"></a>在内止息，<a id="a-It"></a>一意得定。<a id="a-Iu"></a>犹有目人，<a id="a-Iv"></a>色在光明，<a id="a-Iw"></a>而不用见，<a id="a-Ix"></a>彼或闭目，<a id="a-Iy"></a>或身避去。<a id="a-Iz"></a>于汝等意云何？<a id="a-J0"></a>色在光明，<a id="a-J1"></a>彼人可得受色相耶？<a id="a-J2"></a>”</p>
  <p id="aJ3">答曰：<a id="a-J4"></a>“不也。<a id="a-J5"></a>”</p>
  <p id="aJ6">“如是，<a id="a-J7"></a>比丘不应念此念，<a id="a-J8"></a>令生恶不善念故。<a id="a-J9"></a>彼不念此念已，<a id="a-JA"></a>生不善念，<a id="a-JB"></a>即便得灭；<a id="a-JC"></a>恶念灭已，<a id="a-JD"></a>心便常住，<a id="a-JE"></a>在内止息，<a id="a-JF"></a>一意得定。<a id="a-JG"></a>若比丘欲得增上心者，<a id="a-JH"></a>当以数数念此第三相；<a id="a-JI"></a>念此相已，<a id="a-JJ"></a>生不善念，<a id="a-JK"></a>即便得灭；<a id="a-JL"></a>恶念灭已，<a id="a-JM"></a>心便常住，<a id="a-JN"></a>在内止息，<a id="a-JO"></a>一意得定。</p>
  <p id="aJP">“复次，<a id="a-JQ"></a>比丘，<a id="a-JR"></a>念相善相应时生不善念，<a id="a-JS"></a>观念恶患时亦生不善念，<a id="a-JT"></a>不念念时复生不善念者，<a id="a-JU"></a>彼比丘为此念，<a id="a-JV"></a>当以思行渐减其念，<a id="a-JW"></a>令不生恶不善之念。<a id="a-JX"></a>彼为此念，<a id="a-JY"></a>当以思行渐减念已，<a id="a-JZ"></a>生不善念，<a id="a-Ja"></a>即便得灭；<a id="a-Jb"></a>恶念灭已，<a id="a-Jc"></a>心便常住，<a id="a-Jd"></a>在内止息，<a id="a-Je"></a>一意得定。<a id="a-Jf"></a>犹人行道，<a id="a-Jg"></a>进路急速，<a id="a-Jh"></a>彼作是念：<a id="a-Ji"></a>‘我何为速？<a id="a-Jj"></a>我今宁可徐徐行耶！<a id="a-Jk"></a>’彼即徐行。<a id="a-Jl"></a>复作是念：<a id="a-Jm"></a>‘我何为徐行？<a id="a-Jn"></a>宁可住耶！<a id="a-Jo"></a>’彼即便住。<a id="a-Jp"></a>复作是念：<a id="a-Jq"></a>‘我何为住？<a id="a-Jr"></a>宁可坐耶！<a id="a-Js"></a>’彼即便坐。<a id="a-Jt"></a>复作是念：<a id="a-Ju"></a>‘我何为坐？<a id="a-Jv"></a>宁可卧耶！<a id="a-Jw"></a>’彼即便卧。<a id="a-Jx"></a>如是，<a id="a-Jy"></a>彼人渐渐息身粗行，<a id="a-Jz"></a>当知比丘亦复如是。<a id="a-K0"></a>彼为此念，<a id="a-K1"></a>当以思行渐减其念，<a id="a-K2"></a>令不生恶不善之念；<a id="a-K3"></a>彼为此念，<a id="a-K4"></a>当以思行惭减念已，<a id="a-K5"></a>生不善念，<a id="a-K6"></a>即便得灭；<a id="a-K7"></a>恶念灭已，<a id="a-K8"></a>心便常住，<a id="a-K9"></a>在内止息，<a id="a-KA"></a>一意得定。<a id="a-KB"></a>若比丘欲得增上心者，<a id="a-KC"></a>当以数数念此第四相；<a id="a-KD"></a>念此相已，<a id="a-KE"></a>生不善念，<a id="a-KF"></a>即便得灭；<a id="a-KG"></a>恶念灭已，<a id="a-KH"></a>心便常住，<a id="a-KI"></a>在内止息，<a id="a-KJ"></a>一意得定。</p>
  <p id="aKK">“复次，<a id="a-KL"></a>比丘，<a id="a-KM"></a>念相善相应时生不善念，<a id="a-KN"></a>观念恶患时亦生不善念，<a id="a-KO"></a>不念念时亦生不善念，<a id="a-KP"></a>当以思行渐减念时复生不善念者，<a id="a-KQ"></a>彼比丘应如是观。<a id="a-KR"></a>比丘者，<a id="a-KS"></a>因此念故，<a id="a-KT"></a>生不善念，<a id="a-KU"></a>彼比丘便齿齿相著，<a id="a-KV"></a>舌逼上腭，<a id="a-KW"></a>以心修心，<a id="a-KX"></a>受持降伏，<a id="a-KY"></a>令不生恶不善之念；<a id="a-KZ"></a>彼以心修心，<a id="a-Ka"></a>受持降伏已，<a id="a-Kb"></a>生不善念，<a id="a-Kc"></a>即便得灭；<a id="a-Kd"></a>恶念灭已，<a id="a-Ke"></a>心便常住，<a id="a-Kf"></a>在内止息，<a id="a-Kg"></a>一意得定。<a id="a-Kh"></a>犹二力士捉一羸人，<a id="a-Ki"></a>受持降伏。<a id="a-Kj"></a>如是，<a id="a-Kk"></a>比丘，<a id="a-Kl"></a>齿齿相著，<a id="a-Km"></a>舌逼上腭，<a id="a-Kn"></a>以心修心，<a id="a-Ko"></a>受持降伏，<a id="a-Kp"></a>令不生恶不善之念；<a id="a-Kq"></a>彼以心修心，<a id="a-Kr"></a>受持降伏已，<a id="a-Ks"></a>生不善念，<a id="a-Kt"></a>即便得灭；<a id="a-Ku"></a>恶念灭已，<a id="a-Kv"></a>心便常住，<a id="a-Kw"></a>在内止息，<a id="a-Kx"></a>一意得定。<a id="a-Ky"></a>若比丘欲得增上心者，<a id="a-Kz"></a>当以数数念此第五相；<a id="a-L0"></a>念此相已，<a id="a-L1"></a>生不善念，<a id="a-L2"></a>即便得灭；<a id="a-L3"></a>恶念灭已，<a id="a-L4"></a>心便常住，<a id="a-L5"></a>在内止息，<a id="a-L6"></a>一意得定。</p>
  <p id="aL7">“若比丘欲得增上心者，<a id="a-L8"></a>常以数数念此五相；<a id="a-L9"></a>数念五相已，<a id="a-LA"></a>生不善念，<a id="a-LB"></a>即便得灭；<a id="a-LC"></a>恶念灭已，<a id="a-LD"></a>心便常住，<a id="a-LE"></a>在内止息，<a id="a-LF"></a>一意得定。<a id="a-LG"></a>若比丘念相善相应时不生恶念，<a id="a-LH"></a>观念恶患时亦不生恶念，<a id="a-LI"></a>不念念时亦不生恶念，<a id="a-LJ"></a>若以思行渐减念时亦不生恶念，<a id="a-LK"></a>以心修心、<a id="a-LL"></a>受持降伏时亦不生恶念者，<a id="a-LM"></a>便得自在。<a id="a-LN"></a>欲念则念，<a id="a-LO"></a>不念则不念，<a id="a-LP"></a>若比丘欲念则念，<a id="a-LQ"></a>不欲念则不念者，<a id="a-LR"></a>是谓比丘随意诸念，<a id="a-LS"></a>自在诸念迹。<a id="a-LT"></a>”</p>
  <p id="aLU">佛说如是，<a id="a-LV"></a>彼诸比丘闻佛所说，<a id="a-LW"></a>欢喜奉行。</p>
  <p data-pb></p>
  <h2 id="aLX">因品念经第六</h2>
  <p id="aLY">我闻如是：<a id="a-LZ"></a>一时，<a id="a-La"></a>佛游舍卫国，<a id="a-Lb"></a>在胜林给孤独园。</p>
  <p id="aLc">尔时，<a id="a-Ld"></a>世尊告诸比丘：<a id="a-Le"></a>“我本未觉无上正尽觉时，<a id="a-Lf"></a>作如是念：<a id="a-Lg"></a>‘我宁可别诸念作二分，<a id="a-Lh"></a>欲念、<a id="a-Li"></a>恚念、<a id="a-Lj"></a>害念作一分，<a id="a-Lk"></a>无欲念、<a id="a-Ll"></a>无恚念、<a id="a-Lm"></a>无害念复作一分。<a id="a-Ln"></a>’我于后时，<a id="a-Lo"></a>便别诸念作二分，<a id="a-Lp"></a>欲念、<a id="a-Lq"></a>恚念、<a id="a-Lr"></a>害念作一分，<a id="a-Ls"></a>无欲念、<a id="a-Lt"></a>无恚念、<a id="a-Lu"></a>无害念复作一分。<a id="a-Lv"></a>我如是行，<a id="a-Lw"></a>在远离独住，<a id="a-Lx"></a>心无放逸，<a id="a-Ly"></a>修行精勤。<a id="a-Lz"></a>生欲念，<a id="a-M0"></a>我即觉生欲念，<a id="a-M1"></a>自害、<a id="a-M2"></a>害他、<a id="a-M3"></a>二俱害灭，<a id="a-M4"></a>慧多烦劳不得涅槃；<a id="a-M5"></a>觉自害、<a id="a-M6"></a>害他、<a id="a-M7"></a>二俱害灭，<a id="a-M8"></a>慧多烦劳不得涅槃，<a id="a-M9"></a>便速灭。<a id="a-MA"></a>复生恚念、<a id="a-MB"></a>害念，<a id="a-MC"></a>我即觉生恚念、<a id="a-MD"></a>害念，<a id="a-ME"></a>自害、<a id="a-MF"></a>害他、<a id="a-MG"></a>二俱害灭，<a id="a-MH"></a>慧多烦劳不得涅槃；<a id="a-MI"></a>觉自害、<a id="a-MJ"></a>害他、<a id="a-MK"></a>二俱害灭，<a id="a-ML"></a>慧多烦劳不得涅槃，<a id="a-MM"></a>便速灭。</p>
  <p id="aMN">“我生欲念不受断除吐，<a id="a-MO"></a>生恚念、<a id="a-MP"></a>害念不受断除吐。<a id="a-MQ"></a>所以者何？<a id="a-MR"></a>我见因此故，<a id="a-MS"></a>必生无量恶不善之法。<a id="a-MT"></a>犹如春后月，<a id="a-MU"></a>以种田故，<a id="a-MV"></a>放牧地则不广。<a id="a-MW"></a>牧牛儿放牛野泽，<a id="a-MX"></a>牛入他田，<a id="a-MY"></a>牧牛儿即执杖往遮。<a id="a-MZ"></a>所以者何？<a id="a-Ma"></a>牧牛儿知因此故，<a id="a-Mb"></a>必当有骂、<a id="a-Mc"></a>有打、<a id="a-Md"></a>有缚、<a id="a-Me"></a>有过失也，<a id="a-Mf"></a>是故牧牛儿执杖往遮。<a id="a-Mg"></a>我亦如是，<a id="a-Mh"></a>生欲念不受断除吐，<a id="a-Mi"></a>生恚念、<a id="a-Mj"></a>害念不受断除吐。<a id="a-Mk"></a>所以者何？<a id="a-Ml"></a>我见因此故，<a id="a-Mm"></a>必生无量恶不善之法。</p>
  <p id="aMn">“比丘者，<a id="a-Mo"></a>随所思、<a id="a-Mp"></a>随所念，<a id="a-Mq"></a>心便乐中。<a id="a-Mr"></a>若比丘多念欲念者，<a id="a-Ms"></a>则舍无欲念，<a id="a-Mt"></a>以多念欲念故，<a id="a-Mu"></a>心便乐中。<a id="a-Mv"></a>若比丘多念恚念、<a id="a-Mw"></a>害念者，<a id="a-Mx"></a>则舍无恚念、<a id="a-My"></a>无害念，<a id="a-Mz"></a>以多念恚念、<a id="a-N0"></a>害念故，<a id="a-N1"></a>心便乐中。<a id="a-N2"></a>如是，<a id="a-N3"></a>比丘不离欲念，<a id="a-N4"></a>不离恚念，<a id="a-N5"></a>不离害念者，<a id="a-N6"></a>则不能脱生、<a id="a-N7"></a>老、<a id="a-N8"></a>病、<a id="a-N9"></a>死、<a id="a-NA"></a>愁忧、<a id="a-NB"></a>啼哭，<a id="a-NC"></a>亦复不能离一切苦。<a id="a-ND"></a>我如是行，<a id="a-NE"></a>在远离独住，<a id="a-NF"></a>心无放逸，<a id="a-NG"></a>修行精勤。<a id="a-NH"></a>生无欲念，<a id="a-NI"></a>我即觉生无欲念，<a id="a-NJ"></a>不自害、<a id="a-NK"></a>不害他，<a id="a-NL"></a>亦不俱害，<a id="a-NM"></a>修慧不烦劳而得涅槃。<a id="a-NN"></a>觉不自害、<a id="a-NO"></a>不害他，<a id="a-NP"></a>亦不俱害，<a id="a-NQ"></a>修慧不烦劳而得涅槃，<a id="a-NR"></a>便速修习广布。<a id="a-NS"></a>复生无恚念、<a id="a-NT"></a>无害念，<a id="a-NU"></a>我即觉生无恚念、<a id="a-NV"></a>无害念，<a id="a-NW"></a>不自害、<a id="a-NX"></a>不害他，<a id="a-NY"></a>亦不俱害，<a id="a-NZ"></a>修慧不烦劳而得涅槃。<a id="a-Na"></a>觉不自害、<a id="a-Nb"></a>不害他，<a id="a-Nc"></a>亦不俱害，<a id="a-Nd"></a>修慧不烦劳而得涅槃，<a id="a-Ne"></a>便速修习广布，<a id="a-Nf"></a>我生无欲念、<a id="a-Ng"></a>多思念，<a id="a-Nh"></a>生无恚念、<a id="a-Ni"></a>无害念、<a id="a-Nj"></a>多思念。</p>
  <p id="aNk">“我复作是念：<a id="a-Nl"></a>‘多思念者，<a id="a-Nm"></a>身定喜忘，<a id="a-Nn"></a>则便损心。<a id="a-No"></a>我宁可治内心，<a id="a-Np"></a>常住在内止息，<a id="a-Nq"></a>一意得定，<a id="a-Nr"></a>令不损心。<a id="a-Ns"></a>’我于后时便治内心，<a id="a-Nt"></a>常住在内止息，<a id="a-Nu"></a>一意得定，<a id="a-Nv"></a>而不损心。<a id="a-Nw"></a>我生无欲念已，<a id="a-Nx"></a>复生念向法次法：<a id="a-Ny"></a>生无恚念、<a id="a-Nz"></a>无害念已，<a id="a-O0"></a>复生念向法次法。<a id="a-O1"></a>所以者何？<a id="a-O2"></a>我不见因此生无量恶不善之法。<a id="a-O3"></a>犹如秋后月收一切谷讫，<a id="a-O4"></a>牧牛儿放牛野田时作是念：<a id="a-O5"></a>‘我牛在群中。<a id="a-O6"></a>’所以者何？<a id="a-O7"></a>牧牛儿不见因此故当得骂詈，<a id="a-O8"></a>得打、<a id="a-O9"></a>得缚，<a id="a-OA"></a>有过失也。<a id="a-OB"></a>是故彼作是念：<a id="a-OC"></a>‘我牛在群中。<a id="a-OD"></a>’我亦如是，<a id="a-OE"></a>生无欲念已，<a id="a-OF"></a>复生念向法次法；<a id="a-OG"></a>生无恚念、<a id="a-OH"></a>无害念已，<a id="a-OI"></a>复生念向法次法。<a id="a-OJ"></a>所以者何？<a id="a-OK"></a>我不见因此生无量恶不善之法。</p>
  <p id="aOL">“比丘者，<a id="a-OM"></a>随所思、<a id="a-ON"></a>随所念，<a id="a-OO"></a>心便乐中。<a id="a-OP"></a>若比丘多念无欲念者，<a id="a-OQ"></a>则舍欲念，<a id="a-OR"></a>以多念无欲念故，<a id="a-OS"></a>心便乐中。<a id="a-OT"></a>若比丘多念无恚念、<a id="a-OU"></a>无害念者，<a id="a-OV"></a>则舍恚念、<a id="a-OW"></a>害念，<a id="a-OX"></a>以多念无恚念、<a id="a-OY"></a>无害念故，<a id="a-OZ"></a>心便乐中。<a id="a-Oa"></a>彼觉、<a id="a-Ob"></a>观已息，<a id="a-Oc"></a>内静、<a id="a-Od"></a>一心，<a id="a-Oe"></a>无觉、<a id="a-Of"></a>无观，<a id="a-Og"></a>定生喜、<a id="a-Oh"></a>乐，<a id="a-Oi"></a>得第二禅成就游。<a id="a-Oj"></a>彼离喜欲，<a id="a-Ok"></a>舍无求游，<a id="a-Ol"></a>正念正智而身觉乐，<a id="a-Om"></a>谓圣所说、<a id="a-On"></a>圣所舍、<a id="a-Oo"></a>念、<a id="a-Op"></a>乐住、<a id="a-Oq"></a>空，<a id="a-Or"></a>得第三禅成就游。<a id="a-Os"></a>彼乐灭、<a id="a-Ot"></a>苦灭、<a id="a-Ou"></a>喜、<a id="a-Ov"></a>忧本已灭，<a id="a-Ow"></a>不苦不乐、<a id="a-Ox"></a>舍、<a id="a-Oy"></a>念、<a id="a-Oz"></a>清净，<a id="a-P0"></a>得第四禅成就游。</p>
  <p id="aP1">“彼如是定，<a id="a-P2"></a>心清净无秽、<a id="a-P3"></a>无烦，<a id="a-P4"></a>柔软善住，<a id="a-P5"></a>得不动心，<a id="a-P6"></a>趣向漏尽通智作证，<a id="a-P7"></a>便知此苦如真，<a id="a-P8"></a>知此苦集、<a id="a-P9"></a>知此苦灭、<a id="a-PA"></a>知此苦灭道如真；<a id="a-PB"></a>亦知此漏如真，<a id="a-PC"></a>知此漏集、<a id="a-PD"></a>知此漏灭、<a id="a-PE"></a>知此漏灭道如真。<a id="a-PF"></a>彼如是知，<a id="a-PG"></a>如是见已，<a id="a-PH"></a>则欲漏心解脱，<a id="a-PI"></a>有漏、<a id="a-PJ"></a>无明漏心解脱；<a id="a-PK"></a>解脱已，<a id="a-PL"></a>便知解脱：<a id="a-PM"></a>生已尽，<a id="a-PN"></a>梵行已立，<a id="a-PO"></a>所作已办，<a id="a-PP"></a>不更受有，<a id="a-PQ"></a>知如真。<a id="a-PR"></a>此比丘离欲念、<a id="a-PS"></a>离恚念、<a id="a-PT"></a>离害念，<a id="a-PU"></a>则得解脱生、<a id="a-PV"></a>老、<a id="a-PW"></a>病、<a id="a-PX"></a>死、<a id="a-PY"></a>愁忧、<a id="a-PZ"></a>啼哭，<a id="a-Pa"></a>离一切苦。<a id="a-Pb"></a>犹如一无事处有大泉水，<a id="a-Pc"></a>彼有群鹿游住其中。<a id="a-Pd"></a>有一人来，<a id="a-Pe"></a>不为彼群鹿求义及饶益、<a id="a-Pf"></a>求安隐快乐，<a id="a-Pg"></a>塞平正路，<a id="a-Ph"></a>开一恶道，<a id="a-Pi"></a>作大坑堑，<a id="a-Pj"></a>使人守视，<a id="a-Pk"></a>如是群鹿一切死尽。<a id="a-Pl"></a>复有一人来，<a id="a-Pm"></a>为彼群鹿求义及饶益、<a id="a-Pn"></a>求安隐快乐，<a id="a-Po"></a>开平正路，<a id="a-Pp"></a>闭塞恶道，<a id="a-Pq"></a>却守视人，<a id="a-Pr"></a>如是群鹿普得安济。</p>
  <p id="aPs">“比丘，<a id="a-Pt"></a>当知我说此喻，<a id="a-Pu"></a>欲令知义，<a id="a-Pv"></a>慧者闻喻，<a id="a-Pw"></a>则解其趣，<a id="a-Px"></a>此说有义。<a id="a-Py"></a>大泉水者，<a id="a-Pz"></a>谓是五欲爱念欢乐。<a id="a-Q0"></a>云何为五？<a id="a-Q1"></a>眼知色、<a id="a-Q2"></a>耳知声、<a id="a-Q3"></a>鼻知香、<a id="a-Q4"></a>舌知味、<a id="a-Q5"></a>身知触。<a id="a-Q6"></a>大泉水者，<a id="a-Q7"></a>当知是五欲也。<a id="a-Q8"></a>大群鹿者，<a id="a-Q9"></a>当知是沙门、<a id="a-QA"></a>梵志也。<a id="a-QB"></a>有一人来，<a id="a-QC"></a>不为彼求义及饶益、<a id="a-QD"></a>求安隐快乐者，<a id="a-QE"></a>当知是魔波旬也。<a id="a-QF"></a>塞平正路，<a id="a-QG"></a>开一恶道者，<a id="a-QH"></a>是三恶不善念：<a id="a-QI"></a>欲念、<a id="a-QJ"></a>恚念、<a id="a-QK"></a>害念也。<a id="a-QL"></a>恶道者，<a id="a-QM"></a>当知是三恶不善念。<a id="a-QN"></a>复更有恶道，<a id="a-QO"></a>谓八邪道，<a id="a-QP"></a>邪见乃至邪定是为八。<a id="a-QQ"></a>作大坑堑者，<a id="a-QR"></a>当知是无明也。<a id="a-QS"></a>使人守者，<a id="a-QT"></a>当知是魔波旬眷属也。<a id="a-QU"></a>复有一人来，<a id="a-QV"></a>为彼求义及饶益、<a id="a-QW"></a>求安隐快乐者，<a id="a-QX"></a>当知是如来、<a id="a-QY"></a>无所著、<a id="a-QZ"></a>等正觉也。<a id="a-Qa"></a>闭塞恶道，<a id="a-Qb"></a>开平正路者，<a id="a-Qc"></a>是三善念：<a id="a-Qd"></a>无欲念、<a id="a-Qe"></a>无恚念、<a id="a-Qf"></a>无害念也。<a id="a-Qg"></a>道者，<a id="a-Qh"></a>当知是三善念。<a id="a-Qi"></a>复更有道，<a id="a-Qj"></a>谓八正道，<a id="a-Qk"></a>正见乃至正定是为八。</p>
  <p id="aQl">“比丘，<a id="a-Qm"></a>我为汝等开平正路，<a id="a-Qn"></a>闭塞恶道，<a id="a-Qo"></a>填平坑堑，<a id="a-Qp"></a>除却守人。<a id="a-Qq"></a>如尊师所为弟子起大慈哀，<a id="a-Qr"></a>怜念愍伤，<a id="a-Qs"></a>求义及饶益，<a id="a-Qt"></a>求安隐快乐者，<a id="a-Qu"></a>我今已作。<a id="a-Qv"></a>汝等亦当复自作，<a id="a-Qw"></a>至无事处、<a id="a-Qx"></a>山林树下，<a id="a-Qy"></a>空安静处，<a id="a-Qz"></a>宴坐思惟，<a id="a-R0"></a>勿得放逸，<a id="a-R1"></a>勤加精进，<a id="a-R2"></a>无令后悔，<a id="a-R3"></a>此是我之教敕，<a id="a-R4"></a>是我训诲。<a id="a-R5"></a>”</p>
  <p id="aR6">佛说如是，<a id="a-R7"></a>彼诸比丘闻佛所说，<a id="a-R8"></a>欢喜奉行。</p>
 </body>
</html>