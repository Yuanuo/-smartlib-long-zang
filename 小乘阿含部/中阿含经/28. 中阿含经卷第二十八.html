<!doctype html>
<html id="z3IBU7hX1" data-ver="1517">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第二十八</h1>
  <h2 id="a2">林品诸法本经第七</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>世尊告诸比丘：<a id="a-9"></a>“若诸异学来问汝等：<a id="a-A"></a>‘一切诸法以何为本？<a id="a-B"></a>’汝等应当如是答彼：<a id="a-C"></a>‘一切诸法以欲为本。<a id="a-D"></a>’彼若复问：<a id="a-E"></a>‘以何为和？<a id="a-F"></a>’当如是答：<a id="a-G"></a>‘以更乐为和。<a id="a-H"></a>’彼若复问：<a id="a-I"></a>‘以何为来？<a id="a-J"></a>’当如是答：<a id="a-K"></a>‘以觉为来。<a id="a-L"></a>’彼若复问：<a id="a-M"></a>‘以何为有？<a id="a-N"></a>’当如是答：<a id="a-O"></a>‘以思想为有。<a id="a-P"></a>’彼若复问：<a id="a-Q"></a>‘以何为上主？<a id="a-R"></a>’当如是答：<a id="a-S"></a>‘以念为上主。<a id="a-T"></a>’彼若复问：<a id="a-U"></a>‘以何为前？<a id="a-V"></a>’当如是答：<a id="a-W"></a>‘以定为前。<a id="a-X"></a>’彼若复问：<a id="a-Y"></a>‘以何为上？<a id="a-Z"></a>’当如是答：<a id="a-a"></a>‘以慧为上。<a id="a-b"></a>’彼若复问：<a id="a-c"></a>‘以何为真？<a id="a-d"></a>’当如是答：<a id="a-e"></a>‘以解脱为真。<a id="a-f"></a>’彼若复问：<a id="a-g"></a>‘以何为讫？<a id="a-h"></a>’当如是答：<a id="a-i"></a>‘以涅槃为讫。<a id="a-j"></a>’是为比丘欲为诸法本，<a id="a-k"></a>更乐为诸法和，<a id="a-l"></a>觉为诸法来，<a id="a-m"></a>思想为诸法有，<a id="a-n"></a>念为诸法上主，<a id="a-o"></a>定为诸法前，<a id="a-p"></a>慧为诸法上，<a id="a-q"></a>解脱为诸法真，<a id="a-r"></a>涅槃为诸法讫。</p>
  <p id="as">“是故比丘当如是学：<a id="a-t"></a>习出家学道心，<a id="a-u"></a>习无常想，<a id="a-v"></a>习无常苦想，<a id="a-w"></a>习苦无我想，<a id="a-x"></a>习不净想，<a id="a-y"></a>习恶食想，<a id="a-z"></a>习一切世间不可乐想，<a id="a-10"></a>习死想，<a id="a-11"></a>知世间好恶，<a id="a-12"></a>习如是想心；<a id="a-13"></a>知世间习有，<a id="a-14"></a>习如是想心；<a id="a-15"></a>知世间习、<a id="a-16"></a>灭、<a id="a-17"></a>味、<a id="a-18"></a>患、<a id="a-19"></a>出要如真，<a id="a-1A"></a>习如是想心。<a id="a-1B"></a>若比丘得习出家学道心者，<a id="a-1C"></a>得习无常想，<a id="a-1D"></a>得习无常苦想，<a id="a-1E"></a>得习苦无我想，<a id="a-1F"></a>得习不净想，<a id="a-1G"></a>得习恶食想，<a id="a-1H"></a>得习一切世间不可乐想，<a id="a-1I"></a>得习死想，<a id="a-1J"></a>知世间好恶，<a id="a-1K"></a>得习如是想心；<a id="a-1L"></a>知世间习有，<a id="a-1M"></a>得习如是想心；<a id="a-1N"></a>知世间习、<a id="a-1O"></a>灭、<a id="a-1P"></a>味、<a id="a-1Q"></a>患、<a id="a-1R"></a>出要如真，<a id="a-1S"></a>得习如是想心者，<a id="a-1T"></a>是谓比丘断爱除结，<a id="a-1U"></a>正知正观诸法已，<a id="a-1V"></a>便得苦边。<a id="a-1W"></a>”</p>
  <p id="a1X">佛说如是，<a id="a-1Y"></a>彼诸比丘闻佛所说，<a id="a-1Z"></a>欢喜奉行。</p>
  <p data-pb></p>
  <h2 id="a1a">林品优陀罗经第八</h2>
  <p id="a1b">我闻如是：<a id="a-1c"></a>一时，<a id="a-1d"></a>佛游舍卫国，<a id="a-1e"></a>在胜林给孤独园。</p>
  <p id="a1f">尔时，<a id="a-1g"></a>世尊告诸比丘：<a id="a-1h"></a>“优陀罗罗摩子，<a id="a-1i"></a>彼在众中，<a id="a-1j"></a>数如是说：<a id="a-1k"></a>‘于此生中，<a id="a-1l"></a>观此觉此，<a id="a-1m"></a>不知痈本，<a id="a-1n"></a>然后具知痈本。<a id="a-1o"></a>’优陀罗罗摩子，<a id="a-1p"></a>无一切知自称一切知，<a id="a-1q"></a>实无所觉自称有觉。<a id="a-1r"></a>优陀罗罗摩子，<a id="a-1s"></a>如是见、<a id="a-1t"></a>如是说：<a id="a-1u"></a>有者，<a id="a-1v"></a>是病、<a id="a-1w"></a>是痈、<a id="a-1x"></a>是刺。<a id="a-1y"></a>设无想者，<a id="a-1z"></a>是愚痴也。<a id="a-20"></a>若有所觉，<a id="a-21"></a>是止息、<a id="a-22"></a>是最妙，<a id="a-23"></a>谓乃至非有想非无想处。<a id="a-24"></a>彼自乐身，<a id="a-25"></a>自受于身，<a id="a-26"></a>自著身已，<a id="a-27"></a>修习乃至非有想非无想处，<a id="a-28"></a>身坏命终，<a id="a-29"></a>生非有想非无想天中。<a id="a-2A"></a>彼寿尽已，<a id="a-2B"></a>复来此间，<a id="a-2C"></a>生于狸中。</p>
  <p id="a2D">“此比丘正说者，<a id="a-2E"></a>于此生中，<a id="a-2F"></a>观此觉此，<a id="a-2G"></a>不知痈本，<a id="a-2H"></a>然后具知痈本。<a id="a-2I"></a>云何比丘正观耶？<a id="a-2J"></a>比丘者，<a id="a-2K"></a>知六更触，<a id="a-2L"></a>知习、<a id="a-2M"></a>知灭、<a id="a-2N"></a>知味、<a id="a-2O"></a>知患、<a id="a-2P"></a>知出要，<a id="a-2Q"></a>以慧知如真，<a id="a-2R"></a>是谓比丘正观也。<a id="a-2S"></a>云何比丘觉？<a id="a-2T"></a>比丘者，<a id="a-2U"></a>知三觉，<a id="a-2V"></a>知习、<a id="a-2W"></a>知灭、<a id="a-2X"></a>知味、<a id="a-2Y"></a>知患、<a id="a-2Z"></a>知出要，<a id="a-2a"></a>以慧知如真，<a id="a-2b"></a>是谓比丘觉。<a id="a-2c"></a>云何比丘不知痈本，<a id="a-2d"></a>然后具知痈本？<a id="a-2e"></a>比丘者，<a id="a-2f"></a>知有爱灭，<a id="a-2g"></a>拔其根本，<a id="a-2h"></a>至竟不复生，<a id="a-2i"></a>是谓比丘不知痈本，<a id="a-2j"></a>然后具知痈本。<a id="a-2k"></a>痈者，<a id="a-2l"></a>谓此身也，<a id="a-2m"></a>色粗四大，<a id="a-2n"></a>从父母生，<a id="a-2o"></a>饮食长养，<a id="a-2p"></a>衣被按摩，<a id="a-2q"></a>澡浴强忍，<a id="a-2r"></a>是无常法、<a id="a-2s"></a>坏法、<a id="a-2t"></a>散法，<a id="a-2u"></a>是谓痈也。<a id="a-2v"></a>痈本者，<a id="a-2w"></a>谓三爱也，<a id="a-2x"></a>欲爱、<a id="a-2y"></a>色爱、<a id="a-2z"></a>无色爱，<a id="a-30"></a>是谓痈本。<a id="a-31"></a>痈一切漏者，<a id="a-32"></a>谓六更触处也，<a id="a-33"></a>眼漏视色，<a id="a-34"></a>耳漏闻声，<a id="a-35"></a>鼻漏嗅香，<a id="a-36"></a>舌漏尝味，<a id="a-37"></a>身漏觉触，<a id="a-38"></a>意漏知诸法，<a id="a-39"></a>是谓痈一切漏。</p>
  <p id="a3A">“比丘，<a id="a-3B"></a>我已为汝说痈说痈本。<a id="a-3C"></a>如尊师所为弟子起大慈哀，<a id="a-3D"></a>怜念愍伤，<a id="a-3E"></a>求义及饶益，<a id="a-3F"></a>求安隐快乐者，<a id="a-3G"></a>我今已作。<a id="a-3H"></a>汝等亦当复自作，<a id="a-3I"></a>至无事处、<a id="a-3J"></a>山林树下、<a id="a-3K"></a>空安静处，<a id="a-3L"></a>宴坐思惟，<a id="a-3M"></a>勿得放逸！<a id="a-3N"></a>勤加精进，<a id="a-3O"></a>莫令后悔！<a id="a-3P"></a>此是我之教敕，<a id="a-3Q"></a>是我训诲。<a id="a-3R"></a>”</p>
  <p id="a3S">佛说如是，<a id="a-3T"></a>彼诸比丘闻佛所说，<a id="a-3U"></a>欢喜奉行。</p>
  <p data-pb></p>
  <h2 id="a3V">林品蜜丸喻经第九</h2>
  <p id="a3W">我闻如是：<a id="a-3X"></a>一时，<a id="a-3Y"></a>佛游释羁瘦，<a id="a-3Z"></a>在迦维罗卫。</p>
  <p id="a3a">尔时，<a id="a-3b"></a>世尊过夜平旦，<a id="a-3c"></a>著衣持钵，<a id="a-3d"></a>为乞食故，<a id="a-3e"></a>入迦维罗卫；<a id="a-3f"></a>食讫，<a id="a-3g"></a>中后收举衣钵，<a id="a-3h"></a>澡洗手足，<a id="a-3i"></a>以尼师坛著于肩上，<a id="a-3j"></a>往诣竹林释迦寺中，<a id="a-3k"></a>入彼大林，<a id="a-3l"></a>至一树下敷尼师檀，<a id="a-3m"></a>结跏趺坐。</p>
  <p id="a3n">于是，<a id="a-3o"></a>执杖释拄杖而行，<a id="a-3p"></a>中后彷徉，<a id="a-3q"></a>往诣佛所，<a id="a-3r"></a>共相问讯，<a id="a-3s"></a>拄杖立佛前，<a id="a-3t"></a>问世尊曰：<a id="a-3u"></a>“沙门瞿昙，<a id="a-3v"></a>以何为宗本？<a id="a-3w"></a>说何等法？<a id="a-3x"></a>”</p>
  <p id="a3y">世尊答曰：<a id="a-3z"></a>“释！<a id="a-40"></a>若一切世间，<a id="a-41"></a>天及魔、<a id="a-42"></a>梵、<a id="a-43"></a>沙门、<a id="a-44"></a>梵志，<a id="a-45"></a>从人至天，<a id="a-46"></a>使不斗诤，<a id="a-47"></a>修习离欲清净梵行，<a id="a-48"></a>舍离谄曲，<a id="a-49"></a>除悔，<a id="a-4A"></a>不著有、<a id="a-4B"></a>非有，<a id="a-4C"></a>亦无想，<a id="a-4D"></a>是我宗本，<a id="a-4E"></a>说亦如是。<a id="a-4F"></a>”</p>
  <p id="a4G">于是，<a id="a-4H"></a>执杖释闻佛所说不是不非，<a id="a-4I"></a>执杖释奋头而去。</p>
  <p id="a4J">于是，<a id="a-4K"></a>世尊执杖释去后不久，<a id="a-4L"></a>则于晡时，<a id="a-4M"></a>从宴坐起，<a id="a-4N"></a>往诣讲堂，<a id="a-4O"></a>比丘众前敷座而坐，<a id="a-4P"></a>告诸比丘：<a id="a-4Q"></a>“我今平旦著衣持钵，<a id="a-4R"></a>为乞食故，<a id="a-4S"></a>入迦维罗卫；<a id="a-4T"></a>食讫，<a id="a-4U"></a>中后收举衣钵，<a id="a-4V"></a>澡洗手足，<a id="a-4W"></a>以尼师檀著于肩上，<a id="a-4X"></a>往诣竹林释迦寺中，<a id="a-4Y"></a>入彼大林，<a id="a-4Z"></a>至一树下敷尼师檀，<a id="a-4a"></a>结跏趺坐。<a id="a-4b"></a>于是，<a id="a-4c"></a>执杖释拄杖而行，<a id="a-4d"></a>中后彷徉，<a id="a-4e"></a>来诣我所，<a id="a-4f"></a>共相问讯。<a id="a-4g"></a>拄杖立我前，<a id="a-4h"></a>问我曰：<a id="a-4i"></a>‘沙门瞿昙，<a id="a-4j"></a>以何为宗本？<a id="a-4k"></a>说何等法？<a id="a-4l"></a>’我答曰：<a id="a-4m"></a>‘释，<a id="a-4n"></a>若一切世间，<a id="a-4o"></a>天及魔、<a id="a-4p"></a>梵、<a id="a-4q"></a>沙门、<a id="a-4r"></a>梵志，<a id="a-4s"></a>从人至天，<a id="a-4t"></a>使不斗诤，<a id="a-4u"></a>修习离欲清净梵行，<a id="a-4v"></a>舍离谄曲，<a id="a-4w"></a>除悔，<a id="a-4x"></a>不著有、<a id="a-4y"></a>非有，<a id="a-4z"></a>亦无想，<a id="a-50"></a>是我宗本，<a id="a-51"></a>说亦如是。<a id="a-52"></a>’彼执杖释闻我所说不是不非，<a id="a-53"></a>执杖释奋头而去。<a id="a-54"></a>”</p>
  <p id="a55">于是，<a id="a-56"></a>有一比丘即从座起，<a id="a-57"></a>偏袒著衣，<a id="a-58"></a>叉手向佛，<a id="a-59"></a>白曰：<a id="a-5A"></a>“世尊，<a id="a-5B"></a>云何一切世间，<a id="a-5C"></a>天及魔、<a id="a-5D"></a>梵、<a id="a-5E"></a>沙门、<a id="a-5F"></a>梵志，<a id="a-5G"></a>从人至天，<a id="a-5H"></a>使不斗诤？<a id="a-5I"></a>云何修习离欲，<a id="a-5J"></a>得清净梵行？<a id="a-5K"></a>云何舍离谄曲，<a id="a-5L"></a>除悔，<a id="a-5M"></a>不著有、<a id="a-5N"></a>非有，<a id="a-5O"></a>亦无想耶？<a id="a-5P"></a>”</p>
  <p id="a5Q">世尊告曰：<a id="a-5R"></a>“比丘，<a id="a-5S"></a>若人所因念，<a id="a-5T"></a>出家学道，<a id="a-5U"></a>思想修习，<a id="a-5V"></a>及过去、<a id="a-5W"></a>未来、<a id="a-5X"></a>今现在法，<a id="a-5Y"></a>不爱、<a id="a-5Z"></a>不乐、<a id="a-5a"></a>不著、<a id="a-5b"></a>不住，<a id="a-5c"></a>是说苦边；<a id="a-5d"></a>欲使、<a id="a-5e"></a>恚使、<a id="a-5f"></a>有使、<a id="a-5g"></a>慢使、<a id="a-5h"></a>无明使、<a id="a-5i"></a>见使、<a id="a-5j"></a>疑使、<a id="a-5k"></a>斗诤、<a id="a-5l"></a>憎嫉、<a id="a-5m"></a>谀谄、<a id="a-5n"></a>欺诳、<a id="a-5o"></a>妄言、<a id="a-5p"></a>两舌及无量恶不善之法，<a id="a-5q"></a>是说苦边。<a id="a-5r"></a>”</p>
  <p id="a5s">佛说如是，<a id="a-5t"></a>即从座起，<a id="a-5u"></a>入室宴坐。</p>
  <p id="a5v">于是，<a id="a-5w"></a>诸比丘便作是念：<a id="a-5x"></a>“诸贤，<a id="a-5y"></a>当知世尊略说此义，<a id="a-5z"></a>不广分别，<a id="a-60"></a>即从座起，<a id="a-61"></a>入室宴坐。<a id="a-62"></a>若人所因念，<a id="a-63"></a>出家学道，<a id="a-64"></a>思想修习，<a id="a-65"></a>及过去、<a id="a-66"></a>未来、<a id="a-67"></a>今现在法，<a id="a-68"></a>不爱、<a id="a-69"></a>不乐、<a id="a-6A"></a>不著、<a id="a-6B"></a>不住，<a id="a-6C"></a>是说苦边；<a id="a-6D"></a>欲使、<a id="a-6E"></a>恚使、<a id="a-6F"></a>有使、<a id="a-6G"></a>慢使、<a id="a-6H"></a>无明使、<a id="a-6I"></a>见使、<a id="a-6J"></a>疑使、<a id="a-6K"></a>斗诤、<a id="a-6L"></a>憎嫉、<a id="a-6M"></a>谀谄、<a id="a-6N"></a>欺诳、<a id="a-6O"></a>妄言、<a id="a-6P"></a>两舌及无量恶不善之法，<a id="a-6Q"></a>是说苦边。<a id="a-6R"></a>”彼复作是念：<a id="a-6S"></a>“诸贤谁能广分别世尊向所略说义？<a id="a-6T"></a>”彼复作是念：<a id="a-6U"></a>“尊者大迦旃延常为世尊之所称誉，<a id="a-6V"></a>及诸智梵行人。<a id="a-6W"></a>尊者大迦旃延能广分别世尊向所略说义。<a id="a-6X"></a>诸贤，<a id="a-6Y"></a>共往诣尊者大迦旃延所，<a id="a-6Z"></a>请说此义，<a id="a-6a"></a>若尊者大迦旃延为分别者，<a id="a-6b"></a>我等当善受持！<a id="a-6c"></a>”</p>
  <p id="a6d">于是，<a id="a-6e"></a>诸比丘往诣尊者大迦旃延所，<a id="a-6f"></a>共相问讯，<a id="a-6g"></a>却坐一面，<a id="a-6h"></a>白曰：<a id="a-6i"></a>“尊者大迦旃延，<a id="a-6j"></a>当知世尊略说此义，<a id="a-6k"></a>不广分别，<a id="a-6l"></a>即从座起，<a id="a-6m"></a>入室宴坐。<a id="a-6n"></a>比丘，<a id="a-6o"></a>若人所因念，<a id="a-6p"></a>出家学道，<a id="a-6q"></a>思想修习，<a id="a-6r"></a>及过去、<a id="a-6s"></a>未来、<a id="a-6t"></a>今现在法，<a id="a-6u"></a>不爱、<a id="a-6v"></a>不乐、<a id="a-6w"></a>不著、<a id="a-6x"></a>不住，<a id="a-6y"></a>是说苦边；<a id="a-6z"></a>欲使、<a id="a-70"></a>恚使、<a id="a-71"></a>有使、<a id="a-72"></a>慢使、<a id="a-73"></a>无明使、<a id="a-74"></a>见使、<a id="a-75"></a>疑使、<a id="a-76"></a>斗诤、<a id="a-77"></a>憎嫉、<a id="a-78"></a>谀谄、<a id="a-79"></a>欺诳、<a id="a-7A"></a>妄言、<a id="a-7B"></a>两舌及无量恶不善之法，<a id="a-7C"></a>是说苦边。<a id="a-7D"></a>我等便作是念：<a id="a-7E"></a>‘诸贤谁能广分别世尊向所略说义？<a id="a-7F"></a>’我等复作是念：<a id="a-7G"></a>‘尊者大迦旃延常为世尊之所称誉，<a id="a-7H"></a>及诸智梵行人。<a id="a-7I"></a>尊者大迦旃延能广分别世尊向所略说义。<a id="a-7J"></a>’惟愿尊者大迦旃延为慈愍故而广说之！<a id="a-7K"></a>”</p>
  <p id="a7L">尔时，<a id="a-7M"></a>尊者大迦旃延告曰：<a id="a-7N"></a>“诸贤，<a id="a-7O"></a>听我说喻，<a id="a-7P"></a>慧者闻喻则解其义。<a id="a-7Q"></a>诸贤，<a id="a-7R"></a>犹如有人欲得求实，<a id="a-7S"></a>为求实故，<a id="a-7T"></a>持斧入林。<a id="a-7U"></a>彼见大树成根、<a id="a-7V"></a>茎、<a id="a-7W"></a>节、<a id="a-7X"></a>枝、<a id="a-7Y"></a>叶、<a id="a-7Z"></a>华、<a id="a-7a"></a>实，<a id="a-7b"></a>彼人不触根、<a id="a-7c"></a>茎、<a id="a-7d"></a>节、<a id="a-7e"></a>实，<a id="a-7f"></a>但触枝、<a id="a-7g"></a>叶。<a id="a-7h"></a>诸贤所说亦复如是，<a id="a-7i"></a>世尊现在，<a id="a-7j"></a>舍来就我而问此义。<a id="a-7k"></a>所以者何？<a id="a-7l"></a>诸贤，<a id="a-7m"></a>当知世尊是眼、<a id="a-7n"></a>是智、<a id="a-7o"></a>是义，<a id="a-7p"></a>是法、<a id="a-7q"></a>法主、<a id="a-7r"></a>法将，<a id="a-7s"></a>说真谛义，<a id="a-7t"></a>现一切义由彼世尊。<a id="a-7u"></a>诸贤应往诣世尊所而问此义：<a id="a-7v"></a>‘世尊，<a id="a-7w"></a>此云何？<a id="a-7x"></a>此何义？<a id="a-7y"></a>’如世尊说者，<a id="a-7z"></a>诸贤等当善受持！<a id="a-80"></a>”</p>
  <p id="a81">时，<a id="a-82"></a>诸比丘白曰：<a id="a-83"></a>“唯然，<a id="a-84"></a>尊者大迦旃延，<a id="a-85"></a>世尊是眼、<a id="a-86"></a>是智、<a id="a-87"></a>是义，<a id="a-88"></a>是法、<a id="a-89"></a>法主、<a id="a-8A"></a>法将，<a id="a-8B"></a>说真谛义，<a id="a-8C"></a>现一切义由彼世尊。<a id="a-8D"></a>我等应往诣世尊所而问此义：<a id="a-8E"></a>‘世尊，<a id="a-8F"></a>此云何？<a id="a-8G"></a>此何义？<a id="a-8H"></a>’如世尊说者，<a id="a-8I"></a>我等当善受持。<a id="a-8J"></a>然尊者大迦旃延常为世尊之所称誉，<a id="a-8K"></a>及诸智梵行人。<a id="a-8L"></a>尊者大迦旃延能广分别世尊向所略说义，<a id="a-8M"></a>惟愿尊者大迦旃延为慈愍故而广说之！<a id="a-8N"></a>”</p>
  <p id="a8O">尊者大迦旃延告诸比丘：<a id="a-8P"></a>“诸贤等共听我所说。<a id="a-8Q"></a>诸贤，<a id="a-8R"></a>缘眼及色，<a id="a-8S"></a>生眼识，<a id="a-8T"></a>三事共会，<a id="a-8U"></a>便有更触，<a id="a-8V"></a>缘更触便有所觉，<a id="a-8W"></a>若所觉便想，<a id="a-8X"></a>若所想便思，<a id="a-8Y"></a>若所思便念，<a id="a-8Z"></a>若所念便分别。<a id="a-8a"></a>比丘者因是念出家学道，<a id="a-8b"></a>思想修习，<a id="a-8c"></a>此中过去、<a id="a-8d"></a>未来、<a id="a-8e"></a>今现在法，<a id="a-8f"></a>不爱、<a id="a-8g"></a>不乐、<a id="a-8h"></a>不著、<a id="a-8i"></a>不住，<a id="a-8j"></a>是说苦边；<a id="a-8k"></a>欲使、<a id="a-8l"></a>恚使、<a id="a-8m"></a>有使、<a id="a-8n"></a>慢使、<a id="a-8o"></a>无明使、<a id="a-8p"></a>见使、<a id="a-8q"></a>疑使、<a id="a-8r"></a>斗诤、<a id="a-8s"></a>憎嫉、<a id="a-8t"></a>谀谄、<a id="a-8u"></a>欺诳、<a id="a-8v"></a>妄言、<a id="a-8w"></a>两舌及无量恶不善之法，<a id="a-8x"></a>是说苦边。<a id="a-8y"></a>如是耳、<a id="a-8z"></a>鼻、<a id="a-90"></a>舌、<a id="a-91"></a>身，<a id="a-92"></a>缘意及法，<a id="a-93"></a>生意识，<a id="a-94"></a>三事共会，<a id="a-95"></a>便有更触，<a id="a-96"></a>缘更触便有所觉，<a id="a-97"></a>若所觉便想，<a id="a-98"></a>若所想便思，<a id="a-99"></a>若所思便念，<a id="a-9A"></a>若所念便分别。<a id="a-9B"></a>比丘者因是念出家学道，<a id="a-9C"></a>思想修习，<a id="a-9D"></a>此中过去、<a id="a-9E"></a>未来、<a id="a-9F"></a>今现在法，<a id="a-9G"></a>不爱、<a id="a-9H"></a>不乐、<a id="a-9I"></a>不著、<a id="a-9J"></a>不住，<a id="a-9K"></a>是说苦边；<a id="a-9L"></a>欲使、<a id="a-9M"></a>恚使、<a id="a-9N"></a>有使、<a id="a-9O"></a>慢使、<a id="a-9P"></a>无明使、<a id="a-9Q"></a>见使、<a id="a-9R"></a>疑使、<a id="a-9S"></a>斗诤、<a id="a-9T"></a>憎嫉、<a id="a-9U"></a>谀谄、<a id="a-9V"></a>欺诳、<a id="a-9W"></a>妄言、<a id="a-9X"></a>两舌及无量恶不善之法，<a id="a-9Y"></a>是说苦边。</p>
  <p id="a9Z">“诸贤，<a id="a-9a"></a>比丘者，<a id="a-9b"></a>除眼、<a id="a-9c"></a>除色、<a id="a-9d"></a>除眼识，<a id="a-9e"></a>有更触施设更触者，<a id="a-9f"></a>是处不然。<a id="a-9g"></a>若不施设更触，<a id="a-9h"></a>有觉施设觉者，<a id="a-9i"></a>是处不然。<a id="a-9j"></a>若不施设觉，<a id="a-9k"></a>有施设念、<a id="a-9l"></a>出家学道、<a id="a-9m"></a>思想修习者，<a id="a-9n"></a>是处不然。<a id="a-9o"></a>如是耳、<a id="a-9p"></a>鼻、<a id="a-9q"></a>舌、<a id="a-9r"></a>身，<a id="a-9s"></a>除意、<a id="a-9t"></a>除法、<a id="a-9u"></a>除意识，<a id="a-9v"></a>有更触施设更触者，<a id="a-9w"></a>是处不然。<a id="a-9x"></a>若不施设更触，<a id="a-9y"></a>有觉施设觉者，<a id="a-9z"></a>是处不然。<a id="a-A0"></a>若不施设觉，<a id="a-A1"></a>有施设念、<a id="a-A2"></a>出家学道、<a id="a-A3"></a>思想修习者，<a id="a-A4"></a>是处不然。</p>
  <p id="aA5">“诸贤，<a id="a-A6"></a>比丘者，<a id="a-A7"></a>因眼、<a id="a-A8"></a>因色、<a id="a-A9"></a>因眼识，<a id="a-AA"></a>有更触施设更触者，<a id="a-AB"></a>必有此处。<a id="a-AC"></a>因施设更触，<a id="a-AD"></a>有觉施设觉者，<a id="a-AE"></a>必有此处。<a id="a-AF"></a>因施设觉，<a id="a-AG"></a>有施设念、<a id="a-AH"></a>出家学道、<a id="a-AI"></a>思想修习者，<a id="a-AJ"></a>必有此处，<a id="a-AK"></a>如是耳、<a id="a-AL"></a>鼻、<a id="a-AM"></a>舌、<a id="a-AN"></a>身，<a id="a-AO"></a>因意、<a id="a-AP"></a>因法、<a id="a-AQ"></a>因意识，<a id="a-AR"></a>有更触施设更触者，<a id="a-AS"></a>必有此处。<a id="a-AT"></a>因施设更触，<a id="a-AU"></a>有觉施设觉者，<a id="a-AV"></a>必有此处。<a id="a-AW"></a>因施设觉，<a id="a-AX"></a>有施设念、<a id="a-AY"></a>出家学道、<a id="a-AZ"></a>思想修习者，<a id="a-Aa"></a>必有此处。</p>
  <p id="aAb">“诸贤，<a id="a-Ac"></a>谓世尊略说此义，<a id="a-Ad"></a>不广分别，<a id="a-Ae"></a>即从座起，<a id="a-Af"></a>入室宴坐。<a id="a-Ag"></a>比丘，<a id="a-Ah"></a>若人所因念，<a id="a-Ai"></a>出家学道，<a id="a-Aj"></a>思想修习，<a id="a-Ak"></a>及过去、<a id="a-Al"></a>未来、<a id="a-Am"></a>今现在法，<a id="a-An"></a>不爱、<a id="a-Ao"></a>不乐、<a id="a-Ap"></a>不著、<a id="a-Aq"></a>不住，<a id="a-Ar"></a>是说苦边；<a id="a-As"></a>欲使、<a id="a-At"></a>恚使、<a id="a-Au"></a>有使、<a id="a-Av"></a>慢使、<a id="a-Aw"></a>无明使、<a id="a-Ax"></a>见使、<a id="a-Ay"></a>疑使、<a id="a-Az"></a>斗诤、<a id="a-B0"></a>憎嫉、<a id="a-B1"></a>谀谄、<a id="a-B2"></a>欺诳、<a id="a-B3"></a>妄言、<a id="a-B4"></a>两舌及无量恶不善之法，<a id="a-B5"></a>是说苦边。<a id="a-B6"></a>此世尊略说不广分别义，<a id="a-B7"></a>我以此句、<a id="a-B8"></a>以此文广说如是。<a id="a-B9"></a>诸贤，<a id="a-BA"></a>可往向佛具陈，<a id="a-BB"></a>若如世尊所说义者，<a id="a-BC"></a>诸贤等便可受持。<a id="a-BD"></a>”</p>
  <p id="aBE">于是，<a id="a-BF"></a>诸比丘闻尊者大迦旃延所说，<a id="a-BG"></a>善受持诵，<a id="a-BH"></a>即从座起，<a id="a-BI"></a>绕尊者大迦旃延三匝而去。<a id="a-BJ"></a>彼诣佛所，<a id="a-BK"></a>稽首作礼，<a id="a-BL"></a>却坐一面，<a id="a-BM"></a>白曰：<a id="a-BN"></a>“世尊，<a id="a-BO"></a>向世尊略说此义，<a id="a-BP"></a>不广分别，<a id="a-BQ"></a>即从座起，<a id="a-BR"></a>入室宴坐。<a id="a-BS"></a>尊者大迦旃延以此句、<a id="a-BT"></a>以此文而广说之。<a id="a-BU"></a>”</p>
  <p id="aBV">世尊闻已，<a id="a-BW"></a>叹曰：<a id="a-BX"></a>“善哉！<a id="a-BY"></a>善哉！<a id="a-BZ"></a>我弟子中有眼、<a id="a-Ba"></a>有智、<a id="a-Bb"></a>有法、<a id="a-Bc"></a>有义。<a id="a-Bd"></a>所以者何？<a id="a-Be"></a>谓师为弟子略说此义，<a id="a-Bf"></a>不广分别，<a id="a-Bg"></a>彼弟子以此句、<a id="a-Bh"></a>以此文而广说之。<a id="a-Bi"></a>如迦旃延比丘所说，<a id="a-Bj"></a>汝等应当如是受持。<a id="a-Bk"></a>所以者何？<a id="a-Bl"></a>以说观义应如是也。<a id="a-Bm"></a>比丘，<a id="a-Bn"></a>犹如有人因行无事处、<a id="a-Bo"></a>山林树间，<a id="a-Bp"></a>忽得蜜丸，<a id="a-Bq"></a>随彼所食而得其味。<a id="a-Br"></a>如是族姓子于我此正法、<a id="a-Bs"></a>律，<a id="a-Bt"></a>随彼所观而得其味，<a id="a-Bu"></a>观眼得味，<a id="a-Bv"></a>观耳、<a id="a-Bw"></a>鼻、<a id="a-Bx"></a>舌、<a id="a-By"></a>身，<a id="a-Bz"></a>观意得味。<a id="a-C0"></a>”</p>
  <p id="aC1">尔时，<a id="a-C2"></a>尊者阿难执拂侍佛。<a id="a-C3"></a>于是，<a id="a-C4"></a>尊者阿难叉手向佛，<a id="a-C5"></a>白曰：<a id="a-C6"></a>“世尊，<a id="a-C7"></a>此法名何等？<a id="a-C8"></a>我当云何奉持？<a id="a-C9"></a>”</p>
  <p id="aCA">世尊告曰：<a id="a-CB"></a>“阿难，<a id="a-CC"></a>此法名为蜜丸喻，<a id="a-CD"></a>汝当受持！<a id="a-CE"></a>”</p>
  <p id="aCF">于是，<a id="a-CG"></a>世尊告诸比丘：<a id="a-CH"></a>“汝等受此蜜丸喻法，<a id="a-CI"></a>当讽诵读。<a id="a-CJ"></a>所以者何？<a id="a-CK"></a>比丘，<a id="a-CL"></a>此蜜丸喻有法有义，<a id="a-CM"></a>梵行之本，<a id="a-CN"></a>趣道趣觉，<a id="a-CO"></a>趣于涅槃。<a id="a-CP"></a>若族姓子剃除须发，<a id="a-CQ"></a>著袈裟衣，<a id="a-CR"></a>至信、<a id="a-CS"></a>舍家、<a id="a-CT"></a>无家、<a id="a-CU"></a>学道者，<a id="a-CV"></a>当善受持此蜜丸喻。<a id="a-CW"></a>”</p>
  <p id="aCX">佛说如是，<a id="a-CY"></a>尊者阿难及诸比丘闻佛所说，<a id="a-CZ"></a>欢喜奉行。</p>
  <p data-pb></p>
  <h2 id="aCa">林品瞿昙弥经第十</h2>
  <p id="aCb">我闻如是：<a id="a-Cc"></a>一时，<a id="a-Cd"></a>佛游释羁瘦，<a id="a-Ce"></a>在迦维罗卫尼拘类树园，<a id="a-Cf"></a>与大比丘众俱受夏坐。</p>
  <p id="aCg">尔时，<a id="a-Ch"></a>瞿昙弥大爱往诣佛所，<a id="a-Ci"></a>稽首佛足，<a id="a-Cj"></a>却住一面，<a id="a-Ck"></a>白曰：<a id="a-Cl"></a>“世尊，<a id="a-Cm"></a>女人可得第四沙门果耶？<a id="a-Cn"></a>因此故，<a id="a-Co"></a>女人于此正法、<a id="a-Cp"></a>律中，<a id="a-Cq"></a>至信、<a id="a-Cr"></a>舍家、<a id="a-Cs"></a>无家、<a id="a-Ct"></a>学道耶？<a id="a-Cu"></a>”</p>
  <p id="aCv">世尊告曰：<a id="a-Cw"></a>“止！<a id="a-Cx"></a>止！<a id="a-Cy"></a>瞿昙弥，<a id="a-Cz"></a>汝莫作是念：<a id="a-D0"></a>‘女人于此正法、<a id="a-D1"></a>律中，<a id="a-D2"></a>至信、<a id="a-D3"></a>舍家、<a id="a-D4"></a>无家、<a id="a-D5"></a>学道。<a id="a-D6"></a>’瞿昙弥，<a id="a-D7"></a>如是汝剃除头发，<a id="a-D8"></a>著袈裟衣，<a id="a-D9"></a>尽其形寿，<a id="a-DA"></a>净修梵行。<a id="a-DB"></a>”</p>
  <p id="aDC">于是，<a id="a-DD"></a>瞿昙弥大爱为佛所制，<a id="a-DE"></a>稽首佛足，<a id="a-DF"></a>绕三匝而去。</p>
  <p id="aDG">尔时，<a id="a-DH"></a>诸比丘为佛治衣，<a id="a-DI"></a>世尊不久于释羁瘦受夏坐竟，<a id="a-DJ"></a>补治衣讫，<a id="a-DK"></a>过三月已，<a id="a-DL"></a>摄衣持钵，<a id="a-DM"></a>当游人间。<a id="a-DN"></a>瞿昙弥大爱闻诸比丘为佛治衣，<a id="a-DO"></a>世尊不久于释羁瘦受夏坐竟，<a id="a-DP"></a>补治衣讫，<a id="a-DQ"></a>过三月已，<a id="a-DR"></a>摄衣持钵，<a id="a-DS"></a>当游人间。<a id="a-DT"></a>瞿昙弥大爱闻已，<a id="a-DU"></a>复诣佛所，<a id="a-DV"></a>稽首佛足，<a id="a-DW"></a>却住一面，<a id="a-DX"></a>白曰：<a id="a-DY"></a>“世尊，<a id="a-DZ"></a>女人可得第四沙门果耶？<a id="a-Da"></a>因此故，<a id="a-Db"></a>女人于此正法、<a id="a-Dc"></a>律中，<a id="a-Dd"></a>至信、<a id="a-De"></a>舍家、<a id="a-Df"></a>无家、<a id="a-Dg"></a>学道耶？<a id="a-Dh"></a>”</p>
  <p id="aDi">世尊亦再告曰：<a id="a-Dj"></a>“止！<a id="a-Dk"></a>止！<a id="a-Dl"></a>瞿昙弥，<a id="a-Dm"></a>汝莫作是念：<a id="a-Dn"></a>‘女人于此正法、<a id="a-Do"></a>律中，<a id="a-Dp"></a>至信、<a id="a-Dq"></a>舍家、<a id="a-Dr"></a>无家、<a id="a-Ds"></a>学道。<a id="a-Dt"></a>’瞿昙弥，<a id="a-Du"></a>如是汝剃除头发，<a id="a-Dv"></a>著袈裟衣，<a id="a-Dw"></a>尽其形寿，<a id="a-Dx"></a>净修梵行。<a id="a-Dy"></a>”</p>
  <p id="aDz">于是，<a id="a-E0"></a>瞿昙弥大爱再为佛所制，<a id="a-E1"></a>稽首佛足，<a id="a-E2"></a>绕三匝而去。</p>
  <p id="aE3">彼时，<a id="a-E4"></a>世尊于释羁瘦受夏坐竟，<a id="a-E5"></a>补治衣讫，<a id="a-E6"></a>过三月已，<a id="a-E7"></a>摄衣持钵，<a id="a-E8"></a>游行人间。<a id="a-E9"></a>瞿昙弥大爱闻世尊于释羁瘦受夏坐竟，<a id="a-EA"></a>补治衣讫，<a id="a-EB"></a>过三月已，<a id="a-EC"></a>摄衣持钵，<a id="a-ED"></a>游行人间。<a id="a-EE"></a>瞿昙弥大爱即与舍夷诸老母，<a id="a-EF"></a>俱随逐佛后，<a id="a-EG"></a>展转往至那摩提，<a id="a-EH"></a>住那摩提揵尼精舍。<a id="a-EI"></a>于是，<a id="a-EJ"></a>瞿昙弥大爱复诣佛所，<a id="a-EK"></a>稽首佛足，<a id="a-EL"></a>却住一面，<a id="a-EM"></a>白白：<a id="a-EN"></a>“世尊，<a id="a-EO"></a>女人可得第四沙门果耶？<a id="a-EP"></a>因此故，<a id="a-EQ"></a>女人于此正法、<a id="a-ER"></a>律中，<a id="a-ES"></a>至信、<a id="a-ET"></a>舍家、<a id="a-EU"></a>无家、<a id="a-EV"></a>学道耶？<a id="a-EW"></a>”</p>
  <p id="aEX">世尊至三告曰：<a id="a-EY"></a>“止！<a id="a-EZ"></a>止！<a id="a-Ea"></a>瞿昙弥，<a id="a-Eb"></a>汝莫作是念：<a id="a-Ec"></a>‘女人于此正法、<a id="a-Ed"></a>律中，<a id="a-Ee"></a>至信、<a id="a-Ef"></a>舍家、<a id="a-Eg"></a>无家、<a id="a-Eh"></a>学道。<a id="a-Ei"></a>’瞿昙弥大爱，<a id="a-Ej"></a>如是汝剃除头发，<a id="a-Ek"></a>著袈裟衣，<a id="a-El"></a>尽其形寿，<a id="a-Em"></a>净修梵行。<a id="a-En"></a>”</p>
  <p id="aEo">于是，<a id="a-Ep"></a>瞿昙弥大爱三为世尊所制，<a id="a-Eq"></a>稽首佛足，<a id="a-Er"></a>绕三匝而去。</p>
  <p id="aEs">彼时，<a id="a-Et"></a>瞿昙弥大爱涂跣污足，<a id="a-Eu"></a>尘土坌体，<a id="a-Ev"></a>疲极悲泣，<a id="a-Ew"></a>住立门外。<a id="a-Ex"></a>尊者阿难见瞿昙弥大爱涂跣污足，<a id="a-Ey"></a>尘土坌体，<a id="a-Ez"></a>疲极悲泣，<a id="a-F0"></a>住立门外；<a id="a-F1"></a>见已，<a id="a-F2"></a>问曰：<a id="a-F3"></a>“瞿昙弥，<a id="a-F4"></a>以何等故，<a id="a-F5"></a>涂跣污足，<a id="a-F6"></a>尘土坌体，<a id="a-F7"></a>疲极悲泣，<a id="a-F8"></a>住立门外？<a id="a-F9"></a>”</p>
  <p id="aFA">瞿昙弥大爱答曰：<a id="a-FB"></a>“尊者阿难，<a id="a-FC"></a>女人不得于此正法、<a id="a-FD"></a>律中，<a id="a-FE"></a>至信、<a id="a-FF"></a>舍家、<a id="a-FG"></a>无家、<a id="a-FH"></a>学道。<a id="a-FI"></a>”</p>
  <p id="aFJ">尊者阿难语曰：<a id="a-FK"></a>“瞿昙弥，<a id="a-FL"></a>今且住此，<a id="a-FM"></a>我往诣佛，<a id="a-FN"></a>白如是事。<a id="a-FO"></a>”</p>
  <p id="aFP">瞿昙弥大爱白曰：<a id="a-FQ"></a>“唯然，<a id="a-FR"></a>尊者阿难。<a id="a-FS"></a>”</p>
  <p id="aFT">于是，<a id="a-FU"></a>尊者阿难往诣佛所，<a id="a-FV"></a>稽首佛足，<a id="a-FW"></a>叉手向佛，<a id="a-FX"></a>白曰：<a id="a-FY"></a>“世尊，<a id="a-FZ"></a>女人可得第四沙门果耶？<a id="a-Fa"></a>因此故，<a id="a-Fb"></a>女人得于此正法、<a id="a-Fc"></a>律中，<a id="a-Fd"></a>至信、<a id="a-Fe"></a>舍家、<a id="a-Ff"></a>无家、<a id="a-Fg"></a>学道耶？<a id="a-Fh"></a>”</p>
  <p id="aFi">世尊告曰：<a id="a-Fj"></a>“止！<a id="a-Fk"></a>止！<a id="a-Fl"></a>阿难，<a id="a-Fm"></a>汝莫作是念：<a id="a-Fn"></a>‘女人得于此正法、<a id="a-Fo"></a>律中，<a id="a-Fp"></a>至信、<a id="a-Fq"></a>舍家、<a id="a-Fr"></a>无家、<a id="a-Fs"></a>学道。<a id="a-Ft"></a>’阿难，<a id="a-Fu"></a>若使女人得于此正法、<a id="a-Fv"></a>律中，<a id="a-Fw"></a>至信、<a id="a-Fx"></a>舍家、<a id="a-Fy"></a>无家、<a id="a-Fz"></a>学道者，<a id="a-G0"></a>令此梵行便不得久住。<a id="a-G1"></a>阿难，<a id="a-G2"></a>犹如人家多女少男者，<a id="a-G3"></a>此家为得转兴盛耶？<a id="a-G4"></a>”</p>
  <p id="aG5">尊者阿难白曰：<a id="a-G6"></a>“不也，<a id="a-G7"></a>世尊。<a id="a-G8"></a>”</p>
  <p id="aG9">“如是，<a id="a-GA"></a>阿难，<a id="a-GB"></a>若使女人得于此正法、<a id="a-GC"></a>律中，<a id="a-GD"></a>至信、<a id="a-GE"></a>舍家、<a id="a-GF"></a>无家、<a id="a-GG"></a>学道者，<a id="a-GH"></a>令此梵行不得久住。<a id="a-GI"></a>阿难，<a id="a-GJ"></a>犹如稻田及麦田中，<a id="a-GK"></a>有秽生者必坏彼田。<a id="a-GL"></a>如是，<a id="a-GM"></a>阿难，<a id="a-GN"></a>若使女人得于此正法、<a id="a-GO"></a>律中，<a id="a-GP"></a>至信、<a id="a-GQ"></a>舍家、<a id="a-GR"></a>无家、<a id="a-GS"></a>学道者，<a id="a-GT"></a>令此梵行不得久住。<a id="a-GU"></a>”</p>
  <p id="aGV">尊者阿难复白曰：<a id="a-GW"></a>“世尊，<a id="a-GX"></a>瞿昙弥大爱为世尊多所饶益。<a id="a-GY"></a>所以者何？<a id="a-GZ"></a>世尊母亡后，<a id="a-Ga"></a>瞿昙弥大爱鞠养世尊。<a id="a-Gb"></a>”</p>
  <p id="aGc">世尊告曰：<a id="a-Gd"></a>“如是，<a id="a-Ge"></a>阿难。<a id="a-Gf"></a>如是，<a id="a-Gg"></a>阿难。<a id="a-Gh"></a>瞿昙弥大爱多饶益我，<a id="a-Gi"></a>谓母亡后，<a id="a-Gj"></a>鞠养于我。<a id="a-Gk"></a>阿难，<a id="a-Gl"></a>我亦多饶益于瞿昙弥大爱。<a id="a-Gm"></a>所以者何？<a id="a-Gn"></a>阿难，<a id="a-Go"></a>瞿昙弥大爱因我故，<a id="a-Gp"></a>得归佛、<a id="a-Gq"></a>归法、<a id="a-Gr"></a>归比丘僧，<a id="a-Gs"></a>不疑三尊及苦、<a id="a-Gt"></a>集、<a id="a-Gu"></a>灭、<a id="a-Gv"></a>道，<a id="a-Gw"></a>成就于信，<a id="a-Gx"></a>奉持禁戒，<a id="a-Gy"></a>修学博闻，<a id="a-Gz"></a>成就布施而得智慧，<a id="a-H0"></a>离杀、<a id="a-H1"></a>断杀，<a id="a-H2"></a>离不与取、<a id="a-H3"></a>断不与取，<a id="a-H4"></a>离邪淫，<a id="a-H5"></a>断邪淫、<a id="a-H6"></a>离妄言、<a id="a-H7"></a>断妄言，<a id="a-H8"></a>离酒、<a id="a-H9"></a>断酒。<a id="a-HA"></a>阿难，<a id="a-HB"></a>若使有人因人故，<a id="a-HC"></a>得归佛、<a id="a-HD"></a>归法、<a id="a-HE"></a>归比丘僧，<a id="a-HF"></a>不疑三尊及苦、<a id="a-HG"></a>集、<a id="a-HH"></a>灭、<a id="a-HI"></a>道，<a id="a-HJ"></a>成就于信，<a id="a-HK"></a>奉持禁戒，<a id="a-HL"></a>修学博闻，<a id="a-HM"></a>成就布施而得智慧，<a id="a-HN"></a>离杀、<a id="a-HO"></a>断杀，<a id="a-HP"></a>离不与取、<a id="a-HQ"></a>断不与取，<a id="a-HR"></a>离邪淫、<a id="a-HS"></a>断邪淫，<a id="a-HT"></a>离妄言、<a id="a-HU"></a>断妄言，<a id="a-HV"></a>离酒、<a id="a-HW"></a>断酒。<a id="a-HX"></a>阿难，<a id="a-HY"></a>设使此人为供养彼人衣被、<a id="a-HZ"></a>饮食、<a id="a-Ha"></a>卧具、<a id="a-Hb"></a>汤药、<a id="a-Hc"></a>诸生活具，<a id="a-Hd"></a>至尽形寿，<a id="a-He"></a>不得报恩。</p>
  <p id="aHf">“阿难，<a id="a-Hg"></a>我今为女人施设八尊师法，<a id="a-Hh"></a>谓女人不当犯，<a id="a-Hi"></a>女人奉持，<a id="a-Hj"></a>尽其形寿。<a id="a-Hk"></a>阿难，<a id="a-Hl"></a>犹如鱼师及鱼师弟子，<a id="a-Hm"></a>深水作坞，<a id="a-Hn"></a>为守护水，<a id="a-Ho"></a>不令流出。<a id="a-Hp"></a>如是，<a id="a-Hq"></a>阿难，<a id="a-Hr"></a>我今为女人说八尊师法，<a id="a-Hs"></a>谓女人不当犯，<a id="a-Ht"></a>女人奉持，<a id="a-Hu"></a>尽其形寿。<a id="a-Hv"></a>云何为八？</p>
  <p id="aHw">“阿难，<a id="a-Hx"></a>比丘尼当从比丘求受具足。<a id="a-Hy"></a>阿难，<a id="a-Hz"></a>我为女人施设此第一尊师法，<a id="a-I0"></a>谓女人不当犯，<a id="a-I1"></a>女人奉持，<a id="a-I2"></a>尽其形寿。<a id="a-I3"></a>阿难，<a id="a-I4"></a>比丘尼半月半月往从比丘受教。<a id="a-I5"></a>阿难，<a id="a-I6"></a>我为女人施设此第二尊师法，<a id="a-I7"></a>谓女人不当犯，<a id="a-I8"></a>女人奉持，<a id="a-I9"></a>尽其形寿。<a id="a-IA"></a>阿难，<a id="a-IB"></a>若住止处设无比丘者，<a id="a-IC"></a>比丘尼便不得受夏坐。<a id="a-ID"></a>阿难，<a id="a-IE"></a>我为女人施设此第三尊师法，<a id="a-IF"></a>谓女人不当犯，<a id="a-IG"></a>女人奉持，<a id="a-IH"></a>尽其形寿。<a id="a-II"></a>阿难，<a id="a-IJ"></a>比丘尼受夏坐讫，<a id="a-IK"></a>于两部众中，<a id="a-IL"></a>当请三事：<a id="a-IM"></a>求见、<a id="a-IN"></a>闻、<a id="a-IO"></a>疑。<a id="a-IP"></a>阿难，<a id="a-IQ"></a>我为女人施设此第四尊师法，<a id="a-IR"></a>谓女人不当犯，<a id="a-IS"></a>女人奉持，<a id="a-IT"></a>尽其形寿。<a id="a-IU"></a>阿难，<a id="a-IV"></a>若比丘不听比丘尼问者，<a id="a-IW"></a>比丘尼则不得问比丘经、<a id="a-IX"></a>律、<a id="a-IY"></a>阿毗昙；<a id="a-IZ"></a>若听问者，<a id="a-Ia"></a>比丘尼得问经、<a id="a-Ib"></a>律、<a id="a-Ic"></a>阿毗昙。<a id="a-Id"></a>阿难，<a id="a-Ie"></a>我为女人施设此第五尊师法，<a id="a-If"></a>谓女人不当犯，<a id="a-Ig"></a>女人奉持，<a id="a-Ih"></a>尽其形寿。<a id="a-Ii"></a>阿难，<a id="a-Ij"></a>比丘尼不得说比丘所犯，<a id="a-Ik"></a>比丘得说比丘尼所犯。<a id="a-Il"></a>阿难，<a id="a-Im"></a>我为女人施设此第六尊师法，<a id="a-In"></a>谓女人不当犯，<a id="a-Io"></a>女人奉持，<a id="a-Ip"></a>尽其形寿。<a id="a-Iq"></a>阿难，<a id="a-Ir"></a>比丘尼若犯僧伽婆尸沙，<a id="a-Is"></a>当于两部众中，<a id="a-It"></a>十五日行不慢。<a id="a-Iu"></a>阿难，<a id="a-Iv"></a>我为女人施设此第七尊师法，<a id="a-Iw"></a>谓世人不当犯，<a id="a-Ix"></a>女人奉持，<a id="a-Iy"></a>尽其形寿。<a id="a-Iz"></a>阿难，<a id="a-J0"></a>比丘尼受具足虽至百岁，<a id="a-J1"></a>故当向始受具足比丘极下意稽首作礼，<a id="a-J2"></a>恭敬承事，<a id="a-J3"></a>叉手问讯。<a id="a-J4"></a>阿难，<a id="a-J5"></a>我为女人施设此第八尊师法，<a id="a-J6"></a>谓女人不当犯，<a id="a-J7"></a>女人奉持，<a id="a-J8"></a>尽其形寿。</p>
  <p id="aJ9">“阿难，<a id="a-JA"></a>我为女人施设此八尊师法，<a id="a-JB"></a>谓女人不当犯，<a id="a-JC"></a>女人奉持，<a id="a-JD"></a>尽其形寿。<a id="a-JE"></a>阿难，<a id="a-JF"></a>若瞿昙弥大爱奉持此八尊师法者，<a id="a-JG"></a>是此正法、<a id="a-JH"></a>律中，<a id="a-JI"></a>出家学道，<a id="a-JJ"></a>得受具足，<a id="a-JK"></a>作比丘尼。<a id="a-JL"></a>”</p>
  <p id="aJM">于是，<a id="a-JN"></a>尊者阿难闻佛所说，<a id="a-JO"></a>善受善持，<a id="a-JP"></a>稽首佛足，<a id="a-JQ"></a>绕三匝而去；<a id="a-JR"></a>往诣瞿昙弥大爱所，<a id="a-JS"></a>语曰：<a id="a-JT"></a>“瞿昙弥，<a id="a-JU"></a>女人得于此正法、<a id="a-JV"></a>律中，<a id="a-JW"></a>至信、<a id="a-JX"></a>舍家、<a id="a-JY"></a>出家、<a id="a-JZ"></a>学道。<a id="a-Ja"></a>瞿昙弥大爱，<a id="a-Jb"></a>世尊为女人施设此八尊师法，<a id="a-Jc"></a>谓女人不当犯，<a id="a-Jd"></a>女人奉持，<a id="a-Je"></a>尽其形寿。<a id="a-Jf"></a>云何为八？</p>
  <p id="aJg">“瞿昙弥，<a id="a-Jh"></a>比丘尼当从比丘求受具足。<a id="a-Ji"></a>瞿昙弥，<a id="a-Jj"></a>世尊为女人施设此第一尊师法，<a id="a-Jk"></a>谓女人不当犯，<a id="a-Jl"></a>女人奉持，<a id="a-Jm"></a>尽其形寿。<a id="a-Jn"></a>瞿昙弥，<a id="a-Jo"></a>比丘尼半月半月往从比丘受教。<a id="a-Jp"></a>瞿昙弥，<a id="a-Jq"></a>世尊为女人施设此第二尊师法，<a id="a-Jr"></a>谓女人不当犯，<a id="a-Js"></a>女人奉持，<a id="a-Jt"></a>尽其形寿。<a id="a-Ju"></a>瞿昙弥，<a id="a-Jv"></a>若住止处无比丘者，<a id="a-Jw"></a>比丘尼不得受夏坐。<a id="a-Jx"></a>瞿昙弥，<a id="a-Jy"></a>世尊为女人施设此第三尊师法，<a id="a-Jz"></a>谓女人不当犯，<a id="a-K0"></a>女人奉持，<a id="a-K1"></a>尽其形寿。<a id="a-K2"></a>瞿昙弥，<a id="a-K3"></a>比丘尼受夏坐讫，<a id="a-K4"></a>于两部众中当请三事：<a id="a-K5"></a>求见、<a id="a-K6"></a>闻、<a id="a-K7"></a>疑。<a id="a-K8"></a>瞿昙弥，<a id="a-K9"></a>世尊为女人施设此第四尊师法，<a id="a-KA"></a>谓女人不当犯，<a id="a-KB"></a>女人奉持，<a id="a-KC"></a>尽其形寿。<a id="a-KD"></a>瞿昙弥，<a id="a-KE"></a>若比丘不听比丘尼问者，<a id="a-KF"></a>比丘尼不得问比丘经、<a id="a-KG"></a>律、<a id="a-KH"></a>阿毗昙；<a id="a-KI"></a>若听问者，<a id="a-KJ"></a>比丘尼得问经、<a id="a-KK"></a>律、<a id="a-KL"></a>阿毗昙。<a id="a-KM"></a>瞿昙弥，<a id="a-KN"></a>世尊为女人施设此第五尊师法，<a id="a-KO"></a>谓女人不当犯，<a id="a-KP"></a>女人奉持，<a id="a-KQ"></a>尽其形寿。<a id="a-KR"></a>瞿昙弥，<a id="a-KS"></a>比丘尼不得说比丘所犯，<a id="a-KT"></a>比丘得说比丘尼所犯。<a id="a-KU"></a>瞿昙弥，<a id="a-KV"></a>世尊为女人施设此第六尊师法，<a id="a-KW"></a>谓女人不当犯，<a id="a-KX"></a>女人奉持，<a id="a-KY"></a>尽其形寿。<a id="a-KZ"></a>瞿昙弥，<a id="a-Ka"></a>比丘尼若犯僧伽婆尸沙，<a id="a-Kb"></a>当于两部众中，<a id="a-Kc"></a>十五日行不慢。<a id="a-Kd"></a>瞿昙弥，<a id="a-Ke"></a>世尊为女人施设此第七尊师法，<a id="a-Kf"></a>谓女人不当犯，<a id="a-Kg"></a>女人奉持，<a id="a-Kh"></a>尽其形寿。<a id="a-Ki"></a>瞿昙弥，<a id="a-Kj"></a>比丘尼受具足虽至百岁，<a id="a-Kk"></a>故当向始受具足比丘极下意稽首作礼，<a id="a-Kl"></a>恭敬承事，<a id="a-Km"></a>叉手问讯。<a id="a-Kn"></a>瞿昙弥，<a id="a-Ko"></a>世尊为女人施设此第八尊师法，<a id="a-Kp"></a>谓女人不当犯，<a id="a-Kq"></a>女人奉持，<a id="a-Kr"></a>尽其形寿。</p>
  <p id="aKs">“瞿昙弥，<a id="a-Kt"></a>世尊为女人施设此八尊师法，<a id="a-Ku"></a>谓女人不当犯，<a id="a-Kv"></a>女人奉持，<a id="a-Kw"></a>尽其形寿。<a id="a-Kx"></a>瞿昙弥，<a id="a-Ky"></a>世尊如是说：<a id="a-Kz"></a>‘若瞿昙弥大爱奉持此八尊师法者，<a id="a-L0"></a>是此正法、<a id="a-L1"></a>律中，<a id="a-L2"></a>出家学道，<a id="a-L3"></a>得受具足，<a id="a-L4"></a>作比丘尼。<a id="a-L5"></a>’”</p>
  <p id="aL6">于是，<a id="a-L7"></a>瞿昙弥大爱白曰：<a id="a-L8"></a>“尊者阿难，<a id="a-L9"></a>听我说喻，<a id="a-LA"></a>智者闻喻则解其义。<a id="a-LB"></a>尊者阿难，<a id="a-LC"></a>犹刹利女，<a id="a-LD"></a>梵志、<a id="a-LE"></a>居士、<a id="a-LF"></a>工师女，<a id="a-LG"></a>端正姝好，<a id="a-LH"></a>极净沐浴，<a id="a-LI"></a>以香涂身，<a id="a-LJ"></a>著明净衣，<a id="a-LK"></a>种种璎珞严饰其容。<a id="a-LL"></a>或复有人为念彼女，<a id="a-LM"></a>求利及饶益，<a id="a-LN"></a>求安隐快乐，<a id="a-LO"></a>以青莲华鬘、<a id="a-LP"></a>或薝蔔华鬘、<a id="a-LQ"></a>或修摩那华鬘、<a id="a-LR"></a>或婆师华鬘、<a id="a-LS"></a>或阿提牟多华鬘持与彼女。<a id="a-LT"></a>彼女欢喜，<a id="a-LU"></a>两手受之，<a id="a-LV"></a>以严其头。<a id="a-LW"></a>如是，<a id="a-LX"></a>尊者阿难，<a id="a-LY"></a>世尊为女人施设此八尊师法，<a id="a-LZ"></a>我尽形寿顶受奉持！<a id="a-La"></a>”</p>
  <p id="aLb">尔时，<a id="a-Lc"></a>瞿昙弥大爱于正法、<a id="a-Ld"></a>律中，<a id="a-Le"></a>出家学道，<a id="a-Lf"></a>得受具足，<a id="a-Lg"></a>作比丘尼。<a id="a-Lh"></a>彼时瞿昙弥大爱于后转成大比丘尼众，<a id="a-Li"></a>与诸长老上尊比丘尼为王者所识，<a id="a-Lj"></a>久修梵行，<a id="a-Lk"></a>共俱往诣尊者阿难所，<a id="a-Ll"></a>稽首作礼，<a id="a-Lm"></a>却住一面，<a id="a-Ln"></a>白曰：<a id="a-Lo"></a>“尊者阿难，<a id="a-Lp"></a>当知此诸比丘尼长老上尊为王者所识，<a id="a-Lq"></a>久修梵行，<a id="a-Lr"></a>彼诸比丘年少新学，<a id="a-Ls"></a>晚后出家，<a id="a-Lt"></a>入此正法、<a id="a-Lu"></a>律甫尔不久。<a id="a-Lv"></a>愿令此诸比丘为诸比丘尼随其大小稽首作礼，<a id="a-Lw"></a>恭敬承事，<a id="a-Lx"></a>叉手问讯。<a id="a-Ly"></a>”</p>
  <p id="aLz">于是，<a id="a-M0"></a>尊者阿难语曰：<a id="a-M1"></a>“瞿昙弥，<a id="a-M2"></a>今且住此，<a id="a-M3"></a>我往诣佛，<a id="a-M4"></a>白如是事。<a id="a-M5"></a>”</p>
  <p id="aM6">瞿昙弥大爱白曰：<a id="a-M7"></a>“唯然，<a id="a-M8"></a>尊者阿难。<a id="a-M9"></a>”</p>
  <p id="aMA">于是，<a id="a-MB"></a>尊者阿难往诣佛所，<a id="a-MC"></a>稽首佛足，<a id="a-MD"></a>却住一面，<a id="a-ME"></a>叉手向佛，<a id="a-MF"></a>白曰：<a id="a-MG"></a>“世尊，<a id="a-MH"></a>今日瞿昙弥大爱与诸比丘尼长老上尊为王者所识，<a id="a-MI"></a>久修梵行，<a id="a-MJ"></a>俱来诣我所，<a id="a-MK"></a>稽首我足，<a id="a-ML"></a>却住一面，<a id="a-MM"></a>叉手语我曰：<a id="a-MN"></a>‘尊者阿难，<a id="a-MO"></a>此诸比丘尼长老上尊为王者所识，<a id="a-MP"></a>久修梵行；<a id="a-MQ"></a>彼诸比丘年少新学，<a id="a-MR"></a>晚后出家，<a id="a-MS"></a>入此正法、<a id="a-MT"></a>律甫尔不久。<a id="a-MU"></a>愿令此诸比丘为诸比丘尼随其大小稽首作礼，<a id="a-MV"></a>恭敬承事，<a id="a-MW"></a>叉手问讯。<a id="a-MX"></a>’”</p>
  <p id="aMY">世尊告曰：<a id="a-MZ"></a>“止！<a id="a-Ma"></a>止！<a id="a-Mb"></a>阿难，<a id="a-Mc"></a>守护此言，<a id="a-Md"></a>慎莫说是！<a id="a-Me"></a>阿难，<a id="a-Mf"></a>若使汝知如我知者，<a id="a-Mg"></a>不应说一句，<a id="a-Mh"></a>况复如是说？<a id="a-Mi"></a>阿难，<a id="a-Mj"></a>若使女人不得于正法、<a id="a-Mk"></a>律中，<a id="a-Ml"></a>至信、<a id="a-Mm"></a>舍家、<a id="a-Mn"></a>无家、<a id="a-Mo"></a>学道者，<a id="a-Mp"></a>诸梵志、<a id="a-Mq"></a>居士当以衣布地而作是说：<a id="a-Mr"></a>‘精进沙门可于上行，<a id="a-Ms"></a>精进沙门难行而行，<a id="a-Mt"></a>令我长夜得利饶益，<a id="a-Mu"></a>安隐快乐。<a id="a-Mv"></a>’阿难，<a id="a-Mw"></a>若女人不得于此正法、<a id="a-Mx"></a>律中，<a id="a-My"></a>至信、<a id="a-Mz"></a>舍家、<a id="a-N0"></a>无家、<a id="a-N1"></a>学道者，<a id="a-N2"></a>诸梵志、<a id="a-N3"></a>居士当以头发布地而作是说：<a id="a-N4"></a>‘精进沙门可于上行，<a id="a-N5"></a>精进沙门难行而行，<a id="a-N6"></a>令我长夜得利饶益，<a id="a-N7"></a>安隐快乐。<a id="a-N8"></a>’</p>
  <p id="aN9">“阿难，<a id="a-NA"></a>若女人不得于此正法、<a id="a-NB"></a>律中，<a id="a-NC"></a>至信、<a id="a-ND"></a>舍家、<a id="a-NE"></a>无家、<a id="a-NF"></a>学道者，<a id="a-NG"></a>诸梵志、<a id="a-NH"></a>居士若见沙门，<a id="a-NI"></a>当以手奉种种饮食，<a id="a-NJ"></a>住道边待而作是说：<a id="a-NK"></a>‘诸尊，<a id="a-NL"></a>受是食是，<a id="a-NM"></a>可持是去，<a id="a-NN"></a>随意所用，<a id="a-NO"></a>令我长夜得利饶益，<a id="a-NP"></a>安隐快乐。<a id="a-NQ"></a>’阿难，<a id="a-NR"></a>若女人不得于此正法、<a id="a-NS"></a>律中，<a id="a-NT"></a>至信、<a id="a-NU"></a>舍家、<a id="a-NV"></a>无家、<a id="a-NW"></a>学道者，<a id="a-NX"></a>诸信梵志见精进沙门，<a id="a-NY"></a>敬心扶抱，<a id="a-NZ"></a>将入于内，<a id="a-Na"></a>持种种财物与精进沙门而作是说：<a id="a-Nb"></a>‘诸尊，<a id="a-Nc"></a>受是，<a id="a-Nd"></a>可持是去，<a id="a-Ne"></a>随意所用，<a id="a-Nf"></a>令我长夜得利饶益，<a id="a-Ng"></a>安隐快乐。<a id="a-Nh"></a>’</p>
  <p id="aNi">“阿难，<a id="a-Nj"></a>若女人不得于此正法、<a id="a-Nk"></a>律中，<a id="a-Nl"></a>至信、<a id="a-Nm"></a>舍家、<a id="a-Nn"></a>无家、<a id="a-No"></a>学道者，<a id="a-Np"></a>此日月有大如意足，<a id="a-Nq"></a>有大威德，<a id="a-Nr"></a>有大福佑，<a id="a-Ns"></a>有大威神，<a id="a-Nt"></a>然于精进沙门威神之德犹不相及，<a id="a-Nu"></a>况复死瘦异学耶？<a id="a-Nv"></a>阿难，<a id="a-Nw"></a>若女人不得于此正法、<a id="a-Nx"></a>律中，<a id="a-Ny"></a>至信、<a id="a-Nz"></a>舍家、<a id="a-O0"></a>无家、<a id="a-O1"></a>学道者，<a id="a-O2"></a>正法当住千年，<a id="a-O3"></a>今失五百岁，<a id="a-O4"></a>余有五百年。<a id="a-O5"></a>阿难，<a id="a-O6"></a>当知女人不得行五事，<a id="a-O7"></a>若女人作如来、<a id="a-O8"></a>无所著、<a id="a-O9"></a>等正觉，<a id="a-OA"></a>及转轮王、<a id="a-OB"></a>天帝释、<a id="a-OC"></a>魔王、<a id="a-OD"></a>大梵天者，<a id="a-OE"></a>终无是处。<a id="a-OF"></a>当知男子得行五事，<a id="a-OG"></a>若男子作如来、<a id="a-OH"></a>无所著、<a id="a-OI"></a>等正觉，<a id="a-OJ"></a>及转轮王、<a id="a-OK"></a>天帝释、<a id="a-OL"></a>魔王、<a id="a-OM"></a>大梵天者，<a id="a-ON"></a>必有是处。<a id="a-OO"></a>”</p>
  <p id="aOP">佛说如是，<a id="a-OQ"></a>尊者阿难及诸比丘闻佛所说，<a id="a-OR"></a>欢喜奉行。</p>
  <p id="aOS">林品第十竟（第二小土城诵讫）。</p>
 </body>
</html>