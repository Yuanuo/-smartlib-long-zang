<!doctype html>
<html id="z3IBU97XM" data-ver="2596">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四十九</h1>
  <p id="a2">说智、<a id="a-3"></a>阿夷那，<a id="a-4"></a>拘楼明圣道，</p>
  <p id="a5">东园论小空，<a id="a-6"></a>大空最在后。</p>
  <p data-pb></p>
  <h2 id="a7">双品说智经第六（第五诵名后诵）</h2>
  <p id="a8">我闻如是：<a id="a-9"></a>一时，<a id="a-A"></a>佛游舍卫国，<a id="a-B"></a>在胜林给孤独园。</p>
  <p id="aC">尔时，<a id="a-D"></a>世尊告诸比丘：<a id="a-E"></a>“若有比丘来向汝说已所得智‘我生已尽，<a id="a-F"></a>梵行已立，<a id="a-G"></a>所作已办，<a id="a-H"></a>不更受有，<a id="a-I"></a>知如真’者，<a id="a-J"></a>汝等闻之，<a id="a-K"></a>当善然可，<a id="a-L"></a>欢喜奉行。<a id="a-M"></a>善然可彼，<a id="a-N"></a>欢喜奉行已，<a id="a-O"></a>当复如是问彼比丘：<a id="a-P"></a>‘贤者，<a id="a-Q"></a>世尊说五盛阴：<a id="a-R"></a>色盛阴，<a id="a-S"></a>觉、<a id="a-T"></a>想、<a id="a-U"></a>行、<a id="a-V"></a>识盛阴。<a id="a-W"></a>贤者，<a id="a-X"></a>云何知、<a id="a-Y"></a>云何见此五盛阴，<a id="a-Z"></a>得知无所受，<a id="a-a"></a>漏尽心解脱耶？<a id="a-b"></a>’</p>
  <p id="ac">“漏尽比丘得知梵行已立法者应如是答：<a id="a-d"></a>‘诸贤，<a id="a-e"></a>色盛阴非果、<a id="a-f"></a>空虚、<a id="a-g"></a>不可欲、<a id="a-h"></a>不恒有、<a id="a-i"></a>不可倚、<a id="a-j"></a>变易法，<a id="a-k"></a>我知如是。<a id="a-l"></a>若是色盛阴有欲、<a id="a-m"></a>有染、<a id="a-n"></a>有著、<a id="a-o"></a>有缚、<a id="a-p"></a>缚著使者，<a id="a-q"></a>彼尽、<a id="a-r"></a>无欲、<a id="a-s"></a>灭、<a id="a-t"></a>息、<a id="a-u"></a>止，<a id="a-v"></a>得知无所受，<a id="a-w"></a>漏尽心解脱。<a id="a-x"></a>如是觉、<a id="a-y"></a>想、<a id="a-z"></a>行、<a id="a-10"></a>识盛阴，<a id="a-11"></a>非果、<a id="a-12"></a>空虚、<a id="a-13"></a>不可欲、<a id="a-14"></a>不恒有、<a id="a-15"></a>不可倚、<a id="a-16"></a>变易法，<a id="a-17"></a>我知如是。<a id="a-18"></a>若于识盛阴有欲、<a id="a-19"></a>有染、<a id="a-1A"></a>有著、<a id="a-1B"></a>有缚、<a id="a-1C"></a>缚著使者，<a id="a-1D"></a>彼尽、<a id="a-1E"></a>无欲、<a id="a-1F"></a>灭、<a id="a-1G"></a>息、<a id="a-1H"></a>止，<a id="a-1I"></a>得知无所受，<a id="a-1J"></a>漏尽心解脱。<a id="a-1K"></a>诸贤，<a id="a-1L"></a>我如是知、<a id="a-1M"></a>如是见此五盛阴，<a id="a-1N"></a>得知无所受，<a id="a-1O"></a>漏尽心解脱。<a id="a-1P"></a>’漏尽比丘得知梵行已立法者应如是答！</p>
  <p id="a1Q">“汝等闻之，<a id="a-1R"></a>当善然可，<a id="a-1S"></a>欢喜奉行。<a id="a-1T"></a>善然可彼，<a id="a-1U"></a>欢喜奉行已，<a id="a-1V"></a>当复如是问彼比丘：<a id="a-1W"></a>‘贤者，<a id="a-1X"></a>世尊说四食，<a id="a-1Y"></a>众生以此得存长养。<a id="a-1Z"></a>云何为四？<a id="a-1a"></a>一曰、<a id="a-1b"></a>抟食粗细，<a id="a-1c"></a>二曰、<a id="a-1d"></a>更乐，<a id="a-1e"></a>三曰、<a id="a-1f"></a>意念，<a id="a-1g"></a>四曰、<a id="a-1h"></a>识也。<a id="a-1i"></a>贤者，<a id="a-1j"></a>云何知、<a id="a-1k"></a>云何见此四食，<a id="a-1l"></a>得知无所受，<a id="a-1m"></a>漏尽心解脱耶？<a id="a-1n"></a>’</p>
  <p id="a1o">“漏尽比丘得知梵行已立法者应如是答：<a id="a-1p"></a>‘诸贤，<a id="a-1q"></a>我于抟食，<a id="a-1r"></a>意不高不下，<a id="a-1s"></a>不倚不缚，<a id="a-1t"></a>不染不著，<a id="a-1u"></a>得解得脱，<a id="a-1v"></a>尽得解脱，<a id="a-1w"></a>心离颠倒，<a id="a-1x"></a>生已尽，<a id="a-1y"></a>梵行已立，<a id="a-1z"></a>所作已办，<a id="a-20"></a>不更受有，<a id="a-21"></a>知如真。<a id="a-22"></a>如是更乐、<a id="a-23"></a>意念、<a id="a-24"></a>识食，<a id="a-25"></a>不高不下，<a id="a-26"></a>不倚不缚，<a id="a-27"></a>不染不著，<a id="a-28"></a>得解得脱，<a id="a-29"></a>尽得解脱，<a id="a-2A"></a>心离颠倒，<a id="a-2B"></a>生已尽，<a id="a-2C"></a>梵行已立，<a id="a-2D"></a>所作已办，<a id="a-2E"></a>不更受有，<a id="a-2F"></a>知如真。<a id="a-2G"></a>诸贤，<a id="a-2H"></a>我如是知、<a id="a-2I"></a>如是见此四食，<a id="a-2J"></a>得知无所受，<a id="a-2K"></a>漏尽心解脱。<a id="a-2L"></a>’漏尽比丘得知梵行已立法者应如是答！</p>
  <p id="a2M">“汝等闻之，<a id="a-2N"></a>当善然可，<a id="a-2O"></a>欢喜奉行。<a id="a-2P"></a>善然可彼，<a id="a-2Q"></a>欢喜奉行已，<a id="a-2R"></a>当复如是问彼比丘：<a id="a-2S"></a>‘贤者，<a id="a-2T"></a>世尊说四说。<a id="a-2U"></a>云何为四？<a id="a-2V"></a>一曰、<a id="a-2W"></a>见见说，<a id="a-2X"></a>二曰、<a id="a-2Y"></a>闻闻说，<a id="a-2Z"></a>三曰、<a id="a-2a"></a>识识说，<a id="a-2b"></a>四曰、<a id="a-2c"></a>知知说。<a id="a-2d"></a>贤者，<a id="a-2e"></a>云何知、<a id="a-2f"></a>云何见此四说，<a id="a-2g"></a>得知无所受，<a id="a-2h"></a>漏尽心解脱耶？<a id="a-2i"></a>’</p>
  <p id="a2j">“漏尽比丘得知梵行已立法者应如是答：<a id="a-2k"></a>‘诸贤，<a id="a-2l"></a>我于见见说，<a id="a-2m"></a>不高不下，<a id="a-2n"></a>不倚不缚，<a id="a-2o"></a>不染不著，<a id="a-2p"></a>得解得脱，<a id="a-2q"></a>尽得解脱，<a id="a-2r"></a>心离颠倒，<a id="a-2s"></a>生已尽，<a id="a-2t"></a>梵行已立，<a id="a-2u"></a>所作已办，<a id="a-2v"></a>不更受有，<a id="a-2w"></a>知如真。<a id="a-2x"></a>如是闻闻、<a id="a-2y"></a>识识、<a id="a-2z"></a>知知说，<a id="a-30"></a>不高不下，<a id="a-31"></a>不倚不缚，<a id="a-32"></a>不染不著，<a id="a-33"></a>得解得脱，<a id="a-34"></a>尽得解脱，<a id="a-35"></a>心离颠倒，<a id="a-36"></a>生已尽，<a id="a-37"></a>梵行已立，<a id="a-38"></a>所作已办，<a id="a-39"></a>不更受有，<a id="a-3A"></a>知如真。<a id="a-3B"></a>诸贤，<a id="a-3C"></a>我如是知、<a id="a-3D"></a>如是见此四说，<a id="a-3E"></a>得知无所受，<a id="a-3F"></a>漏尽心解脱。<a id="a-3G"></a>’漏尽比丘得知梵行已立法者应如是答！</p>
  <p id="a3H">“汝等闻之，<a id="a-3I"></a>当善然可，<a id="a-3J"></a>欢喜奉行。<a id="a-3K"></a>善然可彼，<a id="a-3L"></a>欢喜奉行已，<a id="a-3M"></a>当复如是问彼比丘：<a id="a-3N"></a>‘贤者，<a id="a-3O"></a>世尊说内六处：<a id="a-3P"></a>眼处，<a id="a-3Q"></a>耳、<a id="a-3R"></a>鼻、<a id="a-3S"></a>舌、<a id="a-3T"></a>身、<a id="a-3U"></a>意处。<a id="a-3V"></a>贤者，<a id="a-3W"></a>云何知、<a id="a-3X"></a>云何见此内六处，<a id="a-3Y"></a>得知无所受，<a id="a-3Z"></a>漏尽心解脱耶？<a id="a-3a"></a>’</p>
  <p id="a3b">“漏尽比丘得知梵行已立法者应如是答：<a id="a-3c"></a>‘诸贤，<a id="a-3d"></a>我于眼及眼识，<a id="a-3e"></a>眼识知法俱知，<a id="a-3f"></a>二法知已，<a id="a-3g"></a>诸贤，<a id="a-3h"></a>若眼及眼识，<a id="a-3i"></a>眼识知法，<a id="a-3j"></a>乐已尽，<a id="a-3k"></a>彼尽、<a id="a-3l"></a>无欲、<a id="a-3m"></a>灭、<a id="a-3n"></a>息、<a id="a-3o"></a>止，<a id="a-3p"></a>得知无所受，<a id="a-3q"></a>漏尽心解脱。<a id="a-3r"></a>如是耳、<a id="a-3s"></a>鼻、<a id="a-3t"></a>舌、<a id="a-3u"></a>身、<a id="a-3v"></a>意及意识，<a id="a-3w"></a>意识知法俱知，<a id="a-3x"></a>二法知已，<a id="a-3y"></a>诸贤，<a id="a-3z"></a>若意及意识，<a id="a-40"></a>意识知法，<a id="a-41"></a>乐已尽，<a id="a-42"></a>彼尽、<a id="a-43"></a>无欲、<a id="a-44"></a>灭、<a id="a-45"></a>息、<a id="a-46"></a>止，<a id="a-47"></a>得知无所受，<a id="a-48"></a>漏尽心解脱。<a id="a-49"></a>诸贤，<a id="a-4A"></a>我如是知、<a id="a-4B"></a>如是见此内六处，<a id="a-4C"></a>得知无所受，<a id="a-4D"></a>漏尽心解脱。<a id="a-4E"></a>’漏尽比丘得知梵行已立法者应如是答！</p>
  <p id="a4F">“汝等闻之，<a id="a-4G"></a>当善然可，<a id="a-4H"></a>欢喜奉行。<a id="a-4I"></a>善然可彼，<a id="a-4J"></a>欢喜奉行已，<a id="a-4K"></a>当复如是问彼比丘：<a id="a-4L"></a>‘贤者，<a id="a-4M"></a>世尊说六界：<a id="a-4N"></a>地界、<a id="a-4O"></a>水界、<a id="a-4P"></a>火界、<a id="a-4Q"></a>风界、<a id="a-4R"></a>空界、<a id="a-4S"></a>识界。<a id="a-4T"></a>贤者，<a id="a-4U"></a>云何知、<a id="a-4V"></a>云何见此六界，<a id="a-4W"></a>得知无所受，<a id="a-4X"></a>漏尽心解脱耶？<a id="a-4Y"></a>’</p>
  <p id="a4Z">“漏尽比丘得知梵行已立法者应如是答：<a id="a-4a"></a>‘诸贤，<a id="a-4b"></a>我不见地界是我所，<a id="a-4c"></a>我非地界所，<a id="a-4d"></a>地界非是神，<a id="a-4e"></a>然谓三受依地界住，<a id="a-4f"></a>识使所著，<a id="a-4g"></a>彼尽、<a id="a-4h"></a>无欲、<a id="a-4i"></a>灭、<a id="a-4j"></a>息、<a id="a-4k"></a>止，<a id="a-4l"></a>得知无所受，<a id="a-4m"></a>漏尽心解脱。<a id="a-4n"></a>如是水、<a id="a-4o"></a>火、<a id="a-4p"></a>风、<a id="a-4q"></a>空、<a id="a-4r"></a>识界，<a id="a-4s"></a>非是我所，<a id="a-4t"></a>我非识界所，<a id="a-4u"></a>识界非是神，<a id="a-4v"></a>然谓三受依识界住，<a id="a-4w"></a>识使所著，<a id="a-4x"></a>彼尽、<a id="a-4y"></a>无欲、<a id="a-4z"></a>灭、<a id="a-50"></a>息、<a id="a-51"></a>止，<a id="a-52"></a>得知无所受，<a id="a-53"></a>漏尽心解脱。<a id="a-54"></a>诸贤，<a id="a-55"></a>我如是知、<a id="a-56"></a>如是见此六界，<a id="a-57"></a>得知无所受，<a id="a-58"></a>漏尽心解脱。<a id="a-59"></a>’漏尽比丘得知梵行已立法者应如是答！</p>
  <p id="a5A">“汝等闻之，<a id="a-5B"></a>当善然可，<a id="a-5C"></a>欢喜奉行。<a id="a-5D"></a>善然可彼，<a id="a-5E"></a>欢喜奉行已，<a id="a-5F"></a>当复如是问彼比丘：<a id="a-5G"></a>‘贤者，<a id="a-5H"></a>云何知、<a id="a-5I"></a>云何见，<a id="a-5J"></a>此内身共有识及外诸相，<a id="a-5K"></a>一切我、<a id="a-5L"></a>我作及慢使断知，<a id="a-5M"></a>拔绝根本，<a id="a-5N"></a>终不复生？<a id="a-5O"></a>’</p>
  <p id="a5P">“漏尽比丘得知梵行已立法者应如是答：<a id="a-5Q"></a>‘诸贤，<a id="a-5R"></a>我本未出家学道时，<a id="a-5S"></a>厌生老病死、<a id="a-5T"></a>啼泣困苦、<a id="a-5U"></a>愁戚忧悲，<a id="a-5V"></a>欲断此大苦阴。<a id="a-5W"></a>诸贤，<a id="a-5X"></a>我厌患已而作是观：<a id="a-5Y"></a>在家至狭，<a id="a-5Z"></a>尘劳之处；<a id="a-5a"></a>出家学道，<a id="a-5b"></a>发露旷大。<a id="a-5c"></a>我今在家，<a id="a-5d"></a>为锁所锁，<a id="a-5e"></a>不得尽形寿净修梵行，<a id="a-5f"></a>我宁可舍少财物及多财物，<a id="a-5g"></a>舍少亲族及多亲族，<a id="a-5h"></a>剃除须发，<a id="a-5i"></a>著袈裟衣，<a id="a-5j"></a>至信、<a id="a-5k"></a>舍家、<a id="a-5l"></a>无家、<a id="a-5m"></a>学道。<a id="a-5n"></a>诸贤，<a id="a-5o"></a>我于后时舍少财物及多财物，<a id="a-5p"></a>舍少亲族及多亲族，<a id="a-5q"></a>剃除须发，<a id="a-5r"></a>著袈裟衣，<a id="a-5s"></a>至信、<a id="a-5t"></a>舍家、<a id="a-5u"></a>无家、<a id="a-5v"></a>学道。<a id="a-5w"></a>诸贤，<a id="a-5x"></a>我出家学道，<a id="a-5y"></a>舍族相已，<a id="a-5z"></a>受比丘要，<a id="a-60"></a>修习禁戒，<a id="a-61"></a>守护从解脱，<a id="a-62"></a>又复善摄威仪礼节，<a id="a-63"></a>见纤介罪，<a id="a-64"></a>常怀畏怖，<a id="a-65"></a>受持学要。</p>
  <p id="a66">“‘诸贤，<a id="a-67"></a>我离杀，<a id="a-68"></a>断杀，<a id="a-69"></a>弃舍刀杖，<a id="a-6A"></a>有惭有愧，<a id="a-6B"></a>有慈悲心，<a id="a-6C"></a>饶益一切乃至昆虫，<a id="a-6D"></a>我于杀生净除其心。<a id="a-6E"></a>我离不与取，<a id="a-6F"></a>断不与取，<a id="a-6G"></a>与而后取，<a id="a-6H"></a>乐于与取，<a id="a-6I"></a>常好布施，<a id="a-6J"></a>欢喜无吝，<a id="a-6K"></a>不望其报，<a id="a-6L"></a>我于不与取净除其心。<a id="a-6M"></a>诸贤，<a id="a-6N"></a>我离非梵行，<a id="a-6O"></a>断非梵行，<a id="a-6P"></a>勤修梵行，<a id="a-6Q"></a>精勤妙行，<a id="a-6R"></a>清净无秽，<a id="a-6S"></a>离欲断淫，<a id="a-6T"></a>我于非梵行净除其心。</p>
  <p id="a6U">“‘诸贤，<a id="a-6V"></a>我离妄言，<a id="a-6W"></a>断于妄言，<a id="a-6X"></a>真谛言，<a id="a-6Y"></a>乐真谛，<a id="a-6Z"></a>住真谛，<a id="a-6a"></a>不移动，<a id="a-6b"></a>一切可信，<a id="a-6c"></a>不欺世间，<a id="a-6d"></a>我于妄言净除其心。<a id="a-6e"></a>诸贤，<a id="a-6f"></a>我离两舌，<a id="a-6g"></a>断于两舌，<a id="a-6h"></a>行不两舌，<a id="a-6i"></a>不破坏他；<a id="a-6j"></a>不此闻语彼，<a id="a-6k"></a>欲破坏此；<a id="a-6l"></a>不彼闻语此，<a id="a-6m"></a>欲破坏彼；<a id="a-6n"></a>离者欲合，<a id="a-6o"></a>合者欢喜；<a id="a-6p"></a>不作群党，<a id="a-6q"></a>不乐群党，<a id="a-6r"></a>不称群党，<a id="a-6s"></a>我于两舌净除其心。<a id="a-6t"></a>诸贤，<a id="a-6u"></a>我离粗言，<a id="a-6v"></a>断于粗言，<a id="a-6w"></a>若有所言，<a id="a-6x"></a>辞气粗犷，<a id="a-6y"></a>恶声逆耳，<a id="a-6z"></a>众所不喜，<a id="a-70"></a>众所不爱，<a id="a-71"></a>使他苦恼，<a id="a-72"></a>令不得定，<a id="a-73"></a>断如是言；<a id="a-74"></a>若有所说，<a id="a-75"></a>清和柔润，<a id="a-76"></a>顺耳入心，<a id="a-77"></a>可喜可爱，<a id="a-78"></a>使他安乐，<a id="a-79"></a>言声具了，<a id="a-7A"></a>不使人畏，<a id="a-7B"></a>令他得定，<a id="a-7C"></a>说如是言，<a id="a-7D"></a>我于粗言净除其心。<a id="a-7E"></a>诸贤，<a id="a-7F"></a>我离绮语，<a id="a-7G"></a>断绮语，<a id="a-7H"></a>时说、<a id="a-7I"></a>真说、<a id="a-7J"></a>法说、<a id="a-7K"></a>义说、<a id="a-7L"></a>止息说，<a id="a-7M"></a>乐止息诤事，<a id="a-7N"></a>顺时得宜，<a id="a-7O"></a>善教善呵，<a id="a-7P"></a>我于绮语净除其心。</p>
  <p id="a7Q">“‘诸贤，<a id="a-7R"></a>我离治生，<a id="a-7S"></a>断于治生，<a id="a-7T"></a>弃舍称量及斗斛，<a id="a-7U"></a>亦不受货，<a id="a-7V"></a>不缚束人，<a id="a-7W"></a>不望折斗量，<a id="a-7X"></a>不以小利侵欺于人，<a id="a-7Y"></a>我于治生净除其心。<a id="a-7Z"></a>诸贤，<a id="a-7a"></a>我离受寡妇、<a id="a-7b"></a>童女、<a id="a-7c"></a>断受寡妇、<a id="a-7d"></a>童女，<a id="a-7e"></a>我于受寡妇、<a id="a-7f"></a>童女净除其心。<a id="a-7g"></a>诸贤，<a id="a-7h"></a>我离受奴婢，<a id="a-7i"></a>断受奴婢，<a id="a-7j"></a>我于受奴婢净除其心。<a id="a-7k"></a>诸贤，<a id="a-7l"></a>我离受象、<a id="a-7m"></a>马、<a id="a-7n"></a>牛、<a id="a-7o"></a>羊，<a id="a-7p"></a>断受象、<a id="a-7q"></a>马、<a id="a-7r"></a>牛、<a id="a-7s"></a>羊，<a id="a-7t"></a>我于受象、<a id="a-7u"></a>马、<a id="a-7v"></a>牛、<a id="a-7w"></a>羊、<a id="a-7x"></a>净除其心。<a id="a-7y"></a>诸贤，<a id="a-7z"></a>我离受鸡、<a id="a-80"></a>猪，<a id="a-81"></a>断受鸡、<a id="a-82"></a>猪，<a id="a-83"></a>我于受鸡、<a id="a-84"></a>猪净除其心。<a id="a-85"></a>诸贤，<a id="a-86"></a>我离受田业、<a id="a-87"></a>店肆，<a id="a-88"></a>断受田业、<a id="a-89"></a>店肆，<a id="a-8A"></a>我于受田业、<a id="a-8B"></a>店肆净除其心。<a id="a-8C"></a>诸贤，<a id="a-8D"></a>我离受生稻、<a id="a-8E"></a>麦、<a id="a-8F"></a>豆，<a id="a-8G"></a>断受生稻、<a id="a-8H"></a>麦、<a id="a-8I"></a>豆，<a id="a-8J"></a>我于受生稻、<a id="a-8K"></a>麦、<a id="a-8L"></a>豆净除其心。</p>
  <p id="a8M">“‘诸贤，<a id="a-8N"></a>我离酒，<a id="a-8O"></a>断酒，<a id="a-8P"></a>我于饮酒净除其心。<a id="a-8Q"></a>诸贤，<a id="a-8R"></a>我离高广大床，<a id="a-8S"></a>断高广大床，<a id="a-8T"></a>我于高广大床净除其心。<a id="a-8U"></a>诸贤，<a id="a-8V"></a>我离华鬘、<a id="a-8W"></a>璎珞、<a id="a-8X"></a>涂香、<a id="a-8Y"></a>脂粉，<a id="a-8Z"></a>断华鬘、<a id="a-8a"></a>璎珞、<a id="a-8b"></a>涂香、<a id="a-8c"></a>脂粉，<a id="a-8d"></a>我于华鬘、<a id="a-8e"></a>璎珞、<a id="a-8f"></a>涂香、<a id="a-8g"></a>脂粉净除其心。<a id="a-8h"></a>诸贤，<a id="a-8i"></a>我离歌舞倡伎及往观听，<a id="a-8j"></a>断歌舞倡伎及往观听，<a id="a-8k"></a>我于歌舞倡伎及往观听净除其心。<a id="a-8l"></a>诸贤，<a id="a-8m"></a>我离受生色像宝，<a id="a-8n"></a>断受生色像宝，<a id="a-8o"></a>我于受生色像宝净除其心。<a id="a-8p"></a>诸贤，<a id="a-8q"></a>我离过中食，<a id="a-8r"></a>断过中食，<a id="a-8s"></a>一食、<a id="a-8t"></a>不夜食、<a id="a-8u"></a>学时食，<a id="a-8v"></a>我于过中食净除其心。</p>
  <p id="a8w">“‘诸贤，<a id="a-8x"></a>我已成就此圣戒身，<a id="a-8y"></a>复行知足，<a id="a-8z"></a>衣取覆形，<a id="a-90"></a>食取充躯。<a id="a-91"></a>我所往处，<a id="a-92"></a>衣钵自随，<a id="a-93"></a>无有顾恋，<a id="a-94"></a>犹如雁鸟与两翅俱飞翔空中，<a id="a-95"></a>我亦如是。<a id="a-96"></a>诸贤，<a id="a-97"></a>我已成就此圣戒身及极知足，<a id="a-98"></a>复守诸根，<a id="a-99"></a>常念闭塞，<a id="a-9A"></a>念欲明达，<a id="a-9B"></a>守护念心，<a id="a-9C"></a>而得成就，<a id="a-9D"></a>恒欲起意。<a id="a-9E"></a>若眼见色，<a id="a-9F"></a>然不受相，<a id="a-9G"></a>亦不味色，<a id="a-9H"></a>谓忿诤故，<a id="a-9I"></a>守护眼根；<a id="a-9J"></a>心中不生贪伺、<a id="a-9K"></a>忧戚、<a id="a-9L"></a>恶不善法，<a id="a-9M"></a>趣向彼故，<a id="a-9N"></a>守护眼根。<a id="a-9O"></a>如是耳、<a id="a-9P"></a>鼻、<a id="a-9Q"></a>舌、<a id="a-9R"></a>身，<a id="a-9S"></a>若意知法，<a id="a-9T"></a>然不受相，<a id="a-9U"></a>亦不味法，<a id="a-9V"></a>谓忿诤故，<a id="a-9W"></a>守护意根；<a id="a-9X"></a>心中不生贪伺、<a id="a-9Y"></a>忧戚、<a id="a-9Z"></a>恶不善法，<a id="a-9a"></a>趣向彼故，<a id="a-9b"></a>守护意根。<a id="a-9c"></a>诸贤，<a id="a-9d"></a>我已成就此圣戒身及极知足，<a id="a-9e"></a>圣护诸根，<a id="a-9f"></a>正知出入，<a id="a-9g"></a>善观分别，<a id="a-9h"></a>屈伸低仰，<a id="a-9i"></a>仪容庠序，<a id="a-9j"></a>善著僧伽梨及诸衣钵，<a id="a-9k"></a>行住坐卧、<a id="a-9l"></a>眠寤语默，<a id="a-9m"></a>皆正知之。</p>
  <p id="a9n">“‘诸贤，<a id="a-9o"></a>我已成就此圣戒身及极知足，<a id="a-9p"></a>亦成就圣戒护诸根，<a id="a-9q"></a>得正知出入，<a id="a-9r"></a>独住远离在无事处，<a id="a-9s"></a>或至树下空安静处，<a id="a-9t"></a>山岩石室、<a id="a-9u"></a>露地穰积，<a id="a-9v"></a>或至林中，<a id="a-9w"></a>或在冢间。<a id="a-9x"></a>诸贤，<a id="a-9y"></a>我已在无事处，<a id="a-9z"></a>或至树下空安静处，<a id="a-A0"></a>敷尼师檀，<a id="a-A1"></a>结跏趺坐，<a id="a-A2"></a>正身正愿，<a id="a-A3"></a>反念不向，<a id="a-A4"></a>断除贪伺，<a id="a-A5"></a>心无有诤，<a id="a-A6"></a>见他财物、<a id="a-A7"></a>诸生活具，<a id="a-A8"></a>不起贪伺，<a id="a-A9"></a>欲令我得，<a id="a-AA"></a>我于贪伺净除其心。<a id="a-AB"></a>如是瞋恚、<a id="a-AC"></a>睡眠、<a id="a-AD"></a>掉悔，<a id="a-AE"></a>断疑度惑，<a id="a-AF"></a>于诸善法无有犹豫，<a id="a-AG"></a>我于疑惑净除其心。<a id="a-AH"></a>诸贤，<a id="a-AI"></a>我已断此五盖、<a id="a-AJ"></a>心秽、<a id="a-AK"></a>慧羸，<a id="a-AL"></a>离欲、<a id="a-AM"></a>离恶不善之法至得第四禅成就游。<a id="a-AN"></a>诸贤，<a id="a-AO"></a>我已得如是定心清净，<a id="a-AP"></a>无秽无烦，<a id="a-AQ"></a>柔软善住，<a id="a-AR"></a>得不动心，<a id="a-AS"></a>趣向漏尽通智作证。</p>
  <p id="aAT">“‘诸贤，<a id="a-AU"></a>我知此苦如真，<a id="a-AV"></a>知此苦集、<a id="a-AW"></a>知此苦灭、<a id="a-AX"></a>知此苦灭道如真；<a id="a-AY"></a>知此漏、<a id="a-AZ"></a>知此漏集、<a id="a-Aa"></a>知此漏灭、<a id="a-Ab"></a>知此漏灭道如真。<a id="a-Ac"></a>彼如是知、<a id="a-Ad"></a>如是见，<a id="a-Ae"></a>欲漏心解脱，<a id="a-Af"></a>有漏、<a id="a-Ag"></a>无明漏心解脱；<a id="a-Ah"></a>解脱已，<a id="a-Ai"></a>便知解脱：<a id="a-Aj"></a>生已尽，<a id="a-Ak"></a>梵行已立，<a id="a-Al"></a>所作已办，<a id="a-Am"></a>不更受有，<a id="a-An"></a>知如真。<a id="a-Ao"></a>诸贤，<a id="a-Ap"></a>我如是知、<a id="a-Aq"></a>如是见，<a id="a-Ar"></a>内身有识及外诸相，<a id="a-As"></a>一切我、<a id="a-At"></a>我行及慢使断知，<a id="a-Au"></a>拔绝根本，<a id="a-Av"></a>终不复生。<a id="a-Aw"></a>’漏尽比丘得知梵行已立法者应如是答！</p>
  <p id="aAx">“汝等闻之，<a id="a-Ay"></a>当善然可，<a id="a-Az"></a>欢喜奉行。<a id="a-B0"></a>善然可彼，<a id="a-B1"></a>欢喜奉行已，<a id="a-B2"></a>当复如是语彼比丘：<a id="a-B3"></a>‘贤者，<a id="a-B4"></a>初说我等已可意欢喜，<a id="a-B5"></a>然我等欲从贤者上复上，<a id="a-B6"></a>求智慧应答辩才，<a id="a-B7"></a>以是故我等从贤者问复问耳！<a id="a-B8"></a>’”</p>
  <p id="aB9">佛说如是，<a id="a-BA"></a>彼诸比丘闻佛所说，<a id="a-BB"></a>欢喜奉行。</p>
  <p data-pb></p>
  <h2 id="aBC">双品阿夷那经第七</h2>
  <p id="aBD">我闻如是：<a id="a-BE"></a>一时，<a id="a-BF"></a>佛游舍卫国，<a id="a-BG"></a>在于东园鹿子母堂。</p>
  <p id="aBH">尔时，<a id="a-BI"></a>世尊则于晡时，<a id="a-BJ"></a>从宴坐起，<a id="a-BK"></a>堂上来下。<a id="a-BL"></a>在堂影中露地经行，<a id="a-BM"></a>为诸比丘广说甚深微妙之法。<a id="a-BN"></a>彼时，<a id="a-BO"></a>异学阿夷那——沙门蛮头弟子遥见世尊从宴坐起，<a id="a-BP"></a>堂上来下，<a id="a-BQ"></a>在堂影中露地经行，<a id="a-BR"></a>为诸比丘广说甚深微妙之法，<a id="a-BS"></a>异学阿夷那——沙门蛮头弟子往诣佛所，<a id="a-BT"></a>共相问讯，<a id="a-BU"></a>随佛经行。<a id="a-BV"></a>世尊回顾问曰：<a id="a-BW"></a>“阿夷那，<a id="a-BX"></a>沙门蛮头实思五百思，<a id="a-BY"></a>若有异沙门、<a id="a-BZ"></a>梵志一切知、<a id="a-Ba"></a>一切见者，<a id="a-Bb"></a>自称我有无余、<a id="a-Bc"></a>知无余，<a id="a-Bd"></a>见彼有过、<a id="a-Be"></a>自称有过？<a id="a-Bf"></a>”</p>
  <p id="aBg">异学阿夷那——沙门蛮头弟子答曰：<a id="a-Bh"></a>“瞿昙，<a id="a-Bi"></a>沙门蛮头实思五百思，<a id="a-Bj"></a>若有异沙门、<a id="a-Bk"></a>梵志一切知、<a id="a-Bl"></a>一切见者，<a id="a-Bm"></a>自称我有无余、<a id="a-Bn"></a>知无余，<a id="a-Bo"></a>见彼有过、<a id="a-Bp"></a>自称有过。<a id="a-Bq"></a>”</p>
  <p id="aBr">世尊复问曰：<a id="a-Bs"></a>“阿夷那，<a id="a-Bt"></a>云何沙门蛮头思五百思，<a id="a-Bu"></a>若有异沙门、<a id="a-Bv"></a>梵志一切知、<a id="a-Bw"></a>一切见者，<a id="a-Bx"></a>自称我有无余、<a id="a-By"></a>知无余，<a id="a-Bz"></a>见彼有过、<a id="a-C0"></a>自称有过耶？<a id="a-C1"></a>”</p>
  <p id="aC2">异学阿夷那——沙门蛮头弟子答曰：<a id="a-C3"></a>“瞿昙，<a id="a-C4"></a>沙门蛮头作如是说：<a id="a-C5"></a>‘若行、<a id="a-C6"></a>若住、<a id="a-C7"></a>若坐、<a id="a-C8"></a>若卧、<a id="a-C9"></a>若眠、<a id="a-CA"></a>若寤，<a id="a-CB"></a>或昼、<a id="a-CC"></a>或夜，<a id="a-CD"></a>常无碍知见。<a id="a-CE"></a>’或时逢奔象、<a id="a-CF"></a>逸马、<a id="a-CG"></a>奔车、<a id="a-CH"></a>叛兵、<a id="a-CI"></a>走男、<a id="a-CJ"></a>走女，<a id="a-CK"></a>或行如是道，<a id="a-CL"></a>逢恶象、<a id="a-CM"></a>恶马、<a id="a-CN"></a>恶牛、<a id="a-CO"></a>恶狗，<a id="a-CP"></a>或值蛇聚，<a id="a-CQ"></a>或得块掷，<a id="a-CR"></a>或得杖打，<a id="a-CS"></a>或堕沟渎，<a id="a-CT"></a>或堕厕中，<a id="a-CU"></a>或乘卧牛，<a id="a-CV"></a>或堕深坑，<a id="a-CW"></a>或入刺中，<a id="a-CX"></a>或见村邑，<a id="a-CY"></a>问名问道，<a id="a-CZ"></a>见男见女，<a id="a-Ca"></a>问姓问名，<a id="a-Cb"></a>或观空舍，<a id="a-Cc"></a>或如是入族。<a id="a-Cd"></a>彼既入已，<a id="a-Ce"></a>而问我曰：<a id="a-Cf"></a>‘尊从何行？<a id="a-Cg"></a>’我答彼曰：<a id="a-Ch"></a>‘诸贤，<a id="a-Ci"></a>我趣恶道也。<a id="a-Cj"></a>’瞿昙，<a id="a-Ck"></a>沙门蛮头如是比丘思五百思，<a id="a-Cl"></a>若有异沙门、<a id="a-Cm"></a>梵志一切知、<a id="a-Cn"></a>一切见者，<a id="a-Co"></a>自称我有无余、<a id="a-Cp"></a>知无余、<a id="a-Cq"></a>见彼有过也。<a id="a-Cr"></a>”</p>
  <p id="aCs">于是，<a id="a-Ct"></a>世尊离于经行，<a id="a-Cu"></a>至经行道头敷尼师檀，<a id="a-Cv"></a>结跏趺坐，<a id="a-Cw"></a>问诸比丘：<a id="a-Cx"></a>“我所说智慧事，<a id="a-Cy"></a>汝等受持耶？<a id="a-Cz"></a>”彼诸比丘默然不答。</p>
  <p id="aD0">世尊复至再三问曰：<a id="a-D1"></a>“诸比丘，<a id="a-D2"></a>我所说智慧事，<a id="a-D3"></a>汝等受持耶？<a id="a-D4"></a>”诸比丘亦至再三默然不答。</p>
  <p id="aD5">彼时，<a id="a-D6"></a>有一比丘即从座起，<a id="a-D7"></a>偏袒著衣，<a id="a-D8"></a>叉手向佛，<a id="a-D9"></a>白曰：<a id="a-DA"></a>“世尊，<a id="a-DB"></a>今正是时。<a id="a-DC"></a>善逝，<a id="a-DD"></a>今正是时。<a id="a-DE"></a>若世尊为诸比丘说智慧事，<a id="a-DF"></a>诸比丘从世尊闻，<a id="a-DG"></a>当善受持。<a id="a-DH"></a>”</p>
  <p id="aDI">世尊告曰：<a id="a-DJ"></a>“比丘，<a id="a-DK"></a>谛听！<a id="a-DL"></a>善思念之，<a id="a-DM"></a>我当为汝具分别说。<a id="a-DN"></a>”</p>
  <p id="aDO">时，<a id="a-DP"></a>诸比丘白曰：<a id="a-DQ"></a>“唯然，<a id="a-DR"></a>当受教听。<a id="a-DS"></a>”</p>
  <p id="aDT">佛复告曰：<a id="a-DU"></a>“凡有二众，<a id="a-DV"></a>一曰、<a id="a-DW"></a>法众，<a id="a-DX"></a>二曰、<a id="a-DY"></a>非法众。<a id="a-DZ"></a>何者非法众？<a id="a-Da"></a>或有一行非法说非法，<a id="a-Db"></a>彼众亦行非法说非法。<a id="a-Dc"></a>彼非法人住非法众前，<a id="a-Dd"></a>自已所知，<a id="a-De"></a>而虚妄言，<a id="a-Df"></a>不是真实，<a id="a-Dg"></a>显示分别，<a id="a-Dh"></a>施设其行，<a id="a-Di"></a>流布次第说法，<a id="a-Dj"></a>欲断他意弊恶，<a id="a-Dk"></a>难诘不可说也，<a id="a-Dl"></a>于正法、<a id="a-Dm"></a>律中不可称立自已所知。<a id="a-Dn"></a>彼非法人住非法众前，<a id="a-Do"></a>自称我有智慧普知。<a id="a-Dp"></a>于中若有如是说智慧事者，<a id="a-Dq"></a>是谓非法众。<a id="a-Dr"></a>何者法众？<a id="a-Ds"></a>或有一行法说法，<a id="a-Dt"></a>彼众亦行法说法。<a id="a-Du"></a>彼法人住法众前，<a id="a-Dv"></a>自已所知，<a id="a-Dw"></a>不虚妄言，<a id="a-Dx"></a>是真是实，<a id="a-Dy"></a>显示分别，<a id="a-Dz"></a>施设其行，<a id="a-E0"></a>流布次第说，<a id="a-E1"></a>欲断他意弊恶，<a id="a-E2"></a>难诘则可说也，<a id="a-E3"></a>于正法中而可称立自已所知。<a id="a-E4"></a>彼法人住法众前，<a id="a-E5"></a>自称我有智慧普知。<a id="a-E6"></a>于中若有如是说智慧事者，<a id="a-E7"></a>是谓法众。<a id="a-E8"></a>是故汝等当知法、<a id="a-E9"></a>非法，<a id="a-EA"></a>义与非义；<a id="a-EB"></a>知法、<a id="a-EC"></a>非法，<a id="a-ED"></a>义、<a id="a-EE"></a>非义已，<a id="a-EF"></a>汝等当学如法如义。<a id="a-EG"></a>”</p>
  <p id="aEH">佛说如是，<a id="a-EI"></a>即从座起，<a id="a-EJ"></a>入室宴坐。<a id="a-EK"></a>于是诸比丘便作是念：<a id="a-EL"></a>“诸贤当知世尊略说此义，<a id="a-EM"></a>不广分别，<a id="a-EN"></a>即从座起，<a id="a-EO"></a>入室宴坐：<a id="a-EP"></a>‘是故，<a id="a-EQ"></a>汝等当知法、<a id="a-ER"></a>非法，<a id="a-ES"></a>义与非义；<a id="a-ET"></a>知法、<a id="a-EU"></a>非法，<a id="a-EV"></a>义、<a id="a-EW"></a>非义已，<a id="a-EX"></a>汝等当学如法如义。<a id="a-EY"></a>’”彼复作是念：<a id="a-EZ"></a>“诸贤谁能广分别世尊向所略说义？<a id="a-Ea"></a>”彼复作是念：<a id="a-Eb"></a>“尊者阿难是佛侍者而知佛意，<a id="a-Ec"></a>常为世尊之所称誉，<a id="a-Ed"></a>及诸智梵行人。<a id="a-Ee"></a>尊者阿难能广分别世尊向所略说义。<a id="a-Ef"></a>诸贤共往诣尊者阿难所，<a id="a-Eg"></a>请说此义。<a id="a-Eh"></a>若尊者阿难为分别者，<a id="a-Ei"></a>我等当善受持。<a id="a-Ej"></a>”</p>
  <p id="aEk">于是，<a id="a-El"></a>诸比丘往诣尊者阿难所，<a id="a-Em"></a>共相问讯，<a id="a-En"></a>却坐一面，<a id="a-Eo"></a>白曰：<a id="a-Ep"></a>“尊者阿难，<a id="a-Eq"></a>当知世尊略说此义，<a id="a-Er"></a>不广分别，<a id="a-Es"></a>即从座起，<a id="a-Et"></a>入室宴坐：<a id="a-Eu"></a>‘汝等当知法、<a id="a-Ev"></a>非法，<a id="a-Ew"></a>义与非义；<a id="a-Ex"></a>知法、<a id="a-Ey"></a>非法，<a id="a-Ez"></a>义、<a id="a-F0"></a>非义已，<a id="a-F1"></a>汝等当学如法如义。<a id="a-F2"></a>’我等便作是念：<a id="a-F3"></a>‘诸贤谁能广分别世尊向所略说义？<a id="a-F4"></a>’我等复作是念：<a id="a-F5"></a>‘尊者阿难是佛侍者而知佛意，<a id="a-F6"></a>常为世尊之所称誉，<a id="a-F7"></a>及诸智梵行人。<a id="a-F8"></a>尊者阿难能广分别世尊向所略说义。<a id="a-F9"></a>’惟愿尊者阿难为慈愍故而广说之！<a id="a-FA"></a>”</p>
  <p id="aFB">尊者阿难告曰：<a id="a-FC"></a>“诸贤，<a id="a-FD"></a>听我说喻，<a id="a-FE"></a>慧者闻喻则解其义。<a id="a-FF"></a>诸贤，<a id="a-FG"></a>犹如有人欲得求实，<a id="a-FH"></a>为求实故，<a id="a-FI"></a>持斧入林。<a id="a-FJ"></a>彼见大树成根、<a id="a-FK"></a>茎、<a id="a-FL"></a>节、<a id="a-FM"></a>枝、<a id="a-FN"></a>叶、<a id="a-FO"></a>华、<a id="a-FP"></a>实，<a id="a-FQ"></a>彼人不触根、<a id="a-FR"></a>茎、<a id="a-FS"></a>节、<a id="a-FT"></a>实，<a id="a-FU"></a>但触枝、<a id="a-FV"></a>叶。<a id="a-FW"></a>诸贤所说亦复如是，<a id="a-FX"></a>世尊现在，<a id="a-FY"></a>舍来就我而问此义。<a id="a-FZ"></a>所以者何？<a id="a-Fa"></a>诸贤，<a id="a-Fb"></a>当知世尊是眼、<a id="a-Fc"></a>是智、<a id="a-Fd"></a>是义，<a id="a-Fe"></a>是法、<a id="a-Ff"></a>法主、<a id="a-Fg"></a>法将，<a id="a-Fh"></a>说真谛义，<a id="a-Fi"></a>现一切义由彼世尊，<a id="a-Fj"></a>诸贤应往诣世尊所而问此义：<a id="a-Fk"></a>‘世尊，<a id="a-Fl"></a>此云何？<a id="a-Fm"></a>此何义？<a id="a-Fn"></a>’如世尊说者，<a id="a-Fo"></a>诸贤等当善受持。<a id="a-Fp"></a>”</p>
  <p id="aFq">时，<a id="a-Fr"></a>诸比丘白曰：<a id="a-Fs"></a>“唯然，<a id="a-Ft"></a>尊者阿难，<a id="a-Fu"></a>世尊是眼、<a id="a-Fv"></a>是智、<a id="a-Fw"></a>是义，<a id="a-Fx"></a>是法、<a id="a-Fy"></a>法主、<a id="a-Fz"></a>法将，<a id="a-G0"></a>说真谛义，<a id="a-G1"></a>现一切义由彼世尊，<a id="a-G2"></a>然尊者阿难是佛侍者而知佛意，<a id="a-G3"></a>常为世尊之所称誉，<a id="a-G4"></a>及诸智梵行人。<a id="a-G5"></a>尊者阿难能广分别世尊向所略说义，<a id="a-G6"></a>惟愿尊者阿难为慈愍故而广说之。<a id="a-G7"></a>”</p>
  <p id="aG8">尊者阿难告诸比丘：<a id="a-G9"></a>“诸贤等，<a id="a-GA"></a>共听我所说。<a id="a-GB"></a>诸贤，<a id="a-GC"></a>邪见非法，<a id="a-GD"></a>正见是法。<a id="a-GE"></a>若有因邪见生无量恶不善法者，<a id="a-GF"></a>是谓非义；<a id="a-GG"></a>若因正见生无量善法者，<a id="a-GH"></a>是谓是义。<a id="a-GI"></a>诸贤，<a id="a-GJ"></a>乃至邪智非法，<a id="a-GK"></a>正智是法。<a id="a-GL"></a>若因邪智生无量恶不善法者，<a id="a-GM"></a>是谓非义；<a id="a-GN"></a>若因正智生无量善法者，<a id="a-GO"></a>是谓是义。<a id="a-GP"></a>诸贤，<a id="a-GQ"></a>谓世尊略说此义，<a id="a-GR"></a>不广分别，<a id="a-GS"></a>即从座起，<a id="a-GT"></a>入室宴坐：<a id="a-GU"></a>‘是故，<a id="a-GV"></a>汝等当知法、<a id="a-GW"></a>非法，<a id="a-GX"></a>义与非义；<a id="a-GY"></a>知法、<a id="a-GZ"></a>非法，<a id="a-Ga"></a>义、<a id="a-Gb"></a>非义已，<a id="a-Gc"></a>汝等当学如法如义。<a id="a-Gd"></a>’此世尊略说，<a id="a-Ge"></a>不广分别义，<a id="a-Gf"></a>我以此句、<a id="a-Gg"></a>以此文广说如是。<a id="a-Gh"></a>诸贤可往向佛具陈，<a id="a-Gi"></a>若如世尊所说义者，<a id="a-Gj"></a>诸贤等便可受持。<a id="a-Gk"></a>”</p>
  <p id="aGl">于是，<a id="a-Gm"></a>诸比丘闻尊者阿难所说，<a id="a-Gn"></a>善受持诵，<a id="a-Go"></a>即从座起，<a id="a-Gp"></a>绕尊者阿难三匝而去；<a id="a-Gq"></a>往诣佛所，<a id="a-Gr"></a>稽首作礼，<a id="a-Gs"></a>却坐一面，<a id="a-Gt"></a>白曰：<a id="a-Gu"></a>“世尊，<a id="a-Gv"></a>向世尊略说此义，<a id="a-Gw"></a>不广分别，<a id="a-Gx"></a>即从座起，<a id="a-Gy"></a>人室宴坐。<a id="a-Gz"></a>尊者阿难以此句、<a id="a-H0"></a>以此文而广说之。<a id="a-H1"></a>”</p>
  <p id="aH2">世尊闻已，<a id="a-H3"></a>叹曰：<a id="a-H4"></a>“善哉！<a id="a-H5"></a>善哉！<a id="a-H6"></a>我弟子中有眼、<a id="a-H7"></a>有智、<a id="a-H8"></a>有法、<a id="a-H9"></a>有义。<a id="a-HA"></a>所以者何？<a id="a-HB"></a>谓师为弟子略说此义，<a id="a-HC"></a>不广分别，<a id="a-HD"></a>彼弟子以此句、<a id="a-HE"></a>以此文而广说之。<a id="a-HF"></a>如阿难所说，<a id="a-HG"></a>汝等应当如是受持！<a id="a-HH"></a>所以者何？<a id="a-HI"></a>以说观义应如是也。<a id="a-HJ"></a>”</p>
  <p id="aHK">佛说如是，<a id="a-HL"></a>彼诸比丘闻佛所说，<a id="a-HM"></a>欢喜奉行。</p>
  <p data-pb></p>
  <h2 id="aHN">双品圣道经第八</h2>
  <p id="aHO">我闻如是：<a id="a-HP"></a>一时，<a id="a-HQ"></a>佛游拘楼瘦剑磨瑟昙拘楼都邑。</p>
  <p id="aHR">尔时，<a id="a-HS"></a>世尊告诸比丘：<a id="a-HT"></a>“有一道令众生得清净，<a id="a-HU"></a>离愁戚啼哭，<a id="a-HV"></a>灭忧苦懊恼，<a id="a-HW"></a>便得如法。<a id="a-HX"></a>谓圣正定，<a id="a-HY"></a>有习、<a id="a-HZ"></a>有助，<a id="a-Ha"></a>亦复有具而有七支，<a id="a-Hb"></a>于圣正定说习、<a id="a-Hc"></a>说助，<a id="a-Hd"></a>亦复说具。<a id="a-He"></a>云何为七？<a id="a-Hf"></a>正见、<a id="a-Hg"></a>正志、<a id="a-Hh"></a>正语、<a id="a-Hi"></a>正业、<a id="a-Hj"></a>正命、<a id="a-Hk"></a>正方便、<a id="a-Hl"></a>正念。<a id="a-Hm"></a>若有以此七支习、<a id="a-Hn"></a>助、<a id="a-Ho"></a>具，<a id="a-Hp"></a>善趣向心得一者，<a id="a-Hq"></a>是谓圣正定，<a id="a-Hr"></a>有习、<a id="a-Hs"></a>有助，<a id="a-Ht"></a>亦复有具。<a id="a-Hu"></a>所以者何？<a id="a-Hv"></a>正见生正志，<a id="a-Hw"></a>正志生正语，<a id="a-Hx"></a>正语生正业，<a id="a-Hy"></a>正业生正命，<a id="a-Hz"></a>正命生正方便，<a id="a-I0"></a>正方便生正念，<a id="a-I1"></a>正念生正定。<a id="a-I2"></a>贤圣弟子如是心正定，<a id="a-I3"></a>顿尽淫、<a id="a-I4"></a>怒、<a id="a-I5"></a>痴。<a id="a-I6"></a>贤圣弟子如是正心解脱，<a id="a-I7"></a>顿知生已尽，<a id="a-I8"></a>梵行已立，<a id="a-I9"></a>所作已办，<a id="a-IA"></a>不更受有，<a id="a-IB"></a>知如真。<a id="a-IC"></a>彼中正见最在其前。</p>
  <p id="aID">“若见邪见是邪见者，<a id="a-IE"></a>是谓正见；<a id="a-IF"></a>若见正见是正见者，<a id="a-IG"></a>亦谓正见。<a id="a-IH"></a>云何邪见？<a id="a-II"></a>谓此见无施、<a id="a-IJ"></a>无斋，<a id="a-IK"></a>无有咒说；<a id="a-IL"></a>无善恶业，<a id="a-IM"></a>无善恶业报；<a id="a-IN"></a>无此世彼世；<a id="a-IO"></a>无父无母；<a id="a-IP"></a>世无真人往至善处、<a id="a-IQ"></a>善去、<a id="a-IR"></a>善向，<a id="a-IS"></a>此世彼世自知、<a id="a-IT"></a>自觉、<a id="a-IU"></a>自作证成就游，<a id="a-IV"></a>是谓邪见。<a id="a-IW"></a>云何正见？<a id="a-IX"></a>谓此见有施、<a id="a-IY"></a>有斋，<a id="a-IZ"></a>亦有咒说；<a id="a-Ia"></a>有善恶业，<a id="a-Ib"></a>有善恶业报；<a id="a-Ic"></a>有此世彼世；<a id="a-Id"></a>有父有母；<a id="a-Ie"></a>世有真人往至善处、<a id="a-If"></a>善去、<a id="a-Ig"></a>善向，<a id="a-Ih"></a>此世彼世自知、<a id="a-Ii"></a>自觉、<a id="a-Ij"></a>自作证成就游，<a id="a-Ik"></a>是谓正见。<a id="a-Il"></a>是为见邪见是邪见者，<a id="a-Im"></a>是谓正见；<a id="a-In"></a>见正见是正见者，<a id="a-Io"></a>亦谓正见。<a id="a-Ip"></a>彼如是知已，<a id="a-Iq"></a>则便求学，<a id="a-Ir"></a>欲断邪见成就正见，<a id="a-Is"></a>是谓正方便。<a id="a-It"></a>比丘以念断于邪见，<a id="a-Iu"></a>成就正见，<a id="a-Iv"></a>是谓正念。<a id="a-Iw"></a>此三支随正见从见方便，<a id="a-Ix"></a>是故正见最在前也。</p>
  <p id="aIy">“若见邪志是邪志者，<a id="a-Iz"></a>是谓正志；<a id="a-J0"></a>若见正志是正志者，<a id="a-J1"></a>亦谓正志。<a id="a-J2"></a>云何邪志？<a id="a-J3"></a>欲念、<a id="a-J4"></a>恚念、<a id="a-J5"></a>害念，<a id="a-J6"></a>是谓邪志。<a id="a-J7"></a>云何正志？<a id="a-J8"></a>无欲念、<a id="a-J9"></a>无恚念、<a id="a-JA"></a>无害念，<a id="a-JB"></a>是谓正志。<a id="a-JC"></a>是为见邪志是邪志者，<a id="a-JD"></a>是谓正志；<a id="a-JE"></a>见正志是正志者，<a id="a-JF"></a>亦谓正志。<a id="a-JG"></a>彼如是知已，<a id="a-JH"></a>则便求学，<a id="a-JI"></a>欲断邪志成就正志，<a id="a-JJ"></a>是谓正方便。<a id="a-JK"></a>比丘以念断于邪志，<a id="a-JL"></a>成就正志，<a id="a-JM"></a>是谓正念。<a id="a-JN"></a>此三支随正志从见方便，<a id="a-JO"></a>是故正见最在前也。</p>
  <p id="aJP">“若见邪语是邪语者，<a id="a-JQ"></a>是谓正语；<a id="a-JR"></a>若见正语是正语者，<a id="a-JS"></a>亦谓正语。<a id="a-JT"></a>云何邪语？<a id="a-JU"></a>妄言、<a id="a-JV"></a>两舌、<a id="a-JW"></a>粗言、<a id="a-JX"></a>绮语，<a id="a-JY"></a>是谓邪语。<a id="a-JZ"></a>云何正语，<a id="a-Ja"></a>离妄言、<a id="a-Jb"></a>两舌、<a id="a-Jc"></a>粗言、<a id="a-Jd"></a>绮语，<a id="a-Je"></a>是谓正语。<a id="a-Jf"></a>是为见邪语是邪语者，<a id="a-Jg"></a>是谓正语；<a id="a-Jh"></a>见正语是正语者，<a id="a-Ji"></a>亦谓正语。<a id="a-Jj"></a>彼如是知已，<a id="a-Jk"></a>则便求学，<a id="a-Jl"></a>欲断邪语成就正语，<a id="a-Jm"></a>是谓正方便。<a id="a-Jn"></a>比丘以念断于邪语，<a id="a-Jo"></a>成就正语，<a id="a-Jp"></a>是谓正念。<a id="a-Jq"></a>此三支随正语从见方便，<a id="a-Jr"></a>是故正见最在前也。</p>
  <p id="aJs">“若见邪业是邪业者，<a id="a-Jt"></a>是谓正业；<a id="a-Ju"></a>若见正业是正业者，<a id="a-Jv"></a>亦谓正业。<a id="a-Jw"></a>云何邪业？<a id="a-Jx"></a>杀生、<a id="a-Jy"></a>不与取、<a id="a-Jz"></a>邪淫，<a id="a-K0"></a>是谓邪业。<a id="a-K1"></a>云何正业？<a id="a-K2"></a>离杀、<a id="a-K3"></a>不与取、<a id="a-K4"></a>邪淫，<a id="a-K5"></a>是谓正业。<a id="a-K6"></a>是为见邪业是邪业者，<a id="a-K7"></a>是谓正业；<a id="a-K8"></a>见正业是正业者，<a id="a-K9"></a>亦谓正业。<a id="a-KA"></a>彼如是知已，<a id="a-KB"></a>则便求学，<a id="a-KC"></a>欲断邪业成就正业，<a id="a-KD"></a>是谓正方便。<a id="a-KE"></a>比丘以念断于邪业，<a id="a-KF"></a>成就正业，<a id="a-KG"></a>是谓正念。<a id="a-KH"></a>此三支随正业从见方便，<a id="a-KI"></a>是故正见最在前也。<a id="a-KJ"></a>”</p>
  <p id="aKK">“若见邪命是邪命者，<a id="a-KL"></a>是谓正命；<a id="a-KM"></a>若见正命是正命者，<a id="a-KN"></a>亦谓正命。<a id="a-KO"></a>云何邪命？<a id="a-KP"></a>若有求无满意，<a id="a-KQ"></a>以若干种畜生之咒，<a id="a-KR"></a>邪命存命。<a id="a-KS"></a>彼不如法求衣被，<a id="a-KT"></a>以非法也；<a id="a-KU"></a>不如法求饮食、<a id="a-KV"></a>床榻、<a id="a-KW"></a>汤药、<a id="a-KX"></a>诸生活具，<a id="a-KY"></a>以非法也，<a id="a-KZ"></a>是谓邪命。<a id="a-Ka"></a>云何正命？<a id="a-Kb"></a>若不求无满意，<a id="a-Kc"></a>不以若干种畜生之咒，<a id="a-Kd"></a>不邪命存命。<a id="a-Ke"></a>彼如法求衣被，<a id="a-Kf"></a>则以法也；<a id="a-Kg"></a>如法求饮食、<a id="a-Kh"></a>床榻、<a id="a-Ki"></a>汤药、<a id="a-Kj"></a>诸生活具，<a id="a-Kk"></a>则以法也，<a id="a-Kl"></a>是谓正命。<a id="a-Km"></a>是为见邪命是邪命者，<a id="a-Kn"></a>是谓正命；<a id="a-Ko"></a>见正命是正命者，<a id="a-Kp"></a>亦谓正命。<a id="a-Kq"></a>彼如是知已，<a id="a-Kr"></a>则便求学，<a id="a-Ks"></a>欲断邪命，<a id="a-Kt"></a>成就正命，<a id="a-Ku"></a>是谓正方便。<a id="a-Kv"></a>比丘以念断于邪命，<a id="a-Kw"></a>成就正命，<a id="a-Kx"></a>是谓正念。<a id="a-Ky"></a>此三支随正命从见方便，<a id="a-Kz"></a>是故正见最在前也。</p>
  <p id="aL0">“云何正方便？<a id="a-L1"></a>比丘者，<a id="a-L2"></a>已生恶法为断故，<a id="a-L3"></a>发欲求方便，<a id="a-L4"></a>精勤举心灭；<a id="a-L5"></a>未生恶法为不生故，<a id="a-L6"></a>发欲求方便，<a id="a-L7"></a>精勤举心灭。<a id="a-L8"></a>未生善法为生故，<a id="a-L9"></a>发欲求方便，<a id="a-LA"></a>精勤举心灭；<a id="a-LB"></a>已生善法为住不忘不退，<a id="a-LC"></a>转增广布，<a id="a-LD"></a>修习满具故，<a id="a-LE"></a>发欲求方便，<a id="a-LF"></a>精勤举心灭，<a id="a-LG"></a>是谓正方便。<a id="a-LH"></a>云何正念？<a id="a-LI"></a>比丘者，<a id="a-LJ"></a>观内身如身，<a id="a-LK"></a>观至觉、<a id="a-LL"></a>心、<a id="a-LM"></a>法如法，<a id="a-LN"></a>是谓正念。<a id="a-LO"></a>云何正定？<a id="a-LP"></a>比丘者，<a id="a-LQ"></a>离欲、<a id="a-LR"></a>离恶不善之法至得第四禅成就游，<a id="a-LS"></a>是谓正定。<a id="a-LT"></a>云何正解脱？<a id="a-LU"></a>比丘者，<a id="a-LV"></a>欲心解脱，<a id="a-LW"></a>恚、<a id="a-LX"></a>痴心解脱，<a id="a-LY"></a>是谓正解脱。<a id="a-LZ"></a>云何正智？<a id="a-La"></a>比丘者，<a id="a-Lb"></a>知欲心解脱，<a id="a-Lc"></a>知恚、<a id="a-Ld"></a>痴心解脱，<a id="a-Le"></a>是谓正智也。<a id="a-Lf"></a>是为学者成就八支，<a id="a-Lg"></a>漏尽阿罗诃成就十支。<a id="a-Lh"></a>”</p>
  <p id="aLi">“云何学者成就八支？<a id="a-Lj"></a>学正见至学正定，<a id="a-Lk"></a>是为学者成就八支。<a id="a-Ll"></a>云何漏尽阿罗诃成就十支？<a id="a-Lm"></a>无学正见至无学正智，<a id="a-Ln"></a>是谓漏尽阿罗诃成就十支。<a id="a-Lo"></a>所以者何？<a id="a-Lp"></a>正见者，<a id="a-Lq"></a>断于邪见。<a id="a-Lr"></a>若因邪见生无量恶不善法者，<a id="a-Ls"></a>彼亦断之；<a id="a-Lt"></a>若因正见生无量善法者，<a id="a-Lu"></a>彼则修习，<a id="a-Lv"></a>令满具足至正智者断于邪智。<a id="a-Lw"></a>若因邪智生无量恶不善法者，<a id="a-Lx"></a>彼亦断之；<a id="a-Ly"></a>若因正智生无量善法者，<a id="a-Lz"></a>彼则修习，<a id="a-M0"></a>令满具足。</p>
  <p id="aM1">“是为二十善品、<a id="a-M2"></a>二十不善品，<a id="a-M3"></a>是为说四十大法品转于梵轮，<a id="a-M4"></a>沙门、<a id="a-M5"></a>梵志、<a id="a-M6"></a>天及魔、<a id="a-M7"></a>梵及余世间，<a id="a-M8"></a>无有能制而言非者。<a id="a-M9"></a>若有沙门、<a id="a-MA"></a>梵志者，<a id="a-MB"></a>我所说四十大法品转于梵轮，<a id="a-MC"></a>沙门、<a id="a-MD"></a>梵志、<a id="a-ME"></a>天及魔、<a id="a-MF"></a>梵及余世间，<a id="a-MG"></a>无有能制而言非者，<a id="a-MH"></a>彼于如法有十诘责。<a id="a-MI"></a>云何为十？<a id="a-MJ"></a>若毁呰正见，<a id="a-MK"></a>称誉邪见，<a id="a-ML"></a>若有邪见沙门、<a id="a-MM"></a>梵志，<a id="a-MN"></a>若供养彼而称誉彼。<a id="a-MO"></a>若有沙门、<a id="a-MP"></a>梵志者，<a id="a-MQ"></a>我所说四十大法品转于梵轮，<a id="a-MR"></a>沙门、<a id="a-MS"></a>梵志、<a id="a-MT"></a>天及魔、<a id="a-MU"></a>梵及余世间，<a id="a-MV"></a>无有能制而言非者，<a id="a-MW"></a>彼于如法是谓一诘责。<a id="a-MX"></a>若毁呰至正智，<a id="a-MY"></a>称誉邪智，<a id="a-MZ"></a>若有邪智沙门、<a id="a-Ma"></a>梵志，<a id="a-Mb"></a>若供养彼而称誉彼，<a id="a-Mc"></a>若有沙门、<a id="a-Md"></a>梵志，<a id="a-Me"></a>我所说四十大法品转于梵轮，<a id="a-Mf"></a>沙门、<a id="a-Mg"></a>梵志、<a id="a-Mh"></a>天及魔、<a id="a-Mi"></a>梵及余世间，<a id="a-Mj"></a>无有能制而言非者，<a id="a-Mk"></a>彼于如法是谓第十诘责。<a id="a-Ml"></a>若有沙门、<a id="a-Mm"></a>梵志，<a id="a-Mn"></a>我所说四十大法品转于梵轮，<a id="a-Mo"></a>沙门、<a id="a-Mp"></a>梵志、<a id="a-Mq"></a>天及魔、<a id="a-Mr"></a>梵及余世间，<a id="a-Ms"></a>无有能制而言非者，<a id="a-Mt"></a>是谓于如法有十诘责。</p>
  <p id="aMu">“若更有余沙门、<a id="a-Mv"></a>梵志，<a id="a-Mw"></a>蹲踞说蹲踞，<a id="a-Mx"></a>无所有说无所有，<a id="a-My"></a>说无因、<a id="a-Mz"></a>说无作、<a id="a-N0"></a>说无业，<a id="a-N1"></a>谓彼彼所作善恶施设，<a id="a-N2"></a>断绝破坏彼此。<a id="a-N3"></a>我所说四十大法品转于梵轮，<a id="a-N4"></a>沙门、<a id="a-N5"></a>梵志、<a id="a-N6"></a>天及魔、<a id="a-N7"></a>梵及余世间，<a id="a-N8"></a>无有能制而言非者，<a id="a-N9"></a>彼亦有诘责、<a id="a-NA"></a>愁忧恐怖。<a id="a-NB"></a>”</p>
  <p id="aNC">佛说如是，<a id="a-ND"></a>彼诸比丘闻佛所说，<a id="a-NE"></a>欢喜奉行。</p>
  <p data-pb></p>
  <h2 id="aNF">双品小空经第九</h2>
  <p id="aNG">我闻如是：<a id="a-NH"></a>一时，<a id="a-NI"></a>佛游舍卫国，<a id="a-NJ"></a>在于东园鹿子母堂。</p>
  <p id="aNK">尔时，<a id="a-NL"></a>尊者阿难则于晡时从宴坐起，<a id="a-NM"></a>往诣佛所，<a id="a-NN"></a>稽首佛足，<a id="a-NO"></a>却住一面，<a id="a-NP"></a>白曰：<a id="a-NQ"></a>“世尊一时游行释中，<a id="a-NR"></a>城名释都邑，<a id="a-NS"></a>我于尔时从世尊闻说如是义：<a id="a-NT"></a>‘阿难，<a id="a-NU"></a>我多行空。<a id="a-NV"></a>’彼世尊所说，<a id="a-NW"></a>我善知、<a id="a-NX"></a>善受，<a id="a-NY"></a>为善持耶？<a id="a-NZ"></a>”</p>
  <p id="aNa">尔时，<a id="a-Nb"></a>世尊答曰：<a id="a-Nc"></a>“阿难，<a id="a-Nd"></a>彼我所说，<a id="a-Ne"></a>汝实善知、<a id="a-Nf"></a>善受、<a id="a-Ng"></a>善持。<a id="a-Nh"></a>所以者何？<a id="a-Ni"></a>我从尔时及至于今，<a id="a-Nj"></a>多行空也。<a id="a-Nk"></a>阿难，<a id="a-Nl"></a>如此鹿子母堂空无象、<a id="a-Nm"></a>马、<a id="a-Nn"></a>牛、<a id="a-No"></a>羊、<a id="a-Np"></a>财物、<a id="a-Nq"></a>谷米、<a id="a-Nr"></a>奴婢，<a id="a-Ns"></a>然有不空，<a id="a-Nt"></a>唯比丘众。<a id="a-Nu"></a>是为，<a id="a-Nv"></a>阿难，<a id="a-Nw"></a>若此中无者，<a id="a-Nx"></a>以此故我见是空；<a id="a-Ny"></a>若此有余者，<a id="a-Nz"></a>我见真实有。<a id="a-O0"></a>阿难，<a id="a-O1"></a>是谓行真实、<a id="a-O2"></a>空、<a id="a-O3"></a>不颠倒也。<a id="a-O4"></a>阿难，<a id="a-O5"></a>比丘若欲多行空者，<a id="a-O6"></a>彼比丘莫念村想，<a id="a-O7"></a>莫念人想，<a id="a-O8"></a>当数念一无事想。<a id="a-O9"></a>彼如是知空于村想，<a id="a-OA"></a>空于人想，<a id="a-OB"></a>然有不空，<a id="a-OC"></a>唯一无事想。<a id="a-OD"></a>若有疲劳，<a id="a-OE"></a>因村想故，<a id="a-OF"></a>我无是也。<a id="a-OG"></a>若有疲劳，<a id="a-OH"></a>因人想故，<a id="a-OI"></a>我亦无是。<a id="a-OJ"></a>唯有疲劳，<a id="a-OK"></a>因一无事想故。<a id="a-OL"></a>若彼中无者，<a id="a-OM"></a>以此故，<a id="a-ON"></a>彼见是空；<a id="a-OO"></a>若彼有余者，<a id="a-OP"></a>彼见真实有。<a id="a-OQ"></a>阿难，<a id="a-OR"></a>是谓行真实、<a id="a-OS"></a>空、<a id="a-OT"></a>不颠倒也。</p>
  <p id="aOU">“复次，<a id="a-OV"></a>阿难，<a id="a-OW"></a>比丘若欲多行空者，<a id="a-OX"></a>彼比丘莫念人想，<a id="a-OY"></a>莫念无事想，<a id="a-OZ"></a>当数念一地想。<a id="a-Oa"></a>彼比丘若见此地有高下，<a id="a-Ob"></a>有蛇聚，<a id="a-Oc"></a>有棘刺丛，<a id="a-Od"></a>有沙有石，<a id="a-Oe"></a>山崄深河，<a id="a-Of"></a>莫念彼也。<a id="a-Og"></a>若见此地平正如掌，<a id="a-Oh"></a>观望处好，<a id="a-Oi"></a>当数念彼。<a id="a-Oj"></a>阿难，<a id="a-Ok"></a>犹如牛皮，<a id="a-Ol"></a>以百钉张，<a id="a-Om"></a>极张托已，<a id="a-On"></a>无皱无缩。<a id="a-Oo"></a>若见此地有高下，<a id="a-Op"></a>有蛇聚，<a id="a-Oq"></a>有棘刺丛，<a id="a-Or"></a>有沙有石，<a id="a-Os"></a>山崄深河，<a id="a-Ot"></a>莫念彼也。<a id="a-Ou"></a>若见此地平正如掌，<a id="a-Ov"></a>观望处好，<a id="a-Ow"></a>当数念彼。<a id="a-Ox"></a>彼如是知，<a id="a-Oy"></a>空于人想，<a id="a-Oz"></a>空无事想，<a id="a-P0"></a>然有不空，<a id="a-P1"></a>唯一地想。<a id="a-P2"></a>若有疲劳，<a id="a-P3"></a>因人想故，<a id="a-P4"></a>我无是也。<a id="a-P5"></a>若有疲劳，<a id="a-P6"></a>因无事想故，<a id="a-P7"></a>我亦无是。<a id="a-P8"></a>唯有疲劳，<a id="a-P9"></a>因一地想故。<a id="a-PA"></a>若彼中无者，<a id="a-PB"></a>以此故，<a id="a-PC"></a>彼见是空；<a id="a-PD"></a>若彼有余者，<a id="a-PE"></a>彼见真实有。<a id="a-PF"></a>阿难，<a id="a-PG"></a>是谓行真实、<a id="a-PH"></a>空、<a id="a-PI"></a>不颠倒也。</p>
  <p id="aPJ">“复次，<a id="a-PK"></a>阿难，<a id="a-PL"></a>比丘若欲多行空者，<a id="a-PM"></a>彼比丘莫念无事想，<a id="a-PN"></a>莫念地想，<a id="a-PO"></a>当数念一无量空处想。<a id="a-PP"></a>彼如是知，<a id="a-PQ"></a>空无事想，<a id="a-PR"></a>空于地想，<a id="a-PS"></a>然有不空，<a id="a-PT"></a>唯一无量空处想。<a id="a-PU"></a>若有疲劳，<a id="a-PV"></a>因无事想故，<a id="a-PW"></a>我无是也。<a id="a-PX"></a>若有疲劳，<a id="a-PY"></a>因地想故，<a id="a-PZ"></a>我亦无是。<a id="a-Pa"></a>唯有疲劳，<a id="a-Pb"></a>因一无量空处想故。<a id="a-Pc"></a>若彼中无者，<a id="a-Pd"></a>以此故，<a id="a-Pe"></a>彼见是空；<a id="a-Pf"></a>若彼有余者，<a id="a-Pg"></a>彼见真实有。<a id="a-Ph"></a>阿难，<a id="a-Pi"></a>是谓行真实、<a id="a-Pj"></a>空、<a id="a-Pk"></a>不颠倒也。</p>
  <p id="aPl">“复次，<a id="a-Pm"></a>阿难，<a id="a-Pn"></a>比丘若欲多行空者，<a id="a-Po"></a>彼比丘莫念地想，<a id="a-Pp"></a>莫念无量空处想，<a id="a-Pq"></a>当数念一无量识处想。<a id="a-Pr"></a>彼如是知，<a id="a-Ps"></a>空于地想，<a id="a-Pt"></a>空无量空处想，<a id="a-Pu"></a>然有不空，<a id="a-Pv"></a>唯一无量识处想。<a id="a-Pw"></a>若有疲劳，<a id="a-Px"></a>因地想故，<a id="a-Py"></a>我无是也。<a id="a-Pz"></a>若有疲劳，<a id="a-Q0"></a>因无量空处想故，<a id="a-Q1"></a>我亦无是。<a id="a-Q2"></a>唯有疲劳，<a id="a-Q3"></a>因一无量识处想故。<a id="a-Q4"></a>若彼中无者，<a id="a-Q5"></a>以此故，<a id="a-Q6"></a>彼见是空；<a id="a-Q7"></a>若彼有余者，<a id="a-Q8"></a>彼见真实有。<a id="a-Q9"></a>阿难，<a id="a-QA"></a>是谓行真实、<a id="a-QB"></a>空、<a id="a-QC"></a>不颠倒也。</p>
  <p id="aQD">“复次，<a id="a-QE"></a>阿难，<a id="a-QF"></a>比丘若欲多行空者，<a id="a-QG"></a>彼比丘莫念无量空处想，<a id="a-QH"></a>莫念无量识处想，<a id="a-QI"></a>当数念一无所有处想。<a id="a-QJ"></a>彼如是知，<a id="a-QK"></a>空无量空处想，<a id="a-QL"></a>空无量识处想，<a id="a-QM"></a>然有不空，<a id="a-QN"></a>唯一无所有处想。<a id="a-QO"></a>若有疲劳，<a id="a-QP"></a>因无量空处想故，<a id="a-QQ"></a>我无是也。<a id="a-QR"></a>若有疲劳，<a id="a-QS"></a>因无量识处想故，<a id="a-QT"></a>我亦无是。<a id="a-QU"></a>唯有疲劳，<a id="a-QV"></a>因一无所有处想故。<a id="a-QW"></a>若彼中无者，<a id="a-QX"></a>以此故，<a id="a-QY"></a>彼见是空；<a id="a-QZ"></a>若彼有余者，<a id="a-Qa"></a>彼见真实有。<a id="a-Qb"></a>阿难，<a id="a-Qc"></a>是谓行真实、<a id="a-Qd"></a>空、<a id="a-Qe"></a>不颠倒也。</p>
  <p id="aQf">“复次，<a id="a-Qg"></a>阿难，<a id="a-Qh"></a>比丘若欲多行空者，<a id="a-Qi"></a>彼比丘莫念无量识处想，<a id="a-Qj"></a>莫念无所有处想，<a id="a-Qk"></a>当数念一无想心定。<a id="a-Ql"></a>彼如是知，<a id="a-Qm"></a>空无量识处想，<a id="a-Qn"></a>空无所有处想，<a id="a-Qo"></a>然有不空，<a id="a-Qp"></a>唯一无想心定。<a id="a-Qq"></a>若有疲劳，<a id="a-Qr"></a>因无量识处想故，<a id="a-Qs"></a>我无是也。<a id="a-Qt"></a>若有疲劳，<a id="a-Qu"></a>因无所有处想故，<a id="a-Qv"></a>我亦无是。<a id="a-Qw"></a>唯有疲劳，<a id="a-Qx"></a>因一无想心定故。<a id="a-Qy"></a>若彼中无者，<a id="a-Qz"></a>以此故，<a id="a-R0"></a>彼见是空；<a id="a-R1"></a>若彼有余者，<a id="a-R2"></a>彼见真实有。<a id="a-R3"></a>阿难，<a id="a-R4"></a>是谓行真实、<a id="a-R5"></a>空、<a id="a-R6"></a>不颠倒也。</p>
  <p id="aR7">“彼作是念：<a id="a-R8"></a>‘我本无想心定，<a id="a-R9"></a>本所行、<a id="a-RA"></a>本所思，<a id="a-RB"></a>若本所行、<a id="a-RC"></a>本所思者，<a id="a-RD"></a>我不乐彼，<a id="a-RE"></a>不求彼，<a id="a-RF"></a>不应住彼。<a id="a-RG"></a>’如是知、<a id="a-RH"></a>如是见，<a id="a-RI"></a>欲漏心解脱，<a id="a-RJ"></a>有漏、<a id="a-RK"></a>无明漏心解脱；<a id="a-RL"></a>解脱已，<a id="a-RM"></a>便知解脱：<a id="a-RN"></a>生已尽，<a id="a-RO"></a>梵行已立，<a id="a-RP"></a>所作已办，<a id="a-RQ"></a>不更受有，<a id="a-RR"></a>知如真。<a id="a-RS"></a>彼如是知，<a id="a-RT"></a>空欲漏，<a id="a-RU"></a>空有漏、<a id="a-RV"></a>空无明漏，<a id="a-RW"></a>然有不空，<a id="a-RX"></a>唯此我身六处命存。<a id="a-RY"></a>若有疲劳，<a id="a-RZ"></a>因欲漏故，<a id="a-Ra"></a>我无是也。<a id="a-Rb"></a>若有疲劳，<a id="a-Rc"></a>因有漏、<a id="a-Rd"></a>无明漏故，<a id="a-Re"></a>我亦无是。<a id="a-Rf"></a>唯有疲劳，<a id="a-Rg"></a>因此我身六处命存故。<a id="a-Rh"></a>若彼中无者，<a id="a-Ri"></a>以此故，<a id="a-Rj"></a>彼见是空；<a id="a-Rk"></a>若彼有余者，<a id="a-Rl"></a>彼见真实有。<a id="a-Rm"></a>阿难，<a id="a-Rn"></a>是谓行真实、<a id="a-Ro"></a>空、<a id="a-Rp"></a>不颠倒也，<a id="a-Rq"></a>谓漏尽、<a id="a-Rr"></a>无漏、<a id="a-Rs"></a>无为、<a id="a-Rt"></a>心解脱。</p>
  <p id="aRu">“阿难，<a id="a-Rv"></a>若过去诸如来、<a id="a-Rw"></a>无所著、<a id="a-Rx"></a>等正觉，<a id="a-Ry"></a>彼一切行此真实、<a id="a-Rz"></a>空、<a id="a-S0"></a>不颠倒，<a id="a-S1"></a>谓漏尽、<a id="a-S2"></a>无漏、<a id="a-S3"></a>无为、<a id="a-S4"></a>心解脱。<a id="a-S5"></a>阿难，<a id="a-S6"></a>若当来诸如来、<a id="a-S7"></a>无所著、<a id="a-S8"></a>等正觉，<a id="a-S9"></a>彼一切行此真实、<a id="a-SA"></a>空、<a id="a-SB"></a>不颠倒，<a id="a-SC"></a>谓漏尽、<a id="a-SD"></a>无漏、<a id="a-SE"></a>无为、<a id="a-SF"></a>心解脱。<a id="a-SG"></a>阿难，<a id="a-SH"></a>若今现在我如来、<a id="a-SI"></a>无所著、<a id="a-SJ"></a>等正觉，<a id="a-SK"></a>我亦行此真实、<a id="a-SL"></a>空、<a id="a-SM"></a>不颠倒，<a id="a-SN"></a>谓漏尽、<a id="a-SO"></a>无漏、<a id="a-SP"></a>无为、<a id="a-SQ"></a>心解脱。<a id="a-SR"></a>阿难，<a id="a-SS"></a>汝当如是学，<a id="a-ST"></a>我亦行此真实、<a id="a-SU"></a>空、<a id="a-SV"></a>不颠倒，<a id="a-SW"></a>谓漏尽、<a id="a-SX"></a>无漏、<a id="a-SY"></a>无为、<a id="a-SZ"></a>心解脱。<a id="a-Sa"></a>是故，<a id="a-Sb"></a>阿难，<a id="a-Sc"></a>当学如是。<a id="a-Sd"></a>”</p>
  <p id="aSe">佛说如是，<a id="a-Sf"></a>尊者阿难及诸比丘闻佛所说，<a id="a-Sg"></a>欢喜奉行。</p>
  <p data-pb></p>
  <h2 id="aSh">双品大空经第十</h2>
  <p id="aSi">我闻如是：<a id="a-Sj"></a>一时，<a id="a-Sk"></a>佛游释中迦维罗卫，<a id="a-Sl"></a>在尼拘类园。</p>
  <p id="aSm">尔时，<a id="a-Sn"></a>世尊过夜平旦，<a id="a-So"></a>著衣持钵，<a id="a-Sp"></a>入迦维罗卫而行乞食；<a id="a-Sq"></a>食讫中后，<a id="a-Sr"></a>往诣加罗差摩释精舍。<a id="a-Ss"></a>尔时，<a id="a-St"></a>加罗差摩释精舍敷众多床座，<a id="a-Su"></a>众多比丘于中住止。<a id="a-Sv"></a>彼时，<a id="a-Sw"></a>世尊从加罗差摩释精舍出，<a id="a-Sx"></a>往诣加罗释精舍。<a id="a-Sy"></a>尔时，<a id="a-Sz"></a>尊者阿难与众多比丘在加罗释精舍中集作衣业，<a id="a-T0"></a>尊者阿难遥见佛来，<a id="a-T1"></a>见已出迎，<a id="a-T2"></a>取佛衣钵，<a id="a-T3"></a>还敷床座，<a id="a-T4"></a>汲水洗足。<a id="a-T5"></a>佛洗足已，<a id="a-T6"></a>于加罗释精舍坐尊者阿难所敷之座，<a id="a-T7"></a>告曰：<a id="a-T8"></a>“阿难，<a id="a-T9"></a>加罗差摩释精舍敷众多床座，<a id="a-TA"></a>众多比丘于中住止。<a id="a-TB"></a>”</p>
  <p id="aTC">尊者阿难白曰：<a id="a-TD"></a>“唯然，<a id="a-TE"></a>世尊，<a id="a-TF"></a>加罗差摩释精舍敷众多床座，<a id="a-TG"></a>众多比丘于中住止。<a id="a-TH"></a>所以者何？<a id="a-TI"></a>我今作衣业。</p>
  <p id="aTJ">时，<a id="a-TK"></a>世尊复告阿难曰：<a id="a-TL"></a>“比丘不可欲哗说、<a id="a-TM"></a>乐于哗说、<a id="a-TN"></a>合会哗说、<a id="a-TO"></a>欲众、<a id="a-TP"></a>乐众、<a id="a-TQ"></a>合会于众、<a id="a-TR"></a>不欲离众、<a id="a-TS"></a>不乐独住远离之处。<a id="a-TT"></a>若有比丘欲哗说、<a id="a-TU"></a>乐于哗说、<a id="a-TV"></a>合会哗说、<a id="a-TW"></a>欲众、<a id="a-TX"></a>乐众、<a id="a-TY"></a>合会于众、<a id="a-TZ"></a>不欲离众、<a id="a-Ta"></a>不乐独住远离处者，<a id="a-Tb"></a>谓有乐、<a id="a-Tc"></a>圣乐、<a id="a-Td"></a>无欲之乐、<a id="a-Te"></a>离乐、<a id="a-Tf"></a>息乐、<a id="a-Tg"></a>正觉之乐、<a id="a-Th"></a>无食之乐、<a id="a-Ti"></a>非生死乐。<a id="a-Tj"></a>若得如是乐，<a id="a-Tk"></a>易不难得者，<a id="a-Tl"></a>终无是处。<a id="a-Tm"></a>阿难，<a id="a-Tn"></a>若有比丘不欲哗说，<a id="a-To"></a>不乐哗说，<a id="a-Tp"></a>不合会哗说，<a id="a-Tq"></a>不欲于众，<a id="a-Tr"></a>不乐于众，<a id="a-Ts"></a>不合会众，<a id="a-Tt"></a>欲离于众，<a id="a-Tu"></a>常乐独住远离处者，<a id="a-Tv"></a>谓有乐、<a id="a-Tw"></a>圣乐、<a id="a-Tx"></a>无欲之乐、<a id="a-Ty"></a>离乐、<a id="a-Tz"></a>息乐、<a id="a-U0"></a>正觉之乐、<a id="a-U1"></a>无食之乐、<a id="a-U2"></a>非生死乐。<a id="a-U3"></a>若得如是乐，<a id="a-U4"></a>易不难得者，<a id="a-U5"></a>必有是处。</p>
  <p id="aU6">“阿难，<a id="a-U7"></a>比丘不可欲哗说、<a id="a-U8"></a>乐于哗说、<a id="a-U9"></a>合会哗说、<a id="a-UA"></a>欲众、<a id="a-UB"></a>乐众、<a id="a-UC"></a>合会于众、<a id="a-UD"></a>不欲离众、<a id="a-UE"></a>不乐独往远离之处。<a id="a-UF"></a>若有比丘欲哗说、<a id="a-UG"></a>乐于哗说、<a id="a-UH"></a>合会哗说、<a id="a-UI"></a>欲众、<a id="a-UJ"></a>乐众、<a id="a-UK"></a>合会于众、<a id="a-UL"></a>不欲离众、<a id="a-UM"></a>不乐独住远离处者，<a id="a-UN"></a>得时爱乐心解脱，<a id="a-UO"></a>及不时不移动心解脱者，<a id="a-UP"></a>终无是处。<a id="a-UQ"></a>阿难，<a id="a-UR"></a>若有比丘不欲哗说，<a id="a-US"></a>不乐哗说，<a id="a-UT"></a>不合会哗说，<a id="a-UU"></a>不欲于众，<a id="a-UV"></a>不乐于众，<a id="a-UW"></a>不合会众，<a id="a-UX"></a>欲离于众，<a id="a-UY"></a>常乐独住远离处者，<a id="a-UZ"></a>得时爱乐心解脱，<a id="a-Ua"></a>及不时不移动心解脱者，<a id="a-Ub"></a>必有是处。<a id="a-Uc"></a>所以者何？<a id="a-Ud"></a>我不见有一色令我欲乐，<a id="a-Ue"></a>彼色败坏变易，<a id="a-Uf"></a>异时生愁戚啼哭、<a id="a-Ug"></a>忧苦、<a id="a-Uh"></a>懊恼，<a id="a-Ui"></a>以是故我此异住处正觉尽觉，<a id="a-Uj"></a>谓度一切色想行于外空。</p>
  <p id="aUk">“阿难，<a id="a-Ul"></a>我行此住处已，<a id="a-Um"></a>生欢悦，<a id="a-Un"></a>我此欢悦，<a id="a-Uo"></a>一切身觉正念正智，<a id="a-Up"></a>生喜、<a id="a-Uq"></a>生止、<a id="a-Ur"></a>生乐、<a id="a-Us"></a>生定，<a id="a-Ut"></a>如我此定，<a id="a-Uu"></a>一切身觉正念正智。<a id="a-Uv"></a>阿难，<a id="a-Uw"></a>或有比丘、<a id="a-Ux"></a>比丘尼、<a id="a-Uy"></a>优婆塞、<a id="a-Uz"></a>优婆私共来诣我，<a id="a-V0"></a>我便为彼行如是如是心，<a id="a-V1"></a>远离，<a id="a-V2"></a>乐无欲，<a id="a-V3"></a>我亦复为彼说法，<a id="a-V4"></a>劝助于彼。<a id="a-V5"></a>阿难，<a id="a-V6"></a>若比丘欲多行空者，<a id="a-V7"></a>彼比丘当持内心住止令一定。<a id="a-V8"></a>彼持内心住止令一定已，<a id="a-V9"></a>当念内空。<a id="a-VA"></a>阿难，<a id="a-VB"></a>若比丘作如是说‘我不持内心住止，<a id="a-VC"></a>不令一定，<a id="a-VD"></a>念内空’者，<a id="a-VE"></a>当知彼比丘大自疲劳。</p>
  <p id="aVF">“阿难，<a id="a-VG"></a>云何比丘持内心住止令一定耶？<a id="a-VH"></a>比丘者，<a id="a-VI"></a>此身离生喜、<a id="a-VJ"></a>乐、<a id="a-VK"></a>渍、<a id="a-VL"></a>尽润渍，<a id="a-VM"></a>普遍充满，<a id="a-VN"></a>离生喜、<a id="a-VO"></a>乐，<a id="a-VP"></a>无处不遍。<a id="a-VQ"></a>阿难，<a id="a-VR"></a>犹人沐浴，<a id="a-VS"></a>器盛澡豆，<a id="a-VT"></a>以水浇和，<a id="a-VU"></a>和令作丸，<a id="a-VV"></a>渍、<a id="a-VW"></a>尽润渍，<a id="a-VX"></a>普遍充满，<a id="a-VY"></a>内外周密，<a id="a-VZ"></a>无处有漏。<a id="a-Va"></a>如是，<a id="a-Vb"></a>阿难，<a id="a-Vc"></a>比丘此身离生喜、<a id="a-Vd"></a>乐，<a id="a-Ve"></a>渍、<a id="a-Vf"></a>尽润渍，<a id="a-Vg"></a>普遍充满，<a id="a-Vh"></a>离生喜、<a id="a-Vi"></a>乐，<a id="a-Vj"></a>无处不遍。<a id="a-Vk"></a>阿难，<a id="a-Vl"></a>如是比丘持内心住止令得一定。<a id="a-Vm"></a>彼持内心住止令一定已，<a id="a-Vn"></a>当念内空。<a id="a-Vo"></a>彼为内空已，<a id="a-Vp"></a>其心移动，<a id="a-Vq"></a>不趣向近，<a id="a-Vr"></a>不得清澄，<a id="a-Vs"></a>不住不解于内空也。<a id="a-Vt"></a>阿难，<a id="a-Vu"></a>若比丘观时，<a id="a-Vv"></a>则知念内空，<a id="a-Vw"></a>其心移动，<a id="a-Vx"></a>不趣向近，<a id="a-Vy"></a>不得清澄，<a id="a-Vz"></a>不住不解于内空者，<a id="a-W0"></a>彼比丘当念外空。<a id="a-W1"></a>彼念外空已，<a id="a-W2"></a>其心移动，<a id="a-W3"></a>不趣向近，<a id="a-W4"></a>不得清澄，<a id="a-W5"></a>不住不解于外空也。</p>
  <p id="aW6">“阿难，<a id="a-W7"></a>若比丘观时，<a id="a-W8"></a>则知念外空，<a id="a-W9"></a>其心移动，<a id="a-WA"></a>不趣向近，<a id="a-WB"></a>不得清澄，<a id="a-WC"></a>不住不解于外空者，<a id="a-WD"></a>彼比丘当念内外空。<a id="a-WE"></a>彼念内外空已，<a id="a-WF"></a>其心移动，<a id="a-WG"></a>不趣向近，<a id="a-WH"></a>不得清澄，<a id="a-WI"></a>不住不解于内外空也。<a id="a-WJ"></a>阿难，<a id="a-WK"></a>若比丘观时，<a id="a-WL"></a>则知念内外空，<a id="a-WM"></a>其心移动，<a id="a-WN"></a>不趣向近，<a id="a-WO"></a>不得清澄，<a id="a-WP"></a>不住不解于内外空者，<a id="a-WQ"></a>彼比丘当念不移动。<a id="a-WR"></a>彼念不移动已，<a id="a-WS"></a>其心移动，<a id="a-WT"></a>不趣向近，<a id="a-WU"></a>不得清澄，<a id="a-WV"></a>不住不解于不移动也。</p>
  <p id="aWW">“阿难，<a id="a-WX"></a>若比丘观时，<a id="a-WY"></a>则知念不移动，<a id="a-WZ"></a>其心移动，<a id="a-Wa"></a>不趣向近，<a id="a-Wb"></a>不得清澄，<a id="a-Wc"></a>不住不解于不移动者，<a id="a-Wd"></a>彼比丘彼彼心于彼彼定，<a id="a-We"></a>御复御，<a id="a-Wf"></a>习复习，<a id="a-Wg"></a>软复软，<a id="a-Wh"></a>善快柔和，<a id="a-Wi"></a>摄乐远离。<a id="a-Wj"></a>若彼彼心于彼彼定，<a id="a-Wk"></a>御复御，<a id="a-Wl"></a>习复习，<a id="a-Wm"></a>软复软，<a id="a-Wn"></a>善快柔和，<a id="a-Wo"></a>摄乐远离已，<a id="a-Wp"></a>当以内空成就游。<a id="a-Wq"></a>彼内空成就游已，<a id="a-Wr"></a>心不移动，<a id="a-Ws"></a>趣向于近，<a id="a-Wt"></a>得清澄住，<a id="a-Wu"></a>解于内空。<a id="a-Wv"></a>阿难，<a id="a-Ww"></a>如是比丘观时，<a id="a-Wx"></a>则知内空成就游，<a id="a-Wy"></a>心不移动，<a id="a-Wz"></a>趣向于近，<a id="a-X0"></a>得清澄住，<a id="a-X1"></a>解于内空者，<a id="a-X2"></a>是谓正知。</p>
  <p id="aX3">“阿难，<a id="a-X4"></a>比丘当以外空成就游，<a id="a-X5"></a>彼外空成就游已，<a id="a-X6"></a>心不移动，<a id="a-X7"></a>趣向于近，<a id="a-X8"></a>得清澄住，<a id="a-X9"></a>解于外空。<a id="a-XA"></a>阿难，<a id="a-XB"></a>如是比丘观时，<a id="a-XC"></a>则知外空成就游，<a id="a-XD"></a>心不移动，<a id="a-XE"></a>趣向于近，<a id="a-XF"></a>得清澄住，<a id="a-XG"></a>解于外空者，<a id="a-XH"></a>是谓正知。</p>
  <p id="aXI">“阿难，<a id="a-XJ"></a>比丘当以内外空成就游，<a id="a-XK"></a>彼内外空成就游已，<a id="a-XL"></a>心不移动，<a id="a-XM"></a>趣向于近，<a id="a-XN"></a>得清澄住，<a id="a-XO"></a>解于内外空。<a id="a-XP"></a>阿难，<a id="a-XQ"></a>如是比丘观时，<a id="a-XR"></a>则知内外空成就游，<a id="a-XS"></a>心不移动，<a id="a-XT"></a>趣向于近，<a id="a-XU"></a>得清澄住，<a id="a-XV"></a>解于内外空者，<a id="a-XW"></a>是谓正知。</p>
  <p id="aXX">“阿难，<a id="a-XY"></a>当以不移动成就游，<a id="a-XZ"></a>彼不移动成就游已，<a id="a-Xa"></a>心不移动，<a id="a-Xb"></a>趣向于近，<a id="a-Xc"></a>得清澄住，<a id="a-Xd"></a>解于不移动。<a id="a-Xe"></a>阿难，<a id="a-Xf"></a>如是比丘观时，<a id="a-Xg"></a>则知不移动成就游，<a id="a-Xh"></a>心不移动，<a id="a-Xi"></a>趣向于近，<a id="a-Xj"></a>得清澄住，<a id="a-Xk"></a>解于不移动者，<a id="a-Xl"></a>是谓正知。</p>
  <p id="aXm">“阿难，<a id="a-Xn"></a>彼比丘行此住处心，<a id="a-Xo"></a>若欲经行者，<a id="a-Xp"></a>彼比丘从禅室出，<a id="a-Xq"></a>在室影中露地经行，<a id="a-Xr"></a>诸根在内，<a id="a-Xs"></a>心不向外，<a id="a-Xt"></a>后作前想。<a id="a-Xu"></a>如是经行已，<a id="a-Xv"></a>心中不生贪伺、<a id="a-Xw"></a>忧戚、<a id="a-Xx"></a>恶不善法，<a id="a-Xy"></a>是谓正知。</p>
  <p id="aXz">“阿难，<a id="a-Y0"></a>彼比丘行此住处心，<a id="a-Y1"></a>若欲坐定者，<a id="a-Y2"></a>彼比丘从离经行，<a id="a-Y3"></a>至经行道头，<a id="a-Y4"></a>敷尼师檀，<a id="a-Y5"></a>结跏趺坐，<a id="a-Y6"></a>如是坐定已，<a id="a-Y7"></a>心中不生贪伺、<a id="a-Y8"></a>忧戚、<a id="a-Y9"></a>恶不善法，<a id="a-YA"></a>是谓正知。</p>
  <p id="aYB">“阿难，<a id="a-YC"></a>彼比丘行此住处心，<a id="a-YD"></a>若欲有所念者，<a id="a-YE"></a>彼比丘若此三恶不善之念，<a id="a-YF"></a>欲念、<a id="a-YG"></a>恚念、<a id="a-YH"></a>害念，<a id="a-YI"></a>莫念此三恶不善之念；<a id="a-YJ"></a>若此三善念，<a id="a-YK"></a>无欲念、<a id="a-YL"></a>无恚念、<a id="a-YM"></a>无害念，<a id="a-YN"></a>当念此三善念。<a id="a-YO"></a>如是念已，<a id="a-YP"></a>心中不生贪伺、<a id="a-YQ"></a>忧戚、<a id="a-YR"></a>恶不善法，<a id="a-YS"></a>是谓正知。</p>
  <p id="aYT">“阿难，<a id="a-YU"></a>彼比丘行此住处心，<a id="a-YV"></a>若欲有所说者，<a id="a-YW"></a>彼比丘若此论非圣论，<a id="a-YX"></a>无义相应，<a id="a-YY"></a>谓论王论、<a id="a-YZ"></a>贼论、<a id="a-Ya"></a>斗诤论、<a id="a-Yb"></a>饮食论、<a id="a-Yc"></a>衣被论、<a id="a-Yd"></a>妇人论、<a id="a-Ye"></a>童女论、<a id="a-Yf"></a>淫女论、<a id="a-Yg"></a>世间论、<a id="a-Yh"></a>邪道论、<a id="a-Yi"></a>海中论、<a id="a-Yj"></a>不论如是种种畜生论。<a id="a-Yk"></a>若论圣论与义相应，<a id="a-Yl"></a>令心柔和，<a id="a-Ym"></a>无诸阴盖，<a id="a-Yn"></a>谓论施论、<a id="a-Yo"></a>戒论、<a id="a-Yp"></a>定论、<a id="a-Yq"></a>慧论、<a id="a-Yr"></a>解脱论、<a id="a-Ys"></a>解脱知见论、<a id="a-Yt"></a>渐损论、<a id="a-Yu"></a>不会论、<a id="a-Yv"></a>少欲论、<a id="a-Yw"></a>知足论、<a id="a-Yx"></a>无欲论、<a id="a-Yy"></a>断论、<a id="a-Yz"></a>灭论、<a id="a-Z0"></a>宴坐论、<a id="a-Z1"></a>缘起论，<a id="a-Z2"></a>如是沙门所论，<a id="a-Z3"></a>如是论已，<a id="a-Z4"></a>心中不生贪伺、<a id="a-Z5"></a>忧戚、<a id="a-Z6"></a>恶不善法，<a id="a-Z7"></a>是谓正知。</p>
  <p id="aZ8">“复次，<a id="a-Z9"></a>阿难，<a id="a-ZA"></a>有五欲功德，<a id="a-ZB"></a>可乐、<a id="a-ZC"></a>意所念，<a id="a-ZD"></a>爱色欲相应：<a id="a-ZE"></a>眼知色，<a id="a-ZF"></a>耳知声，<a id="a-ZG"></a>鼻知香，<a id="a-ZH"></a>舌知味，<a id="a-ZI"></a>身知触。<a id="a-ZJ"></a>若比丘心至到，<a id="a-ZK"></a>观此五欲功德，<a id="a-ZL"></a>随其欲功德，<a id="a-ZM"></a>若心中行者。<a id="a-ZN"></a>所以者何？<a id="a-ZO"></a>无前无后，<a id="a-ZP"></a>此五欲功德，<a id="a-ZQ"></a>随其欲功德，<a id="a-ZR"></a>心中行者。<a id="a-ZS"></a>阿难，<a id="a-ZT"></a>若比丘观时，<a id="a-ZU"></a>则知此五欲功德，<a id="a-ZV"></a>随其欲功德，<a id="a-ZW"></a>心中行者，<a id="a-ZX"></a>彼比丘彼彼欲功德，<a id="a-ZY"></a>观无常、<a id="a-ZZ"></a>观衰耗、<a id="a-Za"></a>观无欲、<a id="a-Zb"></a>观断、<a id="a-Zc"></a>观灭、<a id="a-Zd"></a>观断舍离。<a id="a-Ze"></a>若此五欲功德有欲有染者，<a id="a-Zf"></a>彼即灭也。<a id="a-Zg"></a>阿难，<a id="a-Zh"></a>若如是比丘观时，<a id="a-Zi"></a>则知者此五欲功德有欲有染，<a id="a-Zj"></a>彼已断也，<a id="a-Zk"></a>是谓正知。</p>
  <p id="aZl">“复次，<a id="a-Zm"></a>阿难，<a id="a-Zn"></a>有五盛阴：<a id="a-Zo"></a>色盛阴，<a id="a-Zp"></a>觉、<a id="a-Zq"></a>想、<a id="a-Zr"></a>行、<a id="a-Zs"></a>识盛阴。<a id="a-Zt"></a>谓比丘如是观兴衰，<a id="a-Zu"></a>是色、<a id="a-Zv"></a>是色集、<a id="a-Zw"></a>是色灭，<a id="a-Zx"></a>是觉、<a id="a-Zy"></a>想、<a id="a-Zz"></a>行、<a id="a-a0"></a>识，<a id="a-a1"></a>是识、<a id="a-a2"></a>是识集、<a id="a-a3"></a>是识灭。<a id="a-a4"></a>若此五盛阴有我慢者，<a id="a-a5"></a>彼即灭也。<a id="a-a6"></a>阿难，<a id="a-a7"></a>若有比丘如是观时，<a id="a-a8"></a>则知五阴中我慢已灭，<a id="a-a9"></a>是谓正知。</p>
  <p id="aaA">“阿难，<a id="a-aB"></a>是法一向可、<a id="a-aC"></a>一向乐、<a id="a-aD"></a>一向意念，<a id="a-aE"></a>无漏无受，<a id="a-aF"></a>魔所不及，<a id="a-aG"></a>恶所不及，<a id="a-aH"></a>诸恶不善法、<a id="a-aI"></a>秽污、<a id="a-aJ"></a>当来有本、<a id="a-aK"></a>烦热苦报生老病死因亦所不及，<a id="a-aL"></a>谓成就此不放逸也。<a id="a-aM"></a>所以者何？<a id="a-aN"></a>因不放逸，<a id="a-aO"></a>诸如来、<a id="a-aP"></a>无所著、<a id="a-aQ"></a>等正觉得觉，<a id="a-aR"></a>因不放逸根，<a id="a-aS"></a>生诸无量善法，<a id="a-aT"></a>若有随道品。<a id="a-aU"></a>阿难，<a id="a-aV"></a>是故汝当如是学，<a id="a-aW"></a>我亦成就于不放逸，<a id="a-aX"></a>当学如是！<a id="a-aY"></a>阿难，<a id="a-aZ"></a>以何义故，<a id="a-aa"></a>信弟子随世尊行奉事至命尽耶？<a id="a-ab"></a>”</p>
  <p id="aac">尊者阿难白世尊曰：<a id="a-ad"></a>“世尊为法本！<a id="a-ae"></a>世尊为法主！<a id="a-af"></a>法由世尊，<a id="a-ag"></a>惟愿说之！<a id="a-ah"></a>我今闻已，<a id="a-ai"></a>得广知义。<a id="a-aj"></a>”</p>
  <p id="aak">佛便告曰：<a id="a-al"></a>“阿难，<a id="a-am"></a>谛听！<a id="a-an"></a>善思念之，<a id="a-ao"></a>我当为汝具分别说。<a id="a-ap"></a>”尊者阿难受教而听。</p>
  <p id="aaq">佛言：<a id="a-ar"></a>“阿难，<a id="a-as"></a>若其正经、<a id="a-at"></a>歌咏、<a id="a-au"></a>记说故，<a id="a-av"></a>信弟子随世尊行奉事至命尽也。<a id="a-aw"></a>但，<a id="a-ax"></a>阿难，<a id="a-ay"></a>或彼长夜数闻此法，<a id="a-az"></a>诵习至千，<a id="a-b0"></a>意所惟观，<a id="a-b1"></a>明见深达。<a id="a-b2"></a>若此论圣论与义相应，<a id="a-b3"></a>令心柔和，<a id="a-b4"></a>无诸阴盖，<a id="a-b5"></a>谓论施论、<a id="a-b6"></a>戒论、<a id="a-b7"></a>定论、<a id="a-b8"></a>慧论、<a id="a-b9"></a>解脱论、<a id="a-bA"></a>解脱知见论、<a id="a-bB"></a>渐损论、<a id="a-bC"></a>不会论、<a id="a-bD"></a>小欲论、<a id="a-bE"></a>知足论、<a id="a-bF"></a>无欲论、<a id="a-bG"></a>断论、<a id="a-bH"></a>灭论、<a id="a-bI"></a>宴坐论、<a id="a-bJ"></a>缘起论，<a id="a-bK"></a>如是沙门所论，<a id="a-bL"></a>得、<a id="a-bM"></a>易不难得，<a id="a-bN"></a>因此义故，<a id="a-bO"></a>信第子随世尊行奉事至命尽也。<a id="a-bP"></a>阿难，<a id="a-bQ"></a>如是为烦师，<a id="a-bR"></a>为烦弟子，<a id="a-bS"></a>为烦梵行。</p>
  <p id="abT">“阿难，<a id="a-bU"></a>云何为烦师？<a id="a-bV"></a>若师出世，<a id="a-bW"></a>有策虑思惟，<a id="a-bX"></a>住策虑地，<a id="a-bY"></a>有思惟观杂，<a id="a-bZ"></a>凡人有辩才，<a id="a-ba"></a>彼住无事处山林树下，<a id="a-bb"></a>或居高岩，<a id="a-bc"></a>寂无音声，<a id="a-bd"></a>远离，<a id="a-be"></a>无恶，<a id="a-bf"></a>无有人民，<a id="a-bg"></a>随顺宴坐。<a id="a-bh"></a>或住彼处，<a id="a-bi"></a>学远离精勤，<a id="a-bj"></a>得增上心，<a id="a-bk"></a>现法乐居。<a id="a-bl"></a>彼学远离，<a id="a-bm"></a>精勤安隐，<a id="a-bn"></a>快乐游行已，<a id="a-bo"></a>随弟子还梵志、<a id="a-bp"></a>居士、<a id="a-bq"></a>村邑、<a id="a-br"></a>国人。<a id="a-bs"></a>彼随弟子还梵志、<a id="a-bt"></a>居士、<a id="a-bu"></a>村邑、<a id="a-bv"></a>国人已，<a id="a-bw"></a>便贡高还家，<a id="a-bx"></a>如是为烦师，<a id="a-by"></a>是亦为恶不善法、<a id="a-bz"></a>秽污，<a id="a-c0"></a>当来有本，<a id="a-c1"></a>烦热苦报、<a id="a-c2"></a>生老病死因所烦，<a id="a-c3"></a>是谓烦师。</p>
  <p id="ac4">“阿难，<a id="a-c5"></a>云何为烦弟子？<a id="a-c6"></a>彼师弟子学彼远离，<a id="a-c7"></a>彼住无事处山林树下，<a id="a-c8"></a>或居高岩，<a id="a-c9"></a>寂无音声，<a id="a-cA"></a>远离，<a id="a-cB"></a>无恶，<a id="a-cC"></a>无有人民，<a id="a-cD"></a>随顺宴坐。<a id="a-cE"></a>或住彼处，<a id="a-cF"></a>学远离精勤，<a id="a-cG"></a>得增上心，<a id="a-cH"></a>现法乐居。<a id="a-cI"></a>彼学远离，<a id="a-cJ"></a>精勤安隐，<a id="a-cK"></a>快乐游行已，<a id="a-cL"></a>随弟子还梵志、<a id="a-cM"></a>居士、<a id="a-cN"></a>村邑、<a id="a-cO"></a>国人。<a id="a-cP"></a>彼随弟子还梵志、<a id="a-cQ"></a>居士、<a id="a-cR"></a>村邑、<a id="a-cS"></a>国人已，<a id="a-cT"></a>便贡高还家，<a id="a-cU"></a>如是为烦弟子，<a id="a-cV"></a>是亦为恶不善法、<a id="a-cW"></a>秽污，<a id="a-cX"></a>当来有本，<a id="a-cY"></a>烦热苦报、<a id="a-cZ"></a>生老病死因所烦，<a id="a-ca"></a>是谓烦弟子。</p>
  <p id="acb">“阿难，<a id="a-cc"></a>云何为烦梵行？<a id="a-cd"></a>若如来出世，<a id="a-ce"></a>无所著、<a id="a-cf"></a>等正觉、<a id="a-cg"></a>明行成为、<a id="a-ch"></a>善逝、<a id="a-ci"></a>世间解、<a id="a-cj"></a>无上士、<a id="a-ck"></a>道法御、<a id="a-cl"></a>天人师，<a id="a-cm"></a>号佛、<a id="a-cn"></a>众佑，<a id="a-co"></a>彼住无事处山林树下，<a id="a-cp"></a>或居高岩，<a id="a-cq"></a>寂无音声，<a id="a-cr"></a>远离，<a id="a-cs"></a>无恶，<a id="a-ct"></a>无有人民，<a id="a-cu"></a>随顺宴坐。<a id="a-cv"></a>阿难，<a id="a-cw"></a>如来以何义故，<a id="a-cx"></a>住无事处山林树下，<a id="a-cy"></a>或居高岩，<a id="a-cz"></a>寂无音声，<a id="a-d0"></a>远离，<a id="a-d1"></a>无恶，<a id="a-d2"></a>无有人民，<a id="a-d3"></a>随顺宴坐耶？<a id="a-d4"></a>”</p>
  <p id="ad5">尊者阿难白世尊曰：<a id="a-d6"></a>“世尊为法本！<a id="a-d7"></a>世尊为法主！<a id="a-d8"></a>法由世尊，<a id="a-d9"></a>惟愿说之！<a id="a-dA"></a>我今闻已，<a id="a-dB"></a>得广知义。<a id="a-dC"></a>”</p>
  <p id="adD">佛便告曰：<a id="a-dE"></a>“阿难，<a id="a-dF"></a>谛听！<a id="a-dG"></a>善思念之，<a id="a-dH"></a>我当为汝具分别说。<a id="a-dI"></a>”尊者阿难受教而听。</p>
  <p id="adJ">佛言：<a id="a-dK"></a>“阿难，<a id="a-dL"></a>如来非为未得欲得、<a id="a-dM"></a>未获欲获、<a id="a-dN"></a>未证欲证故，<a id="a-dO"></a>住无事处山林树下，<a id="a-dP"></a>或居高岩，<a id="a-dQ"></a>寂无音声，<a id="a-dR"></a>远离，<a id="a-dS"></a>无恶，<a id="a-dT"></a>无有人民，<a id="a-dU"></a>随顺宴坐。<a id="a-dV"></a>阿难，<a id="a-dW"></a>如来但以二义故，<a id="a-dX"></a>住无事处山林树下，<a id="a-dY"></a>或居高岩，<a id="a-dZ"></a>寂无音声，<a id="a-da"></a>远离，<a id="a-db"></a>无恶，<a id="a-dc"></a>无有人民，<a id="a-dd"></a>随顺宴坐：<a id="a-de"></a>一者、<a id="a-df"></a>为自现法乐居故，<a id="a-dg"></a>二者、<a id="a-dh"></a>慈愍后生人故。<a id="a-di"></a>或有后生人效如来住无事处山林树下，<a id="a-dj"></a>或居高岩，<a id="a-dk"></a>寂无音声，<a id="a-dl"></a>远离，<a id="a-dm"></a>无恶，<a id="a-dn"></a>无有人民，<a id="a-do"></a>随顺宴坐。<a id="a-dp"></a>阿难，<a id="a-dq"></a>如来以此义故，<a id="a-dr"></a>住无事处山林树下，<a id="a-ds"></a>或居高岩，<a id="a-dt"></a>寂无音声，<a id="a-du"></a>远离，<a id="a-dv"></a>无恶，<a id="a-dw"></a>无有人民，<a id="a-dx"></a>随顺宴坐。<a id="a-dy"></a>或住彼处，<a id="a-dz"></a>学远离精勤，<a id="a-e0"></a>得增上心，<a id="a-e1"></a>现法乐居。<a id="a-e2"></a>彼学远离，<a id="a-e3"></a>精勤安隐，<a id="a-e4"></a>快乐游行已，<a id="a-e5"></a>随梵行还比丘、<a id="a-e6"></a>比丘尼、<a id="a-e7"></a>优婆塞、<a id="a-e8"></a>优婆私。<a id="a-e9"></a>彼随梵行还比丘、<a id="a-eA"></a>比丘尼、<a id="a-eB"></a>优婆塞、<a id="a-eC"></a>优婆私已，<a id="a-eD"></a>便不贡高而不还家。<a id="a-eE"></a>阿难，<a id="a-eF"></a>若彼不移动心解脱作证，<a id="a-eG"></a>我不说彼有障碍也。<a id="a-eH"></a>若彼得四增上心现法乐居，<a id="a-eI"></a>本为精勤，<a id="a-eJ"></a>无放逸游行故，<a id="a-eK"></a>此或可有失以弟子多集会故。</p>
  <p id="aeL">“复次，<a id="a-eM"></a>阿难，<a id="a-eN"></a>彼师弟子效住无事处山林树下，<a id="a-eO"></a>或居高岩，<a id="a-eP"></a>寂无音声，<a id="a-eQ"></a>远离，<a id="a-eR"></a>无恶，<a id="a-eS"></a>无有人民，<a id="a-eT"></a>随顺宴坐。<a id="a-eU"></a>或住彼处，<a id="a-eV"></a>学远离精勤，<a id="a-eW"></a>得增上心，<a id="a-eX"></a>现法乐居。<a id="a-eY"></a>彼学远离，<a id="a-eZ"></a>精劝安隐，<a id="a-ea"></a>快乐游行已，<a id="a-eb"></a>随梵行还比丘、<a id="a-ec"></a>比丘尼、<a id="a-ed"></a>优婆塞、<a id="a-ee"></a>优婆私。<a id="a-ef"></a>彼随梵行还比丘、<a id="a-eg"></a>比丘尼、<a id="a-eh"></a>优婆塞、<a id="a-ei"></a>优婆私已，<a id="a-ej"></a>便贡高还家，<a id="a-ek"></a>如是为烦梵行，<a id="a-el"></a>是亦为恶不善法、<a id="a-em"></a>秽污，<a id="a-en"></a>当来有本，<a id="a-eo"></a>烦热苦报、<a id="a-ep"></a>生老病死因所烦，<a id="a-eq"></a>是谓烦梵行。<a id="a-er"></a>阿难，<a id="a-es"></a>于烦师、<a id="a-et"></a>烦弟子，<a id="a-eu"></a>此烦梵行最为不可、<a id="a-ev"></a>不乐、<a id="a-ew"></a>不爱，<a id="a-ex"></a>最意不念。<a id="a-ey"></a>阿难，<a id="a-ez"></a>是故汝等于我行慈事，<a id="a-f0"></a>莫行怨事。</p>
  <p id="af1">“阿难，<a id="a-f2"></a>云何弟子于师行怨事，<a id="a-f3"></a>不行慈事？<a id="a-f4"></a>若尊师为弟子说法，<a id="a-f5"></a>怜念愍伤，<a id="a-f6"></a>求义及饶益，<a id="a-f7"></a>求安隐快乐，<a id="a-f8"></a>发慈悲心，<a id="a-f9"></a>是为饶益，<a id="a-fA"></a>是为快乐，<a id="a-fB"></a>是为饶益乐。<a id="a-fC"></a>若彼弟子而不恭敬，<a id="a-fD"></a>亦不顺行，<a id="a-fE"></a>不立于智，<a id="a-fF"></a>其心不趣向法次法，<a id="a-fG"></a>不受正法，<a id="a-fH"></a>违犯师教，<a id="a-fI"></a>不能得定者，<a id="a-fJ"></a>如是弟子于师行怨事，<a id="a-fK"></a>不行慈事。</p>
  <p id="afL">“阿难，<a id="a-fM"></a>云何弟子于师行慈事，<a id="a-fN"></a>不行怨事？<a id="a-fO"></a>若尊师为弟子说法，<a id="a-fP"></a>怜念愍伤，<a id="a-fQ"></a>求义及饶益，<a id="a-fR"></a>求安隐快乐，<a id="a-fS"></a>发慈悲心，<a id="a-fT"></a>是为饶益，<a id="a-fU"></a>是为快乐，<a id="a-fV"></a>是为饶益乐。<a id="a-fW"></a>若彼弟子恭敬顺行而立于智，<a id="a-fX"></a>其心归趣向法次法，<a id="a-fY"></a>受持正法，<a id="a-fZ"></a>不违师教，<a id="a-fa"></a>能得定者，<a id="a-fb"></a>如是弟子于师行慈事，<a id="a-fc"></a>不行怨事。</p>
  <p id="afd">“阿难，<a id="a-fe"></a>是故汝等于我行慈事，<a id="a-ff"></a>莫行怨事。<a id="a-fg"></a>所以者何？<a id="a-fh"></a>我不如是说，<a id="a-fi"></a>如陶师作瓦。<a id="a-fj"></a>阿难，<a id="a-fk"></a>我说严急至苦，<a id="a-fl"></a>若有真实者，<a id="a-fm"></a>必能往也。<a id="a-fn"></a>”</p>
  <p id="afo">佛说如是，<a id="a-fp"></a>尊者阿难及诸比丘闻佛所说，<a id="a-fq"></a>欢喜奉行。</p>
  <p id="afr">双品第十五竟。</p>
 </body>
</html>