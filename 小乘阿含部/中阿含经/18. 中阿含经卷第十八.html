<!doctype html>
<html id="z3IBU7QWr" data-ver="2075">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第十八</h1>
  <h2 id="a2">长寿王品天经第二</h2>
  <p id="a3">我闻如是：<a id="a-4"></a>一时，<a id="a-5"></a>佛游枝提瘦，<a id="a-6"></a>在水渚林中。</p>
  <p id="a7">尔时，<a id="a-8"></a>世尊告诸比丘：<a id="a-9"></a>“我本未得觉无上正真道时，<a id="a-A"></a>而作是念：<a id="a-B"></a>‘我宁可得生其光明，<a id="a-C"></a>因其光明而见形色，<a id="a-D"></a>如是我智见极大明净。<a id="a-E"></a>’我为智见极明净故，<a id="a-F"></a>便在远离独住，<a id="a-G"></a>心无放逸，<a id="a-H"></a>修行精勤。<a id="a-I"></a>我因在远离独住，<a id="a-J"></a>心无放逸，<a id="a-K"></a>修行精勤故，<a id="a-L"></a>即得光明，<a id="a-M"></a>便见形色也；<a id="a-N"></a>然我未与彼天共同集会，<a id="a-O"></a>未相慰劳，<a id="a-P"></a>未有所论说，<a id="a-Q"></a>未有所答对。</p>
  <p id="aR">“我复作是念：<a id="a-S"></a>‘我宁可得生其光明，<a id="a-T"></a>因其光明而见形色，<a id="a-U"></a>及与彼天共同集会，<a id="a-V"></a>共相慰劳，<a id="a-W"></a>有所论说，<a id="a-X"></a>有所答对，<a id="a-Y"></a>如是我智见极大明净。<a id="a-Z"></a>’我为智见极明净故，<a id="a-a"></a>便在远离独住，<a id="a-b"></a>心无放逸，<a id="a-c"></a>修行精勤。<a id="a-d"></a>我因在远离独住，<a id="a-e"></a>心无放逸，<a id="a-f"></a>修行精勤故，<a id="a-g"></a>即得光明，<a id="a-h"></a>便见形色，<a id="a-i"></a>及与彼天共同集会，<a id="a-j"></a>共相慰劳，<a id="a-k"></a>有所论说，<a id="a-l"></a>有所答对也；<a id="a-m"></a>然我不知彼天如是姓、<a id="a-n"></a>如是字、<a id="a-o"></a>如是生。</p>
  <p id="ap">“我复作是念：<a id="a-q"></a>‘我宁可得生其光明，<a id="a-r"></a>因其光明而见形色，<a id="a-s"></a>及与彼天共同集会，<a id="a-t"></a>共相慰劳，<a id="a-u"></a>有所论说，<a id="a-v"></a>有所答对；<a id="a-w"></a>亦知彼天如是姓、<a id="a-x"></a>如是字、<a id="a-y"></a>如是生，<a id="a-z"></a>如是我智见极大明净。<a id="a-10"></a>’我为智见极明净故，<a id="a-11"></a>便在远离独住，<a id="a-12"></a>心无放逸，<a id="a-13"></a>修行精勤。<a id="a-14"></a>我因在远离独住，<a id="a-15"></a>心无放逸，<a id="a-16"></a>修行精勤故，<a id="a-17"></a>即得光明，<a id="a-18"></a>便见形色，<a id="a-19"></a>及与彼天共同集会，<a id="a-1A"></a>共相慰劳，<a id="a-1B"></a>有所论说，<a id="a-1C"></a>有所答对；<a id="a-1D"></a>亦知彼天如是姓、<a id="a-1E"></a>如是字、<a id="a-1F"></a>如是生也；<a id="a-1G"></a>然我不知彼天如是食、<a id="a-1H"></a>如是受苦乐。</p>
  <p id="a1I">“我复作是念：<a id="a-1J"></a>‘我宁可得生其光明，<a id="a-1K"></a>因其光明而见形色，<a id="a-1L"></a>及与彼天共同集会，<a id="a-1M"></a>共相慰劳，<a id="a-1N"></a>有所论说，<a id="a-1O"></a>有所答对；<a id="a-1P"></a>亦知彼天如是姓、<a id="a-1Q"></a>如是字、<a id="a-1R"></a>如是生；<a id="a-1S"></a>亦知彼天如是食，<a id="a-1T"></a>如是受苦乐，<a id="a-1U"></a>如是我智见极大明净。<a id="a-1V"></a>’我为智见极明净故，<a id="a-1W"></a>便在远离独住，<a id="a-1X"></a>心无放逸，<a id="a-1Y"></a>修行精勤。<a id="a-1Z"></a>我因在远离独住，<a id="a-1a"></a>心无放逸，<a id="a-1b"></a>修行精勤故，<a id="a-1c"></a>即得光明，<a id="a-1d"></a>便见形色，<a id="a-1e"></a>及与彼天共同集会，<a id="a-1f"></a>共相慰劳，<a id="a-1g"></a>有所论说，<a id="a-1h"></a>有所答对；<a id="a-1i"></a>亦知彼天如是姓、<a id="a-1j"></a>如是字、<a id="a-1k"></a>如是生；<a id="a-1l"></a>亦知彼天如是食、<a id="a-1m"></a>如是受苦乐也；<a id="a-1n"></a>然我不知彼天如是长寿、<a id="a-1o"></a>如是久住、<a id="a-1p"></a>如是命尽。</p>
  <p id="a1q">“我复作是念：<a id="a-1r"></a>‘我宁可得生其光明，<a id="a-1s"></a>因其光明而见形色，<a id="a-1t"></a>及与彼天共同集会，<a id="a-1u"></a>共相慰劳，<a id="a-1v"></a>有所论说，<a id="a-1w"></a>有所答对；<a id="a-1x"></a>亦知彼天如是姓、<a id="a-1y"></a>如是字、<a id="a-1z"></a>如是生；<a id="a-20"></a>亦知彼天如是食、<a id="a-21"></a>如是受苦乐；<a id="a-22"></a>亦知彼天如是长寿、<a id="a-23"></a>如是久住、<a id="a-24"></a>如是命尽，<a id="a-25"></a>如是我智见极大明净。<a id="a-26"></a>’我为智见极明净故，<a id="a-27"></a>便在远离独住，<a id="a-28"></a>心无放逸，<a id="a-29"></a>修行精勤。<a id="a-2A"></a>我因在远离独住，<a id="a-2B"></a>心无放逸，<a id="a-2C"></a>修行精勤故，<a id="a-2D"></a>即得光明，<a id="a-2E"></a>便见形色，<a id="a-2F"></a>及与彼天共同集会，<a id="a-2G"></a>共相慰劳，<a id="a-2H"></a>有所论说，<a id="a-2I"></a>有所答对；<a id="a-2J"></a>亦知彼天如是姓、<a id="a-2K"></a>如是字、<a id="a-2L"></a>如是生；<a id="a-2M"></a>亦知彼天如是食、<a id="a-2N"></a>如是受苦乐；<a id="a-2O"></a>亦知彼天如是长寿、<a id="a-2P"></a>如是久住、<a id="a-2Q"></a>如是命尽也；<a id="a-2R"></a>然我不知彼天作如是如是业已，<a id="a-2S"></a>死此生彼。</p>
  <p id="a2T">“我复作是念：<a id="a-2U"></a>‘我宁可得生其光明，<a id="a-2V"></a>因其光明而见形色，<a id="a-2W"></a>及与彼天共同集会，<a id="a-2X"></a>共相慰劳，<a id="a-2Y"></a>有所论说，<a id="a-2Z"></a>有所答对；<a id="a-2a"></a>亦知彼天如是姓、<a id="a-2b"></a>如是字、<a id="a-2c"></a>如是生；<a id="a-2d"></a>亦知彼天如是食、<a id="a-2e"></a>如是受苦乐；<a id="a-2f"></a>亦知彼天如是长寿、<a id="a-2g"></a>如是久住、<a id="a-2h"></a>如是命尽；<a id="a-2i"></a>亦知彼天作如是如是业已，<a id="a-2j"></a>死此生彼，<a id="a-2k"></a>如是我智见极大明净。<a id="a-2l"></a>’我为智见极明净故，<a id="a-2m"></a>便在远离独住，<a id="a-2n"></a>心无放逸，<a id="a-2o"></a>修行精勤。<a id="a-2p"></a>我因在远离独住，<a id="a-2q"></a>心无放逸，<a id="a-2r"></a>修行精勤故，<a id="a-2s"></a>即得光明，<a id="a-2t"></a>便见形色，<a id="a-2u"></a>及与彼天共同集会，<a id="a-2v"></a>共相慰劳，<a id="a-2w"></a>有所论说，<a id="a-2x"></a>有所答对；<a id="a-2y"></a>亦知彼天如是姓、<a id="a-2z"></a>如是字、<a id="a-30"></a>如是生；<a id="a-31"></a>亦知彼天如是食、<a id="a-32"></a>如是受苦乐；<a id="a-33"></a>亦知彼天如是长寿、<a id="a-34"></a>如是久住、<a id="a-35"></a>如是命尽；<a id="a-36"></a>亦知彼天作如是如是业已，<a id="a-37"></a>死此生彼也；<a id="a-38"></a>然我不知彼天、<a id="a-39"></a>彼彼天中。</p>
  <p id="a3A">“我复作是念：<a id="a-3B"></a>‘我宁可得生其光明，<a id="a-3C"></a>因其光明而见形色，<a id="a-3D"></a>及与彼天共同集会，<a id="a-3E"></a>共相慰劳，<a id="a-3F"></a>有所论说，<a id="a-3G"></a>有所答对；<a id="a-3H"></a>亦知彼天如是姓、<a id="a-3I"></a>如是字、<a id="a-3J"></a>如是生；<a id="a-3K"></a>亦知彼天如是食、<a id="a-3L"></a>如是受苦乐；<a id="a-3M"></a>亦知彼天如是长寿、<a id="a-3N"></a>如是久住、<a id="a-3O"></a>如是命尽；<a id="a-3P"></a>亦知彼天作如是如是业已，<a id="a-3Q"></a>死此生彼；<a id="a-3R"></a>亦知彼天、<a id="a-3S"></a>彼彼天中，<a id="a-3T"></a>如是我智见极大明净。<a id="a-3U"></a>’我为智见极明净故，<a id="a-3V"></a>便在远离独住，<a id="a-3W"></a>心无放逸，<a id="a-3X"></a>修行精勤。<a id="a-3Y"></a>我因在远离独住，<a id="a-3Z"></a>心无放逸，<a id="a-3a"></a>修行精勤故，<a id="a-3b"></a>即得光明，<a id="a-3c"></a>便见形色，<a id="a-3d"></a>及与彼天共同集会，<a id="a-3e"></a>共相慰劳，<a id="a-3f"></a>有所论说，<a id="a-3g"></a>有所答对；<a id="a-3h"></a>亦知彼天如是姓、<a id="a-3i"></a>如是字、<a id="a-3j"></a>如是生；<a id="a-3k"></a>亦知彼天如是食、<a id="a-3l"></a>如是受苦乐；<a id="a-3m"></a>亦知彼天如是长寿、<a id="a-3n"></a>如是久住、<a id="a-3o"></a>如是命尽；<a id="a-3p"></a>亦知彼天作如是如是业已，<a id="a-3q"></a>死此生彼；<a id="a-3r"></a>亦知彼天、<a id="a-3s"></a>彼彼天中也；<a id="a-3t"></a>然我不知彼天上我曾生中、<a id="a-3u"></a>未曾生中。</p>
  <p id="a3v">“我复作是念：<a id="a-3w"></a>‘我宁可得生其光明，<a id="a-3x"></a>因其光明而见形色，<a id="a-3y"></a>及与彼天共同集会，<a id="a-3z"></a>共相慰劳，<a id="a-40"></a>有所论说，<a id="a-41"></a>有所答对；<a id="a-42"></a>亦知彼天如是姓、<a id="a-43"></a>如是字、<a id="a-44"></a>如是生；<a id="a-45"></a>亦知彼天如是食、<a id="a-46"></a>如是受苦乐；<a id="a-47"></a>亦知彼天如是长寿、<a id="a-48"></a>如是久住、<a id="a-49"></a>如是命尽；<a id="a-4A"></a>亦知彼天作如是如是业已，<a id="a-4B"></a>死此生彼；<a id="a-4C"></a>亦知彼天、<a id="a-4D"></a>彼彼天中；<a id="a-4E"></a>亦知彼天上我曾生中、<a id="a-4F"></a>未曾生中，<a id="a-4G"></a>如是我智见极大明净。<a id="a-4H"></a>’我为智见极明净故，<a id="a-4I"></a>便在远离独住，<a id="a-4J"></a>心无放逸，<a id="a-4K"></a>修行精勤。<a id="a-4L"></a>我因在远离独住，<a id="a-4M"></a>心无放逸，<a id="a-4N"></a>修行精勤故，<a id="a-4O"></a>即得光明，<a id="a-4P"></a>便见形色，<a id="a-4Q"></a>及与彼天共同集会，<a id="a-4R"></a>共相慰劳，<a id="a-4S"></a>有所论说，<a id="a-4T"></a>有所答对；<a id="a-4U"></a>亦知彼天如是姓、<a id="a-4V"></a>如是字、<a id="a-4W"></a>如是生；<a id="a-4X"></a>亦知彼天如是食、<a id="a-4Y"></a>如是受苦乐；<a id="a-4Z"></a>亦知彼天如是长寿、<a id="a-4a"></a>如是久住、<a id="a-4b"></a>如是命尽；<a id="a-4c"></a>亦知彼天作如是如是业已，<a id="a-4d"></a>死此生彼；<a id="a-4e"></a>亦知彼天、<a id="a-4f"></a>彼彼天中；<a id="a-4g"></a>亦知彼天上我曾生中、<a id="a-4h"></a>未曾生中也。</p>
  <p id="a4i">“若我不正知得此八行者，<a id="a-4j"></a>便不可一向说得，<a id="a-4k"></a>亦不知我得觉无上正真之道，<a id="a-4l"></a>我亦于此世间，<a id="a-4m"></a>诸天、<a id="a-4n"></a>魔、<a id="a-4o"></a>梵、<a id="a-4p"></a>沙门、<a id="a-4q"></a>梵志不能出过其上，<a id="a-4r"></a>我亦不得解脱种种解脱，<a id="a-4s"></a>我亦未离诸颠倒，<a id="a-4t"></a>未生已尽、<a id="a-4u"></a>梵行已立、<a id="a-4v"></a>所作已办、<a id="a-4w"></a>不更受有、<a id="a-4x"></a>知如真。<a id="a-4y"></a>若我正知得此八行者，<a id="a-4z"></a>便可一向说得，<a id="a-50"></a>亦知我得觉无上正真之道，<a id="a-51"></a>我亦于此世间，<a id="a-52"></a>诸天、<a id="a-53"></a>魔、<a id="a-54"></a>梵、<a id="a-55"></a>沙门、<a id="a-56"></a>梵志出过其上，<a id="a-57"></a>我亦得解脱种种解脱，<a id="a-58"></a>我心已离诸颠倒，<a id="a-59"></a>生已尽，<a id="a-5A"></a>梵行已立，<a id="a-5B"></a>所作已办，<a id="a-5C"></a>不更受有，<a id="a-5D"></a>知如真。<a id="a-5E"></a>”</p>
  <p id="a5F">佛说如是，<a id="a-5G"></a>彼诸比丘闻佛所说，<a id="a-5H"></a>欢喜奉行。</p>
  <p data-pb></p>
  <h2 id="a5I">长寿王品八念经第三</h2>
  <p id="a5J">我闻如是：<a id="a-5K"></a>一时，<a id="a-5L"></a>佛游婆奇瘦，<a id="a-5M"></a>在鼉山怖林鹿野园中。</p>
  <p id="a5N">尔时，<a id="a-5O"></a>尊者阿那律陀在枝提瘦水渚林中。<a id="a-5P"></a>彼时，<a id="a-5Q"></a>尊者阿那律陀在安静处宴坐思惟，<a id="a-5R"></a>心作是念：<a id="a-5S"></a>“道从无欲，<a id="a-5T"></a>非有欲得；<a id="a-5U"></a>道从知足，<a id="a-5V"></a>非无厌得；<a id="a-5W"></a>道从远离，<a id="a-5X"></a>非乐聚会，<a id="a-5Y"></a>非住聚会，<a id="a-5Z"></a>非合聚会得；<a id="a-5a"></a>道从精勤，<a id="a-5b"></a>非懈怠得；<a id="a-5c"></a>道从正念，<a id="a-5d"></a>非邪念得；<a id="a-5e"></a>道从定意，<a id="a-5f"></a>非乱意得；<a id="a-5g"></a>道从智慧，<a id="a-5h"></a>非愚痴得。<a id="a-5i"></a>”</p>
  <p id="a5j">于是，<a id="a-5k"></a>世尊以他心智知尊者阿那律陀心中所念、<a id="a-5l"></a>所思、<a id="a-5m"></a>所行。<a id="a-5n"></a>世尊知已，<a id="a-5o"></a>即入如其像定，<a id="a-5p"></a>以如其像定，<a id="a-5q"></a>犹若力士屈伸臂顷，<a id="a-5r"></a>如是世尊从婆奇瘦鼉山怖林鹿野园中忽没不现，<a id="a-5s"></a>住枝提瘦水渚林中尊者阿那律陀前。<a id="a-5t"></a>是时，<a id="a-5u"></a>世尊便从定觉，<a id="a-5v"></a>叹尊者阿那律陀曰：<a id="a-5w"></a>“善哉！<a id="a-5x"></a>善哉！<a id="a-5y"></a>阿那律陀，<a id="a-5z"></a>谓汝在安静处宴坐思惟，<a id="a-60"></a>心作是念：<a id="a-61"></a>‘道从无欲，<a id="a-62"></a>非有欲得；<a id="a-63"></a>道从知足，<a id="a-64"></a>非无厌得；<a id="a-65"></a>道从远离，<a id="a-66"></a>非乐聚会，<a id="a-67"></a>非住聚会，<a id="a-68"></a>非合聚会得；<a id="a-69"></a>道从精勤，<a id="a-6A"></a>非懈怠得；<a id="a-6B"></a>道从正念，<a id="a-6C"></a>非邪念得；<a id="a-6D"></a>道从定意，<a id="a-6E"></a>非乱意得；<a id="a-6F"></a>道从智慧，<a id="a-6G"></a>非愚痴得。<a id="a-6H"></a>’”</p>
  <p id="a6I">“阿那律陀，<a id="a-6J"></a>汝从如来更受第八大人之念，<a id="a-6K"></a>受已，<a id="a-6L"></a>便思道从不戏、<a id="a-6M"></a>乐不戏、<a id="a-6N"></a>行不戏，<a id="a-6O"></a>非戏、<a id="a-6P"></a>非乐戏、<a id="a-6Q"></a>非行戏得。<a id="a-6R"></a>阿那律陀，<a id="a-6S"></a>若汝成就此大人八念者，<a id="a-6T"></a>汝必能离欲、<a id="a-6U"></a>离恶不善之法至得第四禅成就游。</p>
  <p id="a6V">“阿那律陀，<a id="a-6W"></a>若汝成就大人八念，<a id="a-6X"></a>而复得此四增上心，<a id="a-6Y"></a>现法乐居，<a id="a-6Z"></a>易不难得者，<a id="a-6a"></a>如王、<a id="a-6b"></a>王臣有好缄簏，<a id="a-6c"></a>盛满种种衣，<a id="a-6d"></a>中前欲著，<a id="a-6e"></a>便取著之；<a id="a-6f"></a>中时、<a id="a-6g"></a>中后若欲著衣，<a id="a-6h"></a>便取著之，<a id="a-6i"></a>随意自在。<a id="a-6j"></a>阿那律陀，<a id="a-6k"></a>汝亦如是，<a id="a-6l"></a>得粪扫衣为第一服，<a id="a-6m"></a>汝必无欲，<a id="a-6n"></a>行此住止行。</p>
  <p id="a6o">“阿那律陀，<a id="a-6p"></a>若汝成就大人八念，<a id="a-6q"></a>而复得此四增上心，<a id="a-6r"></a>现法乐居，<a id="a-6s"></a>易不难得者，<a id="a-6t"></a>如王、<a id="a-6u"></a>王臣有好厨宰，<a id="a-6v"></a>种种净妙甘美肴膳。<a id="a-6w"></a>阿那律陀，<a id="a-6x"></a>汝亦如是，<a id="a-6y"></a>常行乞食为第一饌，<a id="a-6z"></a>汝心无欲，<a id="a-70"></a>行此住止行。</p>
  <p id="a71">“阿那律陀，<a id="a-72"></a>若汝成就大人八念，<a id="a-73"></a>而复得此四增上心，<a id="a-74"></a>现法乐居，<a id="a-75"></a>易不难得者，<a id="a-76"></a>如王、<a id="a-77"></a>王臣有好屋舍，<a id="a-78"></a>或楼阁宫殿。<a id="a-79"></a>阿那律陀，<a id="a-7A"></a>汝亦如是，<a id="a-7B"></a>依树下止为第一舍，<a id="a-7C"></a>汝心无欲，<a id="a-7D"></a>行此住止行。</p>
  <p id="a7E">“阿那律陀，<a id="a-7F"></a>若汝成就大人八念，<a id="a-7G"></a>而复得此四增上心，<a id="a-7H"></a>现法乐居，<a id="a-7I"></a>易不难得者，<a id="a-7J"></a>如王、<a id="a-7K"></a>王臣有好床座，<a id="a-7L"></a>敷以氍氀、<a id="a-7M"></a>毾[毯-炎+登]，<a id="a-7N"></a>覆以绵绮、<a id="a-7O"></a>罗縠，<a id="a-7P"></a>有衬体被，<a id="a-7Q"></a>两头安枕，<a id="a-7R"></a>加陵伽波惒逻波遮悉哆罗那。<a id="a-7S"></a>阿那律陀，<a id="a-7T"></a>汝亦如是，<a id="a-7U"></a>草座叶座为第一座，<a id="a-7V"></a>汝心无欲，<a id="a-7W"></a>行此住止行。</p>
  <p id="a7X">“阿那律陀，<a id="a-7Y"></a>若汝成就大人八念，<a id="a-7Z"></a>而复得此四增上心，<a id="a-7a"></a>现法乐居，<a id="a-7b"></a>易不难得者，<a id="a-7c"></a>如是汝若游东方，<a id="a-7d"></a>必得安乐，<a id="a-7e"></a>无众苦患；<a id="a-7f"></a>若游南方、<a id="a-7g"></a>西方、<a id="a-7h"></a>北方者，<a id="a-7i"></a>必得安乐，<a id="a-7j"></a>无众苦患。<a id="a-7k"></a>阿那律陀，<a id="a-7l"></a>若汝成就大人八念，<a id="a-7m"></a>而复得此四增上心，<a id="a-7n"></a>现法乐居，<a id="a-7o"></a>易不难得者，<a id="a-7p"></a>我尚不说汝诸善法住，<a id="a-7q"></a>况说衰退？<a id="a-7r"></a>但当昼夜增长善法而不衰退！</p>
  <p id="a7s">“阿那律陀，<a id="a-7t"></a>若汝成就大人八念，<a id="a-7u"></a>而复得此四增上心，<a id="a-7v"></a>现法乐居，<a id="a-7w"></a>易不难得者，<a id="a-7x"></a>汝于二果必得其一，<a id="a-7y"></a>或于现世得究竟智，<a id="a-7z"></a>或复有余得阿那含。<a id="a-80"></a>阿那律陀，<a id="a-81"></a>汝当成就此大人八念，<a id="a-82"></a>亦应得此四增上心，<a id="a-83"></a>现法乐居，<a id="a-84"></a>易不难得已，<a id="a-85"></a>然后于枝提瘦水渚林中受夏坐也。<a id="a-86"></a>”</p>
  <p id="a87">尔时，<a id="a-88"></a>世尊为尊者阿那律陀说法，<a id="a-89"></a>劝发渴仰，<a id="a-8A"></a>成就欢喜；<a id="a-8B"></a>无量方便为彼说法，<a id="a-8C"></a>劝发渴仰，<a id="a-8D"></a>成就欢喜已，<a id="a-8E"></a>入如其像定。<a id="a-8F"></a>以如其像定，<a id="a-8G"></a>犹若力士屈伸臂顷，<a id="a-8H"></a>如是，<a id="a-8I"></a>世尊从枝提瘦水渚林中忽没不见，<a id="a-8J"></a>住婆奇瘦鼉山怖林鹿野园中。</p>
  <p id="a8K">彼时，<a id="a-8L"></a>尊者阿难执拂侍佛。<a id="a-8M"></a>于是，<a id="a-8N"></a>世尊便从定觉，<a id="a-8O"></a>回顾告曰：<a id="a-8P"></a>“阿难，<a id="a-8Q"></a>若有比丘游鼉山怖林鹿野园中者，<a id="a-8R"></a>令彼一切皆集讲堂。<a id="a-8S"></a>集讲堂已，<a id="a-8T"></a>还来白我。<a id="a-8U"></a>”</p>
  <p id="a8V">尊者阿难受佛教已，<a id="a-8W"></a>稽首礼足，<a id="a-8X"></a>即行宣敕，<a id="a-8Y"></a>诸有比丘游鼉山怖林鹿野园中者，<a id="a-8Z"></a>令彼一切皆集讲堂。<a id="a-8a"></a>集讲堂已，<a id="a-8b"></a>还诣佛所，<a id="a-8c"></a>头面礼足，<a id="a-8d"></a>却住一面，<a id="a-8e"></a>白曰：<a id="a-8f"></a>“世尊，<a id="a-8g"></a>诸有比丘游鼉山怖林鹿野园中者，<a id="a-8h"></a>已令一切皆集讲堂，<a id="a-8i"></a>惟愿世尊自当知时。<a id="a-8j"></a>”</p>
  <p id="a8k">于是，<a id="a-8l"></a>世尊将尊者阿难往诣讲堂，<a id="a-8m"></a>于比丘众前敷座而坐。<a id="a-8n"></a>坐已，<a id="a-8o"></a>告曰：<a id="a-8p"></a>“诸比丘，<a id="a-8q"></a>我今为汝说大人八念，<a id="a-8r"></a>汝等谛听！<a id="a-8s"></a>善思念之。<a id="a-8t"></a>”时，<a id="a-8u"></a>诸比丘受教而听。</p>
  <p id="a8v">佛言：<a id="a-8w"></a>“大人八念者，<a id="a-8x"></a>谓道从无欲，<a id="a-8y"></a>非有欲得；<a id="a-8z"></a>道从知足，<a id="a-90"></a>非无厌得；<a id="a-91"></a>道从远离，<a id="a-92"></a>非乐聚会，<a id="a-93"></a>非住聚会，<a id="a-94"></a>非合聚会得；<a id="a-95"></a>道从精勤，<a id="a-96"></a>非懈怠得；<a id="a-97"></a>道从正念，<a id="a-98"></a>非邪念得；<a id="a-99"></a>道从定意，<a id="a-9A"></a>非乱意得；<a id="a-9B"></a>道从智慧，<a id="a-9C"></a>非愚痴得；<a id="a-9D"></a>道从不戏、<a id="a-9E"></a>乐不戏、<a id="a-9F"></a>行不戏，<a id="a-9G"></a>非戏、<a id="a-9H"></a>非乐戏、<a id="a-9I"></a>非行戏得。<a id="a-9J"></a>”</p>
  <p id="a9K">“云何道从无欲，<a id="a-9L"></a>非有欲得？<a id="a-9M"></a>谓比丘得无欲，<a id="a-9N"></a>自知得无欲，<a id="a-9O"></a>不令他人知我无欲；<a id="a-9P"></a>得知足、<a id="a-9Q"></a>得远离、<a id="a-9R"></a>得精勤、<a id="a-9S"></a>得正念、<a id="a-9T"></a>得定意、<a id="a-9U"></a>得智慧、<a id="a-9V"></a>得不戏，<a id="a-9W"></a>自知得不戏，<a id="a-9X"></a>不欲令他知我无欲，<a id="a-9Y"></a>是谓道从无欲，<a id="a-9Z"></a>非有欲得。<a id="a-9a"></a>云何道从知足，<a id="a-9b"></a>非无厌得？<a id="a-9c"></a>谓比丘行知足，<a id="a-9d"></a>衣取覆形，<a id="a-9e"></a>食取充躯，<a id="a-9f"></a>是谓道从知足，<a id="a-9g"></a>非无厌得。<a id="a-9h"></a>云何道从远离，<a id="a-9i"></a>非乐聚会，<a id="a-9j"></a>非住聚会，<a id="a-9k"></a>非合聚会得？<a id="a-9l"></a>谓比丘行远离，<a id="a-9m"></a>成就二远离，<a id="a-9n"></a>身及心俱远离，<a id="a-9o"></a>是谓道从远离，<a id="a-9p"></a>非乐聚会，<a id="a-9q"></a>非住聚会，<a id="a-9r"></a>非合聚会得。<a id="a-9s"></a>云何道从精进，<a id="a-9t"></a>非懈怠得？<a id="a-9u"></a>谓比丘常行精进，<a id="a-9v"></a>断恶不善，<a id="a-9w"></a>修诸善法，<a id="a-9x"></a>恒自起意，<a id="a-9y"></a>专一坚固，<a id="a-9z"></a>为诸善本不舍方便，<a id="a-A0"></a>是谓道从精勤，<a id="a-A1"></a>非懈怠得。<a id="a-A2"></a>云何道从正念，<a id="a-A3"></a>非邪念得？<a id="a-A4"></a>谓比丘观内身如身，<a id="a-A5"></a>观内觉、<a id="a-A6"></a>心、<a id="a-A7"></a>法如法，<a id="a-A8"></a>是谓道从正念，<a id="a-A9"></a>非邪念得。<a id="a-AA"></a>云何道从定意，<a id="a-AB"></a>非乱意得？<a id="a-AC"></a>谓比丘离欲、<a id="a-AD"></a>离恶不善之法至得第四禅成就游，<a id="a-AE"></a>是谓道从定意，<a id="a-AF"></a>非乱意得。<a id="a-AG"></a>云何道从智慧，<a id="a-AH"></a>非愚痴得？<a id="a-AI"></a>谓比丘修行智慧，<a id="a-AJ"></a>观兴衰法，<a id="a-AK"></a>得如是智，<a id="a-AL"></a>圣慧明达，<a id="a-AM"></a>分别晓了，<a id="a-AN"></a>以正尽苦，<a id="a-AO"></a>是谓道从智慧，<a id="a-AP"></a>非愚痴得。<a id="a-AQ"></a>云何道从不戏、<a id="a-AR"></a>乐不戏、<a id="a-AS"></a>行不戏，<a id="a-AT"></a>非戏、<a id="a-AU"></a>非乐戏、<a id="a-AV"></a>非行戏得？<a id="a-AW"></a>谓比丘意常灭戏，<a id="a-AX"></a>乐住无余涅槃，<a id="a-AY"></a>心恒乐住，<a id="a-AZ"></a>欢喜意解，<a id="a-Aa"></a>是谓道从不戏、<a id="a-Ab"></a>乐不戏、<a id="a-Ac"></a>行不戏，<a id="a-Ad"></a>非戏、<a id="a-Ae"></a>非乐戏、<a id="a-Af"></a>非行戏得。<a id="a-Ag"></a>”</p>
  <p id="aAh">“诸比丘，<a id="a-Ai"></a>阿那律陀比丘成就此大人八念已，<a id="a-Aj"></a>然后枝提瘦水渚林中受夏坐也。<a id="a-Ak"></a>我以此教彼，<a id="a-Al"></a>在远离独住，<a id="a-Am"></a>心无放逸，<a id="a-An"></a>修行精勤。<a id="a-Ao"></a>彼在远离独住，<a id="a-Ap"></a>心无放逸，<a id="a-Aq"></a>修行精勤已，<a id="a-Ar"></a>族姓子所为，<a id="a-As"></a>剃除须发，<a id="a-At"></a>著袈裟衣，<a id="a-Au"></a>至信、<a id="a-Av"></a>舍家、<a id="a-Aw"></a>无家、<a id="a-Ax"></a>学道者，<a id="a-Ay"></a>唯无上梵行讫，<a id="a-Az"></a>于现法中自知、<a id="a-B0"></a>自觉、<a id="a-B1"></a>自作证成就游：<a id="a-B2"></a>生已尽，<a id="a-B3"></a>梵行已立，<a id="a-B4"></a>所作已办，<a id="a-B5"></a>不更受有，<a id="a-B6"></a>知如真。<a id="a-B7"></a>”</p>
  <p id="aB8">是时，<a id="a-B9"></a>尊者阿那律陀得阿罗呵，<a id="a-BA"></a>心正解脱，<a id="a-BB"></a>得长老上尊，<a id="a-BC"></a>则于尔时而说颂曰：</p>
  <p id="aBD">“遥知我思念，<a id="a-BE"></a>无上世间师，</p>
  <p id="aBF">正身心入定，<a id="a-BG"></a>乘虚忽来到。</p>
  <p id="aBH">如我心所念，<a id="a-BI"></a>为说而复过，</p>
  <p id="aBJ">诸佛乐不戏，<a id="a-BK"></a>远离一切戏。</p>
  <p id="aBL">既从彼知法，<a id="a-BM"></a>乐住正法中，</p>
  <p id="aBN">逮得三昧达，<a id="a-BO"></a>佛法作已办。</p>
  <p id="aBP">我不乐于死，<a id="a-BQ"></a>亦不愿于生，</p>
  <p id="aBR">随时任所适，<a id="a-BS"></a>立正念正智。</p>
  <p id="aBT">鞞耶离竹林，<a id="a-BU"></a>我寿在彼尽，</p>
  <p id="aBV">当在竹林下，<a id="a-BW"></a>无余般涅槃。<a id="a-BX"></a>”</p>
  <p id="aBY">佛说如是，<a id="a-BZ"></a>尊者阿那律陀及诸比丘闻佛所说，<a id="a-Ba"></a>欢喜奉行。</p>
  <p data-pb></p>
  <h2 id="aBb">长寿王品净不动道经第四</h2>
  <p id="aBc">我闻如是：<a id="a-Bd"></a>一时，<a id="a-Be"></a>佛游拘楼瘦，<a id="a-Bf"></a>在剑磨瑟昙拘楼都邑。</p>
  <p id="aBg">尔时，<a id="a-Bh"></a>世尊告诸比丘：<a id="a-Bi"></a>“欲者无常、<a id="a-Bj"></a>虚伪、<a id="a-Bk"></a>妄言，<a id="a-Bl"></a>是妄言法则是幻化、<a id="a-Bm"></a>欺诳、<a id="a-Bn"></a>愚痴。<a id="a-Bo"></a>若现世欲及后世欲，<a id="a-Bp"></a>若现世色及后世色，<a id="a-Bq"></a>彼一切是魔境界，<a id="a-Br"></a>则是魔饵，<a id="a-Bs"></a>因此令心生无量恶不善之法，<a id="a-Bt"></a>增伺、<a id="a-Bu"></a>瞋恚及斗诤等，<a id="a-Bv"></a>谓圣弟子学时为作障碍。<a id="a-Bw"></a>多闻圣弟子作如是观：<a id="a-Bx"></a>‘世尊所说，<a id="a-By"></a>欲者无常、<a id="a-Bz"></a>虚伪、<a id="a-C0"></a>妄言，<a id="a-C1"></a>是妄言法则是幻化、<a id="a-C2"></a>欺诳、<a id="a-C3"></a>愚痴。<a id="a-C4"></a>若现世欲及后世欲，<a id="a-C5"></a>若现世色及后世色，<a id="a-C6"></a>彼一切是魔境界，<a id="a-C7"></a>则是魔饵，<a id="a-C8"></a>因此令心生无量恶不善之法，<a id="a-C9"></a>增伺、<a id="a-CA"></a>瞋恚及斗诤等，<a id="a-CB"></a>谓圣弟子学时为作障碍。<a id="a-CC"></a>’彼作是念：<a id="a-CD"></a>‘我可得大心成就游，<a id="a-CE"></a>掩伏世间，<a id="a-CF"></a>摄持其心。<a id="a-CG"></a>若我得大心成就游，<a id="a-CH"></a>掩伏世间，<a id="a-CI"></a>摄持其心者，<a id="a-CJ"></a>如是心便不生无量恶不善之法，<a id="a-CK"></a>增伺、<a id="a-CL"></a>瞋恚及斗诤等，<a id="a-CM"></a>谓圣弟子学时为作障碍。<a id="a-CN"></a>’彼以是行、<a id="a-CO"></a>以是学，<a id="a-CP"></a>如是修习而广布，<a id="a-CQ"></a>便于处得心净。<a id="a-CR"></a>于处得心净已，<a id="a-CS"></a>比丘者或于此得入不动，<a id="a-CT"></a>或以慧为解；<a id="a-CU"></a>彼于后时，<a id="a-CV"></a>身坏命终，<a id="a-CW"></a>因本意故，<a id="a-CX"></a>必至不动，<a id="a-CY"></a>是谓第一说净不动道。</p>
  <p id="aCZ">“复次，<a id="a-Ca"></a>多闻圣弟子作如是观：<a id="a-Cb"></a>‘若有色者，<a id="a-Cc"></a>彼一切四大及四大造，<a id="a-Cd"></a>四大者是无常法，<a id="a-Ce"></a>是苦、<a id="a-Cf"></a>是灭。<a id="a-Cg"></a>’彼如是行、<a id="a-Ch"></a>如是学，<a id="a-Ci"></a>如是修习而广布，<a id="a-Cj"></a>便于处得心净。<a id="a-Ck"></a>于处得心净已，<a id="a-Cl"></a>比丘者或于此得入不动，<a id="a-Cm"></a>或以慧为解；<a id="a-Cn"></a>彼于后时，<a id="a-Co"></a>身坏命终，<a id="a-Cp"></a>因本意故，<a id="a-Cq"></a>必至不动，<a id="a-Cr"></a>是谓第二说净不动道。</p>
  <p id="aCs">“复次，<a id="a-Ct"></a>多闻圣弟子作如是观：<a id="a-Cu"></a>‘若现世欲及后世欲，<a id="a-Cv"></a>若现世色及后世色，<a id="a-Cw"></a>若现世欲想、<a id="a-Cx"></a>后世欲想，<a id="a-Cy"></a>若现世色想、<a id="a-Cz"></a>后世色想，<a id="a-D0"></a>彼一切想是无常法、<a id="a-D1"></a>是苦、<a id="a-D2"></a>是灭。<a id="a-D3"></a>’彼于尔时必得不动想，<a id="a-D4"></a>彼如是行、<a id="a-D5"></a>如是学，<a id="a-D6"></a>如是修习而广布，<a id="a-D7"></a>便于处得心净。<a id="a-D8"></a>于处得心净已，<a id="a-D9"></a>比丘者或于此得入不动，<a id="a-DA"></a>或以慧为解；<a id="a-DB"></a>彼于后时，<a id="a-DC"></a>身坏命终，<a id="a-DD"></a>因本意故，<a id="a-DE"></a>必至不动，<a id="a-DF"></a>是谓第三说净不动道。</p>
  <p id="aDG">“复次，<a id="a-DH"></a>多闻圣弟子作如是观：<a id="a-DI"></a>‘若现世欲想、<a id="a-DJ"></a>后世欲想，<a id="a-DK"></a>若现世色想、<a id="a-DL"></a>后世色想及不动想，<a id="a-DM"></a>彼一切想是无常法，<a id="a-DN"></a>是苦、<a id="a-DO"></a>是灭。<a id="a-DP"></a>’彼于尔时得无所有处想，<a id="a-DQ"></a>彼如是行、<a id="a-DR"></a>如是学，<a id="a-DS"></a>如是修习而广布，<a id="a-DT"></a>便于处得心净。<a id="a-DU"></a>于处得心净已，<a id="a-DV"></a>比丘者或于此得入不动，<a id="a-DW"></a>或以慧为解；<a id="a-DX"></a>彼于后时，<a id="a-DY"></a>身坏命终，<a id="a-DZ"></a>因本意故，<a id="a-Da"></a>必至不动，<a id="a-Db"></a>是谓第一说净无所有处道。<a id="a-Dc"></a>”</p>
  <p id="aDd">“复次，<a id="a-De"></a>多闻圣弟子作如是观：<a id="a-Df"></a>‘此世空空于神、<a id="a-Dg"></a>神所有，<a id="a-Dh"></a>空有常，<a id="a-Di"></a>空有恒，<a id="a-Dj"></a>空长存，<a id="a-Dk"></a>空不变易。<a id="a-Dl"></a>’彼如是行、<a id="a-Dm"></a>如是学，<a id="a-Dn"></a>如是修习而广布，<a id="a-Do"></a>便于处得心净。<a id="a-Dp"></a>于处得心净已，<a id="a-Dq"></a>比丘者或于此得入无所有处，<a id="a-Dr"></a>或以慧为解；<a id="a-Ds"></a>彼于后时，<a id="a-Dt"></a>身坏命终，<a id="a-Du"></a>因本意故，<a id="a-Dv"></a>必至无所有处，<a id="a-Dw"></a>是谓第二说净无所有处道。</p>
  <p id="aDx">“复次，<a id="a-Dy"></a>多闻圣弟子作如是观：<a id="a-Dz"></a>‘我非为他而有所为，<a id="a-E0"></a>亦非自为而有所为。<a id="a-E1"></a>’彼如是行、<a id="a-E2"></a>如是学，<a id="a-E3"></a>如是修习而广布，<a id="a-E4"></a>便于处得心净。<a id="a-E5"></a>于处得心净已，<a id="a-E6"></a>比丘者或于此得入无所有处，<a id="a-E7"></a>或以慧为解；<a id="a-E8"></a>彼于后时，<a id="a-E9"></a>身坏命终，<a id="a-EA"></a>因本意故，<a id="a-EB"></a>必至无所有处，<a id="a-EC"></a>是谓第三说净无所有处道。</p>
  <p id="aED">“复次，<a id="a-EE"></a>多闻圣弟子作如是观：<a id="a-EF"></a>‘若现世欲及后世欲，<a id="a-EG"></a>若现世色及后世色，<a id="a-EH"></a>若现世欲想、<a id="a-EI"></a>后世欲想，<a id="a-EJ"></a>若现世色想、<a id="a-EK"></a>后世色想及不动想、<a id="a-EL"></a>无所有处想，<a id="a-EM"></a>彼一切想是无常法，<a id="a-EN"></a>是苦、<a id="a-EO"></a>是灭。<a id="a-EP"></a>’彼于尔时而得无想，<a id="a-EQ"></a>彼如是行、<a id="a-ER"></a>如是学，<a id="a-ES"></a>如是修习而广布，<a id="a-ET"></a>便于处得心净。<a id="a-EU"></a>于处得心净已，<a id="a-EV"></a>比丘者或于此得入无想，<a id="a-EW"></a>或以慧为解；<a id="a-EX"></a>彼于后时，<a id="a-EY"></a>身坏命终，<a id="a-EZ"></a>因本意故，<a id="a-Ea"></a>必至无想处，<a id="a-Eb"></a>是谓说净无想道。<a id="a-Ec"></a>”</p>
  <p id="aEd">是时，<a id="a-Ee"></a>尊者阿难执拂侍佛。<a id="a-Ef"></a>于是，<a id="a-Eg"></a>尊者阿难叉手向佛，<a id="a-Eh"></a>白曰：<a id="a-Ei"></a>“世尊，<a id="a-Ej"></a>若有比丘如是行：<a id="a-Ek"></a>‘无我、<a id="a-El"></a>无我所、<a id="a-Em"></a>我当不有、<a id="a-En"></a>我所当不有，<a id="a-Eo"></a>若本有者，<a id="a-Ep"></a>便尽得舍。<a id="a-Eq"></a>’世尊，<a id="a-Er"></a>比丘行如是，<a id="a-Es"></a>彼为尽，<a id="a-Et"></a>得般涅槃耶？<a id="a-Eu"></a>”</p>
  <p id="aEv">世尊告曰：<a id="a-Ew"></a>“阿难，<a id="a-Ex"></a>此事不定，<a id="a-Ey"></a>或有得者，<a id="a-Ez"></a>或有不得。<a id="a-F0"></a>”</p>
  <p id="aF1">尊者阿难白曰：<a id="a-F2"></a>“世尊，<a id="a-F3"></a>比丘云何行不得般涅槃？<a id="a-F4"></a>”</p>
  <p id="aF5">世尊告曰：<a id="a-F6"></a>“阿难，<a id="a-F7"></a>若比丘如是行，<a id="a-F8"></a>无我、<a id="a-F9"></a>无我所、<a id="a-FA"></a>我当不有、<a id="a-FB"></a>我所当不有，<a id="a-FC"></a>若本有者，<a id="a-FD"></a>便尽得舍。<a id="a-FE"></a>阿难，<a id="a-FF"></a>若比丘乐彼舍、<a id="a-FG"></a>著彼舍、<a id="a-FH"></a>住彼舍者，<a id="a-FI"></a>阿难，<a id="a-FJ"></a>比丘行如是，<a id="a-FK"></a>必不得般涅槃。<a id="a-FL"></a>”</p>
  <p id="aFM">尊者阿难白曰：<a id="a-FN"></a>“世尊，<a id="a-FO"></a>比丘若有所受，<a id="a-FP"></a>不得般涅槃耶？<a id="a-FQ"></a>”</p>
  <p id="aFR">世尊告曰：<a id="a-FS"></a>“阿难，<a id="a-FT"></a>若比丘有所受者，<a id="a-FU"></a>彼必不得般涅槃也。<a id="a-FV"></a>”</p>
  <p id="aFW">尊者阿难白曰：<a id="a-FX"></a>“世尊，<a id="a-FY"></a>彼比丘为何所受？<a id="a-FZ"></a>”</p>
  <p id="aFa">世尊告曰：<a id="a-Fb"></a>“阿难，<a id="a-Fc"></a>行中有余，<a id="a-Fd"></a>谓有想、<a id="a-Fe"></a>无想处，<a id="a-Ff"></a>于有中第一，<a id="a-Fg"></a>彼比丘受。<a id="a-Fh"></a>”</p>
  <p id="aFi">尊者阿难白曰：<a id="a-Fj"></a>“世尊，<a id="a-Fk"></a>彼比丘受余行耶？<a id="a-Fl"></a>”</p>
  <p id="aFm">世尊告曰：<a id="a-Fn"></a>“阿难，<a id="a-Fo"></a>如是比丘受余行也。<a id="a-Fp"></a>”</p>
  <p id="aFq">尊者阿难白曰：<a id="a-Fr"></a>“世尊，<a id="a-Fs"></a>比丘云何行必得般涅槃？<a id="a-Ft"></a>”</p>
  <p id="aFu">世尊告曰：<a id="a-Fv"></a>“阿难，<a id="a-Fw"></a>若比丘如是行，<a id="a-Fx"></a>无我、<a id="a-Fy"></a>无我所、<a id="a-Fz"></a>我当不有、<a id="a-G0"></a>我所当不有，<a id="a-G1"></a>若本有者，<a id="a-G2"></a>便尽得舍。<a id="a-G3"></a>阿难，<a id="a-G4"></a>若比丘不乐彼舍、<a id="a-G5"></a>不著彼舍、<a id="a-G6"></a>不住彼舍者，<a id="a-G7"></a>阿难，<a id="a-G8"></a>比丘行如是。<a id="a-G9"></a>必得般涅槃。<a id="a-GA"></a>”</p>
  <p id="aGB">尊者阿难白曰：<a id="a-GC"></a>“世尊，<a id="a-GD"></a>比丘若无所受，<a id="a-GE"></a>必得般涅槃耶？<a id="a-GF"></a>”</p>
  <p id="aGG">世尊告曰：<a id="a-GH"></a>“阿难，<a id="a-GI"></a>若比丘无所受，<a id="a-GJ"></a>必得般涅槃。<a id="a-GK"></a>”</p>
  <p id="aGL">尔时，<a id="a-GM"></a>尊者阿难叉手向佛，<a id="a-GN"></a>白曰：<a id="a-GO"></a>“世尊已说净不动道，<a id="a-GP"></a>已说净无所有处道，<a id="a-GQ"></a>已说净无想道，<a id="a-GR"></a>已说无余涅槃。<a id="a-GS"></a>世尊，<a id="a-GT"></a>云何圣解脱耶？<a id="a-GU"></a>”</p>
  <p id="aGV">世尊告曰：<a id="a-GW"></a>“阿难，<a id="a-GX"></a>多闻圣弟子作如是观：<a id="a-GY"></a>‘若现世欲及后世欲，<a id="a-GZ"></a>若现世色及后世色，<a id="a-Ga"></a>若现世欲想、<a id="a-Gb"></a>后世欲想，<a id="a-Gc"></a>若现世色想、<a id="a-Gd"></a>后世色想及不动想、<a id="a-Ge"></a>无所有处想、<a id="a-Gf"></a>无想想，<a id="a-Gg"></a>彼一切想是无常法、<a id="a-Gh"></a>是苦、<a id="a-Gi"></a>是灭，<a id="a-Gj"></a>是谓自己有。<a id="a-Gk"></a>若自己有者，<a id="a-Gl"></a>是生、<a id="a-Gm"></a>是老、<a id="a-Gn"></a>是病、<a id="a-Go"></a>是死。<a id="a-Gp"></a>’阿难，<a id="a-Gq"></a>若有此法，<a id="a-Gr"></a>一切尽灭无余不复有者，<a id="a-Gs"></a>彼则无生，<a id="a-Gt"></a>无老、<a id="a-Gu"></a>病、<a id="a-Gv"></a>死。<a id="a-Gw"></a>圣如是观，<a id="a-Gx"></a>若有者必是解脱法，<a id="a-Gy"></a>若有无余涅槃者是名甘露。<a id="a-Gz"></a>彼如是观、<a id="a-H0"></a>如是见，<a id="a-H1"></a>必得欲漏心解脱，<a id="a-H2"></a>有漏、<a id="a-H3"></a>无明漏心解脱；<a id="a-H4"></a>解脱已，<a id="a-H5"></a>便知解脱：<a id="a-H6"></a>生已尽，<a id="a-H7"></a>梵行已立，<a id="a-H8"></a>所作已办，<a id="a-H9"></a>不更受有，<a id="a-HA"></a>知如真。</p>
  <p id="aHB">“阿难，<a id="a-HC"></a>我今为汝已说净不动道，<a id="a-HD"></a>已说净无所有处道，<a id="a-HE"></a>已说净无想道，<a id="a-HF"></a>已说无余涅槃，<a id="a-HG"></a>已说圣解脱。<a id="a-HH"></a>如尊师所为弟子起大慈哀，<a id="a-HI"></a>怜念愍伤，<a id="a-HJ"></a>求义及饶益，<a id="a-HK"></a>求安隐快乐者，<a id="a-HL"></a>我今已作。<a id="a-HM"></a>汝等当复自作，<a id="a-HN"></a>至无事处，<a id="a-HO"></a>至林树下，<a id="a-HP"></a>空安静处宴坐思惟，<a id="a-HQ"></a>勿得放逸！<a id="a-HR"></a>勤加精进，<a id="a-HS"></a>莫令后悔！<a id="a-HT"></a>此是我之教敕，<a id="a-HU"></a>是我训诲。<a id="a-HV"></a>”</p>
  <p id="aHW">佛说如是，<a id="a-HX"></a>尊者阿难及诸比丘闻佛所说，<a id="a-HY"></a>欢喜奉行。</p>
  <p data-pb></p>
  <h2 id="aHZ">长寿王品郁伽支罗经第五</h2>
  <p id="aHa">我闻如是：<a id="a-Hb"></a>一时，<a id="a-Hc"></a>佛游郁伽支罗，<a id="a-Hd"></a>在恒水池岸。</p>
  <p id="aHe">尔时，<a id="a-Hf"></a>一比丘则于晡时从宴坐起，<a id="a-Hg"></a>往诣佛所，<a id="a-Hh"></a>稽首佛足，<a id="a-Hi"></a>却坐一面，<a id="a-Hj"></a>白曰：<a id="a-Hk"></a>“世尊，<a id="a-Hl"></a>惟愿为我善略说法，<a id="a-Hm"></a>从世尊闻已，<a id="a-Hn"></a>在远离独住，<a id="a-Ho"></a>心无放逸，<a id="a-Hp"></a>修行精勤。<a id="a-Hq"></a>因在远离独住，<a id="a-Hr"></a>心无放逸，<a id="a-Hs"></a>修行精勤故，<a id="a-Ht"></a>族姓子所为，<a id="a-Hu"></a>剃除须发，<a id="a-Hv"></a>著袈裟衣，<a id="a-Hw"></a>至信、<a id="a-Hx"></a>舍家、<a id="a-Hy"></a>无家、<a id="a-Hz"></a>学道者，<a id="a-I0"></a>唯无上梵行讫，<a id="a-I1"></a>于现法中自知、<a id="a-I2"></a>自觉、<a id="a-I3"></a>自作证成就游：<a id="a-I4"></a>生已尽，<a id="a-I5"></a>梵行已立，<a id="a-I6"></a>所作已办，<a id="a-I7"></a>不更受有，<a id="a-I8"></a>知如真。<a id="a-I9"></a>”</p>
  <p id="aIA">世尊告曰：<a id="a-IB"></a>“比丘当如是学，<a id="a-IC"></a>令心得住，<a id="a-ID"></a>在内不动无量善修。<a id="a-IE"></a>复观内身如身，<a id="a-IF"></a>行极精勤，<a id="a-IG"></a>立正念、<a id="a-IH"></a>正智，<a id="a-II"></a>善自御心，<a id="a-IJ"></a>令离悭贪，<a id="a-IK"></a>意无忧戚。<a id="a-IL"></a>复观外身如身，<a id="a-IM"></a>行极精勤，<a id="a-IN"></a>立正念、<a id="a-IO"></a>正智，<a id="a-IP"></a>善自御心，<a id="a-IQ"></a>令离悭贪，<a id="a-IR"></a>意无忧戚。<a id="a-IS"></a>复观内外身如身，<a id="a-IT"></a>行极精勤，<a id="a-IU"></a>立正念、<a id="a-IV"></a>正智，<a id="a-IW"></a>善自御心，<a id="a-IX"></a>令离悭贪，<a id="a-IY"></a>意无忧戚。<a id="a-IZ"></a>比丘，<a id="a-Ia"></a>如此之定，<a id="a-Ib"></a>去时、<a id="a-Ic"></a>来时当善修习，<a id="a-Id"></a>住时、<a id="a-Ie"></a>坐时、<a id="a-If"></a>卧时、<a id="a-Ig"></a>眠时、<a id="a-Ih"></a>寤时、<a id="a-Ii"></a>眠寤时亦当修习。<a id="a-Ij"></a>复次，<a id="a-Ik"></a>亦当修习有觉有观定、<a id="a-Il"></a>无觉少观定，<a id="a-Im"></a>修习无觉无观定；<a id="a-In"></a>亦当修习喜共俱定、<a id="a-Io"></a>乐共俱定、<a id="a-Ip"></a>定共俱定，<a id="a-Iq"></a>修习舍共俱定。</p>
  <p id="aIr">“比丘，<a id="a-Is"></a>若修此定极善修者，<a id="a-It"></a>比丘，<a id="a-Iu"></a>当复更修观内觉如觉，<a id="a-Iv"></a>行极精勤，<a id="a-Iw"></a>立正念、<a id="a-Ix"></a>正智，<a id="a-Iy"></a>善自御心，<a id="a-Iz"></a>令离悭贪，<a id="a-J0"></a>意无忧戚。<a id="a-J1"></a>复观外觉如觉，<a id="a-J2"></a>行极精勤，<a id="a-J3"></a>立正念、<a id="a-J4"></a>正智，<a id="a-J5"></a>善自御心，<a id="a-J6"></a>令离悭贪，<a id="a-J7"></a>意无忧戚。<a id="a-J8"></a>复观外觉如觉，<a id="a-J9"></a>行极精勤，<a id="a-JA"></a>立正念、<a id="a-JB"></a>正智，<a id="a-JC"></a>善自御心，<a id="a-JD"></a>令离悭贪，<a id="a-JE"></a>意无忧戚。<a id="a-JF"></a>比丘，<a id="a-JG"></a>如此之定，<a id="a-JH"></a>去时、<a id="a-JI"></a>来时当善修习，<a id="a-JJ"></a>住时、<a id="a-JK"></a>坐时、<a id="a-JL"></a>卧时、<a id="a-JM"></a>眠时、<a id="a-JN"></a>寤时、<a id="a-JO"></a>眠寤时亦当修习。<a id="a-JP"></a>复次，<a id="a-JQ"></a>亦当修习有觉有观定、<a id="a-JR"></a>无觉少观定，<a id="a-JS"></a>修习无觉无观定；<a id="a-JT"></a>亦当修习喜共俱定、<a id="a-JU"></a>乐共俱定、<a id="a-JV"></a>定共俱定，<a id="a-JW"></a>修习舍共俱定。</p>
  <p id="aJX">“比丘，<a id="a-JY"></a>若修此定极善修者，<a id="a-JZ"></a>比丘，<a id="a-Ja"></a>当复更修观内心如心，<a id="a-Jb"></a>行极精勤，<a id="a-Jc"></a>立正念、<a id="a-Jd"></a>正智，<a id="a-Je"></a>善自御心，<a id="a-Jf"></a>令离悭贪，<a id="a-Jg"></a>意无忧戚。<a id="a-Jh"></a>复观外心如心，<a id="a-Ji"></a>行极精勤，<a id="a-Jj"></a>立正念、<a id="a-Jk"></a>正智，<a id="a-Jl"></a>善自御心，<a id="a-Jm"></a>令离悭贪，<a id="a-Jn"></a>意无忧戚。<a id="a-Jo"></a>复观内外心如心，<a id="a-Jp"></a>行极精勤，<a id="a-Jq"></a>立正念、<a id="a-Jr"></a>正智，<a id="a-Js"></a>善自御心，<a id="a-Jt"></a>令离悭贪，<a id="a-Ju"></a>意无忧戚。<a id="a-Jv"></a>比丘，<a id="a-Jw"></a>如此之定，<a id="a-Jx"></a>去时、<a id="a-Jy"></a>来时当善修习，<a id="a-Jz"></a>住时、<a id="a-K0"></a>坐时、<a id="a-K1"></a>卧时、<a id="a-K2"></a>眠时、<a id="a-K3"></a>寤时、<a id="a-K4"></a>眠寤时亦当修习。<a id="a-K5"></a>复次，<a id="a-K6"></a>亦当修习有觉有观定、<a id="a-K7"></a>无觉少观定，<a id="a-K8"></a>修习无觉无观定；<a id="a-K9"></a>亦当修习喜共俱定、<a id="a-KA"></a>乐共俱定、<a id="a-KB"></a>定共俱定，<a id="a-KC"></a>修习舍共俱定。</p>
  <p id="aKD">“比丘，<a id="a-KE"></a>若修此定极善修者，<a id="a-KF"></a>比丘，<a id="a-KG"></a>当复更修观内法如法，<a id="a-KH"></a>行极精勤，<a id="a-KI"></a>立正念、<a id="a-KJ"></a>正智，<a id="a-KK"></a>善自御心，<a id="a-KL"></a>令离悭贪，<a id="a-KM"></a>意无忧戚。<a id="a-KN"></a>复观外法如法，<a id="a-KO"></a>行极精勤，<a id="a-KP"></a>立正念、<a id="a-KQ"></a>正智，<a id="a-KR"></a>善自御心，<a id="a-KS"></a>令离悭贪，<a id="a-KT"></a>意无忧戚。<a id="a-KU"></a>复观内外法如法，<a id="a-KV"></a>行极精勤，<a id="a-KW"></a>立正念、<a id="a-KX"></a>正智，<a id="a-KY"></a>善自御心，<a id="a-KZ"></a>令离悭贪，<a id="a-Ka"></a>意无忧戚。<a id="a-Kb"></a>比丘，<a id="a-Kc"></a>如此之定，<a id="a-Kd"></a>去时、<a id="a-Ke"></a>来时当善修习，<a id="a-Kf"></a>住时、<a id="a-Kg"></a>坐时、<a id="a-Kh"></a>卧时、<a id="a-Ki"></a>眠时、<a id="a-Kj"></a>寤时、<a id="a-Kk"></a>眠寤时亦当修习。<a id="a-Kl"></a>复次，<a id="a-Km"></a>亦当修习有觉有观定、<a id="a-Kn"></a>无觉少观定，<a id="a-Ko"></a>修习无觉无观定；<a id="a-Kp"></a>亦当修习喜共俱定、<a id="a-Kq"></a>乐共俱定、<a id="a-Kr"></a>定共俱定，<a id="a-Ks"></a>修习舍共俱定。<a id="a-Kt"></a>”</p>
  <p id="aKu">“比丘，<a id="a-Kv"></a>若修此定极善修者，<a id="a-Kw"></a>比丘，<a id="a-Kx"></a>心当与慈俱，<a id="a-Ky"></a>遍满一方成就游。<a id="a-Kz"></a>如是二三四方，<a id="a-L0"></a>四维上下，<a id="a-L1"></a>普周一切，<a id="a-L2"></a>心与慈俱，<a id="a-L3"></a>无结无怨，<a id="a-L4"></a>无恚无诤，<a id="a-L5"></a>极广甚大，<a id="a-L6"></a>无量善修，<a id="a-L7"></a>遍满一切世间成就游。<a id="a-L8"></a>如是悲、<a id="a-L9"></a>喜，<a id="a-LA"></a>心与舍俱，<a id="a-LB"></a>无结无怨，<a id="a-LC"></a>无恚无诤，<a id="a-LD"></a>极广甚大，<a id="a-LE"></a>无量善修，<a id="a-LF"></a>遍满一切世间成就游。</p>
  <p id="aLG">“比丘，<a id="a-LH"></a>若汝修习此定极善修者，<a id="a-LI"></a>若游东方，<a id="a-LJ"></a>必得安乐，<a id="a-LK"></a>无众苦患；<a id="a-LL"></a>若游南方、<a id="a-LM"></a>西方、<a id="a-LN"></a>北方者，<a id="a-LO"></a>必得安乐，<a id="a-LP"></a>无众苦患。<a id="a-LQ"></a>比丘，<a id="a-LR"></a>若汝修习此定极善修者，<a id="a-LS"></a>我尚不说汝诸善法住，<a id="a-LT"></a>况说衰退？<a id="a-LU"></a>但当昼夜增长善法而不衰退。<a id="a-LV"></a>比丘，<a id="a-LW"></a>若汝修习此定极善修者，<a id="a-LX"></a>汝于二果必得其一，<a id="a-LY"></a>或于现世得究竟智，<a id="a-LZ"></a>或复有余得阿那含。<a id="a-La"></a>”</p>
  <p id="aLb">于是，<a id="a-Lc"></a>彼比丘闻佛所说，<a id="a-Ld"></a>善受善持，<a id="a-Le"></a>即从座起，<a id="a-Lf"></a>稽首佛足，<a id="a-Lg"></a>绕三匝而去。<a id="a-Lh"></a>受持佛教，<a id="a-Li"></a>在远离独住，<a id="a-Lj"></a>心无放逸，<a id="a-Lk"></a>修行精勤。<a id="a-Ll"></a>因在远离独住，<a id="a-Lm"></a>心无放逸，<a id="a-Ln"></a>修行精勤故，<a id="a-Lo"></a>族姓子所为，<a id="a-Lp"></a>剃除须发，<a id="a-Lq"></a>著袈裟衣，<a id="a-Lr"></a>至信、<a id="a-Ls"></a>舍家、<a id="a-Lt"></a>无家、<a id="a-Lu"></a>学道者，<a id="a-Lv"></a>唯无上梵行讫，<a id="a-Lw"></a>于现法中自知、<a id="a-Lx"></a>自觉、<a id="a-Ly"></a>自作证成就游：<a id="a-Lz"></a>生已尽，<a id="a-M0"></a>梵行已立，<a id="a-M1"></a>所作已办，<a id="a-M2"></a>不更受有，<a id="a-M3"></a>知如真。<a id="a-M4"></a>彼尊者知法已至，<a id="a-M5"></a>得阿罗诃。</p>
  <p id="aM6">佛说如是，<a id="a-M7"></a>彼诸比丘闻佛所说，<a id="a-M8"></a>欢喜奉行。</p>
  <p data-pb></p>
  <h2 id="aM9">长寿王品娑鸡帝三族姓子经第六</h2>
  <p id="aMA">我闻如是：<a id="a-MB"></a>一时，<a id="a-MC"></a>佛游娑鸡帝，<a id="a-MD"></a>在青林中。</p>
  <p id="aME">尔时，<a id="a-MF"></a>娑鸡帝有三族姓子，<a id="a-MG"></a>尊者阿那律陀、<a id="a-MH"></a>尊者难提、<a id="a-MI"></a>尊者金毗罗，<a id="a-MJ"></a>并皆年少新出家学，<a id="a-MK"></a>共来入此正法不久。<a id="a-ML"></a>尔时，<a id="a-MM"></a>世尊问诸比丘：<a id="a-MN"></a>“此三族姓子并皆年少新出家学，<a id="a-MO"></a>共来入此正法不久。<a id="a-MP"></a>此三族姓子颇乐于此正法、<a id="a-MQ"></a>律中行梵行耶？<a id="a-MR"></a>”时，<a id="a-MS"></a>诸比丘默然不答。</p>
  <p id="aMT">世尊复再三问诸比丘：<a id="a-MU"></a>“此三族姓子并皆年少新出家学，<a id="a-MV"></a>共来入此正法不久。<a id="a-MW"></a>此三族姓子颇乐于此正法、<a id="a-MX"></a>律中行梵行耶？<a id="a-MY"></a>”时，<a id="a-MZ"></a>诸比丘亦复再三默然不答。</p>
  <p id="aMa">于是，<a id="a-Mb"></a>世尊自问三族姓子，<a id="a-Mc"></a>告尊者阿那律陀：<a id="a-Md"></a>“汝等三族姓子并皆年少新出家学，<a id="a-Me"></a>共来入此正法不久。<a id="a-Mf"></a>阿那律陀，<a id="a-Mg"></a>汝等颇乐此正法、<a id="a-Mh"></a>律中行梵行耶？<a id="a-Mi"></a>”</p>
  <p id="aMj">尊者阿那律陀白曰：<a id="a-Mk"></a>“世尊，<a id="a-Ml"></a>如是！<a id="a-Mm"></a>我等乐此正法，<a id="a-Mn"></a>修行梵行。<a id="a-Mo"></a>”</p>
  <p id="aMp">世尊问曰：<a id="a-Mq"></a>“阿那律陀，<a id="a-Mr"></a>汝等小时年幼童子，<a id="a-Ms"></a>清净黑发，<a id="a-Mt"></a>身体盛壮，<a id="a-Mu"></a>乐于游戏，<a id="a-Mv"></a>乐数澡浴，<a id="a-Mw"></a>严爱其身。<a id="a-Mx"></a>于后亲亲及其父母皆相爱恋，<a id="a-My"></a>悲泣啼哭，<a id="a-Mz"></a>不欲令汝出家学道，<a id="a-N0"></a>汝等故能剃除须发，<a id="a-N1"></a>著袈裟衣，<a id="a-N2"></a>至信、<a id="a-N3"></a>舍家、<a id="a-N4"></a>无家、<a id="a-N5"></a>学道。<a id="a-N6"></a>阿那律陀，<a id="a-N7"></a>汝等不畏王而行学道，<a id="a-N8"></a>亦不畏贼，<a id="a-N9"></a>不畏负债，<a id="a-NA"></a>不畏恐怖，<a id="a-NB"></a>不畏贫穷不得活故而行学道，<a id="a-NC"></a>但厌生、<a id="a-ND"></a>老、<a id="a-NE"></a>病、<a id="a-NF"></a>死、<a id="a-NG"></a>啼哭、<a id="a-NH"></a>忧苦，<a id="a-NI"></a>或复欲得大苦聚边。<a id="a-NJ"></a>阿那律陀，<a id="a-NK"></a>汝等不以如是心故出家学道耶？<a id="a-NL"></a>”</p>
  <p id="aNM">答曰：<a id="a-NN"></a>“如是。<a id="a-NO"></a>”</p>
  <p id="aNP">“阿那律陀，<a id="a-NQ"></a>若族姓子以如是心出家学道者，<a id="a-NR"></a>为知所由，<a id="a-NS"></a>得无量善法耶？<a id="a-NT"></a>”</p>
  <p id="aNU">尊者阿那律陀白世尊曰：<a id="a-NV"></a>“世尊为法本！<a id="a-NW"></a>世尊为法主！<a id="a-NX"></a>法由世尊，<a id="a-NY"></a>惟愿说之！<a id="a-NZ"></a>我等闻已，<a id="a-Na"></a>得广知义。<a id="a-Nb"></a>”</p>
  <p id="aNc">佛便告曰：<a id="a-Nd"></a>“阿那律陀，<a id="a-Ne"></a>汝等谛听！<a id="a-Nf"></a>善思念之，<a id="a-Ng"></a>我当为汝分别其义。<a id="a-Nh"></a>”阿那律陀等受教而听。</p>
  <p id="aNi">世尊告曰：<a id="a-Nj"></a>“阿那律陀，<a id="a-Nk"></a>若为欲所覆、<a id="a-Nl"></a>恶法所缠者，<a id="a-Nm"></a>不得舍乐、<a id="a-Nn"></a>无上止息，<a id="a-No"></a>彼心生增伺、<a id="a-Np"></a>瞋恚、<a id="a-Nq"></a>睡眠，<a id="a-Nr"></a>心生不乐，<a id="a-Ns"></a>身生频伸，<a id="a-Nt"></a>多食心忧；<a id="a-Nu"></a>彼比丘便不能忍饥渴、<a id="a-Nv"></a>寒热、<a id="a-Nw"></a>蚊虻、<a id="a-Nx"></a>蝇蚤、<a id="a-Ny"></a>风日所逼，<a id="a-Nz"></a>恶声、<a id="a-O0"></a>捶杖亦不能忍，<a id="a-O1"></a>身遇诸疾极为苦痛，<a id="a-O2"></a>至命欲绝，<a id="a-O3"></a>诸不可乐，<a id="a-O4"></a>皆不堪耐。<a id="a-O5"></a>所以者何？<a id="a-O6"></a>以为欲所覆、<a id="a-O7"></a>恶法所缠，<a id="a-O8"></a>不得舍乐、<a id="a-O9"></a>无上止息故。<a id="a-OA"></a>若有离欲，<a id="a-OB"></a>非为恶法之所缠者，<a id="a-OC"></a>必得舍乐及无上止息，<a id="a-OD"></a>彼心不生增伺、<a id="a-OE"></a>瞋恚、<a id="a-OF"></a>睡眠，<a id="a-OG"></a>心不生不乐，<a id="a-OH"></a>身不生频伸，<a id="a-OI"></a>亦不多食，<a id="a-OJ"></a>心不愁忧；<a id="a-OK"></a>彼比丘便能忍饥渴、<a id="a-OL"></a>寒热、<a id="a-OM"></a>蚊虻、<a id="a-ON"></a>蝇蚤、<a id="a-OO"></a>风日所逼，<a id="a-OP"></a>恶声、<a id="a-OQ"></a>捶杖亦能忍之，<a id="a-OR"></a>身遇诸疾极为苦痛，<a id="a-OS"></a>至命欲绝，<a id="a-OT"></a>诸不可乐，<a id="a-OU"></a>皆能堪耐。<a id="a-OV"></a>所以者何？<a id="a-OW"></a>以非为欲所覆故，<a id="a-OX"></a>不为恶法之所缠故，<a id="a-OY"></a>又得舍乐、<a id="a-OZ"></a>无上止息故。<a id="a-Oa"></a>”</p>
  <p id="aOb">世尊问曰：<a id="a-Oc"></a>“阿那律陀，<a id="a-Od"></a>如来以何义故，<a id="a-Oe"></a>或有所除，<a id="a-Of"></a>或有所用，<a id="a-Og"></a>或有所堪，<a id="a-Oh"></a>或有所止，<a id="a-Oi"></a>或有所吐耶？<a id="a-Oj"></a>”</p>
  <p id="aOk">阿那律陀白世尊曰：<a id="a-Ol"></a>“世尊为法本！<a id="a-Om"></a>世尊为法主！<a id="a-On"></a>法由世尊，<a id="a-Oo"></a>惟愿说之！<a id="a-Op"></a>我等闻已，<a id="a-Oq"></a>得广知义。<a id="a-Or"></a>”</p>
  <p id="aOs">佛便告曰：<a id="a-Ot"></a>“阿那律陀，<a id="a-Ou"></a>汝等谛听！<a id="a-Ov"></a>善思念之，<a id="a-Ow"></a>我当为汝分别其义。<a id="a-Ox"></a>”阿那律陀等受教而听。</p>
  <p id="aOy">世尊告曰：<a id="a-Oz"></a>“阿那律陀，<a id="a-P0"></a>诸漏秽污为当来有本，<a id="a-P1"></a>烦热苦报，<a id="a-P2"></a>生、<a id="a-P3"></a>老、<a id="a-P4"></a>病、<a id="a-P5"></a>死因，<a id="a-P6"></a>如来非不尽，<a id="a-P7"></a>非不知故，<a id="a-P8"></a>或有所除，<a id="a-P9"></a>或有所用，<a id="a-PA"></a>或有所堪，<a id="a-PB"></a>或有所止，<a id="a-PC"></a>或有所吐。<a id="a-PD"></a>阿那律陀，<a id="a-PE"></a>如来但因此身故，<a id="a-PF"></a>因六处故，<a id="a-PG"></a>因寿命故，<a id="a-PH"></a>或有所除，<a id="a-PI"></a>或有所用，<a id="a-PJ"></a>或有所堪，<a id="a-PK"></a>或有所止，<a id="a-PL"></a>或有所吐。<a id="a-PM"></a>阿那律陀，<a id="a-PN"></a>如来以此义故，<a id="a-PO"></a>或有所除，<a id="a-PP"></a>或有所用，<a id="a-PQ"></a>或有所堪，<a id="a-PR"></a>或有所止，<a id="a-PS"></a>或有所吐。<a id="a-PT"></a>”</p>
  <p id="aPU">世尊问曰：<a id="a-PV"></a>“阿那律陀，<a id="a-PW"></a>如来以何义故，<a id="a-PX"></a>住无事处、<a id="a-PY"></a>山林树下，<a id="a-PZ"></a>乐居高岩，<a id="a-Pa"></a>寂无音声，<a id="a-Pb"></a>远离，<a id="a-Pc"></a>无恶，<a id="a-Pd"></a>无有人民，<a id="a-Pe"></a>随顺宴坐耶？<a id="a-Pf"></a>”</p>
  <p id="aPg">尊者阿那律陀白世尊曰：<a id="a-Ph"></a>“世尊为法本！<a id="a-Pi"></a>世尊为法主！<a id="a-Pj"></a>法由世尊，<a id="a-Pk"></a>惟愿说之！<a id="a-Pl"></a>我等闻已，<a id="a-Pm"></a>得广知义。<a id="a-Pn"></a>”</p>
  <p id="aPo">佛便告曰：<a id="a-Pp"></a>“阿那律陀，<a id="a-Pq"></a>汝等谛听！<a id="a-Pr"></a>善思念之，<a id="a-Ps"></a>我当为汝分别其义。<a id="a-Pt"></a>”阿那律陀等受教而听。</p>
  <p id="aPu">世尊告曰：<a id="a-Pv"></a>“阿那律陀，<a id="a-Pw"></a>如来非为未得欲得、<a id="a-Px"></a>未获欲获、<a id="a-Py"></a>未证欲证故，<a id="a-Pz"></a>住无事处、<a id="a-Q0"></a>山林树下，<a id="a-Q1"></a>乐居高岩，<a id="a-Q2"></a>寂无音声，<a id="a-Q3"></a>远离，<a id="a-Q4"></a>无恶，<a id="a-Q5"></a>无有人民，<a id="a-Q6"></a>随顺宴坐。<a id="a-Q7"></a>阿那律陀，<a id="a-Q8"></a>如来但以二义故，<a id="a-Q9"></a>住无事处、<a id="a-QA"></a>山林树下，<a id="a-QB"></a>乐居高岩，<a id="a-QC"></a>寂无音声，<a id="a-QD"></a>远离，<a id="a-QE"></a>无恶，<a id="a-QF"></a>无有人民，<a id="a-QG"></a>随顺宴坐：<a id="a-QH"></a>一者、<a id="a-QI"></a>为自现法乐居故，<a id="a-QJ"></a>二者、<a id="a-QK"></a>为慈愍后生人故。<a id="a-QL"></a>或有后生人效如来住无事处、<a id="a-QM"></a>山林树下，<a id="a-QN"></a>乐居高岩，<a id="a-QO"></a>寂无音声，<a id="a-QP"></a>远离，<a id="a-QQ"></a>无恶，<a id="a-QR"></a>无有人民，<a id="a-QS"></a>随顺宴坐。<a id="a-QT"></a>阿那律陀，<a id="a-QU"></a>如来以此义故，<a id="a-QV"></a>住无事处、<a id="a-QW"></a>山林树下，<a id="a-QX"></a>乐居高岩，<a id="a-QY"></a>寂无音声，<a id="a-QZ"></a>远离，<a id="a-Qa"></a>无恶，<a id="a-Qb"></a>无有人民，<a id="a-Qc"></a>随顺宴坐。<a id="a-Qd"></a>”</p>
  <p id="aQe">世尊问曰：<a id="a-Qf"></a>“阿那律陀，<a id="a-Qg"></a>如来以何义故，<a id="a-Qh"></a>弟子命终，<a id="a-Qi"></a>记说某生某处、<a id="a-Qj"></a>某生某处？<a id="a-Qk"></a>”</p>
  <p id="aQl">尊者阿那律陀白世尊曰：<a id="a-Qm"></a>“世尊为法本！<a id="a-Qn"></a>世尊为法主！<a id="a-Qo"></a>法由世尊，<a id="a-Qp"></a>惟愿说之！<a id="a-Qq"></a>我等闻已，<a id="a-Qr"></a>得广知义。<a id="a-Qs"></a>”</p>
  <p id="aQt">佛便告曰：<a id="a-Qu"></a>“阿那律陀，<a id="a-Qv"></a>汝等谛听！<a id="a-Qw"></a>善思念之，<a id="a-Qx"></a>我当为汝分别其义。<a id="a-Qy"></a>”阿那律陀等受教而听。</p>
  <p id="aQz">世尊告曰：<a id="a-R0"></a>“阿那律陀，<a id="a-R1"></a>如来非为趣为人说，<a id="a-R2"></a>亦不欺诳人，<a id="a-R3"></a>亦不欲得人欢乐故，<a id="a-R4"></a>弟子命终，<a id="a-R5"></a>记说某生某处、<a id="a-R6"></a>某生某处。<a id="a-R7"></a>阿那律陀，<a id="a-R8"></a>如来但为清信族姓男、<a id="a-R9"></a>族姓女，<a id="a-RA"></a>极信极爱，<a id="a-RB"></a>极生喜悦，<a id="a-RC"></a>闻此正法、<a id="a-RD"></a>律已，<a id="a-RE"></a>或心愿效如是如是，<a id="a-RF"></a>故弟子命终，<a id="a-RG"></a>记说某生某处，<a id="a-RH"></a>某生某处。<a id="a-RI"></a>若比丘闻某尊者于某处命终，<a id="a-RJ"></a>彼为佛所记，<a id="a-RK"></a>得究竟智：<a id="a-RL"></a>生已尽，<a id="a-RM"></a>梵行已立，<a id="a-RN"></a>所作已办，<a id="a-RO"></a>不更受有，<a id="a-RP"></a>知如真。<a id="a-RQ"></a>或自见彼尊者，<a id="a-RR"></a>或复从他数数闻之，<a id="a-RS"></a>彼尊者如是有信、<a id="a-RT"></a>如是持戒、<a id="a-RU"></a>如是博闻、<a id="a-RV"></a>如是惠施、<a id="a-RW"></a>如是智慧。<a id="a-RX"></a>其人闻已，<a id="a-RY"></a>忆彼尊者有信、<a id="a-RZ"></a>持戒、<a id="a-Ra"></a>博闻、<a id="a-Rb"></a>惠施、<a id="a-Rc"></a>智慧，<a id="a-Rd"></a>闻此正法、<a id="a-Re"></a>律已，<a id="a-Rf"></a>或心愿效如是如是。<a id="a-Rg"></a>阿那律陀，<a id="a-Rh"></a>如是比丘必得差降安乐住止。</p>
  <p id="aRi">“阿那律陀，<a id="a-Rj"></a>复次，<a id="a-Rk"></a>比丘闻某尊者于某处命终，<a id="a-Rl"></a>彼为佛所记，<a id="a-Rm"></a>五下分结已尽，<a id="a-Rn"></a>生于彼间而般涅槃，<a id="a-Ro"></a>得不退法，<a id="a-Rp"></a>不还此世。<a id="a-Rq"></a>或自见彼尊者，<a id="a-Rr"></a>或复从他数数闻之，<a id="a-Rs"></a>彼尊者如是有信、<a id="a-Rt"></a>如是持戒、<a id="a-Ru"></a>如是博闻、<a id="a-Rv"></a>如是惠施、<a id="a-Rw"></a>如是智慧。<a id="a-Rx"></a>其人闻已，<a id="a-Ry"></a>忆彼尊者有信、<a id="a-Rz"></a>持戒、<a id="a-S0"></a>博闻、<a id="a-S1"></a>惠施、<a id="a-S2"></a>智慧，<a id="a-S3"></a>闻此正法、<a id="a-S4"></a>律已，<a id="a-S5"></a>或心愿效如是如是。<a id="a-S6"></a>阿那律陀，<a id="a-S7"></a>如是比丘必得差降安乐住止。</p>
  <p id="aS8">“阿那律陀，<a id="a-S9"></a>复次，<a id="a-SA"></a>比丘闻某尊者于某处命终，<a id="a-SB"></a>彼为佛所记，<a id="a-SC"></a>三结尽，<a id="a-SD"></a>淫怒痴薄，<a id="a-SE"></a>得一往来天上人间，<a id="a-SF"></a>一往来已而得苦际。<a id="a-SG"></a>或自见彼尊者，<a id="a-SH"></a>或复从他数数闻之，<a id="a-SI"></a>彼尊者如是有信、<a id="a-SJ"></a>如是持戒、<a id="a-SK"></a>如是博闻、<a id="a-SL"></a>如是惠施、<a id="a-SM"></a>如是智慧。<a id="a-SN"></a>其人闻已，<a id="a-SO"></a>忆彼尊者有信、<a id="a-SP"></a>持戒、<a id="a-SQ"></a>博闻、<a id="a-SR"></a>惠施、<a id="a-SS"></a>智慧，<a id="a-ST"></a>闻此正法、<a id="a-SU"></a>律已，<a id="a-SV"></a>或心愿效如是如是。<a id="a-SW"></a>阿那律陀，<a id="a-SX"></a>如是比丘必得差降安乐住止。</p>
  <p id="aSY">“阿那律陀，<a id="a-SZ"></a>复次，<a id="a-Sa"></a>比丘闻某尊者于某处命终，<a id="a-Sb"></a>彼为佛所记，<a id="a-Sc"></a>三结已尽，<a id="a-Sd"></a>得须陀洹，<a id="a-Se"></a>不堕恶法，<a id="a-Sf"></a>定趣正觉，<a id="a-Sg"></a>极受七有，<a id="a-Sh"></a>天上人间七往来已而得苦际。<a id="a-Si"></a>或自见彼尊者，<a id="a-Sj"></a>或复从他数数闻之，<a id="a-Sk"></a>彼尊者如是有信、<a id="a-Sl"></a>如是持戒、<a id="a-Sm"></a>如是博闻、<a id="a-Sn"></a>如是惠施、<a id="a-So"></a>如是智慧。<a id="a-Sp"></a>其人闻已，<a id="a-Sq"></a>忆彼尊者有信、<a id="a-Sr"></a>持戒、<a id="a-Ss"></a>博闻、<a id="a-St"></a>惠施、<a id="a-Su"></a>智慧，<a id="a-Sv"></a>闻此正法、<a id="a-Sw"></a>律已，<a id="a-Sx"></a>或心愿效如是如是。<a id="a-Sy"></a>阿那律陀，<a id="a-Sz"></a>如是比丘必得差降安乐住止。</p>
  <p id="aT0">“阿那律陀，<a id="a-T1"></a>若比丘尼闻某比丘尼于某处命终，<a id="a-T2"></a>彼为佛所记，<a id="a-T3"></a>得究竟智：<a id="a-T4"></a>生已尽，<a id="a-T5"></a>梵行已立，<a id="a-T6"></a>所作已办，<a id="a-T7"></a>不更受有，<a id="a-T8"></a>知如真。<a id="a-T9"></a>或自见彼比丘尼，<a id="a-TA"></a>或复从他数数闻之，<a id="a-TB"></a>彼比丘尼如是有信、<a id="a-TC"></a>如是持戒、<a id="a-TD"></a>如是博闻、<a id="a-TE"></a>如是惠施、<a id="a-TF"></a>如是智慧。<a id="a-TG"></a>其人闻已，<a id="a-TH"></a>忆彼比丘尼有信、<a id="a-TI"></a>持戒、<a id="a-TJ"></a>博闻、<a id="a-TK"></a>惠施、<a id="a-TL"></a>智慧，<a id="a-TM"></a>闻此正法、<a id="a-TN"></a>律已，<a id="a-TO"></a>或心愿效如是如是。<a id="a-TP"></a>阿那律陀，<a id="a-TQ"></a>如是，<a id="a-TR"></a>比丘尼必得差降安乐住止。</p>
  <p id="aTS">“阿那律陀，<a id="a-TT"></a>复次，<a id="a-TU"></a>比丘尼闻某比丘尼于某处命终，<a id="a-TV"></a>彼为佛所记，<a id="a-TW"></a>五下分结已尽，<a id="a-TX"></a>生于彼间而般涅槃，<a id="a-TY"></a>得不退法，<a id="a-TZ"></a>不还此世。<a id="a-Ta"></a>或自见彼比丘尼，<a id="a-Tb"></a>或复从他数数闻之，<a id="a-Tc"></a>彼比丘尼如是有信、<a id="a-Td"></a>如是持戒、<a id="a-Te"></a>如是博闻、<a id="a-Tf"></a>如是惠施、<a id="a-Tg"></a>如是智慧。<a id="a-Th"></a>其人闻已，<a id="a-Ti"></a>忆彼比丘尼有信、<a id="a-Tj"></a>持戒、<a id="a-Tk"></a>博闻、<a id="a-Tl"></a>惠施、<a id="a-Tm"></a>智慧，<a id="a-Tn"></a>闻此正法、<a id="a-To"></a>律已，<a id="a-Tp"></a>或心愿效如是如是。<a id="a-Tq"></a>阿那律陀，<a id="a-Tr"></a>如是比丘尼必得差降安乐住止。</p>
  <p id="aTs">“阿那律陀，<a id="a-Tt"></a>复次，<a id="a-Tu"></a>比丘尼闻某比丘尼于某处命终，<a id="a-Tv"></a>彼为佛所记，<a id="a-Tw"></a>三结已尽，<a id="a-Tx"></a>淫怒痴薄，<a id="a-Ty"></a>得一往来天上人间，<a id="a-Tz"></a>一往来已而得苦际。<a id="a-U0"></a>或自见彼比丘尼，<a id="a-U1"></a>或复从他数数闻之，<a id="a-U2"></a>彼比丘尼如是有信、<a id="a-U3"></a>如是持戒、<a id="a-U4"></a>如是博闻、<a id="a-U5"></a>如是惠施、<a id="a-U6"></a>如是智慧。<a id="a-U7"></a>其人闻已，<a id="a-U8"></a>忆彼比丘尼有信、<a id="a-U9"></a>持戒、<a id="a-UA"></a>博闻、<a id="a-UB"></a>惠施、<a id="a-UC"></a>智慧，<a id="a-UD"></a>闻此正法、<a id="a-UE"></a>律已，<a id="a-UF"></a>或心愿效如是如是。<a id="a-UG"></a>阿那律陀，<a id="a-UH"></a>如是比丘尼必得差降安乐住止。</p>
  <p id="aUI">“阿那律陀，<a id="a-UJ"></a>复次，<a id="a-UK"></a>比丘尼闻某比丘尼于某处命终，<a id="a-UL"></a>彼为佛所记，<a id="a-UM"></a>三结已尽，<a id="a-UN"></a>得须陀洹，<a id="a-UO"></a>不堕恶法，<a id="a-UP"></a>定趣正觉，<a id="a-UQ"></a>极受七有，<a id="a-UR"></a>天上人间七往来已而得苦际。<a id="a-US"></a>或自见彼比丘尼，<a id="a-UT"></a>或复从他数数闻之，<a id="a-UU"></a>彼比丘尼如是有信、<a id="a-UV"></a>如是持戒、<a id="a-UW"></a>如是博闻、<a id="a-UX"></a>如是惠施、<a id="a-UY"></a>如是智慧。<a id="a-UZ"></a>其人闻已，<a id="a-Ua"></a>忆彼比丘尼有信、<a id="a-Ub"></a>持戒、<a id="a-Uc"></a>博闻、<a id="a-Ud"></a>惠施、<a id="a-Ue"></a>智慧，<a id="a-Uf"></a>闻此正法、<a id="a-Ug"></a>律已，<a id="a-Uh"></a>或心愿效如是如是。<a id="a-Ui"></a>阿那律陀，<a id="a-Uj"></a>如是比丘尼必得差降安乐住止。</p>
  <p id="aUk">“阿那律陀，<a id="a-Ul"></a>若优婆塞闻某优婆塞于某村命终，<a id="a-Um"></a>彼为佛所记，<a id="a-Un"></a>五下分结已尽，<a id="a-Uo"></a>生于彼间而般涅槃，<a id="a-Up"></a>得不退法，<a id="a-Uq"></a>不还此世。<a id="a-Ur"></a>或自见彼优婆塞，<a id="a-Us"></a>或复从他数数闻之，<a id="a-Ut"></a>彼优婆塞如是有信、<a id="a-Uu"></a>如是持戒、<a id="a-Uv"></a>如是博闻、<a id="a-Uw"></a>如是惠施、<a id="a-Ux"></a>如是智慧。<a id="a-Uy"></a>其人闻已，<a id="a-Uz"></a>忆彼优婆塞有信、<a id="a-V0"></a>持戒、<a id="a-V1"></a>博闻、<a id="a-V2"></a>惠施、<a id="a-V3"></a>智慧，<a id="a-V4"></a>闻此正法、<a id="a-V5"></a>律已，<a id="a-V6"></a>或心愿效如是如是。<a id="a-V7"></a>阿那律陀，<a id="a-V8"></a>如是优婆塞必得差降安乐住止。<a id="a-V9"></a>”</p>
  <p id="aVA">“阿那律陀，<a id="a-VB"></a>复次，<a id="a-VC"></a>优婆塞闻某优婆塞于某村命终，<a id="a-VD"></a>彼为佛所记，<a id="a-VE"></a>三结已尽，<a id="a-VF"></a>淫怒痴薄，<a id="a-VG"></a>得一往来天上人间，<a id="a-VH"></a>一往来已而得苦际。<a id="a-VI"></a>或自见彼优婆塞，<a id="a-VJ"></a>或复从他数数闻之，<a id="a-VK"></a>彼优婆塞如是有信、<a id="a-VL"></a>如是持戒、<a id="a-VM"></a>如是博闻、<a id="a-VN"></a>如是惠施、<a id="a-VO"></a>如是智慧。<a id="a-VP"></a>其人闻已，<a id="a-VQ"></a>忆彼优婆塞有信、<a id="a-VR"></a>持戒、<a id="a-VS"></a>博闻、<a id="a-VT"></a>惠施、<a id="a-VU"></a>智慧，<a id="a-VV"></a>闻此正法、<a id="a-VW"></a>律已，<a id="a-VX"></a>或心愿效如是如是。<a id="a-VY"></a>阿那律陀，<a id="a-VZ"></a>如是彼优婆塞必得差降安乐住止。</p>
  <p id="aVa">“阿那律陀，<a id="a-Vb"></a>复次，<a id="a-Vc"></a>优婆塞闻某优婆塞于某村命终，<a id="a-Vd"></a>彼为佛所记，<a id="a-Ve"></a>三结已尽，<a id="a-Vf"></a>得须陀洹，<a id="a-Vg"></a>不堕恶法，<a id="a-Vh"></a>定趣正觉，<a id="a-Vi"></a>极受七有，<a id="a-Vj"></a>天上人间七往来已而得苦际。<a id="a-Vk"></a>或自见彼优婆塞，<a id="a-Vl"></a>或复从他数数闻之，<a id="a-Vm"></a>彼优婆塞如是有信、<a id="a-Vn"></a>如是持戒、<a id="a-Vo"></a>如是博闻、<a id="a-Vp"></a>如是惠施、<a id="a-Vq"></a>如是智慧。<a id="a-Vr"></a>其人闻已，<a id="a-Vs"></a>忆彼优婆塞有信、<a id="a-Vt"></a>持戒、<a id="a-Vu"></a>博闻、<a id="a-Vv"></a>惠施、<a id="a-Vw"></a>智慧，<a id="a-Vx"></a>闻此正法、<a id="a-Vy"></a>律已，<a id="a-Vz"></a>或心愿效如是如是。<a id="a-W0"></a>阿那律陀，<a id="a-W1"></a>如是优婆塞必得差降安乐住止。</p>
  <p id="aW2">“阿那律陀，<a id="a-W3"></a>若优婆私闻某优婆私于某村命终，<a id="a-W4"></a>彼为佛所记，<a id="a-W5"></a>五下分结已尽，<a id="a-W6"></a>生于彼间而般涅槃，<a id="a-W7"></a>得不退法，<a id="a-W8"></a>不还此世。<a id="a-W9"></a>或自见彼优婆私，<a id="a-WA"></a>或复从他数数闻之，<a id="a-WB"></a>彼优婆私如是有信、<a id="a-WC"></a>如是持戒、<a id="a-WD"></a>如是博闻、<a id="a-WE"></a>如是惠施、<a id="a-WF"></a>如是智慧。<a id="a-WG"></a>其人闻已，<a id="a-WH"></a>忆彼优婆私有信、<a id="a-WI"></a>持戒、<a id="a-WJ"></a>博闻、<a id="a-WK"></a>惠施、<a id="a-WL"></a>智慧，<a id="a-WM"></a>闻此正法、<a id="a-WN"></a>律已，<a id="a-WO"></a>或心愿效如是如是。<a id="a-WP"></a>阿那律陀，<a id="a-WQ"></a>如是优婆私必得差降安乐住止。<a id="a-WR"></a>”</p>
  <p id="aWS">“阿那律陀，<a id="a-WT"></a>复次，<a id="a-WU"></a>优婆私闻某优婆私于某村命终，<a id="a-WV"></a>彼为佛所记，<a id="a-WW"></a>三结已尽，<a id="a-WX"></a>淫怒痴薄，<a id="a-WY"></a>得一往来天上人间，<a id="a-WZ"></a>一往来已而得苦际。<a id="a-Wa"></a>或自见彼优婆私，<a id="a-Wb"></a>或复从他数数闻之，<a id="a-Wc"></a>彼优婆私如是有信、<a id="a-Wd"></a>如是持戒、<a id="a-We"></a>如是博闻、<a id="a-Wf"></a>如是惠施、<a id="a-Wg"></a>如是智慧。<a id="a-Wh"></a>其人闻已，<a id="a-Wi"></a>忆彼优婆私有信、<a id="a-Wj"></a>持戒、<a id="a-Wk"></a>博闻、<a id="a-Wl"></a>惠施、<a id="a-Wm"></a>智慧，<a id="a-Wn"></a>闻此正法、<a id="a-Wo"></a>律已，<a id="a-Wp"></a>或心愿效如是如是。<a id="a-Wq"></a>阿那律陀，<a id="a-Wr"></a>如是优婆私必得差降安乐住止。</p>
  <p id="aWs">“阿那律陀，<a id="a-Wt"></a>复次，<a id="a-Wu"></a>优婆私闻某优婆私于某村命终，<a id="a-Wv"></a>彼为佛所记，<a id="a-Ww"></a>三结已尽，<a id="a-Wx"></a>得须陀洹，<a id="a-Wy"></a>不堕恶趣，<a id="a-Wz"></a>定趣正觉，<a id="a-X0"></a>极受七有，<a id="a-X1"></a>天上人间七往来已而得苦际。<a id="a-X2"></a>或自见彼优婆私，<a id="a-X3"></a>或复从他数数闻之，<a id="a-X4"></a>彼优婆私如是有信、<a id="a-X5"></a>如是持戒、<a id="a-X6"></a>如是博闻、<a id="a-X7"></a>如是惠施、<a id="a-X8"></a>如是智慧。<a id="a-X9"></a>其人闻已，<a id="a-XA"></a>忆彼优婆私有信、<a id="a-XB"></a>持戒、<a id="a-XC"></a>博闻、<a id="a-XD"></a>惠施、<a id="a-XE"></a>智慧，<a id="a-XF"></a>闻此正法、<a id="a-XG"></a>律已，<a id="a-XH"></a>或心愿效如是如是。<a id="a-XI"></a>阿那律陀，<a id="a-XJ"></a>如是优婆私必得差降安乐住止。<a id="a-XK"></a>阿那律陀，<a id="a-XL"></a>如来以此义故，<a id="a-XM"></a>弟子命终，<a id="a-XN"></a>记说某生某处、<a id="a-XO"></a>某生某处。<a id="a-XP"></a>”</p>
  <p id="aXQ">佛说如是，<a id="a-XR"></a>尊者阿那律陀及诸比丘闻佛所说，<a id="a-XS"></a>欢喜奉行。</p>
 </body>
</html>