<!doctype html>
<html id="z3IBU7CWj" data-ver="2483">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第十</h1>
  <h2 id="a2">习相应品第五（有十六经）（初一日诵）</h2>
  <p id="a3">何义、<a id="a-4"></a>不思、<a id="a-5"></a>念、<a id="a-6"></a>惭二，<a id="a-7"></a>戒敬各二及本际，</p>
  <p id="a8">二食、<a id="a-9"></a>尽智、<a id="a-A"></a>说涅槃，<a id="a-B"></a>弥醯、<a id="a-C"></a>即为比丘说。</p>
  <p data-pb></p>
  <h2 id="aD">习相应品何义经第一</h2>
  <p id="aE">我闻如是：<a id="a-F"></a>一时，<a id="a-G"></a>佛游舍卫国，<a id="a-H"></a>在胜林给孤独园。</p>
  <p id="aI">尔时，<a id="a-J"></a>尊者阿难则于晡时从宴坐起，<a id="a-K"></a>往诣佛所，<a id="a-L"></a>稽首礼足，<a id="a-M"></a>却住一面，<a id="a-N"></a>白曰：<a id="a-O"></a>“世尊，<a id="a-P"></a>持戒为何义？<a id="a-Q"></a>”</p>
  <p id="aR">世尊答曰：<a id="a-S"></a>“阿难，<a id="a-T"></a>持戒者，<a id="a-U"></a>令不悔义。<a id="a-V"></a>阿难，<a id="a-W"></a>若有持戒者，<a id="a-X"></a>便得不悔。<a id="a-Y"></a>”</p>
  <p id="aZ">复问：<a id="a-a"></a>“世尊，<a id="a-b"></a>不悔为何义？<a id="a-c"></a>”</p>
  <p id="ad">世尊答曰：<a id="a-e"></a>“阿难，<a id="a-f"></a>不悔者，<a id="a-g"></a>令欢悦义。<a id="a-h"></a>阿难，<a id="a-i"></a>若有不悔者，<a id="a-j"></a>便得欢悦。<a id="a-k"></a>”</p>
  <p id="al">复问：<a id="a-m"></a>“世尊，<a id="a-n"></a>欢悦为何义？<a id="a-o"></a>”</p>
  <p id="ap">世尊答曰：<a id="a-q"></a>“阿难，<a id="a-r"></a>欢悦者，<a id="a-s"></a>令喜义。<a id="a-t"></a>阿难，<a id="a-u"></a>若有欢悦者，<a id="a-v"></a>便得喜。<a id="a-w"></a>”</p>
  <p id="ax">复问：<a id="a-y"></a>“世尊，<a id="a-z"></a>喜为何义？<a id="a-10"></a>”</p>
  <p id="a11">世尊答曰：<a id="a-12"></a>“阿难，<a id="a-13"></a>喜者，<a id="a-14"></a>令止义。<a id="a-15"></a>阿难，<a id="a-16"></a>若有喜者，<a id="a-17"></a>便得止身。<a id="a-18"></a>”</p>
  <p id="a19">复问：<a id="a-1A"></a>“世尊，<a id="a-1B"></a>止为何义？<a id="a-1C"></a>”</p>
  <p id="a1D">世尊答曰：<a id="a-1E"></a>“阿难，<a id="a-1F"></a>止者，<a id="a-1G"></a>令乐义。<a id="a-1H"></a>阿难，<a id="a-1I"></a>若有止者，<a id="a-1J"></a>便得觉乐。<a id="a-1K"></a>”</p>
  <p id="a1L">复问：<a id="a-1M"></a>“世尊，<a id="a-1N"></a>乐为何义？<a id="a-1O"></a>”</p>
  <p id="a1P">世尊答曰：<a id="a-1Q"></a>“阿难，<a id="a-1R"></a>乐者，<a id="a-1S"></a>令定义。<a id="a-1T"></a>阿难，<a id="a-1U"></a>若有乐者，<a id="a-1V"></a>便得定心。</p>
  <p id="a1W">复问：<a id="a-1X"></a>“世尊，<a id="a-1Y"></a>定为何义？<a id="a-1Z"></a>”</p>
  <p id="a1a">世尊答曰：<a id="a-1b"></a>“阿难，<a id="a-1c"></a>定者，<a id="a-1d"></a>令见如实、<a id="a-1e"></a>知如真义。<a id="a-1f"></a>阿难，<a id="a-1g"></a>若有定者，<a id="a-1h"></a>便得见如实、<a id="a-1i"></a>知如真。<a id="a-1j"></a>”</p>
  <p id="a1k">复问：<a id="a-1l"></a>“世尊，<a id="a-1m"></a>见如实、<a id="a-1n"></a>知如真为何义？<a id="a-1o"></a>”</p>
  <p id="a1p">世尊答曰：<a id="a-1q"></a>“阿难，<a id="a-1r"></a>见如实、<a id="a-1s"></a>知如真者，<a id="a-1t"></a>令厌义。<a id="a-1u"></a>阿难，<a id="a-1v"></a>若有见如实、<a id="a-1w"></a>知如真者，<a id="a-1x"></a>便得厌。<a id="a-1y"></a>”</p>
  <p id="a1z">复问：<a id="a-20"></a>“世尊，<a id="a-21"></a>厌为何义？<a id="a-22"></a>”</p>
  <p id="a23">世尊答曰：<a id="a-24"></a>“阿难，<a id="a-25"></a>厌者，<a id="a-26"></a>令无欲义。<a id="a-27"></a>阿难，<a id="a-28"></a>若有厌者，<a id="a-29"></a>便得无欲。<a id="a-2A"></a>”</p>
  <p id="a2B">复问：<a id="a-2C"></a>“世尊，<a id="a-2D"></a>无欲为何义？<a id="a-2E"></a>”</p>
  <p id="a2F">世尊答曰：<a id="a-2G"></a>“阿难，<a id="a-2H"></a>无欲者，<a id="a-2I"></a>令解脱义。<a id="a-2J"></a>阿难，<a id="a-2K"></a>若有无欲者，<a id="a-2L"></a>便得解脱一切淫、<a id="a-2M"></a>怒、<a id="a-2N"></a>痴。<a id="a-2O"></a>是为，<a id="a-2P"></a>阿难，<a id="a-2Q"></a>因持戒便得不悔，<a id="a-2R"></a>因不悔便得欢悦，<a id="a-2S"></a>因欢悦便得喜，<a id="a-2T"></a>因喜便得止，<a id="a-2U"></a>因止便得乐，<a id="a-2V"></a>因乐便得定。<a id="a-2W"></a>阿难，<a id="a-2X"></a>多闻圣弟子因定便得见如实、<a id="a-2Y"></a>知如真，<a id="a-2Z"></a>因见如实、<a id="a-2a"></a>知如真便得厌，<a id="a-2b"></a>因厌便得无欲，<a id="a-2c"></a>因无欲便得解脱，<a id="a-2d"></a>因解脱便知解脱：<a id="a-2e"></a>生已尽，<a id="a-2f"></a>梵行已立，<a id="a-2g"></a>所作已办，<a id="a-2h"></a>不更受有，<a id="a-2i"></a>知如真。<a id="a-2j"></a>阿难，<a id="a-2k"></a>是为法法相益，<a id="a-2l"></a>法法相因，<a id="a-2m"></a>如是此戒趣至第一，<a id="a-2n"></a>谓度此岸，<a id="a-2o"></a>得至彼岸。<a id="a-2p"></a>”</p>
  <p id="a2q">佛说如是，<a id="a-2r"></a>尊者阿难及诸比丘闻佛所说，<a id="a-2s"></a>欢喜奉行。</p>
  <p data-pb></p>
  <h2 id="a2t">习相应品不思经第二</h2>
  <p id="a2u">我闻如是：<a id="a-2v"></a>一时，<a id="a-2w"></a>佛游舍卫国，<a id="a-2x"></a>在胜林给孤独园。</p>
  <p id="a2y">尔时，<a id="a-2z"></a>世尊告曰：<a id="a-30"></a>“阿难，<a id="a-31"></a>持戒者不应思，<a id="a-32"></a>令我不悔。<a id="a-33"></a>阿难，<a id="a-34"></a>但法自然，<a id="a-35"></a>持戒者便得不悔。<a id="a-36"></a>阿难，<a id="a-37"></a>有不悔者不应思，<a id="a-38"></a>令我欢悦。<a id="a-39"></a>阿难，<a id="a-3A"></a>但法自然，<a id="a-3B"></a>有不悔者便得欢悦。<a id="a-3C"></a>阿难，<a id="a-3D"></a>有欢悦者不应思，<a id="a-3E"></a>令我喜。<a id="a-3F"></a>阿难，<a id="a-3G"></a>但法自然，<a id="a-3H"></a>有欢悦者便得喜。<a id="a-3I"></a>阿难，<a id="a-3J"></a>有喜者不应思，<a id="a-3K"></a>令我止。<a id="a-3L"></a>阿难，<a id="a-3M"></a>但法自然，<a id="a-3N"></a>有喜者便得止身。<a id="a-3O"></a>阿难，<a id="a-3P"></a>有止者不应思，<a id="a-3Q"></a>令我乐。<a id="a-3R"></a>阿难，<a id="a-3S"></a>但法自然，<a id="a-3T"></a>有止者便得觉乐。<a id="a-3U"></a>阿难，<a id="a-3V"></a>有乐者不应思，<a id="a-3W"></a>令我定。<a id="a-3X"></a>阿难，<a id="a-3Y"></a>但法自然，<a id="a-3Z"></a>有乐者便得定心。<a id="a-3a"></a>阿难，<a id="a-3b"></a>有定者不应思，<a id="a-3c"></a>令我见如实、<a id="a-3d"></a>知如真。<a id="a-3e"></a>阿难，<a id="a-3f"></a>但法自然，<a id="a-3g"></a>有定者便得见如实、<a id="a-3h"></a>知如真。<a id="a-3i"></a>阿难，<a id="a-3j"></a>有见如实、<a id="a-3k"></a>知如真者不应思，<a id="a-3l"></a>令我厌。<a id="a-3m"></a>阿难，<a id="a-3n"></a>但法自然，<a id="a-3o"></a>有见如实、<a id="a-3p"></a>知如真者便得厌。<a id="a-3q"></a>阿难，<a id="a-3r"></a>有厌者不应思，<a id="a-3s"></a>令我无欲。<a id="a-3t"></a>阿难，<a id="a-3u"></a>但法自然，<a id="a-3v"></a>有厌者便得无欲。<a id="a-3w"></a>阿难，<a id="a-3x"></a>有无欲者不应思，<a id="a-3y"></a>令我解脱。<a id="a-3z"></a>阿难，<a id="a-40"></a>但法自然，<a id="a-41"></a>有无欲者便得解脱一切淫、<a id="a-42"></a>怒、<a id="a-43"></a>痴。</p>
  <p id="a44">“阿难，<a id="a-45"></a>是为因持戒便得不悔，<a id="a-46"></a>因不悔便得欢悦，<a id="a-47"></a>因欢悦便得喜，<a id="a-48"></a>因喜便得止，<a id="a-49"></a>因止便得乐，<a id="a-4A"></a>因乐便得定心。<a id="a-4B"></a>阿难，<a id="a-4C"></a>多闻圣弟子有定心者便见如实、<a id="a-4D"></a>知如真，<a id="a-4E"></a>因见如实、<a id="a-4F"></a>知如真便得厌，<a id="a-4G"></a>因厌便得无欲，<a id="a-4H"></a>因无欲便得解脱，<a id="a-4I"></a>因解说便知解脱：<a id="a-4J"></a>生已尽，<a id="a-4K"></a>梵行已立，<a id="a-4L"></a>所作已办，<a id="a-4M"></a>不更受有，<a id="a-4N"></a>知如真。<a id="a-4O"></a>阿难，<a id="a-4P"></a>是为法法相益，<a id="a-4Q"></a>法法相因，<a id="a-4R"></a>如是此戒趣至第一，<a id="a-4S"></a>谓度此岸，<a id="a-4T"></a>得至彼岸。<a id="a-4U"></a>”</p>
  <p id="a4V">佛说如是，<a id="a-4W"></a>尊者阿难及诸比丘闻佛所说，<a id="a-4X"></a>欢喜奉行。</p>
  <p data-pb></p>
  <h2 id="a4Y">习相应品念经第三</h2>
  <p id="a4Z">我闻如是：<a id="a-4a"></a>一时，<a id="a-4b"></a>佛游舍卫国，<a id="a-4c"></a>在胜林给孤独园。</p>
  <p id="a4d">尔时，<a id="a-4e"></a>世尊告诸比丘：<a id="a-4f"></a>“若比丘多忘，<a id="a-4g"></a>无正智，<a id="a-4h"></a>便害正念正智；<a id="a-4i"></a>若无正念正智，<a id="a-4j"></a>便害护诸根、<a id="a-4k"></a>护戒、<a id="a-4l"></a>不悔、<a id="a-4m"></a>欢悦、<a id="a-4n"></a>喜、<a id="a-4o"></a>止、<a id="a-4p"></a>乐、<a id="a-4q"></a>定、<a id="a-4r"></a>见如实、<a id="a-4s"></a>知如真、<a id="a-4t"></a>厌、<a id="a-4u"></a>无欲、<a id="a-4v"></a>解脱；<a id="a-4w"></a>若无解脱，<a id="a-4x"></a>便害涅槃。</p>
  <p id="a4y">“若比丘不多忘，<a id="a-4z"></a>有正智，<a id="a-50"></a>便习正念正智；<a id="a-51"></a>若有正念正智，<a id="a-52"></a>便习护诸根、<a id="a-53"></a>护戒、<a id="a-54"></a>不悔、<a id="a-55"></a>欢悦、<a id="a-56"></a>喜、<a id="a-57"></a>止、<a id="a-58"></a>乐、<a id="a-59"></a>定、<a id="a-5A"></a>见如实、<a id="a-5B"></a>知如真、<a id="a-5C"></a>厌、<a id="a-5D"></a>无欲、<a id="a-5E"></a>解脱；<a id="a-5F"></a>若有解脱，<a id="a-5G"></a>便习涅槃。<a id="a-5H"></a>”</p>
  <p id="a5I">佛说如是，<a id="a-5J"></a>彼诸比丘闻佛所说，<a id="a-5K"></a>欢喜奉行。</p>
  <p data-pb></p>
  <h2 id="a5L">习相应品惭愧经上第四</h2>
  <p id="a5M">我闻如是：<a id="a-5N"></a>一时，<a id="a-5O"></a>佛游舍卫国，<a id="a-5P"></a>在胜林给孤独园。</p>
  <p id="a5Q">尔时，<a id="a-5R"></a>世尊告诸比丘：<a id="a-5S"></a>“若比丘无惭无愧，<a id="a-5T"></a>便害爱恭敬；<a id="a-5U"></a>若无爱恭敬，<a id="a-5V"></a>便害其信；<a id="a-5W"></a>若无其信，<a id="a-5X"></a>便害正思惟；<a id="a-5Y"></a>若无正思惟，<a id="a-5Z"></a>便害正念正智；<a id="a-5a"></a>若无正念正智，<a id="a-5b"></a>便害护诸根、<a id="a-5c"></a>护戒、<a id="a-5d"></a>不悔、<a id="a-5e"></a>欢悦、<a id="a-5f"></a>喜、<a id="a-5g"></a>止、<a id="a-5h"></a>乐、<a id="a-5i"></a>定、<a id="a-5j"></a>见如实、<a id="a-5k"></a>知如真、<a id="a-5l"></a>厌、<a id="a-5m"></a>无欲、<a id="a-5n"></a>解脱；<a id="a-5o"></a>若无解脱，<a id="a-5p"></a>便害涅槃。</p>
  <p id="a5q">“若比丘有惭有愧，<a id="a-5r"></a>便习爱恭敬；<a id="a-5s"></a>若有爱恭敬，<a id="a-5t"></a>便习其信；<a id="a-5u"></a>若有其信，<a id="a-5v"></a>便习正思惟；<a id="a-5w"></a>若有正思惟，<a id="a-5x"></a>便习正念正智；<a id="a-5y"></a>若有正念正智，<a id="a-5z"></a>便习护诸根、<a id="a-60"></a>护戒、<a id="a-61"></a>不悔、<a id="a-62"></a>欢悦、<a id="a-63"></a>喜、<a id="a-64"></a>止、<a id="a-65"></a>乐、<a id="a-66"></a>定、<a id="a-67"></a>见如实、<a id="a-68"></a>知如真、<a id="a-69"></a>厌、<a id="a-6A"></a>无欲、<a id="a-6B"></a>解脱；<a id="a-6C"></a>若有解脱，<a id="a-6D"></a>便习涅槃。<a id="a-6E"></a>”</p>
  <p id="a6F">佛说如是，<a id="a-6G"></a>彼诸比丘闻佛所说，<a id="a-6H"></a>欢喜奉行。</p>
  <p data-pb></p>
  <h2 id="a6I">习相应品惭愧经下第五</h2>
  <p id="a6J">我闻如是：<a id="a-6K"></a>一时，<a id="a-6L"></a>佛游舍卫国，<a id="a-6M"></a>在胜林给孤独园。</p>
  <p id="a6N">尔时，<a id="a-6O"></a>尊者舍梨子告诸比丘：<a id="a-6P"></a>“诸贤，<a id="a-6Q"></a>若比丘无惭无愧，<a id="a-6R"></a>便害爱恭敬；<a id="a-6S"></a>若无爱恭敬，<a id="a-6T"></a>便害其信；<a id="a-6U"></a>若无其信，<a id="a-6V"></a>便害正思惟；<a id="a-6W"></a>若无正思惟，<a id="a-6X"></a>便害正念正智；<a id="a-6Y"></a>若无正念正智，<a id="a-6Z"></a>便害护诸根、<a id="a-6a"></a>护戒、<a id="a-6b"></a>不悔、<a id="a-6c"></a>欢悦、<a id="a-6d"></a>喜、<a id="a-6e"></a>止、<a id="a-6f"></a>乐、<a id="a-6g"></a>定、<a id="a-6h"></a>见如实、<a id="a-6i"></a>知如真、<a id="a-6j"></a>厌、<a id="a-6k"></a>无欲、<a id="a-6l"></a>解脱；<a id="a-6m"></a>若无解脱，<a id="a-6n"></a>便害涅槃。<a id="a-6o"></a>诸贤，<a id="a-6p"></a>犹如有树，<a id="a-6q"></a>若害外皮，<a id="a-6r"></a>则内皮不成；<a id="a-6s"></a>内皮不成，<a id="a-6t"></a>则茎、<a id="a-6u"></a>干、<a id="a-6v"></a>心、<a id="a-6w"></a>节、<a id="a-6x"></a>枝、<a id="a-6y"></a>叶、<a id="a-6z"></a>华、<a id="a-70"></a>实皆不得成。<a id="a-71"></a>诸贤，<a id="a-72"></a>当知比丘亦复如是，<a id="a-73"></a>若无惭无愧，<a id="a-74"></a>便害爱恭敬；<a id="a-75"></a>若无爱恭敬，<a id="a-76"></a>便害其信；<a id="a-77"></a>若无其信，<a id="a-78"></a>便害正思惟；<a id="a-79"></a>若无正思惟，<a id="a-7A"></a>便害正念正智；<a id="a-7B"></a>若无正念正智，<a id="a-7C"></a>便害护诸根、<a id="a-7D"></a>护戒、<a id="a-7E"></a>不悔、<a id="a-7F"></a>欢悦、<a id="a-7G"></a>喜、<a id="a-7H"></a>止、<a id="a-7I"></a>乐、<a id="a-7J"></a>定、<a id="a-7K"></a>见如实、<a id="a-7L"></a>知如真、<a id="a-7M"></a>厌、<a id="a-7N"></a>无欲、<a id="a-7O"></a>解脱；<a id="a-7P"></a>若无解脱，<a id="a-7Q"></a>便害涅槃。</p>
  <p id="a7R">“诸贤，<a id="a-7S"></a>比丘有惭有愧，<a id="a-7T"></a>便习爱恭敬；<a id="a-7U"></a>若有爱恭敬，<a id="a-7V"></a>便习其信；<a id="a-7W"></a>若有其信，<a id="a-7X"></a>便习正思惟；<a id="a-7Y"></a>若有正思惟，<a id="a-7Z"></a>便习正念正智；<a id="a-7a"></a>若有正念正智，<a id="a-7b"></a>便习护诸根、<a id="a-7c"></a>护戒、<a id="a-7d"></a>不悔、<a id="a-7e"></a>欢悦、<a id="a-7f"></a>喜、<a id="a-7g"></a>止、<a id="a-7h"></a>乐、<a id="a-7i"></a>定、<a id="a-7j"></a>见如实、<a id="a-7k"></a>知如真、<a id="a-7l"></a>厌、<a id="a-7m"></a>无欲、<a id="a-7n"></a>解脱；<a id="a-7o"></a>若有解脱，<a id="a-7p"></a>便习涅槃。<a id="a-7q"></a>诸贤，<a id="a-7r"></a>犹如有树，<a id="a-7s"></a>不害外皮，<a id="a-7t"></a>则内皮得成；<a id="a-7u"></a>内皮得成，<a id="a-7v"></a>则茎、<a id="a-7w"></a>干、<a id="a-7x"></a>心、<a id="a-7y"></a>节、<a id="a-7z"></a>枝、<a id="a-80"></a>叶、<a id="a-81"></a>华、<a id="a-82"></a>实皆得成就。<a id="a-83"></a>诸贤，<a id="a-84"></a>当知比丘亦复如是，<a id="a-85"></a>若有惭有愧，<a id="a-86"></a>便习爱恭敬；<a id="a-87"></a>若有爱恭敬，<a id="a-88"></a>便习其信；<a id="a-89"></a>若有其信，<a id="a-8A"></a>便习正思惟；<a id="a-8B"></a>若有正思惟，<a id="a-8C"></a>便习正念正智，<a id="a-8D"></a>若有正念正智，<a id="a-8E"></a>便习护诸根、<a id="a-8F"></a>护戒、<a id="a-8G"></a>不悔、<a id="a-8H"></a>欢悦、<a id="a-8I"></a>喜、<a id="a-8J"></a>止、<a id="a-8K"></a>乐、<a id="a-8L"></a>定、<a id="a-8M"></a>见如实、<a id="a-8N"></a>知如真、<a id="a-8O"></a>厌、<a id="a-8P"></a>无欲、<a id="a-8Q"></a>解脱；<a id="a-8R"></a>若有解脱，<a id="a-8S"></a>便习涅槃。<a id="a-8T"></a>”</p>
  <p id="a8U">尊者舍梨子所说如是，<a id="a-8V"></a>彼诸比丘闻尊者舍梨子所说，<a id="a-8W"></a>欢喜奉行。</p>
  <p data-pb></p>
  <h2 id="a8X">习相应品戒经上第六</h2>
  <p id="a8Y">我闻如是：<a id="a-8Z"></a>一时，<a id="a-8a"></a>佛游舍卫国，<a id="a-8b"></a>在胜林给孤独园。</p>
  <p id="a8c">尔时，<a id="a-8d"></a>世尊告诸比丘：<a id="a-8e"></a>“若比丘犯戒，<a id="a-8f"></a>便害不悔、<a id="a-8g"></a>欢悦、<a id="a-8h"></a>喜、<a id="a-8i"></a>止、<a id="a-8j"></a>乐、<a id="a-8k"></a>定、<a id="a-8l"></a>见如实、<a id="a-8m"></a>知如真、<a id="a-8n"></a>厌、<a id="a-8o"></a>无欲、<a id="a-8p"></a>解脱；<a id="a-8q"></a>若无解脱，<a id="a-8r"></a>便害涅槃。</p>
  <p id="a8s">“若比丘持戒，<a id="a-8t"></a>便习不悔、<a id="a-8u"></a>欢悦、<a id="a-8v"></a>喜、<a id="a-8w"></a>止、<a id="a-8x"></a>乐、<a id="a-8y"></a>定、<a id="a-8z"></a>见如实、<a id="a-90"></a>知如真、<a id="a-91"></a>厌、<a id="a-92"></a>无欲、<a id="a-93"></a>解脱；<a id="a-94"></a>若有解脱，<a id="a-95"></a>便习涅槃。<a id="a-96"></a>”</p>
  <p id="a97">佛说如是，<a id="a-98"></a>彼诸比丘闻佛所说，<a id="a-99"></a>欢喜奉行。</p>
  <p data-pb></p>
  <h2 id="a9A">习相应品戒经下第七</h2>
  <p id="a9B">我闻如是：<a id="a-9C"></a>一时，<a id="a-9D"></a>佛游舍卫国，<a id="a-9E"></a>在胜林给孤独园。</p>
  <p id="a9F">尔时，<a id="a-9G"></a>尊者舍梨子告诸比丘：<a id="a-9H"></a>“诸贤，<a id="a-9I"></a>若比丘犯戒，<a id="a-9J"></a>便害不悔、<a id="a-9K"></a>欢悦、<a id="a-9L"></a>喜、<a id="a-9M"></a>止、<a id="a-9N"></a>乐、<a id="a-9O"></a>定、<a id="a-9P"></a>见如实、<a id="a-9Q"></a>知如真、<a id="a-9R"></a>厌、<a id="a-9S"></a>无欲、<a id="a-9T"></a>解脱；<a id="a-9U"></a>若无解脱，<a id="a-9V"></a>便害涅槃。<a id="a-9W"></a>诸贤，<a id="a-9X"></a>犹如有树，<a id="a-9Y"></a>若害根者，<a id="a-9Z"></a>则茎、<a id="a-9a"></a>干、<a id="a-9b"></a>心、<a id="a-9c"></a>节、<a id="a-9d"></a>枝、<a id="a-9e"></a>叶、<a id="a-9f"></a>华、<a id="a-9g"></a>实皆不得成。<a id="a-9h"></a>诸贤，<a id="a-9i"></a>当知比丘亦复如是，<a id="a-9j"></a>若有犯戒，<a id="a-9k"></a>便害不悔、<a id="a-9l"></a>欢悦、<a id="a-9m"></a>喜、<a id="a-9n"></a>止、<a id="a-9o"></a>乐、<a id="a-9p"></a>定、<a id="a-9q"></a>见如实、<a id="a-9r"></a>知如真、<a id="a-9s"></a>厌、<a id="a-9t"></a>无欲、<a id="a-9u"></a>解脱；<a id="a-9v"></a>若无解脱，<a id="a-9w"></a>便害涅槃。</p>
  <p id="a9x">“诸贤，<a id="a-9y"></a>若比丘持戒，<a id="a-9z"></a>便习不悔、<a id="a-A0"></a>欢悦、<a id="a-A1"></a>喜、<a id="a-A2"></a>止、<a id="a-A3"></a>乐、<a id="a-A4"></a>定、<a id="a-A5"></a>见如实、<a id="a-A6"></a>知如真、<a id="a-A7"></a>厌、<a id="a-A8"></a>无欲、<a id="a-A9"></a>解脱；<a id="a-AA"></a>若有解脱，<a id="a-AB"></a>便习涅槃。<a id="a-AC"></a>诸贤，<a id="a-AD"></a>犹如有树，<a id="a-AE"></a>若不害根者，<a id="a-AF"></a>则茎、<a id="a-AG"></a>干、<a id="a-AH"></a>心、<a id="a-AI"></a>节、<a id="a-AJ"></a>枝、<a id="a-AK"></a>叶、<a id="a-AL"></a>华、<a id="a-AM"></a>实皆得成就。<a id="a-AN"></a>诸贤，<a id="a-AO"></a>当知比丘亦复如是，<a id="a-AP"></a>若有持戒，<a id="a-AQ"></a>便习不悔、<a id="a-AR"></a>欢悦、<a id="a-AS"></a>喜、<a id="a-AT"></a>止、<a id="a-AU"></a>乐、<a id="a-AV"></a>定、<a id="a-AW"></a>见如实、<a id="a-AX"></a>知如真、<a id="a-AY"></a>厌、<a id="a-AZ"></a>无欲、<a id="a-Aa"></a>解脱；<a id="a-Ab"></a>若有解脱，<a id="a-Ac"></a>使习涅槃。<a id="a-Ad"></a>”</p>
  <p id="aAe">尊者舍梨子所说如是，<a id="a-Af"></a>彼诸比丘闻尊者舍梨子所说，<a id="a-Ag"></a>欢喜奉行。</p>
  <p data-pb></p>
  <h2 id="aAh">习相应品恭敬经上第八</h2>
  <p id="aAi">我闻如是：<a id="a-Aj"></a>一时，<a id="a-Ak"></a>佛游舍卫国，<a id="a-Al"></a>在胜林给孤独园。</p>
  <p id="aAm">尔时，<a id="a-An"></a>世尊告诸比丘：<a id="a-Ao"></a>“比丘当行恭敬及善观，<a id="a-Ap"></a>敬重诸梵行人。</p>
  <p id="aAq">“若比丘不行恭敬、<a id="a-Ar"></a>不善观、<a id="a-As"></a>不敬重诸梵行已，<a id="a-At"></a>具威仪法者，<a id="a-Au"></a>必无是处；<a id="a-Av"></a>不具威仪法已，<a id="a-Aw"></a>具学法者，<a id="a-Ax"></a>必无是处；<a id="a-Ay"></a>不具学法已，<a id="a-Az"></a>具戒身者，<a id="a-B0"></a>必无是处；<a id="a-B1"></a>不具戒身已，<a id="a-B2"></a>具定身者，<a id="a-B3"></a>必无是处；<a id="a-B4"></a>不具定身已，<a id="a-B5"></a>具慧身者，<a id="a-B6"></a>必无是处；<a id="a-B7"></a>不具慧身已，<a id="a-B8"></a>具解脱身者，<a id="a-B9"></a>必无是处；<a id="a-BA"></a>不具解脱身已，<a id="a-BB"></a>具解脱知见身者，<a id="a-BC"></a>必无是处；<a id="a-BD"></a>不具解脱知见身已，<a id="a-BE"></a>具涅槃者，<a id="a-BF"></a>必无是处。</p>
  <p id="aBG">“若比丘行恭敬及善观，<a id="a-BH"></a>敬重诸梵行已，<a id="a-BI"></a>具威仪法者，<a id="a-BJ"></a>必有是处；<a id="a-BK"></a>具威仪法已，<a id="a-BL"></a>具学法者，<a id="a-BM"></a>必有是处；<a id="a-BN"></a>具学法已，<a id="a-BO"></a>具戒身者，<a id="a-BP"></a>必有是处；<a id="a-BQ"></a>具戒身已，<a id="a-BR"></a>具定身者，<a id="a-BS"></a>必有是处；<a id="a-BT"></a>具定身已，<a id="a-BU"></a>具慧身者，<a id="a-BV"></a>必有是处；<a id="a-BW"></a>具慧身已，<a id="a-BX"></a>具解脱身者，<a id="a-BY"></a>必有是处；<a id="a-BZ"></a>具解脱身已，<a id="a-Ba"></a>具解脱知见身者，<a id="a-Bb"></a>必有是处；<a id="a-Bc"></a>具解脱知见身已，<a id="a-Bd"></a>具涅槃者，<a id="a-Be"></a>必有是处。<a id="a-Bf"></a>”</p>
  <p id="aBg">佛说如是，<a id="a-Bh"></a>彼诸比丘闻佛所说，<a id="a-Bi"></a>欢喜奉行。</p>
  <p data-pb></p>
  <h2 id="aBj">习相应品恭敬经下第九</h2>
  <p id="aBk">我闻如是：<a id="a-Bl"></a>一时，<a id="a-Bm"></a>佛游舍卫国，<a id="a-Bn"></a>在胜林给孤独园。</p>
  <p id="aBo">尔时，<a id="a-Bp"></a>世尊告诸比丘：<a id="a-Bq"></a>“比丘当行恭敬及善观，<a id="a-Br"></a>敬重诸梵行人。<a id="a-Bs"></a>若比丘不行恭敬、<a id="a-Bt"></a>不善观、<a id="a-Bu"></a>不敬重诸梵行已，<a id="a-Bv"></a>具威仪法者，<a id="a-Bw"></a>必无是处；<a id="a-Bx"></a>不具威仪法已，<a id="a-By"></a>具学法者，<a id="a-Bz"></a>必无是处；<a id="a-C0"></a>不具学法已，<a id="a-C1"></a>护诸根、<a id="a-C2"></a>护戒、<a id="a-C3"></a>不悔、<a id="a-C4"></a>欢悦、<a id="a-C5"></a>喜、<a id="a-C6"></a>止、<a id="a-C7"></a>乐、<a id="a-C8"></a>定、<a id="a-C9"></a>见如实、<a id="a-CA"></a>知如真、<a id="a-CB"></a>厌、<a id="a-CC"></a>无欲、<a id="a-CD"></a>解脱；<a id="a-CE"></a>不具解脱已，<a id="a-CF"></a>具涅槃者，<a id="a-CG"></a>必无是处。</p>
  <p id="aCH">“若比丘行恭敬及善观，<a id="a-CI"></a>敬重诸梵行已，<a id="a-CJ"></a>具威仪法者，<a id="a-CK"></a>必有是处；<a id="a-CL"></a>具威仪法已，<a id="a-CM"></a>具学法者，<a id="a-CN"></a>必有是处；<a id="a-CO"></a>具学法已，<a id="a-CP"></a>具护诸根、<a id="a-CQ"></a>护戒、<a id="a-CR"></a>不悔、<a id="a-CS"></a>欢悦、<a id="a-CT"></a>喜、<a id="a-CU"></a>止、<a id="a-CV"></a>乐、<a id="a-CW"></a>定、<a id="a-CX"></a>见如实、<a id="a-CY"></a>知如真、<a id="a-CZ"></a>厌、<a id="a-Ca"></a>无欲、<a id="a-Cb"></a>解脱；<a id="a-Cc"></a>具解脱已，<a id="a-Cd"></a>具涅槃者，<a id="a-Ce"></a>必有是处。<a id="a-Cf"></a>”</p>
  <p id="aCg">佛说如是，<a id="a-Ch"></a>彼诸比丘闻佛所说，<a id="a-Ci"></a>欢喜奉行。</p>
  <p data-pb></p>
  <h2 id="aCj">习相应品本际经第十</h2>
  <p id="aCk">我闻如是：<a id="a-Cl"></a>一时，<a id="a-Cm"></a>佛游舍卫国，<a id="a-Cn"></a>在胜林给孤独园。</p>
  <p id="aCo">尔时，<a id="a-Cp"></a>世尊告诸比丘：<a id="a-Cq"></a>“有爱者，<a id="a-Cr"></a>其本际不可知：<a id="a-Cs"></a>本无有爱，<a id="a-Ct"></a>然今生有爱。<a id="a-Cu"></a>便可得知：<a id="a-Cv"></a>所因有爱。<a id="a-Cw"></a>有爱者，<a id="a-Cx"></a>则有习，<a id="a-Cy"></a>非无习。<a id="a-Cz"></a>何谓有爱习？<a id="a-D0"></a>答曰：<a id="a-D1"></a>无明为习。<a id="a-D2"></a>无明亦有习，<a id="a-D3"></a>非无习。<a id="a-D4"></a>何谓无明习？<a id="a-D5"></a>答曰：<a id="a-D6"></a>五盖为习。<a id="a-D7"></a>五盖亦有习，<a id="a-D8"></a>非无习。<a id="a-D9"></a>何谓五盖习？<a id="a-DA"></a>答曰：<a id="a-DB"></a>三恶行为习。<a id="a-DC"></a>三恶行亦有习，<a id="a-DD"></a>非无习。<a id="a-DE"></a>何谓三恶行习？<a id="a-DF"></a>答曰：<a id="a-DG"></a>不护诸根为习。</p>
  <p id="aDH">“不护诸根亦有习，<a id="a-DI"></a>非无习。<a id="a-DJ"></a>何谓不护诸根习？<a id="a-DK"></a>答曰：<a id="a-DL"></a>不正念、<a id="a-DM"></a>不正智为习。<a id="a-DN"></a>不正念、<a id="a-DO"></a>不正智亦有习，<a id="a-DP"></a>非无习。<a id="a-DQ"></a>何谓不正念、<a id="a-DR"></a>不正智习？<a id="a-DS"></a>答曰：<a id="a-DT"></a>不正思惟为习。<a id="a-DU"></a>不正思惟亦有习，<a id="a-DV"></a>非无习。<a id="a-DW"></a>何谓不正思惟习？<a id="a-DX"></a>答曰：<a id="a-DY"></a>不信为习。<a id="a-DZ"></a>不信亦有习，<a id="a-Da"></a>非无习。<a id="a-Db"></a>何谓不信习？<a id="a-Dc"></a>答曰：<a id="a-Dd"></a>闻恶法为习。<a id="a-De"></a>闻恶法亦有习，<a id="a-Df"></a>非无习。<a id="a-Dg"></a>何谓闻恶法习？<a id="a-Dh"></a>答曰：<a id="a-Di"></a>亲近恶知识为习。<a id="a-Dj"></a>亲近恶知识亦有习，<a id="a-Dk"></a>非无习。<a id="a-Dl"></a>何谓亲近恶知识习？<a id="a-Dm"></a>答曰：<a id="a-Dn"></a>恶人为习。</p>
  <p id="aDo">“是为具恶人已，<a id="a-Dp"></a>便具亲近恶知识；<a id="a-Dq"></a>具亲近恶知识已，<a id="a-Dr"></a>便具闻恶法；<a id="a-Ds"></a>具闻恶法已，<a id="a-Dt"></a>便具生不信；<a id="a-Du"></a>具生不信已，<a id="a-Dv"></a>便具不正思惟；<a id="a-Dw"></a>具不正思惟已，<a id="a-Dx"></a>便具不正念、<a id="a-Dy"></a>不正智；<a id="a-Dz"></a>具不正念、<a id="a-E0"></a>不正智已，<a id="a-E1"></a>便具不护诸根；<a id="a-E2"></a>具不护诸根已，<a id="a-E3"></a>便具三恶行；<a id="a-E4"></a>具三恶行已，<a id="a-E5"></a>使具五盖；<a id="a-E6"></a>具五盖已，<a id="a-E7"></a>便具无明；<a id="a-E8"></a>具无明已，<a id="a-E9"></a>便具有爱。<a id="a-EA"></a>如是此有爱展转具成。</p>
  <p id="aEB">“明、<a id="a-EC"></a>解脱亦有习，<a id="a-ED"></a>非无习。<a id="a-EE"></a>何谓明、<a id="a-EF"></a>解脱习？<a id="a-EG"></a>答曰：<a id="a-EH"></a>七觉支为习。<a id="a-EI"></a>七觉支亦有习，<a id="a-EJ"></a>非无习。<a id="a-EK"></a>何谓七觉支习？<a id="a-EL"></a>答曰：<a id="a-EM"></a>四念处为习。<a id="a-EN"></a>四念处亦有习，<a id="a-EO"></a>非无习。<a id="a-EP"></a>何谓四念处习？<a id="a-EQ"></a>答曰：<a id="a-ER"></a>三妙行为习。<a id="a-ES"></a>三妙行亦有习，<a id="a-ET"></a>非无习。<a id="a-EU"></a>何谓三妙行习？<a id="a-EV"></a>答曰：<a id="a-EW"></a>护诸根为习。</p>
  <p id="aEX">“护诸根亦有习，<a id="a-EY"></a>非无习。<a id="a-EZ"></a>何谓护诸根习？<a id="a-Ea"></a>答曰：<a id="a-Eb"></a>正念、<a id="a-Ec"></a>正智为习。<a id="a-Ed"></a>正念、<a id="a-Ee"></a>正智亦有习，<a id="a-Ef"></a>非无习。<a id="a-Eg"></a>何谓正念、<a id="a-Eh"></a>正智习？<a id="a-Ei"></a>答曰：<a id="a-Ej"></a>正思惟为习。<a id="a-Ek"></a>正思惟亦有习，<a id="a-El"></a>非无习。<a id="a-Em"></a>何谓正思惟习？<a id="a-En"></a>答曰：<a id="a-Eo"></a>信为习。<a id="a-Ep"></a>信亦有习，<a id="a-Eq"></a>非无习。<a id="a-Er"></a>何谓信习？<a id="a-Es"></a>答曰：<a id="a-Et"></a>闻善法为习。<a id="a-Eu"></a>闻善法亦有习，<a id="a-Ev"></a>非无习。<a id="a-Ew"></a>何谓闻善法习？<a id="a-Ex"></a>答曰：<a id="a-Ey"></a>亲近善知识为习。<a id="a-Ez"></a>亲近善知识亦有习，<a id="a-F0"></a>非无习。<a id="a-F1"></a>何谓亲近善知识习？<a id="a-F2"></a>答曰：<a id="a-F3"></a>善人为习。</p>
  <p id="aF4">“是为具善人已，<a id="a-F5"></a>便具亲近善知识；<a id="a-F6"></a>具亲近善知识已，<a id="a-F7"></a>便具闻善法；<a id="a-F8"></a>具闻善法已，<a id="a-F9"></a>便具生信；<a id="a-FA"></a>具生信已，<a id="a-FB"></a>便具正思惟；<a id="a-FC"></a>具正思惟已，<a id="a-FD"></a>便具正念、<a id="a-FE"></a>正智；<a id="a-FF"></a>具正念、<a id="a-FG"></a>正智已，<a id="a-FH"></a>便具护诸根；<a id="a-FI"></a>具护诸根已，<a id="a-FJ"></a>便具三妙行；<a id="a-FK"></a>具三妙行已，<a id="a-FL"></a>便具四念处；<a id="a-FM"></a>具四念处已，<a id="a-FN"></a>便具七觉支；<a id="a-FO"></a>具七觉支已，<a id="a-FP"></a>便具明、<a id="a-FQ"></a>解脱。<a id="a-FR"></a>如是此明、<a id="a-FS"></a>解脱展转具成。<a id="a-FT"></a>”</p>
  <p id="aFU">佛说如是，<a id="a-FV"></a>彼诸比丘闻佛所说，<a id="a-FW"></a>欢喜奉行。</p>
  <p data-pb></p>
  <h2 id="aFX">习相应品食经上第十一</h2>
  <p id="aFY">我闻如是：<a id="a-FZ"></a>一时，<a id="a-Fa"></a>佛游舍卫国，<a id="a-Fb"></a>在胜林给孤独园。</p>
  <p id="aFc">尔时，<a id="a-Fd"></a>世尊告诸比丘：<a id="a-Fe"></a>“有爱者，<a id="a-Ff"></a>其本际不可知：<a id="a-Fg"></a>本无有爱，<a id="a-Fh"></a>然今生有爱。<a id="a-Fi"></a>便可得知：<a id="a-Fj"></a>所因有爱。<a id="a-Fk"></a>有爱者，<a id="a-Fl"></a>则有食，<a id="a-Fm"></a>非无食。<a id="a-Fn"></a>何谓有爱食？<a id="a-Fo"></a>答曰：<a id="a-Fp"></a>无明为食。<a id="a-Fq"></a>无明亦有食，<a id="a-Fr"></a>非无食。<a id="a-Fs"></a>何谓无明食？<a id="a-Ft"></a>答曰：<a id="a-Fu"></a>五盖为食。<a id="a-Fv"></a>五盖亦有食，<a id="a-Fw"></a>非无食。<a id="a-Fx"></a>何谓五盖食？<a id="a-Fy"></a>答曰：<a id="a-Fz"></a>三恶行为食。<a id="a-G0"></a>三恶行亦有食，<a id="a-G1"></a>非无食。<a id="a-G2"></a>何谓三恶行食？<a id="a-G3"></a>答曰：<a id="a-G4"></a>不护诸根为食。</p>
  <p id="aG5">“不护诸根亦有食，<a id="a-G6"></a>非无食。<a id="a-G7"></a>何谓不护诸根食？<a id="a-G8"></a>答曰：<a id="a-G9"></a>不正念、<a id="a-GA"></a>不正智为食。<a id="a-GB"></a>不正念、<a id="a-GC"></a>不正智亦有食，<a id="a-GD"></a>非无食。<a id="a-GE"></a>何谓不正念、<a id="a-GF"></a>不正智食？<a id="a-GG"></a>答曰：<a id="a-GH"></a>不正思惟为食。<a id="a-GI"></a>不正思惟亦有食，<a id="a-GJ"></a>非无食。<a id="a-GK"></a>何谓不正思惟食？<a id="a-GL"></a>答曰：<a id="a-GM"></a>不信为食。<a id="a-GN"></a>不信亦有食，<a id="a-GO"></a>非无食。<a id="a-GP"></a>何谓不信食？<a id="a-GQ"></a>答曰：<a id="a-GR"></a>闻恶法为食。<a id="a-GS"></a>闻恶法亦有食，<a id="a-GT"></a>非无食。<a id="a-GU"></a>何谓闻恶法食？<a id="a-GV"></a>答曰：<a id="a-GW"></a>亲近恶知识为食。<a id="a-GX"></a>亲近恶知识亦有食，<a id="a-GY"></a>非无食。<a id="a-GZ"></a>何谓亲近恶知识食？<a id="a-Ga"></a>答曰：<a id="a-Gb"></a>恶人为食。</p>
  <p id="aGc">“是为具恶人已，<a id="a-Gd"></a>便具亲近恶知识；<a id="a-Ge"></a>具亲近恶知识已，<a id="a-Gf"></a>便具闻恶法；<a id="a-Gg"></a>具闻恶法已，<a id="a-Gh"></a>便具生不信；<a id="a-Gi"></a>具生不信已，<a id="a-Gj"></a>便具不正思惟；<a id="a-Gk"></a>具不正思惟已，<a id="a-Gl"></a>便具不正念、<a id="a-Gm"></a>不正智；<a id="a-Gn"></a>具不正念、<a id="a-Go"></a>不正智已，<a id="a-Gp"></a>便具不护诸根；<a id="a-Gq"></a>具不护诸根已，<a id="a-Gr"></a>便具三恶行；<a id="a-Gs"></a>具三恶行已，<a id="a-Gt"></a>便具五盖；<a id="a-Gu"></a>具五盖已，<a id="a-Gv"></a>便具无明；<a id="a-Gw"></a>具无明已，<a id="a-Gx"></a>便具有爱。<a id="a-Gy"></a>如是此有爱展转具成。</p>
  <p id="aGz">“大海亦有食，<a id="a-H0"></a>非无食。<a id="a-H1"></a>何谓大海食？<a id="a-H2"></a>答曰：<a id="a-H3"></a>大河为食。<a id="a-H4"></a>大河亦有食，<a id="a-H5"></a>非无食。<a id="a-H6"></a>何谓大河食？<a id="a-H7"></a>答曰：<a id="a-H8"></a>小河为食。<a id="a-H9"></a>小河亦有食，<a id="a-HA"></a>非无食。<a id="a-HB"></a>何谓小河食？<a id="a-HC"></a>答曰：<a id="a-HD"></a>大川为食。<a id="a-HE"></a>大川亦有食，<a id="a-HF"></a>非无食。<a id="a-HG"></a>何谓大川食？<a id="a-HH"></a>答曰：<a id="a-HI"></a>小川为食。<a id="a-HJ"></a>小川亦有食，<a id="a-HK"></a>非无食。<a id="a-HL"></a>何谓小川食？<a id="a-HM"></a>答曰：<a id="a-HN"></a>山岩溪涧、<a id="a-HO"></a>平泽为食。<a id="a-HP"></a>山岩溪涧、<a id="a-HQ"></a>平泽亦有食，<a id="a-HR"></a>非无食。<a id="a-HS"></a>何谓山岩溪涧、<a id="a-HT"></a>平泽食？<a id="a-HU"></a>答曰：<a id="a-HV"></a>雨为食。<a id="a-HW"></a>有时大雨，<a id="a-HX"></a>大雨已，<a id="a-HY"></a>则山岩溪涧、<a id="a-HZ"></a>平泽水满；<a id="a-Ha"></a>山岩溪涧、<a id="a-Hb"></a>平泽水满已，<a id="a-Hc"></a>则小川满；<a id="a-Hd"></a>小川满已，<a id="a-He"></a>则大川满；<a id="a-Hf"></a>大川满已，<a id="a-Hg"></a>则小河满；<a id="a-Hh"></a>小河满已，<a id="a-Hi"></a>则大河满；<a id="a-Hj"></a>大河满已，<a id="a-Hk"></a>则大海满。<a id="a-Hl"></a>如是彼大海展转成满。</p>
  <p id="aHm">“如是有爱亦有食，<a id="a-Hn"></a>非无食。<a id="a-Ho"></a>何谓有爱食？<a id="a-Hp"></a>答曰：<a id="a-Hq"></a>无明为食。<a id="a-Hr"></a>无明亦有食，<a id="a-Hs"></a>非无食。<a id="a-Ht"></a>何谓无明食？<a id="a-Hu"></a>答曰：<a id="a-Hv"></a>五盖为食。<a id="a-Hw"></a>五盖亦有食，<a id="a-Hx"></a>非无食。<a id="a-Hy"></a>何谓五盖食？<a id="a-Hz"></a>答曰：<a id="a-I0"></a>三恶行为食。<a id="a-I1"></a>三恶行亦有食，<a id="a-I2"></a>非无食。<a id="a-I3"></a>何谓三恶行食？<a id="a-I4"></a>答曰：<a id="a-I5"></a>不护诸根为食。<a id="a-I6"></a>不护诸根亦有食，<a id="a-I7"></a>非无食。<a id="a-I8"></a>何谓不护诸根食？<a id="a-I9"></a>答曰：<a id="a-IA"></a>不正念、<a id="a-IB"></a>不正智为食。<a id="a-IC"></a>不正念、<a id="a-ID"></a>不正智亦有食，<a id="a-IE"></a>非无食。<a id="a-IF"></a>何谓不正念、<a id="a-IG"></a>不正智食？<a id="a-IH"></a>答曰：<a id="a-II"></a>不正思惟为食。<a id="a-IJ"></a>不正思惟亦有食，<a id="a-IK"></a>非无食。<a id="a-IL"></a>何谓不正思惟食？<a id="a-IM"></a>答曰：<a id="a-IN"></a>不信为食。<a id="a-IO"></a>不信亦有食，<a id="a-IP"></a>非无食。<a id="a-IQ"></a>何谓不信食？<a id="a-IR"></a>答曰：<a id="a-IS"></a>闻恶法为食。<a id="a-IT"></a>闻恶法亦有食，<a id="a-IU"></a>非无食。<a id="a-IV"></a>何谓闻恶法食？<a id="a-IW"></a>答曰：<a id="a-IX"></a>亲近恶知识为食。<a id="a-IY"></a>亲近恶知识亦有食，<a id="a-IZ"></a>非无食。<a id="a-Ia"></a>何谓亲近恶知识食？<a id="a-Ib"></a>答曰：<a id="a-Ic"></a>恶人为食。</p>
  <p id="aId">“是为其恶人已，<a id="a-Ie"></a>便具亲近恶知识；<a id="a-If"></a>具亲近恶知识已，<a id="a-Ig"></a>便具闻恶法；<a id="a-Ih"></a>具闻恶法已，<a id="a-Ii"></a>便具生不信；<a id="a-Ij"></a>具生不信已，<a id="a-Ik"></a>便具不正思惟；<a id="a-Il"></a>具不正思惟已，<a id="a-Im"></a>便具不正念、<a id="a-In"></a>不正智；<a id="a-Io"></a>具不正念、<a id="a-Ip"></a>不正智已，<a id="a-Iq"></a>便具不护诸根；<a id="a-Ir"></a>具不护诸根已，<a id="a-Is"></a>便具三恶行；<a id="a-It"></a>具三恶行已，<a id="a-Iu"></a>便具五盖；<a id="a-Iv"></a>具五盖已，<a id="a-Iw"></a>便具无明；<a id="a-Ix"></a>具无明已，<a id="a-Iy"></a>便具有爱。<a id="a-Iz"></a>如是此有爱展转具成。</p>
  <p id="aJ0">“明、<a id="a-J1"></a>解脱亦有食，<a id="a-J2"></a>非无食。<a id="a-J3"></a>何谓明解脱食？<a id="a-J4"></a>答曰：<a id="a-J5"></a>七觉支为食。<a id="a-J6"></a>七觉支亦有食，<a id="a-J7"></a>非无食。<a id="a-J8"></a>何谓七觉支食？<a id="a-J9"></a>答曰：<a id="a-JA"></a>四念处为食。<a id="a-JB"></a>四念处亦有食，<a id="a-JC"></a>非无食。<a id="a-JD"></a>何谓四念处食？<a id="a-JE"></a>答曰：<a id="a-JF"></a>三妙行为食。<a id="a-JG"></a>三妙行亦有食，<a id="a-JH"></a>非无食。<a id="a-JI"></a>何谓三妙行食？<a id="a-JJ"></a>答曰：<a id="a-JK"></a>护诸根为食。<a id="a-JL"></a>护诸根亦有食，<a id="a-JM"></a>非无食。<a id="a-JN"></a>何谓护诸根食？<a id="a-JO"></a>答曰：<a id="a-JP"></a>正念、<a id="a-JQ"></a>正智为食。<a id="a-JR"></a>正念、<a id="a-JS"></a>正智亦有食，<a id="a-JT"></a>非无食。<a id="a-JU"></a>何谓正念、<a id="a-JV"></a>正智食？<a id="a-JW"></a>答曰：<a id="a-JX"></a>正思惟为食。<a id="a-JY"></a>正思惟亦有食，<a id="a-JZ"></a>非无食。<a id="a-Ja"></a>何谓正思惟食？<a id="a-Jb"></a>答曰：<a id="a-Jc"></a>信为食。<a id="a-Jd"></a>信亦有食，<a id="a-Je"></a>非无食。<a id="a-Jf"></a>何谓信食？<a id="a-Jg"></a>答曰：<a id="a-Jh"></a>闻善法为食。<a id="a-Ji"></a>闻善法亦有食，<a id="a-Jj"></a>非无食。<a id="a-Jk"></a>何谓闻善法食？<a id="a-Jl"></a>答曰：<a id="a-Jm"></a>亲近善知识为食。<a id="a-Jn"></a>亲近善知识亦有食，<a id="a-Jo"></a>非无食。<a id="a-Jp"></a>何谓亲近善知识食？<a id="a-Jq"></a>答曰：<a id="a-Jr"></a>善人为食。</p>
  <p id="aJs">“是为具善人已，<a id="a-Jt"></a>便具亲近善知识；<a id="a-Ju"></a>具亲近善知识已，<a id="a-Jv"></a>便具闻善法；<a id="a-Jw"></a>具闻善法已，<a id="a-Jx"></a>便具生信；<a id="a-Jy"></a>具生信已，<a id="a-Jz"></a>便具正思惟；<a id="a-K0"></a>具正思惟已，<a id="a-K1"></a>便具正念、<a id="a-K2"></a>正智；<a id="a-K3"></a>具正念、<a id="a-K4"></a>正智已，<a id="a-K5"></a>便具护诸根；<a id="a-K6"></a>具护诸根已，<a id="a-K7"></a>便具三妙行；<a id="a-K8"></a>具三妙行已，<a id="a-K9"></a>便具四念处；<a id="a-KA"></a>具四念处已，<a id="a-KB"></a>便具七觉支；<a id="a-KC"></a>具七觉支已，<a id="a-KD"></a>便具明、<a id="a-KE"></a>解脱。<a id="a-KF"></a>如是此明、<a id="a-KG"></a>解脱展转具成。</p>
  <p id="aKH">“大海亦有食，<a id="a-KI"></a>非无食。<a id="a-KJ"></a>何谓大海食？<a id="a-KK"></a>答曰：<a id="a-KL"></a>大河为食。<a id="a-KM"></a>大河亦有食，<a id="a-KN"></a>非无食。<a id="a-KO"></a>何谓大河食？<a id="a-KP"></a>答曰：<a id="a-KQ"></a>小河为食。<a id="a-KR"></a>小河亦有食，<a id="a-KS"></a>非无食。<a id="a-KT"></a>何谓小河食？<a id="a-KU"></a>答曰：<a id="a-KV"></a>大川为食。<a id="a-KW"></a>大川亦有食，<a id="a-KX"></a>非无食。<a id="a-KY"></a>何谓大川食？<a id="a-KZ"></a>答曰：<a id="a-Ka"></a>小川为食。<a id="a-Kb"></a>小川亦有食，<a id="a-Kc"></a>非无食。<a id="a-Kd"></a>何谓小川食？<a id="a-Ke"></a>答曰：<a id="a-Kf"></a>山岩溪涧、<a id="a-Kg"></a>平泽为食。<a id="a-Kh"></a>山岩溪涧、<a id="a-Ki"></a>平泽亦有食，<a id="a-Kj"></a>非无食。<a id="a-Kk"></a>何谓山岩溪涧、<a id="a-Kl"></a>平泽食？<a id="a-Km"></a>答曰：<a id="a-Kn"></a>雨为食。<a id="a-Ko"></a>有时大雨，<a id="a-Kp"></a>大雨已，<a id="a-Kq"></a>则山岩溪涧、<a id="a-Kr"></a>平泽水满；<a id="a-Ks"></a>山岩溪涧、<a id="a-Kt"></a>平泽水满已，<a id="a-Ku"></a>则小川满；<a id="a-Kv"></a>小川满已，<a id="a-Kw"></a>则大川满；<a id="a-Kx"></a>大川满已，<a id="a-Ky"></a>则小河满；<a id="a-Kz"></a>小河满已，<a id="a-L0"></a>则大河满；<a id="a-L1"></a>大河满已，<a id="a-L2"></a>则大海满。<a id="a-L3"></a>如是彼大海展转成满。</p>
  <p id="aL4">“如是明、<a id="a-L5"></a>解脱亦有食，<a id="a-L6"></a>非无食。<a id="a-L7"></a>何谓明、<a id="a-L8"></a>解脱食？<a id="a-L9"></a>答曰：<a id="a-LA"></a>七觉支为食。<a id="a-LB"></a>七觉支亦有食，<a id="a-LC"></a>非无食。<a id="a-LD"></a>何谓七觉支食？<a id="a-LE"></a>答曰：<a id="a-LF"></a>四念处为食。<a id="a-LG"></a>四念处亦有食，<a id="a-LH"></a>非无食。<a id="a-LI"></a>何谓四念处食？<a id="a-LJ"></a>答曰：<a id="a-LK"></a>三妙行为食。<a id="a-LL"></a>三妙行亦有食，<a id="a-LM"></a>非无食。<a id="a-LN"></a>何谓三妙行食？<a id="a-LO"></a>答曰：<a id="a-LP"></a>护诸根为食。<a id="a-LQ"></a>护诸根亦有食，<a id="a-LR"></a>非无食。<a id="a-LS"></a>何谓护诸根食？<a id="a-LT"></a>答曰：<a id="a-LU"></a>正念、<a id="a-LV"></a>正智为食。<a id="a-LW"></a>正念、<a id="a-LX"></a>正智亦有食，<a id="a-LY"></a>非无食。<a id="a-LZ"></a>何谓正念、<a id="a-La"></a>正智食？<a id="a-Lb"></a>答曰：<a id="a-Lc"></a>正思惟为食。<a id="a-Ld"></a>正思惟亦有食，<a id="a-Le"></a>非无食。<a id="a-Lf"></a>何谓正思惟食？<a id="a-Lg"></a>答曰：<a id="a-Lh"></a>信为食。<a id="a-Li"></a>信亦有食，<a id="a-Lj"></a>非无食。<a id="a-Lk"></a>何谓信食？<a id="a-Ll"></a>答曰：<a id="a-Lm"></a>闻善法为食。<a id="a-Ln"></a>闻善法亦有食，<a id="a-Lo"></a>非无食。<a id="a-Lp"></a>何谓闻善法食？<a id="a-Lq"></a>答曰：<a id="a-Lr"></a>亲近善知识为食。<a id="a-Ls"></a>亲近善知识亦有食，<a id="a-Lt"></a>非无食。<a id="a-Lu"></a>何谓亲近善知识食？<a id="a-Lv"></a>答曰：<a id="a-Lw"></a>善人为食。</p>
  <p id="aLx">“是为具善人已，<a id="a-Ly"></a>便具亲近善知识；<a id="a-Lz"></a>具亲近善知识已，<a id="a-M0"></a>便具闻善法；<a id="a-M1"></a>具闻善法已，<a id="a-M2"></a>便具生信；<a id="a-M3"></a>具生信已，<a id="a-M4"></a>便具正思惟；<a id="a-M5"></a>具正思惟已，<a id="a-M6"></a>便具正念、<a id="a-M7"></a>正智；<a id="a-M8"></a>具正念、<a id="a-M9"></a>正智已，<a id="a-MA"></a>便具护诸根；<a id="a-MB"></a>具护诸根已，<a id="a-MC"></a>便具三妙行；<a id="a-MD"></a>具三妙行已，<a id="a-ME"></a>便具四念处；<a id="a-MF"></a>具四念处已，<a id="a-MG"></a>便具七觉支；<a id="a-MH"></a>具七觉支已，<a id="a-MI"></a>便具明、<a id="a-MJ"></a>解脱。<a id="a-MK"></a>如是此明、<a id="a-ML"></a>解脱展转具成。<a id="a-MM"></a>”</p>
  <p id="aMN">佛说如是，<a id="a-MO"></a>彼诸比丘闻佛所说，<a id="a-MP"></a>欢喜奉行。</p>
  <p data-pb></p>
  <h2 id="aMQ">习相应品食经下第十二</h2>
  <p id="aMR">我闻如是：<a id="a-MS"></a>一时，<a id="a-MT"></a>佛游舍卫国，<a id="a-MU"></a>在胜林给孤独园。</p>
  <p id="aMV">尔时，<a id="a-MW"></a>世尊告诸比丘：<a id="a-MX"></a>“有爱者，<a id="a-MY"></a>其本际不可知：<a id="a-MZ"></a>本无有爱，<a id="a-Ma"></a>然今生有爱。<a id="a-Mb"></a>便可得知：<a id="a-Mc"></a>所因有爱。<a id="a-Md"></a>有爱者，<a id="a-Me"></a>则有食，<a id="a-Mf"></a>非无食。<a id="a-Mg"></a>何谓有爱食？<a id="a-Mh"></a>答曰：<a id="a-Mi"></a>无明为食。<a id="a-Mj"></a>无明亦有食，<a id="a-Mk"></a>非无食。<a id="a-Ml"></a>何谓无明食？<a id="a-Mm"></a>答曰：<a id="a-Mn"></a>五盖为食。<a id="a-Mo"></a>五盖亦有食，<a id="a-Mp"></a>非无食。<a id="a-Mq"></a>何谓五盖食？<a id="a-Mr"></a>答曰：<a id="a-Ms"></a>三恶行为食。<a id="a-Mt"></a>三恶行亦有食，<a id="a-Mu"></a>非无食。<a id="a-Mv"></a>何谓三恶行食？<a id="a-Mw"></a>答曰：<a id="a-Mx"></a>不护诸根为食。<a id="a-My"></a>不护诸根亦有食，<a id="a-Mz"></a>非无食。<a id="a-N0"></a>何谓不护诸根食？<a id="a-N1"></a>答曰：<a id="a-N2"></a>不正念、<a id="a-N3"></a>不正智为食。</p>
  <p id="aN4">“不正念、<a id="a-N5"></a>不正智亦有食，<a id="a-N6"></a>非无食。<a id="a-N7"></a>何谓不正念、<a id="a-N8"></a>不正智食？<a id="a-N9"></a>答曰：<a id="a-NA"></a>不正思惟为食。<a id="a-NB"></a>不正思惟亦有食，<a id="a-NC"></a>非无食。<a id="a-ND"></a>何谓不正思惟食？<a id="a-NE"></a>答曰：<a id="a-NF"></a>不信为食。<a id="a-NG"></a>不信亦有食，<a id="a-NH"></a>非无食。<a id="a-NI"></a>何谓不信食？<a id="a-NJ"></a>答曰：<a id="a-NK"></a>闻恶法为食。<a id="a-NL"></a>闻恶法亦有食，<a id="a-NM"></a>非无食。<a id="a-NN"></a>何谓闻恶法食？<a id="a-NO"></a>答曰：<a id="a-NP"></a>亲近恶知识为食。<a id="a-NQ"></a>亲近恶知识亦有食，<a id="a-NR"></a>非无食。<a id="a-NS"></a>何谓亲近恶知识食？<a id="a-NT"></a>答曰：<a id="a-NU"></a>恶人为食。</p>
  <p id="aNV">“大海亦有食，<a id="a-NW"></a>非无食。<a id="a-NX"></a>何谓大海食？<a id="a-NY"></a>答曰：<a id="a-NZ"></a>雨为食。<a id="a-Na"></a>有时大雨，<a id="a-Nb"></a>大雨已，<a id="a-Nc"></a>则山岩溪涧、<a id="a-Nd"></a>平泽水满；<a id="a-Ne"></a>山岩溪涧、<a id="a-Nf"></a>平泽水满已，<a id="a-Ng"></a>则小川满；<a id="a-Nh"></a>小川满已，<a id="a-Ni"></a>则大川满；<a id="a-Nj"></a>大川满已，<a id="a-Nk"></a>则小河满；<a id="a-Nl"></a>小河满已，<a id="a-Nm"></a>则大河满；<a id="a-Nn"></a>大河满已，<a id="a-No"></a>则大海满。<a id="a-Np"></a>如是彼大海展转成满。</p>
  <p id="aNq">“如是具恶人已，<a id="a-Nr"></a>便具亲近恶知识；<a id="a-Ns"></a>具亲近恶知识已，<a id="a-Nt"></a>便具闻恶法；<a id="a-Nu"></a>具闻恶法已，<a id="a-Nv"></a>便具生不信；<a id="a-Nw"></a>具生不信已，<a id="a-Nx"></a>便具不正思惟；<a id="a-Ny"></a>具不正思惟已，<a id="a-Nz"></a>便具不正念、<a id="a-O0"></a>不正智；<a id="a-O1"></a>具不正念、<a id="a-O2"></a>不正智已，<a id="a-O3"></a>便具不护诸根；<a id="a-O4"></a>具不护诸视已，<a id="a-O5"></a>便具三恶行；<a id="a-O6"></a>具三恶行已，<a id="a-O7"></a>便具五盖；<a id="a-O8"></a>具五盖已，<a id="a-O9"></a>便具无明；<a id="a-OA"></a>具无明已，<a id="a-OB"></a>便具有爱。<a id="a-OC"></a>如是此有爱展转具成。</p>
  <p id="aOD">“明、<a id="a-OE"></a>解脱亦有食，<a id="a-OF"></a>非无食。<a id="a-OG"></a>何谓明、<a id="a-OH"></a>解脱食？<a id="a-OI"></a>答曰：<a id="a-OJ"></a>七觉支为食。<a id="a-OK"></a>七觉支亦有食，<a id="a-OL"></a>非无食。<a id="a-OM"></a>何谓七觉支食？<a id="a-ON"></a>答曰：<a id="a-OO"></a>四念处为食。<a id="a-OP"></a>四念处亦有食，<a id="a-OQ"></a>非无食。<a id="a-OR"></a>何谓四念处食？<a id="a-OS"></a>答曰：<a id="a-OT"></a>三妙行为食。<a id="a-OU"></a>三妙行亦有食，<a id="a-OV"></a>非无食。<a id="a-OW"></a>何谓三妙行食？<a id="a-OX"></a>答曰：<a id="a-OY"></a>护诸根为食。<a id="a-OZ"></a>护诸根亦有食，<a id="a-Oa"></a>非无食。<a id="a-Ob"></a>何谓护诸根食？<a id="a-Oc"></a>答曰：<a id="a-Od"></a>正念、<a id="a-Oe"></a>正智为食。</p>
  <p id="aOf">“正念、<a id="a-Og"></a>正智亦有食，<a id="a-Oh"></a>非无食。<a id="a-Oi"></a>何谓正念、<a id="a-Oj"></a>正智食？<a id="a-Ok"></a>答曰：<a id="a-Ol"></a>正思惟为食。<a id="a-Om"></a>正思惟亦有食，<a id="a-On"></a>非无食。<a id="a-Oo"></a>何谓正思惟食？<a id="a-Op"></a>答曰：<a id="a-Oq"></a>信为食。<a id="a-Or"></a>信亦有食，<a id="a-Os"></a>非无食。<a id="a-Ot"></a>何谓信食？<a id="a-Ou"></a>答曰：<a id="a-Ov"></a>闻善法为食。<a id="a-Ow"></a>闻善法亦有食，<a id="a-Ox"></a>非无食。<a id="a-Oy"></a>何谓闻善法食？<a id="a-Oz"></a>答曰：<a id="a-P0"></a>亲近善知识为食。<a id="a-P1"></a>亲近善知识亦有食，<a id="a-P2"></a>非无食。<a id="a-P3"></a>何谓亲近善知识食？<a id="a-P4"></a>答曰：<a id="a-P5"></a>善人为食。</p>
  <p id="aP6">“大海亦有食，<a id="a-P7"></a>非无食。<a id="a-P8"></a>何谓大海食？<a id="a-P9"></a>答曰：<a id="a-PA"></a>雨为食。<a id="a-PB"></a>有时大雨，<a id="a-PC"></a>大雨已，<a id="a-PD"></a>则山岩溪涧、<a id="a-PE"></a>平泽水满；<a id="a-PF"></a>山岩溪涧、<a id="a-PG"></a>平泽水满已，<a id="a-PH"></a>则小川满；<a id="a-PI"></a>小川满已，<a id="a-PJ"></a>则大川满；<a id="a-PK"></a>大川满已，<a id="a-PL"></a>则小河满；<a id="a-PM"></a>小河满已，<a id="a-PN"></a>则大河满；<a id="a-PO"></a>大河满已，<a id="a-PP"></a>则大海满。<a id="a-PQ"></a>如是彼大海展转成满。</p>
  <p id="aPR">如是善人具已，<a id="a-PS"></a>便具亲近善知识；<a id="a-PT"></a>具亲近善知识已，<a id="a-PU"></a>便具闻善法；<a id="a-PV"></a>具闻善法已，<a id="a-PW"></a>便具生信；<a id="a-PX"></a>具生信已，<a id="a-PY"></a>便具正思惟；<a id="a-PZ"></a>具正思惟已，<a id="a-Pa"></a>便具正念、<a id="a-Pb"></a>正智；<a id="a-Pc"></a>具正念、<a id="a-Pd"></a>正智已，<a id="a-Pe"></a>便具护诸根；<a id="a-Pf"></a>具护诸根已，<a id="a-Pg"></a>便具三妙行；<a id="a-Ph"></a>具三妙行已，<a id="a-Pi"></a>便具四念处；<a id="a-Pj"></a>具四念处已，<a id="a-Pk"></a>便具七觉支；<a id="a-Pl"></a>具七觉支已，<a id="a-Pm"></a>便具明、<a id="a-Pn"></a>解脱。<a id="a-Po"></a>如是此明、<a id="a-Pp"></a>解脱展转具成。<a id="a-Pq"></a>”</p>
  <p id="aPr">佛说如是，<a id="a-Ps"></a>彼诸比丘闻佛所说，<a id="a-Pt"></a>欢喜奉行。</p>
  <p data-pb></p>
  <h2 id="aPu">习相应品尽智经第十三</h2>
  <p id="aPv">我闻如是：<a id="a-Pw"></a>一时，<a id="a-Px"></a>佛游拘楼瘦，<a id="a-Py"></a>在剑摩瑟昙拘楼都邑。</p>
  <p id="aPz">尔时，<a id="a-Q0"></a>世尊告诸比丘：<a id="a-Q1"></a>“有知有见者，<a id="a-Q2"></a>便得漏尽，<a id="a-Q3"></a>非不知，<a id="a-Q4"></a>非不见。<a id="a-Q5"></a>云何知见便得漏尽？<a id="a-Q6"></a>谓知见苦如真，<a id="a-Q7"></a>便得漏尽；<a id="a-Q8"></a>知见苦集、<a id="a-Q9"></a>知见苦灭、<a id="a-QA"></a>知见苦灭道如真，<a id="a-QB"></a>便得漏尽。<a id="a-QC"></a>尽智有习，<a id="a-QD"></a>非无习。<a id="a-QE"></a>何谓尽智习？<a id="a-QF"></a>答曰：<a id="a-QG"></a>解脱为习。<a id="a-QH"></a>解脱亦有习，<a id="a-QI"></a>非无习。<a id="a-QJ"></a>何谓解脱习？<a id="a-QK"></a>答曰：<a id="a-QL"></a>无欲为习。<a id="a-QM"></a>无欲亦有习，<a id="a-QN"></a>非无习。<a id="a-QO"></a>何谓无欲习？<a id="a-QP"></a>答曰：<a id="a-QQ"></a>厌为习。<a id="a-QR"></a>厌亦有习，<a id="a-QS"></a>非无习。<a id="a-QT"></a>何谓厌习？<a id="a-QU"></a>答曰：<a id="a-QV"></a>见如实、<a id="a-QW"></a>知如真为习。<a id="a-QX"></a>见如实、<a id="a-QY"></a>知如真亦有习，<a id="a-QZ"></a>非无习。<a id="a-Qa"></a>何谓见如实、<a id="a-Qb"></a>知如真习？<a id="a-Qc"></a>答曰：<a id="a-Qd"></a>定为习。<a id="a-Qe"></a>定亦有习，<a id="a-Qf"></a>非无习。<a id="a-Qg"></a>何谓定习？<a id="a-Qh"></a>答曰：<a id="a-Qi"></a>乐为习。<a id="a-Qj"></a>乐亦有习，<a id="a-Qk"></a>非无习。<a id="a-Ql"></a>何谓乐习？<a id="a-Qm"></a>答曰：<a id="a-Qn"></a>止为习。<a id="a-Qo"></a>止亦有习，<a id="a-Qp"></a>非无习。<a id="a-Qq"></a>何谓止习？<a id="a-Qr"></a>答曰：<a id="a-Qs"></a>喜为习。<a id="a-Qt"></a>喜亦有习，<a id="a-Qu"></a>非无习。<a id="a-Qv"></a>何谓喜习？<a id="a-Qw"></a>答曰：<a id="a-Qx"></a>欢悦为习。<a id="a-Qy"></a>欢悦亦有习，<a id="a-Qz"></a>非无习。<a id="a-R0"></a>何谓欢悦习？<a id="a-R1"></a>答曰：<a id="a-R2"></a>不悔为习。</p>
  <p id="aR3">“不悔亦有习，<a id="a-R4"></a>非无习。<a id="a-R5"></a>何谓不悔习？<a id="a-R6"></a>答曰：<a id="a-R7"></a>护戒为习。<a id="a-R8"></a>护戒亦有习，<a id="a-R9"></a>非无习。<a id="a-RA"></a>何谓护戒习？<a id="a-RB"></a>答曰：<a id="a-RC"></a>护诸根为习。<a id="a-RD"></a>护诸根亦有习，<a id="a-RE"></a>非无习。<a id="a-RF"></a>何谓护诸根习？<a id="a-RG"></a>答曰：<a id="a-RH"></a>正念、<a id="a-RI"></a>正智为习。<a id="a-RJ"></a>正念、<a id="a-RK"></a>正智亦有习，<a id="a-RL"></a>非无习。<a id="a-RM"></a>何谓正念、<a id="a-RN"></a>正智习？<a id="a-RO"></a>答曰：<a id="a-RP"></a>正思惟为习。<a id="a-RQ"></a>正思惟亦有习，<a id="a-RR"></a>非无习。<a id="a-RS"></a>何谓正思惟习？<a id="a-RT"></a>答曰：<a id="a-RU"></a>信为习。<a id="a-RV"></a>信亦有习，<a id="a-RW"></a>非无习。<a id="a-RX"></a>何谓信习？<a id="a-RY"></a>答曰：<a id="a-RZ"></a>观法忍为习。<a id="a-Ra"></a>观法忍亦有习，<a id="a-Rb"></a>非无习。<a id="a-Rc"></a>何谓观法忍习？<a id="a-Rd"></a>答曰：<a id="a-Re"></a>玩诵法为习。<a id="a-Rf"></a>玩诵法亦有习，<a id="a-Rg"></a>非无习。<a id="a-Rh"></a>何谓玩诵法习？<a id="a-Ri"></a>答曰：<a id="a-Rj"></a>受持法为习。<a id="a-Rk"></a>受持法亦有习，<a id="a-Rl"></a>非无习。<a id="a-Rm"></a>何谓受持法习？<a id="a-Rn"></a>答曰：<a id="a-Ro"></a>观法义为习。<a id="a-Rp"></a>观法义亦有习，<a id="a-Rq"></a>非无习。<a id="a-Rr"></a>何谓观法义习？<a id="a-Rs"></a>答曰：<a id="a-Rt"></a>耳界为习。<a id="a-Ru"></a>耳界亦有习，<a id="a-Rv"></a>非无习。<a id="a-Rw"></a>何谓耳界习？<a id="a-Rx"></a>答曰：<a id="a-Ry"></a>闻善法为习。<a id="a-Rz"></a>闻善法亦有习，<a id="a-S0"></a>非无习。<a id="a-S1"></a>何谓闻善法习？<a id="a-S2"></a>答曰：<a id="a-S3"></a>往诣为习。<a id="a-S4"></a>往诣亦有习，<a id="a-S5"></a>非无习。<a id="a-S6"></a>何谓往诣习？<a id="a-S7"></a>答曰：<a id="a-S8"></a>奉事为习。</p>
  <p id="aS9">“若有奉事善知识者，<a id="a-SA"></a>未闻便闻，<a id="a-SB"></a>已闻便利。<a id="a-SC"></a>如是善知识若不奉事者，<a id="a-SD"></a>便害奉事习；<a id="a-SE"></a>若无奉事，<a id="a-SF"></a>便害往诣习；<a id="a-SG"></a>若无往诣，<a id="a-SH"></a>便害闻善法习；<a id="a-SI"></a>若不闻善法，<a id="a-SJ"></a>便害耳界习；<a id="a-SK"></a>若无耳界，<a id="a-SL"></a>便害观法义习；<a id="a-SM"></a>若无观法义，<a id="a-SN"></a>便害受持法习；<a id="a-SO"></a>若无受持法，<a id="a-SP"></a>便害玩诵法习；<a id="a-SQ"></a>若无玩诵法，<a id="a-SR"></a>便害观法忍习；<a id="a-SS"></a>若无观法忍，<a id="a-ST"></a>便害信习；<a id="a-SU"></a>若无信，<a id="a-SV"></a>便害正思惟习；<a id="a-SW"></a>若无正思惟，<a id="a-SX"></a>便害正念、<a id="a-SY"></a>正智习；<a id="a-SZ"></a>若无正念、<a id="a-Sa"></a>正智，<a id="a-Sb"></a>便害护诸根、<a id="a-Sc"></a>护戒、<a id="a-Sd"></a>不悔、<a id="a-Se"></a>欢悦、<a id="a-Sf"></a>喜、<a id="a-Sg"></a>止、<a id="a-Sh"></a>乐、<a id="a-Si"></a>定、<a id="a-Sj"></a>见如实、<a id="a-Sk"></a>知如真、<a id="a-Sl"></a>厌、<a id="a-Sm"></a>无欲、<a id="a-Sn"></a>解脱习；<a id="a-So"></a>若无解脱，<a id="a-Sp"></a>便害尽智习。</p>
  <p id="aSq">“若奉事善知识者，<a id="a-Sr"></a>未闻便闻，<a id="a-Ss"></a>已闻便利。<a id="a-St"></a>如是善知识，<a id="a-Su"></a>若奉事者，<a id="a-Sv"></a>便习奉事；<a id="a-Sw"></a>若有奉事，<a id="a-Sx"></a>便习往诣；<a id="a-Sy"></a>若有往诣，<a id="a-Sz"></a>便习闻善法；<a id="a-T0"></a>若有闻善法，<a id="a-T1"></a>便习耳界；<a id="a-T2"></a>若有耳界，<a id="a-T3"></a>便习观法义；<a id="a-T4"></a>若有观法义，<a id="a-T5"></a>便习受持法；<a id="a-T6"></a>若有受持法，<a id="a-T7"></a>便习玩诵法；<a id="a-T8"></a>若有玩诵法，<a id="a-T9"></a>便习观法忍；<a id="a-TA"></a>若有观法忍，<a id="a-TB"></a>便习信；<a id="a-TC"></a>若有信，<a id="a-TD"></a>便习正思惟；<a id="a-TE"></a>若有正思惟，<a id="a-TF"></a>便习正念、<a id="a-TG"></a>正智；<a id="a-TH"></a>若有正念、<a id="a-TI"></a>正智，<a id="a-TJ"></a>便习护诸根、<a id="a-TK"></a>护戒、<a id="a-TL"></a>不悔、<a id="a-TM"></a>欢悦、<a id="a-TN"></a>喜、<a id="a-TO"></a>止、<a id="a-TP"></a>乐、<a id="a-TQ"></a>定、<a id="a-TR"></a>见如实、<a id="a-TS"></a>知如真、<a id="a-TT"></a>厌、<a id="a-TU"></a>无欲、<a id="a-TV"></a>解脱；<a id="a-TW"></a>若有解脱，<a id="a-TX"></a>便习尽智。<a id="a-TY"></a>”</p>
  <p id="aTZ">佛说如是，<a id="a-Ta"></a>彼诸比丘闻佛所说，<a id="a-Tb"></a>欢喜奉行。</p>
  <p data-pb></p>
  <h2 id="aTc">习相应品涅槃经第十四</h2>
  <p id="aTd">我闻如是：<a id="a-Te"></a>一时，<a id="a-Tf"></a>佛游舍卫国，<a id="a-Tg"></a>在胜林给孤独园。</p>
  <p id="aTh">尔时，<a id="a-Ti"></a>世尊告诸比丘：<a id="a-Tj"></a>“涅槃有习，<a id="a-Tk"></a>非无习。<a id="a-Tl"></a>何谓涅槃习？<a id="a-Tm"></a>答曰：<a id="a-Tn"></a>解脱为习。<a id="a-To"></a>解脱亦有习，<a id="a-Tp"></a>非无习。<a id="a-Tq"></a>何谓解说习？<a id="a-Tr"></a>答曰：<a id="a-Ts"></a>无欲为习。<a id="a-Tt"></a>无欲亦有习，<a id="a-Tu"></a>非无习。<a id="a-Tv"></a>何谓无欲习？<a id="a-Tw"></a>答曰：<a id="a-Tx"></a>厌为习。<a id="a-Ty"></a>厌亦有习，<a id="a-Tz"></a>非无习。<a id="a-U0"></a>何谓厌习？<a id="a-U1"></a>答曰：<a id="a-U2"></a>见如实、<a id="a-U3"></a>知如真为习。<a id="a-U4"></a>见如实、<a id="a-U5"></a>知如真亦有习，<a id="a-U6"></a>非无习。<a id="a-U7"></a>何谓见如实、<a id="a-U8"></a>知如真习？<a id="a-U9"></a>答曰：<a id="a-UA"></a>定为习。<a id="a-UB"></a>定亦有习，<a id="a-UC"></a>非无习。<a id="a-UD"></a>何谓定习？<a id="a-UE"></a>答曰：<a id="a-UF"></a>乐为习。<a id="a-UG"></a>乐亦有习，<a id="a-UH"></a>非无习。<a id="a-UI"></a>何谓乐习？<a id="a-UJ"></a>答曰：<a id="a-UK"></a>止为习。<a id="a-UL"></a>止亦有习，<a id="a-UM"></a>非无习。<a id="a-UN"></a>何谓止习？<a id="a-UO"></a>答曰：<a id="a-UP"></a>喜为习。<a id="a-UQ"></a>喜亦有习，<a id="a-UR"></a>非无习。<a id="a-US"></a>何谓喜习？<a id="a-UT"></a>答曰：<a id="a-UU"></a>欢悦为习。<a id="a-UV"></a>欢悦亦有习，<a id="a-UW"></a>非无习。<a id="a-UX"></a>何谓欢悦习？<a id="a-UY"></a>答曰：<a id="a-UZ"></a>不悔为习。<a id="a-Ua"></a>不悔亦有习，<a id="a-Ub"></a>非无习。<a id="a-Uc"></a>何谓不悔习？<a id="a-Ud"></a>答曰：<a id="a-Ue"></a>护戒为习。<a id="a-Uf"></a>护戒亦有习，<a id="a-Ug"></a>非无习。<a id="a-Uh"></a>何谓护戒习？<a id="a-Ui"></a>答曰：<a id="a-Uj"></a>护诸根为习。</p>
  <p id="aUk">“护诸根亦有习，<a id="a-Ul"></a>非无习。<a id="a-Um"></a>何谓护诸根习？<a id="a-Un"></a>答曰：<a id="a-Uo"></a>正念、<a id="a-Up"></a>正智为习。<a id="a-Uq"></a>正念、<a id="a-Ur"></a>正智亦有习，<a id="a-Us"></a>非无习。<a id="a-Ut"></a>何谓正念、<a id="a-Uu"></a>正智习？<a id="a-Uv"></a>答曰：<a id="a-Uw"></a>正思惟为习。<a id="a-Ux"></a>正思惟亦有习，<a id="a-Uy"></a>非无习。<a id="a-Uz"></a>何谓正思惟习？<a id="a-V0"></a>答曰：<a id="a-V1"></a>信为习。<a id="a-V2"></a>信亦有习，<a id="a-V3"></a>非无习。<a id="a-V4"></a>何谓信习？<a id="a-V5"></a>答曰：<a id="a-V6"></a>苦为习。<a id="a-V7"></a>苦亦有习，<a id="a-V8"></a>非无习。<a id="a-V9"></a>何谓苦习？<a id="a-VA"></a>答曰：<a id="a-VB"></a>老死为习。<a id="a-VC"></a>老死亦有习，<a id="a-VD"></a>非无习。<a id="a-VE"></a>何谓老死习？<a id="a-VF"></a>答曰：<a id="a-VG"></a>生为习。<a id="a-VH"></a>生亦有习，<a id="a-VI"></a>非无习。<a id="a-VJ"></a>何谓生习？<a id="a-VK"></a>答曰：<a id="a-VL"></a>有为习。<a id="a-VM"></a>有亦有习，<a id="a-VN"></a>非无习。<a id="a-VO"></a>何谓有习？<a id="a-VP"></a>答曰：<a id="a-VQ"></a>受为习。<a id="a-VR"></a>受亦有习，<a id="a-VS"></a>非无习。<a id="a-VT"></a>何谓受习？<a id="a-VU"></a>答曰：<a id="a-VV"></a>爱为习。<a id="a-VW"></a>爱亦有习，<a id="a-VX"></a>非无习。<a id="a-VY"></a>何谓爱习？<a id="a-VZ"></a>答曰：<a id="a-Va"></a>觉为习。<a id="a-Vb"></a>觉亦有习，<a id="a-Vc"></a>非无习。<a id="a-Vd"></a>何谓觉习？<a id="a-Ve"></a>答曰：<a id="a-Vf"></a>更乐为习。<a id="a-Vg"></a>更乐亦有习，<a id="a-Vh"></a>非无习。<a id="a-Vi"></a>何谓更乐习？<a id="a-Vj"></a>答曰：<a id="a-Vk"></a>六处为习。<a id="a-Vl"></a>六处亦有习，<a id="a-Vm"></a>非无习。<a id="a-Vn"></a>何谓六处习？<a id="a-Vo"></a>答曰：<a id="a-Vp"></a>名色为习。<a id="a-Vq"></a>名色亦有习，<a id="a-Vr"></a>非无习。<a id="a-Vs"></a>何谓名色习？<a id="a-Vt"></a>答曰：<a id="a-Vu"></a>识为习。<a id="a-Vv"></a>识亦有习，<a id="a-Vw"></a>非无习。<a id="a-Vx"></a>何谓识习？<a id="a-Vy"></a>答曰：<a id="a-Vz"></a>行为习。<a id="a-W0"></a>行亦有习，<a id="a-W1"></a>非无习。<a id="a-W2"></a>何谓行习？<a id="a-W3"></a>答曰：<a id="a-W4"></a>无明为习。</p>
  <p id="aW5">“是为缘无明行，<a id="a-W6"></a>缘行识，<a id="a-W7"></a>缘识名色，<a id="a-W8"></a>缘名色六处，<a id="a-W9"></a>缘六处更乐，<a id="a-WA"></a>缘更乐觉，<a id="a-WB"></a>缘觉爱，<a id="a-WC"></a>缘爱受，<a id="a-WD"></a>缘受有，<a id="a-WE"></a>缘有生，<a id="a-WF"></a>缘生老死，<a id="a-WG"></a>缘老死苦。<a id="a-WH"></a>习苦，<a id="a-WI"></a>便有信；<a id="a-WJ"></a>习信，<a id="a-WK"></a>便有正思惟；<a id="a-WL"></a>习正思惟，<a id="a-WM"></a>便有正念正智；<a id="a-WN"></a>习正念正智，<a id="a-WO"></a>便有护诸根、<a id="a-WP"></a>护戒、<a id="a-WQ"></a>不悔、<a id="a-WR"></a>欢悦、<a id="a-WS"></a>喜、<a id="a-WT"></a>止、<a id="a-WU"></a>乐、<a id="a-WV"></a>定、<a id="a-WW"></a>见如实、<a id="a-WX"></a>知如真、<a id="a-WY"></a>厌、<a id="a-WZ"></a>无欲、<a id="a-Wa"></a>解脱；<a id="a-Wb"></a>习解脱，<a id="a-Wc"></a>便得涅槃。<a id="a-Wd"></a>”</p>
  <p id="aWe">佛说如是，<a id="a-Wf"></a>彼诸比丘闻佛所说，<a id="a-Wg"></a>欢喜奉行。</p>
  <p data-pb></p>
  <h2 id="aWh">习相应品弥醯经第十五</h2>
  <p id="aWi">我闻如是：<a id="a-Wj"></a>一时，<a id="a-Wk"></a>佛游摩竭陀国，<a id="a-Wl"></a>在阇斗村莽柰林窟。</p>
  <p id="aWm">尔时，<a id="a-Wn"></a>尊者弥醯为奉侍者。<a id="a-Wo"></a>于是，<a id="a-Wp"></a>尊者弥醯过夜平旦，<a id="a-Wq"></a>著衣持钵，<a id="a-Wr"></a>入阇斗村而行乞食。<a id="a-Ws"></a>乞食已竟，<a id="a-Wt"></a>往至金鞞河边，<a id="a-Wu"></a>见地平正，<a id="a-Wv"></a>名好柰林；<a id="a-Ww"></a>金鞞河水极妙可乐，<a id="a-Wx"></a>清泉徐流，<a id="a-Wy"></a>冷暖和适。<a id="a-Wz"></a>见已欢喜，<a id="a-X0"></a>便作是念：<a id="a-X1"></a>“此地平正，<a id="a-X2"></a>名好柰林；<a id="a-X3"></a>金鞞河水极妙可乐，<a id="a-X4"></a>清泉徐流，<a id="a-X5"></a>冷暖和适。<a id="a-X6"></a>若族姓子欲学断者，<a id="a-X7"></a>当于此处；<a id="a-X8"></a>我亦有所断，<a id="a-X9"></a>宁可在此静处学断耶？<a id="a-XA"></a>”</p>
  <p id="aXB">于是，<a id="a-XC"></a>弥醯食讫，<a id="a-XD"></a>中后摄衣钵已，<a id="a-XE"></a>澡洗手足，<a id="a-XF"></a>以尼师檀著于肩上，<a id="a-XG"></a>往诣佛所，<a id="a-XH"></a>稽首礼足，<a id="a-XI"></a>却住一面，<a id="a-XJ"></a>白曰：<a id="a-XK"></a>“世尊，<a id="a-XL"></a>我今平旦著衣持钵，<a id="a-XM"></a>入阇斗村而行乞食。<a id="a-XN"></a>乞食已竟，<a id="a-XO"></a>往至金鞞河边，<a id="a-XP"></a>见地平正，<a id="a-XQ"></a>名好柰林；<a id="a-XR"></a>金鞞河水极妙可乐，<a id="a-XS"></a>清泉徐流，<a id="a-XT"></a>冷暖和适。<a id="a-XU"></a>我见喜已，<a id="a-XV"></a>便作是念：<a id="a-XW"></a>‘此地平正，<a id="a-XX"></a>名好柰林；<a id="a-XY"></a>金鞞河水极妙可乐，<a id="a-XZ"></a>清泉徐流，<a id="a-Xa"></a>冷暖和适。<a id="a-Xb"></a>若族姓子欲学断者，<a id="a-Xc"></a>当于此处；<a id="a-Xd"></a>我亦有所断，<a id="a-Xe"></a>宁可在此静处学断耶？<a id="a-Xf"></a>’世尊，<a id="a-Xg"></a>我今欲往至彼柰林静处学断。<a id="a-Xh"></a>”</p>
  <p id="aXi">尔时，<a id="a-Xj"></a>世尊告曰：<a id="a-Xk"></a>“弥醯，<a id="a-Xl"></a>汝今知不？<a id="a-Xm"></a>我独无人，<a id="a-Xn"></a>无有侍者，<a id="a-Xo"></a>汝可小住，<a id="a-Xp"></a>须比丘来为吾侍者，<a id="a-Xq"></a>汝便可去，<a id="a-Xr"></a>至彼柰林静处而学。<a id="a-Xs"></a>”</p>
  <p id="aXt">尊者弥醯乃至再三白曰：<a id="a-Xu"></a>“世尊，<a id="a-Xv"></a>我今欲往至彼柰林静处学断。<a id="a-Xw"></a>”</p>
  <p id="aXx">世尊亦复再三告曰：<a id="a-Xy"></a>“弥醯，<a id="a-Xz"></a>汝今知不？<a id="a-Y0"></a>我独无人，<a id="a-Y1"></a>无有侍者，<a id="a-Y2"></a>汝可小住，<a id="a-Y3"></a>须比丘来为吾侍者，<a id="a-Y4"></a>汝便可去，<a id="a-Y5"></a>至彼柰林静处而学。<a id="a-Y6"></a>”</p>
  <p id="aY7">弥醯复白曰：<a id="a-Y8"></a>“世尊无为无作，<a id="a-Y9"></a>亦无所观。<a id="a-YA"></a>世尊，<a id="a-YB"></a>我有为有作而有所观。<a id="a-YC"></a>世尊，<a id="a-YD"></a>我至彼柰林静处学断。<a id="a-YE"></a>”</p>
  <p id="aYF">世尊告曰：<a id="a-YG"></a>“弥醯，<a id="a-YH"></a>汝欲求断者，<a id="a-YI"></a>我复何言？<a id="a-YJ"></a>弥醯汝去，<a id="a-YK"></a>随意所欲。<a id="a-YL"></a>”于是，<a id="a-YM"></a>尊者弥醯闻佛所说，<a id="a-YN"></a>善受善持而善诵习，<a id="a-YO"></a>即礼佛足，<a id="a-YP"></a>绕三匝而去；<a id="a-YQ"></a>诣彼柰林，<a id="a-YR"></a>入林中已，<a id="a-YS"></a>至一树下，<a id="a-YT"></a>敷尼师檀，<a id="a-YU"></a>结跏趺坐。</p>
  <p id="aYV">尊者弥醯住柰林中便生三恶不善之念：<a id="a-YW"></a>欲念、<a id="a-YX"></a>恚念及与害念。<a id="a-YY"></a>彼由此故便念世尊。<a id="a-YZ"></a>于是，<a id="a-Ya"></a>弥醯则于晡时从宴坐起，<a id="a-Yb"></a>往诣佛所，<a id="a-Yc"></a>稽首礼足，<a id="a-Yd"></a>却住一面，<a id="a-Ye"></a>白曰：<a id="a-Yf"></a>“世尊，<a id="a-Yg"></a>我至柰林，<a id="a-Yh"></a>于静处坐，<a id="a-Yi"></a>便生三恶不善之念：<a id="a-Yj"></a>欲念、<a id="a-Yk"></a>恚念及与害念。<a id="a-Yl"></a>我由此故便念世尊。<a id="a-Ym"></a>”</p>
  <p id="aYn">世尊告曰：<a id="a-Yo"></a>“弥醯，<a id="a-Yp"></a>心解脱未熟，<a id="a-Yq"></a>欲令熟者有五习法。<a id="a-Yr"></a>云何为五？</p>
  <p id="aYs">“弥醯，<a id="a-Yt"></a>比丘者，<a id="a-Yu"></a>自善知识与善知识俱，<a id="a-Yv"></a>善知识共和合。<a id="a-Yw"></a>弥醯，<a id="a-Yx"></a>心解脱未熟，<a id="a-Yy"></a>欲令熟者，<a id="a-Yz"></a>是谓第一习法。</p>
  <p id="aZ0">“复次，<a id="a-Z1"></a>弥醯，<a id="a-Z2"></a>比丘者，<a id="a-Z3"></a>修习禁戒，<a id="a-Z4"></a>守护从解脱，<a id="a-Z5"></a>又复善摄威仪礼节，<a id="a-Z6"></a>见纤芥罪，<a id="a-Z7"></a>常怀畏怖，<a id="a-Z8"></a>受持学戒。<a id="a-Z9"></a>弥醯，<a id="a-ZA"></a>心解脱未熟，<a id="a-ZB"></a>欲令熟者，<a id="a-ZC"></a>是谓第二习法。</p>
  <p id="aZD">“复次，<a id="a-ZE"></a>弥醯，<a id="a-ZF"></a>比丘者，<a id="a-ZG"></a>谓所可说圣有义，<a id="a-ZH"></a>令心柔软，<a id="a-ZI"></a>使心无盖，<a id="a-ZJ"></a>谓说戒、<a id="a-ZK"></a>说定、<a id="a-ZL"></a>说慧、<a id="a-ZM"></a>说解脱、<a id="a-ZN"></a>说解脱知见、<a id="a-ZO"></a>说渐损、<a id="a-ZP"></a>说不乐聚会、<a id="a-ZQ"></a>说少欲、<a id="a-ZR"></a>说知足、<a id="a-ZS"></a>说断、<a id="a-ZT"></a>说无欲、<a id="a-ZU"></a>说灭、<a id="a-ZV"></a>说宴坐、<a id="a-ZW"></a>说缘起，<a id="a-ZX"></a>得如是比沙门所说，<a id="a-ZY"></a>具得，<a id="a-ZZ"></a>易不难得。<a id="a-Za"></a>弥醯，<a id="a-Zb"></a>心解脱未熟，<a id="a-Zc"></a>欲令熟者，<a id="a-Zd"></a>是谓第三习法。</p>
  <p id="aZe">“复次，<a id="a-Zf"></a>弥醯，<a id="a-Zg"></a>比丘者，<a id="a-Zh"></a>常行精进，<a id="a-Zi"></a>断恶不善，<a id="a-Zj"></a>修诸善法，<a id="a-Zk"></a>恒自起意，<a id="a-Zl"></a>专一坚固，<a id="a-Zm"></a>为诸善本，<a id="a-Zn"></a>不舍方便。<a id="a-Zo"></a>弥醯，<a id="a-Zp"></a>心解脱未熟，<a id="a-Zq"></a>欲令熟者，<a id="a-Zr"></a>是谓第四习法。</p>
  <p id="aZs">“复次，<a id="a-Zt"></a>弥醯，<a id="a-Zu"></a>比丘者，<a id="a-Zv"></a>修行智慧，<a id="a-Zw"></a>观兴衰法，<a id="a-Zx"></a>得如是智，<a id="a-Zy"></a>圣慧明达，<a id="a-Zz"></a>分别晓了，<a id="a-a0"></a>以正尽苦。<a id="a-a1"></a>弥醯，<a id="a-a2"></a>心解脱未熟，<a id="a-a3"></a>欲令熟者，<a id="a-a4"></a>是谓第五习法。</p>
  <p id="aa5">“彼有此五习法已，<a id="a-a6"></a>复修四法。<a id="a-a7"></a>云何为四？<a id="a-a8"></a>修恶露，<a id="a-a9"></a>令断欲；<a id="a-aA"></a>修慈，<a id="a-aB"></a>令断恚；<a id="a-aC"></a>修息出息入，<a id="a-aD"></a>令断乱念；<a id="a-aE"></a>修无常想，<a id="a-aF"></a>令断我慢。</p>
  <p id="aaG">“弥醯，<a id="a-aH"></a>若比丘自善知识与善知识俱，<a id="a-aI"></a>善知识共和合，<a id="a-aJ"></a>当知必修习禁戒，<a id="a-aK"></a>守护从解脱，<a id="a-aL"></a>又复善摄威仪礼节，<a id="a-aM"></a>见纤芥罪，<a id="a-aN"></a>常怀畏怖，<a id="a-aO"></a>受持学戒。</p>
  <p id="aaP">“弥醯，<a id="a-aQ"></a>若比丘自善知识与善知识俱，<a id="a-aR"></a>善知识共和合，<a id="a-aS"></a>当知必得所可说圣有义，<a id="a-aT"></a>令心柔软，<a id="a-aU"></a>使心无盖，<a id="a-aV"></a>谓说戒、<a id="a-aW"></a>说定、<a id="a-aX"></a>说慧、<a id="a-aY"></a>说解脱、<a id="a-aZ"></a>说解脱知见、<a id="a-aa"></a>说渐损、<a id="a-ab"></a>说不乐聚会、<a id="a-ac"></a>说少欲、<a id="a-ad"></a>说知足、<a id="a-ae"></a>说断、<a id="a-af"></a>说无欲、<a id="a-ag"></a>说灭、<a id="a-ah"></a>说宴坐、<a id="a-ai"></a>说缘起，<a id="a-aj"></a>得如是比沙门所说，<a id="a-ak"></a>具得，<a id="a-al"></a>易不难得。</p>
  <p id="aam">“弥醯，<a id="a-an"></a>若比丘自善知识与善知识俱，<a id="a-ao"></a>善知识共和合，<a id="a-ap"></a>当知必行精进，<a id="a-aq"></a>断恶不善，<a id="a-ar"></a>修诸善法，<a id="a-as"></a>恒自起意，<a id="a-at"></a>专一坚固，<a id="a-au"></a>为诸善本，<a id="a-av"></a>不舍方便。</p>
  <p id="aaw">“弥醯，<a id="a-ax"></a>若比丘自善知识与善知识俱，<a id="a-ay"></a>善知识共和合，<a id="a-az"></a>当知必行智慧，<a id="a-b0"></a>观兴衰法，<a id="a-b1"></a>得如此智，<a id="a-b2"></a>圣慧明达，<a id="a-b3"></a>分别晓了，<a id="a-b4"></a>以正尽苦。</p>
  <p id="ab5">“弥醯，<a id="a-b6"></a>若比丘自善知识与善知识俱，<a id="a-b7"></a>善知识共和合，<a id="a-b8"></a>当知必修恶露，<a id="a-b9"></a>令断欲；<a id="a-bA"></a>修慈，<a id="a-bB"></a>令断恚；<a id="a-bC"></a>修息出息入，<a id="a-bD"></a>令断乱念；<a id="a-bE"></a>修无常想，<a id="a-bF"></a>令断我慢。<a id="a-bG"></a>弥醯，<a id="a-bH"></a>若比丘得无常想者，<a id="a-bI"></a>必得无我想。<a id="a-bJ"></a>弥醯，<a id="a-bK"></a>若比丘得无我想者，<a id="a-bL"></a>便于现法断一切我慢，<a id="a-bM"></a>得息、<a id="a-bN"></a>灭、<a id="a-bO"></a>尽、<a id="a-bP"></a>无为、<a id="a-bQ"></a>涅槃。<a id="a-bR"></a>”</p>
  <p id="abS">佛说如是，<a id="a-bT"></a>尊者弥醯及诸比丘闻佛所说，<a id="a-bU"></a>欢喜奉行。</p>
  <p data-pb></p>
  <h2 id="abV">习相应品即为比丘说经第十六</h2>
  <p id="abW">我闻如是：<a id="a-bX"></a>一时，<a id="a-bY"></a>佛游舍卫国，<a id="a-bZ"></a>在胜林给孤独园。</p>
  <p id="aba">尔时，<a id="a-bb"></a>世尊告诸比丘：<a id="a-bc"></a>“心解脱未熟，<a id="a-bd"></a>欲令熟者，<a id="a-be"></a>有五习法。<a id="a-bf"></a>云何为五？<a id="a-bg"></a>比丘，<a id="a-bh"></a>自善知识与善知识俱，<a id="a-bi"></a>善知识共和合。<a id="a-bj"></a>心解脱未熟，<a id="a-bk"></a>欲令熟者，<a id="a-bl"></a>是谓第一习法。</p>
  <p id="abm">“复次，<a id="a-bn"></a>比丘，<a id="a-bo"></a>修习禁戒，<a id="a-bp"></a>守护从解脱，<a id="a-bq"></a>又复善摄威仪礼节，<a id="a-br"></a>见纤芥罪，<a id="a-bs"></a>常怀畏怖，<a id="a-bt"></a>受持学戒。<a id="a-bu"></a>心解脱未熟，<a id="a-bv"></a>欲令熟者，<a id="a-bw"></a>是谓第二习法。</p>
  <p id="abx">“复次，<a id="a-by"></a>比丘，<a id="a-bz"></a>谓所可说圣有义，<a id="a-c0"></a>令心柔软，<a id="a-c1"></a>使心无盖，<a id="a-c2"></a>谓说戒、<a id="a-c3"></a>说定、<a id="a-c4"></a>说慧、<a id="a-c5"></a>说解脱、<a id="a-c6"></a>说解脱知见、<a id="a-c7"></a>说渐损、<a id="a-c8"></a>说不乐聚会、<a id="a-c9"></a>说少欲、<a id="a-cA"></a>说知足、<a id="a-cB"></a>说断、<a id="a-cC"></a>说无欲、<a id="a-cD"></a>说灭、<a id="a-cE"></a>说宴坐、<a id="a-cF"></a>说缘起，<a id="a-cG"></a>得如是比沙门所说，<a id="a-cH"></a>具得，<a id="a-cI"></a>易不难得。<a id="a-cJ"></a>心解脱未熟，<a id="a-cK"></a>欲令熟者，<a id="a-cL"></a>是谓第三习法。</p>
  <p id="acM">“复次，<a id="a-cN"></a>比丘，<a id="a-cO"></a>常行精进，<a id="a-cP"></a>断恶不善，<a id="a-cQ"></a>修诸善法，<a id="a-cR"></a>恒自起意，<a id="a-cS"></a>专一坚固，<a id="a-cT"></a>为诸善本，<a id="a-cU"></a>不舍方便。<a id="a-cV"></a>心解脱未熟，<a id="a-cW"></a>欲令熟者，<a id="a-cX"></a>是谓第四习法。</p>
  <p id="acY">“复次，<a id="a-cZ"></a>比丘，<a id="a-ca"></a>修行智慧，<a id="a-cb"></a>观兴衰法，<a id="a-cc"></a>得如此智，<a id="a-cd"></a>圣慧明达，<a id="a-ce"></a>分别晓了，<a id="a-cf"></a>以正尽苦。<a id="a-cg"></a>心解脱未熟，<a id="a-ch"></a>欲令熟者，<a id="a-ci"></a>是谓彼五习法。</p>
  <p id="acj">“彼有此五习法已，<a id="a-ck"></a>复修四法。<a id="a-cl"></a>云何为四？<a id="a-cm"></a>修恶露，<a id="a-cn"></a>令断欲；<a id="a-co"></a>修慈，<a id="a-cp"></a>令断恚；<a id="a-cq"></a>修息出息入，<a id="a-cr"></a>令断乱念；<a id="a-cs"></a>修无常想，<a id="a-ct"></a>令断我慢。</p>
  <p id="acu">“若比丘自善知识与善知识俱，<a id="a-cv"></a>善知识共和合，<a id="a-cw"></a>当知必修习禁戒，<a id="a-cx"></a>守护从解脱，<a id="a-cy"></a>又复善摄威仪礼节，<a id="a-cz"></a>见纤芥罪，<a id="a-d0"></a>常怀畏怖，<a id="a-d1"></a>受持学戒。</p>
  <p id="ad2">“若比丘自善知识与善知识俱，<a id="a-d3"></a>善知识共和合，<a id="a-d4"></a>当知必得所可说圣有义，<a id="a-d5"></a>令心柔软，<a id="a-d6"></a>使心无盖，<a id="a-d7"></a>谓说戒、<a id="a-d8"></a>说定、<a id="a-d9"></a>说慧、<a id="a-dA"></a>说解脱、<a id="a-dB"></a>说解脱知见、<a id="a-dC"></a>说渐损、<a id="a-dD"></a>说不乐聚会、<a id="a-dE"></a>说少欲、<a id="a-dF"></a>说知足、<a id="a-dG"></a>说断、<a id="a-dH"></a>说无欲、<a id="a-dI"></a>说灭、<a id="a-dJ"></a>说宴坐、<a id="a-dK"></a>说缘起，<a id="a-dL"></a>得如是比沙门所说，<a id="a-dM"></a>具得，<a id="a-dN"></a>易不难得。</p>
  <p id="adO">“若比丘自善知识与善知识俱，<a id="a-dP"></a>善知识共和合，<a id="a-dQ"></a>当知必行精进，<a id="a-dR"></a>断恶不善，<a id="a-dS"></a>修诸善法，<a id="a-dT"></a>恒自起意，<a id="a-dU"></a>专一坚固，<a id="a-dV"></a>为诸善本，<a id="a-dW"></a>不舍方便。</p>
  <p id="adX">“若比丘自善知识与善知识俱，<a id="a-dY"></a>善知识共和合，<a id="a-dZ"></a>当知必行智慧，<a id="a-da"></a>观兴衰法，<a id="a-db"></a>得如此智，<a id="a-dc"></a>圣慧明达，<a id="a-dd"></a>分别晓了，<a id="a-de"></a>以正尽苦。</p>
  <p id="adf">“若比丘自善知识与善知识俱，<a id="a-dg"></a>善知识共和合，<a id="a-dh"></a>当知必修恶露，<a id="a-di"></a>令断欲；<a id="a-dj"></a>修慈，<a id="a-dk"></a>令断恚；<a id="a-dl"></a>修息出息入，<a id="a-dm"></a>令断乱念；<a id="a-dn"></a>修无常想，<a id="a-do"></a>令断我慢。<a id="a-dp"></a>若比丘得无常想者，<a id="a-dq"></a>必得无我想。<a id="a-dr"></a>若比丘得无我想者，<a id="a-ds"></a>便于现法断一切我慢，<a id="a-dt"></a>得息、<a id="a-du"></a>灭、<a id="a-dv"></a>尽、<a id="a-dw"></a>无为、<a id="a-dx"></a>涅槃。<a id="a-dy"></a>”</p>
  <p id="adz">佛说如是，<a id="a-e0"></a>彼诸比丘闻佛所说，<a id="a-e1"></a>欢喜奉行。</p>
  <p id="ae2">习相应品第五竟。</p>
 </body>
</html>