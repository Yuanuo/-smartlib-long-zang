<!doctype html>
<html id="z3IBU94XL" data-ver="2009">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四十八</h1>
  <h2 id="a2">双品第十五（有十经前五经第四诵后五经第五诵故曰双品）（第四分别诵）</h2>
  <p id="a3">马邑及马邑，<a id="a-4"></a>牛角娑罗林，</p>
  <p id="a5">牛角娑罗林，<a id="a-6"></a>求解最在后。</p>
  <p data-pb></p>
  <h2 id="a7">双品马邑经上第一</h2>
  <p id="a8">我闻如是：<a id="a-9"></a>一时，<a id="a-A"></a>佛游鸯骑国，<a id="a-B"></a>与大比丘众俱，<a id="a-C"></a>往至马邑，<a id="a-D"></a>住马林寺，<a id="a-E"></a>及比丘众。</p>
  <p id="aF">尔时，<a id="a-G"></a>世尊告诸比丘：<a id="a-H"></a>“人见汝等沙门，<a id="a-I"></a>是沙门。<a id="a-J"></a>人问汝等沙门，<a id="a-K"></a>汝自称沙门耶？<a id="a-L"></a>”</p>
  <p id="aM">诸比丘白曰：<a id="a-N"></a>“尔也，<a id="a-O"></a>世尊。<a id="a-P"></a>”</p>
  <p id="aQ">佛复告曰：<a id="a-R"></a>“是以汝等以此，<a id="a-S"></a>要以此沙门，<a id="a-T"></a>当学如沙门法及如梵志法。<a id="a-U"></a>学如沙门法及如梵志法已，<a id="a-V"></a>要是真谛沙门、<a id="a-W"></a>不虚沙门，<a id="a-X"></a>若受衣被、<a id="a-Y"></a>饮食、<a id="a-Z"></a>床榻、<a id="a-a"></a>汤药及若干种诸生活具者，<a id="a-b"></a>彼所供给，<a id="a-c"></a>得大福，<a id="a-d"></a>得大果，<a id="a-e"></a>得大功德，<a id="a-f"></a>得大广报。<a id="a-g"></a>汝等当学如是。</p>
  <p id="ah">“云何如沙门法及如梵志法？<a id="a-i"></a>身行清净，<a id="a-j"></a>仰向发露，<a id="a-k"></a>善护无缺。<a id="a-l"></a>因此清净，<a id="a-m"></a>不自举，<a id="a-n"></a>不下他，<a id="a-o"></a>无秽无浊，<a id="a-p"></a>为诸智梵行者所共称誉。<a id="a-q"></a>若汝作是念：<a id="a-r"></a>‘我身行清净，<a id="a-s"></a>我所作已办，<a id="a-t"></a>不复更学；<a id="a-u"></a>已成德义，<a id="a-v"></a>无复上作。<a id="a-w"></a>’比丘，<a id="a-x"></a>我为汝说，<a id="a-y"></a>莫令求沙门义失沙门义。<a id="a-z"></a>若欲求上学者，<a id="a-10"></a>比丘若身清净，<a id="a-11"></a>当复作何等？<a id="a-12"></a>当学口行清净，<a id="a-13"></a>仰向发露，<a id="a-14"></a>善护无缺。<a id="a-15"></a>因此口行清净，<a id="a-16"></a>不自举，<a id="a-17"></a>不下他，<a id="a-18"></a>无秽无浊，<a id="a-19"></a>为诸智梵行者所共称誉。</p>
  <p id="a1A">“若汝等作是念：<a id="a-1B"></a>‘我身、<a id="a-1C"></a>口行清净，<a id="a-1D"></a>我所作已办，<a id="a-1E"></a>不复更学；<a id="a-1F"></a>已成德义，<a id="a-1G"></a>无复上作。<a id="a-1H"></a>’比丘，<a id="a-1I"></a>我为汝说，<a id="a-1J"></a>莫令求沙门义失沙门义。<a id="a-1K"></a>若欲求上学者，<a id="a-1L"></a>比丘若身、<a id="a-1M"></a>口清净，<a id="a-1N"></a>当复作何等？<a id="a-1O"></a>当学意行清净，<a id="a-1P"></a>仰向发露，<a id="a-1Q"></a>善护无缺。<a id="a-1R"></a>因此意行清净，<a id="a-1S"></a>不自举，<a id="a-1T"></a>不下他，<a id="a-1U"></a>无秽无浊，<a id="a-1V"></a>为诸智梵行者所共称誉。</p>
  <p id="a1W">“若汝等作是念：<a id="a-1X"></a>‘我身、<a id="a-1Y"></a>口、<a id="a-1Z"></a>意行清净，<a id="a-1a"></a>我所作已办，<a id="a-1b"></a>不复更学；<a id="a-1c"></a>已成德义，<a id="a-1d"></a>无复上作。<a id="a-1e"></a>’比丘，<a id="a-1f"></a>我为汝说，<a id="a-1g"></a>莫令求沙门义失沙门义。<a id="a-1h"></a>若欲求上学者，<a id="a-1i"></a>比丘若身、<a id="a-1j"></a>口、<a id="a-1k"></a>意行清净，<a id="a-1l"></a>当复作何等？<a id="a-1m"></a>当学命行清净，<a id="a-1n"></a>仰向发露，<a id="a-1o"></a>善护无缺。<a id="a-1p"></a>因此命行清净，<a id="a-1q"></a>不自举，<a id="a-1r"></a>不下他，<a id="a-1s"></a>无秽无浊，<a id="a-1t"></a>为诸智梵行者所共称誉。</p>
  <p id="a1u">“若汝等作是念：<a id="a-1v"></a>‘我身、<a id="a-1w"></a>口、<a id="a-1x"></a>意命行清净，<a id="a-1y"></a>我所作已办，<a id="a-1z"></a>不复更学；<a id="a-20"></a>已成德义，<a id="a-21"></a>无复上作。<a id="a-22"></a>’比丘，<a id="a-23"></a>我为汝说，<a id="a-24"></a>莫令求沙门义失沙门义。<a id="a-25"></a>若欲求上学者，<a id="a-26"></a>比丘身、<a id="a-27"></a>口、<a id="a-28"></a>意、<a id="a-29"></a>命行清净，<a id="a-2A"></a>当复作何等？<a id="a-2B"></a>比丘当学守护诸根，<a id="a-2C"></a>常念闭塞，<a id="a-2D"></a>念欲明达，<a id="a-2E"></a>守护念心而得成就。<a id="a-2F"></a>恒欲起意：<a id="a-2G"></a>若眼见色，<a id="a-2H"></a>然不受相，<a id="a-2I"></a>亦不味色，<a id="a-2J"></a>谓忿诤故，<a id="a-2K"></a>守护眼根；<a id="a-2L"></a>心中不生贪伺、<a id="a-2M"></a>忧戚、<a id="a-2N"></a>恶不善法，<a id="a-2O"></a>趣向彼故，<a id="a-2P"></a>守护眼根。<a id="a-2Q"></a>如是耳、<a id="a-2R"></a>鼻、<a id="a-2S"></a>舌、<a id="a-2T"></a>身，<a id="a-2U"></a>若意知法，<a id="a-2V"></a>然不受相，<a id="a-2W"></a>亦不味法，<a id="a-2X"></a>谓忿诤故，<a id="a-2Y"></a>守护意根；<a id="a-2Z"></a>心中不生贪伺、<a id="a-2a"></a>忧戚、<a id="a-2b"></a>恶不善法，<a id="a-2c"></a>趣向彼故，<a id="a-2d"></a>守护意根。</p>
  <p id="a2e">“若汝等作是念：<a id="a-2f"></a>‘我身、<a id="a-2g"></a>口、<a id="a-2h"></a>意、<a id="a-2i"></a>命行清净，<a id="a-2j"></a>守护诸根，<a id="a-2k"></a>我所作已办，<a id="a-2l"></a>不复更学；<a id="a-2m"></a>已成德义，<a id="a-2n"></a>无复上作。<a id="a-2o"></a>’比丘，<a id="a-2p"></a>我为汝说，<a id="a-2q"></a>莫令求沙门义失沙门义。<a id="a-2r"></a>若欲求上学者，<a id="a-2s"></a>比丘身、<a id="a-2t"></a>口、<a id="a-2u"></a>意、<a id="a-2v"></a>命行清净，<a id="a-2w"></a>守护诸根，<a id="a-2x"></a>当复作何等？<a id="a-2y"></a>比丘当学正知出入，<a id="a-2z"></a>善观分别，<a id="a-30"></a>屈伸低仰，<a id="a-31"></a>仪容庠序，<a id="a-32"></a>善著僧伽梨及诸衣钵，<a id="a-33"></a>行住坐卧、<a id="a-34"></a>眠寤语默，<a id="a-35"></a>皆正知之。</p>
  <p id="a36">“若汝等作是念：<a id="a-37"></a>‘我身、<a id="a-38"></a>口、<a id="a-39"></a>意、<a id="a-3A"></a>命行清净，<a id="a-3B"></a>守护诸根，<a id="a-3C"></a>正知出入，<a id="a-3D"></a>我所作已办，<a id="a-3E"></a>不复更学；<a id="a-3F"></a>已成德义，<a id="a-3G"></a>无复上作。<a id="a-3H"></a>’比丘，<a id="a-3I"></a>我为汝说，<a id="a-3J"></a>莫令求沙门义失沙门义。<a id="a-3K"></a>若欲求上学者，<a id="a-3L"></a>比丘身、<a id="a-3M"></a>口、<a id="a-3N"></a>意、<a id="a-3O"></a>命行清净，<a id="a-3P"></a>守护诸根，<a id="a-3Q"></a>正知出入，<a id="a-3R"></a>当复作何等？<a id="a-3S"></a>比丘当学独住远离，<a id="a-3T"></a>在无事处，<a id="a-3U"></a>或至树下空安静处、<a id="a-3V"></a>山岩石室、<a id="a-3W"></a>露地穰积，<a id="a-3X"></a>或至林中，<a id="a-3Y"></a>或在冢间。<a id="a-3Z"></a>彼已在无事处，<a id="a-3a"></a>或至树下空安静处，<a id="a-3b"></a>敷尼师檀，<a id="a-3c"></a>结跏趺坐，<a id="a-3d"></a>正身正愿，<a id="a-3e"></a>反念不向，<a id="a-3f"></a>断除贪伺，<a id="a-3g"></a>心无有诤，<a id="a-3h"></a>见他财物、<a id="a-3i"></a>诸生活具，<a id="a-3j"></a>不起贪伺，<a id="a-3k"></a>欲令我得，<a id="a-3l"></a>彼于贪伺净除其心。</p>
  <p id="a3m">“如是瞋恚、<a id="a-3n"></a>睡眠、<a id="a-3o"></a>掉悔，<a id="a-3p"></a>断疑度惑，<a id="a-3q"></a>于诸善法无有犹豫，<a id="a-3r"></a>彼于疑惑净除其心。<a id="a-3s"></a>彼断此五盖、<a id="a-3t"></a>心秽、<a id="a-3u"></a>慧赢，<a id="a-3v"></a>离欲、<a id="a-3w"></a>离恶不善之法至得第四禅成就游。<a id="a-3x"></a>彼已得如是定心清净，<a id="a-3y"></a>无秽无烦，<a id="a-3z"></a>柔软善住，<a id="a-40"></a>得不动心，<a id="a-41"></a>趣向漏尽智通作证，<a id="a-42"></a>彼便知此苦如真，<a id="a-43"></a>知此苦集、<a id="a-44"></a>知此苦灭、<a id="a-45"></a>知此苦灭道如真，<a id="a-46"></a>亦知此漏如真，<a id="a-47"></a>知此漏集、<a id="a-48"></a>知此漏灭、<a id="a-49"></a>知此漏灭道如真。<a id="a-4A"></a>彼如是知、<a id="a-4B"></a>如是见已，<a id="a-4C"></a>则欲漏心解脱，<a id="a-4D"></a>有漏、<a id="a-4E"></a>无明漏心解脱；<a id="a-4F"></a>解脱已，<a id="a-4G"></a>便知解脱：<a id="a-4H"></a>生已尽，<a id="a-4I"></a>梵行已立，<a id="a-4J"></a>所作已办，<a id="a-4K"></a>不更受有，<a id="a-4L"></a>知如真。<a id="a-4M"></a>是说沙门，<a id="a-4N"></a>说梵志，<a id="a-4O"></a>说圣，<a id="a-4P"></a>说净浴。</p>
  <p id="a4Q">“云何沙门？<a id="a-4R"></a>谓息止诸恶不善之法、<a id="a-4S"></a>诸漏秽污，<a id="a-4T"></a>为当来有本，<a id="a-4U"></a>烦热苦报，<a id="a-4V"></a>生、<a id="a-4W"></a>老、<a id="a-4X"></a>病、<a id="a-4Y"></a>死因，<a id="a-4Z"></a>是谓沙门。<a id="a-4a"></a>云何梵志？<a id="a-4b"></a>谓远离诸恶不善之法、<a id="a-4c"></a>诸漏秽污，<a id="a-4d"></a>为当来有本，<a id="a-4e"></a>烦热苦报，<a id="a-4f"></a>生、<a id="a-4g"></a>老、<a id="a-4h"></a>病、<a id="a-4i"></a>死因，<a id="a-4j"></a>是谓梵志。<a id="a-4k"></a>云何为圣？<a id="a-4l"></a>谓远离诸恶不善之法、<a id="a-4m"></a>诸漏秽污，<a id="a-4n"></a>为当来有本，<a id="a-4o"></a>烦热苦报，<a id="a-4p"></a>生、<a id="a-4q"></a>老、<a id="a-4r"></a>病、<a id="a-4s"></a>死因，<a id="a-4t"></a>是谓为圣。<a id="a-4u"></a>云何净浴？<a id="a-4v"></a>谓净浴诸恶不善之法、<a id="a-4w"></a>诸漏秽污，<a id="a-4x"></a>为当来有本，<a id="a-4y"></a>烦热苦报，<a id="a-4z"></a>生、<a id="a-50"></a>老、<a id="a-51"></a>病、<a id="a-52"></a>死因，<a id="a-53"></a>是谓净浴。<a id="a-54"></a>是谓沙门，<a id="a-55"></a>是谓梵志，<a id="a-56"></a>是谓为圣，<a id="a-57"></a>是谓净浴。<a id="a-58"></a>”</p>
  <p id="a59">佛说如是，<a id="a-5A"></a>彼诸比丘闻佛所说，<a id="a-5B"></a>欢喜奉行。</p>
  <p data-pb></p>
  <h2 id="a5C">双品马邑经下第二</h2>
  <p id="a5D">我闻如是：<a id="a-5E"></a>一时，<a id="a-5F"></a>佛游鸯骑国，<a id="a-5G"></a>与大比丘众俱，<a id="a-5H"></a>往至马邑，<a id="a-5I"></a>住马林寺，<a id="a-5J"></a>及比丘众。</p>
  <p id="a5K">尔时，<a id="a-5L"></a>世尊告诸比丘：<a id="a-5M"></a>“人见汝等沙门，<a id="a-5N"></a>是沙门。<a id="a-5O"></a>人问汝等沙门，<a id="a-5P"></a>汝自称沙门耶？<a id="a-5Q"></a>”</p>
  <p id="a5R">诸比丘白曰：<a id="a-5S"></a>“尔也，<a id="a-5T"></a>世尊。<a id="a-5U"></a>”</p>
  <p id="a5V">佛复告曰：<a id="a-5W"></a>“是以汝等以此，<a id="a-5X"></a>要以此沙门，<a id="a-5Y"></a>当学沙门道迹，<a id="a-5Z"></a>莫非沙门。<a id="a-5a"></a>学沙门道迹已，<a id="a-5b"></a>要是真谛沙门、<a id="a-5c"></a>不虚沙门，<a id="a-5d"></a>若受衣被、<a id="a-5e"></a>饮食、<a id="a-5f"></a>床榻、<a id="a-5g"></a>汤药及若干种诸生活具者，<a id="a-5h"></a>彼所供给，<a id="a-5i"></a>得大福，<a id="a-5j"></a>得大果，<a id="a-5k"></a>得大功德，<a id="a-5l"></a>得大广报。<a id="a-5m"></a>汝等当学如是。</p>
  <p id="a5n">“云何非沙门道迹，<a id="a-5o"></a>非沙门？<a id="a-5p"></a>若有贪伺不息贪伺，<a id="a-5q"></a>有恚不息恚，<a id="a-5r"></a>有瞋不息瞋，<a id="a-5s"></a>有不语不息不语，<a id="a-5t"></a>有结不息结，<a id="a-5u"></a>有悭不息悭，<a id="a-5v"></a>有嫉不息嫉，<a id="a-5w"></a>有谀谄不息谀谄，<a id="a-5x"></a>有欺诳不息欺诳，<a id="a-5y"></a>有无惭不息无惭，<a id="a-5z"></a>有无愧不息无愧，<a id="a-60"></a>有恶欲不息恶欲，<a id="a-61"></a>有邪见不息邪见，<a id="a-62"></a>此沙门垢、<a id="a-63"></a>沙门谀谄、<a id="a-64"></a>沙门诈伪、<a id="a-65"></a>沙门曲，<a id="a-66"></a>趣至恶处未尽已，<a id="a-67"></a>学非沙门道迹，<a id="a-68"></a>非沙门。</p>
  <p id="a69">“犹如钺斧，<a id="a-6A"></a>新作极利，<a id="a-6B"></a>有头有刃，<a id="a-6C"></a>僧伽梨所裹。<a id="a-6D"></a>我说彼痴学沙门道亦复如是，<a id="a-6E"></a>谓有贪伺不息贪伺，<a id="a-6F"></a>有恚不息恚，<a id="a-6G"></a>有瞋不息瞋，<a id="a-6H"></a>有不语不息不语，<a id="a-6I"></a>有结不息结，<a id="a-6J"></a>有悭不息悭，<a id="a-6K"></a>有嫉不息嫉，<a id="a-6L"></a>有谀谄不息谀谄，<a id="a-6M"></a>有无惭不息无惭，<a id="a-6N"></a>有无愧不息无愧，<a id="a-6O"></a>有恶欲不息恶欲，<a id="a-6P"></a>有邪见不息邪见，<a id="a-6Q"></a>持僧伽梨，<a id="a-6R"></a>我不说是沙门。<a id="a-6S"></a>若持僧伽梨者，<a id="a-6T"></a>有贪伺息贪伺，<a id="a-6U"></a>有恚息恚，<a id="a-6V"></a>有瞋息瞋，<a id="a-6W"></a>有不语息不语，<a id="a-6X"></a>有结息结，<a id="a-6Y"></a>有悭息悭，<a id="a-6Z"></a>有嫉息嫉，<a id="a-6a"></a>有谀谄息谀谄，<a id="a-6b"></a>有无惭息无惭，<a id="a-6c"></a>有无愧息无愧，<a id="a-6d"></a>有恶欲息恶欲，<a id="a-6e"></a>有邪见息邪见者，<a id="a-6f"></a>彼诸亲亲朋友往诣而作是说：<a id="a-6g"></a>‘贤人，<a id="a-6h"></a>汝当学持僧伽梨。<a id="a-6i"></a>贤，<a id="a-6j"></a>汝学持僧伽梨有贪伺息贪伺，<a id="a-6k"></a>有恚息恚，<a id="a-6l"></a>有瞋息瞋，<a id="a-6m"></a>有不语息不语，<a id="a-6n"></a>有结息结，<a id="a-6o"></a>有悭息悭，<a id="a-6p"></a>有嫉息嫉，<a id="a-6q"></a>有谀謟息谀謟，<a id="a-6r"></a>有无惭息无惭，<a id="a-6s"></a>有无愧息无愧，<a id="a-6t"></a>有恶欲息恶欲，<a id="a-6u"></a>有邪见息邪见。<a id="a-6v"></a>’若以我见持僧伽梨，<a id="a-6w"></a>有贪伺、<a id="a-6x"></a>恚、<a id="a-6y"></a>瞋、<a id="a-6z"></a>不语、<a id="a-70"></a>结、<a id="a-71"></a>悭、<a id="a-72"></a>嫉、<a id="a-73"></a>谀谄、<a id="a-74"></a>无惭、<a id="a-75"></a>无愧、<a id="a-76"></a>恶欲、<a id="a-77"></a>邪见，<a id="a-78"></a>是以我持僧伽梨，<a id="a-79"></a>我说非是沙门。</p>
  <p id="a7A">“如是无衣、<a id="a-7B"></a>编发、<a id="a-7C"></a>不坐、<a id="a-7D"></a>一食、<a id="a-7E"></a>常扬水、<a id="a-7F"></a>持水。<a id="a-7G"></a>持水者，<a id="a-7H"></a>我说非是沙门。<a id="a-7I"></a>若持水，<a id="a-7J"></a>有贪伺息贪伺，<a id="a-7K"></a>有恚息恚，<a id="a-7L"></a>有瞋息瞋，<a id="a-7M"></a>有不语息不语，<a id="a-7N"></a>有结息结，<a id="a-7O"></a>有悭息悭，<a id="a-7P"></a>有嫉息嫉，<a id="a-7Q"></a>有谀谄息谀谄，<a id="a-7R"></a>有无惭息无惭，<a id="a-7S"></a>有无愧息无愧，<a id="a-7T"></a>有恶欲息恶欲，<a id="a-7U"></a>有邪见息邪见，<a id="a-7V"></a>彼诸亲亲朋友往诣而作是说：<a id="a-7W"></a>‘贤，<a id="a-7X"></a>汝当持水。<a id="a-7Y"></a>持水已，<a id="a-7Z"></a>有贪伺息贪伺，<a id="a-7a"></a>有恚息恚，<a id="a-7b"></a>有瞋息瞋，<a id="a-7c"></a>有不语息不语，<a id="a-7d"></a>有结息结，<a id="a-7e"></a>有悭息悭，<a id="a-7f"></a>有嫉息嫉，<a id="a-7g"></a>有谀谄息谀谄，<a id="a-7h"></a>有无惭息无惭，<a id="a-7i"></a>有无愧息无愧，<a id="a-7j"></a>有恶欲息恶欲，<a id="a-7k"></a>有邪见息邪见。<a id="a-7l"></a>’若以我见持水，<a id="a-7m"></a>贪伺、<a id="a-7n"></a>恚、<a id="a-7o"></a>瞋、<a id="a-7p"></a>不语、<a id="a-7q"></a>结、<a id="a-7r"></a>悭、<a id="a-7s"></a>嫉、<a id="a-7t"></a>谀谄、<a id="a-7u"></a>无惭、<a id="a-7v"></a>无愧、<a id="a-7w"></a>有恶欲、<a id="a-7x"></a>有邪见，<a id="a-7y"></a>是以持水者，<a id="a-7z"></a>我说不是沙门，<a id="a-80"></a>是谓非沙门道迹，<a id="a-81"></a>非是沙门。</p>
  <p id="a82">“云何沙门道迹，<a id="a-83"></a>非不沙门？<a id="a-84"></a>若有贪伺息贪伺，<a id="a-85"></a>有恚息恚，<a id="a-86"></a>有瞋息瞋，<a id="a-87"></a>有不语息不语，<a id="a-88"></a>有结息结，<a id="a-89"></a>有悭息悭，<a id="a-8A"></a>有嫉息嫉，<a id="a-8B"></a>有谀谄息谀谄，<a id="a-8C"></a>有无惭息无惭，<a id="a-8D"></a>有无愧息无愧，<a id="a-8E"></a>有恶欲息恶欲，<a id="a-8F"></a>有邪见息邪见，<a id="a-8G"></a>此沙门嫉、<a id="a-8H"></a>沙门谀谄、<a id="a-8I"></a>沙门诈伪、<a id="a-8J"></a>沙门曲，<a id="a-8K"></a>趣至恶处尽已，<a id="a-8L"></a>学沙门道迹，<a id="a-8M"></a>非不沙门，<a id="a-8N"></a>是谓沙门道迹，<a id="a-8O"></a>非不沙门。</p>
  <p id="a8P">“彼如是成就戒，<a id="a-8Q"></a>身清净，<a id="a-8R"></a>口、<a id="a-8S"></a>意清净，<a id="a-8T"></a>无有贪伺，<a id="a-8U"></a>心中无恚，<a id="a-8V"></a>无有睡眠，<a id="a-8W"></a>无掉、<a id="a-8X"></a>骄傲，<a id="a-8Y"></a>断疑度惑，<a id="a-8Z"></a>正念正智，<a id="a-8a"></a>无有愚痴，<a id="a-8b"></a>彼心与慈俱，<a id="a-8c"></a>遍满一方成就游。<a id="a-8d"></a>如是二三四方，<a id="a-8e"></a>四维上下，<a id="a-8f"></a>普周一切，<a id="a-8g"></a>心与慈俱，<a id="a-8h"></a>无结无怨，<a id="a-8i"></a>无恚无诤，<a id="a-8j"></a>极广甚大，<a id="a-8k"></a>无量善修，<a id="a-8l"></a>遍满一切世间成就游。<a id="a-8m"></a>如是悲、<a id="a-8n"></a>喜心与舍俱，<a id="a-8o"></a>无结无怨，<a id="a-8p"></a>无恚无诤，<a id="a-8q"></a>极广甚大，<a id="a-8r"></a>无量善修，<a id="a-8s"></a>遍满一切世间成就游。<a id="a-8t"></a>彼作是念：<a id="a-8u"></a>‘有粗、<a id="a-8v"></a>有妙、<a id="a-8w"></a>有想，<a id="a-8x"></a>来上出要，<a id="a-8y"></a>知如真。<a id="a-8z"></a>’彼如是知、<a id="a-90"></a>如是见已，<a id="a-91"></a>则欲漏心解脱，<a id="a-92"></a>有漏、<a id="a-93"></a>无明漏心解脱；<a id="a-94"></a>解脱已，<a id="a-95"></a>便知解脱：<a id="a-96"></a>生已尽，<a id="a-97"></a>梵行已立，<a id="a-98"></a>所作已办，<a id="a-99"></a>不更受有，<a id="a-9A"></a>知如真。</p>
  <p id="a9B">“犹去村不远，<a id="a-9C"></a>有好浴池，<a id="a-9D"></a>清泉流盈，<a id="a-9E"></a>翠草被岸，<a id="a-9F"></a>华树四周。<a id="a-9G"></a>或于东方有一人来，<a id="a-9H"></a>饥渴疲极，<a id="a-9I"></a>脱衣岸上，<a id="a-9J"></a>人池快浴，<a id="a-9K"></a>去垢除热，<a id="a-9L"></a>亦除渴乏。<a id="a-9M"></a>如是南方、<a id="a-9N"></a>西方、<a id="a-9O"></a>北方有一人来，<a id="a-9P"></a>饥渴疲极，<a id="a-9Q"></a>脱衣岸上，<a id="a-9R"></a>入池快浴，<a id="a-9S"></a>去垢除热，<a id="a-9T"></a>亦除渴乏。<a id="a-9U"></a>如是，<a id="a-9V"></a>刹利族姓子剃除须发，<a id="a-9W"></a>著袈裟衣，<a id="a-9X"></a>至信、<a id="a-9Y"></a>舍家、<a id="a-9Z"></a>无家、<a id="a-9a"></a>学道，<a id="a-9b"></a>内行止，<a id="a-9c"></a>令得内止。<a id="a-9d"></a>内止者，<a id="a-9e"></a>我说沙门，<a id="a-9f"></a>说梵志，<a id="a-9g"></a>说圣，<a id="a-9h"></a>说净浴。<a id="a-9i"></a>如是梵志、<a id="a-9j"></a>居士、<a id="a-9k"></a>工师族姓子剃除须发，<a id="a-9l"></a>著袈裟衣，<a id="a-9m"></a>至信、<a id="a-9n"></a>舍家、<a id="a-9o"></a>无家、<a id="a-9p"></a>学道，<a id="a-9q"></a>内行止，<a id="a-9r"></a>令得内止。<a id="a-9s"></a>内止者，<a id="a-9t"></a>我说沙门，<a id="a-9u"></a>说梵志，<a id="a-9v"></a>说圣，<a id="a-9w"></a>说净浴。</p>
  <p id="a9x">“云何沙门？<a id="a-9y"></a>谓息止诸恶不善之法、<a id="a-9z"></a>诸漏秽污，<a id="a-A0"></a>为当来有本，<a id="a-A1"></a>烦热苦报，<a id="a-A2"></a>生、<a id="a-A3"></a>老、<a id="a-A4"></a>病、<a id="a-A5"></a>死因，<a id="a-A6"></a>是谓沙门。<a id="a-A7"></a>云何梵志？<a id="a-A8"></a>谓远离诸恶不善之法、<a id="a-A9"></a>诸漏秽污，<a id="a-AA"></a>为当来有本，<a id="a-AB"></a>烦热苦报，<a id="a-AC"></a>生、<a id="a-AD"></a>老、<a id="a-AE"></a>病、<a id="a-AF"></a>死因，<a id="a-AG"></a>是谓梵志。<a id="a-AH"></a>云何为圣？<a id="a-AI"></a>谓远离诸恶不善之法、<a id="a-AJ"></a>诸漏秽污，<a id="a-AK"></a>为当来有本，<a id="a-AL"></a>烦热苦报，<a id="a-AM"></a>生、<a id="a-AN"></a>老、<a id="a-AO"></a>病、<a id="a-AP"></a>死因，<a id="a-AQ"></a>是谓为圣。<a id="a-AR"></a>云何净浴？<a id="a-AS"></a>谓净浴诸恶不善之法、<a id="a-AT"></a>诸漏秽污，<a id="a-AU"></a>为当来有本，<a id="a-AV"></a>烦热苦报，<a id="a-AW"></a>生、<a id="a-AX"></a>老、<a id="a-AY"></a>病、<a id="a-AZ"></a>死因，<a id="a-Aa"></a>是谓净浴。<a id="a-Ab"></a>是谓沙门，<a id="a-Ac"></a>是谓梵志，<a id="a-Ad"></a>是谓为圣，<a id="a-Ae"></a>是谓净浴。<a id="a-Af"></a>”</p>
  <p id="aAg">佛说如是，<a id="a-Ah"></a>彼诸比丘闻佛所说，<a id="a-Ai"></a>欢喜奉行。</p>
  <p data-pb></p>
  <h2 id="aAj">双品牛角娑罗林经上第三</h2>
  <p id="aAk">我闻如是：<a id="a-Al"></a>一时，<a id="a-Am"></a>佛游跋耆瘦，<a id="a-An"></a>在牛角娑罗林，<a id="a-Ao"></a>及诸多知识上尊比丘大弟子等，<a id="a-Ap"></a>尊者舍梨子、<a id="a-Aq"></a>尊者大目揵连、<a id="a-Ar"></a>尊者大迦葉、<a id="a-As"></a>尊者大迦旃延、<a id="a-At"></a>尊者阿那律陀、<a id="a-Au"></a>尊者离越哆、<a id="a-Av"></a>尊者阿难。<a id="a-Aw"></a>如是比丘多知识上尊比丘大弟子等，<a id="a-Ax"></a>亦游跋耆瘦，<a id="a-Ay"></a>在牛角娑罗林，<a id="a-Az"></a>并共近佛叶屋边住。</p>
  <p id="aB0">于是，<a id="a-B1"></a>尊者大目揵连、<a id="a-B2"></a>尊者大迦葉、<a id="a-B3"></a>尊者大迦旃延、<a id="a-B4"></a>尊者阿那律陀过夜平旦，<a id="a-B5"></a>往诣尊者舍梨子所。<a id="a-B6"></a>尊者阿难遥见彼诸尊往已，<a id="a-B7"></a>白曰：<a id="a-B8"></a>“贤者离越哆，<a id="a-B9"></a>当知此尊者大目揵连、<a id="a-BA"></a>尊者大迦葉、<a id="a-BB"></a>尊者大迦旃延、<a id="a-BC"></a>尊者阿那律陀过夜平旦，<a id="a-BD"></a>往诣尊者舍梨子所。<a id="a-BE"></a>贤者离越哆，<a id="a-BF"></a>今可共彼诸尊往诣尊者舍梨子所，<a id="a-BG"></a>倘能因彼从尊者舍梨子少多闻法。<a id="a-BH"></a>”于是，<a id="a-BI"></a>尊者大目揵连、<a id="a-BJ"></a>尊者大迦葉、<a id="a-BK"></a>尊者大迦旃延、<a id="a-BL"></a>尊者阿那律陀、<a id="a-BM"></a>尊者离越哆、<a id="a-BN"></a>尊者阿难过夜平旦，<a id="a-BO"></a>往诣尊者舍梨子所。</p>
  <p id="aBP">尊者舍梨子遥见彼诸尊来已，<a id="a-BQ"></a>尊者舍梨子因彼诸尊故说：<a id="a-BR"></a>“善来！<a id="a-BS"></a>贤者阿难。<a id="a-BT"></a>善来！<a id="a-BU"></a>阿难。<a id="a-BV"></a>善来！<a id="a-BW"></a>阿难，<a id="a-BX"></a>世尊侍者解世尊意，<a id="a-BY"></a>常为世尊之所称誉，<a id="a-BZ"></a>及诸智梵行人。<a id="a-Ba"></a>我今问贤者阿难：<a id="a-Bb"></a>此牛角娑罗林甚可爱乐，<a id="a-Bc"></a>夜有明月，<a id="a-Bd"></a>诸娑罗树皆敷妙香，<a id="a-Be"></a>犹若天华。<a id="a-Bf"></a>贤者阿难，<a id="a-Bg"></a>何等比丘起发牛角娑罗林？<a id="a-Bh"></a>”</p>
  <p id="aBi">尊者阿难答曰：<a id="a-Bj"></a>“尊者舍梨子，<a id="a-Bk"></a>若有比丘广学多闻，<a id="a-Bl"></a>守持不忘，<a id="a-Bm"></a>积聚博闻，<a id="a-Bn"></a>所谓法者，<a id="a-Bo"></a>初妙、<a id="a-Bp"></a>中妙、<a id="a-Bq"></a>竟亦妙，<a id="a-Br"></a>有义有文，<a id="a-Bs"></a>具足清净，<a id="a-Bt"></a>显现梵行。<a id="a-Bu"></a>如是诸法广学多闻，<a id="a-Bv"></a>玩习至千，<a id="a-Bw"></a>意所惟观，<a id="a-Bx"></a>明见深达，<a id="a-By"></a>彼所说法简要捷疾，<a id="a-Bz"></a>与正相应，<a id="a-C0"></a>欲断诸结。<a id="a-C1"></a>尊者舍梨子，<a id="a-C2"></a>如是比丘起发牛角娑罗林。<a id="a-C3"></a>”</p>
  <p id="aC4">尊者舍梨子复问曰：<a id="a-C5"></a>“贤者离越哆，<a id="a-C6"></a>贤者阿难比丘已说随所知，<a id="a-C7"></a>我今复问贤者离越哆：<a id="a-C8"></a>此牛角娑罗林甚可爱乐，<a id="a-C9"></a>夜有明月，<a id="a-CA"></a>诸娑罗树皆敷妙香，<a id="a-CB"></a>犹若天华。<a id="a-CC"></a>贤者离越哆，<a id="a-CD"></a>何等比丘起发牛角娑罗林？<a id="a-CE"></a>”</p>
  <p id="aCF">尊者离越哆答曰：<a id="a-CG"></a>“尊者舍梨子，<a id="a-CH"></a>若有比丘乐于宴坐，<a id="a-CI"></a>内行止，<a id="a-CJ"></a>不废坐禅，<a id="a-CK"></a>成就于观，<a id="a-CL"></a>常好闲居，<a id="a-CM"></a>喜安静处。<a id="a-CN"></a>尊者舍梨子，<a id="a-CO"></a>如是比丘起发牛角娑罗林。<a id="a-CP"></a>”</p>
  <p id="aCQ">尊者舍梨子复问曰：<a id="a-CR"></a>“贤者阿那律陀，<a id="a-CS"></a>贤者离越哆比丘已说随所知，<a id="a-CT"></a>我今复问贤者阿那律陀：<a id="a-CU"></a>此牛角娑罗林甚可爱乐，<a id="a-CV"></a>夜有明月，<a id="a-CW"></a>诸娑罗树皆敷妙香，<a id="a-CX"></a>犹若天华。<a id="a-CY"></a>贤者阿那律陀，<a id="a-CZ"></a>何等比丘起发牛角娑罗林？<a id="a-Ca"></a>”</p>
  <p id="aCb">尊者阿那律陀答曰：<a id="a-Cc"></a>“尊者舍梨子，<a id="a-Cd"></a>若有比丘逮得天眼，<a id="a-Ce"></a>成就天眼，<a id="a-Cf"></a>于千世界彼少方便须臾尽见。<a id="a-Cg"></a>尊者舍梨子，<a id="a-Ch"></a>犹有目人住高楼上，<a id="a-Ci"></a>于下露地有千土堑，<a id="a-Cj"></a>彼少方便须臾尽见。<a id="a-Ck"></a>尊者舍梨子，<a id="a-Cl"></a>如是若有比丘逮得天眼，<a id="a-Cm"></a>成就天眼，<a id="a-Cn"></a>于千世界彼少方便须臾尽见。<a id="a-Co"></a>尊者舍梨子，<a id="a-Cp"></a>如是比丘起发牛角娑罗林。<a id="a-Cq"></a>”</p>
  <p id="aCr">尊者舍梨子复问曰：<a id="a-Cs"></a>“贤者迦旃延，<a id="a-Ct"></a>贤者阿那律陀比丘已说随所知，<a id="a-Cu"></a>我今复问贤者迦旃延：<a id="a-Cv"></a>此牛角娑罗林甚可爱乐，<a id="a-Cw"></a>夜有明月，<a id="a-Cx"></a>诸娑罗树皆敷妙香，<a id="a-Cy"></a>犹若天华。<a id="a-Cz"></a>贤者迦旃延，<a id="a-D0"></a>何等比丘起发牛角娑罗林？<a id="a-D1"></a>”</p>
  <p id="aD2">尊者大迦旃延答曰：<a id="a-D3"></a>“尊者舍梨子，<a id="a-D4"></a>犹二比丘法师共论甚深阿毗昙，<a id="a-D5"></a>彼所问事，<a id="a-D6"></a>善解悉知，<a id="a-D7"></a>答亦无碍，<a id="a-D8"></a>说法辩捷。<a id="a-D9"></a>尊者舍梨子，<a id="a-DA"></a>如是比丘起发牛角娑罗林。<a id="a-DB"></a>”</p>
  <p id="aDC">尊者舍梨子复问曰：<a id="a-DD"></a>“尊者大迦葉，<a id="a-DE"></a>贤者迦旃延比丘已说随所知，<a id="a-DF"></a>我今复问尊者大迦葉：<a id="a-DG"></a>此牛角娑罗林甚可爱乐，<a id="a-DH"></a>夜有明月，<a id="a-DI"></a>诸娑罗树皆敷妙香，<a id="a-DJ"></a>犹若天华。<a id="a-DK"></a>尊者大迦葉，<a id="a-DL"></a>何等比丘起发牛角娑罗林？<a id="a-DM"></a>”</p>
  <p id="aDN">尊者大迦葉答曰：<a id="a-DO"></a>“贤者舍梨子，<a id="a-DP"></a>若有比丘自无事称说无事，<a id="a-DQ"></a>自有少欲称说少欲，<a id="a-DR"></a>自有知足称说知足，<a id="a-DS"></a>自乐在远离独住称说乐在远离独住，<a id="a-DT"></a>自修行精勤称说修行精勤，<a id="a-DU"></a>自立正念正智称说立正念正智，<a id="a-DV"></a>自得定称说得定，<a id="a-DW"></a>自有智慧称说智慧，<a id="a-DX"></a>自诸漏已尽称说诸漏已尽，<a id="a-DY"></a>自劝发渴仰成就欢喜称说劝发渴仰成就欢喜。<a id="a-DZ"></a>贤者舍梨子，<a id="a-Da"></a>如是比丘起发牛角娑罗林。<a id="a-Db"></a>”</p>
  <p id="aDc">尊者舍梨子复问曰：<a id="a-Dd"></a>“贤者目揵连，<a id="a-De"></a>尊者大迦葉已说随所知，<a id="a-Df"></a>我今复问贤者目揵连：<a id="a-Dg"></a>此牛角娑罗林甚可爱乐，<a id="a-Dh"></a>夜有明月，<a id="a-Di"></a>诸娑罗树皆敷妙香，<a id="a-Dj"></a>犹若天华。<a id="a-Dk"></a>贤者目揵连，<a id="a-Dl"></a>何等比丘起发牛角娑罗林？<a id="a-Dm"></a>”</p>
  <p id="aDn">尊者大目揵连答曰：<a id="a-Do"></a>“尊者舍梨子，<a id="a-Dp"></a>若有比丘有大如意足，<a id="a-Dq"></a>有大威德，<a id="a-Dr"></a>有大福佑，<a id="a-Ds"></a>有大威神，<a id="a-Dt"></a>自在无量如意足。<a id="a-Du"></a>彼行无量如意足，<a id="a-Dv"></a>变一为众，<a id="a-Dw"></a>合众为一，<a id="a-Dx"></a>一则住一，<a id="a-Dy"></a>有知有见，<a id="a-Dz"></a>彻过石壁，<a id="a-E0"></a>如空无碍，<a id="a-E1"></a>出入于地，<a id="a-E2"></a>犹若如水，<a id="a-E3"></a>履水如地而不陷没，<a id="a-E4"></a>上升虚空，<a id="a-E5"></a>结跏趺坐，<a id="a-E6"></a>犹若如鸟。<a id="a-E7"></a>今此日月有大如意足，<a id="a-E8"></a>有大威德，<a id="a-E9"></a>有大福佑，<a id="a-EA"></a>有大威神，<a id="a-EB"></a>以手扪摸，<a id="a-EC"></a>身至梵天。<a id="a-ED"></a>尊者舍梨子，<a id="a-EE"></a>如是比丘起发牛角娑罗林。<a id="a-EF"></a>”</p>
  <p id="aEG">尊者大目揵连问曰：<a id="a-EH"></a>“尊者舍梨子，<a id="a-EI"></a>我及诸尊已各自说随其所知，<a id="a-EJ"></a>我今问尊者舍梨子：<a id="a-EK"></a>此牛角娑罗林甚可爱乐，<a id="a-EL"></a>夜有明月，<a id="a-EM"></a>诸娑罗树皆敷妙香，<a id="a-EN"></a>犹若天华。<a id="a-EO"></a>尊者舍梨子，<a id="a-EP"></a>何等比丘起发牛角娑罗林？<a id="a-EQ"></a>”</p>
  <p id="aER">尊者舍梨子答曰：<a id="a-ES"></a>“贤者目揵连，<a id="a-ET"></a>若有比丘随用心自在而不随心，<a id="a-EU"></a>彼若欲得随所住止，<a id="a-EV"></a>中前游行，<a id="a-EW"></a>即彼住止，<a id="a-EX"></a>中前游行；<a id="a-EY"></a>彼若欲得随所住止，<a id="a-EZ"></a>日中、<a id="a-Ea"></a>晡时游行，<a id="a-Eb"></a>即彼住止，<a id="a-Ec"></a>日中、<a id="a-Ed"></a>晡时游行。<a id="a-Ee"></a>贤者目揵连，<a id="a-Ef"></a>犹王、<a id="a-Eg"></a>王臣，<a id="a-Eh"></a>衣服甚多，<a id="a-Ei"></a>有若干种杂妙色衣，<a id="a-Ej"></a>彼若欲得中前著者即取著之，<a id="a-Ek"></a>彼若欲得日中、<a id="a-El"></a>晡时著者即取著之。<a id="a-Em"></a>贤者目揵连，<a id="a-En"></a>如是，<a id="a-Eo"></a>若有比丘随用心自在而不随心，<a id="a-Ep"></a>彼若欲得随所住止，<a id="a-Eq"></a>中前游行，<a id="a-Er"></a>即彼住止，<a id="a-Es"></a>中前游行；<a id="a-Et"></a>彼若欲得随所住止，<a id="a-Eu"></a>日中、<a id="a-Ev"></a>晡时游行，<a id="a-Ew"></a>即彼住止，<a id="a-Ex"></a>日中、<a id="a-Ey"></a>晡时游行。<a id="a-Ez"></a>贤者目揵连，<a id="a-F0"></a>如是比丘起发牛角娑罗林。<a id="a-F1"></a>”</p>
  <p id="aF2">尊者舍梨子告曰：<a id="a-F3"></a>“贤者目揵连，<a id="a-F4"></a>我及诸贤已各自说随其所知。<a id="a-F5"></a>贤者目揵连，<a id="a-F6"></a>我等宁可共彼诸贤往诣佛所，<a id="a-F7"></a>向论此事，<a id="a-F8"></a>于中知谁最为善说？<a id="a-F9"></a>”于是，<a id="a-FA"></a>尊者舍梨子、<a id="a-FB"></a>尊者大目揵连、<a id="a-FC"></a>尊者大迦葉、<a id="a-FD"></a>尊者大迦旃延、<a id="a-FE"></a>尊者阿那律陀、<a id="a-FF"></a>尊者离越哆、<a id="a-FG"></a>尊者阿难往诣佛所，<a id="a-FH"></a>诸尊者等稽首佛足，<a id="a-FI"></a>却坐一面。<a id="a-FJ"></a>尊者阿难亦稽首佛足，<a id="a-FK"></a>却住一面。</p>
  <p id="aFL">尊者舍梨子白曰：<a id="a-FM"></a>“世尊，<a id="a-FN"></a>今日贤者大目揵连、<a id="a-FO"></a>尊者大迦葉、<a id="a-FP"></a>贤者迦旃延、<a id="a-FQ"></a>贤者阿那律陀、<a id="a-FR"></a>贤者离越哆、<a id="a-FS"></a>贤者阿难过夜平旦，<a id="a-FT"></a>来诣我所。<a id="a-FU"></a>我遥见彼诸贤来已，<a id="a-FV"></a>因彼诸贤故说：<a id="a-FW"></a>‘善来！<a id="a-FX"></a>贤者阿难。<a id="a-FY"></a>善来！<a id="a-FZ"></a>阿难。<a id="a-Fa"></a>善来！<a id="a-Fb"></a>阿难，<a id="a-Fc"></a>世尊侍者解世尊意，<a id="a-Fd"></a>常为世尊之所称誉，<a id="a-Fe"></a>及诸智梵行人。<a id="a-Ff"></a>我今问贤者阿难：<a id="a-Fg"></a>此牛角娑罗林甚可爱乐，<a id="a-Fh"></a>夜有明月，<a id="a-Fi"></a>诸娑罗树皆敷妙香，<a id="a-Fj"></a>犹若天华。<a id="a-Fk"></a>贤者阿难，<a id="a-Fl"></a>何等比丘起发牛角娑罗林？<a id="a-Fm"></a>’贤者阿难即答我曰：<a id="a-Fn"></a>‘尊者舍梨子，<a id="a-Fo"></a>若有比丘广学多闻，<a id="a-Fp"></a>守持不忘，<a id="a-Fq"></a>积聚博闻，<a id="a-Fr"></a>所谓法者，<a id="a-Fs"></a>初妙、<a id="a-Ft"></a>中妙、<a id="a-Fu"></a>竟亦妙，<a id="a-Fv"></a>有义有文，<a id="a-Fw"></a>具足清净，<a id="a-Fx"></a>显现梵行。<a id="a-Fy"></a>如是诸法广学多闻，<a id="a-Fz"></a>玩习至千，<a id="a-G0"></a>意所惟观，<a id="a-G1"></a>明见深达，<a id="a-G2"></a>彼所说法简要捷疾，<a id="a-G3"></a>与正相应，<a id="a-G4"></a>欲断诸结。<a id="a-G5"></a>尊者舍梨子，<a id="a-G6"></a>如是比丘起发牛角娑罗林。<a id="a-G7"></a>’”</p>
  <p id="aG8">世尊叹曰：<a id="a-G9"></a>“善哉！<a id="a-GA"></a>善哉！<a id="a-GB"></a>舍梨子，<a id="a-GC"></a>实如阿难比丘所说。<a id="a-GD"></a>所以者何？<a id="a-GE"></a>阿难比丘成就多闻。<a id="a-GF"></a>”</p>
  <p id="aGG">尊者舍梨子白曰：<a id="a-GH"></a>“世尊，<a id="a-GI"></a>贤者阿难如是说已，<a id="a-GJ"></a>我复问曰：<a id="a-GK"></a>‘贤者离越哆，<a id="a-GL"></a>贤者阿难比丘已说随所知，<a id="a-GM"></a>我今复问贤者离越哆：<a id="a-GN"></a>此牛角娑罗林甚可爱乐，<a id="a-GO"></a>夜有明月，<a id="a-GP"></a>诸娑罗树皆敷妙香，<a id="a-GQ"></a>犹若天华。<a id="a-GR"></a>贤者离越哆，<a id="a-GS"></a>何等比丘起发牛角娑罗林？<a id="a-GT"></a>’贤者离越哆即答我曰：<a id="a-GU"></a>‘尊者舍梨子，<a id="a-GV"></a>若有比丘乐于宴坐，<a id="a-GW"></a>内行止，<a id="a-GX"></a>不废坐禅，<a id="a-GY"></a>成就于观，<a id="a-GZ"></a>常好闲居，<a id="a-Ga"></a>喜安静处。<a id="a-Gb"></a>尊者舍梨子，<a id="a-Gc"></a>如是比丘起发牛角娑罗林。<a id="a-Gd"></a>’”</p>
  <p id="aGe">世尊叹曰：<a id="a-Gf"></a>“善哉！<a id="a-Gg"></a>善哉！<a id="a-Gh"></a>舍梨子，<a id="a-Gi"></a>如离越哆比丘所说。<a id="a-Gj"></a>所以者何？<a id="a-Gk"></a>离越哆比丘常乐坐禅。<a id="a-Gl"></a>”</p>
  <p id="aGm">尊者舍梨子白曰：<a id="a-Gn"></a>“世尊，<a id="a-Go"></a>贤者离越哆如是说已，<a id="a-Gp"></a>我复问曰：<a id="a-Gq"></a>‘贤者阿那律陀，<a id="a-Gr"></a>贤者离越哆比丘已说随所知，<a id="a-Gs"></a>我今复问贤者阿那律陀：<a id="a-Gt"></a>此牛角娑罗林甚可爱乐，<a id="a-Gu"></a>夜有明月，<a id="a-Gv"></a>诸娑罗树皆敷妙香，<a id="a-Gw"></a>犹若天华。<a id="a-Gx"></a>贤者阿那律陀，<a id="a-Gy"></a>何等比丘起发牛角娑罗林？<a id="a-Gz"></a>’贤者阿那律陀即答我曰：<a id="a-H0"></a>‘尊者舍梨子，<a id="a-H1"></a>若有比丘逮得天眼，<a id="a-H2"></a>成就天眼，<a id="a-H3"></a>于千世界彼少方便须臾尽见。<a id="a-H4"></a>尊者舍梨子，<a id="a-H5"></a>犹有目人住高楼上，<a id="a-H6"></a>于下露地有千土墼，<a id="a-H7"></a>彼少有方便须臾尽见。<a id="a-H8"></a>尊者舍梨子，<a id="a-H9"></a>如是，<a id="a-HA"></a>若有比丘逮得天眼，<a id="a-HB"></a>成就天眼，<a id="a-HC"></a>于千世界微少方便须臾尽见。<a id="a-HD"></a>尊者舍梨子，<a id="a-HE"></a>如是比丘起发牛角娑罗林。<a id="a-HF"></a>’”</p>
  <p id="aHG">世尊叹曰：<a id="a-HH"></a>“善哉！<a id="a-HI"></a>善哉！<a id="a-HJ"></a>舍梨子，<a id="a-HK"></a>如阿那律陀比丘所说。<a id="a-HL"></a>所以者何？<a id="a-HM"></a>阿那律陀比丘成就天眼。<a id="a-HN"></a>”</p>
  <p id="aHO">尊者舍梨子白曰：<a id="a-HP"></a>“世尊，<a id="a-HQ"></a>贤者阿那律陀如是说已，<a id="a-HR"></a>我复问曰：<a id="a-HS"></a>‘贤者迦旃延，<a id="a-HT"></a>贤者阿那律陀比丘已说随所如，<a id="a-HU"></a>我今复问贤者迦旃延：<a id="a-HV"></a>此牛角娑罗林甚可爱乐，<a id="a-HW"></a>夜有明月，<a id="a-HX"></a>诸娑罗树皆敷妙香，<a id="a-HY"></a>犹若天华。<a id="a-HZ"></a>贤者迦旃延，<a id="a-Ha"></a>何等比丘起发牛角娑罗林？<a id="a-Hb"></a>’贤者迦旃延即答我曰：<a id="a-Hc"></a>‘尊者舍梨子，<a id="a-Hd"></a>犹二比丘法师共论甚深阿毗昙，<a id="a-He"></a>彼所问事，<a id="a-Hf"></a>善解悉知，<a id="a-Hg"></a>答亦无碍，<a id="a-Hh"></a>说法辩捷。<a id="a-Hi"></a>尊者舍梨子，<a id="a-Hj"></a>如是比丘起发牛角娑罗林。<a id="a-Hk"></a>’”</p>
  <p id="aHl">世尊叹曰：<a id="a-Hm"></a>“善哉！<a id="a-Hn"></a>善哉！<a id="a-Ho"></a>舍梨子，<a id="a-Hp"></a>如迦旃延比丘所说。<a id="a-Hq"></a>所以者何？<a id="a-Hr"></a>迦旃延比丘分别法师。<a id="a-Hs"></a>”</p>
  <p id="aHt">尊者舍梨子白曰：<a id="a-Hu"></a>“世尊，<a id="a-Hv"></a>贤者迦旃延如是说已，<a id="a-Hw"></a>我复问曰：<a id="a-Hx"></a>‘尊者大迦葉，<a id="a-Hy"></a>贤者迦旃延比丘已说随所知，<a id="a-Hz"></a>我今复问尊者大迦葉：<a id="a-I0"></a>此牛角娑罗林甚可爱乐，<a id="a-I1"></a>夜有明月，<a id="a-I2"></a>诸娑罗树皆敷妙香，<a id="a-I3"></a>犹若天华。<a id="a-I4"></a>尊者大迦葉，<a id="a-I5"></a>何等比丘起发牛角娑罗林？<a id="a-I6"></a>’尊者大迦葉即答我曰：<a id="a-I7"></a>‘贤者舍梨子，<a id="a-I8"></a>若有比丘自无事称说无事，<a id="a-I9"></a>自有少欲称说少欲，<a id="a-IA"></a>自有知足称说知足，<a id="a-IB"></a>自乐在远离独住称说乐在远离独住，<a id="a-IC"></a>自修行精勤称说修行精勤，<a id="a-ID"></a>自立正念正智称说立正念正智，<a id="a-IE"></a>自得定称说得定，<a id="a-IF"></a>自有智慧称说智慧，<a id="a-IG"></a>自诸漏已尽称说诸漏已尽，<a id="a-IH"></a>自劝发渴仰成就欢喜称说劝发渴仰成就欢喜。<a id="a-II"></a>贤者舍梨子，<a id="a-IJ"></a>如是比丘起发牛角娑罗林。<a id="a-IK"></a>’”</p>
  <p id="aIL">世尊叹曰：<a id="a-IM"></a>“善哉！<a id="a-IN"></a>善哉！<a id="a-IO"></a>舍梨子，<a id="a-IP"></a>如迦葉比丘所说。<a id="a-IQ"></a>所以者何？<a id="a-IR"></a>迦葉比丘常行无事。<a id="a-IS"></a>”</p>
  <p id="aIT">尊者舍梨子白曰：<a id="a-IU"></a>“世尊，<a id="a-IV"></a>尊者大迦葉如是说已，<a id="a-IW"></a>我复问曰：<a id="a-IX"></a>‘贤者目揵连，<a id="a-IY"></a>尊者大迦葉已说随所知，<a id="a-IZ"></a>我今复问贤者目揵连：<a id="a-Ia"></a>此牛角娑罗林甚可爱乐，<a id="a-Ib"></a>夜有明月，<a id="a-Ic"></a>诸娑罗树皆敷妙香，<a id="a-Id"></a>犹若天华。<a id="a-Ie"></a>贤者目揵连，<a id="a-If"></a>何等比丘起发牛角娑罗林？<a id="a-Ig"></a>’贤者大目揵连即答我曰：<a id="a-Ih"></a>‘尊者舍梨子，<a id="a-Ii"></a>若有比丘有大如意足，<a id="a-Ij"></a>有大威德，<a id="a-Ik"></a>有大福佑，<a id="a-Il"></a>有大威神，<a id="a-Im"></a>自在无量如意足。<a id="a-In"></a>彼行无量如意足，<a id="a-Io"></a>变一为众，<a id="a-Ip"></a>合众为一，<a id="a-Iq"></a>一则住一，<a id="a-Ir"></a>有知有见，<a id="a-Is"></a>彻过石壁，<a id="a-It"></a>如空无碍，<a id="a-Iu"></a>出入于地，<a id="a-Iv"></a>犹若如水，<a id="a-Iw"></a>履水如地而不陷没，<a id="a-Ix"></a>上升虚空，<a id="a-Iy"></a>结跏趺坐，<a id="a-Iz"></a>犹若如鸟。<a id="a-J0"></a>今此日月有大如意足，<a id="a-J1"></a>有大威德，<a id="a-J2"></a>有大福佑，<a id="a-J3"></a>有大威神，<a id="a-J4"></a>以手扪摸，<a id="a-J5"></a>身至梵天。<a id="a-J6"></a>尊者舍梨子，<a id="a-J7"></a>如是比丘起发牛角娑罗林。<a id="a-J8"></a>’”</p>
  <p id="aJ9">世尊叹曰：<a id="a-JA"></a>“善哉！<a id="a-JB"></a>善哉！<a id="a-JC"></a>舍梨子，<a id="a-JD"></a>如目揵连比丘所说。<a id="a-JE"></a>所以者何？<a id="a-JF"></a>目揵连比丘有大如意足。<a id="a-JG"></a>”</p>
  <p id="aJH">于是，<a id="a-JI"></a>尊者大目揵连即从座起，<a id="a-JJ"></a>偏袒著衣，<a id="a-JK"></a>叉手向佛，<a id="a-JL"></a>白曰：<a id="a-JM"></a>“世尊，<a id="a-JN"></a>我及诸尊如是说已，<a id="a-JO"></a>便白尊者舍梨子曰：<a id="a-JP"></a>‘尊者舍梨子，<a id="a-JQ"></a>我及诸尊已各自说随其所知，<a id="a-JR"></a>我今问尊者舍梨子：<a id="a-JS"></a>此牛角娑罗林甚可爱乐，<a id="a-JT"></a>夜有明月，<a id="a-JU"></a>诸娑罗树皆敷妙香，<a id="a-JV"></a>犹若天华。<a id="a-JW"></a>尊者舍梨子，<a id="a-JX"></a>何等比丘起发牛角娑罗林？<a id="a-JY"></a>’尊者舍梨子即答我曰：<a id="a-JZ"></a>‘贤者目揵连，<a id="a-Ja"></a>若有比丘随用心自在而不随心，<a id="a-Jb"></a>彼若欲得随所住止，<a id="a-Jc"></a>中前游行，<a id="a-Jd"></a>即彼住止，<a id="a-Je"></a>中前游行；<a id="a-Jf"></a>彼若欲得随所住止，<a id="a-Jg"></a>日中、<a id="a-Jh"></a>晡时游行，<a id="a-Ji"></a>即彼住止，<a id="a-Jj"></a>日中、<a id="a-Jk"></a>晡时游行。<a id="a-Jl"></a>贤者目揵连，<a id="a-Jm"></a>犹王、<a id="a-Jn"></a>王臣，<a id="a-Jo"></a>衣服甚多，<a id="a-Jp"></a>有若干种杂妙色衣，<a id="a-Jq"></a>彼若欲得中前著者即取著之，<a id="a-Jr"></a>彼若欲得日中、<a id="a-Js"></a>晡时著者即取著之。<a id="a-Jt"></a>贤者目揵连，<a id="a-Ju"></a>如是，<a id="a-Jv"></a>若有比丘随用心自在而不随心，<a id="a-Jw"></a>彼若欲得随所住止，<a id="a-Jx"></a>中前游行，<a id="a-Jy"></a>即彼住止，<a id="a-Jz"></a>中前游行；<a id="a-K0"></a>彼若欲得随所住止，<a id="a-K1"></a>日中、<a id="a-K2"></a>晡时游行，<a id="a-K3"></a>即彼住止，<a id="a-K4"></a>日中、<a id="a-K5"></a>晡时游行。<a id="a-K6"></a>贤者目揵连，<a id="a-K7"></a>如是比丘起发牛角娑罗林。<a id="a-K8"></a>’”</p>
  <p id="aK9">世尊叹曰：<a id="a-KA"></a>“善哉！<a id="a-KB"></a>善哉！<a id="a-KC"></a>目揵连，<a id="a-KD"></a>如舍梨子比丘所说。<a id="a-KE"></a>所以者何？<a id="a-KF"></a>舍梨子比丘随用心自在。<a id="a-KG"></a>”</p>
  <p id="aKH">于是，<a id="a-KI"></a>尊者舍梨子即从座起，<a id="a-KJ"></a>偏袒著衣，<a id="a-KK"></a>叉手向佛，<a id="a-KL"></a>白曰：<a id="a-KM"></a>“世尊，<a id="a-KN"></a>我及诸贤如是说已，<a id="a-KO"></a>告曰：<a id="a-KP"></a>‘贤者目揵连，<a id="a-KQ"></a>我及诸贤已各自说随其所知。<a id="a-KR"></a>贤者目揵连，<a id="a-KS"></a>我等宁可共彼诸贤往诣佛所，<a id="a-KT"></a>向论此事，<a id="a-KU"></a>于中知谁最为善说？<a id="a-KV"></a>世尊，<a id="a-KW"></a>我等谁为善说耶？<a id="a-KX"></a>’”</p>
  <p id="aKY">世尊答曰：<a id="a-KZ"></a>“舍梨子，<a id="a-Ka"></a>一切悉善。<a id="a-Kb"></a>所以者何？<a id="a-Kc"></a>此诸法者，<a id="a-Kd"></a>尽我所说。<a id="a-Ke"></a>舍梨子，<a id="a-Kf"></a>听我所说，<a id="a-Kg"></a>如是比丘起发牛角娑罗林。<a id="a-Kh"></a>舍梨子，<a id="a-Ki"></a>若有比丘随所依住城郭村邑，<a id="a-Kj"></a>彼过夜平旦，<a id="a-Kk"></a>著衣持钵，<a id="a-Kl"></a>入村乞食，<a id="a-Km"></a>善守护身，<a id="a-Kn"></a>善敛诸根，<a id="a-Ko"></a>善立其念。<a id="a-Kp"></a>彼乞食已，<a id="a-Kq"></a>过日中后，<a id="a-Kr"></a>收举衣钵，<a id="a-Ks"></a>澡洗手足，<a id="a-Kt"></a>以尼师檀著于肩上，<a id="a-Ku"></a>或至无事处，<a id="a-Kv"></a>或至树下，<a id="a-Kw"></a>或至空安静处，<a id="a-Kx"></a>敷尼师檀，<a id="a-Ky"></a>结跏趺坐，<a id="a-Kz"></a>不解结跏趺坐乃至漏尽，<a id="a-L0"></a>彼便不解结跏趺坐乃至漏尽。<a id="a-L1"></a>舍梨子，<a id="a-L2"></a>如是比丘起发牛角娑罗林。<a id="a-L3"></a>”</p>
  <p id="aL4">佛说如是，<a id="a-L5"></a>彼诸比丘闻佛所说，<a id="a-L6"></a>欢喜奉行。</p>
  <p data-pb></p>
  <h2 id="aL7">双品牛角娑罗林经下第四</h2>
  <p id="aL8">我闻如是：<a id="a-L9"></a>一时，<a id="a-LA"></a>佛游那摩提瘦，<a id="a-LB"></a>在揵祁精舍。</p>
  <p id="aLC">尔时，<a id="a-LD"></a>世尊过夜平旦，<a id="a-LE"></a>著衣持钵，<a id="a-LF"></a>入那摩提而行乞食；<a id="a-LG"></a>食讫中后，<a id="a-LH"></a>往诣牛角娑罗林。</p>
  <p id="aLI">尔时，<a id="a-LJ"></a>牛角娑罗林有三族姓子共在中住，<a id="a-LK"></a>尊者阿那律陀、<a id="a-LL"></a>尊者难提、<a id="a-LM"></a>尊者金毗罗。<a id="a-LN"></a>彼尊者等所行如是：<a id="a-LO"></a>若彼乞食有前还者，<a id="a-LP"></a>便敷床汲水，<a id="a-LQ"></a>出洗足器，<a id="a-LR"></a>安洗足橙及拭脚巾、<a id="a-LS"></a>水瓶、<a id="a-LT"></a>澡罐。<a id="a-LU"></a>若所乞食能尽食者，<a id="a-LV"></a>便尽食之；<a id="a-LW"></a>若有余者，<a id="a-LX"></a>器盛覆举。<a id="a-LY"></a>食讫收钵，<a id="a-LZ"></a>澡洗手足，<a id="a-La"></a>以尼师檀著于肩上，<a id="a-Lb"></a>入室宴坐。<a id="a-Lc"></a>若彼乞食有后还者，<a id="a-Ld"></a>能尽食者亦尽食之；<a id="a-Le"></a>若不足者，<a id="a-Lf"></a>取前余食，<a id="a-Lg"></a>足而食之；<a id="a-Lh"></a>若有余者，<a id="a-Li"></a>便泻著净地及无虫水中。<a id="a-Lj"></a>取彼食器，<a id="a-Lk"></a>净洗拭已，<a id="a-Ll"></a>举著一面，<a id="a-Lm"></a>收卷床席，<a id="a-Ln"></a>拾洗足橙，<a id="a-Lo"></a>收拭脚巾，<a id="a-Lp"></a>举洗足器及水瓶、<a id="a-Lq"></a>澡罐，<a id="a-Lr"></a>扫洒食堂，<a id="a-Ls"></a>粪除净已，<a id="a-Lt"></a>收举衣钵，<a id="a-Lu"></a>澡洗手足，<a id="a-Lv"></a>以尼师檀著于肩上，<a id="a-Lw"></a>入室宴坐。<a id="a-Lx"></a>彼尊者等至于晡时，<a id="a-Ly"></a>若有先从宴坐起者，<a id="a-Lz"></a>见水瓶、<a id="a-M0"></a>澡罐空无有水，<a id="a-M1"></a>便持行取。<a id="a-M2"></a>若能胜者，<a id="a-M3"></a>便举持来，<a id="a-M4"></a>安著一面。<a id="a-M5"></a>若不能胜，<a id="a-M6"></a>则便以手招一比丘，<a id="a-M7"></a>两人共举，<a id="a-M8"></a>持著一面，<a id="a-M9"></a>各不相语，<a id="a-MA"></a>各不相问。<a id="a-MB"></a>彼尊者等五日一集，<a id="a-MC"></a>或共说法，<a id="a-MD"></a>或圣默然。</p>
  <p id="aME">于是，<a id="a-MF"></a>守林人遥见世尊来，<a id="a-MG"></a>逆呵止曰：<a id="a-MH"></a>“沙门，<a id="a-MI"></a>沙门，<a id="a-MJ"></a>莫入此林！<a id="a-MK"></a>所以者何？<a id="a-ML"></a>今此林中有三族姓子，<a id="a-MM"></a>尊者阿那律陀、<a id="a-MN"></a>尊者难提、<a id="a-MO"></a>尊者金毗罗，<a id="a-MP"></a>彼若见汝，<a id="a-MQ"></a>或有不可。<a id="a-MR"></a>”</p>
  <p id="aMS">世尊告曰：<a id="a-MT"></a>“汝守林人，<a id="a-MU"></a>彼若见我，<a id="a-MV"></a>必可，<a id="a-MW"></a>无不可。<a id="a-MX"></a>”</p>
  <p id="aMY">于是，<a id="a-MZ"></a>尊者阿那律陀遥见世尊来，<a id="a-Ma"></a>即呵彼曰：<a id="a-Mb"></a>“汝守林人，<a id="a-Mc"></a>莫呵世尊！<a id="a-Md"></a>汝守林人，<a id="a-Me"></a>莫呵善逝！<a id="a-Mf"></a>所以者何？<a id="a-Mg"></a>是我尊来，<a id="a-Mh"></a>我善逝来。<a id="a-Mi"></a>”</p>
  <p id="aMj">尊者阿那律陀出迎世尊，<a id="a-Mk"></a>摄佛衣钵。<a id="a-Ml"></a>尊者难提为佛敷床，<a id="a-Mm"></a>尊者金毗罗为佛取水。</p>
  <p id="aMn">尔时，<a id="a-Mo"></a>世尊洗手足已，<a id="a-Mp"></a>坐彼尊者所敷之座，<a id="a-Mq"></a>坐已，<a id="a-Mr"></a>问曰：<a id="a-Ms"></a>“阿那律陀，<a id="a-Mt"></a>汝常安隐，<a id="a-Mu"></a>无所乏耶？<a id="a-Mv"></a>”</p>
  <p id="aMw">尊者阿那律陀白曰：<a id="a-Mx"></a>“世尊，<a id="a-My"></a>我常安隐，<a id="a-Mz"></a>无有所乏。<a id="a-N0"></a>”</p>
  <p id="aN1">世尊复问：<a id="a-N2"></a>“阿那律陀，<a id="a-N3"></a>云何安隐，<a id="a-N4"></a>无所乏耶？<a id="a-N5"></a>”</p>
  <p id="aN6">尊者阿那律陀白曰：<a id="a-N7"></a>“世尊，<a id="a-N8"></a>我作是念：<a id="a-N9"></a>‘我有善利，<a id="a-NA"></a>有大功德，<a id="a-NB"></a>谓我与如是梵行共行。<a id="a-NC"></a>’世尊，<a id="a-ND"></a>我常向彼梵行行慈身业，<a id="a-NE"></a>见与不见，<a id="a-NF"></a>等无有异；<a id="a-NG"></a>行慈口业，<a id="a-NH"></a>行慈意业，<a id="a-NI"></a>见与不见，<a id="a-NJ"></a>等无有异。<a id="a-NK"></a>世尊，<a id="a-NL"></a>我作是念：<a id="a-NM"></a>‘我今宁可自舍已心，<a id="a-NN"></a>随彼诸贤心。<a id="a-NO"></a>’我便自舍己心，<a id="a-NP"></a>随彼诸贤心，<a id="a-NQ"></a>我未曾有一不可心。<a id="a-NR"></a>世尊，<a id="a-NS"></a>如是我常安隐，<a id="a-NT"></a>无有所乏。<a id="a-NU"></a>”问尊者难提，<a id="a-NV"></a>答亦如是。<a id="a-NW"></a>复问尊者金毗罗曰：<a id="a-NX"></a>“汝常安隐，<a id="a-NY"></a>无所乏耶？<a id="a-NZ"></a>”</p>
  <p id="aNa">尊者金毗罗白曰：<a id="a-Nb"></a>“世尊，<a id="a-Nc"></a>我常安隐，<a id="a-Nd"></a>无有所乏。<a id="a-Ne"></a>”</p>
  <p id="aNf">问曰：<a id="a-Ng"></a>“金毗罗，<a id="a-Nh"></a>云何安隐，<a id="a-Ni"></a>无所乏耶？<a id="a-Nj"></a>”</p>
  <p id="aNk">尊者金毗罗白曰：<a id="a-Nl"></a>“世尊，<a id="a-Nm"></a>我作是念：<a id="a-Nn"></a>‘我有善利，<a id="a-No"></a>有大功德，<a id="a-Np"></a>谓我与如是梵行共行。<a id="a-Nq"></a>’世尊，<a id="a-Nr"></a>我常向彼梵行行慈身业，<a id="a-Ns"></a>见与不见，<a id="a-Nt"></a>等无有异；<a id="a-Nu"></a>行慈口业，<a id="a-Nv"></a>行慈意业，<a id="a-Nw"></a>见与不见，<a id="a-Nx"></a>等无有异。<a id="a-Ny"></a>世尊，<a id="a-Nz"></a>我作是念：<a id="a-O0"></a>‘我今宁可自舍己心，<a id="a-O1"></a>随彼诸贤心。<a id="a-O2"></a>’我便自舍己心，<a id="a-O3"></a>随彼诸贤心，<a id="a-O4"></a>我未曾有一不可心。<a id="a-O5"></a>世尊，<a id="a-O6"></a>如是我常安隐，<a id="a-O7"></a>无有所乏。<a id="a-O8"></a>”</p>
  <p id="aO9">世尊叹曰：<a id="a-OA"></a>“善哉！<a id="a-OB"></a>善哉！<a id="a-OC"></a>阿那律陀，<a id="a-OD"></a>如是汝等常共和合，<a id="a-OE"></a>安隐无诤，<a id="a-OF"></a>一心一师，<a id="a-OG"></a>合一水乳，<a id="a-OH"></a>颇得人上之法，<a id="a-OI"></a>而有差降安乐住止耶？<a id="a-OJ"></a>”</p>
  <p id="aOK">尊者阿那律陀白曰：<a id="a-OL"></a>“世尊，<a id="a-OM"></a>如是我等常共和合，<a id="a-ON"></a>安隐无诤，<a id="a-OO"></a>一心一师，<a id="a-OP"></a>合一水乳，<a id="a-OQ"></a>得人上之法，<a id="a-OR"></a>而有差降安乐住止。<a id="a-OS"></a>世尊，<a id="a-OT"></a>我等离欲、<a id="a-OU"></a>离恶不善之法至得第四禅成就游。<a id="a-OV"></a>世尊，<a id="a-OW"></a>如是我等常共和合，<a id="a-OX"></a>安隐无诤，<a id="a-OY"></a>一心一师，<a id="a-OZ"></a>合一水乳，<a id="a-Oa"></a>得此人上之法，<a id="a-Ob"></a>而有差降安乐住止。<a id="a-Oc"></a>”</p>
  <p id="aOd">世尊叹曰：<a id="a-Oe"></a>“善哉！<a id="a-Of"></a>善哉！<a id="a-Og"></a>阿那律陀，<a id="a-Oh"></a>舍此住止，<a id="a-Oi"></a>过此度此，<a id="a-Oj"></a>颇更有余得人上之法，<a id="a-Ok"></a>而有差降安乐住止耶？<a id="a-Ol"></a>”</p>
  <p id="aOm">尊者阿那律陀白曰：<a id="a-On"></a>“世尊，<a id="a-Oo"></a>舍此住止，<a id="a-Op"></a>过此度此，<a id="a-Oq"></a>更复有余得人上之法，<a id="a-Or"></a>而有差降安乐住止。<a id="a-Os"></a>世尊，<a id="a-Ot"></a>我心与慈俱，<a id="a-Ou"></a>遍满一方成就游。<a id="a-Ov"></a>如是二三四方，<a id="a-Ow"></a>四维上下，<a id="a-Ox"></a>普周一切，<a id="a-Oy"></a>心与慈俱，<a id="a-Oz"></a>无结无怨，<a id="a-P0"></a>无恚无诤，<a id="a-P1"></a>极广甚大，<a id="a-P2"></a>无量善修，<a id="a-P3"></a>遍满一切世间成就游。<a id="a-P4"></a>如是悲、<a id="a-P5"></a>喜心与舍俱，<a id="a-P6"></a>无结无怨，<a id="a-P7"></a>无恚无诤，<a id="a-P8"></a>极广甚大，<a id="a-P9"></a>无量善修，<a id="a-PA"></a>遍满一切世间成就游。<a id="a-PB"></a>世尊，<a id="a-PC"></a>舍此住止，<a id="a-PD"></a>过此度此，<a id="a-PE"></a>谓更有此余得人上之法，<a id="a-PF"></a>而有差降安乐住止。<a id="a-PG"></a>”</p>
  <p id="aPH">世尊叹曰：<a id="a-PI"></a>“善哉！<a id="a-PJ"></a>善哉！<a id="a-PK"></a>阿那律陀，<a id="a-PL"></a>舍此住止，<a id="a-PM"></a>过此度此，<a id="a-PN"></a>颇更有余得人上之法，<a id="a-PO"></a>而有差降安乐住止耶？<a id="a-PP"></a>”</p>
  <p id="aPQ">尊者阿那律陀白曰：<a id="a-PR"></a>“世尊，<a id="a-PS"></a>舍此住止，<a id="a-PT"></a>过此度此，<a id="a-PU"></a>更复有余得人上之法，<a id="a-PV"></a>而有差降安乐住止。<a id="a-PW"></a>世尊，<a id="a-PX"></a>我等度一切色想至得非有想非无想处成就游。<a id="a-PY"></a>世尊，<a id="a-PZ"></a>舍此住止，<a id="a-Pa"></a>过此度此，<a id="a-Pb"></a>谓更有此余得人上之法，<a id="a-Pc"></a>而有差降安乐住止。<a id="a-Pd"></a>”</p>
  <p id="aPe">世尊叹曰：<a id="a-Pf"></a>“善哉！<a id="a-Pg"></a>善哉！<a id="a-Ph"></a>阿那律陀，<a id="a-Pi"></a>舍此住止，<a id="a-Pj"></a>过此度此，<a id="a-Pk"></a>颇更有余得人上之法，<a id="a-Pl"></a>而有差降安乐住止耶？<a id="a-Pm"></a>”</p>
  <p id="aPn">尊者阿那律陀白曰：<a id="a-Po"></a>“世尊，<a id="a-Pp"></a>舍此住止，<a id="a-Pq"></a>过此度此，<a id="a-Pr"></a>更复有余得人上之法，<a id="a-Ps"></a>而有差降安乐住止。<a id="a-Pt"></a>世尊，<a id="a-Pu"></a>我等得如意足、<a id="a-Pv"></a>天耳智、<a id="a-Pw"></a>他心智、<a id="a-Px"></a>宿命智、<a id="a-Py"></a>生死智，<a id="a-Pz"></a>诸漏已尽，<a id="a-Q0"></a>得无漏，<a id="a-Q1"></a>心解脱，<a id="a-Q2"></a>慧解脱，<a id="a-Q3"></a>于现法中自知、<a id="a-Q4"></a>自觉、<a id="a-Q5"></a>自作证成就游：<a id="a-Q6"></a>生已尽，<a id="a-Q7"></a>梵行已立，<a id="a-Q8"></a>所作已办，<a id="a-Q9"></a>不更受有，<a id="a-QA"></a>知如真。<a id="a-QB"></a>世尊，<a id="a-QC"></a>舍此住止，<a id="a-QD"></a>过此度此，<a id="a-QE"></a>谓更有此余得人上之法，<a id="a-QF"></a>而有差降安乐住止。<a id="a-QG"></a>”</p>
  <p id="aQH">世尊叹曰：<a id="a-QI"></a>“善哉！<a id="a-QJ"></a>善哉！<a id="a-QK"></a>阿那律陀，<a id="a-QL"></a>舍此住止，<a id="a-QM"></a>过此度此，<a id="a-QN"></a>颇更有余得人上之法，<a id="a-QO"></a>而有差降安乐住止耶？<a id="a-QP"></a>”</p>
  <p id="aQQ">尊者阿那律陀白曰：<a id="a-QR"></a>“世尊，<a id="a-QS"></a>舍此住止，<a id="a-QT"></a>过此度此，<a id="a-QU"></a>更无有余得人上之法，<a id="a-QV"></a>而有差降安乐住止。<a id="a-QW"></a>”</p>
  <p id="aQX">于是，<a id="a-QY"></a>世尊便作是念：<a id="a-QZ"></a>“此族姓子之所游行，<a id="a-Qa"></a>安隐快乐，<a id="a-Qb"></a>我今宁可为彼说法。<a id="a-Qc"></a>”世尊作是念已，<a id="a-Qd"></a>即为尊者阿那律陀、<a id="a-Qe"></a>尊者难提、<a id="a-Qf"></a>尊者金毗罗说法，<a id="a-Qg"></a>劝发渴仰，<a id="a-Qh"></a>成就欢喜；<a id="a-Qi"></a>无量方便为彼说法，<a id="a-Qj"></a>劝发渴仰，<a id="a-Qk"></a>成就欢喜已，<a id="a-Ql"></a>从座起去。<a id="a-Qm"></a>于是，<a id="a-Qn"></a>尊者阿那律陀、<a id="a-Qo"></a>难提、<a id="a-Qp"></a>金毗罗送世尊，<a id="a-Qq"></a>随其近远，<a id="a-Qr"></a>便还所住。</p>
  <p id="aQs">尊者难提、<a id="a-Qt"></a>尊者金毗罗叹尊者阿那律陀曰：<a id="a-Qu"></a>“善哉！<a id="a-Qv"></a>善哉！<a id="a-Qw"></a>尊者阿那律陀，<a id="a-Qx"></a>我等初不闻尊者阿那律陀说如是义，<a id="a-Qy"></a>我等如是有大如意足，<a id="a-Qz"></a>有大威德，<a id="a-R0"></a>有大福佑，<a id="a-R1"></a>有大威神，<a id="a-R2"></a>然尊者阿那律陀尽向世尊极称誉我等。<a id="a-R3"></a>”</p>
  <p id="aR4">尊者阿那律陀叹尊者难提、<a id="a-R5"></a>金毗罗曰：<a id="a-R6"></a>“善哉！<a id="a-R7"></a>善哉！<a id="a-R8"></a>尊者，<a id="a-R9"></a>我亦初未曾从诸贤等闻，<a id="a-RA"></a>尊者如是有大如意足，<a id="a-RB"></a>有大威德，<a id="a-RC"></a>有大福佑，<a id="a-RD"></a>有大威神，<a id="a-RE"></a>然我长夜以心知尊者心，<a id="a-RF"></a>尊者有大如意足，<a id="a-RG"></a>有大威德，<a id="a-RH"></a>有大福佑，<a id="a-RI"></a>有大威神，<a id="a-RJ"></a>是故我向世尊如是如是说。<a id="a-RK"></a>”</p>
  <p id="aRL">于是，<a id="a-RM"></a>长鬼天形体极妙，<a id="a-RN"></a>光明巍巍，<a id="a-RO"></a>夜将向旦，<a id="a-RP"></a>往诣佛所，<a id="a-RQ"></a>稽首佛足，<a id="a-RR"></a>却住一面，<a id="a-RS"></a>白世尊曰：<a id="a-RT"></a>“大仙人，<a id="a-RU"></a>诸跋耆人得大善利，<a id="a-RV"></a>谓现有世尊及三族姓子——尊者阿那律陀、<a id="a-RW"></a>尊者难提、<a id="a-RX"></a>尊者金毗罗。<a id="a-RY"></a>”</p>
  <p id="aRZ">地神从长鬼天闻所说，<a id="a-Ra"></a>放高大音声：<a id="a-Rb"></a>“大仙人，<a id="a-Rc"></a>诸跋耆人得大善利，<a id="a-Rd"></a>谓现有世尊及三族姓子——尊者阿那律陀、<a id="a-Re"></a>难提、<a id="a-Rf"></a>金毗罗。<a id="a-Rg"></a>”</p>
  <p id="aRh">从地神闻声，<a id="a-Ri"></a>虚空天、<a id="a-Rj"></a>四王天、<a id="a-Rk"></a>三十三天、<a id="a-Rl"></a>焰摩天，<a id="a-Rm"></a>兜率哆天、<a id="a-Rn"></a>化乐天、<a id="a-Ro"></a>他化乐天，<a id="a-Rp"></a>须臾声彻至于梵天：<a id="a-Rq"></a>“大仙人，<a id="a-Rr"></a>诸跋耆人得大善利，<a id="a-Rs"></a>谓现有世尊及三族姓子——尊者阿那律陀、<a id="a-Rt"></a>难提、<a id="a-Ru"></a>金毗罗。<a id="a-Rv"></a>”</p>
  <p id="aRw">世尊告曰：<a id="a-Rx"></a>“如是！<a id="a-Ry"></a>如是！<a id="a-Rz"></a>长鬼天，<a id="a-S0"></a>诸跋耆人得大善利，<a id="a-S1"></a>谓现有世尊及三族姓子——尊者阿那律陀、<a id="a-S2"></a>难提、<a id="a-S3"></a>金毗罗。<a id="a-S4"></a>长鬼天，<a id="a-S5"></a>地神闻汝声已，<a id="a-S6"></a>便放高大音声：<a id="a-S7"></a>‘大仙人，<a id="a-S8"></a>诸跋耆人得大善利，<a id="a-S9"></a>谓现有世尊及三族姓子——尊者阿那律陀、<a id="a-SA"></a>难提、<a id="a-SB"></a>金毗罗。<a id="a-SC"></a>’从地神闻声，<a id="a-SD"></a>虚空天、<a id="a-SE"></a>四天王天、<a id="a-SF"></a>三十三天、<a id="a-SG"></a>焰摩天、<a id="a-SH"></a>兜率哆天、<a id="a-SI"></a>化乐天、<a id="a-SJ"></a>他化乐天，<a id="a-SK"></a>须臾声彻至于梵天：<a id="a-SL"></a>‘大仙人，<a id="a-SM"></a>诸跋耆人得大善利，<a id="a-SN"></a>谓现有世尊及三族姓子——尊者阿那律陀、<a id="a-SO"></a>难提、<a id="a-SP"></a>金毗罗。<a id="a-SQ"></a>’长鬼天，<a id="a-SR"></a>若彼三族家，<a id="a-SS"></a>此三族姓子剃除须发，<a id="a-ST"></a>著袈裟衣，<a id="a-SU"></a>至信、<a id="a-SV"></a>舍家、<a id="a-SW"></a>无家、<a id="a-SX"></a>学道，<a id="a-SY"></a>彼三族家忆此三族姓子所因、<a id="a-SZ"></a>所行者，<a id="a-Sa"></a>彼亦长夜得大善利，<a id="a-Sb"></a>安隐快乐。<a id="a-Sc"></a>若彼村邑及天、<a id="a-Sd"></a>魔、<a id="a-Se"></a>梵、<a id="a-Sf"></a>沙门、<a id="a-Sg"></a>梵志、<a id="a-Sh"></a>从人至天，<a id="a-Si"></a>忆此三族姓子所因、<a id="a-Sj"></a>所行者，<a id="a-Sk"></a>彼亦长夜得利饶益，<a id="a-Sl"></a>安隐快乐。<a id="a-Sm"></a>长鬼天，<a id="a-Sn"></a>此三族姓子如是有大如意足，<a id="a-So"></a>有大威德，<a id="a-Sp"></a>有大福佑，<a id="a-Sq"></a>有大威神。</p>
  <p id="aSr">佛说如是，<a id="a-Ss"></a>此三族姓子及长鬼天闻佛所说，<a id="a-St"></a>欢喜奉行。</p>
  <p data-pb></p>
  <h2 id="aSu">双品求解经第五</h2>
  <p id="aSv">我闻如是：<a id="a-Sw"></a>一时，<a id="a-Sx"></a>佛游拘楼瘦剑摩瑟昙拘楼都邑。</p>
  <p id="aSy">尔时，<a id="a-Sz"></a>世尊告诸比丘：<a id="a-T0"></a>“缘于彼意，<a id="a-T1"></a>不知他心如真者，<a id="a-T2"></a>彼世尊正尽觉不可知，<a id="a-T3"></a>云何求解于如来乎？<a id="a-T4"></a>”</p>
  <p id="aT5">时，<a id="a-T6"></a>诸比丘白世尊曰：<a id="a-T7"></a>“世尊为法本！<a id="a-T8"></a>世尊为法主！<a id="a-T9"></a>法由世尊，<a id="a-TA"></a>惟愿说之！<a id="a-TB"></a>我等闻已，<a id="a-TC"></a>得广知义。<a id="a-TD"></a>”</p>
  <p id="aTE">佛便告曰：<a id="a-TF"></a>“比丘，<a id="a-TG"></a>谛听！<a id="a-TH"></a>善思念之，<a id="a-TI"></a>我当为汝具分别说。<a id="a-TJ"></a>”</p>
  <p id="aTK">时，<a id="a-TL"></a>诸比丘受教而听。</p>
  <p id="aTM">世尊告曰：<a id="a-TN"></a>“缘于彼意，<a id="a-TO"></a>不知他心如真者，<a id="a-TP"></a>当以二事求解如来：<a id="a-TQ"></a>一者、<a id="a-TR"></a>眼知色，<a id="a-TS"></a>二者、<a id="a-TT"></a>耳闻声。<a id="a-TU"></a>若有秽污眼、<a id="a-TV"></a>耳知法，<a id="a-TW"></a>是彼尊者为有、<a id="a-TX"></a>为无耶？<a id="a-TY"></a>若求时，<a id="a-TZ"></a>则知所有秽污眼、<a id="a-Ta"></a>耳知法，<a id="a-Tb"></a>彼尊者无。<a id="a-Tc"></a>若无此者，<a id="a-Td"></a>当复更求。<a id="a-Te"></a>若有杂眼、<a id="a-Tf"></a>耳知法，<a id="a-Tg"></a>是彼尊者为有、<a id="a-Th"></a>为无耶？<a id="a-Ti"></a>若求时，<a id="a-Tj"></a>则知所有杂眼、<a id="a-Tk"></a>耳知法，<a id="a-Tl"></a>彼尊者无。<a id="a-Tm"></a>若无此者，<a id="a-Tn"></a>当复更求。<a id="a-To"></a>若有白净眼、<a id="a-Tp"></a>耳知法，<a id="a-Tq"></a>是彼尊者为有、<a id="a-Tr"></a>为无耶？<a id="a-Ts"></a>若求时，<a id="a-Tt"></a>则知所有白净眼、<a id="a-Tu"></a>耳知法，<a id="a-Tv"></a>彼尊者有。<a id="a-Tw"></a>若有此者，<a id="a-Tx"></a>当复更求。<a id="a-Ty"></a>彼尊者为长夜行此法、<a id="a-Tz"></a>为暂行耶？<a id="a-U0"></a>若求时，<a id="a-U1"></a>则知彼尊者长夜行此法，<a id="a-U2"></a>不暂行也。<a id="a-U3"></a>若常行者，<a id="a-U4"></a>当复更求。<a id="a-U5"></a>彼尊者为为名誉，<a id="a-U6"></a>为为利义入此禅耶？<a id="a-U7"></a>不为名誉，<a id="a-U8"></a>不为利义入此禅耶？<a id="a-U9"></a>若求时，<a id="a-UA"></a>则知彼尊者非为灾患故入此禅也。</p>
  <p id="aUB">“若有作是说：<a id="a-UC"></a>‘彼尊者乐行非恐怖，<a id="a-UD"></a>离欲不行欲，<a id="a-UE"></a>欲已尽也。<a id="a-UF"></a>’便应问彼：<a id="a-UG"></a>‘贤者，<a id="a-UH"></a>有何行、<a id="a-UI"></a>有何力、<a id="a-UJ"></a>有何智，<a id="a-UK"></a>令贤者自正观如是说：<a id="a-UL"></a>彼尊者乐行非恐怖，<a id="a-UM"></a>离欲不行欲，<a id="a-UN"></a>欲已尽耶？<a id="a-UO"></a>’彼若作是答：<a id="a-UP"></a>‘贤者，<a id="a-UQ"></a>我不知彼心，<a id="a-UR"></a>亦非余事知，<a id="a-US"></a>然彼尊者或独住，<a id="a-UT"></a>或在众，<a id="a-UU"></a>或在集会，<a id="a-UV"></a>若有善逝，<a id="a-UW"></a>若为善逝所化为宗主，<a id="a-UX"></a>因食可见彼贤者，<a id="a-UY"></a>我不自知，<a id="a-UZ"></a>我从彼尊者闻，<a id="a-Ua"></a>面前谘受：<a id="a-Ub"></a>我乐行非恐怖，<a id="a-Uc"></a>离欲不行欲，<a id="a-Ud"></a>欲已尽也。<a id="a-Ue"></a>贤者，<a id="a-Uf"></a>我有是行、<a id="a-Ug"></a>有是力、<a id="a-Uh"></a>有是智，<a id="a-Ui"></a>令我自正观如是说：<a id="a-Uj"></a>彼尊者乐行不恐怖，<a id="a-Uk"></a>离欲不行欲，<a id="a-Ul"></a>欲已尽也。<a id="a-Um"></a>’</p>
  <p id="aUn">“于中当复问彼如来法：<a id="a-Uo"></a>‘若有秽污眼、<a id="a-Up"></a>耳知法，<a id="a-Uq"></a>有彼处此法灭尽无余？<a id="a-Ur"></a>若有杂眼、<a id="a-Us"></a>耳知法，<a id="a-Ut"></a>有彼处此法灭尽无余？<a id="a-Uu"></a>若有白净法，<a id="a-Uv"></a>有彼处此法灭尽无余？<a id="a-Uw"></a>’如来为彼答：<a id="a-Ux"></a>‘若有秽污眼、<a id="a-Uy"></a>耳知法，<a id="a-Uz"></a>有彼处此法灭尽无余；<a id="a-V0"></a>若有杂眼、<a id="a-V1"></a>耳知法，<a id="a-V2"></a>有彼处此法灭尽无余。<a id="a-V3"></a>若有秽污眼、<a id="a-V4"></a>耳知法，<a id="a-V5"></a>如来灭断拔绝根本，<a id="a-V6"></a>终不复生；<a id="a-V7"></a>若有杂眼、<a id="a-V8"></a>耳知法，<a id="a-V9"></a>如来灭断拔绝根本，<a id="a-VA"></a>终不复生；<a id="a-VB"></a>若有白净法，<a id="a-VC"></a>如是我白净，<a id="a-VD"></a>如是境界，<a id="a-VE"></a>如是沙门，<a id="a-VF"></a>我如是成就此正法、<a id="a-VG"></a>律。<a id="a-VH"></a>有信弟子往见如来，<a id="a-VI"></a>奉侍如来，<a id="a-VJ"></a>从如来闻法，<a id="a-VK"></a>如来为说法，<a id="a-VL"></a>上复上，<a id="a-VM"></a>妙复妙，<a id="a-VN"></a>善除黑白。<a id="a-VO"></a>如来为说法，<a id="a-VP"></a>上复上，<a id="a-VQ"></a>妙复妙，<a id="a-VR"></a>善除黑白者，<a id="a-VS"></a>如是如是闻已，<a id="a-VT"></a>知断一法，<a id="a-VU"></a>于诸法得究竟，<a id="a-VV"></a>净信世尊：<a id="a-VW"></a>彼世尊正尽觉也。<a id="a-VX"></a>’”</p>
  <p id="aVY">“复应问彼：<a id="a-VZ"></a>‘贤者，<a id="a-Va"></a>有何行、<a id="a-Vb"></a>有何力、<a id="a-Vc"></a>有何智，<a id="a-Vd"></a>令贤者知断一法，<a id="a-Ve"></a>于诸法得究竟，<a id="a-Vf"></a>净信世尊：<a id="a-Vg"></a>彼世尊正尽觉耶？<a id="a-Vh"></a>’彼如是答：<a id="a-Vi"></a>‘贤者，<a id="a-Vj"></a>我不知世尊心，<a id="a-Vk"></a>亦非余事知，<a id="a-Vl"></a>我因世尊有如是净信，<a id="a-Vm"></a>世尊为我说法，<a id="a-Vn"></a>上复上，<a id="a-Vo"></a>妙复妙，<a id="a-Vp"></a>善除黑白。<a id="a-Vq"></a>贤者，<a id="a-Vr"></a>如如世尊为我说法者，<a id="a-Vs"></a>如是如是我闻，<a id="a-Vt"></a>如来为我说法，<a id="a-Vu"></a>上复上，<a id="a-Vv"></a>妙复妙，<a id="a-Vw"></a>善除黑白。<a id="a-Vx"></a>如是如是我闻已，<a id="a-Vy"></a>知断一法，<a id="a-Vz"></a>于诸法得究竟，<a id="a-W0"></a>净信世尊：<a id="a-W1"></a>彼世尊正尽觉也。<a id="a-W2"></a>贤者，<a id="a-W3"></a>我有是行、<a id="a-W4"></a>有是力、<a id="a-W5"></a>有是智，<a id="a-W6"></a>令我知断一法，<a id="a-W7"></a>于诸法得究竟，<a id="a-W8"></a>净信世尊：<a id="a-W9"></a>彼世尊正尽觉也。<a id="a-WA"></a>’若有此行、<a id="a-WB"></a>有此力，<a id="a-WC"></a>深著如来信根已立者，<a id="a-WD"></a>是谓信见本不坏智相应，<a id="a-WE"></a>沙门、<a id="a-WF"></a>梵志、<a id="a-WG"></a>天及魔、<a id="a-WH"></a>梵及余世间无有能夺，<a id="a-WI"></a>如是求解如来，<a id="a-WJ"></a>如是正知如来。<a id="a-WK"></a>”</p>
  <p id="aWL">佛说如是，<a id="a-WM"></a>彼诸比丘闻佛所说，<a id="a-WN"></a>欢喜奉行。</p>
  <p id="aWO">第四分别诵讫。</p>
 </body>
</html>