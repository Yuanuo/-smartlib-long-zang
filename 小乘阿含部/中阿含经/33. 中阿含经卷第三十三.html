<!doctype html>
<html id="z3IBU7sX6" data-ver="2873">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第三十三</h1>
  <h2 id="a2">大品释问经第十八</h2>
  <p id="a3">我闻如是：<a id="a-4"></a>一时，<a id="a-5"></a>佛游摩竭陀国，<a id="a-6"></a>在王舍城东奈林村北鞞陀提山因陀罗石室。</p>
  <p id="a7">尔时，<a id="a-8"></a>天王释闻佛游摩竭陀国，<a id="a-9"></a>在王舍城东奈林村北鞞陀提山因陀罗石室。<a id="a-A"></a>时，<a id="a-B"></a>天王释告五结乐子：<a id="a-C"></a>“我闻世尊游摩竭陀国，<a id="a-D"></a>在王舍城东奈林村北鞞陀提山因陀罗石室。<a id="a-E"></a>五结，<a id="a-F"></a>汝来共往见佛。<a id="a-G"></a>”</p>
  <p id="aH">五结乐子白曰：<a id="a-I"></a>“唯然。<a id="a-J"></a>”</p>
  <p id="aK">于是，<a id="a-L"></a>五结乐子挟琉璃琴从天王释行。<a id="a-M"></a>三十三天闻天王释其意至重，<a id="a-N"></a>欲往见佛，<a id="a-O"></a>三十三天亦复侍从天王释行。<a id="a-P"></a>于是，<a id="a-Q"></a>天王释及三十三天、<a id="a-R"></a>五结乐子犹如力士屈伸臂顷，<a id="a-S"></a>于三十三天忽没不现已，<a id="a-T"></a>住摩竭陀国王舍城东奈林村北鞞陀提山，<a id="a-U"></a>去石室不远。</p>
  <p id="aV">尔时，<a id="a-W"></a>鞞陀提山光耀极照，<a id="a-X"></a>明如火焰。<a id="a-Y"></a>彼山左右居民见之，<a id="a-Z"></a>便作是念：<a id="a-a"></a>“鞞陀提山火烧普燃。<a id="a-b"></a>”</p>
  <p id="ac">时，<a id="a-d"></a>天王释住一处已，<a id="a-e"></a>告曰：<a id="a-f"></a>“五结，<a id="a-g"></a>世尊如是住无事处山林树下，<a id="a-h"></a>乐居高岩，<a id="a-i"></a>寂无音声，<a id="a-j"></a>远离，<a id="a-k"></a>无恶，<a id="a-l"></a>无有人民，<a id="a-m"></a>随顺宴坐，<a id="a-n"></a>有大威德。<a id="a-o"></a>诸天共俱，<a id="a-p"></a>乐彼远离，<a id="a-q"></a>宴坐安隐，<a id="a-r"></a>快乐游行，<a id="a-s"></a>我等未通，<a id="a-t"></a>不应便前。<a id="a-u"></a>五结，<a id="a-v"></a>汝往先通，<a id="a-w"></a>我等然后当进。<a id="a-x"></a>”</p>
  <p id="ay">五结乐子白曰：<a id="a-z"></a>“唯然。<a id="a-10"></a>”</p>
  <p id="a11">于是，<a id="a-12"></a>五结乐子受天王释教已，<a id="a-13"></a>挟琉璃琴即先往至因陀罗石室，<a id="a-14"></a>便作是念：<a id="a-15"></a>“知此处离佛不近不远，<a id="a-16"></a>令佛知我，<a id="a-17"></a>闻我音声。<a id="a-18"></a>”住彼处已，<a id="a-19"></a>调琉璃琴，<a id="a-1A"></a>作欲相应偈、<a id="a-1B"></a>龙相应偈、<a id="a-1C"></a>沙门相应偈、<a id="a-1D"></a>阿罗诃相应偈，<a id="a-1E"></a>而歌颂曰：</p>
  <p id="a1F">“贤礼汝父母，<a id="a-1G"></a>月及耽浮楼，</p>
  <p id="a1H">谓生汝殊妙，<a id="a-1I"></a>令我发欢心。</p>
  <p id="a1J">烦热求凉风，<a id="a-1K"></a>渴欲饮冷水，</p>
  <p id="a1L">如是我爱汝，<a id="a-1M"></a>犹罗诃爱法。</p>
  <p id="a1N">如收水甚难，<a id="a-1O"></a>著欲亦复然，</p>
  <p id="a1P">无量生共会，<a id="a-1Q"></a>如施与无著。</p>
  <p id="a1R">池水清且凉，<a id="a-1S"></a>底有金粟沙，</p>
  <p id="a1T">如龙象热逼，<a id="a-1U"></a>入此池水浴。</p>
  <p id="a1V">犹如钩牵象，<a id="a-1W"></a>我意为汝伏，</p>
  <p id="a1X">所行汝不觉，<a id="a-1Y"></a>窈窕未得汝。</p>
  <p id="a1Z">我意极著汝，<a id="a-1a"></a>烦冤烧我心，</p>
  <p id="a1b">是故我不乐，<a id="a-1c"></a>如人入虎口。</p>
  <p id="a1d">如释子思禅，<a id="a-1e"></a>常乐在于一，</p>
  <p id="a1f">如牟尼得觉，<a id="a-1g"></a>得汝妙净然。</p>
  <p id="a1h">如牟尼所乐，<a id="a-1i"></a>无上正尽觉，</p>
  <p id="a1j">如是我所乐，<a id="a-1k"></a>常求欲得汝。</p>
  <p id="a1l">如病欲得药，<a id="a-1m"></a>如饥欲得食，</p>
  <p id="a1n">贤汝止我心，<a id="a-1o"></a>犹如水灭火。</p>
  <p id="a1p">若我所作福，<a id="a-1q"></a>供养诸无著，</p>
  <p id="a1r">彼是悉净妙，<a id="a-1s"></a>我共汝受报。</p>
  <p id="a1t">愿我共汝终，<a id="a-1u"></a>不离汝独活，</p>
  <p id="a1v">我宁共汝死，<a id="a-1w"></a>不用相离生。</p>
  <p id="a1x">释为与我愿，<a id="a-1y"></a>三十三天尊，</p>
  <p id="a1z">汝人无上尊，<a id="a-20"></a>是我愿最坚。</p>
  <p id="a21">是故礼大雄，<a id="a-22"></a>稽首人最上，</p>
  <p id="a23">断绝诸爱刺，<a id="a-24"></a>我礼日之亲。<a id="a-25"></a>”</p>
  <p id="a26">于是，<a id="a-27"></a>世尊从三昧起，<a id="a-28"></a>赞叹五结乐子曰：<a id="a-29"></a>“善哉！<a id="a-2A"></a>善哉！<a id="a-2B"></a>五结，<a id="a-2C"></a>汝歌音与琴声相应，<a id="a-2D"></a>琴声与歌音相应，<a id="a-2E"></a>歌音不出琴声外，<a id="a-2F"></a>琴声不出歌音外。<a id="a-2G"></a>五结，<a id="a-2H"></a>汝颇忆昔时歌颂此欲相应偈、<a id="a-2I"></a>龙相应偈、<a id="a-2J"></a>沙门相应偈、<a id="a-2K"></a>阿罗诃相应偈耶？<a id="a-2L"></a>”</p>
  <p id="a2M">五结乐子白曰：<a id="a-2N"></a>“世尊，<a id="a-2O"></a>唯大仙人自当知之。<a id="a-2P"></a>大仙人，<a id="a-2Q"></a>昔时世尊初得觉道，<a id="a-2R"></a>游郁鞞罗尼连禅河岸，<a id="a-2S"></a>阿阇惒罗尼拘类树下。<a id="a-2T"></a>尔时，<a id="a-2U"></a>耽浮楼乐王女，<a id="a-2V"></a>名贤月色，<a id="a-2W"></a>有天名结，<a id="a-2X"></a>摩兜丽御车子，<a id="a-2Y"></a>求欲彼女。<a id="a-2Z"></a>大仙人，<a id="a-2a"></a>彼当求欲于彼女时，<a id="a-2b"></a>我亦复求欲得彼女。<a id="a-2c"></a>然，<a id="a-2d"></a>大仙人，<a id="a-2e"></a>求彼女时竟不能得，<a id="a-2f"></a>我于尔时住彼女后，<a id="a-2g"></a>便歌颂此欲相应偈、<a id="a-2h"></a>龙相应偈、<a id="a-2i"></a>沙门相应偈、<a id="a-2j"></a>阿罗诃相应偈。<a id="a-2k"></a>大仙人，<a id="a-2l"></a>我歌颂此偈时，<a id="a-2m"></a>彼女回顾，<a id="a-2n"></a>怡然含笑而语我曰：<a id="a-2o"></a>‘五结，<a id="a-2p"></a>我未曾见彼佛世尊，<a id="a-2q"></a>然我已从三十三天闻彼世尊、<a id="a-2r"></a>如来、<a id="a-2s"></a>无所著、<a id="a-2t"></a>等正觉、<a id="a-2u"></a>明行成为、<a id="a-2v"></a>善逝、<a id="a-2w"></a>世间解、<a id="a-2x"></a>无上士、<a id="a-2y"></a>道法御、<a id="a-2z"></a>天人师，<a id="a-30"></a>号佛、<a id="a-31"></a>众佑。<a id="a-32"></a>五结，<a id="a-33"></a>若汝能数称叹世尊者，<a id="a-34"></a>可与汝共事。<a id="a-35"></a>’大仙人，<a id="a-36"></a>我唯一共会，<a id="a-37"></a>自后不复见。<a id="a-38"></a>”</p>
  <p id="a39">于是，<a id="a-3A"></a>天王释而作是念：<a id="a-3B"></a>“五结乐子已令世尊从定觉起已，<a id="a-3C"></a>通我于善逝。<a id="a-3D"></a>”彼时，<a id="a-3E"></a>天王释告曰：<a id="a-3F"></a>“五结，<a id="a-3G"></a>汝即往彼，<a id="a-3H"></a>为我稽首佛足，<a id="a-3I"></a>问讯世尊圣体康强，<a id="a-3J"></a>安快无病，<a id="a-3K"></a>起居轻便，<a id="a-3L"></a>气力如常耶？<a id="a-3M"></a>作如是语：<a id="a-3N"></a>‘大仙人，<a id="a-3O"></a>天王释稽首佛足，<a id="a-3P"></a>问讯世尊圣体康强，<a id="a-3Q"></a>安快无病，<a id="a-3R"></a>起居轻便，<a id="a-3S"></a>气力如常耶？<a id="a-3T"></a>大仙人，<a id="a-3U"></a>天王释及三十三天欲见世尊。<a id="a-3V"></a>’”</p>
  <p id="a3W">五结乐子白曰：<a id="a-3X"></a>“唯然。<a id="a-3Y"></a>”</p>
  <p id="a3Z">于是，<a id="a-3a"></a>五结乐子舍琉璃琴，<a id="a-3b"></a>叉手向佛，<a id="a-3c"></a>白曰：<a id="a-3d"></a>“世尊，<a id="a-3e"></a>唯大仙人，<a id="a-3f"></a>天王释稽首佛足，<a id="a-3g"></a>问讯世尊圣体康强，<a id="a-3h"></a>安快无病，<a id="a-3i"></a>起居轻便，<a id="a-3j"></a>气力如常耶？<a id="a-3k"></a>大仙人，<a id="a-3l"></a>天王释及三十三天欲见世尊。<a id="a-3m"></a>”</p>
  <p id="a3n">尔时，<a id="a-3o"></a>世尊告曰：<a id="a-3p"></a>“五结，<a id="a-3q"></a>今天王释安隐快乐，<a id="a-3r"></a>及诸天、<a id="a-3s"></a>人、<a id="a-3t"></a>阿修罗、<a id="a-3u"></a>揵沓惒、<a id="a-3v"></a>罗刹及余种种身安隐快乐。<a id="a-3w"></a>五结，<a id="a-3x"></a>天王释欲见我者，<a id="a-3y"></a>随其所欲。<a id="a-3z"></a>”</p>
  <p id="a40">于是，<a id="a-41"></a>五结乐子闻佛所说，<a id="a-42"></a>善受善持，<a id="a-43"></a>稽首佛足，<a id="a-44"></a>绕三匝而去；<a id="a-45"></a>往诣天王释所，<a id="a-46"></a>白曰：<a id="a-47"></a>“天王，<a id="a-48"></a>我已为白世尊，<a id="a-49"></a>世尊今待天王，<a id="a-4A"></a>惟愿天王自当知时！<a id="a-4B"></a>”</p>
  <p id="a4C">于是，<a id="a-4D"></a>天王释及三十三天、<a id="a-4E"></a>五结乐子往诣佛所。<a id="a-4F"></a>时，<a id="a-4G"></a>天王释稽首佛足，<a id="a-4H"></a>再三自称名姓言：<a id="a-4I"></a>“唯大仙人，<a id="a-4J"></a>我是天王释，<a id="a-4K"></a>我是天王释。<a id="a-4L"></a>”</p>
  <p id="a4M">世尊告曰：<a id="a-4N"></a>“如是！<a id="a-4O"></a>如是！<a id="a-4P"></a>拘翼，<a id="a-4Q"></a>汝是天王释。<a id="a-4R"></a>”</p>
  <p id="a4S">时，<a id="a-4T"></a>天王释再三自称名姓，<a id="a-4U"></a>稽首佛足，<a id="a-4V"></a>却住一面。<a id="a-4W"></a>三十三天及五结乐子亦稽首佛足，<a id="a-4X"></a>却住一面。<a id="a-4Y"></a>时，<a id="a-4Z"></a>天王释白曰：<a id="a-4a"></a>“唯大仙人，<a id="a-4b"></a>我去世尊近远坐耶？<a id="a-4c"></a>”</p>
  <p id="a4d">世尊告曰：<a id="a-4e"></a>“汝近我坐。<a id="a-4f"></a>所以者何？<a id="a-4g"></a>汝有大天眷属。<a id="a-4h"></a>”</p>
  <p id="a4i">于是，<a id="a-4j"></a>天王释稽首佛足，<a id="a-4k"></a>却坐一面。<a id="a-4l"></a>三十三天及五结乐子亦稽首佛足，<a id="a-4m"></a>却坐一面。<a id="a-4n"></a>尔时，<a id="a-4o"></a>因陀罗石室忽然广大。<a id="a-4p"></a>所以者何？<a id="a-4q"></a>佛之威神及诸天威德。</p>
  <p id="a4r">时，<a id="a-4s"></a>天王释坐已，<a id="a-4t"></a>白曰：<a id="a-4u"></a>“唯大仙人，<a id="a-4v"></a>我于长夜欲见世尊，<a id="a-4w"></a>欲请问法。<a id="a-4x"></a>大仙人，<a id="a-4y"></a>往昔一时世尊游舍卫国，<a id="a-4z"></a>住石岩中。<a id="a-50"></a>大仙人，<a id="a-51"></a>我尔时自为及为三十三天，<a id="a-52"></a>乘千象车，<a id="a-53"></a>往至鞞沙门大王家。<a id="a-54"></a>尔时，<a id="a-55"></a>鞞沙门大王家有妾，<a id="a-56"></a>名盘阇那。<a id="a-57"></a>尔时，<a id="a-58"></a>世尊入定寂然，<a id="a-59"></a>彼妾叉手礼世尊足。<a id="a-5A"></a>大仙人，<a id="a-5B"></a>我语彼曰：<a id="a-5C"></a>‘妹，<a id="a-5D"></a>我今非往见世尊时，<a id="a-5E"></a>世尊入定。<a id="a-5F"></a>若世尊从定寤者，<a id="a-5G"></a>妹便为我稽首佛足，<a id="a-5H"></a>问讯世尊圣体康强，<a id="a-5I"></a>安快无病，<a id="a-5J"></a>起居轻便，<a id="a-5K"></a>气力如常耶？<a id="a-5L"></a>作如是说：<a id="a-5M"></a>“唯大仙人，<a id="a-5N"></a>天王释稽首佛足，<a id="a-5O"></a>问讯世尊圣体康强，<a id="a-5P"></a>安快无病，<a id="a-5Q"></a>起居轻便，<a id="a-5R"></a>气力如常耶？<a id="a-5S"></a>”’大仙人，<a id="a-5T"></a>彼妹为我稽首佛足，<a id="a-5U"></a>问讯世尊，<a id="a-5V"></a>世尊为忆不耶？<a id="a-5W"></a>”</p>
  <p id="a5X">世尊告曰：<a id="a-5Y"></a>“拘翼，<a id="a-5Z"></a>彼妹为汝稽首我足，<a id="a-5a"></a>具宣汝意，<a id="a-5b"></a>问讯于我，<a id="a-5c"></a>我亦忆。<a id="a-5d"></a>拘翼，<a id="a-5e"></a>当汝去时，<a id="a-5f"></a>闻此音声，<a id="a-5g"></a>便从定寤。<a id="a-5h"></a>”</p>
  <p id="a5i">“大仙人，<a id="a-5j"></a>昔时我闻：<a id="a-5k"></a>若如来、<a id="a-5l"></a>无所著、<a id="a-5m"></a>等正觉、<a id="a-5n"></a>明行成为、<a id="a-5o"></a>善逝、<a id="a-5p"></a>世间解、<a id="a-5q"></a>无上士、<a id="a-5r"></a>道法御、<a id="a-5s"></a>天人师，<a id="a-5t"></a>号佛、<a id="a-5u"></a>众佑出于世时，<a id="a-5v"></a>增诸天众，<a id="a-5w"></a>减阿修罗。<a id="a-5x"></a>大仙人，<a id="a-5y"></a>我自眼见世尊弟子比丘从世尊修习梵行，<a id="a-5z"></a>舍欲离欲，<a id="a-60"></a>身坏命终，<a id="a-61"></a>得至善处，<a id="a-62"></a>生于天中。<a id="a-63"></a>大仙人，<a id="a-64"></a>瞿毗释女是世尊弟子，<a id="a-65"></a>亦从世尊修习梵行，<a id="a-66"></a>憎恶是女身，<a id="a-67"></a>爱乐男形，<a id="a-68"></a>转女人身，<a id="a-69"></a>受男子形，<a id="a-6A"></a>舍欲离欲，<a id="a-6B"></a>身坏命终，<a id="a-6C"></a>得生妙处三十三天，<a id="a-6D"></a>为我作子。<a id="a-6E"></a>彼既生已，<a id="a-6F"></a>诸天悉知：<a id="a-6G"></a>瞿婆天子有大如意足，<a id="a-6H"></a>有大威德，<a id="a-6I"></a>有大福佑，<a id="a-6J"></a>有大威神。</p>
  <p id="a6K">“大仙人，<a id="a-6L"></a>我复见有世尊弟子三比丘等，<a id="a-6M"></a>亦从世尊修习梵行，<a id="a-6N"></a>不舍离欲，<a id="a-6O"></a>身坏命终，<a id="a-6P"></a>生余下贱伎乐宫中。<a id="a-6Q"></a>彼既生已，<a id="a-6R"></a>日日来至三十三天供事诸天，<a id="a-6S"></a>奉侍瞿婆天子。<a id="a-6T"></a>天子见彼已，<a id="a-6U"></a>而说颂曰：</p>
  <p id="a6V">“与眼优婆私，<a id="a-6W"></a>我字名瞿毗，</p>
  <p id="a6X">奉敬佛及法，<a id="a-6Y"></a>净意供养众。</p>
  <p id="a6Z">我已蒙佛恩，<a id="a-6a"></a>释子大佑德，</p>
  <p id="a6b">妙生三十三，<a id="a-6c"></a>彼知佑天子。</p>
  <p id="a6d">见彼本比丘，<a id="a-6e"></a>受生伎乐神，</p>
  <p id="a6f">叉手面前立，<a id="a-6g"></a>瞿婆为说偈。</p>
  <p id="a6h">是本瞿昙子，<a id="a-6i"></a>我本为人时，</p>
  <p id="a6j">来至到我家，<a id="a-6k"></a>饮食好供养。</p>
  <p id="a6l">汝本与圣等，<a id="a-6m"></a>行无上梵行，</p>
  <p id="a6n">今为他所使，<a id="a-6o"></a>日来奉事天。</p>
  <p id="a6p">我本承事汝，<a id="a-6q"></a>闻圣善说法，</p>
  <p id="a6r">得信成就戒，<a id="a-6s"></a>妙生三十三。</p>
  <p id="a6t">汝本受奉事，<a id="a-6u"></a>行无上梵行，</p>
  <p id="a6v">今为他所使，<a id="a-6w"></a>日来奉事天。</p>
  <p id="a6x">汝以何为面？<a id="a-6y"></a>受持佛法已，</p>
  <p id="a6z">反背不向法，<a id="a-70"></a>是眼觉善说。</p>
  <p id="a71">我昔见汝等，<a id="a-72"></a>今生下伎乐，</p>
  <p id="a73">自行非法行，<a id="a-74"></a>自生于非法。</p>
  <p id="a75">我本在居家，<a id="a-76"></a>观我今胜德，</p>
  <p id="a77">转女成天子，<a id="a-78"></a>自在五欲乐。</p>
  <p id="a79">彼诃瞿昙子，<a id="a-7A"></a>厌已叹瞿昙：</p>
  <p id="a7B">我今当进行，<a id="a-7C"></a>天子真谛说。</p>
  <p id="a7D">二于彼勤行，<a id="a-7E"></a>忆瞿昙法律，</p>
  <p id="a7F">知欲有灾患，<a id="a-7G"></a>即彼舍离欲。</p>
  <p id="a7H">彼为欲结缚，<a id="a-7I"></a>即得舍远离，</p>
  <p id="a7J">如象断羁绊，<a id="a-7K"></a>度三十三天。</p>
  <p id="a7L">因陀罗天梵，<a id="a-7M"></a>一切皆来集，</p>
  <p id="a7N">即彼坐上去，<a id="a-7O"></a>雄猛舍尘欲。</p>
  <p id="a7P">帝释见已厌，<a id="a-7Q"></a>胜天天中天，</p>
  <p id="a7R">彼本生下贱，<a id="a-7S"></a>度三十三天。</p>
  <p id="a7T">厌已妙息言，<a id="a-7U"></a>瞿婆后说曰：</p>
  <p id="a7V">人中有佛胜，<a id="a-7W"></a>释牟尼知欲。</p>
  <p id="a7X">彼子中失念，<a id="a-7Y"></a>我诃更复得，</p>
  <p id="a7Z">于三中之一，<a id="a-7a"></a>则生伎乐中。</p>
  <p id="a7b">二成等正道，<a id="a-7c"></a>在天定根乐，</p>
  <p id="a7d">汝说如是法，<a id="a-7e"></a>弟子无有惑。</p>
  <p id="a7f">度漏断邪疑，<a id="a-7g"></a>礼佛胜伏根，</p>
  <p id="a7h">若彼觉诸法，<a id="a-7i"></a>二得升进处。</p>
  <p id="a7j">彼得升进已，<a id="a-7k"></a>生于梵天中，</p>
  <p id="a7l">我等知彼法，<a id="a-7m"></a>大仙来至此。<a id="a-7n"></a>”</p>
  <p id="a7o">尔时，<a id="a-7p"></a>世尊便作是念：<a id="a-7q"></a>“此鬼长夜无有谀谄，<a id="a-7r"></a>亦无欺诳，<a id="a-7s"></a>无幻质直。<a id="a-7t"></a>若有问者，<a id="a-7u"></a>尽欲知故，<a id="a-7v"></a>不欲触娆，<a id="a-7w"></a>彼之所问亦复如是，<a id="a-7x"></a>我宁可说甚深阿毗昙。<a id="a-7y"></a>”世尊知已，<a id="a-7z"></a>为天王释说此颂曰：</p>
  <p id="a80">“于现法乐故，<a id="a-81"></a>亦为后世乐，</p>
  <p id="a82">拘翼自恣问，<a id="a-83"></a>随意之所乐，</p>
  <p id="a84">彼彼之所问，<a id="a-85"></a>尽当为决断。</p>
  <p id="a86">世尊已见听，<a id="a-87"></a>日天求见义，</p>
  <p id="a88">在摩竭陀国，<a id="a-89"></a>贤婆娑婆问。<a id="a-8A"></a>”</p>
  <p id="a8B">于是，<a id="a-8C"></a>天王释白曰：<a id="a-8D"></a>“世尊，<a id="a-8E"></a>天、<a id="a-8F"></a>人、<a id="a-8G"></a>阿修罗、<a id="a-8H"></a>揵沓惒、<a id="a-8I"></a>罗刹及余种种身各各有几结耶？<a id="a-8J"></a>”</p>
  <p id="a8K">世尊闻已，<a id="a-8L"></a>答曰：<a id="a-8M"></a>“拘翼，<a id="a-8N"></a>天、<a id="a-8O"></a>人、<a id="a-8P"></a>阿修罗、<a id="a-8Q"></a>揵沓惒、<a id="a-8R"></a>罗刹及余种种身各各有二结，<a id="a-8S"></a>悭及嫉也。<a id="a-8T"></a>彼各各作是念：<a id="a-8U"></a>‘令我无杖、<a id="a-8V"></a>无结、<a id="a-8W"></a>无怨、<a id="a-8X"></a>无恚、<a id="a-8Y"></a>无诤、<a id="a-8Z"></a>无斗、<a id="a-8a"></a>无苦，<a id="a-8b"></a>安乐游行。<a id="a-8c"></a>’彼虽作是念，<a id="a-8d"></a>然故有杖、<a id="a-8e"></a>有结、<a id="a-8f"></a>有怨、<a id="a-8g"></a>有恚、<a id="a-8h"></a>有诤、<a id="a-8i"></a>有斗、<a id="a-8j"></a>有苦，<a id="a-8k"></a>无安乐游行。<a id="a-8l"></a>”</p>
  <p id="a8m">时，<a id="a-8n"></a>天王释闻已，<a id="a-8o"></a>白曰：<a id="a-8p"></a>“唯然，<a id="a-8q"></a>世尊。<a id="a-8r"></a>唯然，<a id="a-8s"></a>善逝。<a id="a-8t"></a>唯然，<a id="a-8u"></a>大仙人，<a id="a-8v"></a>天、<a id="a-8w"></a>人、<a id="a-8x"></a>阿修罗、<a id="a-8y"></a>揵沓惒、<a id="a-8z"></a>罗刹及余种种身各各有二结，<a id="a-90"></a>彼作是念：<a id="a-91"></a>‘令我无杖、<a id="a-92"></a>无结、<a id="a-93"></a>无怨、<a id="a-94"></a>无恚、<a id="a-95"></a>无诤、<a id="a-96"></a>无斗、<a id="a-97"></a>无苦，<a id="a-98"></a>安乐游行。<a id="a-99"></a>’彼虽作是念，<a id="a-9A"></a>然故有杖、<a id="a-9B"></a>有结、<a id="a-9C"></a>有怨、<a id="a-9D"></a>有恚、<a id="a-9E"></a>有诤、<a id="a-9F"></a>有斗、<a id="a-9G"></a>有苦，<a id="a-9H"></a>无安乐游行。<a id="a-9I"></a>唯然，<a id="a-9J"></a>世尊。<a id="a-9K"></a>唯然，<a id="a-9L"></a>善逝。<a id="a-9M"></a>唯然，<a id="a-9N"></a>大仙人，<a id="a-9O"></a>如佛所说法，<a id="a-9P"></a>我悉知之，<a id="a-9Q"></a>我断疑度惑，<a id="a-9R"></a>无有犹豫，<a id="a-9S"></a>闻佛所说故。<a id="a-9T"></a>”</p>
  <p id="a9U">时，<a id="a-9V"></a>天王释闻佛所说，<a id="a-9W"></a>欢喜奉行。</p>
  <p id="a9X">复问曰：<a id="a-9Y"></a>“大仙人，<a id="a-9Z"></a>悭、<a id="a-9a"></a>嫉者，<a id="a-9b"></a>何因何缘？<a id="a-9c"></a>为从何生？<a id="a-9d"></a>由何而有？<a id="a-9e"></a>复何因由无悭、<a id="a-9f"></a>嫉耶？<a id="a-9g"></a>”</p>
  <p id="a9h">世尊闻已，<a id="a-9i"></a>答曰：<a id="a-9j"></a>“拘翼，<a id="a-9k"></a>悭、<a id="a-9l"></a>嫉者，<a id="a-9m"></a>因爱、<a id="a-9n"></a>不爱，<a id="a-9o"></a>缘爱、<a id="a-9p"></a>不爱，<a id="a-9q"></a>从爱、<a id="a-9r"></a>不爱生，<a id="a-9s"></a>由爱、<a id="a-9t"></a>不爱有。<a id="a-9u"></a>若无爱、<a id="a-9v"></a>不爱者，<a id="a-9w"></a>则无悭、<a id="a-9x"></a>嫉也。<a id="a-9y"></a>”</p>
  <p id="a9z">时，<a id="a-A0"></a>天王释闻已，<a id="a-A1"></a>白曰：<a id="a-A2"></a>“唯然，<a id="a-A3"></a>世尊。<a id="a-A4"></a>唯然，<a id="a-A5"></a>善逝。<a id="a-A6"></a>唯然，<a id="a-A7"></a>大仙人，<a id="a-A8"></a>悭、<a id="a-A9"></a>嫉者，<a id="a-AA"></a>因爱、<a id="a-AB"></a>不爱，<a id="a-AC"></a>缘爱、<a id="a-AD"></a>不爱，<a id="a-AE"></a>从爱、<a id="a-AF"></a>不爱生，<a id="a-AG"></a>由爱、<a id="a-AH"></a>不爱有。<a id="a-AI"></a>若无爱、<a id="a-AJ"></a>不爱者，<a id="a-AK"></a>则无悭、<a id="a-AL"></a>嫉也。<a id="a-AM"></a>唯然，<a id="a-AN"></a>世尊。<a id="a-AO"></a>唯然，<a id="a-AP"></a>善逝。<a id="a-AQ"></a>唯然，<a id="a-AR"></a>大仙人，<a id="a-AS"></a>如佛所说法，<a id="a-AT"></a>我悉知之，<a id="a-AU"></a>我断疑度惑，<a id="a-AV"></a>无有犹豫，<a id="a-AW"></a>闻佛所说故。<a id="a-AX"></a>”</p>
  <p id="aAY">时，<a id="a-AZ"></a>天王释闻佛所说，<a id="a-Aa"></a>欢喜奉行。</p>
  <p id="aAb">复问曰：<a id="a-Ac"></a>“大仙人，<a id="a-Ad"></a>爱、<a id="a-Ae"></a>不爱者，<a id="a-Af"></a>何因何缘？<a id="a-Ag"></a>为从何生？<a id="a-Ah"></a>由何而有？<a id="a-Ai"></a>复何因由无爱、<a id="a-Aj"></a>不爱耶？<a id="a-Ak"></a>”</p>
  <p id="aAl">世尊闻已，<a id="a-Am"></a>答曰：<a id="a-An"></a>“拘翼，<a id="a-Ao"></a>爱、<a id="a-Ap"></a>不爱者，<a id="a-Aq"></a>因欲缘欲，<a id="a-Ar"></a>从欲而生，<a id="a-As"></a>由欲故有。<a id="a-At"></a>若无欲者，<a id="a-Au"></a>则无爱、<a id="a-Av"></a>不爱。<a id="a-Aw"></a>”</p>
  <p id="aAx">时，<a id="a-Ay"></a>天王释闻已，<a id="a-Az"></a>白曰：<a id="a-B0"></a>“唯然，<a id="a-B1"></a>世尊。<a id="a-B2"></a>唯然，<a id="a-B3"></a>善逝。<a id="a-B4"></a>唯然，<a id="a-B5"></a>大仙人，<a id="a-B6"></a>爱、<a id="a-B7"></a>不爱者，<a id="a-B8"></a>因欲缘欲，<a id="a-B9"></a>从欲而生，<a id="a-BA"></a>由欲故有。<a id="a-BB"></a>若无欲者，<a id="a-BC"></a>则无爱、<a id="a-BD"></a>不爱。<a id="a-BE"></a>唯然，<a id="a-BF"></a>世尊。<a id="a-BG"></a>唯然，<a id="a-BH"></a>善逝。<a id="a-BI"></a>唯然，<a id="a-BJ"></a>大仙人，<a id="a-BK"></a>如佛所说法，<a id="a-BL"></a>我悉知之，<a id="a-BM"></a>我断疑度惑，<a id="a-BN"></a>无有犹豫，<a id="a-BO"></a>闻佛所说故。<a id="a-BP"></a>”</p>
  <p id="aBQ">时，<a id="a-BR"></a>天王释闻佛所说，<a id="a-BS"></a>欢喜奉行。</p>
  <p id="aBT">复问曰：<a id="a-BU"></a>“大仙人，<a id="a-BV"></a>欲者，<a id="a-BW"></a>何因何缘？<a id="a-BX"></a>为从何生？<a id="a-BY"></a>由何而有？<a id="a-BZ"></a>复何因由无有欲耶？<a id="a-Ba"></a>”</p>
  <p id="aBb">世尊闻已，<a id="a-Bc"></a>答曰：<a id="a-Bd"></a>“拘翼，<a id="a-Be"></a>欲者，<a id="a-Bf"></a>因念缘念，<a id="a-Bg"></a>从念而生，<a id="a-Bh"></a>由念故有。<a id="a-Bi"></a>若无念者，<a id="a-Bj"></a>则无有欲。<a id="a-Bk"></a>”</p>
  <p id="aBl">时，<a id="a-Bm"></a>天王释闻已，<a id="a-Bn"></a>白曰：<a id="a-Bo"></a>“唯然，<a id="a-Bp"></a>世尊。<a id="a-Bq"></a>唯然，<a id="a-Br"></a>善逝。<a id="a-Bs"></a>唯然，<a id="a-Bt"></a>大仙人，<a id="a-Bu"></a>欲者，<a id="a-Bv"></a>因念缘念，<a id="a-Bw"></a>从念而生，<a id="a-Bx"></a>由念故有。<a id="a-By"></a>若无念者，<a id="a-Bz"></a>则无有欲。<a id="a-C0"></a>唯然，<a id="a-C1"></a>世尊。<a id="a-C2"></a>唯然，<a id="a-C3"></a>善逝。<a id="a-C4"></a>唯然，<a id="a-C5"></a>大仙人，<a id="a-C6"></a>如佛所说法，<a id="a-C7"></a>我悉知之，<a id="a-C8"></a>我断疑度惑，<a id="a-C9"></a>无有犹豫，<a id="a-CA"></a>闻佛所说故。<a id="a-CB"></a>”</p>
  <p id="aCC">时，<a id="a-CD"></a>天王释闻佛所说，<a id="a-CE"></a>欢喜奉行。</p>
  <p id="aCF">复问曰：<a id="a-CG"></a>“大仙人，<a id="a-CH"></a>念者，<a id="a-CI"></a>何因何缘？<a id="a-CJ"></a>为从何生？<a id="a-CK"></a>由何而有？<a id="a-CL"></a>复何因由无有念耶？<a id="a-CM"></a>”</p>
  <p id="aCN">世尊闻已，<a id="a-CO"></a>答曰：<a id="a-CP"></a>“拘翼，<a id="a-CQ"></a>念者，<a id="a-CR"></a>因思缘思，<a id="a-CS"></a>从思而生，<a id="a-CT"></a>由思故有。<a id="a-CU"></a>若无思者，<a id="a-CV"></a>则无有念。<a id="a-CW"></a>由念故有欲，<a id="a-CX"></a>由欲故有爱、<a id="a-CY"></a>不爱，<a id="a-CZ"></a>由爱、<a id="a-Ca"></a>不爱故有悭、<a id="a-Cb"></a>嫉，<a id="a-Cc"></a>由悭、<a id="a-Cd"></a>嫉故有刀杖、<a id="a-Ce"></a>斗诤、<a id="a-Cf"></a>憎嫉、<a id="a-Cg"></a>谀谄、<a id="a-Ch"></a>欺诳、<a id="a-Ci"></a>妄言、<a id="a-Cj"></a>两舌，<a id="a-Ck"></a>心中生无量恶不善之法，<a id="a-Cl"></a>如是此纯大苦阴生。<a id="a-Cm"></a>若无思者，<a id="a-Cn"></a>则无有念；<a id="a-Co"></a>若无念者，<a id="a-Cp"></a>则无有欲；<a id="a-Cq"></a>若无欲者，<a id="a-Cr"></a>则无爱、<a id="a-Cs"></a>不爱；<a id="a-Ct"></a>若无爱、<a id="a-Cu"></a>不爱者，<a id="a-Cv"></a>则无悭、<a id="a-Cw"></a>嫉；<a id="a-Cx"></a>若无悭、<a id="a-Cy"></a>嫉者，<a id="a-Cz"></a>则无刀杖、<a id="a-D0"></a>斗诤、<a id="a-D1"></a>憎嫉、<a id="a-D2"></a>谀谄、<a id="a-D3"></a>欺诳、<a id="a-D4"></a>妄言、<a id="a-D5"></a>两舌，<a id="a-D6"></a>心中不生无量恶不善之法，<a id="a-D7"></a>如是此纯大苦阴灭。<a id="a-D8"></a>”</p>
  <p id="aD9">时，<a id="a-DA"></a>天王释闻已，<a id="a-DB"></a>白曰：<a id="a-DC"></a>“唯然，<a id="a-DD"></a>世尊。<a id="a-DE"></a>唯然，<a id="a-DF"></a>善逝。<a id="a-DG"></a>唯然，<a id="a-DH"></a>大仙人，<a id="a-DI"></a>念者，<a id="a-DJ"></a>因思缘思，<a id="a-DK"></a>从思而生，<a id="a-DL"></a>由思故有。<a id="a-DM"></a>若无思者，<a id="a-DN"></a>则无有念。<a id="a-DO"></a>由念故有欲，<a id="a-DP"></a>由欲故有爱、<a id="a-DQ"></a>不爱，<a id="a-DR"></a>由爱、<a id="a-DS"></a>不爱故有悭、<a id="a-DT"></a>嫉，<a id="a-DU"></a>由悭、<a id="a-DV"></a>嫉故有刀杖、<a id="a-DW"></a>斗诤、<a id="a-DX"></a>憎嫉、<a id="a-DY"></a>谀谄、<a id="a-DZ"></a>欺诳、<a id="a-Da"></a>妄言、<a id="a-Db"></a>两舌，<a id="a-Dc"></a>心中生无量恶不善之法，<a id="a-Dd"></a>如是此纯大苦阴生。<a id="a-De"></a>若无思者，<a id="a-Df"></a>则无有念；<a id="a-Dg"></a>若无念者，<a id="a-Dh"></a>则无有欲；<a id="a-Di"></a>若无欲者，<a id="a-Dj"></a>则无爱、<a id="a-Dk"></a>不爱；<a id="a-Dl"></a>若无爱、<a id="a-Dm"></a>不爱者，<a id="a-Dn"></a>则无悭、<a id="a-Do"></a>嫉；<a id="a-Dp"></a>若无悭、<a id="a-Dq"></a>嫉者，<a id="a-Dr"></a>则无刀杖、<a id="a-Ds"></a>斗诤、<a id="a-Dt"></a>憎嫉、<a id="a-Du"></a>谀谄、<a id="a-Dv"></a>欺诳、<a id="a-Dw"></a>妄言、<a id="a-Dx"></a>两舌，<a id="a-Dy"></a>心中不生无量恶不善之法，<a id="a-Dz"></a>如是此纯大苦阴灭。<a id="a-E0"></a>唯然，<a id="a-E1"></a>世尊。<a id="a-E2"></a>唯然，<a id="a-E3"></a>善逝。<a id="a-E4"></a>唯然，<a id="a-E5"></a>大仙人，<a id="a-E6"></a>如佛所说法，<a id="a-E7"></a>我悉知之，<a id="a-E8"></a>我断疑度惑，<a id="a-E9"></a>无有犹豫，<a id="a-EA"></a>闻佛所说故。<a id="a-EB"></a>”</p>
  <p id="aEC">时，<a id="a-ED"></a>天王释闻佛所说，<a id="a-EE"></a>欢喜奉行。</p>
  <p id="aEF">复问曰：<a id="a-EG"></a>“大仙人，<a id="a-EH"></a>何者灭戏道迹？<a id="a-EI"></a>比丘何行趣向灭戏道迹耶？<a id="a-EJ"></a>”</p>
  <p id="aEK">世尊闻已，<a id="a-EL"></a>答曰：<a id="a-EM"></a>“拘翼，<a id="a-EN"></a>灭戏道迹者，<a id="a-EO"></a>谓八支圣道，<a id="a-EP"></a>正见乃至正定为八。<a id="a-EQ"></a>拘翼，<a id="a-ER"></a>是谓灭戏道迹。<a id="a-ES"></a>比丘者，<a id="a-ET"></a>行此趣向灭戏道迹。<a id="a-EU"></a>”</p>
  <p id="aEV">时，<a id="a-EW"></a>天王释闻已，<a id="a-EX"></a>白曰：<a id="a-EY"></a>“唯然，<a id="a-EZ"></a>世尊。<a id="a-Ea"></a>唯然，<a id="a-Eb"></a>善逝。<a id="a-Ec"></a>唯然，<a id="a-Ed"></a>大仙人，<a id="a-Ee"></a>灭戏道迹者，<a id="a-Ef"></a>谓八支圣道，<a id="a-Eg"></a>正见乃至正定为八。<a id="a-Eh"></a>大仙人，<a id="a-Ei"></a>是为灭戏道迹。<a id="a-Ej"></a>比丘者，<a id="a-Ek"></a>行此趣向灭戏道迹。<a id="a-El"></a>唯然，<a id="a-Em"></a>世尊。<a id="a-En"></a>唯然，<a id="a-Eo"></a>善逝。<a id="a-Ep"></a>唯然，<a id="a-Eq"></a>大仙人，<a id="a-Er"></a>如佛所说法，<a id="a-Es"></a>我悉知之，<a id="a-Et"></a>我断疑度惑，<a id="a-Eu"></a>无有犹豫，<a id="a-Ev"></a>闻佛所说故。<a id="a-Ew"></a>”</p>
  <p id="aEx">时，<a id="a-Ey"></a>天王释闻佛所说，<a id="a-Ez"></a>欢喜奉行。</p>
  <p id="aF0">复问曰：<a id="a-F1"></a>“大仙人，<a id="a-F2"></a>比丘者，<a id="a-F3"></a>趣向灭戏道迹，<a id="a-F4"></a>断几法，<a id="a-F5"></a>行几法耶？<a id="a-F6"></a>”</p>
  <p id="aF7">世尊闻已，<a id="a-F8"></a>答曰：<a id="a-F9"></a>“拘翼，<a id="a-FA"></a>比丘者，<a id="a-FB"></a>趣向灭戏道迹，<a id="a-FC"></a>断三法，<a id="a-FD"></a>修行三法。<a id="a-FE"></a>云何为三？<a id="a-FF"></a>一曰、<a id="a-FG"></a>念，<a id="a-FH"></a>二曰、<a id="a-FI"></a>言，<a id="a-FJ"></a>三曰、<a id="a-FK"></a>求。<a id="a-FL"></a>拘翼，<a id="a-FM"></a>念者，<a id="a-FN"></a>我说有二种：<a id="a-FO"></a>可行、<a id="a-FP"></a>不可行。<a id="a-FQ"></a>若念不可行者，<a id="a-FR"></a>我即断彼；<a id="a-FS"></a>若念可行者，<a id="a-FT"></a>我为彼知时，<a id="a-FU"></a>有念有智，<a id="a-FV"></a>为成就彼念故。<a id="a-FW"></a>言亦如是。<a id="a-FX"></a>拘翼，<a id="a-FY"></a>求者，<a id="a-FZ"></a>我说亦有二种：<a id="a-Fa"></a>可行、<a id="a-Fb"></a>不可行。<a id="a-Fc"></a>若求不可行者，<a id="a-Fd"></a>我即断彼；<a id="a-Fe"></a>若求可行者，<a id="a-Ff"></a>我为彼知时，<a id="a-Fg"></a>有念有智，<a id="a-Fh"></a>成就彼求故。<a id="a-Fi"></a>”</p>
  <p id="aFj">时，<a id="a-Fk"></a>天王释闻已，<a id="a-Fl"></a>白曰：<a id="a-Fm"></a>“唯然，<a id="a-Fn"></a>世尊。<a id="a-Fo"></a>唯然，<a id="a-Fp"></a>善逝。<a id="a-Fq"></a>唯然，<a id="a-Fr"></a>大仙人，<a id="a-Fs"></a>比丘者，<a id="a-Ft"></a>趣向灭戏道迹，<a id="a-Fu"></a>断三法，<a id="a-Fv"></a>修行三法。<a id="a-Fw"></a>云何为三？<a id="a-Fx"></a>一曰、<a id="a-Fy"></a>念，<a id="a-Fz"></a>二曰、<a id="a-G0"></a>言，<a id="a-G1"></a>三曰、<a id="a-G2"></a>求。<a id="a-G3"></a>大仙人说念有二种：<a id="a-G4"></a>可行、<a id="a-G5"></a>不可行，<a id="a-G6"></a>若念增长恶不善法，<a id="a-G7"></a>减损善法者，<a id="a-G8"></a>大仙人便断彼；<a id="a-G9"></a>若念减损恶不善法，<a id="a-GA"></a>增长善法者，<a id="a-GB"></a>大仙人为彼知时，<a id="a-GC"></a>有念有智，<a id="a-GD"></a>成就彼念故。<a id="a-GE"></a>言亦如是。<a id="a-GF"></a>大仙人说求亦有二种：<a id="a-GG"></a>可行、<a id="a-GH"></a>不可行。<a id="a-GI"></a>若求增长恶不善法，<a id="a-GJ"></a>减损善法者，<a id="a-GK"></a>大仙人便断彼；<a id="a-GL"></a>若求减损恶不善法，<a id="a-GM"></a>增长善法者，<a id="a-GN"></a>大仙人为彼知时，<a id="a-GO"></a>有念有智，<a id="a-GP"></a>成就彼求故。<a id="a-GQ"></a>唯然，<a id="a-GR"></a>世尊。<a id="a-GS"></a>唯然，<a id="a-GT"></a>善逝。<a id="a-GU"></a>唯然，<a id="a-GV"></a>大仙人，<a id="a-GW"></a>如佛所说法，<a id="a-GX"></a>我悉知之，<a id="a-GY"></a>我断疑度惑，<a id="a-GZ"></a>无有犹豫，<a id="a-Ga"></a>闻佛所说故。<a id="a-Gb"></a>”</p>
  <p id="aGc">时，<a id="a-Gd"></a>天王释闻佛所说，<a id="a-Ge"></a>欢喜奉行。</p>
  <p id="aGf">复问曰：<a id="a-Gg"></a>“大仙人，<a id="a-Gh"></a>比丘者，<a id="a-Gi"></a>趣向灭戏道迹有几法，<a id="a-Gj"></a>护从解脱行几法耶？<a id="a-Gk"></a>”</p>
  <p id="aGl">世尊闻已，<a id="a-Gm"></a>答曰：<a id="a-Gn"></a>“拘翼，<a id="a-Go"></a>比丘者，<a id="a-Gp"></a>趣向灭戏道迹有六法，<a id="a-Gq"></a>护从解脱行六法也。<a id="a-Gr"></a>云何为六？<a id="a-Gs"></a>眼视色，<a id="a-Gt"></a>耳闻声，<a id="a-Gu"></a>鼻嗅香，<a id="a-Gv"></a>舌尝味，<a id="a-Gw"></a>身觉触，<a id="a-Gx"></a>意知法。<a id="a-Gy"></a>拘翼，<a id="a-Gz"></a>眼视色者，<a id="a-H0"></a>我说有二种：<a id="a-H1"></a>可行、<a id="a-H2"></a>不可行。<a id="a-H3"></a>若眼视色不可行者，<a id="a-H4"></a>我即断彼；<a id="a-H5"></a>若眼视色可行者，<a id="a-H6"></a>我为彼知时，<a id="a-H7"></a>有念有智，<a id="a-H8"></a>成就彼故。<a id="a-H9"></a>如是耳闻声、<a id="a-HA"></a>鼻嗅香、<a id="a-HB"></a>舌尝味、<a id="a-HC"></a>身觉触、<a id="a-HD"></a>意知法者，<a id="a-HE"></a>我说亦有二种：<a id="a-HF"></a>可行、<a id="a-HG"></a>不可行。<a id="a-HH"></a>若意知法不可行者，<a id="a-HI"></a>我即断彼；<a id="a-HJ"></a>若意知法可行者，<a id="a-HK"></a>我为彼知时，<a id="a-HL"></a>有念有智，<a id="a-HM"></a>成就彼故。<a id="a-HN"></a>”</p>
  <p id="aHO">时，<a id="a-HP"></a>天王释闻已，<a id="a-HQ"></a>白曰：<a id="a-HR"></a>“唯然，<a id="a-HS"></a>世尊。<a id="a-HT"></a>唯然，<a id="a-HU"></a>善逝。<a id="a-HV"></a>唯然，<a id="a-HW"></a>大仙人，<a id="a-HX"></a>比丘者，<a id="a-HY"></a>趣向灭戏道迹者有六法，<a id="a-HZ"></a>护从解脱行六法。<a id="a-Ha"></a>云何为六？<a id="a-Hb"></a>眼视色，<a id="a-Hc"></a>耳闻声，<a id="a-Hd"></a>鼻嗅香，<a id="a-He"></a>舌尝味，<a id="a-Hf"></a>身觉触，<a id="a-Hg"></a>意知法。<a id="a-Hh"></a>大仙人说眼视色者，<a id="a-Hi"></a>有二种：<a id="a-Hj"></a>可行、<a id="a-Hk"></a>不可行。<a id="a-Hl"></a>若眼视色增长恶不善法，<a id="a-Hm"></a>减损善法者，<a id="a-Hn"></a>大仙人即断彼；<a id="a-Ho"></a>若眼视色减损恶不善法，<a id="a-Hp"></a>增长善法者，<a id="a-Hq"></a>大仙人为彼知时，<a id="a-Hr"></a>有念有智，<a id="a-Hs"></a>成就彼故。<a id="a-Ht"></a>如是耳闻声、<a id="a-Hu"></a>鼻嗅香、<a id="a-Hv"></a>舌尝味、<a id="a-Hw"></a>身觉触，<a id="a-Hx"></a>大仙人说意知法者，<a id="a-Hy"></a>亦有二种：<a id="a-Hz"></a>可行、<a id="a-I0"></a>不可行。<a id="a-I1"></a>若意知法增长恶不善法，<a id="a-I2"></a>减损善法者，<a id="a-I3"></a>大仙人即断彼；<a id="a-I4"></a>若意知法减损恶不善法，<a id="a-I5"></a>增长善法者，<a id="a-I6"></a>大仙人为彼知时，<a id="a-I7"></a>有念有智，<a id="a-I8"></a>成就彼故。<a id="a-I9"></a>唯然，<a id="a-IA"></a>世尊。<a id="a-IB"></a>唯然，<a id="a-IC"></a>善逝。<a id="a-ID"></a>唯然，<a id="a-IE"></a>大仙人，<a id="a-IF"></a>如佛所说法，<a id="a-IG"></a>我悉知之，<a id="a-IH"></a>我断疑度惑，<a id="a-II"></a>无有犹豫，<a id="a-IJ"></a>闻佛所说故。<a id="a-IK"></a>”</p>
  <p id="aIL">时，<a id="a-IM"></a>天王释闻佛所说，<a id="a-IN"></a>欢喜奉行。</p>
  <p id="aIO">复问曰：<a id="a-IP"></a>“大仙人，<a id="a-IQ"></a>比丘者，<a id="a-IR"></a>趣向灭戏道迹，<a id="a-IS"></a>命存一时顷，<a id="a-IT"></a>复断几法，<a id="a-IU"></a>行几法耶？<a id="a-IV"></a>”</p>
  <p id="aIW">世尊闻已，<a id="a-IX"></a>答曰：<a id="a-IY"></a>“拘翼，<a id="a-IZ"></a>比丘者，<a id="a-Ia"></a>趣向灭戏道迹，<a id="a-Ib"></a>命存一时顷，<a id="a-Ic"></a>复断三法，<a id="a-Id"></a>行三法。<a id="a-Ie"></a>云何为三？<a id="a-If"></a>一曰、<a id="a-Ig"></a>喜，<a id="a-Ih"></a>二曰、<a id="a-Ii"></a>忧，<a id="a-Ij"></a>三曰、<a id="a-Ik"></a>舍。<a id="a-Il"></a>拘翼，<a id="a-Im"></a>喜者，<a id="a-In"></a>我说有二种：<a id="a-Io"></a>可行、<a id="a-Ip"></a>不可行。<a id="a-Iq"></a>若喜不可行者，<a id="a-Ir"></a>我即断彼；<a id="a-Is"></a>若喜可行者，<a id="a-It"></a>我为彼知时，<a id="a-Iu"></a>有念有智，<a id="a-Iv"></a>成就彼故。<a id="a-Iw"></a>忧亦如是。<a id="a-Ix"></a>拘翼，<a id="a-Iy"></a>舍者，<a id="a-Iz"></a>我说亦有二种：<a id="a-J0"></a>可行、<a id="a-J1"></a>不可行。<a id="a-J2"></a>若舍不可行者，<a id="a-J3"></a>我即断彼；<a id="a-J4"></a>若舍可行者，<a id="a-J5"></a>我为彼知时，<a id="a-J6"></a>有念有智，<a id="a-J7"></a>成就彼故。<a id="a-J8"></a>”</p>
  <p id="aJ9">时，<a id="a-JA"></a>天王释闻已，<a id="a-JB"></a>白曰：<a id="a-JC"></a>“唯然，<a id="a-JD"></a>世尊。<a id="a-JE"></a>唯然，<a id="a-JF"></a>善逝。<a id="a-JG"></a>唯然，<a id="a-JH"></a>大仙人，<a id="a-JI"></a>比丘者，<a id="a-JJ"></a>趣向灭戏道迹，<a id="a-JK"></a>命存一时顷，<a id="a-JL"></a>断三法，<a id="a-JM"></a>行三法。<a id="a-JN"></a>云何为三？<a id="a-JO"></a>一曰、<a id="a-JP"></a>喜，<a id="a-JQ"></a>二曰、<a id="a-JR"></a>忧，<a id="a-JS"></a>三曰、<a id="a-JT"></a>舍。<a id="a-JU"></a>大仙人说喜者，<a id="a-JV"></a>有二种：<a id="a-JW"></a>可行、<a id="a-JX"></a>不可行。<a id="a-JY"></a>若喜增长恶不善法，<a id="a-JZ"></a>减损善法者，<a id="a-Ja"></a>大仙人即断彼；<a id="a-Jb"></a>若喜减损恶不善法，<a id="a-Jc"></a>增长善法者，<a id="a-Jd"></a>大仙人为彼知时，<a id="a-Je"></a>有念有智，<a id="a-Jf"></a>成就彼故。<a id="a-Jg"></a>忧亦如是。<a id="a-Jh"></a>大仙人说舍者，<a id="a-Ji"></a>亦有二种：<a id="a-Jj"></a>可行、<a id="a-Jk"></a>不可行。<a id="a-Jl"></a>若舍增长恶不善法，<a id="a-Jm"></a>减损善法者，<a id="a-Jn"></a>大仙人即断彼；<a id="a-Jo"></a>若舍减损恶不善法，<a id="a-Jp"></a>增长善法者，<a id="a-Jq"></a>大仙人为彼知时，<a id="a-Jr"></a>有念有智，<a id="a-Js"></a>成就彼故。<a id="a-Jt"></a>唯然，<a id="a-Ju"></a>世尊。<a id="a-Jv"></a>唯然，<a id="a-Jw"></a>善逝。<a id="a-Jx"></a>唯然，<a id="a-Jy"></a>大仙人，<a id="a-Jz"></a>如佛所说法，<a id="a-K0"></a>我悉知之，<a id="a-K1"></a>我断疑度惑，<a id="a-K2"></a>无有犹豫，<a id="a-K3"></a>闻佛所说故。<a id="a-K4"></a>”</p>
  <p id="aK5">时，<a id="a-K6"></a>天王释闻佛所说，<a id="a-K7"></a>欢喜奉行。</p>
  <p id="aK8">复问曰：<a id="a-K9"></a>“大仙人，<a id="a-KA"></a>一切沙门、<a id="a-KB"></a>梵志同一说、<a id="a-KC"></a>一欲、<a id="a-KD"></a>一爱、<a id="a-KE"></a>一乐、<a id="a-KF"></a>一意耶？<a id="a-KG"></a>”</p>
  <p id="aKH">世尊闻已，<a id="a-KI"></a>答曰：<a id="a-KJ"></a>“拘翼，<a id="a-KK"></a>一切沙门、<a id="a-KL"></a>梵志不同一说、<a id="a-KM"></a>一欲、<a id="a-KN"></a>一爱、<a id="a-KO"></a>一乐、<a id="a-KP"></a>一意也。<a id="a-KQ"></a>”</p>
  <p id="aKR">时，<a id="a-KS"></a>天王释复问曰：<a id="a-KT"></a>“大仙人，<a id="a-KU"></a>一切沙门、<a id="a-KV"></a>梵志以何等故，<a id="a-KW"></a>不同一说、<a id="a-KX"></a>一欲、<a id="a-KY"></a>一爱、<a id="a-KZ"></a>一乐、<a id="a-Ka"></a>一意耶？<a id="a-Kb"></a>”</p>
  <p id="aKc">世尊闻已，<a id="a-Kd"></a>答曰：<a id="a-Ke"></a>“拘翼，<a id="a-Kf"></a>此世有若干种界，<a id="a-Kg"></a>有无量界，<a id="a-Kh"></a>彼随所知界，<a id="a-Ki"></a>即彼界随其力，<a id="a-Kj"></a>随其方便，<a id="a-Kk"></a>一向说此为真谛，<a id="a-Kl"></a>余者虚妄。<a id="a-Km"></a>拘翼，<a id="a-Kn"></a>是故一切沙门、<a id="a-Ko"></a>梵志不同一说、<a id="a-Kp"></a>一欲、<a id="a-Kq"></a>一爱、<a id="a-Kr"></a>一乐、<a id="a-Ks"></a>一意耳！<a id="a-Kt"></a>”</p>
  <p id="aKu">时，<a id="a-Kv"></a>天王释闻已，<a id="a-Kw"></a>白曰：<a id="a-Kx"></a>“唯然，<a id="a-Ky"></a>世尊。<a id="a-Kz"></a>唯然，<a id="a-L0"></a>善逝。<a id="a-L1"></a>唯然，<a id="a-L2"></a>大仙人，<a id="a-L3"></a>此世有若干种界，<a id="a-L4"></a>有无量界，<a id="a-L5"></a>彼随所知界，<a id="a-L6"></a>即彼界随其力，<a id="a-L7"></a>随其方便，<a id="a-L8"></a>一向说此为真谛，<a id="a-L9"></a>余者虚妄。<a id="a-LA"></a>大仙人，<a id="a-LB"></a>以是故，<a id="a-LC"></a>一切沙门、<a id="a-LD"></a>梵志不同一说、<a id="a-LE"></a>一欲、<a id="a-LF"></a>一爱、<a id="a-LG"></a>一乐、<a id="a-LH"></a>一意耳！<a id="a-LI"></a>唯然，<a id="a-LJ"></a>世尊。<a id="a-LK"></a>唯然，<a id="a-LL"></a>善逝。<a id="a-LM"></a>唯然，<a id="a-LN"></a>大仙人，<a id="a-LO"></a>如佛所说法，<a id="a-LP"></a>我悉知之，<a id="a-LQ"></a>我断疑度惑，<a id="a-LR"></a>无有犹豫，<a id="a-LS"></a>闻佛所说故。<a id="a-LT"></a>”</p>
  <p id="aLU">时，<a id="a-LV"></a>天王释闻佛所说，<a id="a-LW"></a>欢喜奉行。</p>
  <p id="aLX">复问曰：<a id="a-LY"></a>“大仙人，<a id="a-LZ"></a>一切沙门、<a id="a-La"></a>梵志得至究竟，<a id="a-Lb"></a>究竟白净、<a id="a-Lc"></a>究竟梵行、<a id="a-Ld"></a>究竟梵行讫耶？<a id="a-Le"></a>”</p>
  <p id="aLf">世尊闻已，<a id="a-Lg"></a>答曰：<a id="a-Lh"></a>“拘翼，<a id="a-Li"></a>不必一切沙门、<a id="a-Lj"></a>梵志得至究竟，<a id="a-Lk"></a>究竟白净、<a id="a-Ll"></a>究竟梵行、<a id="a-Lm"></a>究竟梵行讫。<a id="a-Ln"></a>”</p>
  <p id="aLo">时，<a id="a-Lp"></a>天王释复问曰：<a id="a-Lq"></a>“大仙人，<a id="a-Lr"></a>以何等故，<a id="a-Ls"></a>不必一切沙门、<a id="a-Lt"></a>梵志得至究竟，<a id="a-Lu"></a>究竟白净、<a id="a-Lv"></a>究竟梵行、<a id="a-Lw"></a>究竟梵行讫耶？<a id="a-Lx"></a>”</p>
  <p id="aLy">世尊闻已，<a id="a-Lz"></a>答曰：<a id="a-M0"></a>“拘翼，<a id="a-M1"></a>若有沙门、<a id="a-M2"></a>梵志于无上爱尽，<a id="a-M3"></a>不正善心解脱者，<a id="a-M4"></a>彼不至究竟，<a id="a-M5"></a>不究竟白净，<a id="a-M6"></a>不究竟梵行，<a id="a-M7"></a>不究竟梵行讫。<a id="a-M8"></a>拘翼，<a id="a-M9"></a>若有沙门、<a id="a-MA"></a>梵志于无上爱尽，<a id="a-MB"></a>正善心解脱者，<a id="a-MC"></a>彼至究竟、<a id="a-MD"></a>究竟白净、<a id="a-ME"></a>究竟梵行、<a id="a-MF"></a>究竟梵行讫。<a id="a-MG"></a>”</p>
  <p id="aMH">时，<a id="a-MI"></a>天王释闻已，<a id="a-MJ"></a>白曰：<a id="a-MK"></a>“唯然，<a id="a-ML"></a>世尊。<a id="a-MM"></a>唯然，<a id="a-MN"></a>善逝。<a id="a-MO"></a>唯然，<a id="a-MP"></a>大仙人，<a id="a-MQ"></a>若有沙门、<a id="a-MR"></a>梵志于无上爱尽，<a id="a-MS"></a>不正善心解脱者，<a id="a-MT"></a>彼不至究竟，<a id="a-MU"></a>不究竟白净，<a id="a-MV"></a>不究竟梵行，<a id="a-MW"></a>不究竟梵行讫。<a id="a-MX"></a>大仙人，<a id="a-MY"></a>若有沙门、<a id="a-MZ"></a>梵志，<a id="a-Ma"></a>于无上爱尽，<a id="a-Mb"></a>正善心解脱者，<a id="a-Mc"></a>彼至究竟，<a id="a-Md"></a>究竟白净、<a id="a-Me"></a>究竟梵行、<a id="a-Mf"></a>究竟梵行讫。<a id="a-Mg"></a>唯然，<a id="a-Mh"></a>世尊。<a id="a-Mi"></a>唯然，<a id="a-Mj"></a>善逝。<a id="a-Mk"></a>唯然，<a id="a-Ml"></a>大仙人，<a id="a-Mm"></a>如佛所说法，<a id="a-Mn"></a>我悉知之，<a id="a-Mo"></a>我断疑度惑，<a id="a-Mp"></a>无有犹豫，<a id="a-Mq"></a>闻佛所说故。<a id="a-Mr"></a>”</p>
  <p id="aMs">时，<a id="a-Mt"></a>天王释闻佛所说，<a id="a-Mu"></a>善受善持，<a id="a-Mv"></a>白曰：<a id="a-Mw"></a>“大仙人，<a id="a-Mx"></a>我于长夜有疑惑刺，<a id="a-My"></a>世尊今日而拔出之。<a id="a-Mz"></a>所以者何？<a id="a-N0"></a>谓如来、<a id="a-N1"></a>无所著、<a id="a-N2"></a>等正觉故。<a id="a-N3"></a>”</p>
  <p id="aN4">世尊问曰：<a id="a-N5"></a>“拘翼，<a id="a-N6"></a>汝颇忆昔时曾问余沙门、<a id="a-N7"></a>梵志如此事耶？<a id="a-N8"></a>”</p>
  <p id="aN9">时，<a id="a-NA"></a>天王释答曰：<a id="a-NB"></a>“世尊，<a id="a-NC"></a>唯大仙人自当知之。<a id="a-ND"></a>大仙人，<a id="a-NE"></a>三十三天集在法堂，<a id="a-NF"></a>各怀愁戚，<a id="a-NG"></a>数数叹说：<a id="a-NH"></a>‘我等若值如来、<a id="a-NI"></a>无所著、<a id="a-NJ"></a>等正觉者，<a id="a-NK"></a>必当往见。<a id="a-NL"></a>’大仙人，<a id="a-NM"></a>然我等不得值如来、<a id="a-NN"></a>无所著、<a id="a-NO"></a>等正觉已，<a id="a-NP"></a>便行具足五欲功德。<a id="a-NQ"></a>大仙人，<a id="a-NR"></a>我等放逸，<a id="a-NS"></a>行放逸已，<a id="a-NT"></a>大威德天子于极妙处，<a id="a-NU"></a>即便命终。<a id="a-NV"></a>大仙人，<a id="a-NW"></a>我见大威德天子于极妙处，<a id="a-NX"></a>即命终时，<a id="a-NY"></a>便生极厌，<a id="a-NZ"></a>身毛皆竖：<a id="a-Na"></a>‘莫令我于此处速命终！<a id="a-Nb"></a>’”</p>
  <p id="aNc">“大仙人，<a id="a-Nd"></a>我因此厌、<a id="a-Ne"></a>因此忧戚故，<a id="a-Nf"></a>若见余沙门、<a id="a-Ng"></a>梵志在无事处山林树下，<a id="a-Nh"></a>乐居高岩，<a id="a-Ni"></a>寂无音声，<a id="a-Nj"></a>远离，<a id="a-Nk"></a>无恶，<a id="a-Nl"></a>无有人民，<a id="a-Nm"></a>随顺宴坐，<a id="a-Nn"></a>彼乐远离，<a id="a-No"></a>宴坐安隐，<a id="a-Np"></a>快乐游行。<a id="a-Nq"></a>我见彼已，<a id="a-Nr"></a>便谓是如来、<a id="a-Ns"></a>无所著、<a id="a-Nt"></a>等正觉，<a id="a-Nu"></a>即往奉见。<a id="a-Nv"></a>彼不识我，<a id="a-Nw"></a>而问我言：<a id="a-Nx"></a>‘汝为是谁？<a id="a-Ny"></a>’我时答彼：<a id="a-Nz"></a>‘大仙人，<a id="a-O0"></a>我是天王释。<a id="a-O1"></a>大仙人，<a id="a-O2"></a>我是天王释。<a id="a-O3"></a>’彼复问我：<a id="a-O4"></a>‘我曾见释，<a id="a-O5"></a>亦见释种姓，<a id="a-O6"></a>以何等故名为释？<a id="a-O7"></a>以何等故为释种姓？<a id="a-O8"></a>’我便答彼：<a id="a-O9"></a>‘大仙人，<a id="a-OA"></a>若有来问我事者，<a id="a-OB"></a>我便随所能、<a id="a-OC"></a>随其力而答彼，<a id="a-OD"></a>是故我名为释。<a id="a-OE"></a>’彼作是说：<a id="a-OF"></a>‘我等若随其事以问释者，<a id="a-OG"></a>释亦随其事答我。<a id="a-OH"></a>’彼问我事，<a id="a-OI"></a>我不问彼；<a id="a-OJ"></a>彼归命我，<a id="a-OK"></a>我不归命彼。<a id="a-OL"></a>大仙人，<a id="a-OM"></a>从彼沙门、<a id="a-ON"></a>梵志竟不得威仪法教，<a id="a-OO"></a>况复得如是问耶？<a id="a-OP"></a>”</p>
  <p id="aOQ">时，<a id="a-OR"></a>天王释而说颂曰：</p>
  <p id="aOS">“释往释往已，<a id="a-OT"></a>释今作是说，</p>
  <p id="aOU">远离意所念，<a id="a-OV"></a>除疑诸犹豫。</p>
  <p id="aOW">久远行于世，<a id="a-OX"></a>推求索如来，</p>
  <p id="aOY">见沙门梵志，<a id="a-OZ"></a>在远离宴坐，</p>
  <p id="aOa">谓是正尽觉，<a id="a-Ob"></a>往奉敬礼事。</p>
  <p id="aOc">云何得升进？<a id="a-Od"></a>如是我问彼，</p>
  <p id="aOe">问已不能知，<a id="a-Of"></a>圣道及道迹。</p>
  <p id="aOg">世尊今为我，<a id="a-Oh"></a>若意有所疑，</p>
  <p id="aOi">所念及所思，<a id="a-Oj"></a>其意之所行，</p>
  <p id="aOk">知心隐及现，<a id="a-Ol"></a>明者为我说。</p>
  <p id="aOm">尊佛尊为师，<a id="a-On"></a>尊无著牟尼，</p>
  <p id="aOo">尊断诸结使，<a id="a-Op"></a>自度度众生。</p>
  <p id="aOq">觉者第一觉，<a id="a-Or"></a>御者最上御，</p>
  <p id="aOs">息者尊妙息，<a id="a-Ot"></a>大仙自度度。</p>
  <p id="aOu">故我礼大雄，<a id="a-Ov"></a>稽首人最上，</p>
  <p id="aOw">断绝诸爱刺，<a id="a-Ox"></a>我礼日之亲。<a id="a-Oy"></a>”</p>
  <p id="aOz">于是，<a id="a-P0"></a>世尊问曰：<a id="a-P1"></a>“拘翼，<a id="a-P2"></a>汝颇忆昔时，<a id="a-P3"></a>得如是离，<a id="a-P4"></a>得如是欢喜，<a id="a-P5"></a>谓于我得法喜耶？<a id="a-P6"></a>”</p>
  <p id="aP7">时，<a id="a-P8"></a>天王释答曰：<a id="a-P9"></a>“世尊，<a id="a-PA"></a>唯大仙人自当知之。<a id="a-PB"></a>大仙人，<a id="a-PC"></a>昔一时天及阿修罗而共斗战。<a id="a-PD"></a>大仙人，<a id="a-PE"></a>天及阿修罗共斗战时，<a id="a-PF"></a>我作是念：<a id="a-PG"></a>‘令天得胜破阿修罗，<a id="a-PH"></a>诸天食及阿修罗食，<a id="a-PI"></a>尽令三十三天食。<a id="a-PJ"></a>’大仙人，<a id="a-PK"></a>天及阿修罗共斗战时，<a id="a-PL"></a>天便得胜，<a id="a-PM"></a>破阿修罗，<a id="a-PN"></a>诸天食及阿修罗食，<a id="a-PO"></a>尽令三十三天食。<a id="a-PP"></a>大仙人，<a id="a-PQ"></a>尔时有离有喜，<a id="a-PR"></a>杂刀杖、<a id="a-PS"></a>结怨、<a id="a-PT"></a>斗诤、<a id="a-PU"></a>憎嫉；<a id="a-PV"></a>不得神通，<a id="a-PW"></a>不得觉道，<a id="a-PX"></a>不得涅槃。<a id="a-PY"></a>大仙人，<a id="a-PZ"></a>今日得离得喜，<a id="a-Pa"></a>不杂刀杖、<a id="a-Pb"></a>结怨、<a id="a-Pc"></a>斗诤、<a id="a-Pd"></a>憎嫉；<a id="a-Pe"></a>得通得觉，<a id="a-Pf"></a>亦得涅槃。<a id="a-Pg"></a>”</p>
  <p id="aPh">世尊问曰：<a id="a-Pi"></a>“拘翼，<a id="a-Pj"></a>汝何因得离得喜？<a id="a-Pk"></a>谓于我得法喜耶？<a id="a-Pl"></a>”</p>
  <p id="aPm">时，<a id="a-Pn"></a>天王释答曰：<a id="a-Po"></a>“大仙人，<a id="a-Pp"></a>我作是念：<a id="a-Pq"></a>‘我于此命终，<a id="a-Pr"></a>生于人间，<a id="a-Ps"></a>彼若有族，<a id="a-Pt"></a>极大富乐，<a id="a-Pu"></a>资财无量，<a id="a-Pv"></a>畜牧、<a id="a-Pw"></a>产业不可称计，<a id="a-Px"></a>封户、<a id="a-Py"></a>食邑种种具足，<a id="a-Pz"></a>谓刹利长者族、<a id="a-Q0"></a>梵志长者族、<a id="a-Q1"></a>居士长者族及余族，<a id="a-Q2"></a>极大富乐，<a id="a-Q3"></a>资财无量，<a id="a-Q4"></a>畜牧、<a id="a-Q5"></a>产业不可称计，<a id="a-Q6"></a>封户、<a id="a-Q7"></a>食邑种种具足。<a id="a-Q8"></a>生如是族已，<a id="a-Q9"></a>成就诸根，<a id="a-QA"></a>如来所说法、<a id="a-QB"></a>律有得信者；<a id="a-QC"></a>得信已，<a id="a-QD"></a>剃除须发，<a id="a-QE"></a>著袈裟衣，<a id="a-QF"></a>至信、<a id="a-QG"></a>舍家、<a id="a-QH"></a>无家、<a id="a-QI"></a>学道。<a id="a-QJ"></a>学智，<a id="a-QK"></a>学智已，<a id="a-QL"></a>若得智者，<a id="a-QM"></a>便得究竟智，<a id="a-QN"></a>得究竟边。<a id="a-QO"></a>学智，<a id="a-QP"></a>学智已，<a id="a-QQ"></a>若得智、<a id="a-QR"></a>不得究竟智者，<a id="a-QS"></a>若有诸天，<a id="a-QT"></a>有大福佑，<a id="a-QU"></a>色像巍巍，<a id="a-QV"></a>光耀暐烨，<a id="a-QW"></a>极有威力，<a id="a-QX"></a>安隐快乐，<a id="a-QY"></a>长住宫殿，<a id="a-QZ"></a>生于最上，<a id="a-Qa"></a>我生彼中。<a id="a-Qb"></a>’”</p>
  <p id="aQc">于是，<a id="a-Qd"></a>天王释而说颂曰：</p>
  <p id="aQe">“舍离于天身，<a id="a-Qf"></a>来下生人间，</p>
  <p id="aQg">不愚痴入胎，<a id="a-Qh"></a>随我意所乐。</p>
  <p id="aQi">得身具足已，<a id="a-Qj"></a>逮质直正道，</p>
  <p id="aQk">行具足梵行，<a id="a-Ql"></a>常乐于乞食。</p>
  <p id="aQm">“学智，<a id="a-Qn"></a>学智已，<a id="a-Qo"></a>若得智者，<a id="a-Qp"></a>便得究竟智，<a id="a-Qq"></a>得究竟边。<a id="a-Qr"></a>学智，<a id="a-Qs"></a>学智已，<a id="a-Qt"></a>若得智、<a id="a-Qu"></a>不得究竟智者，<a id="a-Qv"></a>当作最上妙天，<a id="a-Qw"></a>诸天闻名，<a id="a-Qx"></a>色究竟天，<a id="a-Qy"></a>往生彼中。<a id="a-Qz"></a>大仙人，<a id="a-R0"></a>愿当得阿那含。<a id="a-R1"></a>大仙人，<a id="a-R2"></a>我今定得须陀洹。<a id="a-R3"></a>”</p>
  <p id="aR4">世尊问曰：<a id="a-R5"></a>“拘翼，<a id="a-R6"></a>汝何因得此极好、<a id="a-R7"></a>极高、<a id="a-R8"></a>极广差降，<a id="a-R9"></a>而自称说得须陀洹耶？<a id="a-RA"></a>”</p>
  <p id="aRB">时，<a id="a-RC"></a>天王释以偈答曰：</p>
  <p id="aRD">“不更有余尊，<a id="a-RE"></a>唯世尊境界，</p>
  <p id="aRF">得最上差降，<a id="a-RG"></a>未曾有此处。</p>
  <p id="aRH">大仙我此坐，<a id="a-RI"></a>即于此天身，</p>
  <p id="aRJ">我更得增寿，<a id="a-RK"></a>如是自眼见。<a id="a-RL"></a>”</p>
  <p id="aRM">说此法时，<a id="a-RN"></a>天王释远尘离垢，<a id="a-RO"></a>诸法法眼生，<a id="a-RP"></a>及八万诸天亦远尘离垢，<a id="a-RQ"></a>诸法法眼生。<a id="a-RR"></a>于是，<a id="a-RS"></a>天王释见法得法，<a id="a-RT"></a>觉白净法，<a id="a-RU"></a>断疑度惑，<a id="a-RV"></a>更无余尊，<a id="a-RW"></a>不复从他，<a id="a-RX"></a>无有犹豫，<a id="a-RY"></a>已住果证，<a id="a-RZ"></a>于世尊法得无所畏；<a id="a-Ra"></a>即从座起，<a id="a-Rb"></a>稽首佛足，<a id="a-Rc"></a>白曰：<a id="a-Rd"></a>“世尊，<a id="a-Re"></a>我今自归佛、<a id="a-Rf"></a>法及比丘众，<a id="a-Rg"></a>惟愿世尊受我为优婆塞！<a id="a-Rh"></a>从今日始，<a id="a-Ri"></a>终身自归，<a id="a-Rj"></a>乃至命尽。<a id="a-Rk"></a>”</p>
  <p id="aRl">于是，<a id="a-Rm"></a>天王释称叹五结乐子曰：<a id="a-Rn"></a>“善哉！<a id="a-Ro"></a>善哉！<a id="a-Rp"></a>汝五结大益于我。<a id="a-Rq"></a>所以者何？<a id="a-Rr"></a>由汝故，<a id="a-Rs"></a>佛从定寤。<a id="a-Rt"></a>以汝先使世尊从定寤故，<a id="a-Ru"></a>令我等后得见佛。<a id="a-Rv"></a>五结，<a id="a-Rw"></a>我从此归，<a id="a-Rx"></a>以耽浮楼伎乐王女贤月色嫁与汝作妇，<a id="a-Ry"></a>及其父乐王本国拜与汝作伎乐王。<a id="a-Rz"></a>”</p>
  <p id="aS0">于是，<a id="a-S1"></a>天王释告三十三天曰：<a id="a-S2"></a>“汝等共来，<a id="a-S3"></a>若我等本为梵天，<a id="a-S4"></a>住梵天上，<a id="a-S5"></a>再三恭敬礼事者，<a id="a-S6"></a>彼今尽为世尊恭敬礼事。<a id="a-S7"></a>所以者何？<a id="a-S8"></a>世尊梵天，<a id="a-S9"></a>梵天当造化最尊生众生有及当有彼所，<a id="a-SA"></a>可知尽知，<a id="a-SB"></a>可见尽见。<a id="a-SC"></a>”</p>
  <p id="aSD">于是，<a id="a-SE"></a>天王释及三十三天、<a id="a-SF"></a>五结乐子若本为梵天，<a id="a-SG"></a>住梵天上，<a id="a-SH"></a>再三恭敬礼事者，<a id="a-SI"></a>彼尽为世尊恭敬礼事，<a id="a-SJ"></a>稽首如来、<a id="a-SK"></a>无所著、<a id="a-SL"></a>等正觉。<a id="a-SM"></a>于是，<a id="a-SN"></a>天王释及三十三天、<a id="a-SO"></a>五结乐子再三为世尊恭敬礼事，<a id="a-SP"></a>稽首佛足，<a id="a-SQ"></a>绕三匝已，<a id="a-SR"></a>即于彼处忽没不现。</p>
  <p id="aSS">尔时，<a id="a-ST"></a>梵天色像巍巍，<a id="a-SU"></a>光耀暐烨，<a id="a-SV"></a>夜将向旦，<a id="a-SW"></a>往诣佛所，<a id="a-SX"></a>稽首佛足，<a id="a-SY"></a>却住一面，<a id="a-SZ"></a>即时以偈白世尊曰：</p>
  <p id="aSa">“为多饶益义，<a id="a-Sb"></a>见利义曰天，</p>
  <p id="aSc">贤住摩竭国，<a id="a-Sd"></a>婆裟婆问事。<a id="a-Se"></a>”</p>
  <p id="aSf">大仙人说此法时，<a id="a-Sg"></a>天王释远尘离垢，<a id="a-Sh"></a>诸法法眼生，<a id="a-Si"></a>及八万诸天亦远尘离垢，<a id="a-Sj"></a>诸法法眼生。</p>
  <p id="aSk">于是，<a id="a-Sl"></a>世尊告梵天曰：<a id="a-Sm"></a>“如是！<a id="a-Sn"></a>如是！<a id="a-So"></a>如梵天所说：</p>
  <p id="aSp">“为多饶益义，<a id="a-Sq"></a>见利义曰天，</p>
  <p id="aSr">贤住摩竭国，<a id="a-Ss"></a>婆娑婆问事。</p>
  <p id="aSt">“梵天，<a id="a-Su"></a>我说法时，<a id="a-Sv"></a>天王释远尘离垢，<a id="a-Sw"></a>诸法法眼生，<a id="a-Sx"></a>及八万诸天亦远尘离垢，<a id="a-Sy"></a>诸法法眼生。<a id="a-Sz"></a>”</p>
  <p id="aT0">佛说如是，<a id="a-T1"></a>时天王释及三十三天、<a id="a-T2"></a>五结乐子并大梵天闻佛所说，<a id="a-T3"></a>欢喜奉行。</p>
  <p data-pb></p>
  <h2 id="aT4">大品善生经第十九</h2>
  <p id="aT5">我闻如是：<a id="a-T6"></a>一时，<a id="a-T7"></a>佛游王舍城，<a id="a-T8"></a>在饶虾蟆林。<a id="a-T9"></a>尔时，<a id="a-TA"></a>善生居士子，<a id="a-TB"></a>父临终时，<a id="a-TC"></a>因六方故，<a id="a-TD"></a>遗敕其子，<a id="a-TE"></a>善教善诃曰：<a id="a-TF"></a>“善生，<a id="a-TG"></a>我命终后，<a id="a-TH"></a>汝当叉手向六方礼：<a id="a-TI"></a>东方若有众生者，<a id="a-TJ"></a>我尽恭敬、<a id="a-TK"></a>供养、<a id="a-TL"></a>礼事彼，<a id="a-TM"></a>我尽恭敬、<a id="a-TN"></a>供养、<a id="a-TO"></a>礼事彼已，<a id="a-TP"></a>彼亦当恭敬、<a id="a-TQ"></a>供养、<a id="a-TR"></a>礼事我。<a id="a-TS"></a>如是南方、<a id="a-TT"></a>西方、<a id="a-TU"></a>北方、<a id="a-TV"></a>下方、<a id="a-TW"></a>上方，<a id="a-TX"></a>若有众生者，<a id="a-TY"></a>我尽恭敬、<a id="a-TZ"></a>供养、<a id="a-Ta"></a>礼事彼，<a id="a-Tb"></a>我尽恭敬、<a id="a-Tc"></a>供养、<a id="a-Td"></a>礼事彼已，<a id="a-Te"></a>彼亦当恭敬、<a id="a-Tf"></a>供养、<a id="a-Tg"></a>礼事我。<a id="a-Th"></a>”</p>
  <p id="aTi">善生居士子闻父教已，<a id="a-Tj"></a>白父曰：<a id="a-Tk"></a>“唯，<a id="a-Tl"></a>当如尊敕。<a id="a-Tm"></a>”</p>
  <p id="aTn">于是，<a id="a-To"></a>善生居士子，<a id="a-Tp"></a>父命终后，<a id="a-Tq"></a>平旦沐浴，<a id="a-Tr"></a>著新刍磨衣，<a id="a-Ts"></a>手执生拘舍叶，<a id="a-Tt"></a>往至水边，<a id="a-Tu"></a>叉手向六方礼：<a id="a-Tv"></a>“东方若有众生者，<a id="a-Tw"></a>我尽恭敬、<a id="a-Tx"></a>供养、<a id="a-Ty"></a>礼事彼，<a id="a-Tz"></a>我尽恭敬、<a id="a-U0"></a>供养、<a id="a-U1"></a>礼事彼已，<a id="a-U2"></a>彼亦当恭敬、<a id="a-U3"></a>供养、<a id="a-U4"></a>礼事我。<a id="a-U5"></a>如是南方、<a id="a-U6"></a>西方、<a id="a-U7"></a>北方、<a id="a-U8"></a>下方、<a id="a-U9"></a>上方，<a id="a-UA"></a>若有众生者，<a id="a-UB"></a>我尽恭敬、<a id="a-UC"></a>供养、<a id="a-UD"></a>礼事彼，<a id="a-UE"></a>我尽恭敬、<a id="a-UF"></a>供养、<a id="a-UG"></a>礼事彼已，<a id="a-UH"></a>彼亦当恭敬、<a id="a-UI"></a>供养、<a id="a-UJ"></a>礼事我。<a id="a-UK"></a>”</p>
  <p id="aUL">彼时，<a id="a-UM"></a>世尊过夜平旦，<a id="a-UN"></a>著衣持钵，<a id="a-UO"></a>入王舍城而行乞食。<a id="a-UP"></a>世尊入王舍城乞食时，<a id="a-UQ"></a>遥见善生居士子平旦沐浴，<a id="a-UR"></a>著新刍磨衣，<a id="a-US"></a>手执生拘舍叶，<a id="a-UT"></a>往至水边，<a id="a-UU"></a>叉手向六方礼：<a id="a-UV"></a>“东方若有众生者，<a id="a-UW"></a>我尽恭敬、<a id="a-UX"></a>供养、<a id="a-UY"></a>礼事彼，<a id="a-UZ"></a>我尽恭敬、<a id="a-Ua"></a>供养、<a id="a-Ub"></a>礼事彼已，<a id="a-Uc"></a>彼亦当恭敬、<a id="a-Ud"></a>供养、<a id="a-Ue"></a>礼事我。<a id="a-Uf"></a>如是南方、<a id="a-Ug"></a>西方、<a id="a-Uh"></a>北方、<a id="a-Ui"></a>下方、<a id="a-Uj"></a>上方，<a id="a-Uk"></a>若有众生者，<a id="a-Ul"></a>我尽恭敬、<a id="a-Um"></a>供养、<a id="a-Un"></a>礼事彼，<a id="a-Uo"></a>我尽恭敬、<a id="a-Up"></a>供养、<a id="a-Uq"></a>礼事彼已，<a id="a-Ur"></a>彼亦当恭敬、<a id="a-Us"></a>供养、<a id="a-Ut"></a>礼事我。<a id="a-Uu"></a>”</p>
  <p id="aUv">世尊见已，<a id="a-Uw"></a>往至善生居士子所，<a id="a-Ux"></a>问曰：<a id="a-Uy"></a>“居士子，<a id="a-Uz"></a>受何沙门、<a id="a-V0"></a>梵志教？<a id="a-V1"></a>教汝恭敬、<a id="a-V2"></a>供养、<a id="a-V3"></a>礼事，<a id="a-V4"></a>平旦沐浴，<a id="a-V5"></a>著新刍磨衣，<a id="a-V6"></a>手执生拘舍叶，<a id="a-V7"></a>往至水边，<a id="a-V8"></a>叉手向六方礼：<a id="a-V9"></a>东方若有众生者，<a id="a-VA"></a>我尽恭敬、<a id="a-VB"></a>供养、<a id="a-VC"></a>礼事彼，<a id="a-VD"></a>我尽恭敬、<a id="a-VE"></a>供养、<a id="a-VF"></a>礼事彼已，<a id="a-VG"></a>彼亦当恭敬、<a id="a-VH"></a>供养、<a id="a-VI"></a>礼事我。<a id="a-VJ"></a>如是南方、<a id="a-VK"></a>西方、<a id="a-VL"></a>北方、<a id="a-VM"></a>下方、<a id="a-VN"></a>上方，<a id="a-VO"></a>若有众生者，<a id="a-VP"></a>我尽恭敬、<a id="a-VQ"></a>供养、<a id="a-VR"></a>礼事彼，<a id="a-VS"></a>我尽恭敬、<a id="a-VT"></a>供养、<a id="a-VU"></a>礼事彼已，<a id="a-VV"></a>彼亦当恭敬、<a id="a-VW"></a>供养、<a id="a-VX"></a>礼事我耶？<a id="a-VY"></a>”</p>
  <p id="aVZ">善生居士子答曰：<a id="a-Va"></a>“世尊，<a id="a-Vb"></a>我不受余沙门、<a id="a-Vc"></a>梵志教也。<a id="a-Vd"></a>世尊，<a id="a-Ve"></a>我父临命终时，<a id="a-Vf"></a>因六方故，<a id="a-Vg"></a>遗敕于我，<a id="a-Vh"></a>善教善诃曰：<a id="a-Vi"></a>‘善生，<a id="a-Vj"></a>我命终后，<a id="a-Vk"></a>汝当叉手向六方礼：<a id="a-Vl"></a>东方若有众生者，<a id="a-Vm"></a>我尽恭敬、<a id="a-Vn"></a>供养、<a id="a-Vo"></a>礼事彼，<a id="a-Vp"></a>我尽恭敬、<a id="a-Vq"></a>供养、<a id="a-Vr"></a>礼事彼已，<a id="a-Vs"></a>彼亦当恭敬、<a id="a-Vt"></a>供养、<a id="a-Vu"></a>礼事我。<a id="a-Vv"></a>如是南方、<a id="a-Vw"></a>西方、<a id="a-Vx"></a>北方、<a id="a-Vy"></a>下方、<a id="a-Vz"></a>上方，<a id="a-W0"></a>若有众生者，<a id="a-W1"></a>我尽恭敬、<a id="a-W2"></a>供养、<a id="a-W3"></a>礼事彼，<a id="a-W4"></a>我尽恭敬、<a id="a-W5"></a>供养、<a id="a-W6"></a>礼事彼已，<a id="a-W7"></a>彼亦当恭敬、<a id="a-W8"></a>供养、<a id="a-W9"></a>礼事我。<a id="a-WA"></a>’世尊，<a id="a-WB"></a>我受父遗教，<a id="a-WC"></a>恭敬、<a id="a-WD"></a>供养、<a id="a-WE"></a>礼事故，<a id="a-WF"></a>平旦沐浴，<a id="a-WG"></a>著新刍磨衣，<a id="a-WH"></a>手执生拘舍叶，<a id="a-WI"></a>往至水边，<a id="a-WJ"></a>叉手向六方礼：<a id="a-WK"></a>东方若有众生者，<a id="a-WL"></a>我尽恭敬、<a id="a-WM"></a>供养、<a id="a-WN"></a>礼事彼，<a id="a-WO"></a>我尽恭敬、<a id="a-WP"></a>供养、<a id="a-WQ"></a>礼事彼已，<a id="a-WR"></a>彼亦当恭敬、<a id="a-WS"></a>供养、<a id="a-WT"></a>礼事我。<a id="a-WU"></a>如是南方、<a id="a-WV"></a>西方、<a id="a-WW"></a>北方、<a id="a-WX"></a>下方、<a id="a-WY"></a>上方，<a id="a-WZ"></a>若有众生者，<a id="a-Wa"></a>我尽恭敬、<a id="a-Wb"></a>供养、<a id="a-Wc"></a>礼事彼，<a id="a-Wd"></a>我尽恭敬、<a id="a-We"></a>供养、<a id="a-Wf"></a>礼事彼已，<a id="a-Wg"></a>彼亦当恭敬、<a id="a-Wh"></a>供养、<a id="a-Wi"></a>礼事我。<a id="a-Wj"></a>”</p>
  <p id="aWk">世尊闻已，<a id="a-Wl"></a>告曰：<a id="a-Wm"></a>“居士子，<a id="a-Wn"></a>我说有六方，<a id="a-Wo"></a>不说无也。<a id="a-Wp"></a>居士子，<a id="a-Wq"></a>若有人善别六方，<a id="a-Wr"></a>离四方恶不善业垢，<a id="a-Ws"></a>彼于现法可敬可重，<a id="a-Wt"></a>身坏命终，<a id="a-Wu"></a>必至善处，<a id="a-Wv"></a>上生天中。<a id="a-Ww"></a>居士子，<a id="a-Wx"></a>众生有四种业、<a id="a-Wy"></a>四种秽。<a id="a-Wz"></a>云何为四？<a id="a-X0"></a>居士子，<a id="a-X1"></a>杀生者，<a id="a-X2"></a>是众生业种、<a id="a-X3"></a>秽种；<a id="a-X4"></a>不与取、<a id="a-X5"></a>邪淫、<a id="a-X6"></a>妄言者，<a id="a-X7"></a>是众生业种、<a id="a-X8"></a>秽种。<a id="a-X9"></a>”</p>
  <p id="aXA">于是，<a id="a-XB"></a>世尊说此颂曰：</p>
  <p id="aXC">“杀生不与取，<a id="a-XD"></a>邪淫犯他妻，</p>
  <p id="aXE">所言不真实，<a id="a-XF"></a>慧者不称誉。</p>
  <p id="aXG">“居士子，<a id="a-XH"></a>人因四事故，<a id="a-XI"></a>便得多罪。<a id="a-XJ"></a>云何为四？<a id="a-XK"></a>行欲、<a id="a-XL"></a>行恚、<a id="a-XM"></a>行怖、<a id="a-XN"></a>行痴。<a id="a-XO"></a>”</p>
  <p id="aXP">于是，<a id="a-XQ"></a>世尊说此颂曰：</p>
  <p id="aXR">“欲恚怖及痴，<a id="a-XS"></a>行恶非法行，</p>
  <p id="aXT">彼必灭名称，<a id="a-XU"></a>如月向尽没。</p>
  <p id="aXV">“居士子，<a id="a-XW"></a>人因四事故，<a id="a-XX"></a>便得多福。<a id="a-XY"></a>云何为四？<a id="a-XZ"></a>不行欲、<a id="a-Xa"></a>不行恚、<a id="a-Xb"></a>不行怖、<a id="a-Xc"></a>不行痴。<a id="a-Xd"></a>”</p>
  <p id="aXe">于是，<a id="a-Xf"></a>世尊说此颂曰：</p>
  <p id="aXg">“断欲无恚怖，<a id="a-Xh"></a>无痴行法行，</p>
  <p id="aXi">彼名称普闻，<a id="a-Xj"></a>如月渐盛满。</p>
  <p id="aXk">“居士子，<a id="a-Xl"></a>求财物者，<a id="a-Xm"></a>当知有六非道。<a id="a-Xn"></a>云何为六？<a id="a-Xo"></a>一曰、<a id="a-Xp"></a>种种戏求财物者为非道，<a id="a-Xq"></a>二曰、<a id="a-Xr"></a>非时行求财物者为非道，<a id="a-Xs"></a>三曰、<a id="a-Xt"></a>饮酒放逸求财物者为非道，<a id="a-Xu"></a>四曰、<a id="a-Xv"></a>亲近恶知识求财物者为非道，<a id="a-Xw"></a>五曰、<a id="a-Xx"></a>常喜妓乐求财物者为非道，<a id="a-Xy"></a>六曰、<a id="a-Xz"></a>懒惰求财物者为非道。</p>
  <p id="aY0">“居士子，<a id="a-Y1"></a>若人种种戏者，<a id="a-Y2"></a>当知有六灾患。<a id="a-Y3"></a>云何为六？<a id="a-Y4"></a>一者、<a id="a-Y5"></a>负则生怨，<a id="a-Y6"></a>二者、<a id="a-Y7"></a>失则生耻，<a id="a-Y8"></a>三者、<a id="a-Y9"></a>负则眠不安，<a id="a-YA"></a>四者、<a id="a-YB"></a>令怨家怀喜，<a id="a-YC"></a>五者、<a id="a-YD"></a>使宗亲怀忧，<a id="a-YE"></a>六者、<a id="a-YF"></a>在众所说人不信用。<a id="a-YG"></a>居士子，<a id="a-YH"></a>人博戏者，<a id="a-YI"></a>不经营作事；<a id="a-YJ"></a>作事不营，<a id="a-YK"></a>则功业不成；<a id="a-YL"></a>未得财物，<a id="a-YM"></a>则不能得；<a id="a-YN"></a>本有财物，<a id="a-YO"></a>便转消耗。</p>
  <p id="aYP">“居士子，<a id="a-YQ"></a>人非时行者，<a id="a-YR"></a>当知有六灾患。<a id="a-YS"></a>云何为六？<a id="a-YT"></a>一者、<a id="a-YU"></a>不自护，<a id="a-YV"></a>二者、<a id="a-YW"></a>不护财物，<a id="a-YX"></a>三者、<a id="a-YY"></a>不护妻子，<a id="a-YZ"></a>四者、<a id="a-Ya"></a>为人所疑，<a id="a-Yb"></a>五者、<a id="a-Yc"></a>多生苦患，<a id="a-Yd"></a>六者、<a id="a-Ye"></a>为人所谤。<a id="a-Yf"></a>居士子，<a id="a-Yg"></a>人非时行者，<a id="a-Yh"></a>不经营作事；<a id="a-Yi"></a>作事不营，<a id="a-Yj"></a>则功业不成；<a id="a-Yk"></a>未得财物，<a id="a-Yl"></a>则不能得；<a id="a-Ym"></a>本有财物，<a id="a-Yn"></a>便转消耗。</p>
  <p id="aYo">“居士子，<a id="a-Yp"></a>若人饮酒放逸者，<a id="a-Yq"></a>当知有六灾患：<a id="a-Yr"></a>一者、<a id="a-Ys"></a>现财物失，<a id="a-Yt"></a>二者、<a id="a-Yu"></a>多有疾患，<a id="a-Yv"></a>三者、<a id="a-Yw"></a>增诸斗诤，<a id="a-Yx"></a>四者、<a id="a-Yy"></a>隐藏发露，<a id="a-Yz"></a>五者、<a id="a-Z0"></a>不称不护，<a id="a-Z1"></a>六者、<a id="a-Z2"></a>灭慧生痴。<a id="a-Z3"></a>居士子，<a id="a-Z4"></a>人饮酒放逸者，<a id="a-Z5"></a>不经营作事；<a id="a-Z6"></a>作事不营，<a id="a-Z7"></a>则功业不成；<a id="a-Z8"></a>未得财物，<a id="a-Z9"></a>则不能得；<a id="a-ZA"></a>本有财物，<a id="a-ZB"></a>便转消耗。</p>
  <p id="aZC">“居士子，<a id="a-ZD"></a>若人亲近恶知识者，<a id="a-ZE"></a>当知有六灾患。<a id="a-ZF"></a>云何为六？<a id="a-ZG"></a>一者、<a id="a-ZH"></a>亲近贼，<a id="a-ZI"></a>二者、<a id="a-ZJ"></a>亲近欺诳，<a id="a-ZK"></a>三者、<a id="a-ZL"></a>亲近狂醉，<a id="a-ZM"></a>四者、<a id="a-ZN"></a>亲近放恣，<a id="a-ZO"></a>五者、<a id="a-ZP"></a>逐会嬉戏，<a id="a-ZQ"></a>六者、<a id="a-ZR"></a>以此为亲友，<a id="a-ZS"></a>以此为伴侣。<a id="a-ZT"></a>居士子，<a id="a-ZU"></a>若人亲近恶如识者，<a id="a-ZV"></a>不经营作事；<a id="a-ZW"></a>作事不营，<a id="a-ZX"></a>则功业不成；<a id="a-ZY"></a>未得财物，<a id="a-ZZ"></a>则不能得；<a id="a-Za"></a>本有财物，<a id="a-Zb"></a>便转消耗。</p>
  <p id="aZc">“居士子，<a id="a-Zd"></a>若人喜伎乐者，<a id="a-Ze"></a>当知有六灾患。<a id="a-Zf"></a>云何为六？<a id="a-Zg"></a>一者、<a id="a-Zh"></a>喜闻歌，<a id="a-Zi"></a>二者、<a id="a-Zj"></a>喜见舞，<a id="a-Zk"></a>三者、<a id="a-Zl"></a>喜往作乐，<a id="a-Zm"></a>四者、<a id="a-Zn"></a>喜见弄铃，<a id="a-Zo"></a>五者、<a id="a-Zp"></a>喜拍两手，<a id="a-Zq"></a>六者、<a id="a-Zr"></a>喜大聚会。<a id="a-Zs"></a>居士子，<a id="a-Zt"></a>若人喜伎乐者，<a id="a-Zu"></a>不经营作事；<a id="a-Zv"></a>作事不营，<a id="a-Zw"></a>则功业不成；<a id="a-Zx"></a>未得财物，<a id="a-Zy"></a>则不能得；<a id="a-Zz"></a>本有财物，<a id="a-a0"></a>便转消耗。</p>
  <p id="aa1">“居士子，<a id="a-a2"></a>若有懒惰者，<a id="a-a3"></a>当知有六灾患。<a id="a-a4"></a>云何为六？<a id="a-a5"></a>一者、<a id="a-a6"></a>大早不作业，<a id="a-a7"></a>二者、<a id="a-a8"></a>大晚不作业，<a id="a-a9"></a>三者、<a id="a-aA"></a>大寒不作业，<a id="a-aB"></a>四者、<a id="a-aC"></a>大热不作业，<a id="a-aD"></a>五者、<a id="a-aE"></a>大饱不作业，<a id="a-aF"></a>六者、<a id="a-aG"></a>大饥不作业。<a id="a-aH"></a>居士子，<a id="a-aI"></a>若人懒惰者，<a id="a-aJ"></a>不经营作事；<a id="a-aK"></a>作事不营，<a id="a-aL"></a>则功业不成；<a id="a-aM"></a>未得财物，<a id="a-aN"></a>则不能得；<a id="a-aO"></a>本有财物，<a id="a-aP"></a>便转消耗。<a id="a-aQ"></a>”</p>
  <p id="aaR">于是，<a id="a-aS"></a>世尊说此颂曰：</p>
  <p id="aaT">“种种戏逐色，<a id="a-aU"></a>嗜酒喜作乐，</p>
  <p id="aaV">亲近恶知识，<a id="a-aW"></a>懒惰不作业，</p>
  <p id="aaX">放恣不自护，<a id="a-aY"></a>此处坏败人。</p>
  <p id="aaZ">行来不防护，<a id="a-aa"></a>邪淫犯他妻，</p>
  <p id="aab">心中常结怨，<a id="a-ac"></a>求愿无有利，</p>
  <p id="aad">饮酒念女色，<a id="a-ae"></a>此处坏败人。</p>
  <p id="aaf">重作不善行，<a id="a-ag"></a>佷戾不受教，</p>
  <p id="aah">骂沙门梵志，<a id="a-ai"></a>颠倒有邪见，</p>
  <p id="aaj">凶暴行黑业，<a id="a-ak"></a>此处坏败人。</p>
  <p id="aal">自乏无财物，<a id="a-am"></a>饮酒失衣被，</p>
  <p id="aan">负债如涌泉，<a id="a-ao"></a>彼必坏门族。</p>
  <p id="aap">数往至酒炉，<a id="a-aq"></a>亲近恶朋友，</p>
  <p id="aar">应得财不得，<a id="a-as"></a>是伴党为乐。</p>
  <p id="aat">多有恶朋友，<a id="a-au"></a>常随不善伴，</p>
  <p id="aav">今世及后世，<a id="a-aw"></a>二俱得败坏。</p>
  <p id="aax">人习恶转减，<a id="a-ay"></a>习善转兴盛，</p>
  <p id="aaz">习胜者转增，<a id="a-b0"></a>是故当习胜。</p>
  <p id="ab1">习升则得升，<a id="a-b2"></a>常逮智慧升，</p>
  <p id="ab3">转获清净戒，<a id="a-b4"></a>及与微妙止。</p>
  <p id="ab5">昼则喜眠卧，<a id="a-b6"></a>夜则好游行，</p>
  <p id="ab7">放逸常饮酒，<a id="a-b8"></a>居家不得成。</p>
  <p id="ab9">大寒及大热，<a id="a-bA"></a>谓有懒惰人，</p>
  <p id="abB">至竟不成业，<a id="a-bC"></a>终不获财利。</p>
  <p id="abD">若寒及大热，<a id="a-bE"></a>不计犹如草，</p>
  <p id="abF">若人作是业，<a id="a-bG"></a>彼终不失乐。</p>
  <p id="abH">“居士子，<a id="a-bI"></a>有四不亲而似亲。<a id="a-bJ"></a>云何为四？<a id="a-bK"></a>一者、<a id="a-bL"></a>知事非亲似如亲，<a id="a-bM"></a>二者、<a id="a-bN"></a>面前爱言非亲似如亲，<a id="a-bO"></a>三者、<a id="a-bP"></a>言语非亲似如亲，<a id="a-bQ"></a>四者、<a id="a-bR"></a>恶趣伴非亲似如亲。<a id="a-bS"></a>居士子，<a id="a-bT"></a>因四事故，<a id="a-bU"></a>知事非亲似如亲。<a id="a-bV"></a>云何为四？<a id="a-bW"></a>一者、<a id="a-bX"></a>以知事夺财，<a id="a-bY"></a>二者、<a id="a-bZ"></a>以少取多，<a id="a-ba"></a>三者、<a id="a-bb"></a>或以恐怖，<a id="a-bc"></a>四者、<a id="a-bd"></a>或为利狎习。<a id="a-be"></a>”</p>
  <p id="abf">于是，<a id="a-bg"></a>世尊说此颂曰：</p>
  <p id="abh">“人以知为事，<a id="a-bi"></a>言语至柔软，</p>
  <p id="abj">怖为利狎习，<a id="a-bk"></a>知非亲如亲，</p>
  <p id="abl">常当远离彼，<a id="a-bm"></a>如道有恐怖。</p>
  <p id="abn">“居士子，<a id="a-bo"></a>因四事故，<a id="a-bp"></a>面前爱言非亲似如亲。<a id="a-bq"></a>云何为四？<a id="a-br"></a>一者、<a id="a-bs"></a>制妙事，<a id="a-bt"></a>二者、<a id="a-bu"></a>教作恶，<a id="a-bv"></a>三者、<a id="a-bw"></a>面前称誉，<a id="a-bx"></a>四者、<a id="a-by"></a>背说其恶。<a id="a-bz"></a>”</p>
  <p id="ac0">于是，<a id="a-c1"></a>世尊说此颂曰：</p>
  <p id="ac2">“若制妙善法，<a id="a-c3"></a>教作恶不善，</p>
  <p id="ac4">对面前称誉，<a id="a-c5"></a>背后说其恶，</p>
  <p id="ac6">若知妙及恶，<a id="a-c7"></a>亦复觉二说，</p>
  <p id="ac8">是亲不可亲，<a id="a-c9"></a>知彼人如是，</p>
  <p id="acA">常当远离彼，<a id="a-cB"></a>如道有恐怖。</p>
  <p id="acC">“居士子，<a id="a-cD"></a>因四事故，<a id="a-cE"></a>言语非亲似如亲。<a id="a-cF"></a>云何为四？<a id="a-cG"></a>一者、<a id="a-cH"></a>认过去事，<a id="a-cI"></a>二者、<a id="a-cJ"></a>必辩当来事，<a id="a-cK"></a>三者、<a id="a-cL"></a>虚不真说，<a id="a-cM"></a>四者、<a id="a-cN"></a>现事必灭，<a id="a-cO"></a>我当作不作认说。<a id="a-cP"></a>”</p>
  <p id="acQ">于是，<a id="a-cR"></a>世尊说此颂曰：</p>
  <p id="acS">“认过及未来，<a id="a-cT"></a>虚论现灭事，</p>
  <p id="acU">当作不作说，<a id="a-cV"></a>知非亲如亲，</p>
  <p id="acW">常当远离彼，<a id="a-cX"></a>如道有恐怖。</p>
  <p id="acY">“居士子，<a id="a-cZ"></a>因四事故，<a id="a-ca"></a>恶趣伴非亲似如亲。<a id="a-cb"></a>云何为四？<a id="a-cc"></a>一者、<a id="a-cd"></a>教种种戏，<a id="a-ce"></a>二者、<a id="a-cf"></a>教非时行，<a id="a-cg"></a>三者、<a id="a-ch"></a>教令饮酒，<a id="a-ci"></a>四者、<a id="a-cj"></a>教亲近恶知识。<a id="a-ck"></a>”</p>
  <p id="acl">于是，<a id="a-cm"></a>世尊说此颂曰：</p>
  <p id="acn">“教若干种戏，<a id="a-co"></a>饮酒犯他妻，</p>
  <p id="acp">习下不习胜，<a id="a-cq"></a>彼灭如月尽，</p>
  <p id="acr">常当远离彼，<a id="a-cs"></a>如道有恐怖。</p>
  <p id="act">“居士子，<a id="a-cu"></a>善亲当知有四种。<a id="a-cv"></a>云何为四？<a id="a-cw"></a>一者、<a id="a-cx"></a>同苦乐，<a id="a-cy"></a>当知是善亲；<a id="a-cz"></a>二者、<a id="a-d0"></a>愍念，<a id="a-d1"></a>当知是善亲；<a id="a-d2"></a>三者、<a id="a-d3"></a>求利，<a id="a-d4"></a>当知是善亲；<a id="a-d5"></a>四者、<a id="a-d6"></a>饶益，<a id="a-d7"></a>当知是善亲。<a id="a-d8"></a>居士子，<a id="a-d9"></a>因四事故同苦乐，<a id="a-dA"></a>当知是善亲。<a id="a-dB"></a>云何为四？<a id="a-dC"></a>一者、<a id="a-dD"></a>为彼舍己，<a id="a-dE"></a>二者、<a id="a-dF"></a>为彼舍财，<a id="a-dG"></a>三者、<a id="a-dH"></a>为彼舍妻子，<a id="a-dI"></a>四者、<a id="a-dJ"></a>所说堪忍。<a id="a-dK"></a>”</p>
  <p id="adL">于是，<a id="a-dM"></a>世尊说此颂曰：</p>
  <p id="adN">“舍欲财妻子，<a id="a-dO"></a>所说能堪忍，</p>
  <p id="adP">知亲同苦乐，<a id="a-dQ"></a>慧者当狎习。</p>
  <p id="adR">“居士子，<a id="a-dS"></a>因四事故愍念，<a id="a-dT"></a>当知是善亲。<a id="a-dU"></a>云何为四？<a id="a-dV"></a>一者、<a id="a-dW"></a>教妙法，<a id="a-dX"></a>二者、<a id="a-dY"></a>制恶法，<a id="a-dZ"></a>三者、<a id="a-da"></a>面前称说，<a id="a-db"></a>四者、<a id="a-dc"></a>却怨家。<a id="a-dd"></a>”</p>
  <p id="ade">于是，<a id="a-df"></a>世尊说此颂曰：</p>
  <p id="adg">“教妙善制恶，<a id="a-dh"></a>面称却怨家，</p>
  <p id="adi">知善亲愍念，<a id="a-dj"></a>慧者当狎习。</p>
  <p id="adk">“居士子，<a id="a-dl"></a>因四事故求利，<a id="a-dm"></a>当知是善亲。<a id="a-dn"></a>云何为四？<a id="a-do"></a>一者、<a id="a-dp"></a>密事发露，<a id="a-dq"></a>二者、<a id="a-dr"></a>密不覆藏，<a id="a-ds"></a>三者、<a id="a-dt"></a>得利为喜，<a id="a-du"></a>四者、<a id="a-dv"></a>不得利不忧。<a id="a-dw"></a>”</p>
  <p id="adx">于是，<a id="a-dy"></a>世尊说此颂曰：</p>
  <p id="adz">“密事露不藏，<a id="a-e0"></a>利喜无不忧，</p>
  <p id="ae1">知善亲求利，<a id="a-e2"></a>慧者当狎习。</p>
  <p id="ae3">“居士子，<a id="a-e4"></a>因四事故饶益，<a id="a-e5"></a>当知是善亲。<a id="a-e6"></a>云何为四？<a id="a-e7"></a>一者、<a id="a-e8"></a>知财物尽，<a id="a-e9"></a>二者、<a id="a-eA"></a>知财物尽已便给与物，<a id="a-eB"></a>三者、<a id="a-eC"></a>见放逸教诃，<a id="a-eD"></a>四者、<a id="a-eE"></a>常以愍念。<a id="a-eF"></a>”于是，<a id="a-eG"></a>世尊说此颂曰：</p>
  <p id="aeH">“知财尽与物，<a id="a-eI"></a>放逸教愍念，</p>
  <p id="aeJ">知善亲饶益，<a id="a-eK"></a>慧者当狎习。</p>
  <p id="aeL">“居士子，<a id="a-eM"></a>圣法、<a id="a-eN"></a>律中有六方：<a id="a-eO"></a>东方、<a id="a-eP"></a>南方、<a id="a-eQ"></a>西方、<a id="a-eR"></a>北方、<a id="a-eS"></a>下方、<a id="a-eT"></a>上方。<a id="a-eU"></a>居士子，<a id="a-eV"></a>如东方者，<a id="a-eW"></a>如是子观父母，<a id="a-eX"></a>子当以五事奉敬供养父母。<a id="a-eY"></a>云何为五？<a id="a-eZ"></a>一者、<a id="a-ea"></a>增益财物，<a id="a-eb"></a>二者、<a id="a-ec"></a>备办众事，<a id="a-ed"></a>三者、<a id="a-ee"></a>所欲则奉，<a id="a-ef"></a>四者、<a id="a-eg"></a>自恣不违，<a id="a-eh"></a>五者、<a id="a-ei"></a>所有私物尽以奉上。<a id="a-ej"></a>子以此五事奉敬供养父母，<a id="a-ek"></a>父母亦以五事善念其子。<a id="a-el"></a>云何为五？<a id="a-em"></a>一者、<a id="a-en"></a>爱念儿子，<a id="a-eo"></a>二者、<a id="a-ep"></a>供给无乏，<a id="a-eq"></a>三者、<a id="a-er"></a>令子不负债，<a id="a-es"></a>四者、<a id="a-et"></a>婚娶称可，<a id="a-eu"></a>五者、<a id="a-ev"></a>父母可意所有财物尽以付子。<a id="a-ew"></a>父母以此五事善念其子。<a id="a-ex"></a>居士子，<a id="a-ey"></a>如是东方二俱分别。<a id="a-ez"></a>居士子，<a id="a-f0"></a>圣法、<a id="a-f1"></a>律中东方者，<a id="a-f2"></a>谓子、<a id="a-f3"></a>父母也。<a id="a-f4"></a>居士子，<a id="a-f5"></a>若慈孝父母者，<a id="a-f6"></a>必有增益，<a id="a-f7"></a>则无衰耗。</p>
  <p id="af8">“居士子，<a id="a-f9"></a>如南方者，<a id="a-fA"></a>如是弟子观师，<a id="a-fB"></a>弟子当以五事恭敬供养于师。<a id="a-fC"></a>云何为五？<a id="a-fD"></a>一者、<a id="a-fE"></a>善恭顺，<a id="a-fF"></a>二者、<a id="a-fG"></a>善承事，<a id="a-fH"></a>三者、<a id="a-fI"></a>速起，<a id="a-fJ"></a>四者、<a id="a-fK"></a>所作业善，<a id="a-fL"></a>五者、<a id="a-fM"></a>能奉敬师。<a id="a-fN"></a>弟子以此五事恭敬供养于师，<a id="a-fO"></a>师亦以五事善念弟子。<a id="a-fP"></a>云何为五？<a id="a-fQ"></a>一者、<a id="a-fR"></a>教技术，<a id="a-fS"></a>二者、<a id="a-fT"></a>速教，<a id="a-fU"></a>三者、<a id="a-fV"></a>尽教所知，<a id="a-fW"></a>四者、<a id="a-fX"></a>安处善方，<a id="a-fY"></a>五者、<a id="a-fZ"></a>付嘱善知识。<a id="a-fa"></a>师以此五事善念弟子。<a id="a-fb"></a>居士子，<a id="a-fc"></a>如是南方二俱分别。<a id="a-fd"></a>居士子，<a id="a-fe"></a>圣法、<a id="a-ff"></a>律中南方者，<a id="a-fg"></a>谓弟子、<a id="a-fh"></a>师也。<a id="a-fi"></a>居士子，<a id="a-fj"></a>若人慈顺于师者，<a id="a-fk"></a>必有增益，<a id="a-fl"></a>则无衰耗。</p>
  <p id="afm">“居士子，<a id="a-fn"></a>如西方者，<a id="a-fo"></a>如是夫观妻子，<a id="a-fp"></a>夫当以五事爱敬供给妻子。<a id="a-fq"></a>云何为五？<a id="a-fr"></a>一者、<a id="a-fs"></a>怜念妻子，<a id="a-ft"></a>二者、<a id="a-fu"></a>不轻慢，<a id="a-fv"></a>三者、<a id="a-fw"></a>为作璎珞严具，<a id="a-fx"></a>四者、<a id="a-fy"></a>于家中得自在，<a id="a-fz"></a>五者、<a id="a-g0"></a>念妻亲亲。<a id="a-g1"></a>夫以此五事爱敬供给妻子，<a id="a-g2"></a>妻子当以十三事善敬顺夫。<a id="a-g3"></a>云何十三？<a id="a-g4"></a>一者、<a id="a-g5"></a>重爱敬夫，<a id="a-g6"></a>二者、<a id="a-g7"></a>重供养夫，<a id="a-g8"></a>三者、<a id="a-g9"></a>善念其夫，<a id="a-gA"></a>四者、<a id="a-gB"></a>摄持作业，<a id="a-gC"></a>五者、<a id="a-gD"></a>善摄眷属，<a id="a-gE"></a>六者、<a id="a-gF"></a>前以瞻侍，<a id="a-gG"></a>七者、<a id="a-gH"></a>后以爱行，<a id="a-gI"></a>八者、<a id="a-gJ"></a>言以诚实，<a id="a-gK"></a>九者、<a id="a-gL"></a>不禁制门，<a id="a-gM"></a>十者、<a id="a-gN"></a>见来赞善，<a id="a-gO"></a>十一者、<a id="a-gP"></a>敷设床待，<a id="a-gQ"></a>十二者、<a id="a-gR"></a>施设净美丰饶饮食，<a id="a-gS"></a>十三者、<a id="a-gT"></a>供养沙门、<a id="a-gU"></a>梵志。<a id="a-gV"></a>妻子以此十三事善敬顺夫。<a id="a-gW"></a>居士子，<a id="a-gX"></a>如是西方二俱分别。<a id="a-gY"></a>居士子，<a id="a-gZ"></a>圣法、<a id="a-ga"></a>律中西方者，<a id="a-gb"></a>谓夫、<a id="a-gc"></a>妻子也。<a id="a-gd"></a>居士子，<a id="a-ge"></a>若人慈愍妻子者，<a id="a-gf"></a>必有增益，<a id="a-gg"></a>则无衰耗。</p>
  <p id="agh">“居士子，<a id="a-gi"></a>如北方者，<a id="a-gj"></a>如是大家观奴婢、<a id="a-gk"></a>使人，<a id="a-gl"></a>大家当以五事愍念给恤奴婢、<a id="a-gm"></a>使人。<a id="a-gn"></a>云何为五？<a id="a-go"></a>一者、<a id="a-gp"></a>随其力而作业，<a id="a-gq"></a>二者、<a id="a-gr"></a>随时食之，<a id="a-gs"></a>三者、<a id="a-gt"></a>随时饮之，<a id="a-gu"></a>四者、<a id="a-gv"></a>及日休息，<a id="a-gw"></a>五者、<a id="a-gx"></a>病给汤药。<a id="a-gy"></a>大家以此五事愍念给恤奴婢、<a id="a-gz"></a>使人，<a id="a-h0"></a>奴婢、<a id="a-h1"></a>使人当以九事善奉大家。<a id="a-h2"></a>云何为九？<a id="a-h3"></a>一者、<a id="a-h4"></a>随时作业，<a id="a-h5"></a>二者、<a id="a-h6"></a>专心作业，<a id="a-h7"></a>三者、<a id="a-h8"></a>一切作业，<a id="a-h9"></a>四者、<a id="a-hA"></a>前以瞻侍，<a id="a-hB"></a>五者、<a id="a-hC"></a>后以爱行，<a id="a-hD"></a>六者、<a id="a-hE"></a>言以诚实，<a id="a-hF"></a>七者、<a id="a-hG"></a>急时不远离，<a id="a-hH"></a>八者、<a id="a-hI"></a>行他方时则便赞叹，<a id="a-hJ"></a>九者、<a id="a-hK"></a>称大家庶几。<a id="a-hL"></a>奴婢、<a id="a-hM"></a>使人此以九事善奉大家。<a id="a-hN"></a>居士子，<a id="a-hO"></a>如是北方二俱分别。<a id="a-hP"></a>居士子，<a id="a-hQ"></a>圣法、<a id="a-hR"></a>律中北方者，<a id="a-hS"></a>谓大家、<a id="a-hT"></a>奴婢、<a id="a-hU"></a>使人也。<a id="a-hV"></a>居士子，<a id="a-hW"></a>若有人慈愍奴婢、<a id="a-hX"></a>使人者，<a id="a-hY"></a>必有增益，<a id="a-hZ"></a>则无衰耗。</p>
  <p id="aha">“居士子，<a id="a-hb"></a>如下方者，<a id="a-hc"></a>如是亲友观亲友臣，<a id="a-hd"></a>亲友当以五事爱敬供给亲友臣。<a id="a-he"></a>云何为五？<a id="a-hf"></a>一者、<a id="a-hg"></a>爱敬，<a id="a-hh"></a>二者、<a id="a-hi"></a>不轻慢，<a id="a-hj"></a>三者、<a id="a-hk"></a>不欺诳，<a id="a-hl"></a>四者、<a id="a-hm"></a>施与珍宝，<a id="a-hn"></a>五者、<a id="a-ho"></a>拯念亲友臣。<a id="a-hp"></a>亲友以此五事爱敬供给亲友臣，<a id="a-hq"></a>亲友臣亦以五事善念亲友。<a id="a-hr"></a>云何为五？<a id="a-hs"></a>一者、<a id="a-ht"></a>知财物尽，<a id="a-hu"></a>二者、<a id="a-hv"></a>知财物尽已供给财物，<a id="a-hw"></a>三者、<a id="a-hx"></a>见放逸教诃，<a id="a-hy"></a>四者、<a id="a-hz"></a>爱念，<a id="a-i0"></a>五者、<a id="a-i1"></a>急时可归依。<a id="a-i2"></a>亲友臣以此五事善念亲友。<a id="a-i3"></a>居士子，<a id="a-i4"></a>如是下方二俱分别。<a id="a-i5"></a>居士子，<a id="a-i6"></a>圣法、<a id="a-i7"></a>律中下方者，<a id="a-i8"></a>谓亲友、<a id="a-i9"></a>亲友臣也。<a id="a-iA"></a>居士子，<a id="a-iB"></a>若人慈愍亲友臣者，<a id="a-iC"></a>必有增益，<a id="a-iD"></a>则无衰耗。</p>
  <p id="aiE">“居士子，<a id="a-iF"></a>如上方者，<a id="a-iG"></a>如是施主观沙门、<a id="a-iH"></a>梵志，<a id="a-iI"></a>施主当以五事尊敬供养沙门、<a id="a-iJ"></a>梵志。<a id="a-iK"></a>云何为五？<a id="a-iL"></a>一者、<a id="a-iM"></a>不禁制门，<a id="a-iN"></a>二者、<a id="a-iO"></a>见来赞善，<a id="a-iP"></a>三者、<a id="a-iQ"></a>敷设床待，<a id="a-iR"></a>四者、<a id="a-iS"></a>施设净美丰饶饮食，<a id="a-iT"></a>五者、<a id="a-iU"></a>拥护如法。<a id="a-iV"></a>施主以此五事尊敬供养沙门、<a id="a-iW"></a>梵志，<a id="a-iX"></a>沙门、<a id="a-iY"></a>梵志亦以五事善念施主。<a id="a-iZ"></a>云何为五？<a id="a-ia"></a>一者、<a id="a-ib"></a>教信、<a id="a-ic"></a>行信、<a id="a-id"></a>念信，<a id="a-ie"></a>二者、<a id="a-if"></a>教禁戒，<a id="a-ig"></a>三者、<a id="a-ih"></a>教博闻，<a id="a-ii"></a>四者、<a id="a-ij"></a>教布施，<a id="a-ik"></a>五者、<a id="a-il"></a>教慧、<a id="a-im"></a>行慧、<a id="a-in"></a>立慧。<a id="a-io"></a>沙门、<a id="a-ip"></a>梵志以此五事善念施主。<a id="a-iq"></a>居士子，<a id="a-ir"></a>如是上方二俱分别。<a id="a-is"></a>居士子，<a id="a-it"></a>圣法、<a id="a-iu"></a>律中上方者，<a id="a-iv"></a>谓施主、<a id="a-iw"></a>沙门、<a id="a-ix"></a>梵志也。<a id="a-iy"></a>居士子，<a id="a-iz"></a>若人尊奉沙门、<a id="a-j0"></a>梵志者，<a id="a-j1"></a>必有增益，<a id="a-j2"></a>则无衰耗。</p>
  <p id="aj3">“居士子，<a id="a-j4"></a>有四摄事。<a id="a-j5"></a>云何为四？<a id="a-j6"></a>一者、<a id="a-j7"></a>惠施，<a id="a-j8"></a>二者、<a id="a-j9"></a>爱言，<a id="a-jA"></a>三者、<a id="a-jB"></a>行利，<a id="a-jC"></a>四者、<a id="a-jD"></a>等利。<a id="a-jE"></a>”</p>
  <p id="ajF">于是，<a id="a-jG"></a>世尊说此颂曰：</p>
  <p id="ajH">“惠施及爱言，<a id="a-jI"></a>常为他行利，</p>
  <p id="ajJ">众生等同利，<a id="a-jK"></a>名称普远至。</p>
  <p id="ajL">此则摄持世，<a id="a-jM"></a>犹如御车人，</p>
  <p id="ajN">若无摄持者，<a id="a-jO"></a>母不因其子，</p>
  <p id="ajP">得供养恭敬，<a id="a-jQ"></a>父因子亦然，</p>
  <p id="ajR">若有此法摄，<a id="a-jS"></a>故得大福佑。</p>
  <p id="ajT">照远犹日光，<a id="a-jU"></a>速利翻捷疾，</p>
  <p id="ajV">不粗说聪明，<a id="a-jW"></a>如是得名称。</p>
  <p id="ajX">定护无贡高，<a id="a-jY"></a>速利翻捷疾，</p>
  <p id="ajZ">成就信尸赖，<a id="a-ja"></a>如是得名称。</p>
  <p id="ajb">常起不懒惰，<a id="a-jc"></a>喜施人饮食，</p>
  <p id="ajd">将去调御正，<a id="a-je"></a>如是得名称。</p>
  <p id="ajf">亲友臣同恤，<a id="a-jg"></a>爱乐有齐限，</p>
  <p id="ajh">谓摄在亲中，<a id="a-ji"></a>殊妙如师子。</p>
  <p id="ajj">初当学技术，<a id="a-jk"></a>于后求财物，</p>
  <p id="ajl">后求财物已，<a id="a-jm"></a>分别作四分，</p>
  <p id="ajn">一分作饮食，<a id="a-jo"></a>一分作田业，</p>
  <p id="ajp">一分举藏置，<a id="a-jq"></a>急时赴所须，</p>
  <p id="ajr">耕作商人给，<a id="a-js"></a>一分出息利。</p>
  <p id="ajt">第五为取妇，<a id="a-ju"></a>第六作屋宅，</p>
  <p id="ajv">家若具六事，<a id="a-jw"></a>不增快得乐，</p>
  <p id="ajx">彼必饶钱财，<a id="a-jy"></a>如海中水流。</p>
  <p id="ajz">彼如是求财，<a id="a-k0"></a>犹如蜂采华，</p>
  <p id="ak1">长夜求钱财，<a id="a-k2"></a>当自受快乐。</p>
  <p id="ak3">出财莫令远，<a id="a-k4"></a>亦勿令普漫，</p>
  <p id="ak5">不可以财与，<a id="a-k6"></a>凶暴及豪强。</p>
  <p id="ak7">东方为父母，<a id="a-k8"></a>南方为师尊，</p>
  <p id="ak9">西方为妻子，<a id="a-kA"></a>北方为奴婢，</p>
  <p id="akB">下方亲友臣，<a id="a-kC"></a>上沙门梵志。</p>
  <p id="akD">愿礼此诸方，<a id="a-kE"></a>二俱得大称，</p>
  <p id="akF">礼此诸方已，<a id="a-kG"></a>施主得生天。<a id="a-kH"></a>”</p>
  <p id="akI">佛说如是，<a id="a-kJ"></a>善生居士子闻佛所说，<a id="a-kK"></a>欢喜奉行。</p>
 </body>
</html>