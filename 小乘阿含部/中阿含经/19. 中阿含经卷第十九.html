<!doctype html>
<html id="z3IBU7SWs" data-ver="2152">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第十九</h1>
  <h2 id="a2">长寿王品梵天请佛经第七</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>有一梵天住梵天上，<a id="a-9"></a>生如是邪见：<a id="a-A"></a>“此处有常，<a id="a-B"></a>此处有恒，<a id="a-C"></a>此处长存，<a id="a-D"></a>此处是要，<a id="a-E"></a>此处不终法，<a id="a-F"></a>此处出要，<a id="a-G"></a>此出要更无出要过其上，<a id="a-H"></a>有胜、<a id="a-I"></a>有妙、<a id="a-J"></a>有最者。<a id="a-K"></a>”</p>
  <p id="aL">于是，<a id="a-M"></a>世尊以他心智，<a id="a-N"></a>知彼梵天心之所念，<a id="a-O"></a>即入如其像定，<a id="a-P"></a>以如其像定，<a id="a-Q"></a>犹若力士屈伸臂顷，<a id="a-R"></a>于舍卫国胜林给孤独园忽没不现，<a id="a-S"></a>往梵天上。</p>
  <p id="aT">时，<a id="a-U"></a>彼梵天见世尊来，<a id="a-V"></a>即请世尊：<a id="a-W"></a>“善来大仙人，<a id="a-X"></a>此处有常，<a id="a-Y"></a>此处有恒，<a id="a-Z"></a>此处长存，<a id="a-a"></a>此处是要，<a id="a-b"></a>此处不终法，<a id="a-c"></a>此处出要，<a id="a-d"></a>此出要更无出要过其上，<a id="a-e"></a>有胜、<a id="a-f"></a>有妙、<a id="a-g"></a>有最者。<a id="a-h"></a>”</p>
  <p id="ai">于是，<a id="a-j"></a>世尊告曰：<a id="a-k"></a>“梵天，<a id="a-l"></a>汝无常称说常，<a id="a-m"></a>不恒称说恒，<a id="a-n"></a>不存称说存，<a id="a-o"></a>不要称说要，<a id="a-p"></a>终法称说不终法，<a id="a-q"></a>非出要称说出要，<a id="a-r"></a>此出要更无出要过其上，<a id="a-s"></a>有胜、<a id="a-t"></a>有妙、<a id="a-u"></a>有最者。<a id="a-v"></a>梵天，<a id="a-w"></a>汝有是无明！<a id="a-x"></a>梵天，<a id="a-y"></a>汝有是无明！<a id="a-z"></a>”</p>
  <p id="a10">时，<a id="a-11"></a>魔波旬在彼众中。<a id="a-12"></a>于是，<a id="a-13"></a>魔波旬语世尊曰：<a id="a-14"></a>“比丘，<a id="a-15"></a>莫违此梵天所说！<a id="a-16"></a>莫逆此梵天所说！<a id="a-17"></a>比丘，<a id="a-18"></a>若汝违此梵天所说，<a id="a-19"></a>逆此梵天所说者，<a id="a-1A"></a>是为比丘犹如有人吉祥事来，<a id="a-1B"></a>而排却之。<a id="a-1C"></a>比丘所说亦复如是，<a id="a-1D"></a>是故，<a id="a-1E"></a>比丘，<a id="a-1F"></a>我语汝莫违此梵天所说！<a id="a-1G"></a>莫逆此梵天所说！<a id="a-1H"></a>比丘，<a id="a-1I"></a>若汝违此梵天所说，<a id="a-1J"></a>逆此梵天所说者，<a id="a-1K"></a>是为比丘犹如有人从山上堕，<a id="a-1L"></a>虽以手足扪摸于空而无所得。<a id="a-1M"></a>比丘所说亦复如是，<a id="a-1N"></a>是故，<a id="a-1O"></a>比丘，<a id="a-1P"></a>我语汝莫违此梵天所说！<a id="a-1Q"></a>莫逆此梵天所说！<a id="a-1R"></a>比丘，<a id="a-1S"></a>若汝违此梵天所说，<a id="a-1T"></a>逆此梵天所说者，<a id="a-1U"></a>是为比丘犹如有人从树上堕，<a id="a-1V"></a>虽以手足扪摸枝叶而无所得。<a id="a-1W"></a>比丘所说亦复如是，<a id="a-1X"></a>是故，<a id="a-1Y"></a>比丘，<a id="a-1Z"></a>我语汝莫违此梵天所说！<a id="a-1a"></a>莫逆此梵天所说！<a id="a-1b"></a>所以者何？<a id="a-1c"></a>此梵天梵、<a id="a-1d"></a>福佑、<a id="a-1e"></a>能化、<a id="a-1f"></a>最尊、<a id="a-1g"></a>能作、<a id="a-1h"></a>能造、<a id="a-1i"></a>是父，<a id="a-1j"></a>已有、<a id="a-1k"></a>当有一切众生皆从是生，<a id="a-1l"></a>此所知尽知、<a id="a-1m"></a>所见尽见。</p>
  <p id="a1n">“大仙人，<a id="a-1o"></a>若有沙门、<a id="a-1p"></a>梵志憎恶地、<a id="a-1q"></a>毁呰地者，<a id="a-1r"></a>彼身坏命终，<a id="a-1s"></a>必生余下贱妓乐神中。<a id="a-1t"></a>如是水、<a id="a-1u"></a>火、<a id="a-1v"></a>风、<a id="a-1w"></a>神、<a id="a-1x"></a>天、<a id="a-1y"></a>生主，<a id="a-1z"></a>憎恶梵天、<a id="a-20"></a>毁呰梵天者，<a id="a-21"></a>彼身坏命终，<a id="a-22"></a>必生余下贱妓乐神中。<a id="a-23"></a>大仙人，<a id="a-24"></a>若有沙门、<a id="a-25"></a>梵志爱乐地、<a id="a-26"></a>称叹地者，<a id="a-27"></a>彼身坏命终，<a id="a-28"></a>必生最上尊梵天中。<a id="a-29"></a>如是水、<a id="a-2A"></a>火、<a id="a-2B"></a>风、<a id="a-2C"></a>神、<a id="a-2D"></a>天、<a id="a-2E"></a>生主，<a id="a-2F"></a>爱乐梵天、<a id="a-2G"></a>称叹梵天者，<a id="a-2H"></a>彼身坏命终，<a id="a-2I"></a>必生最上尊梵天中。<a id="a-2J"></a>大仙人，<a id="a-2K"></a>汝不见此梵天大眷属坐如我辈耶？<a id="a-2L"></a>”</p>
  <p id="a2M">彼魔波旬非是梵天，<a id="a-2N"></a>亦非梵天眷属，<a id="a-2O"></a>然自称说我是梵天。<a id="a-2P"></a>尔时，<a id="a-2Q"></a>世尊便作是念：<a id="a-2R"></a>“此魔波旬非是梵天，<a id="a-2S"></a>亦非梵天眷属，<a id="a-2T"></a>然自称说我是梵天。<a id="a-2U"></a>若说有魔波旬者，<a id="a-2V"></a>此即是魔波旬。<a id="a-2W"></a>”</p>
  <p id="a2X">世尊知已，<a id="a-2Y"></a>告曰：<a id="a-2Z"></a>“魔波旬，<a id="a-2a"></a>汝非梵天，<a id="a-2b"></a>亦非梵天眷属，<a id="a-2c"></a>然汝自称说我是梵天。<a id="a-2d"></a>若说有魔波旬者，<a id="a-2e"></a>汝即是魔波旬。<a id="a-2f"></a>”于是，<a id="a-2g"></a>魔波旬而作是念：<a id="a-2h"></a>“世尊知我！<a id="a-2i"></a>善逝见我！<a id="a-2j"></a>”知已愁忧，<a id="a-2k"></a>即于彼处忽没不现。</p>
  <p id="a2l">时，<a id="a-2m"></a>彼梵天至再三请世尊：<a id="a-2n"></a>“善来大仙人，<a id="a-2o"></a>此处有常，<a id="a-2p"></a>此处恒有，<a id="a-2q"></a>此处长存，<a id="a-2r"></a>此处是要，<a id="a-2s"></a>此处不终法，<a id="a-2t"></a>此处出要，<a id="a-2u"></a>此出要更无出要过其上，<a id="a-2v"></a>有胜、<a id="a-2w"></a>有妙、<a id="a-2x"></a>有最者。<a id="a-2y"></a>”</p>
  <p id="a2z">世尊亦至再三告曰：<a id="a-30"></a>“梵天，<a id="a-31"></a>汝无常称说常，<a id="a-32"></a>不恒称说恒，<a id="a-33"></a>不存称说存，<a id="a-34"></a>不要称说要，<a id="a-35"></a>终法称说不终法，<a id="a-36"></a>非出要称说出要，<a id="a-37"></a>此出要更无出要过其上，<a id="a-38"></a>有胜、<a id="a-39"></a>有妙、<a id="a-3A"></a>有最者。<a id="a-3B"></a>梵天，<a id="a-3C"></a>汝有是无明！<a id="a-3D"></a>梵天，<a id="a-3E"></a>汝有是无明！<a id="a-3F"></a>”</p>
  <p id="a3G">于是，<a id="a-3H"></a>梵天白世尊曰：<a id="a-3I"></a>“大仙人，<a id="a-3J"></a>昔有沙门、<a id="a-3K"></a>梵志，<a id="a-3L"></a>寿命极长，<a id="a-3M"></a>存住极久。<a id="a-3N"></a>大仙人，<a id="a-3O"></a>汝寿至短，<a id="a-3P"></a>不如彼沙门、<a id="a-3Q"></a>梵志一宴坐顷。<a id="a-3R"></a>所以者何？<a id="a-3S"></a>彼所知尽知、<a id="a-3T"></a>所见尽见，<a id="a-3U"></a>若实有出要者，<a id="a-3V"></a>更无余出要过其上，<a id="a-3W"></a>有胜、<a id="a-3X"></a>有妙、<a id="a-3Y"></a>有最者；<a id="a-3Z"></a>若无有实出要者，<a id="a-3a"></a>更无余出要过其上，<a id="a-3b"></a>有胜、<a id="a-3c"></a>有妙、<a id="a-3d"></a>有最者。<a id="a-3e"></a>大仙人，<a id="a-3f"></a>汝于出要不出要想，<a id="a-3g"></a>不出要出要想，<a id="a-3h"></a>如是汝不得出要，<a id="a-3i"></a>便成大痴。<a id="a-3j"></a>所以者何？<a id="a-3k"></a>以无境界故。<a id="a-3l"></a>大仙人，<a id="a-3m"></a>若有沙门、<a id="a-3n"></a>梵志爱乐地、<a id="a-3o"></a>称叹地者，<a id="a-3p"></a>彼为我自在，<a id="a-3q"></a>为随我所欲，<a id="a-3r"></a>为随我所使。<a id="a-3s"></a>如是水、<a id="a-3t"></a>火、<a id="a-3u"></a>风、<a id="a-3v"></a>神、<a id="a-3w"></a>天、<a id="a-3x"></a>生主，<a id="a-3y"></a>爱乐梵天、<a id="a-3z"></a>称叹梵天者，<a id="a-40"></a>彼为我自在，<a id="a-41"></a>为随我所欲，<a id="a-42"></a>为随我所使。<a id="a-43"></a>大仙人，<a id="a-44"></a>若汝爱乐地、<a id="a-45"></a>称叹地者，<a id="a-46"></a>汝亦为我自在，<a id="a-47"></a>为随我所欲，<a id="a-48"></a>为随我所使。<a id="a-49"></a>如是水、<a id="a-4A"></a>火、<a id="a-4B"></a>风、<a id="a-4C"></a>神、<a id="a-4D"></a>天、<a id="a-4E"></a>生主，<a id="a-4F"></a>爱乐梵天、<a id="a-4G"></a>称叹梵天者，<a id="a-4H"></a>汝亦为我自在，<a id="a-4I"></a>为随我所欲，<a id="a-4J"></a>为随我所使。<a id="a-4K"></a>”</p>
  <p id="a4L">于是，<a id="a-4M"></a>世尊告曰：<a id="a-4N"></a>“梵天如是，<a id="a-4O"></a>梵天所说真谛，<a id="a-4P"></a>若有沙门、<a id="a-4Q"></a>梵志爱乐地、<a id="a-4R"></a>称叹地者，<a id="a-4S"></a>彼为汝自在，<a id="a-4T"></a>为随汝所欲，<a id="a-4U"></a>为随汝所使。<a id="a-4V"></a>如是水、<a id="a-4W"></a>火、<a id="a-4X"></a>风、<a id="a-4Y"></a>神、<a id="a-4Z"></a>天、<a id="a-4a"></a>生主，<a id="a-4b"></a>爱乐梵天、<a id="a-4c"></a>称叹梵天者，<a id="a-4d"></a>彼为汝自在，<a id="a-4e"></a>为随汝所欲，<a id="a-4f"></a>为随汝所使。<a id="a-4g"></a>梵天，<a id="a-4h"></a>若我爱乐地、<a id="a-4i"></a>称叹地者，<a id="a-4j"></a>我亦为汝自在，<a id="a-4k"></a>为随汝所欲，<a id="a-4l"></a>为随汝所使。<a id="a-4m"></a>如是水、<a id="a-4n"></a>火、<a id="a-4o"></a>风、<a id="a-4p"></a>神、<a id="a-4q"></a>天、<a id="a-4r"></a>生主，<a id="a-4s"></a>爱乐梵天、<a id="a-4t"></a>称叹梵天者，<a id="a-4u"></a>我亦为汝自在，<a id="a-4v"></a>为随汝所欲，<a id="a-4w"></a>为随汝所使。</p>
  <p id="a4x">“梵天，<a id="a-4y"></a>若此八事，<a id="a-4z"></a>我随其事爱乐称叹者，<a id="a-50"></a>彼亦有如是。<a id="a-51"></a>梵天，<a id="a-52"></a>我知汝所从来处、<a id="a-53"></a>所往至处、<a id="a-54"></a>随所住、<a id="a-55"></a>随所终、<a id="a-56"></a>随所生。<a id="a-57"></a>若有梵天有大如意足，<a id="a-58"></a>有大威德，<a id="a-59"></a>有大福佑，<a id="a-5A"></a>有大威神。<a id="a-5B"></a>”</p>
  <p id="a5C">于是，<a id="a-5D"></a>梵天白世尊曰：<a id="a-5E"></a>“大仙人，<a id="a-5F"></a>汝云何知我所知、<a id="a-5G"></a>见我所见？<a id="a-5H"></a>云何识悉我？<a id="a-5I"></a>如日自在，<a id="a-5J"></a>明照诸方，<a id="a-5K"></a>是为千世界。<a id="a-5L"></a>于千世界中，<a id="a-5M"></a>汝得自在耶？<a id="a-5N"></a>知彼彼处无有昼夜，<a id="a-5O"></a>大仙人曾更历彼，<a id="a-5P"></a>数经历彼耶？<a id="a-5Q"></a>”</p>
  <p id="a5R">世尊告曰：<a id="a-5S"></a>“梵天，<a id="a-5T"></a>如日自在，<a id="a-5U"></a>明照诸方，<a id="a-5V"></a>是为千世界。<a id="a-5W"></a>于千世界中，<a id="a-5X"></a>我得自在，<a id="a-5Y"></a>亦知彼彼处无有昼夜。<a id="a-5Z"></a>梵天，<a id="a-5a"></a>我曾更历彼，<a id="a-5b"></a>我数经历彼。<a id="a-5c"></a>梵天，<a id="a-5d"></a>有三种天：<a id="a-5e"></a>光天、<a id="a-5f"></a>净光天、<a id="a-5g"></a>遍净光天。<a id="a-5h"></a>梵天，<a id="a-5i"></a>若彼三种天有知有见者，<a id="a-5j"></a>我亦有彼知见。<a id="a-5k"></a>梵天，<a id="a-5l"></a>若彼三种天无知无见者，<a id="a-5m"></a>我亦自有知见。<a id="a-5n"></a>梵天，<a id="a-5o"></a>若彼三种天及眷属有知有见者，<a id="a-5p"></a>我亦有彼知见。<a id="a-5q"></a>梵天，<a id="a-5r"></a>若彼三种天及眷属无知无见者，<a id="a-5s"></a>我亦自有知见。<a id="a-5t"></a>梵天，<a id="a-5u"></a>若汝有知有见者，<a id="a-5v"></a>我亦有此知见。<a id="a-5w"></a>梵天，<a id="a-5x"></a>若汝无知无见者，<a id="a-5y"></a>我亦自有知见。<a id="a-5z"></a>梵天，<a id="a-60"></a>若汝及眷属有知有见者，<a id="a-61"></a>我亦有此知见。<a id="a-62"></a>梵天，<a id="a-63"></a>若汝及眷属无知无见者，<a id="a-64"></a>我亦自有知见。<a id="a-65"></a>梵天，<a id="a-66"></a>汝不与我一切等，<a id="a-67"></a>不与我尽等，<a id="a-68"></a>但我于汝最胜最上。<a id="a-69"></a>”</p>
  <p id="a6A">于是，<a id="a-6B"></a>梵天白世尊曰：<a id="a-6C"></a>“大仙人，<a id="a-6D"></a>何由得彼三种天有知有见者，<a id="a-6E"></a>汝亦有彼知见；<a id="a-6F"></a>若彼三种天无知无见者，<a id="a-6G"></a>汝亦自有知见？<a id="a-6H"></a>若彼三种天及眷属有知有见者，<a id="a-6I"></a>汝亦有彼知见；<a id="a-6J"></a>若彼三种天及眷属无知无见者，<a id="a-6K"></a>汝亦自有知见？<a id="a-6L"></a>若我有知有见者，<a id="a-6M"></a>汝亦有此知见；<a id="a-6N"></a>若我无知无见者，<a id="a-6O"></a>汝亦自有知见？<a id="a-6P"></a>若我及眷属有知有见者，<a id="a-6Q"></a>汝亦有此知见；<a id="a-6R"></a>若我及眷属无知无见者，<a id="a-6S"></a>汝亦自有知见？<a id="a-6T"></a>大仙人，<a id="a-6U"></a>非为爱言耶？<a id="a-6V"></a>问已不知增益愚痴。<a id="a-6W"></a>所以者何？<a id="a-6X"></a>以识无量境界故，<a id="a-6Y"></a>无量知、<a id="a-6Z"></a>无量见、<a id="a-6a"></a>无量种别，<a id="a-6b"></a>我各各知别，<a id="a-6c"></a>是地知地；<a id="a-6d"></a>水、<a id="a-6e"></a>火、<a id="a-6f"></a>风、<a id="a-6g"></a>神、<a id="a-6h"></a>天、<a id="a-6i"></a>生主，<a id="a-6j"></a>是梵天知梵天。<a id="a-6k"></a>”</p>
  <p id="a6l">于是，<a id="a-6m"></a>世尊告曰：<a id="a-6n"></a>“梵天，<a id="a-6o"></a>若有沙门、<a id="a-6p"></a>梵志于地有地想：<a id="a-6q"></a>地是我、<a id="a-6r"></a>地是我所，<a id="a-6s"></a>我是地所。<a id="a-6t"></a>彼计地是我已，<a id="a-6u"></a>便不知地。<a id="a-6v"></a>如是于水、<a id="a-6w"></a>火、<a id="a-6x"></a>风、<a id="a-6y"></a>神、<a id="a-6z"></a>天、<a id="a-70"></a>生主、<a id="a-71"></a>梵天、<a id="a-72"></a>无烦、<a id="a-73"></a>无热，<a id="a-74"></a>净有净想：<a id="a-75"></a>净是我，<a id="a-76"></a>净是我所，<a id="a-77"></a>我是净所。<a id="a-78"></a>彼计净是我已，<a id="a-79"></a>便不知净。<a id="a-7A"></a>梵天，<a id="a-7B"></a>若有沙门、<a id="a-7C"></a>梵志，<a id="a-7D"></a>地则知地，<a id="a-7E"></a>地非是我，<a id="a-7F"></a>地非我所，<a id="a-7G"></a>我非地所。<a id="a-7H"></a>彼不计地是我已，<a id="a-7I"></a>彼便知地。<a id="a-7J"></a>如是水、<a id="a-7K"></a>火、<a id="a-7L"></a>风、<a id="a-7M"></a>神、<a id="a-7N"></a>天、<a id="a-7O"></a>生主、<a id="a-7P"></a>梵天、<a id="a-7Q"></a>无烦、<a id="a-7R"></a>无热，<a id="a-7S"></a>净则知净，<a id="a-7T"></a>净非是我，<a id="a-7U"></a>净非我所，<a id="a-7V"></a>我非净所。<a id="a-7W"></a>彼不计净是我已，<a id="a-7X"></a>彼便知净。<a id="a-7Y"></a>梵天，<a id="a-7Z"></a>我于地则知地，<a id="a-7a"></a>地非是我，<a id="a-7b"></a>地非我所，<a id="a-7c"></a>我非地所。<a id="a-7d"></a>我不计地是我已，<a id="a-7e"></a>我便知地。<a id="a-7f"></a>如是水、<a id="a-7g"></a>火、<a id="a-7h"></a>风、<a id="a-7i"></a>神、<a id="a-7j"></a>天、<a id="a-7k"></a>生主、<a id="a-7l"></a>梵天、<a id="a-7m"></a>无烦、<a id="a-7n"></a>无热，<a id="a-7o"></a>净则知净，<a id="a-7p"></a>净非是我，<a id="a-7q"></a>净非我所，<a id="a-7r"></a>我非净所。<a id="a-7s"></a>我不计净是我已，<a id="a-7t"></a>我便知净。<a id="a-7u"></a>”</p>
  <p id="a7v">于是，<a id="a-7w"></a>梵天白世尊曰：<a id="a-7x"></a>“大仙人，<a id="a-7y"></a>此众生爱有、<a id="a-7z"></a>乐有、<a id="a-80"></a>习有，<a id="a-81"></a>汝已拔有根本。<a id="a-82"></a>所以者何？<a id="a-83"></a>谓如来、<a id="a-84"></a>无所著、<a id="a-85"></a>等正觉故。<a id="a-86"></a>”便说颂曰：</p>
  <p id="a87">“于有见恐怖，<a id="a-88"></a>无有见不惧，</p>
  <p id="a89">是故莫乐有，<a id="a-8A"></a>有何不可断？</p>
  <p id="a8B">“大仙人，<a id="a-8C"></a>我今欲自隐形。<a id="a-8D"></a>”</p>
  <p id="a8E">世尊告曰：<a id="a-8F"></a>“梵天，<a id="a-8G"></a>汝若欲自隐形者，<a id="a-8H"></a>便随所欲。<a id="a-8I"></a>”</p>
  <p id="a8J">于是，<a id="a-8K"></a>梵天即随所处自隐其形，<a id="a-8L"></a>世尊即知：<a id="a-8M"></a>“梵天，<a id="a-8N"></a>汝在彼，<a id="a-8O"></a>汝在此，<a id="a-8P"></a>汝在中。<a id="a-8Q"></a>”</p>
  <p id="a8R">于是，<a id="a-8S"></a>梵天尽现如意，<a id="a-8T"></a>欲自隐形而不能隐，<a id="a-8U"></a>还住梵天中。<a id="a-8V"></a>于是，<a id="a-8W"></a>世尊告曰：<a id="a-8X"></a>“梵天，<a id="a-8Y"></a>我今亦欲自隐其形。<a id="a-8Z"></a>”</p>
  <p id="a8a">梵天白世尊曰：<a id="a-8b"></a>“大仙人，<a id="a-8c"></a>若欲自隐形者，<a id="a-8d"></a>便随所欲。<a id="a-8e"></a>”</p>
  <p id="a8f">于是，<a id="a-8g"></a>世尊而作是念：<a id="a-8h"></a>“我今宁可现如其像如意足，<a id="a-8i"></a>放极妙光明，<a id="a-8j"></a>照一切梵天而自隐住，<a id="a-8k"></a>使诸梵天及梵天眷属但闻我声而不见形。<a id="a-8l"></a>”于是，<a id="a-8m"></a>世尊即现如其像如意足，<a id="a-8n"></a>放极妙光明，<a id="a-8o"></a>照一切梵天，<a id="a-8p"></a>便自隐住，<a id="a-8q"></a>使诸梵天及梵天眷属但闻其声而不见其形。<a id="a-8r"></a>于是，<a id="a-8s"></a>梵天及梵天眷属各作是念：<a id="a-8t"></a>“沙门瞿昙甚奇！<a id="a-8u"></a>甚特！<a id="a-8v"></a>有大如意足，<a id="a-8w"></a>有大威德，<a id="a-8x"></a>有大福佑，<a id="a-8y"></a>有大威神。<a id="a-8z"></a>所以者何？<a id="a-90"></a>谓放极妙光明，<a id="a-91"></a>照一切梵天而自隐住，<a id="a-92"></a>使我等及眷属但闻彼声而不见形。<a id="a-93"></a>”</p>
  <p id="a94">于是，<a id="a-95"></a>世尊复作是念：<a id="a-96"></a>“我已化此梵天及梵天眷属，<a id="a-97"></a>我今宁可摄如意足。<a id="a-98"></a>”世尊便摄如意足，<a id="a-99"></a>还住梵天中。<a id="a-9A"></a>于是，<a id="a-9B"></a>魔王亦至再三在彼众中。<a id="a-9C"></a>尔时，<a id="a-9D"></a>魔王白世尊曰：<a id="a-9E"></a>“大仙人善见、<a id="a-9F"></a>善知、<a id="a-9G"></a>善达，<a id="a-9H"></a>然莫训诲教呵弟子，<a id="a-9I"></a>亦莫为弟子说法，<a id="a-9J"></a>莫著弟子！<a id="a-9K"></a>莫为著弟子故，<a id="a-9L"></a>身坏命终，<a id="a-9M"></a>生余下贱妓乐神中；<a id="a-9N"></a>行无为，<a id="a-9O"></a>于现世受安乐。<a id="a-9P"></a>所以者何？<a id="a-9Q"></a>大仙人，<a id="a-9R"></a>此唐自烦劳。<a id="a-9S"></a>大仙人，<a id="a-9T"></a>昔有沙门、<a id="a-9U"></a>梵志训诲弟子，<a id="a-9V"></a>教呵弟子，<a id="a-9W"></a>亦为弟子说法，<a id="a-9X"></a>乐著弟子。<a id="a-9Y"></a>彼以著弟子故，<a id="a-9Z"></a>身坏命终，<a id="a-9a"></a>生余下贱妓乐神中。<a id="a-9b"></a>大仙人，<a id="a-9c"></a>是故我语汝莫得训诲教呵弟子，<a id="a-9d"></a>亦莫为弟子说法，<a id="a-9e"></a>莫著弟子！<a id="a-9f"></a>莫为著弟子故，<a id="a-9g"></a>身坏命终，<a id="a-9h"></a>生余下贱妓乐神中；<a id="a-9i"></a>行无为，<a id="a-9j"></a>于现世受安乐。<a id="a-9k"></a>所以者何？<a id="a-9l"></a>大仙人，<a id="a-9m"></a>汝唐自烦劳。<a id="a-9n"></a>”</p>
  <p id="a9o">于是，<a id="a-9p"></a>世尊告曰：<a id="a-9q"></a>“魔波旬，<a id="a-9r"></a>汝不为我求义故说，<a id="a-9s"></a>非为饶益故，<a id="a-9t"></a>非为乐故，<a id="a-9u"></a>非为安隐故：<a id="a-9v"></a>‘莫得训诲教呵弟子，<a id="a-9w"></a>莫为弟子说法，<a id="a-9x"></a>莫著弟子！<a id="a-9y"></a>莫为著弟子故，<a id="a-9z"></a>身坏命终，<a id="a-A0"></a>生余下贱妓乐神中；<a id="a-A1"></a>行无为，<a id="a-A2"></a>于现世受安乐。<a id="a-A3"></a>所以者何？<a id="a-A4"></a>大仙人，<a id="a-A5"></a>汝唐自烦劳。<a id="a-A6"></a>’魔波旬，<a id="a-A7"></a>汝作是念：<a id="a-A8"></a>‘此沙门瞿昙为弟子说法，<a id="a-A9"></a>彼弟子闻法已，<a id="a-AA"></a>出我境界。<a id="a-AB"></a>’魔波旬，<a id="a-AC"></a>是故汝今语我：<a id="a-AD"></a>‘莫得训诲教呵弟子，<a id="a-AE"></a>亦莫为弟子说法，<a id="a-AF"></a>莫著弟子！<a id="a-AG"></a>莫为著弟子故，<a id="a-AH"></a>身坏命终，<a id="a-AI"></a>生余下贱妓乐神中；<a id="a-AJ"></a>行无为，<a id="a-AK"></a>于现世受安乐。<a id="a-AL"></a>所以者何？<a id="a-AM"></a>大仙人，<a id="a-AN"></a>汝唐自烦劳。<a id="a-AO"></a>’</p>
  <p id="aAP">“魔波旬，<a id="a-AQ"></a>若有沙门、<a id="a-AR"></a>梵志训诲弟子，<a id="a-AS"></a>教呵弟子，<a id="a-AT"></a>为弟子说法，<a id="a-AU"></a>乐著弟子，<a id="a-AV"></a>为著弟子故，<a id="a-AW"></a>身坏命终，<a id="a-AX"></a>生余下贱妓乐神中。<a id="a-AY"></a>彼沙门、<a id="a-AZ"></a>梵志，<a id="a-Aa"></a>彼非沙门称说沙门，<a id="a-Ab"></a>非梵志称说梵志，<a id="a-Ac"></a>非阿罗诃称说阿罗诃，<a id="a-Ad"></a>非等正觉称说等正觉。<a id="a-Ae"></a>魔波旬，<a id="a-Af"></a>我实沙门称说沙门，<a id="a-Ag"></a>实梵志称说梵志，<a id="a-Ah"></a>实阿罗诃称说阿罗诃，<a id="a-Ai"></a>实等正觉称说等正觉。<a id="a-Aj"></a>魔波旬，<a id="a-Ak"></a>若我为弟子说法，<a id="a-Al"></a>若不说者，<a id="a-Am"></a>汝且自去！<a id="a-An"></a>我今自知应为弟子说法、<a id="a-Ao"></a>不应为弟子说法。<a id="a-Ap"></a>”</p>
  <p id="aAq">是为梵天请，<a id="a-Ar"></a>魔波旬违逆，<a id="a-As"></a>世尊随顺说，<a id="a-At"></a>是故此经名梵天请佛。</p>
  <p id="aAu">佛说如是，<a id="a-Av"></a>梵天及梵天眷属闻佛所说，<a id="a-Aw"></a>欢喜奉行。</p>
  <p data-pb></p>
  <h2 id="aAx">长寿王品有胜天经第八</h2>
  <p id="aAy">我闻如是：<a id="a-Az"></a>一时，<a id="a-B0"></a>佛游舍卫国，<a id="a-B1"></a>在胜林给孤独园。</p>
  <p id="aB2">于是，<a id="a-B3"></a>仙余财主告一使人：<a id="a-B4"></a>“汝往诣佛，<a id="a-B5"></a>为我稽首，<a id="a-B6"></a>礼世尊足，<a id="a-B7"></a>问讯世尊圣体康强，<a id="a-B8"></a>安快无病，<a id="a-B9"></a>起居轻便，<a id="a-BA"></a>气力如常耶？<a id="a-BB"></a>作如是语：<a id="a-BC"></a>‘仙余财主稽首佛足，<a id="a-BD"></a>问讯世尊圣体康强，<a id="a-BE"></a>安快无病，<a id="a-BF"></a>起居轻便，<a id="a-BG"></a>气力如常耶？<a id="a-BH"></a>’汝既为我问讯佛已，<a id="a-BI"></a>往诣尊者阿那律陀所，<a id="a-BJ"></a>为我稽首礼彼足已，<a id="a-BK"></a>问讯尊者圣体康强，<a id="a-BL"></a>安快无病，<a id="a-BM"></a>起居轻便，<a id="a-BN"></a>气力如常不？<a id="a-BO"></a>作如是语：<a id="a-BP"></a>‘仙余财主稽首尊者阿那律陀足，<a id="a-BQ"></a>问讯尊者圣体康强，<a id="a-BR"></a>安快无病，<a id="a-BS"></a>起居轻便，<a id="a-BT"></a>气力如常不？<a id="a-BU"></a>仙余财主请尊者阿那律陀四人俱，<a id="a-BV"></a>供明日食。<a id="a-BW"></a>’若受请者，<a id="a-BX"></a>复作是语：<a id="a-BY"></a>‘尊者阿那律陀，<a id="a-BZ"></a>仙余财主多事多为，<a id="a-Ba"></a>为王众事断理臣佐。<a id="a-Bb"></a>惟愿尊者阿那律陀为慈愍故，<a id="a-Bc"></a>与四人俱，<a id="a-Bd"></a>明日早来至仙余财主家。<a id="a-Be"></a>’”</p>
  <p id="aBf">于是，<a id="a-Bg"></a>使人受仙余财主教已，<a id="a-Bh"></a>往诣佛所，<a id="a-Bi"></a>稽首佛足，<a id="a-Bj"></a>却住一面，<a id="a-Bk"></a>白曰：<a id="a-Bl"></a>“世尊，<a id="a-Bm"></a>仙余财主稽首佛足，<a id="a-Bn"></a>问讯世尊圣体康强，<a id="a-Bo"></a>安快无病，<a id="a-Bp"></a>起居轻便，<a id="a-Bq"></a>气力如常耶？<a id="a-Br"></a>”</p>
  <p id="aBs">尔时，<a id="a-Bt"></a>世尊告使人曰：<a id="a-Bu"></a>“令仙余财主安隐快乐，<a id="a-Bv"></a>令天及人、<a id="a-Bw"></a>阿修罗、<a id="a-Bx"></a>揵塔和、<a id="a-By"></a>罗刹及余种种身安隐快乐。<a id="a-Bz"></a>”</p>
  <p id="aC0">于是，<a id="a-C1"></a>使人闻佛所说，<a id="a-C2"></a>善受善持，<a id="a-C3"></a>稽首佛足，<a id="a-C4"></a>绕三匝而去；<a id="a-C5"></a>往诣尊者阿那律陀所，<a id="a-C6"></a>稽首礼足，<a id="a-C7"></a>却坐一面，<a id="a-C8"></a>白曰：<a id="a-C9"></a>“尊者阿那律陀，<a id="a-CA"></a>仙余财主稽首尊者阿那律陀足，<a id="a-CB"></a>问讯尊者圣体康强，<a id="a-CC"></a>安快无病，<a id="a-CD"></a>起居轻便，<a id="a-CE"></a>气力如常不？<a id="a-CF"></a>仙余财主请尊者阿那律陀四人俱，<a id="a-CG"></a>供明日食。<a id="a-CH"></a>”</p>
  <p id="aCI">是时，<a id="a-CJ"></a>尊者真迦旃延去尊者阿那律陀不远而宴坐也。<a id="a-CK"></a>于是，<a id="a-CL"></a>尊者阿那律陀告曰：<a id="a-CM"></a>“贤者迦旃延，<a id="a-CN"></a>我向所道，<a id="a-CO"></a>明日我等为乞食故，<a id="a-CP"></a>入舍卫国，<a id="a-CQ"></a>正谓此也。<a id="a-CR"></a>今仙余财主遣人请我等四人，<a id="a-CS"></a>供明日食。<a id="a-CT"></a>”</p>
  <p id="aCU">尊者真迦旃延即时白曰：<a id="a-CV"></a>“愿尊者阿那律陀为彼人故，<a id="a-CW"></a>默然受请。<a id="a-CX"></a>我等明日出此暗林，<a id="a-CY"></a>为乞食故，<a id="a-CZ"></a>入舍卫国。<a id="a-Ca"></a>”尊者阿那律陀为彼人故，<a id="a-Cb"></a>默然而受。</p>
  <p id="aCc">于是，<a id="a-Cd"></a>使人知尊者阿那律陀默然受已，<a id="a-Ce"></a>寻复白曰：<a id="a-Cf"></a>“仙余财主白尊者阿那律陀：<a id="a-Cg"></a>‘仙余财主多事多为，<a id="a-Ch"></a>为王众事断理臣佐。<a id="a-Ci"></a>愿尊者阿那律陀为慈愍故，<a id="a-Cj"></a>与四人俱，<a id="a-Ck"></a>明日早来，<a id="a-Cl"></a>至仙余财主家。<a id="a-Cm"></a>’”</p>
  <p id="aCn">尊者阿那律陀告使人曰：<a id="a-Co"></a>“汝便还去，<a id="a-Cp"></a>我自知时。<a id="a-Cq"></a>”于是，<a id="a-Cr"></a>使人即从座起，<a id="a-Cs"></a>稽首作礼，<a id="a-Ct"></a>绕三匝而去。</p>
  <p id="aCu">于是，<a id="a-Cv"></a>尊者阿那律陀过夜平旦，<a id="a-Cw"></a>著衣持钵，<a id="a-Cx"></a>四人共俱，<a id="a-Cy"></a>往诣仙余财主家。<a id="a-Cz"></a>尔时，<a id="a-D0"></a>仙余财主婇女围绕，<a id="a-D1"></a>住中门下，<a id="a-D2"></a>待尊者阿那律陀。<a id="a-D3"></a>仙余财主遥见尊者阿那律陀来，<a id="a-D4"></a>见已，<a id="a-D5"></a>叉手向尊者阿那律陀，<a id="a-D6"></a>赞曰：<a id="a-D7"></a>“善来尊者阿那律陀，<a id="a-D8"></a>尊者阿那律陀久不来此。<a id="a-D9"></a>”于是，<a id="a-DA"></a>仙余财主敬心扶抱尊者阿那律陀，<a id="a-DB"></a>将入家中，<a id="a-DC"></a>为敷好床，<a id="a-DD"></a>请使令坐。</p>
  <p id="aDE">尊者阿那律陀即坐其床，<a id="a-DF"></a>仙余财主稽首尊者阿那律陀足，<a id="a-DG"></a>却坐一面，<a id="a-DH"></a>坐已，<a id="a-DI"></a>白曰：<a id="a-DJ"></a>“尊者阿那律陀，<a id="a-DK"></a>欲有所问，<a id="a-DL"></a>惟愿见听！<a id="a-DM"></a>”</p>
  <p id="aDN">尊者阿那律陀告曰：<a id="a-DO"></a>“财主，<a id="a-DP"></a>随汝所问，<a id="a-DQ"></a>闻已当思。<a id="a-DR"></a>”</p>
  <p id="aDS">仙余财主便问尊者阿那律陀：<a id="a-DT"></a>“或有沙门、<a id="a-DU"></a>梵志来至我所，<a id="a-DV"></a>语我：<a id="a-DW"></a>‘财主，<a id="a-DX"></a>汝当修大心解脱。<a id="a-DY"></a>’尊者阿那律陀，<a id="a-DZ"></a>复有沙门、<a id="a-Da"></a>梵志来至我所，<a id="a-Db"></a>语我：<a id="a-Dc"></a>‘财主，<a id="a-Dd"></a>汝当修无量心解脱。<a id="a-De"></a>’尊者阿那律陀，<a id="a-Df"></a>大心解脱、<a id="a-Dg"></a>无量心解脱，<a id="a-Dh"></a>此二解脱，<a id="a-Di"></a>为文异义异耶？<a id="a-Dj"></a>为一义文异耶？<a id="a-Dk"></a>”</p>
  <p id="aDl">尊者阿那律陀告曰：<a id="a-Dm"></a>“财主，<a id="a-Dn"></a>汝前问此事，<a id="a-Do"></a>汝先自答，<a id="a-Dp"></a>我当后答。<a id="a-Dq"></a>”</p>
  <p id="aDr">仙余财主白曰：<a id="a-Ds"></a>“尊者阿那律陀，<a id="a-Dt"></a>大心解脱、<a id="a-Du"></a>无量心解脱，<a id="a-Dv"></a>此二解脱一义文异，<a id="a-Dw"></a>仙余财主不能答此事。<a id="a-Dx"></a>”</p>
  <p id="aDy">尊者阿那律陀告曰：<a id="a-Dz"></a>“财主，<a id="a-E0"></a>当听我为汝说大心解脱、<a id="a-E1"></a>无量心解脱。<a id="a-E2"></a>大心解脱者，<a id="a-E3"></a>若有沙门、<a id="a-E4"></a>梵志在无事处，<a id="a-E5"></a>或至树下空安静处，<a id="a-E6"></a>依一树，<a id="a-E7"></a>意解大心解脱遍满成就游，<a id="a-E8"></a>彼齐限是心解脱不过是。<a id="a-E9"></a>若不依一树者，<a id="a-EA"></a>当依二三树，<a id="a-EB"></a>意解大心解脱遍满成就游，<a id="a-EC"></a>彼齐限是心解脱不过是。<a id="a-ED"></a>若不依二三树者，<a id="a-EE"></a>当依一林；<a id="a-EF"></a>若不依一林者，<a id="a-EG"></a>当依二三林；<a id="a-EH"></a>若不依二三林者，<a id="a-EI"></a>当依一村；<a id="a-EJ"></a>若不依一村者，<a id="a-EK"></a>当依二三村；<a id="a-EL"></a>若不依二三村者，<a id="a-EM"></a>当依一国；<a id="a-EN"></a>若不依一国者，<a id="a-EO"></a>当依二三国；<a id="a-EP"></a>若不依二三国者，<a id="a-EQ"></a>当依此大地乃至大海，<a id="a-ER"></a>意解大心解脱遍满成就游，<a id="a-ES"></a>彼齐限是心解脱不过是，<a id="a-ET"></a>是谓大心解脱。</p>
  <p id="aEU">“财主，<a id="a-EV"></a>云何无量心解脱？<a id="a-EW"></a>若有沙门、<a id="a-EX"></a>梵志在无事处，<a id="a-EY"></a>或至树下空安静处，<a id="a-EZ"></a>心与慈俱，<a id="a-Ea"></a>遍满一方成就游。<a id="a-Eb"></a>如是二三四方，<a id="a-Ec"></a>四维上下，<a id="a-Ed"></a>普周一切，<a id="a-Ee"></a>心与慈俱，<a id="a-Ef"></a>无结无怨，<a id="a-Eg"></a>无恚无诤，<a id="a-Eh"></a>极广甚大，<a id="a-Ei"></a>无量善修，<a id="a-Ej"></a>遍满一切世间成就游。<a id="a-Ek"></a>如是悲、<a id="a-El"></a>喜，<a id="a-Em"></a>心与舍俱，<a id="a-En"></a>无结无怨，<a id="a-Eo"></a>无恚无诤，<a id="a-Ep"></a>极广甚大，<a id="a-Eq"></a>无量善修，<a id="a-Er"></a>遍满一切世间成就游，<a id="a-Es"></a>是谓无量心解脱。<a id="a-Et"></a>财主，<a id="a-Eu"></a>大心解脱、<a id="a-Ev"></a>无量心解脱，<a id="a-Ew"></a>此二解脱为义异文异？<a id="a-Ex"></a>为一义文异耶？<a id="a-Ey"></a>”</p>
  <p id="aEz">仙余财主白尊者阿那律陀曰：<a id="a-F0"></a>“如我从尊者闻，<a id="a-F1"></a>则解其义，<a id="a-F2"></a>此二解脱，<a id="a-F3"></a>义既异，<a id="a-F4"></a>文亦异。<a id="a-F5"></a>”</p>
  <p id="aF6">尊者阿那律陀告曰：<a id="a-F7"></a>“财主，<a id="a-F8"></a>有三种天：<a id="a-F9"></a>光天、<a id="a-FA"></a>净光天、<a id="a-FB"></a>遍净光天。<a id="a-FC"></a>于中光天者，<a id="a-FD"></a>彼生在一处，<a id="a-FE"></a>不作是念：<a id="a-FF"></a>‘此我所有，<a id="a-FG"></a>彼我所有。<a id="a-FH"></a>’但光天随其所往，<a id="a-FI"></a>即乐彼中。<a id="a-FJ"></a>财主，<a id="a-FK"></a>犹如蝇在肉段，<a id="a-FL"></a>不作是念：<a id="a-FM"></a>‘此我所有，<a id="a-FN"></a>彼我所有。<a id="a-FO"></a>’但蝇随肉段去，<a id="a-FP"></a>即乐彼中。<a id="a-FQ"></a>如是彼光天不作是念：<a id="a-FR"></a>‘此我所有，<a id="a-FS"></a>彼我所有。<a id="a-FT"></a>’但光天随其所往，<a id="a-FU"></a>即乐彼中。<a id="a-FV"></a>有时光天集在一处，<a id="a-FW"></a>虽身有异而光不异。<a id="a-FX"></a>财主，<a id="a-FY"></a>犹如有人燃无量灯，<a id="a-FZ"></a>著一室中，<a id="a-Fa"></a>彼灯虽异而光不异。<a id="a-Fb"></a>如是彼光天集在一处，<a id="a-Fc"></a>虽身有异而光不异。<a id="a-Fd"></a>有时光天各自散去，<a id="a-Fe"></a>彼时各散去时，<a id="a-Ff"></a>其身既异，<a id="a-Fg"></a>光明亦异。<a id="a-Fh"></a>财主，<a id="a-Fi"></a>犹如有人从一室中出众多灯，<a id="a-Fj"></a>分著诸室，<a id="a-Fk"></a>彼灯即异，<a id="a-Fl"></a>光明亦异。<a id="a-Fm"></a>如是彼光天各自散去，<a id="a-Fn"></a>彼各散去时，<a id="a-Fo"></a>其身既异，<a id="a-Fp"></a>光明亦异。<a id="a-Fq"></a>”</p>
  <p id="aFr">于是，<a id="a-Fs"></a>尊者真迦旃延白曰：<a id="a-Ft"></a>“尊者阿那律陀，<a id="a-Fu"></a>彼光天生在一处，<a id="a-Fv"></a>可知有胜如、<a id="a-Fw"></a>妙不妙耶？<a id="a-Fx"></a>”</p>
  <p id="aFy">尊者阿那律陀答曰：<a id="a-Fz"></a>“贤者迦旃延，<a id="a-G0"></a>可说彼光天生在一处，<a id="a-G1"></a>知有胜如、<a id="a-G2"></a>妙与不妙。<a id="a-G3"></a>”</p>
  <p id="aG4">尊者真迦旃延复问曰：<a id="a-G5"></a>“尊者阿那律陀，<a id="a-G6"></a>彼光天生在一处，<a id="a-G7"></a>何因何缘，<a id="a-G8"></a>知有胜如、<a id="a-G9"></a>妙与不妙耶？<a id="a-GA"></a>”</p>
  <p id="aGB">尊者阿那律陀答曰：<a id="a-GC"></a>“贤者迦旃延，<a id="a-GD"></a>若有沙门、<a id="a-GE"></a>梵志在无事处，<a id="a-GF"></a>或至树下空安静处，<a id="a-GG"></a>依一树，<a id="a-GH"></a>意解作光明想成就游，<a id="a-GI"></a>心作光明想极盛，<a id="a-GJ"></a>彼齐限是心解脱不过是；<a id="a-GK"></a>若不依一树者，<a id="a-GL"></a>或依二三树，<a id="a-GM"></a>意解作光明想成就游，<a id="a-GN"></a>心作光明想极盛，<a id="a-GO"></a>彼齐限是心解脱不过是。<a id="a-GP"></a>贤者迦旃延，<a id="a-GQ"></a>此二心解脱，<a id="a-GR"></a>何解脱为上、<a id="a-GS"></a>为胜、<a id="a-GT"></a>为妙、<a id="a-GU"></a>为最耶？<a id="a-GV"></a>”</p>
  <p id="aGW">尊者真迦旃延答曰：<a id="a-GX"></a>“尊者阿那律陀，<a id="a-GY"></a>若有沙门、<a id="a-GZ"></a>梵志不依一树者，<a id="a-Ga"></a>或依二三树，<a id="a-Gb"></a>意解作光明想成就游，<a id="a-Gc"></a>心作光明想极盛，<a id="a-Gd"></a>彼齐限是心解脱不过是。<a id="a-Ge"></a>尊者阿那律陀，<a id="a-Gf"></a>二解脱中，<a id="a-Gg"></a>此解说为上、<a id="a-Gh"></a>为胜、<a id="a-Gi"></a>为妙、<a id="a-Gj"></a>为最。<a id="a-Gk"></a>”</p>
  <p id="aGl">尊者阿那律陀复问曰：<a id="a-Gm"></a>“贤者迦旃延，<a id="a-Gn"></a>若不依二三树者，<a id="a-Go"></a>或依一林；<a id="a-Gp"></a>若不依一林者，<a id="a-Gq"></a>或依二三林；<a id="a-Gr"></a>若不依二三林者，<a id="a-Gs"></a>或依一村；<a id="a-Gt"></a>若不依一村者，<a id="a-Gu"></a>或依二三村；<a id="a-Gv"></a>若不依二三村者，<a id="a-Gw"></a>或依一国；<a id="a-Gx"></a>若不依一国者，<a id="a-Gy"></a>或依二三国；<a id="a-Gz"></a>若不依二三国者，<a id="a-H0"></a>或依此大地乃至大海，<a id="a-H1"></a>意解作光明想成就游，<a id="a-H2"></a>心作光明想极盛，<a id="a-H3"></a>彼齐限是心解脱不过是。<a id="a-H4"></a>贤者迦旃延，<a id="a-H5"></a>此二解脱，<a id="a-H6"></a>何解脱为上、<a id="a-H7"></a>为胜、<a id="a-H8"></a>为妙、<a id="a-H9"></a>为最？<a id="a-HA"></a>”</p>
  <p id="aHB">尊者真迦旃延答曰：<a id="a-HC"></a>“尊者阿那律陀，<a id="a-HD"></a>若有沙门、<a id="a-HE"></a>梵志不依二三树者，<a id="a-HF"></a>或依一林；<a id="a-HG"></a>若不依一林者，<a id="a-HH"></a>或依二三林；<a id="a-HI"></a>若不依二三林者，<a id="a-HJ"></a>或依一村；<a id="a-HK"></a>若不依一村者，<a id="a-HL"></a>或依二三村；<a id="a-HM"></a>若不依二三村者，<a id="a-HN"></a>或依一国；<a id="a-HO"></a>若不依一国者，<a id="a-HP"></a>或依二三国；<a id="a-HQ"></a>若不依二三国者，<a id="a-HR"></a>或依此大地乃至大海，<a id="a-HS"></a>意解作光明想成就游，<a id="a-HT"></a>心作光明想极盛，<a id="a-HU"></a>彼齐限是心解脱不过是。<a id="a-HV"></a>尊者阿那律陀，<a id="a-HW"></a>二解脱中此解脱为上、<a id="a-HX"></a>为胜、<a id="a-HY"></a>为妙、<a id="a-HZ"></a>为最。<a id="a-Ha"></a>”</p>
  <p id="aHb">尊者阿那律陀告曰：<a id="a-Hc"></a>“迦旃延，<a id="a-Hd"></a>因是缘是，<a id="a-He"></a>彼光天生在一处，<a id="a-Hf"></a>知有胜如、<a id="a-Hg"></a>妙与不妙。<a id="a-Hh"></a>所以者何？<a id="a-Hi"></a>因人心胜如故，<a id="a-Hj"></a>修便有精粗；<a id="a-Hk"></a>因修有精粗故，<a id="a-Hl"></a>得人则有胜如。<a id="a-Hm"></a>贤者迦旃延，<a id="a-Hn"></a>世尊亦如是说人有胜如。<a id="a-Ho"></a>”</p>
  <p id="aHp">尊者真迦旃延复问曰：<a id="a-Hq"></a>“尊者阿那律陀，<a id="a-Hr"></a>彼净光天生在一处，<a id="a-Hs"></a>可知有胜如、<a id="a-Ht"></a>妙与不妙耶？<a id="a-Hu"></a>”</p>
  <p id="aHv">尊者阿那律陀答曰：<a id="a-Hw"></a>“贤者迦旃延，<a id="a-Hx"></a>可说彼净光天生在一处，<a id="a-Hy"></a>知有胜如、<a id="a-Hz"></a>妙与不妙。<a id="a-I0"></a>”</p>
  <p id="aI1">尊者真迦旃延复问曰：<a id="a-I2"></a>“尊者阿那律陀，<a id="a-I3"></a>彼净光天生在一处，<a id="a-I4"></a>何因何缘，<a id="a-I5"></a>知有胜如、<a id="a-I6"></a>妙与不妙耶？<a id="a-I7"></a>”</p>
  <p id="aI8">尊者阿那律陀答曰：<a id="a-I9"></a>“贤者迦旃延，<a id="a-IA"></a>若有沙门、<a id="a-IB"></a>梵志在无事处，<a id="a-IC"></a>或至树下空安静处，<a id="a-ID"></a>意解净光天遍满成就游，<a id="a-IE"></a>彼此定不修、<a id="a-IF"></a>不习、<a id="a-IG"></a>不广、<a id="a-IH"></a>不极成就，<a id="a-II"></a>彼于后时，<a id="a-IJ"></a>身坏命终，<a id="a-IK"></a>生净光天中。<a id="a-IL"></a>彼生已，<a id="a-IM"></a>不得极止息，<a id="a-IN"></a>不得极寂静，<a id="a-IO"></a>亦不得尽寿讫。<a id="a-IP"></a>贤者迦旃延，<a id="a-IQ"></a>犹青莲华，<a id="a-IR"></a>红、<a id="a-IS"></a>赤、<a id="a-IT"></a>白莲，<a id="a-IU"></a>水生水长，<a id="a-IV"></a>在水底时，<a id="a-IW"></a>尔时根、<a id="a-IX"></a>茎、<a id="a-IY"></a>叶、<a id="a-IZ"></a>华，<a id="a-Ia"></a>彼一切水渍水浇，<a id="a-Ib"></a>水所润，<a id="a-Ic"></a>无处不渍。<a id="a-Id"></a>贤者迦旃延，<a id="a-Ie"></a>若有沙门、<a id="a-If"></a>梵志在无事处，<a id="a-Ig"></a>或至树下空安静处，<a id="a-Ih"></a>意解净光天遍满成就游，<a id="a-Ii"></a>彼此定不修、<a id="a-Ij"></a>不习、<a id="a-Ik"></a>不广，<a id="a-Il"></a>不极成就，<a id="a-Im"></a>彼身坏命终，<a id="a-In"></a>生净光天中。<a id="a-Io"></a>彼生已，<a id="a-Ip"></a>不得极止息，<a id="a-Iq"></a>不得极寂静，<a id="a-Ir"></a>亦不得尽寿讫。</p>
  <p id="aIs">“贤者迦旃延，<a id="a-It"></a>复有沙门、<a id="a-Iu"></a>梵志意解净光天遍满成就游，<a id="a-Iv"></a>彼此定数修、<a id="a-Iw"></a>数习、<a id="a-Ix"></a>数广，<a id="a-Iy"></a>极成就，<a id="a-Iz"></a>彼身坏命终，<a id="a-J0"></a>生净光天中。<a id="a-J1"></a>彼生已，<a id="a-J2"></a>得极止息，<a id="a-J3"></a>得极寂静，<a id="a-J4"></a>亦得寿尽讫。<a id="a-J5"></a>贤者迦旃延，<a id="a-J6"></a>犹青莲华，<a id="a-J7"></a>红、<a id="a-J8"></a>赤、<a id="a-J9"></a>白莲，<a id="a-JA"></a>水生水长，<a id="a-JB"></a>出水上住，<a id="a-JC"></a>水所不渍。<a id="a-JD"></a>贤者迦旃延，<a id="a-JE"></a>如是复有沙门、<a id="a-JF"></a>梵志在无事处，<a id="a-JG"></a>或至树下空安静处，<a id="a-JH"></a>意解净光天遍满成就游，<a id="a-JI"></a>彼此定数修、<a id="a-JJ"></a>数习、<a id="a-JK"></a>数广，<a id="a-JL"></a>极成就，<a id="a-JM"></a>彼身坏命终，<a id="a-JN"></a>生净光天中。<a id="a-JO"></a>彼生已，<a id="a-JP"></a>得极止息，<a id="a-JQ"></a>得极寂静，<a id="a-JR"></a>亦得寿尽讫。</p>
  <p id="aJS">“贤者迦旃延，<a id="a-JT"></a>因是缘是，<a id="a-JU"></a>彼净光天生在一处，<a id="a-JV"></a>知有胜如、<a id="a-JW"></a>妙与不妙。<a id="a-JX"></a>所以者何？<a id="a-JY"></a>因人心胜如故，<a id="a-JZ"></a>修便有精粗；<a id="a-Ja"></a>因修有精粗故，<a id="a-Jb"></a>得人则有胜如。<a id="a-Jc"></a>贤者迦旃延，<a id="a-Jd"></a>世尊亦如是说人有胜如。<a id="a-Je"></a>”</p>
  <p id="aJf">尊者真迦旃延复问曰：<a id="a-Jg"></a>“尊者阿那律陀，<a id="a-Jh"></a>彼遍净光天生在一处，<a id="a-Ji"></a>可知有胜如、<a id="a-Jj"></a>妙与不妙耶？<a id="a-Jk"></a>”</p>
  <p id="aJl">尊者阿那律陀答曰：<a id="a-Jm"></a>“贤者迦旃延，<a id="a-Jn"></a>可说彼遍净光天生在一处，<a id="a-Jo"></a>知有胜如、<a id="a-Jp"></a>妙与不妙。<a id="a-Jq"></a>”</p>
  <p id="aJr">尊者真迦旃延复问曰：<a id="a-Js"></a>“尊者阿那律陀，<a id="a-Jt"></a>彼遍净光天生在一处，<a id="a-Ju"></a>何因何缘，<a id="a-Jv"></a>知有胜如、<a id="a-Jw"></a>妙与不妙耶？<a id="a-Jx"></a>”</p>
  <p id="aJy">尊者阿那律陀答曰：<a id="a-Jz"></a>“贤者迦旃延，<a id="a-K0"></a>若有沙门、<a id="a-K1"></a>梵志在无事处，<a id="a-K2"></a>或至树下空安静处，<a id="a-K3"></a>意解遍净光天遍满成就游，<a id="a-K4"></a>彼不极止睡眠，<a id="a-K5"></a>不善息掉悔，<a id="a-K6"></a>彼于后时身坏命终，<a id="a-K7"></a>生遍净光天中。<a id="a-K8"></a>彼生已，<a id="a-K9"></a>光不极净。<a id="a-KA"></a>贤者迦旃延，<a id="a-KB"></a>譬如燃灯，<a id="a-KC"></a>因缘油炷，<a id="a-KD"></a>若油有滓，<a id="a-KE"></a>炷复不净，<a id="a-KF"></a>因是灯光生不明净。<a id="a-KG"></a>贤者迦旃延，<a id="a-KH"></a>如是若有沙门、<a id="a-KI"></a>梵志在无事处，<a id="a-KJ"></a>或至树下空安静处，<a id="a-KK"></a>意解遍净光天遍满成就游，<a id="a-KL"></a>彼不极止睡眠，<a id="a-KM"></a>不善息掉悔，<a id="a-KN"></a>彼身坏命终，<a id="a-KO"></a>生遍净光天中。<a id="a-KP"></a>彼生已，<a id="a-KQ"></a>光不极净。</p>
  <p id="aKR">“贤者迦旃延，<a id="a-KS"></a>复有沙门、<a id="a-KT"></a>梵志在无事处，<a id="a-KU"></a>或至树下空安静处，<a id="a-KV"></a>意解遍净光天遍满成就游，<a id="a-KW"></a>彼极止睡眠，<a id="a-KX"></a>善息掉悔，<a id="a-KY"></a>彼身坏命终，<a id="a-KZ"></a>生遍净光天中。<a id="a-Ka"></a>彼生已，<a id="a-Kb"></a>光极明净。<a id="a-Kc"></a>贤者迦旃延，<a id="a-Kd"></a>譬如燃灯，<a id="a-Ke"></a>因缘油炷，<a id="a-Kf"></a>若油无滓，<a id="a-Kg"></a>炷复极净，<a id="a-Kh"></a>因是灯光生极明净。</p>
  <p id="aKi">“贤者迦旃延，<a id="a-Kj"></a>如是复有沙门、<a id="a-Kk"></a>梵志在无事处，<a id="a-Kl"></a>或至树下空安静处，<a id="a-Km"></a>意解遍净光天遍满成就游，<a id="a-Kn"></a>彼极止睡眠，<a id="a-Ko"></a>善息掉悔，<a id="a-Kp"></a>彼身坏命终，<a id="a-Kq"></a>生遍净光天中。<a id="a-Kr"></a>彼生已，<a id="a-Ks"></a>光极明净。</p>
  <p id="aKt">“贤者迦旃延，<a id="a-Ku"></a>因是缘是，<a id="a-Kv"></a>彼遍净光天生在一处，<a id="a-Kw"></a>知有胜如、<a id="a-Kx"></a>妙与不妙。<a id="a-Ky"></a>所以者何？<a id="a-Kz"></a>因人心胜如故，<a id="a-L0"></a>修便有精粗；<a id="a-L1"></a>因修有精粗故，<a id="a-L2"></a>得人则有胜如。<a id="a-L3"></a>贤者迦旃延，<a id="a-L4"></a>世尊亦如是说人有胜如。<a id="a-L5"></a>”</p>
  <p id="aL6">于是，<a id="a-L7"></a>尊者真迦旃延叹仙余财主曰：<a id="a-L8"></a>“善哉！<a id="a-L9"></a>善哉！<a id="a-LA"></a>财主，<a id="a-LB"></a>汝为我等多所饶益。<a id="a-LC"></a>所以者何？<a id="a-LD"></a>初问尊者阿那律陀有胜天，<a id="a-LE"></a>我等未曾从尊者阿那律陀闻如是义，<a id="a-LF"></a>是谓彼天、<a id="a-LG"></a>有彼天、<a id="a-LH"></a>如是彼天。<a id="a-LI"></a>”</p>
  <p id="aLJ">于是，<a id="a-LK"></a>尊者阿那律陀告曰：<a id="a-LL"></a>“贤者迦旃延，<a id="a-LM"></a>多有彼天，<a id="a-LN"></a>谓此日月如是有大如意足，<a id="a-LO"></a>有大威德，<a id="a-LP"></a>有大福佑，<a id="a-LQ"></a>有大威神。<a id="a-LR"></a>以光不及光，<a id="a-LS"></a>彼与我集，<a id="a-LT"></a>共相慰劳，<a id="a-LU"></a>有所论说，<a id="a-LV"></a>有所答对，<a id="a-LW"></a>然我不如是说，<a id="a-LX"></a>是谓彼天、<a id="a-LY"></a>有彼天、<a id="a-LZ"></a>如是彼天。<a id="a-La"></a>”</p>
  <p id="aLb">尔时，<a id="a-Lc"></a>仙余财主知彼尊者所说已讫，<a id="a-Ld"></a>即从座起，<a id="a-Le"></a>自行澡水，<a id="a-Lf"></a>以极净美种种丰饶食啖含消，<a id="a-Lg"></a>手自斟酌，<a id="a-Lh"></a>令得饱满；<a id="a-Li"></a>食讫举器，<a id="a-Lj"></a>行澡水已，<a id="a-Lk"></a>取一小床，<a id="a-Ll"></a>别坐听法。<a id="a-Lm"></a>仙余财主坐已，<a id="a-Ln"></a>尊者阿那律陀而为说法，<a id="a-Lo"></a>劝发渴仰，<a id="a-Lp"></a>成就欢喜；<a id="a-Lq"></a>无量方便为彼说法，<a id="a-Lr"></a>劝发渴仰，<a id="a-Ls"></a>成就欢喜已，<a id="a-Lt"></a>从座起去。</p>
  <p id="aLu">尊者阿那律陀所说如是，<a id="a-Lv"></a>仙余财主及诸比丘闻尊者阿那律陀所说，<a id="a-Lw"></a>欢喜奉行。</p>
  <p data-pb></p>
  <h2 id="aLx">长寿王品迦絺那经第九</h2>
  <p id="aLy">我闻如是：<a id="a-Lz"></a>一时，<a id="a-M0"></a>佛游舍卫国，<a id="a-M1"></a>在胜林给孤独园。</p>
  <p id="aM2">尔时，<a id="a-M3"></a>尊者阿那律陀亦在舍卫国，<a id="a-M4"></a>住娑罗逻岩山中。<a id="a-M5"></a>于是，<a id="a-M6"></a>尊者阿那律陀过夜平旦，<a id="a-M7"></a>著衣持钵，<a id="a-M8"></a>入舍卫乞食。<a id="a-M9"></a>尊者阿难亦复平旦著衣持钵，<a id="a-MA"></a>入舍卫乞食。</p>
  <p id="aMB">尊者阿那律陀见尊者阿难亦行乞食，<a id="a-MC"></a>见已，<a id="a-MD"></a>语曰：<a id="a-ME"></a>“贤者阿难，<a id="a-MF"></a>当知我三衣粗素坏尽。<a id="a-MG"></a>贤者，<a id="a-MH"></a>今可请诸比丘为我作衣。<a id="a-MI"></a>”尊者阿难为尊者阿那律陀默然许请。</p>
  <p id="aMJ">于是，<a id="a-MK"></a>尊者阿难舍卫乞食已，<a id="a-ML"></a>食讫，<a id="a-MM"></a>中后收举衣钵，<a id="a-MN"></a>澡洗手足，<a id="a-MO"></a>以尼师檀著于肩上，<a id="a-MP"></a>手执户钥，<a id="a-MQ"></a>遍诣房房，<a id="a-MR"></a>见诸比丘便语之曰：<a id="a-MS"></a>“诸尊，<a id="a-MT"></a>今往诣娑罗逻岩山中，<a id="a-MU"></a>为尊者阿那律陀作衣。<a id="a-MV"></a>”</p>
  <p id="aMW">于是，<a id="a-MX"></a>诸比丘闻尊者阿难语，<a id="a-MY"></a>皆往诣娑罗逻岩山中，<a id="a-MZ"></a>为尊者阿那律陀作衣。</p>
  <p id="aMa">于是，<a id="a-Mb"></a>世尊见尊者阿难手执户钥，<a id="a-Mc"></a>遍诣房房，<a id="a-Md"></a>见已，<a id="a-Me"></a>问曰：<a id="a-Mf"></a>“阿难，<a id="a-Mg"></a>汝以何事，<a id="a-Mh"></a>手执户钥，<a id="a-Mi"></a>遍诣房房？<a id="a-Mj"></a>”</p>
  <p id="aMk">尊者阿难白曰：<a id="a-Ml"></a>“世尊，<a id="a-Mm"></a>我今请诸比丘，<a id="a-Mn"></a>为尊者阿那律陀作衣。<a id="a-Mo"></a>”</p>
  <p id="aMp">世尊告曰：<a id="a-Mq"></a>“阿难，<a id="a-Mr"></a>汝何以故不请如来为阿那律陀比丘作衣？<a id="a-Ms"></a>”</p>
  <p id="aMt">于是尊者阿难即叉手向佛，<a id="a-Mu"></a>白世尊曰：<a id="a-Mv"></a>“惟愿世尊往诣娑罗逻岩山中，<a id="a-Mw"></a>为尊者阿那律陀作衣。<a id="a-Mx"></a>”世尊为尊者阿难默然而许。</p>
  <p id="aMy">于是，<a id="a-Mz"></a>世尊将尊者阿难，<a id="a-N0"></a>往诣娑罗逻岩山中比丘众前，<a id="a-N1"></a>敷座而坐。<a id="a-N2"></a>尔时，<a id="a-N3"></a>娑罗逻岩山中有八百比丘及世尊共集坐，<a id="a-N4"></a>为尊者阿那律陀作衣。</p>
  <p id="aN5">彼时，<a id="a-N6"></a>尊者大目揵连亦在众中。<a id="a-N7"></a>于是，<a id="a-N8"></a>世尊告曰：<a id="a-N9"></a>“目揵连，<a id="a-NA"></a>我能为阿那律陀舒张衣裁，<a id="a-NB"></a>割截连缀而缝合之。<a id="a-NC"></a>”</p>
  <p id="aND">尔时，<a id="a-NE"></a>尊者大目揵连即从座起，<a id="a-NF"></a>偏袒著衣，<a id="a-NG"></a>叉手向佛，<a id="a-NH"></a>白世尊曰：<a id="a-NI"></a>“惟愿世尊为贤者阿那律陀舒张衣裁，<a id="a-NJ"></a>诸比丘当共割截，<a id="a-NK"></a>连缀缝合。<a id="a-NL"></a>”</p>
  <p id="aNM">于是，<a id="a-NN"></a>世尊即为尊者阿那律陀舒张衣裁，<a id="a-NO"></a>诸比丘便共割截，<a id="a-NP"></a>连缀缝合，<a id="a-NQ"></a>即彼一日为尊者阿那律陀成三衣讫。</p>
  <p id="aNR">尔时，<a id="a-NS"></a>世尊知尊者阿那律陀三衣已成，<a id="a-NT"></a>则便告曰：<a id="a-NU"></a>“阿那律陀，<a id="a-NV"></a>汝为诸比丘说迦絺那法。<a id="a-NW"></a>我今腰痛，<a id="a-NX"></a>欲小自息。<a id="a-NY"></a>”</p>
  <p id="aNZ">尊者阿那律陀白曰：<a id="a-Na"></a>“唯然，<a id="a-Nb"></a>世尊，<a id="a-Nc"></a>”</p>
  <p id="aNd">于是，<a id="a-Ne"></a>世尊四叠优多罗僧以敷床上，<a id="a-Nf"></a>襞僧伽梨作枕，<a id="a-Ng"></a>右胁而卧，<a id="a-Nh"></a>足足相累，<a id="a-Ni"></a>作光明想，<a id="a-Nj"></a>立正念正智，<a id="a-Nk"></a>常作起想。</p>
  <p id="aNl">彼时，<a id="a-Nm"></a>尊者阿那律陀告诸比丘：<a id="a-Nn"></a>“诸贤，<a id="a-No"></a>我本未出家学道时，<a id="a-Np"></a>厌生老病死、<a id="a-Nq"></a>啼哭懊恼、<a id="a-Nr"></a>悲泣忧戚，<a id="a-Ns"></a>欲断此大苦聚。<a id="a-Nt"></a>诸贤，<a id="a-Nu"></a>我厌已而作是观：<a id="a-Nv"></a>‘居家至狭，<a id="a-Nw"></a>尘劳之处；<a id="a-Nx"></a>出家学道，<a id="a-Ny"></a>发露旷大。<a id="a-Nz"></a>我今在家为锁所锁，<a id="a-O0"></a>不得尽形寿修诸梵行。<a id="a-O1"></a>我宁可舍少财物及多财物，<a id="a-O2"></a>舍少亲族及多亲族，<a id="a-O3"></a>剃除须发，<a id="a-O4"></a>著袈裟衣，<a id="a-O5"></a>至信、<a id="a-O6"></a>舍家、<a id="a-O7"></a>无家、<a id="a-O8"></a>学道。<a id="a-O9"></a>’诸贤，<a id="a-OA"></a>我于后时舍少财物及多财物，<a id="a-OB"></a>舍少亲族及多亲族，<a id="a-OC"></a>剃除须发，<a id="a-OD"></a>著袈裟衣，<a id="a-OE"></a>至信、<a id="a-OF"></a>舍家、<a id="a-OG"></a>无家、<a id="a-OH"></a>学道。<a id="a-OI"></a>诸贤，<a id="a-OJ"></a>我出家学道，<a id="a-OK"></a>舍族姓已，<a id="a-OL"></a>受比丘学，<a id="a-OM"></a>修行禁戒，<a id="a-ON"></a>守护从解脱，<a id="a-OO"></a>又复善摄威仪礼节，<a id="a-OP"></a>见纤介罪，<a id="a-OQ"></a>常怀畏怖，<a id="a-OR"></a>受持学戒。</p>
  <p id="aOS">“诸贤，<a id="a-OT"></a>我离杀，<a id="a-OU"></a>断杀，<a id="a-OV"></a>弃舍刀杖，<a id="a-OW"></a>有惭有愧，<a id="a-OX"></a>有慈悲心，<a id="a-OY"></a>饶益一切乃至昆虫，<a id="a-OZ"></a>我于杀生净除其心。<a id="a-Oa"></a>诸贤，<a id="a-Ob"></a>我离不与取，<a id="a-Oc"></a>断不与取，<a id="a-Od"></a>与而后取，<a id="a-Oe"></a>乐于与取，<a id="a-Of"></a>常好布施，<a id="a-Og"></a>欢喜无吝，<a id="a-Oh"></a>不望其报，<a id="a-Oi"></a>我于不与取净除其心。<a id="a-Oj"></a>诸贤，<a id="a-Ok"></a>我离非梵行，<a id="a-Ol"></a>断非梵行，<a id="a-Om"></a>勤修梵行，<a id="a-On"></a>精勤妙行，<a id="a-Oo"></a>清净无秽，<a id="a-Op"></a>离欲断淫，<a id="a-Oq"></a>我于非梵行净除其心。</p>
  <p id="aOr">“诸贤，<a id="a-Os"></a>我离妄言，<a id="a-Ot"></a>断妄言，<a id="a-Ou"></a>真谛言，<a id="a-Ov"></a>乐真谛，<a id="a-Ow"></a>住真谛，<a id="a-Ox"></a>不移动，<a id="a-Oy"></a>一切可信，<a id="a-Oz"></a>不欺世间，<a id="a-P0"></a>我于妄言净除其心。<a id="a-P1"></a>诸贤，<a id="a-P2"></a>我离两舌，<a id="a-P3"></a>断两舌，<a id="a-P4"></a>行不两舌，<a id="a-P5"></a>不破坏他；<a id="a-P6"></a>不闻此语彼，<a id="a-P7"></a>欲破坏此；<a id="a-P8"></a>不闻彼语此，<a id="a-P9"></a>欲破坏彼；<a id="a-PA"></a>离者欲合，<a id="a-PB"></a>合者欢喜，<a id="a-PC"></a>不作群党，<a id="a-PD"></a>不乐群党，<a id="a-PE"></a>不称说群党，<a id="a-PF"></a>我于两舌净除其心。<a id="a-PG"></a>诸贤，<a id="a-PH"></a>我离粗言，<a id="a-PI"></a>断粗言，<a id="a-PJ"></a>若有所言，<a id="a-PK"></a>辞气粗犷，<a id="a-PL"></a>恶声逆耳，<a id="a-PM"></a>众所不喜，<a id="a-PN"></a>众所不爱，<a id="a-PO"></a>使他苦恼，<a id="a-PP"></a>令不得定，<a id="a-PQ"></a>断如是言；<a id="a-PR"></a>若有所说，<a id="a-PS"></a>清和柔润，<a id="a-PT"></a>顺耳入心，<a id="a-PU"></a>可喜可爱，<a id="a-PV"></a>使他安乐，<a id="a-PW"></a>言声具了，<a id="a-PX"></a>不使人畏，<a id="a-PY"></a>令他得定，<a id="a-PZ"></a>说如是言，<a id="a-Pa"></a>我于粗言净除其心。<a id="a-Pb"></a>诸贤，<a id="a-Pc"></a>我离绮语，<a id="a-Pd"></a>断绮语，<a id="a-Pe"></a>时说、<a id="a-Pf"></a>真说、<a id="a-Pg"></a>法说、<a id="a-Ph"></a>义说、<a id="a-Pi"></a>止息说、<a id="a-Pj"></a>乐止息说，<a id="a-Pk"></a>事顺时得宜，<a id="a-Pl"></a>善教善诃，<a id="a-Pm"></a>我于绮语净除其心。</p>
  <p id="aPn">“诸贤，<a id="a-Po"></a>我离治生，<a id="a-Pp"></a>断治生，<a id="a-Pq"></a>弃舍称量及斗斛，<a id="a-Pr"></a>不受财贷，<a id="a-Ps"></a>不缚束人，<a id="a-Pt"></a>不望折斗量，<a id="a-Pu"></a>不以小利侵欺于人，<a id="a-Pv"></a>我于治生净除其心。<a id="a-Pw"></a>诸贤，<a id="a-Px"></a>我离受寡妇、<a id="a-Py"></a>童女，<a id="a-Pz"></a>断受寡妇、<a id="a-Q0"></a>童女，<a id="a-Q1"></a>我于受寡妇、<a id="a-Q2"></a>童女净除其心。<a id="a-Q3"></a>诸贤，<a id="a-Q4"></a>我离受奴婢，<a id="a-Q5"></a>断受奴婢，<a id="a-Q6"></a>我于受奴婢净除其心。<a id="a-Q7"></a>诸贤，<a id="a-Q8"></a>我离受象、<a id="a-Q9"></a>马、<a id="a-QA"></a>牛、<a id="a-QB"></a>羊，<a id="a-QC"></a>断受象、<a id="a-QD"></a>马、<a id="a-QE"></a>牛、<a id="a-QF"></a>羊，<a id="a-QG"></a>我于受象、<a id="a-QH"></a>马、<a id="a-QI"></a>牛、<a id="a-QJ"></a>羊净除其心。<a id="a-QK"></a>诸贤，<a id="a-QL"></a>我离受鸡、<a id="a-QM"></a>猪，<a id="a-QN"></a>断受鸡、<a id="a-QO"></a>猪，<a id="a-QP"></a>我于受鸡、<a id="a-QQ"></a>猪净除其心。<a id="a-QR"></a>诸贤，<a id="a-QS"></a>我离受田业、<a id="a-QT"></a>店肆，<a id="a-QU"></a>断受田业、<a id="a-QV"></a>店肆，<a id="a-QW"></a>我于受田业、<a id="a-QX"></a>店肆净除其心。<a id="a-QY"></a>诸贤，<a id="a-QZ"></a>我离受生稻、<a id="a-Qa"></a>麦、<a id="a-Qb"></a>豆，<a id="a-Qc"></a>断受生稻、<a id="a-Qd"></a>麦、<a id="a-Qe"></a>豆，<a id="a-Qf"></a>我于受生稻、<a id="a-Qg"></a>麦、<a id="a-Qh"></a>豆净除其心。</p>
  <p id="aQi">“诸贤，<a id="a-Qj"></a>我离酒，<a id="a-Qk"></a>断酒，<a id="a-Ql"></a>我于饮酒净除其心。<a id="a-Qm"></a>诸贤，<a id="a-Qn"></a>我离高广大床，<a id="a-Qo"></a>断高广大床，<a id="a-Qp"></a>我于高广大床净除其心。<a id="a-Qq"></a>诸贤，<a id="a-Qr"></a>我离华鬘、<a id="a-Qs"></a>璎珞、<a id="a-Qt"></a>涂香、<a id="a-Qu"></a>脂粉，<a id="a-Qv"></a>断华鬘、<a id="a-Qw"></a>璎珞、<a id="a-Qx"></a>涂香、<a id="a-Qy"></a>脂粉，<a id="a-Qz"></a>我于华鬘、<a id="a-R0"></a>璎珞、<a id="a-R1"></a>涂香、<a id="a-R2"></a>脂粉净除其心。<a id="a-R3"></a>诸贤，<a id="a-R4"></a>我离歌舞、<a id="a-R5"></a>倡妓及往观听，<a id="a-R6"></a>断歌舞、<a id="a-R7"></a>倡妓及往观听，<a id="a-R8"></a>我于歌舞、<a id="a-R9"></a>倡妓及往观听净除其心。<a id="a-RA"></a>诸贤，<a id="a-RB"></a>我离受生色像宝，<a id="a-RC"></a>断受生色像宝，<a id="a-RD"></a>我于受生色像宝净除其心。<a id="a-RE"></a>诸贤，<a id="a-RF"></a>我离过中食，<a id="a-RG"></a>断过中食，<a id="a-RH"></a>一食，<a id="a-RI"></a>不夜食，<a id="a-RJ"></a>学时食，<a id="a-RK"></a>我于过中食净除其心。</p>
  <p id="aRL">“诸贤，<a id="a-RM"></a>我已成就此圣戒聚，<a id="a-RN"></a>当复学极知足，<a id="a-RO"></a>衣取覆形，<a id="a-RP"></a>食取充躯，<a id="a-RQ"></a>随所游至，<a id="a-RR"></a>与衣钵俱，<a id="a-RS"></a>行无顾恋，<a id="a-RT"></a>犹如鹰鸟与两翅俱，<a id="a-RU"></a>飞翔空中。<a id="a-RV"></a>诸贤，<a id="a-RW"></a>我亦如是，<a id="a-RX"></a>随所游至，<a id="a-RY"></a>与衣钵俱，<a id="a-RZ"></a>行无顾恋。<a id="a-Ra"></a>诸贤，<a id="a-Rb"></a>我已成就此圣戒聚及极知足，<a id="a-Rc"></a>当复学守护诸根，<a id="a-Rd"></a>常念闭塞，<a id="a-Re"></a>念欲明达，<a id="a-Rf"></a>守护念心而得成就，<a id="a-Rg"></a>恒起正知。<a id="a-Rh"></a>若眼见色，<a id="a-Ri"></a>然不受相，<a id="a-Rj"></a>亦不味色，<a id="a-Rk"></a>谓忿诤故，<a id="a-Rl"></a>守护眼根；<a id="a-Rm"></a>心中不生贪伺、<a id="a-Rn"></a>忧戚、<a id="a-Ro"></a>恶不善法，<a id="a-Rp"></a>趣向彼故，<a id="a-Rq"></a>守护眼根。<a id="a-Rr"></a>如是耳、<a id="a-Rs"></a>鼻、<a id="a-Rt"></a>舌、<a id="a-Ru"></a>身，<a id="a-Rv"></a>若意知法，<a id="a-Rw"></a>然不受相，<a id="a-Rx"></a>亦不味法，<a id="a-Ry"></a>谓忿诤故，<a id="a-Rz"></a>守护意根；<a id="a-S0"></a>心中不生贪伺、<a id="a-S1"></a>忧戚、<a id="a-S2"></a>恶不善法，<a id="a-S3"></a>趣向彼故，<a id="a-S4"></a>守护意根。</p>
  <p id="aS5">“诸贤，<a id="a-S6"></a>我已成就此圣戒聚及极知足，<a id="a-S7"></a>守护诸根，<a id="a-S8"></a>当复学正知出入，<a id="a-S9"></a>善观分别，<a id="a-SA"></a>屈伸低仰，<a id="a-SB"></a>仪容庠序，<a id="a-SC"></a>善著僧伽梨及诸衣钵，<a id="a-SD"></a>行住坐卧，<a id="a-SE"></a>眠寤语默，<a id="a-SF"></a>皆正知之。<a id="a-SG"></a>诸贤，<a id="a-SH"></a>我已成就此圣戒聚及极知足，<a id="a-SI"></a>守护诸根，<a id="a-SJ"></a>正知出入，<a id="a-SK"></a>当复学独住远离，<a id="a-SL"></a>在无事处，<a id="a-SM"></a>或至树下空安静处，<a id="a-SN"></a>山岩石室、<a id="a-SO"></a>露地蘘[卄/積]，<a id="a-SP"></a>或至林中，<a id="a-SQ"></a>或在冢间。<a id="a-SR"></a>诸贤，<a id="a-SS"></a>我已在无事处，<a id="a-ST"></a>或至树下空安静处，<a id="a-SU"></a>敷尼师檀，<a id="a-SV"></a>结跏趺坐，<a id="a-SW"></a>正身正愿，<a id="a-SX"></a>反念不向，<a id="a-SY"></a>断除贪伺，<a id="a-SZ"></a>心无有诤。<a id="a-Sa"></a>见他财物、<a id="a-Sb"></a>诸生活具，<a id="a-Sc"></a>不起贪伺，<a id="a-Sd"></a>欲令我得，<a id="a-Se"></a>我于贪伺净除其心。<a id="a-Sf"></a>如是瞋恚、<a id="a-Sg"></a>睡眠、<a id="a-Sh"></a>掉悔，<a id="a-Si"></a>断疑、<a id="a-Sj"></a>度惑，<a id="a-Sk"></a>于诸善法无有犹豫，<a id="a-Sl"></a>我于疑惑净除其心。</p>
  <p id="aSm">“诸贤，<a id="a-Sn"></a>我已断此五盖、<a id="a-So"></a>心秽、<a id="a-Sp"></a>慧羸，<a id="a-Sq"></a>离欲、<a id="a-Sr"></a>离恶不善之法至得第四禅成就游。<a id="a-Ss"></a>诸贤，<a id="a-St"></a>我已得如是定心清净，<a id="a-Su"></a>无秽无烦，<a id="a-Sv"></a>柔软善住，<a id="a-Sw"></a>得不动心，<a id="a-Sx"></a>学如意足智通作证。<a id="a-Sy"></a>诸贤，<a id="a-Sz"></a>我得无量如意足，<a id="a-T0"></a>谓分一为众，<a id="a-T1"></a>合众为一，<a id="a-T2"></a>一则住一，<a id="a-T3"></a>有知有见，<a id="a-T4"></a>不碍石壁，<a id="a-T5"></a>犹如行空，<a id="a-T6"></a>没地如水，<a id="a-T7"></a>履水如地，<a id="a-T8"></a>结跏趺坐，<a id="a-T9"></a>上升虚空，<a id="a-TA"></a>犹如鸟翔。<a id="a-TB"></a>今此日月有大如意足，<a id="a-TC"></a>有大威德，<a id="a-TD"></a>有大福佑，<a id="a-TE"></a>有大威神，<a id="a-TF"></a>以手扪摸身至梵天。<a id="a-TG"></a>诸贤，<a id="a-TH"></a>我已得如是定心清净，<a id="a-TI"></a>无秽无烦，<a id="a-TJ"></a>柔软善住，<a id="a-TK"></a>得不动心，<a id="a-TL"></a>学天耳智通作证。<a id="a-TM"></a>诸贤，<a id="a-TN"></a>我以天耳闻人、<a id="a-TO"></a>非人音声，<a id="a-TP"></a>近远、<a id="a-TQ"></a>妙与不妙。</p>
  <p id="aTR">“诸贤，<a id="a-TS"></a>我已得如是定心清净，<a id="a-TT"></a>无秽无烦，<a id="a-TU"></a>柔软善住，<a id="a-TV"></a>得不动心，<a id="a-TW"></a>学他心智通作证。<a id="a-TX"></a>诸贤，<a id="a-TY"></a>我为他众生所念、<a id="a-TZ"></a>所思、<a id="a-Ta"></a>所为、<a id="a-Tb"></a>所行，<a id="a-Tc"></a>以他心智知他心如真；<a id="a-Td"></a>有欲心知有欲心如真，<a id="a-Te"></a>无欲心知无欲心如真；<a id="a-Tf"></a>有恚无恚、<a id="a-Tg"></a>有痴无痴、<a id="a-Th"></a>有秽无秽、<a id="a-Ti"></a>合散、<a id="a-Tj"></a>高下、<a id="a-Tk"></a>小大、<a id="a-Tl"></a>修不修、<a id="a-Tm"></a>定不定；<a id="a-Tn"></a>不解脱心知不解脱心如真，<a id="a-To"></a>解脱心知解脱心如真。</p>
  <p id="aTp">“诸贤，<a id="a-Tq"></a>我已得如是定心清净，<a id="a-Tr"></a>无秽无烦，<a id="a-Ts"></a>柔软善住，<a id="a-Tt"></a>得不动心，<a id="a-Tu"></a>学忆宿命智通作证。<a id="a-Tv"></a>诸贤，<a id="a-Tw"></a>有行有相貌，<a id="a-Tx"></a>忆本无量昔所经历，<a id="a-Ty"></a>谓一生、<a id="a-Tz"></a>二生、<a id="a-U0"></a>百生、<a id="a-U1"></a>千生、<a id="a-U2"></a>成劫、<a id="a-U3"></a>败劫、<a id="a-U4"></a>无量成败劫，<a id="a-U5"></a>彼众生名某，<a id="a-U6"></a>彼昔更历，<a id="a-U7"></a>我曾生彼，<a id="a-U8"></a>如是姓、<a id="a-U9"></a>如是字、<a id="a-UA"></a>如是生，<a id="a-UB"></a>如是饮食、<a id="a-UC"></a>如是受苦乐，<a id="a-UD"></a>如是长寿、<a id="a-UE"></a>如是久住、<a id="a-UF"></a>如是寿命讫；<a id="a-UG"></a>此死生彼，<a id="a-UH"></a>彼死生此，<a id="a-UI"></a>我生在此，<a id="a-UJ"></a>如是姓、<a id="a-UK"></a>如是字、<a id="a-UL"></a>如是生，<a id="a-UM"></a>如是饮食、<a id="a-UN"></a>如是受苦乐，<a id="a-UO"></a>如是长寿、<a id="a-UP"></a>如是久住、<a id="a-UQ"></a>如是寿命讫。</p>
  <p id="aUR">“诸贤，<a id="a-US"></a>我已得如是定心清净，<a id="a-UT"></a>无秽无烦，<a id="a-UU"></a>柔软善住，<a id="a-UV"></a>得不动心，<a id="a-UW"></a>学生死智通作证。<a id="a-UX"></a>诸贤，<a id="a-UY"></a>我以清净天眼出过于人，<a id="a-UZ"></a>见此众生死时生时，<a id="a-Ua"></a>好色恶色，<a id="a-Ub"></a>妙与不妙，<a id="a-Uc"></a>往来善处及不善处，<a id="a-Ud"></a>随此众生之所作业见其如真。<a id="a-Ue"></a>若此众生成就身恶行，<a id="a-Uf"></a>口、<a id="a-Ug"></a>意恶行，<a id="a-Uh"></a>诽谤圣人，<a id="a-Ui"></a>邪见，<a id="a-Uj"></a>成就邪见业；<a id="a-Uk"></a>彼因缘此，<a id="a-Ul"></a>身坏命终，<a id="a-Um"></a>必至恶处，<a id="a-Un"></a>生地狱中。<a id="a-Uo"></a>若此众生成就身妙行，<a id="a-Up"></a>口、<a id="a-Uq"></a>意妙行，<a id="a-Ur"></a>不诽谤圣人，<a id="a-Us"></a>正见，<a id="a-Ut"></a>成就正见业；<a id="a-Uu"></a>彼因缘此，<a id="a-Uv"></a>身坏命终，<a id="a-Uw"></a>必升善处，<a id="a-Ux"></a>上生天中。</p>
  <p id="aUy">“诸贤，<a id="a-Uz"></a>我已得如是定心清净，<a id="a-V0"></a>无秽无烦，<a id="a-V1"></a>柔软善住，<a id="a-V2"></a>得不动心，<a id="a-V3"></a>学漏尽智通作证。<a id="a-V4"></a>诸贤，<a id="a-V5"></a>我知此苦如真，<a id="a-V6"></a>知此苦集、<a id="a-V7"></a>知此苦灭、<a id="a-V8"></a>知此苦灭道如真；<a id="a-V9"></a>知此漏、<a id="a-VA"></a>知此漏集、<a id="a-VB"></a>知此漏灭、<a id="a-VC"></a>知此漏灭道如真；<a id="a-VD"></a>彼如是知、<a id="a-VE"></a>如是见，<a id="a-VF"></a>欲漏心解脱，<a id="a-VG"></a>有漏、<a id="a-VH"></a>无明漏心解脱；<a id="a-VI"></a>解脱已，<a id="a-VJ"></a>便知解脱；<a id="a-VK"></a>生已尽，<a id="a-VL"></a>梵行已立，<a id="a-VM"></a>所作已办，<a id="a-VN"></a>不更受有，<a id="a-VO"></a>知如真。</p>
  <p id="aVP">“诸贤，<a id="a-VQ"></a>若有比丘犯戒、<a id="a-VR"></a>破戒、<a id="a-VS"></a>缺戒、<a id="a-VT"></a>穿戒、<a id="a-VU"></a>秽戒、<a id="a-VV"></a>黑戒者，<a id="a-VW"></a>欲依戒立戒，<a id="a-VX"></a>以戒为梯，<a id="a-VY"></a>升无上慧堂正法阁者，<a id="a-VZ"></a>终无是处。<a id="a-Va"></a>诸贤，<a id="a-Vb"></a>犹去村不远，<a id="a-Vc"></a>有楼观堂阁，<a id="a-Vd"></a>其中安梯或施十磴，<a id="a-Ve"></a>或十二磴。<a id="a-Vf"></a>若有人来，<a id="a-Vg"></a>求愿欲得升彼堂阁，<a id="a-Vh"></a>若不登此梯第一磴上，<a id="a-Vi"></a>欲登第二磴者，<a id="a-Vj"></a>终无是处。<a id="a-Vk"></a>若不登第二磴，<a id="a-Vl"></a>欲登第三、<a id="a-Vm"></a>四，<a id="a-Vn"></a>至升堂阁者，<a id="a-Vo"></a>终无是处。<a id="a-Vp"></a>诸贤，<a id="a-Vq"></a>如是若有比丘犯戒、<a id="a-Vr"></a>破戒、<a id="a-Vs"></a>缺戒、<a id="a-Vt"></a>穿戒、<a id="a-Vu"></a>秽戒、<a id="a-Vv"></a>黑戒者，<a id="a-Vw"></a>欲依戒立戒，<a id="a-Vx"></a>以戒为梯，<a id="a-Vy"></a>升无上慧堂正法阁者，<a id="a-Vz"></a>终无是处。</p>
  <p id="aW0">“诸贤，<a id="a-W1"></a>若有比丘不犯戒、<a id="a-W2"></a>破戒、<a id="a-W3"></a>缺戒、<a id="a-W4"></a>穿戒、<a id="a-W5"></a>秽戒、<a id="a-W6"></a>黑戒者，<a id="a-W7"></a>欲依戒立戒，<a id="a-W8"></a>以戒为梯，<a id="a-W9"></a>升无上慧堂正法阁者，<a id="a-WA"></a>必有是处。<a id="a-WB"></a>诸贤，<a id="a-WC"></a>犹去村不远，<a id="a-WD"></a>有楼观堂阁，<a id="a-WE"></a>其中安梯或施十磴，<a id="a-WF"></a>或十二磴。<a id="a-WG"></a>若有人来，<a id="a-WH"></a>求愿欲得升彼堂阁，<a id="a-WI"></a>若登此梯第一磴上，<a id="a-WJ"></a>欲登第二磴者，<a id="a-WK"></a>必有是处。<a id="a-WL"></a>若登第二磴，<a id="a-WM"></a>欲登第三、<a id="a-WN"></a>四，<a id="a-WO"></a>至升堂阁者，<a id="a-WP"></a>必有是处。<a id="a-WQ"></a>诸贤，<a id="a-WR"></a>如是若有比丘不犯戒、<a id="a-WS"></a>破戒、<a id="a-WT"></a>缺戒、<a id="a-WU"></a>穿戒、<a id="a-WV"></a>秽戒、<a id="a-WW"></a>黑戒者，<a id="a-WX"></a>欲依戒立戒，<a id="a-WY"></a>以戒为梯，<a id="a-WZ"></a>升无上慧堂正法阁者，<a id="a-Wa"></a>必有是处。</p>
  <p id="aWb">“诸贤，<a id="a-Wc"></a>我依戒立戒，<a id="a-Wd"></a>以戒为梯，<a id="a-We"></a>升无上慧堂正法之阁，<a id="a-Wf"></a>以小方便观千世界。<a id="a-Wg"></a>诸贤，<a id="a-Wh"></a>犹有目人住高楼上，<a id="a-Wi"></a>以小方便观下露地，<a id="a-Wj"></a>见千土墩。<a id="a-Wk"></a>诸贤，<a id="a-Wl"></a>我亦如是，<a id="a-Wm"></a>依戒立戒，<a id="a-Wn"></a>以戒为梯，<a id="a-Wo"></a>升无上慧堂正法之阁，<a id="a-Wp"></a>以小方便观千世界。<a id="a-Wq"></a>诸贤，<a id="a-Wr"></a>若王大象，<a id="a-Ws"></a>或有七宝，<a id="a-Wt"></a>或复减八，<a id="a-Wu"></a>以多罗叶覆之，<a id="a-Wv"></a>如我覆藏于此六通。</p>
  <p id="aWw">“诸贤，<a id="a-Wx"></a>若于我如意足智通作证有疑惑者，<a id="a-Wy"></a>彼应问我，<a id="a-Wz"></a>我当答之。<a id="a-X0"></a>诸贤，<a id="a-X1"></a>若于我天耳智通作证有疑惑者，<a id="a-X2"></a>彼应问我，<a id="a-X3"></a>我当答之。<a id="a-X4"></a>诸贤，<a id="a-X5"></a>若于我他心智通作证有疑惑者，<a id="a-X6"></a>彼应问我，<a id="a-X7"></a>我当答之。<a id="a-X8"></a>诸贤，<a id="a-X9"></a>若于我宿命智通作证有疑惑者，<a id="a-XA"></a>彼应问我，<a id="a-XB"></a>我当答之。<a id="a-XC"></a>诸贤，<a id="a-XD"></a>若于我生死智通作证有疑惑者，<a id="a-XE"></a>彼应问我，<a id="a-XF"></a>我当答之。<a id="a-XG"></a>诸贤，<a id="a-XH"></a>若于我漏尽智通作证有疑惑者，<a id="a-XI"></a>彼应问我，<a id="a-XJ"></a>我当答之。<a id="a-XK"></a>”</p>
  <p id="aXL">于是，<a id="a-XM"></a>尊者阿难白曰：<a id="a-XN"></a>“尊者阿那律陀，<a id="a-XO"></a>今娑罗逻岩山集坐八百比丘及世尊在中，<a id="a-XP"></a>为尊者阿那律陀作衣，<a id="a-XQ"></a>若于尊者阿那律陀如意足智通作证有疑惑者，<a id="a-XR"></a>彼当问之，<a id="a-XS"></a>尊者阿那律陀答。<a id="a-XT"></a>若于尊者阿那律陀天耳智通作证有疑惑者，<a id="a-XU"></a>彼当问之，<a id="a-XV"></a>尊者阿那律陀答。<a id="a-XW"></a>若于尊者阿那律陀他心智通作证有疑惑者，<a id="a-XX"></a>彼当问之，<a id="a-XY"></a>尊者阿那律陀答。<a id="a-XZ"></a>若于尊者阿那律陀宿命智通作证有疑惑者，<a id="a-Xa"></a>彼当问之，<a id="a-Xb"></a>尊者阿那律陀答。<a id="a-Xc"></a>若于尊者阿那律陀生死智通作证有疑惑者，<a id="a-Xd"></a>彼当问之，<a id="a-Xe"></a>尊者阿那律陀答。<a id="a-Xf"></a>若于尊者阿那律陀漏尽智通作证有疑惑者，<a id="a-Xg"></a>彼当问之，<a id="a-Xh"></a>尊者阿那律陀答。<a id="a-Xi"></a>但我等长夜以心识尊者阿那律陀心，<a id="a-Xj"></a>如尊者阿那律陀，<a id="a-Xk"></a>有大如意足，<a id="a-Xl"></a>有大威德，<a id="a-Xm"></a>有大福佑，<a id="a-Xn"></a>有大威神。<a id="a-Xo"></a>”</p>
  <p id="aXp">于是，<a id="a-Xq"></a>世尊所患已差，<a id="a-Xr"></a>而得安隐，<a id="a-Xs"></a>即时便起，<a id="a-Xt"></a>结跏趺坐。<a id="a-Xu"></a>世尊坐已，<a id="a-Xv"></a>叹尊者阿那律陀曰：<a id="a-Xw"></a>“善哉！<a id="a-Xx"></a>善哉！<a id="a-Xy"></a>阿那律陀，<a id="a-Xz"></a>极善！<a id="a-Y0"></a>阿那律陀，<a id="a-Y1"></a>谓汝为诸比丘说迦絺那法。<a id="a-Y2"></a>阿那律陀，<a id="a-Y3"></a>汝复为诸比丘说迦絺那法。<a id="a-Y4"></a>阿那律陀，<a id="a-Y5"></a>汝为诸比丘数数说迦絺那法。<a id="a-Y6"></a>”</p>
  <p id="aY7">于是，<a id="a-Y8"></a>世尊告诸比丘：<a id="a-Y9"></a>“比丘，<a id="a-YA"></a>汝等受迦絺那法，<a id="a-YB"></a>诵习迦絺那法，<a id="a-YC"></a>善持迦絺那法。<a id="a-YD"></a>所以者何？<a id="a-YE"></a>迦絺那法与法相应，<a id="a-YF"></a>为梵行本，<a id="a-YG"></a>致通致觉，<a id="a-YH"></a>亦致涅槃。<a id="a-YI"></a>若族姓子剃除须发，<a id="a-YJ"></a>著袈裟衣，<a id="a-YK"></a>至信、<a id="a-YL"></a>舍家、<a id="a-YM"></a>无家、<a id="a-YN"></a>学道者，<a id="a-YO"></a>应当至心受迦絺那法，<a id="a-YP"></a>善受善持迦絺那法。<a id="a-YQ"></a>所以者何？<a id="a-YR"></a>我不见过去时诸比丘作如是衣，<a id="a-YS"></a>如阿那律陀比丘；<a id="a-YT"></a>不见未来、<a id="a-YU"></a>现在诸比丘作如是衣，<a id="a-YV"></a>如阿那律陀比丘。<a id="a-YW"></a>所以者何？<a id="a-YX"></a>谓今娑罗逻岩山集坐八百比丘及世尊在中，<a id="a-YY"></a>为阿那律陀比丘作衣。<a id="a-YZ"></a>如是阿那律陀比丘，<a id="a-Ya"></a>有大如意足，<a id="a-Yb"></a>有大威德，<a id="a-Yc"></a>有大福佑，<a id="a-Yd"></a>有大威神。<a id="a-Ye"></a>”</p>
  <p id="aYf">佛说如是，<a id="a-Yg"></a>尊者阿那律陀及诸比丘闻佛所说，<a id="a-Yh"></a>欢喜奉行。</p>
 </body>
</html>