<!doctype html>
<html id="z3IBU8tXH" data-ver="1460">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四十四</h1>
  <h2 id="a2">根本分别品鹦鹉经第九</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>世尊过夜平旦，<a id="a-9"></a>著衣持钵，<a id="a-A"></a>入舍卫乞食，<a id="a-B"></a>于乞食时往诣鹦鹉摩纳都提子家。<a id="a-C"></a>是时，<a id="a-D"></a>鹦鹉摩纳都提子少有所为，<a id="a-E"></a>出行不在。<a id="a-F"></a>彼时，<a id="a-G"></a>鹦鹉摩纳都提子家有白狗，<a id="a-H"></a>在大床上金盘中食。<a id="a-I"></a>于是，<a id="a-J"></a>白狗遥见佛来，<a id="a-K"></a>见已便吠。<a id="a-L"></a>世尊语白狗：<a id="a-M"></a>“汝不应尔，<a id="a-N"></a>谓汝从呧至吠。<a id="a-O"></a>”</p>
  <p id="aP">白狗闻已，<a id="a-Q"></a>极大瞋恚，<a id="a-R"></a>从床来下，<a id="a-S"></a>至木聚边忧戚愁卧。<a id="a-T"></a>鹦鹉摩纳都提子于后还家，<a id="a-U"></a>见己白狗极大瞋恚，<a id="a-V"></a>从床来下，<a id="a-W"></a>至木聚边忧戚愁卧，<a id="a-X"></a>问家人曰：<a id="a-Y"></a>“谁触娆我狗，<a id="a-Z"></a>令极大瞋恚，<a id="a-a"></a>从床来下，<a id="a-b"></a>至木聚边忧戚愁卧？<a id="a-c"></a>”</p>
  <p id="ad">家人答曰：<a id="a-e"></a>“我等都无触娆白狗，<a id="a-f"></a>令大瞋恚，<a id="a-g"></a>从床来下，<a id="a-h"></a>至木聚边忧戚愁卧。<a id="a-i"></a>摩纳，<a id="a-j"></a>当知今日沙门瞿昙来此乞食，<a id="a-k"></a>白狗见已，<a id="a-l"></a>便逐吠之。<a id="a-m"></a>沙门瞿昙语白狗曰：<a id="a-n"></a>‘汝不应尔，<a id="a-o"></a>谓汝从呧至吠。<a id="a-p"></a>’因是，<a id="a-q"></a>摩纳，<a id="a-r"></a>故令白狗极大瞋恚，<a id="a-s"></a>从床来下，<a id="a-t"></a>至木聚边忧戚愁卧。<a id="a-u"></a>”</p>
  <p id="av">鹦鹉摩纳都提子闻已，<a id="a-w"></a>便大瞋恚，<a id="a-x"></a>欲诬世尊，<a id="a-y"></a>欲谤世尊，<a id="a-z"></a>欲堕世尊。<a id="a-10"></a>如是诬、<a id="a-11"></a>谤、<a id="a-12"></a>堕沙门瞿昙，<a id="a-13"></a>即从舍卫出，<a id="a-14"></a>往诣胜林给孤独园。</p>
  <p id="a15">彼时，<a id="a-16"></a>世尊无量大众前后围绕而为说法。<a id="a-17"></a>世尊遥见鹦鹉摩纳都提子来，<a id="a-18"></a>告诸比丘：<a id="a-19"></a>“汝等见鹦鹉摩纳都提子来耶？<a id="a-1A"></a>”</p>
  <p id="a1B">答曰：<a id="a-1C"></a>“见也。<a id="a-1D"></a>”</p>
  <p id="a1E">世尊告曰：<a id="a-1F"></a>“鹦鹉摩纳都提子今命终者，<a id="a-1G"></a>如屈伸臂顷，<a id="a-1H"></a>必生地狱。<a id="a-1I"></a>所以者何？<a id="a-1J"></a>以彼于我极大瞋恚。<a id="a-1K"></a>若有众生因心瞋恚故，<a id="a-1L"></a>身坏命终，<a id="a-1M"></a>必至恶处，<a id="a-1N"></a>生地狱中。<a id="a-1O"></a>”</p>
  <p id="a1P">于是，<a id="a-1Q"></a>鹦鹉摩纳都提子往诣佛所，<a id="a-1R"></a>语世尊曰：<a id="a-1S"></a>“沙门瞿昙，<a id="a-1T"></a>今至我家乞食来耶？<a id="a-1U"></a>”</p>
  <p id="a1V">世尊答曰：<a id="a-1W"></a>“我今往至汝家乞食。<a id="a-1X"></a>”</p>
  <p id="a1Y">“瞿昙，<a id="a-1Z"></a>向我白狗说何等事，<a id="a-1a"></a>令我白狗极大瞋恚，<a id="a-1b"></a>从床来下，<a id="a-1c"></a>至木聚边忧戚愁卧？<a id="a-1d"></a>”</p>
  <p id="a1e">世尊答曰：<a id="a-1f"></a>“我今平旦著衣持钵，<a id="a-1g"></a>入舍卫乞食，<a id="a-1h"></a>展转往诣汝家乞食。<a id="a-1i"></a>于是白狗遥见我来，<a id="a-1j"></a>见已而吠。<a id="a-1k"></a>我语白狗：<a id="a-1l"></a>‘汝不应尔，<a id="a-1m"></a>谓汝从呧至吠。<a id="a-1n"></a>’是故白狗极大瞋恚，<a id="a-1o"></a>从床来下，<a id="a-1p"></a>至木聚边忧戚愁卧。<a id="a-1q"></a>”</p>
  <p id="a1r">鹦鹉摩纳问世尊曰：<a id="a-1s"></a>“白狗前世是我何等？<a id="a-1t"></a>”</p>
  <p id="a1u">世尊告曰：<a id="a-1v"></a>“止！<a id="a-1w"></a>止！<a id="a-1x"></a>摩纳，<a id="a-1y"></a>慎莫问我！<a id="a-1z"></a>汝闻此已，<a id="a-20"></a>必不可意。<a id="a-21"></a>”</p>
  <p id="a22">鹦鹉摩纳复更再三问世尊曰：<a id="a-23"></a>“白狗前世是我何等？<a id="a-24"></a>”</p>
  <p id="a25">世尊亦至再三告曰：<a id="a-26"></a>“止！<a id="a-27"></a>止！<a id="a-28"></a>摩纳，<a id="a-29"></a>慎莫问我！<a id="a-2A"></a>汝闻此已，<a id="a-2B"></a>必不可意。<a id="a-2C"></a>”</p>
  <p id="a2D">世尊复告于摩纳曰：<a id="a-2E"></a>“汝至再三问我不止，<a id="a-2F"></a>摩纳，<a id="a-2G"></a>当知彼白狗者，<a id="a-2H"></a>于前世时即是汝父，<a id="a-2I"></a>名都提也。<a id="a-2J"></a>”</p>
  <p id="a2K">鹦鹉摩纳闻是语已，<a id="a-2L"></a>倍极大恚，<a id="a-2M"></a>欲诬世尊，<a id="a-2N"></a>欲谤世尊，<a id="a-2O"></a>欲堕世尊。<a id="a-2P"></a>如是诬、<a id="a-2Q"></a>谤、<a id="a-2R"></a>堕沙门瞿昙，<a id="a-2S"></a>语世尊曰：<a id="a-2T"></a>“我父都提大行布施，<a id="a-2U"></a>作大斋祠，<a id="a-2V"></a>身坏命终，<a id="a-2W"></a>正生梵天，<a id="a-2X"></a>何因何缘，<a id="a-2Y"></a>乃生于此下贱狗中？<a id="a-2Z"></a>”</p>
  <p id="a2a">世尊告曰：<a id="a-2b"></a>“汝父都提以此增上慢，<a id="a-2c"></a>是故生于下贱狗中。</p>
  <p id="a2d">“梵志增上慢，<a id="a-2e"></a>此终六处生：</p>
  <p id="a2f">鸡狗猪及豺，<a id="a-2g"></a>驴五地狱六。</p>
  <p id="a2h">“鹦鹉摩纳，<a id="a-2i"></a>若汝不信我所说者，<a id="a-2j"></a>汝可还归语白狗曰：<a id="a-2k"></a>‘若前世时是我父者，<a id="a-2l"></a>白狗当还在大床上。<a id="a-2m"></a>’摩纳，<a id="a-2n"></a>白狗必还上床也。<a id="a-2o"></a>‘若前世时是我父者，<a id="a-2p"></a>白狗还于金盘中食。<a id="a-2q"></a>’摩纳，<a id="a-2r"></a>白狗必当还于金盘中食也。<a id="a-2s"></a>‘若前世时是我父者，<a id="a-2t"></a>示我所举金、<a id="a-2u"></a>银、<a id="a-2v"></a>水精、<a id="a-2w"></a>宝珍藏处，<a id="a-2x"></a>谓我所不知。<a id="a-2y"></a>’摩纳，<a id="a-2z"></a>白狗必当示汝已前所举金、<a id="a-30"></a>银、<a id="a-31"></a>水精、<a id="a-32"></a>珍宝藏处，<a id="a-33"></a>谓汝所不知。<a id="a-34"></a>”</p>
  <p id="a35">于是，<a id="a-36"></a>鹦鹉摩纳闻佛所说，<a id="a-37"></a>善受持诵，<a id="a-38"></a>绕世尊已，<a id="a-39"></a>而还其家，<a id="a-3A"></a>语白狗曰：<a id="a-3B"></a>“若前世时是我父者，<a id="a-3C"></a>白狗当还在大床上。<a id="a-3D"></a>”白狗即还在大床上。</p>
  <p id="a3E">“若前世时是我父者，<a id="a-3F"></a>白狗还于金盘中食。<a id="a-3G"></a>”白狗即还金盘中食。</p>
  <p id="a3H">“若前世时是我父者，<a id="a-3I"></a>当示于我父本所举金、<a id="a-3J"></a>银、<a id="a-3K"></a>水精、<a id="a-3L"></a>珍宝藏处，<a id="a-3M"></a>谓我所不知。<a id="a-3N"></a>”白狗即从床上来下，<a id="a-3O"></a>往至前世所止宿处，<a id="a-3P"></a>以口及足掊床四脚下，<a id="a-3Q"></a>鹉鹉摩纳便从彼处大得宝物。</p>
  <p id="a3R">于是，<a id="a-3S"></a>鹦鹉摩纳都提子得宝物已，<a id="a-3T"></a>极大欢喜，<a id="a-3U"></a>以右膝著地，<a id="a-3V"></a>叉手向胜林给孤独园，<a id="a-3W"></a>再三举声，<a id="a-3X"></a>称誉世尊：<a id="a-3Y"></a>“沙门瞿昙所说不虚！<a id="a-3Z"></a>沙门瞿昙所说真谛！<a id="a-3a"></a>沙门瞿昙所说如宝！<a id="a-3b"></a>”再三称誉已，<a id="a-3c"></a>从舍卫出，<a id="a-3d"></a>往诣胜林给孤独园。</p>
  <p id="a3e">尔时，<a id="a-3f"></a>世尊无量大众前后围绕而为说法。<a id="a-3g"></a>世尊遥见鹦鹉摩纳来，<a id="a-3h"></a>告诸比丘：<a id="a-3i"></a>“汝等见鹦鹉摩纳来耶？<a id="a-3j"></a>”</p>
  <p id="a3k">答曰：<a id="a-3l"></a>“见也。<a id="a-3m"></a>”</p>
  <p id="a3n">世尊告曰：<a id="a-3o"></a>“鹦鹉摩纳今命终者，<a id="a-3p"></a>如屈伸臂顷，<a id="a-3q"></a>必至善处。<a id="a-3r"></a>所以者何？<a id="a-3s"></a>彼于我极有善心。<a id="a-3t"></a>若有众生因善心故，<a id="a-3u"></a>身坏命终，<a id="a-3v"></a>必至善处，<a id="a-3w"></a>生于天中。<a id="a-3x"></a>”</p>
  <p id="a3y">尔时，<a id="a-3z"></a>鹦鹉摩纳往诣佛所，<a id="a-40"></a>共相问讯，<a id="a-41"></a>却坐一面。<a id="a-42"></a>世尊告曰：<a id="a-43"></a>“云何摩纳，<a id="a-44"></a>如我所说白狗者为如是耶？<a id="a-45"></a>不如是耶？<a id="a-46"></a>”</p>
  <p id="a47">鹦鹉摩纳白曰：<a id="a-48"></a>“瞿昙，<a id="a-49"></a>实如所说。<a id="a-4A"></a>瞿昙，<a id="a-4B"></a>我复欲有所问，<a id="a-4C"></a>听乃敢陈。<a id="a-4D"></a>”</p>
  <p id="a4E">世尊告曰：<a id="a-4F"></a>“恣汝所问。<a id="a-4G"></a>”</p>
  <p id="a4H">“瞿昙，<a id="a-4I"></a>何因何缘，<a id="a-4J"></a>彼众生者，<a id="a-4K"></a>俱受人身而有高下、<a id="a-4L"></a>有妙不妙？<a id="a-4M"></a>所以者何？<a id="a-4N"></a>瞿昙，<a id="a-4O"></a>我见有短寿、<a id="a-4P"></a>有长寿者，<a id="a-4Q"></a>见有多病、<a id="a-4R"></a>有少病者，<a id="a-4S"></a>见不端正、<a id="a-4T"></a>有端正者，<a id="a-4U"></a>见无威德、<a id="a-4V"></a>有威德者，<a id="a-4W"></a>见有卑贱族、<a id="a-4X"></a>有尊贵族者，<a id="a-4Y"></a>见无财物、<a id="a-4Z"></a>有财物者，<a id="a-4a"></a>见有恶智、<a id="a-4b"></a>有善智者。<a id="a-4c"></a>”</p>
  <p id="a4d">世尊答曰：<a id="a-4e"></a>“彼众生者，<a id="a-4f"></a>因自行业，<a id="a-4g"></a>因业得报。<a id="a-4h"></a>缘业、<a id="a-4i"></a>依业、<a id="a-4j"></a>业处，<a id="a-4k"></a>众生随其高下处妙不妙。<a id="a-4l"></a>”</p>
  <p id="a4m">鹦鹉摩纳白世尊曰：<a id="a-4n"></a>“沙门瞿昙所说至略，<a id="a-4o"></a>不广分别，<a id="a-4p"></a>我不能知。<a id="a-4q"></a>愿沙门瞿昙为我广说，<a id="a-4r"></a>令得知义！<a id="a-4s"></a>”</p>
  <p id="a4t">世尊告曰：<a id="a-4u"></a>“摩纳，<a id="a-4v"></a>谛听！<a id="a-4w"></a>善思念之，<a id="a-4x"></a>我当为汝广分别说。<a id="a-4y"></a>”</p>
  <p id="a4z">鹦鹉摩纳白曰：<a id="a-50"></a>“唯然，<a id="a-51"></a>当受教听。<a id="a-52"></a>”</p>
  <p id="a53">佛言：<a id="a-54"></a>“摩纳，<a id="a-55"></a>何因何缘男子女人寿命极短？<a id="a-56"></a>若有男子女人杀生凶弊，<a id="a-57"></a>极恶饮血，<a id="a-58"></a>害意著恶，<a id="a-59"></a>无有慈心于诸众生乃至昆虫；<a id="a-5A"></a>彼受此业，<a id="a-5B"></a>作具足已，<a id="a-5C"></a>身坏命终，<a id="a-5D"></a>必至恶处，<a id="a-5E"></a>生地狱中，<a id="a-5F"></a>来生人间，<a id="a-5G"></a>寿命极短。<a id="a-5H"></a>所以者何？<a id="a-5I"></a>此道受短寿，<a id="a-5J"></a>谓男子女人杀生凶弊，<a id="a-5K"></a>极恶饮血。<a id="a-5L"></a>摩纳，<a id="a-5M"></a>当知此业有如是报也。<a id="a-5N"></a>摩纳，<a id="a-5O"></a>何因何缘男子女人寿命极长？<a id="a-5P"></a>若有男子女人离杀断杀，<a id="a-5Q"></a>弃舍刀杖，<a id="a-5R"></a>有惭有愧，<a id="a-5S"></a>有慈悲心，<a id="a-5T"></a>饶益一切乃至昆虫；<a id="a-5U"></a>彼受此业，<a id="a-5V"></a>作具足已，<a id="a-5W"></a>身坏命终，<a id="a-5X"></a>必升善处，<a id="a-5Y"></a>生于天中，<a id="a-5Z"></a>来生人间，<a id="a-5a"></a>寿命极长。<a id="a-5b"></a>所以者何？<a id="a-5c"></a>此道受长寿，<a id="a-5d"></a>谓男子女人离杀断杀。<a id="a-5e"></a>摩纳，<a id="a-5f"></a>当知此业有如是报也。</p>
  <p id="a5g">“摩纳，<a id="a-5h"></a>何因何缘男子女人多有疾病？<a id="a-5i"></a>若有男子女人触娆众生，<a id="a-5j"></a>彼或以手拳，<a id="a-5k"></a>或以木石，<a id="a-5l"></a>或以刀杖触娆众生；<a id="a-5m"></a>彼受此业，<a id="a-5n"></a>作具足已，<a id="a-5o"></a>身坏命终，<a id="a-5p"></a>必至恶处，<a id="a-5q"></a>生地狱中，<a id="a-5r"></a>来生人间，<a id="a-5s"></a>多有疾病。<a id="a-5t"></a>所以者何？<a id="a-5u"></a>此道受多疾病，<a id="a-5v"></a>谓男子女人触娆众生。<a id="a-5w"></a>摩纳，<a id="a-5x"></a>当知此业有如是报也。<a id="a-5y"></a>摩纳，<a id="a-5z"></a>何因何缘男子女人无有疾病？<a id="a-60"></a>若有男子女人不触娆众生，<a id="a-61"></a>彼不以手拳，<a id="a-62"></a>不以木石，<a id="a-63"></a>不以刀杖触娆众生；<a id="a-64"></a>彼受此业，<a id="a-65"></a>作具足已，<a id="a-66"></a>身坏命终，<a id="a-67"></a>必升善处，<a id="a-68"></a>生于天中，<a id="a-69"></a>来生人间，<a id="a-6A"></a>无有疾病。<a id="a-6B"></a>所以者何？<a id="a-6C"></a>此道受无疾病，<a id="a-6D"></a>谓男子女人不触娆众生。<a id="a-6E"></a>摩纳，<a id="a-6F"></a>当知此业有如是报也。</p>
  <p id="a6G">“摩纳，<a id="a-6H"></a>何因何缘男子女人形不端正？<a id="a-6I"></a>若有男子女人急性多恼，<a id="a-6J"></a>彼少所闻，<a id="a-6K"></a>便大瞋恚，<a id="a-6L"></a>憎嫉生忧，<a id="a-6M"></a>广生诤怒；<a id="a-6N"></a>彼受此业，<a id="a-6O"></a>作具足已，<a id="a-6P"></a>身坏命终，<a id="a-6Q"></a>必至恶处，<a id="a-6R"></a>生地狱中，<a id="a-6S"></a>来生人间，<a id="a-6T"></a>形不端正。<a id="a-6U"></a>所以者何？<a id="a-6V"></a>此道受形不端正，<a id="a-6W"></a>谓男子女人急性多恼。<a id="a-6X"></a>摩纳，<a id="a-6Y"></a>当知此业有如是报也。<a id="a-6Z"></a>摩纳，<a id="a-6a"></a>何因何缘男子女人形体端正？<a id="a-6b"></a>若有男子女人不急性多恼，<a id="a-6c"></a>彼闻柔软粗犷强言，<a id="a-6d"></a>不大瞋恚，<a id="a-6e"></a>不憎嫉生忧，<a id="a-6f"></a>不广生诤怒；<a id="a-6g"></a>彼受此业，<a id="a-6h"></a>作具足已，<a id="a-6i"></a>身坏命终，<a id="a-6j"></a>必升善处，<a id="a-6k"></a>生于天中，<a id="a-6l"></a>来生人间，<a id="a-6m"></a>形体端正。<a id="a-6n"></a>所以者何？<a id="a-6o"></a>此道受形体端正，<a id="a-6p"></a>谓男子女人不急性多恼。<a id="a-6q"></a>摩纳，<a id="a-6r"></a>当知此业有如是报也。</p>
  <p id="a6s">“摩纳，<a id="a-6t"></a>何因何缘男子女人无有威德？<a id="a-6u"></a>若有男子女人内怀嫉妒，<a id="a-6v"></a>彼见他得供养恭敬，<a id="a-6w"></a>便生嫉妒，<a id="a-6x"></a>若见他有物，<a id="a-6y"></a>欲令我得；<a id="a-6z"></a>彼受此业，<a id="a-70"></a>作具足已，<a id="a-71"></a>身坏命终，<a id="a-72"></a>必至恶处，<a id="a-73"></a>生地狱中，<a id="a-74"></a>来生人间，<a id="a-75"></a>无有威德。<a id="a-76"></a>所以者何？<a id="a-77"></a>此道受无威德，<a id="a-78"></a>谓男子女人内怀嫉妒。<a id="a-79"></a>摩纳，<a id="a-7A"></a>当知此业有如是报也。<a id="a-7B"></a>摩纳，<a id="a-7C"></a>何因何缘男子女人有大威德？<a id="a-7D"></a>若有男子女人不怀嫉妒，<a id="a-7E"></a>彼见他得供养恭敬，<a id="a-7F"></a>不生嫉妒，<a id="a-7G"></a>若见他有物，<a id="a-7H"></a>不欲令我得；<a id="a-7I"></a>彼受此业，<a id="a-7J"></a>作具足已，<a id="a-7K"></a>身坏命终，<a id="a-7L"></a>必升善处，<a id="a-7M"></a>生于天中，<a id="a-7N"></a>来生人间，<a id="a-7O"></a>有大威德。<a id="a-7P"></a>所以者何？<a id="a-7Q"></a>此道受有威德，<a id="a-7R"></a>谓男子女人不怀嫉妒。<a id="a-7S"></a>摩纳，<a id="a-7T"></a>当知此业有如是报也。</p>
  <p id="a7U">“摩纳，<a id="a-7V"></a>何因何缘男子女人生卑贱族？<a id="a-7W"></a>若有男子女人骄傲大慢，<a id="a-7X"></a>彼可敬不敬，<a id="a-7Y"></a>可重不重，<a id="a-7Z"></a>可贵不贵，<a id="a-7a"></a>可奉不奉，<a id="a-7b"></a>可供养不供养，<a id="a-7c"></a>可与道不与道，<a id="a-7d"></a>可与坐不与坐，<a id="a-7e"></a>可叉手向礼拜问讯不叉手向礼拜问讯；<a id="a-7f"></a>彼受此业，<a id="a-7g"></a>作具足已，<a id="a-7h"></a>身坏命终，<a id="a-7i"></a>必至恶处，<a id="a-7j"></a>生地狱中，<a id="a-7k"></a>来生人间，<a id="a-7l"></a>生卑贱族。<a id="a-7m"></a>所以者何？<a id="a-7n"></a>此道受生卑贱族，<a id="a-7o"></a>谓男子女人骄傲大慢。<a id="a-7p"></a>摩纳，<a id="a-7q"></a>当知此业有如是报也。<a id="a-7r"></a>摩纳，<a id="a-7s"></a>何因何缘男子女人生尊贵族？<a id="a-7t"></a>若有男子女人不骄傲大慢，<a id="a-7u"></a>彼可敬而敬，<a id="a-7v"></a>可重而重，<a id="a-7w"></a>可贵而贵，<a id="a-7x"></a>可奉事而奉事，<a id="a-7y"></a>可供养而供养，<a id="a-7z"></a>可与道而与道，<a id="a-80"></a>可与坐而与坐，<a id="a-81"></a>可叉手向礼拜问讯而叉手向礼拜问讯；<a id="a-82"></a>彼受此业，<a id="a-83"></a>作具足已，<a id="a-84"></a>身坏命终，<a id="a-85"></a>必升善处，<a id="a-86"></a>生于天中，<a id="a-87"></a>来生人间，<a id="a-88"></a>生尊贵族。<a id="a-89"></a>所以者何？<a id="a-8A"></a>此道受生尊贵族，<a id="a-8B"></a>谓男子女人不骄傲大慢。<a id="a-8C"></a>摩纳，<a id="a-8D"></a>当知此业有如是报也。</p>
  <p id="a8E">“摩纳，<a id="a-8F"></a>何因何缘男子女人无有财物？<a id="a-8G"></a>若有男子女人不作施主，<a id="a-8H"></a>不行布施，<a id="a-8I"></a>彼不施与沙门、<a id="a-8J"></a>梵志、<a id="a-8K"></a>贫穷、<a id="a-8L"></a>孤独、<a id="a-8M"></a>远来乞者饮食、<a id="a-8N"></a>衣被、<a id="a-8O"></a>华鬘、<a id="a-8P"></a>涂香、<a id="a-8Q"></a>屋舍、<a id="a-8R"></a>床榻、<a id="a-8S"></a>明灯、<a id="a-8T"></a>给使；<a id="a-8U"></a>彼受此业，<a id="a-8V"></a>作具足已，<a id="a-8W"></a>身坏命终，<a id="a-8X"></a>必至恶处，<a id="a-8Y"></a>生地狱中，<a id="a-8Z"></a>来生人间，<a id="a-8a"></a>无有财物。<a id="a-8b"></a>所以者何？<a id="a-8c"></a>此道受无财物，<a id="a-8d"></a>谓男子女人不作施主，<a id="a-8e"></a>不行布施。<a id="a-8f"></a>摩纳，<a id="a-8g"></a>当知此业有如是报也。<a id="a-8h"></a>摩纳，<a id="a-8i"></a>何因何缘男子女人多有财物？<a id="a-8j"></a>若有男子女人作施主，<a id="a-8k"></a>行布施，<a id="a-8l"></a>彼施与沙门、<a id="a-8m"></a>梵志、<a id="a-8n"></a>贫穷、<a id="a-8o"></a>孤独、<a id="a-8p"></a>远来乞者饮食、<a id="a-8q"></a>衣被、<a id="a-8r"></a>华鬘、<a id="a-8s"></a>涂香、<a id="a-8t"></a>屋舍、<a id="a-8u"></a>床榻、<a id="a-8v"></a>明灯、<a id="a-8w"></a>给使；<a id="a-8x"></a>彼受此业，<a id="a-8y"></a>作具足已，<a id="a-8z"></a>身坏命终，<a id="a-90"></a>必升善处，<a id="a-91"></a>生于天中，<a id="a-92"></a>来生人间，<a id="a-93"></a>多有财物。<a id="a-94"></a>所以者何？<a id="a-95"></a>此道受多有财物，<a id="a-96"></a>谓男子女人作施主，<a id="a-97"></a>行布施。<a id="a-98"></a>摩纳，<a id="a-99"></a>当知此业有如是报也。</p>
  <p id="a9A">“摩纳，<a id="a-9B"></a>何因何缘男子女人有恶智慧？<a id="a-9C"></a>若有男子女人不数数往诣彼问事，<a id="a-9D"></a>彼若有名德、<a id="a-9E"></a>沙门、<a id="a-9F"></a>梵志，<a id="a-9G"></a>不往诣彼，<a id="a-9H"></a>随时问义：<a id="a-9I"></a>‘诸尊，<a id="a-9J"></a>何者为善？<a id="a-9K"></a>何者不善？<a id="a-9L"></a>何者为罪？<a id="a-9M"></a>何者非罪？<a id="a-9N"></a>何者为妙？<a id="a-9O"></a>何者不妙？<a id="a-9P"></a>何者为白？<a id="a-9Q"></a>何者为黑？<a id="a-9R"></a>白黑从何生？<a id="a-9S"></a>何义现世报？<a id="a-9T"></a>何义后世报？<a id="a-9U"></a>’设问不行，<a id="a-9V"></a>彼受此业，<a id="a-9W"></a>作具足已，<a id="a-9X"></a>身坏命终，<a id="a-9Y"></a>必至恶处，<a id="a-9Z"></a>生地狱中，<a id="a-9a"></a>来生人间，<a id="a-9b"></a>有恶智慧。<a id="a-9c"></a>所以者何？<a id="a-9d"></a>此道受恶智慧，<a id="a-9e"></a>谓男子女人不数数往诣彼问事。<a id="a-9f"></a>摩纳，<a id="a-9g"></a>当知此业有如是报也。<a id="a-9h"></a>摩纳，<a id="a-9i"></a>何因何缘男子女人有善智慧？<a id="a-9j"></a>若有男子女人能数数往诣彼问事，<a id="a-9k"></a>彼若有名德、<a id="a-9l"></a>沙门、<a id="a-9m"></a>梵志，<a id="a-9n"></a>数往诣彼，<a id="a-9o"></a>随时问义：<a id="a-9p"></a>‘诸尊，<a id="a-9q"></a>何者为善？<a id="a-9r"></a>何者不善？<a id="a-9s"></a>何者为罪？<a id="a-9t"></a>何者非罪？<a id="a-9u"></a>何者为妙？<a id="a-9v"></a>何者不妙？<a id="a-9w"></a>何者为白？<a id="a-9x"></a>何者为黑？<a id="a-9y"></a>白黑从何生？<a id="a-9z"></a>何义现世报？<a id="a-A0"></a>何义后世报？<a id="a-A1"></a>’问已能行，<a id="a-A2"></a>彼受此业，<a id="a-A3"></a>作具足已，<a id="a-A4"></a>身坏命终，<a id="a-A5"></a>必升善处，<a id="a-A6"></a>生于天中，<a id="a-A7"></a>来生人间，<a id="a-A8"></a>有善智慧。<a id="a-A9"></a>所以者何？<a id="a-AA"></a>此道受善智慧，<a id="a-AB"></a>谓男子女人能数数往诣彼问事。<a id="a-AC"></a>摩纳，<a id="a-AD"></a>当知此业有如是报也。</p>
  <p id="aAE">“摩纳，<a id="a-AF"></a>当知作短寿相应业必得短寿，<a id="a-AG"></a>作长寿相应业必得长寿；<a id="a-AH"></a>作多疾病相应业必得多疾病，<a id="a-AI"></a>作少疾病相应业必得少疾病；<a id="a-AJ"></a>作不端正相应业必得不端正，<a id="a-AK"></a>作端正相应业必得端正；<a id="a-AL"></a>作无威德相应业必得无威德，<a id="a-AM"></a>作威德相应业必得威德；<a id="a-AN"></a>作卑贱族相应业必得卑贱族，<a id="a-AO"></a>作尊贵族相应业必得尊贵族；<a id="a-AP"></a>作无财物相应业必得无财物，<a id="a-AQ"></a>作多财物相应业必得多财物；<a id="a-AR"></a>作恶智慧相应业必得恶智慧，<a id="a-AS"></a>作善智慧相应业必得善智慧。<a id="a-AT"></a>摩纳，<a id="a-AU"></a>此是我前所说，<a id="a-AV"></a>众生因自行业，<a id="a-AW"></a>因业得报。<a id="a-AX"></a>缘业，<a id="a-AY"></a>依业，<a id="a-AZ"></a>业处，<a id="a-Aa"></a>众生随其高下处妙不妙。<a id="a-Ab"></a>”</p>
  <p id="aAc">鹦鹉摩纳都提子白曰：<a id="a-Ad"></a>“世尊，<a id="a-Ae"></a>我已解。<a id="a-Af"></a>善逝，<a id="a-Ag"></a>我已知。<a id="a-Ah"></a>世尊，<a id="a-Ai"></a>我今自归于佛、<a id="a-Aj"></a>法及比丘众，<a id="a-Ak"></a>惟愿世尊受我为优婆塞！<a id="a-Al"></a>从今日始，<a id="a-Am"></a>终身自归，<a id="a-An"></a>乃至命尽。<a id="a-Ao"></a>世尊，<a id="a-Ap"></a>从今日入都提家，<a id="a-Aq"></a>如入此舍卫地优婆塞家，<a id="a-Ar"></a>令都提家长夜得利义，<a id="a-As"></a>得饶益安隐快乐。<a id="a-At"></a>”</p>
  <p id="aAu">佛说如是，<a id="a-Av"></a>鹦鹉摩纳都提子及无量众闻佛所说，<a id="a-Aw"></a>欢喜奉行。</p>
  <p data-pb></p>
  <h2 id="aAx">根本分别品分别大业经第十</h2>
  <p id="aAy">我闻如是：<a id="a-Az"></a>一时，<a id="a-B0"></a>佛游王舍城，<a id="a-B1"></a>在竹林迦兰哆园。</p>
  <p id="aB2">尔时，<a id="a-B3"></a>尊者三弥提亦游王舍城，<a id="a-B4"></a>住无事禅屋中。<a id="a-B5"></a>于是，<a id="a-B6"></a>异学哺罗陀子中后彷徉，<a id="a-B7"></a>往诣尊者三弥提所，<a id="a-B8"></a>共相问讯，<a id="a-B9"></a>却坐一面：<a id="a-BA"></a>“贤三弥提，<a id="a-BB"></a>我欲有所问，<a id="a-BC"></a>听我问耶？<a id="a-BD"></a>”</p>
  <p id="aBE">尊者三弥提答曰：<a id="a-BF"></a>“贤哺罗陀子，<a id="a-BG"></a>欲问便问，<a id="a-BH"></a>我闻已当思。<a id="a-BI"></a>”</p>
  <p id="aBJ">异学哺罗陀子便问曰：<a id="a-BK"></a>“贤三弥提，<a id="a-BL"></a>我面从沙门瞿昙闻，<a id="a-BM"></a>面从沙门瞿昙受：<a id="a-BN"></a>‘身、<a id="a-BO"></a>口业虚妄，<a id="a-BP"></a>唯意业真谛。<a id="a-BQ"></a>或有定，<a id="a-BR"></a>比丘入彼定无所觉。<a id="a-BS"></a>’”</p>
  <p id="aBT">尊者三弥提告曰：<a id="a-BU"></a>“贤哺罗陀子，<a id="a-BV"></a>汝莫作是说！<a id="a-BW"></a>莫诬谤世尊！<a id="a-BX"></a>诬谤世尊者为不善也，<a id="a-BY"></a>世尊不如是说。<a id="a-BZ"></a>贤哺罗陀子，<a id="a-Ba"></a>世尊无量方便说：<a id="a-Bb"></a>‘若故作业，<a id="a-Bc"></a>作已成者，<a id="a-Bd"></a>我说无不受报，<a id="a-Be"></a>或现世受，<a id="a-Bf"></a>或后世受；<a id="a-Bg"></a>若不故作业，<a id="a-Bh"></a>作已成者，<a id="a-Bi"></a>我不说必受报也。<a id="a-Bj"></a>’”</p>
  <p id="aBk">异学哺罗陀子至再三语尊者三弥提曰：<a id="a-Bl"></a>“贤三弥提，<a id="a-Bm"></a>我面从沙门瞿昙闻，<a id="a-Bn"></a>面从沙门瞿昙受：<a id="a-Bo"></a>‘身、<a id="a-Bp"></a>口业虚妄，<a id="a-Bq"></a>唯意业真谛。<a id="a-Br"></a>或有定，<a id="a-Bs"></a>比丘入彼定无所觉。<a id="a-Bt"></a>’”</p>
  <p id="aBu">尊者三弥提亦再三告曰：<a id="a-Bv"></a>“贤哺罗陀子，<a id="a-Bw"></a>汝莫作是说！<a id="a-Bx"></a>莫诬谤世尊！<a id="a-By"></a>诬谤世尊者为不善也，<a id="a-Bz"></a>世尊不如是说。<a id="a-C0"></a>贤哺罗陀子，<a id="a-C1"></a>世尊无量方便说：<a id="a-C2"></a>‘若故作业，<a id="a-C3"></a>作已成者，<a id="a-C4"></a>我说无不受报，<a id="a-C5"></a>或现世受，<a id="a-C6"></a>或后世受；<a id="a-C7"></a>若不故作业，<a id="a-C8"></a>作已成者，<a id="a-C9"></a>我不说必受报也。<a id="a-CA"></a>’”</p>
  <p id="aCB">异学哺罗陀子问尊者三弥提：<a id="a-CC"></a>“若故作业，<a id="a-CD"></a>作已成者，<a id="a-CE"></a>当受何报？<a id="a-CF"></a>”</p>
  <p id="aCG">尊者三弥提答曰：<a id="a-CH"></a>“贤哺罗陀子，<a id="a-CI"></a>若故作业，<a id="a-CJ"></a>作已成者，<a id="a-CK"></a>必受苦也。<a id="a-CL"></a>”</p>
  <p id="aCM">异学哺罗陀子复问尊者三弥提曰：<a id="a-CN"></a>“贤三弥提，<a id="a-CO"></a>汝于此法、<a id="a-CP"></a>律学道几时？<a id="a-CQ"></a>”</p>
  <p id="aCR">尊者三弥提答曰：<a id="a-CS"></a>“贤哺罗陀子，<a id="a-CT"></a>我于此法、<a id="a-CU"></a>律学道未久，<a id="a-CV"></a>始三年耳！<a id="a-CW"></a>”</p>
  <p id="aCX">于是，<a id="a-CY"></a>异学哺罗陀子便作是念：<a id="a-CZ"></a>“年少比丘尚能护师，<a id="a-Ca"></a>况复旧学上尊人耶？<a id="a-Cb"></a>”于是，<a id="a-Cc"></a>异学哺罗陀子闻尊者三弥提所说，<a id="a-Cd"></a>不是不非，<a id="a-Ce"></a>即从座起，<a id="a-Cf"></a>奋头而去。</p>
  <p id="aCg">彼时，<a id="a-Ch"></a>尊者大周那去尊者三弥提昼行坐处不远。<a id="a-Ci"></a>于是，<a id="a-Cj"></a>尊者大周那谓尊者三弥提与异学哺罗陀子所共论者，<a id="a-Ck"></a>彼尽诵习，<a id="a-Cl"></a>善受持已，<a id="a-Cm"></a>即从座起，<a id="a-Cn"></a>往诣尊者阿难所，<a id="a-Co"></a>共相问讯，<a id="a-Cp"></a>却坐一面，<a id="a-Cq"></a>谓尊者三弥提与异学哺罗陀子所共论者，<a id="a-Cr"></a>尽向尊者阿难说之。</p>
  <p id="aCs">尊者阿难闻已，<a id="a-Ct"></a>语曰：<a id="a-Cu"></a>“贤者周那，<a id="a-Cv"></a>得因此论，<a id="a-Cw"></a>可往见佛，<a id="a-Cx"></a>奉献世尊。<a id="a-Cy"></a>贤者周那，<a id="a-Cz"></a>今共诣佛，<a id="a-D0"></a>具向世尊而说此义，<a id="a-D1"></a>或能因是得从世尊闻异法也。<a id="a-D2"></a>”</p>
  <p id="aD3">于是，<a id="a-D4"></a>尊者阿难、<a id="a-D5"></a>尊者大周那共往诣佛。<a id="a-D6"></a>尊者大周那稽首佛足，<a id="a-D7"></a>却坐一面。<a id="a-D8"></a>尊者阿难稽首佛足，<a id="a-D9"></a>却住一面。</p>
  <p id="aDA">彼时，<a id="a-DB"></a>尊者阿难语曰：<a id="a-DC"></a>“贤者大周那，<a id="a-DD"></a>可说！<a id="a-DE"></a>可说！<a id="a-DF"></a>”</p>
  <p id="aDG">于是，<a id="a-DH"></a>世尊问曰：<a id="a-DI"></a>“阿难，<a id="a-DJ"></a>周那比丘欲说何事？<a id="a-DK"></a>”</p>
  <p id="aDL">尊者阿难白曰：<a id="a-DM"></a>“世尊，<a id="a-DN"></a>今自当闻。<a id="a-DO"></a>”</p>
  <p id="aDP">于是，<a id="a-DQ"></a>尊者大周那谓尊者三弥提与异学哺罗陀子所共论者尽向佛说。</p>
  <p id="aDR">世尊闻已，<a id="a-DS"></a>告曰：<a id="a-DT"></a>“阿难，<a id="a-DU"></a>看三弥提比丘痴人无道。<a id="a-DV"></a>所以者何？<a id="a-DW"></a>异学哺罗陀子问事不定，<a id="a-DX"></a>而三弥提比丘痴人一向答也。<a id="a-DY"></a>”</p>
  <p id="aDZ">尊者阿难白曰：<a id="a-Da"></a>“世尊，<a id="a-Db"></a>若三弥提比丘因此事说：<a id="a-Dc"></a>‘所有觉者是苦。<a id="a-Dd"></a>’当何咎耶？<a id="a-De"></a>”</p>
  <p id="aDf">世尊呵尊者阿难曰：<a id="a-Dg"></a>“看，<a id="a-Dh"></a>阿难比丘亦复无道！<a id="a-Di"></a>阿难，<a id="a-Dj"></a>此三弥提痴人，<a id="a-Dk"></a>彼异学哺罗陀子尽问三觉：<a id="a-Dl"></a>乐觉、<a id="a-Dm"></a>苦觉、<a id="a-Dn"></a>不苦不乐觉。<a id="a-Do"></a>阿难，<a id="a-Dp"></a>若三弥提痴人为异学哺罗陀子所问，<a id="a-Dq"></a>如是答者：<a id="a-Dr"></a>‘贤哺罗陀子，<a id="a-Ds"></a>若故作乐业，<a id="a-Dt"></a>作已成者，<a id="a-Du"></a>当受乐报。<a id="a-Dv"></a>若故作苦业，<a id="a-Dw"></a>作已成者，<a id="a-Dx"></a>当受苦报。<a id="a-Dy"></a>若故作不苦不乐业，<a id="a-Dz"></a>作已成者，<a id="a-E0"></a>当受不苦不乐报。<a id="a-E1"></a>’阿难，<a id="a-E2"></a>若三弥提痴人为异学哺罗陀子所问，<a id="a-E3"></a>如是答者，<a id="a-E4"></a>异学哺罗陀子眼尚不敢视三弥提痴人，<a id="a-E5"></a>况复能问如是事耶？<a id="a-E6"></a>阿难，<a id="a-E7"></a>若汝从世尊闻分别大业经者，<a id="a-E8"></a>于如来倍复增上心静得喜。<a id="a-E9"></a>”</p>
  <p id="aEA">于是，<a id="a-EB"></a>尊者阿难叉手向佛白曰：<a id="a-EC"></a>“世尊，<a id="a-ED"></a>今正是时。<a id="a-EE"></a>善逝，<a id="a-EF"></a>今正是时。<a id="a-EG"></a>若世尊为诸比丘说分别大业经者，<a id="a-EH"></a>诸比丘闻已，<a id="a-EI"></a>当善受持。<a id="a-EJ"></a>”</p>
  <p id="aEK">世尊告曰：<a id="a-EL"></a>“阿难，<a id="a-EM"></a>谛听！<a id="a-EN"></a>善思念之，<a id="a-EO"></a>我当为汝具分别说。<a id="a-EP"></a>”</p>
  <p id="aEQ">尊者阿难白曰：<a id="a-ER"></a>“唯然。<a id="a-ES"></a>”</p>
  <p id="aET">时，<a id="a-EU"></a>诸比丘受教而听。</p>
  <p id="aEV">佛言：<a id="a-EW"></a>“阿难，<a id="a-EX"></a>或有一不离杀、<a id="a-EY"></a>不与取、<a id="a-EZ"></a>邪淫、<a id="a-Ea"></a>妄言，<a id="a-Eb"></a>乃至邪见，<a id="a-Ec"></a>此不离、<a id="a-Ed"></a>不护已，<a id="a-Ee"></a>身坏命终，<a id="a-Ef"></a>生善处天中。<a id="a-Eg"></a>阿难，<a id="a-Eh"></a>或有一离杀、<a id="a-Ei"></a>不与取、<a id="a-Ej"></a>邪淫、<a id="a-Ek"></a>妄言，<a id="a-El"></a>乃至邪见，<a id="a-Em"></a>此离、<a id="a-En"></a>护已，<a id="a-Eo"></a>身坏命终，<a id="a-Ep"></a>生恶处地狱中。<a id="a-Eq"></a>阿难，<a id="a-Er"></a>或有一不离杀、<a id="a-Es"></a>不与取、<a id="a-Et"></a>邪淫、<a id="a-Eu"></a>妄言，<a id="a-Ev"></a>乃至邪见，<a id="a-Ew"></a>此不离、<a id="a-Ex"></a>不护已，<a id="a-Ey"></a>身坏命终，<a id="a-Ez"></a>生恶处地狱中。<a id="a-F0"></a>阿难，<a id="a-F1"></a>或有一离杀、<a id="a-F2"></a>不与取、<a id="a-F3"></a>邪淫、<a id="a-F4"></a>妄言，<a id="a-F5"></a>乃至邪见，<a id="a-F6"></a>此离、<a id="a-F7"></a>护已，<a id="a-F8"></a>身坏命终，<a id="a-F9"></a>生善处天中。</p>
  <p id="aFA">“阿难，<a id="a-FB"></a>若有一不离杀、<a id="a-FC"></a>不与取、<a id="a-FD"></a>邪淫、<a id="a-FE"></a>妄言，<a id="a-FF"></a>乃至邪见，<a id="a-FG"></a>此不离、<a id="a-FH"></a>不护已，<a id="a-FI"></a>身坏命终，<a id="a-FJ"></a>生善处天中者，<a id="a-FK"></a>若有沙门、<a id="a-FL"></a>梵志得天眼，<a id="a-FM"></a>成就天眼而见彼，<a id="a-FN"></a>见已，<a id="a-FO"></a>作是念：<a id="a-FP"></a>‘无身恶行，<a id="a-FQ"></a>亦无身恶行报；<a id="a-FR"></a>无口、<a id="a-FS"></a>意恶行，<a id="a-FT"></a>亦无口、<a id="a-FU"></a>意恶行报。<a id="a-FV"></a>所以者何？<a id="a-FW"></a>我见彼不离杀、<a id="a-FX"></a>不与取、<a id="a-FY"></a>邪淫、<a id="a-FZ"></a>妄言，<a id="a-Fa"></a>乃至邪见，<a id="a-Fb"></a>此不离、<a id="a-Fc"></a>不护已，<a id="a-Fd"></a>身坏命终，<a id="a-Fe"></a>生善处天中。<a id="a-Ff"></a>若更有如是比不离不杀、<a id="a-Fg"></a>不与取、<a id="a-Fh"></a>邪淫、<a id="a-Fi"></a>妄言，<a id="a-Fj"></a>乃至邪见，<a id="a-Fk"></a>此不离、<a id="a-Fl"></a>不护者，<a id="a-Fm"></a>彼一切身坏命终，<a id="a-Fn"></a>亦生善处天中。<a id="a-Fo"></a>如是见者，<a id="a-Fp"></a>则为正见；<a id="a-Fq"></a>异是见者，<a id="a-Fr"></a>则彼智趣邪。<a id="a-Fs"></a>’若所见所知极力扪摸，<a id="a-Ft"></a>一向著说：<a id="a-Fu"></a>‘此是真谛，<a id="a-Fv"></a>余皆虚妄。<a id="a-Fw"></a>’</p>
  <p id="aFx">“阿难，<a id="a-Fy"></a>若有一离杀，<a id="a-Fz"></a>不与取、<a id="a-G0"></a>邪淫、<a id="a-G1"></a>妄言，<a id="a-G2"></a>乃至邪见，<a id="a-G3"></a>此离、<a id="a-G4"></a>护已，<a id="a-G5"></a>身坏命终，<a id="a-G6"></a>生恶处地狱中者，<a id="a-G7"></a>若有沙门、<a id="a-G8"></a>梵志得天眼，<a id="a-G9"></a>成就天眼而见彼，<a id="a-GA"></a>见已，<a id="a-GB"></a>作是念：<a id="a-GC"></a>‘无身妙行，<a id="a-GD"></a>亦无身妙行报；<a id="a-GE"></a>无口、<a id="a-GF"></a>意妙行，<a id="a-GG"></a>亦无口、<a id="a-GH"></a>意妙行报。<a id="a-GI"></a>所以者何？<a id="a-GJ"></a>我见彼离杀、<a id="a-GK"></a>不与取、<a id="a-GL"></a>邪淫、<a id="a-GM"></a>妄言，<a id="a-GN"></a>乃至邪见，<a id="a-GO"></a>此离、<a id="a-GP"></a>护已，<a id="a-GQ"></a>身坏命终，<a id="a-GR"></a>生恶处地狱中。<a id="a-GS"></a>若更有如是比离杀、<a id="a-GT"></a>不与取、<a id="a-GU"></a>邪淫、<a id="a-GV"></a>妄言，<a id="a-GW"></a>乃至邪见，<a id="a-GX"></a>此离、<a id="a-GY"></a>护者，<a id="a-GZ"></a>彼一切身坏命终，<a id="a-Ga"></a>亦生恶处地狱中。<a id="a-Gb"></a>如是见者，<a id="a-Gc"></a>则为正见；<a id="a-Gd"></a>异是见者，<a id="a-Ge"></a>则彼智趣邪。<a id="a-Gf"></a>’若所见所知极力扪摸，<a id="a-Gg"></a>一向著说：<a id="a-Gh"></a>‘此是真谛，<a id="a-Gi"></a>余皆虚妄。<a id="a-Gj"></a>’</p>
  <p id="aGk">“阿难，<a id="a-Gl"></a>若有一不离杀、<a id="a-Gm"></a>不与取、<a id="a-Gn"></a>邪淫、<a id="a-Go"></a>妄言，<a id="a-Gp"></a>乃至邪见，<a id="a-Gq"></a>此不离、<a id="a-Gr"></a>不护已，<a id="a-Gs"></a>身坏命终，<a id="a-Gt"></a>生恶处地狱中者，<a id="a-Gu"></a>若有沙门、<a id="a-Gv"></a>梵志得天眼，<a id="a-Gw"></a>成就天眼而见彼，<a id="a-Gx"></a>见已，<a id="a-Gy"></a>作是念：<a id="a-Gz"></a>‘有身恶行，<a id="a-H0"></a>亦有身恶行报；<a id="a-H1"></a>有口、<a id="a-H2"></a>意恶行，<a id="a-H3"></a>亦有口、<a id="a-H4"></a>意恶行报。<a id="a-H5"></a>所以者何？<a id="a-H6"></a>我见彼不离杀、<a id="a-H7"></a>不与取、<a id="a-H8"></a>邪淫、<a id="a-H9"></a>妄言，<a id="a-HA"></a>乃至邪见，<a id="a-HB"></a>此不离、<a id="a-HC"></a>不护已，<a id="a-HD"></a>身坏命终，<a id="a-HE"></a>生恶处地狱中。<a id="a-HF"></a>若更有如是比不离杀、<a id="a-HG"></a>不与取、<a id="a-HH"></a>邪淫、<a id="a-HI"></a>妄言，<a id="a-HJ"></a>乃至邪见，<a id="a-HK"></a>此不离、<a id="a-HL"></a>不护者，<a id="a-HM"></a>彼一切身坏命终，<a id="a-HN"></a>亦生恶处地狱中。<a id="a-HO"></a>如是见者，<a id="a-HP"></a>则为正见；<a id="a-HQ"></a>异是见者，<a id="a-HR"></a>则彼智趣邪。<a id="a-HS"></a>’若所见所知极力扪摸，<a id="a-HT"></a>一向著说：<a id="a-HU"></a>‘此是真谛，<a id="a-HV"></a>余皆虚妄。<a id="a-HW"></a>’</p>
  <p id="aHX">“阿难，<a id="a-HY"></a>若有一离杀、<a id="a-HZ"></a>不与取、<a id="a-Ha"></a>邪淫、<a id="a-Hb"></a>妄言，<a id="a-Hc"></a>乃至邪见，<a id="a-Hd"></a>此离、<a id="a-He"></a>护已，<a id="a-Hf"></a>身坏命终，<a id="a-Hg"></a>生善处天中者，<a id="a-Hh"></a>若有沙门、<a id="a-Hi"></a>梵志得天眼，<a id="a-Hj"></a>成就天眼而见彼，<a id="a-Hk"></a>见已，<a id="a-Hl"></a>作是念：<a id="a-Hm"></a>‘有身妙行，<a id="a-Hn"></a>亦有身妙行报；<a id="a-Ho"></a>有口、<a id="a-Hp"></a>意妙行，<a id="a-Hq"></a>亦有口、<a id="a-Hr"></a>意妙行报。<a id="a-Hs"></a>所以者何？<a id="a-Ht"></a>我见彼离杀、<a id="a-Hu"></a>不与取、<a id="a-Hv"></a>邪淫、<a id="a-Hw"></a>妄言，<a id="a-Hx"></a>乃至邪见，<a id="a-Hy"></a>此离、<a id="a-Hz"></a>护已，<a id="a-I0"></a>身坏命终，<a id="a-I1"></a>生善处天中。<a id="a-I2"></a>若更有如是比离杀、<a id="a-I3"></a>不与取、<a id="a-I4"></a>邪淫、<a id="a-I5"></a>妄言，<a id="a-I6"></a>乃至邪见，<a id="a-I7"></a>此离、<a id="a-I8"></a>护者，<a id="a-I9"></a>彼一切身坏命终，<a id="a-IA"></a>亦生善处天中。<a id="a-IB"></a>如是见者，<a id="a-IC"></a>则为正见；<a id="a-ID"></a>异是见者，<a id="a-IE"></a>则彼智趣邪。<a id="a-IF"></a>’若所见所知极力扪摸，<a id="a-IG"></a>一向著说：<a id="a-IH"></a>‘此是真谛，<a id="a-II"></a>余皆虚妄。<a id="a-IJ"></a>’</p>
  <p id="aIK">“阿难，<a id="a-IL"></a>于中若有一沙门、<a id="a-IM"></a>梵志得天眼，<a id="a-IN"></a>成就天眼，<a id="a-IO"></a>作如是说‘无身恶行，<a id="a-IP"></a>亦无身恶行报；<a id="a-IQ"></a>无口、<a id="a-IR"></a>意恶行，<a id="a-IS"></a>亦无口、<a id="a-IT"></a>意恶行报’者，<a id="a-IU"></a>我不听彼。<a id="a-IV"></a>若作是说‘我见彼不离杀、<a id="a-IW"></a>不与取、<a id="a-IX"></a>邪淫、<a id="a-IY"></a>妄言，<a id="a-IZ"></a>乃至邪见，<a id="a-Ia"></a>此不离、<a id="a-Ib"></a>不护已，<a id="a-Ic"></a>身坏命终，<a id="a-Id"></a>生善处天中’，<a id="a-Ie"></a>我听彼也。<a id="a-If"></a>若作是说‘若更有如是比不离杀、<a id="a-Ig"></a>不与取、<a id="a-Ih"></a>邪淫、<a id="a-Ii"></a>妄言，<a id="a-Ij"></a>乃至邪见，<a id="a-Ik"></a>此不离、<a id="a-Il"></a>不护者，<a id="a-Im"></a>彼一切身坏命终，<a id="a-In"></a>亦生善处天中’者，<a id="a-Io"></a>我不听彼。<a id="a-Ip"></a>若作是说‘如是见者，<a id="a-Iq"></a>则为正见；<a id="a-Ir"></a>异是见者，<a id="a-Is"></a>则彼智趣邪’者，<a id="a-It"></a>我不听彼。<a id="a-Iu"></a>‘若所见所知极力扪摸，<a id="a-Iv"></a>一向著说：<a id="a-Iw"></a>此是真谛，<a id="a-Ix"></a>余皆虚妄’者，<a id="a-Iy"></a>我不听彼。<a id="a-Iz"></a>所以者何？<a id="a-J0"></a>阿难，<a id="a-J1"></a>如来知彼人异。</p>
  <p id="aJ2">“阿难，<a id="a-J3"></a>于中若有一沙门、<a id="a-J4"></a>梵志得天眼，<a id="a-J5"></a>成就天眼，<a id="a-J6"></a>作如是说‘无身妙行，<a id="a-J7"></a>亦无身妙行报；<a id="a-J8"></a>无口、<a id="a-J9"></a>意妙行，<a id="a-JA"></a>亦无口、<a id="a-JB"></a>意妙行报’，<a id="a-JC"></a>我不听彼。<a id="a-JD"></a>若作是说‘我见彼离杀、<a id="a-JE"></a>不与取、<a id="a-JF"></a>邪淫、<a id="a-JG"></a>妄言，<a id="a-JH"></a>乃至邪见，<a id="a-JI"></a>此离、<a id="a-JJ"></a>护已，<a id="a-JK"></a>身坏命终，<a id="a-JL"></a>生恶处地狱中’，<a id="a-JM"></a>我听彼也。<a id="a-JN"></a>若作是说‘若更有如是比离杀、<a id="a-JO"></a>不与取、<a id="a-JP"></a>邪淫、<a id="a-JQ"></a>妄言，<a id="a-JR"></a>乃至邪见，<a id="a-JS"></a>此离、<a id="a-JT"></a>护者，<a id="a-JU"></a>彼一切身坏命终，<a id="a-JV"></a>亦生恶处地狱中’者，<a id="a-JW"></a>我不听彼。<a id="a-JX"></a>若作是说‘如是见者，<a id="a-JY"></a>则为正见；<a id="a-JZ"></a>异是见者，<a id="a-Ja"></a>则彼智趣邪’者，<a id="a-Jb"></a>我不听彼。<a id="a-Jc"></a>‘若所见所知极力扪摸，<a id="a-Jd"></a>一向著说：<a id="a-Je"></a>此是真谛，<a id="a-Jf"></a>余皆虚妄’者，<a id="a-Jg"></a>我不听彼。<a id="a-Jh"></a>所以者何？<a id="a-Ji"></a>阿难，<a id="a-Jj"></a>如来知彼人异。</p>
  <p id="aJk">“阿难，<a id="a-Jl"></a>于中若有一沙门、<a id="a-Jm"></a>梵志得天眼，<a id="a-Jn"></a>成就天眼，<a id="a-Jo"></a>作如是说：<a id="a-Jp"></a>‘有身恶行，<a id="a-Jq"></a>亦有身恶行报；<a id="a-Jr"></a>有口、<a id="a-Js"></a>意恶行，<a id="a-Jt"></a>亦有口、<a id="a-Ju"></a>意恶行报’，<a id="a-Jv"></a>我听彼也。<a id="a-Jw"></a>若作是说‘我见彼不离杀、<a id="a-Jx"></a>不与取、<a id="a-Jy"></a>邪淫、<a id="a-Jz"></a>妄言乃至邪见，<a id="a-K0"></a>此不离、<a id="a-K1"></a>不护已，<a id="a-K2"></a>身坏命终，<a id="a-K3"></a>生恶处地狱中’者，<a id="a-K4"></a>我听彼也。<a id="a-K5"></a>若作是说‘若更有如是比不离杀、<a id="a-K6"></a>不与取、<a id="a-K7"></a>邪淫、<a id="a-K8"></a>妄言，<a id="a-K9"></a>乃至邪见，<a id="a-KA"></a>此不离、<a id="a-KB"></a>不护者，<a id="a-KC"></a>彼一切身坏命终，<a id="a-KD"></a>亦生恶处地狱中’者，<a id="a-KE"></a>我不听彼。<a id="a-KF"></a>若作是说‘如是见者，<a id="a-KG"></a>则为正见；<a id="a-KH"></a>异是见者，<a id="a-KI"></a>则彼智趣邪’者，<a id="a-KJ"></a>我不听彼。<a id="a-KK"></a>‘若所见所知极力扪摸，<a id="a-KL"></a>一向著说：<a id="a-KM"></a>此是真谛，<a id="a-KN"></a>余皆虚妄’者，<a id="a-KO"></a>我不听彼。<a id="a-KP"></a>所以者何？<a id="a-KQ"></a>阿难，<a id="a-KR"></a>如来知彼人异。</p>
  <p id="aKS">“阿难，<a id="a-KT"></a>于中若有一沙门、<a id="a-KU"></a>梵志得天眼，<a id="a-KV"></a>成就天眼，<a id="a-KW"></a>作如是说有：<a id="a-KX"></a>‘有身妙行，<a id="a-KY"></a>亦有身妙行报；<a id="a-KZ"></a>有口、<a id="a-Ka"></a>意妙行，<a id="a-Kb"></a>亦有口、<a id="a-Kc"></a>意妙行报’者，<a id="a-Kd"></a>我听彼也。<a id="a-Ke"></a>若作是说‘我见彼离杀、<a id="a-Kf"></a>不与取、<a id="a-Kg"></a>邪淫、<a id="a-Kh"></a>妄言，<a id="a-Ki"></a>乃至邪见，<a id="a-Kj"></a>此离、<a id="a-Kk"></a>护已，<a id="a-Kl"></a>身坏命终，<a id="a-Km"></a>生善处天中’者，<a id="a-Kn"></a>我听彼也。<a id="a-Ko"></a>若作是说‘若更有如是比离杀、<a id="a-Kp"></a>不与取、<a id="a-Kq"></a>邪淫、<a id="a-Kr"></a>妄言，<a id="a-Ks"></a>乃至邪见，<a id="a-Kt"></a>彼一切身坏命终，<a id="a-Ku"></a>亦生善处天中’者，<a id="a-Kv"></a>我不听彼。<a id="a-Kw"></a>若作是说‘如是见者，<a id="a-Kx"></a>则为正见；<a id="a-Ky"></a>异是见者，<a id="a-Kz"></a>则彼智趣邪’者，<a id="a-L0"></a>我不听彼。<a id="a-L1"></a>‘若所见所知极力扪摸，<a id="a-L2"></a>一向著说：<a id="a-L3"></a>此是真谛，<a id="a-L4"></a>余皆虚妄’者，<a id="a-L5"></a>我不听彼。<a id="a-L6"></a>所以者何？<a id="a-L7"></a>阿难，<a id="a-L8"></a>如来知彼人异。</p>
  <p id="aL9">“阿难，<a id="a-LA"></a>若有一不离杀、<a id="a-LB"></a>不与取、<a id="a-LC"></a>邪淫、<a id="a-LD"></a>妄言，<a id="a-LE"></a>乃至邪见，<a id="a-LF"></a>此不离、<a id="a-LG"></a>不护已，<a id="a-LH"></a>身坏命终，<a id="a-LI"></a>生善处天中者，<a id="a-LJ"></a>彼若本作不善业，<a id="a-LK"></a>作已成者，<a id="a-LL"></a>因不离、<a id="a-LM"></a>不护故，<a id="a-LN"></a>彼于现法中受报讫而生于彼。<a id="a-LO"></a>或复因后报故，<a id="a-LP"></a>彼不以此因、<a id="a-LQ"></a>不以此缘，<a id="a-LR"></a>身坏命终，<a id="a-LS"></a>生善处天中。<a id="a-LT"></a>或复本作善业，<a id="a-LU"></a>作已成者，<a id="a-LV"></a>因离、<a id="a-LW"></a>护故，<a id="a-LX"></a>未尽应受善处报，<a id="a-LY"></a>彼因此缘此故，<a id="a-LZ"></a>身坏命终，<a id="a-La"></a>生善处天中。<a id="a-Lb"></a>或复死时生善心，<a id="a-Lc"></a>心所有法正见相应，<a id="a-Ld"></a>彼因此缘此，<a id="a-Le"></a>身坏命终，<a id="a-Lf"></a>生善处天中。<a id="a-Lg"></a>阿难，<a id="a-Lh"></a>如来知彼人为如是也。</p>
  <p id="aLi">“阿难，<a id="a-Lj"></a>若有一不离杀、<a id="a-Lk"></a>不与取、<a id="a-Ll"></a>邪淫、<a id="a-Lm"></a>妄言，<a id="a-Ln"></a>乃至邪见，<a id="a-Lo"></a>此不离、<a id="a-Lp"></a>护已，<a id="a-Lq"></a>身坏命终，<a id="a-Lr"></a>生恶处地狱中者，<a id="a-Ls"></a>彼若本作善业，<a id="a-Lt"></a>作已成者，<a id="a-Lu"></a>因离、<a id="a-Lv"></a>护故，<a id="a-Lw"></a>彼于现法中受报讫而生于彼。<a id="a-Lx"></a>或复因后报故，<a id="a-Ly"></a>彼不以此因，<a id="a-Lz"></a>不以此缘，<a id="a-M0"></a>身坏命终，<a id="a-M1"></a>生恶处地狱中。<a id="a-M2"></a>或复本作不善业，<a id="a-M3"></a>作已成者，<a id="a-M4"></a>因不离、<a id="a-M5"></a>不护故，<a id="a-M6"></a>未尽应受地狱报，<a id="a-M7"></a>彼因此缘此，<a id="a-M8"></a>身坏命终，<a id="a-M9"></a>生恶处地狱中。<a id="a-MA"></a>或复死时生不善心，<a id="a-MB"></a>心所有法邪见相应，<a id="a-MC"></a>彼因此缘此，<a id="a-MD"></a>身坏命终，<a id="a-ME"></a>生恶处地狱中。<a id="a-MF"></a>阿难，<a id="a-MG"></a>如来知彼人为如是也。</p>
  <p id="aMH">“阿难，<a id="a-MI"></a>若有一不离杀、<a id="a-MJ"></a>不与取、<a id="a-MK"></a>邪淫、<a id="a-ML"></a>妄言，<a id="a-MM"></a>乃至邪见，<a id="a-MN"></a>此不离、<a id="a-MO"></a>不护已，<a id="a-MP"></a>身坏命终，<a id="a-MQ"></a>生恶处地狱中者，<a id="a-MR"></a>彼即因此缘此，<a id="a-MS"></a>身坏命终，<a id="a-MT"></a>生恶处地狱中。<a id="a-MU"></a>或复本作不善业，<a id="a-MV"></a>作已成者，<a id="a-MW"></a>因不离、<a id="a-MX"></a>不护故，<a id="a-MY"></a>未尽应受地狱报，<a id="a-MZ"></a>彼因此缘此，<a id="a-Ma"></a>身坏命终，<a id="a-Mb"></a>生恶处地狱中。<a id="a-Mc"></a>或复死时生不善心，<a id="a-Md"></a>心所有法邪见相应，<a id="a-Me"></a>彼因此缘此，<a id="a-Mf"></a>身坏命终，<a id="a-Mg"></a>生恶处地狱中。<a id="a-Mh"></a>阿难，<a id="a-Mi"></a>如来知彼人为如是也。</p>
  <p id="aMj">“阿难，<a id="a-Mk"></a>若有一离杀、<a id="a-Ml"></a>不与取、<a id="a-Mm"></a>邪淫、<a id="a-Mn"></a>妄言乃至邪见，<a id="a-Mo"></a>此离、<a id="a-Mp"></a>护已，<a id="a-Mq"></a>身坏命终，<a id="a-Mr"></a>生善处天中者，<a id="a-Ms"></a>彼即因此缘此，<a id="a-Mt"></a>身坏命终，<a id="a-Mu"></a>生善处天中。<a id="a-Mv"></a>或复本作善业，<a id="a-Mw"></a>作已成者，<a id="a-Mx"></a>因离、<a id="a-My"></a>护故，<a id="a-Mz"></a>未尽应受报，<a id="a-N0"></a>彼因此缘此，<a id="a-N1"></a>身坏命终，<a id="a-N2"></a>生善处天中。<a id="a-N3"></a>或复死时生善心，<a id="a-N4"></a>心所有法正见相应，<a id="a-N5"></a>彼因此缘此，<a id="a-N6"></a>身坏命终，<a id="a-N7"></a>生善处天中。<a id="a-N8"></a>阿难，<a id="a-N9"></a>如来知彼人为如是也。</p>
  <p id="aNA">“复次，<a id="a-NB"></a>有四种人：<a id="a-NC"></a>或有人无有似有，<a id="a-ND"></a>或有似无有，<a id="a-NE"></a>或无有似无有，<a id="a-NF"></a>或有似有。<a id="a-NG"></a>阿难，<a id="a-NH"></a>犹如四种柰：<a id="a-NI"></a>或柰不熟似熟，<a id="a-NJ"></a>或熟似不熟，<a id="a-NK"></a>或不熟似不熟，<a id="a-NL"></a>或熟似熟；<a id="a-NM"></a>如是，<a id="a-NN"></a>阿难，<a id="a-NO"></a>四种柰喻人：<a id="a-NP"></a>或有人无有似有，<a id="a-NQ"></a>或有似无有，<a id="a-NR"></a>或无有似无有，<a id="a-NS"></a>或有似有。<a id="a-NT"></a>”</p>
  <p id="aNU">佛说如是，<a id="a-NV"></a>尊者阿难及诸比丘闻佛所说，<a id="a-NW"></a>欢喜奉行。</p>
  <p id="aNX">根本分别品第十三竟。</p>
 </body>
</html>