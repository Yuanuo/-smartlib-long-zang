<!doctype html>
<html id="z3IBU9VXU" data-ver="1993">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五十七</h1>
  <h2 id="a2">晡利多品箭毛经上第六</h2>
  <p id="a3">我闻如是：<a id="a-4"></a>一时，<a id="a-5"></a>佛游王舍城，<a id="a-6"></a>在竹林伽兰哆园，<a id="a-7"></a>与大比丘众俱，<a id="a-8"></a>千二百五十人而受夏坐。</p>
  <p id="a9">尔时，<a id="a-A"></a>世尊过夜平旦，<a id="a-B"></a>著衣持钵，<a id="a-C"></a>入王舍城而行乞食。<a id="a-D"></a>行乞食已，<a id="a-E"></a>收举衣钵，<a id="a-F"></a>澡洗手足，<a id="a-G"></a>以尼师檀著于肩上，<a id="a-H"></a>往至孔雀林异学园中。</p>
  <p id="aI">尔时，<a id="a-J"></a>孔雀林异学园中有一异学，<a id="a-K"></a>名曰箭毛，<a id="a-L"></a>名德宗主，<a id="a-M"></a>众人所师，<a id="a-N"></a>有大名誉，<a id="a-O"></a>众所敬重，<a id="a-P"></a>领大徒众，<a id="a-Q"></a>五百异学之所尊也。<a id="a-R"></a>彼在大众喧闹娆乱，<a id="a-S"></a>放高大音声，<a id="a-T"></a>说种种畜生之论，<a id="a-U"></a>谓论王、<a id="a-V"></a>论贼、<a id="a-W"></a>论斗、<a id="a-X"></a>论食、<a id="a-Y"></a>论衣服、<a id="a-Z"></a>论妇人、<a id="a-a"></a>论童女、<a id="a-b"></a>论淫女、<a id="a-c"></a>论世间、<a id="a-d"></a>论空野、<a id="a-e"></a>论海中、<a id="a-f"></a>论国人民。<a id="a-g"></a>彼共集坐论如是比畜生之论。<a id="a-h"></a>异学箭毛遥见佛来，<a id="a-i"></a>敕己众曰：<a id="a-j"></a>“汝等默然住，<a id="a-k"></a>彼沙门瞿昙来，<a id="a-l"></a>彼众默然，<a id="a-m"></a>常乐默然，<a id="a-n"></a>称说默然，<a id="a-o"></a>彼若见此众默然者，<a id="a-p"></a>或来相见。<a id="a-q"></a>”异学箭毛令众默然已，<a id="a-r"></a>自默然住。</p>
  <p id="as">世尊往诣异学箭毛所，<a id="a-t"></a>异学箭毛即从座起，<a id="a-u"></a>偏袒著衣，<a id="a-v"></a>叉手向佛，<a id="a-w"></a>白曰：<a id="a-x"></a>“善来！<a id="a-y"></a>沙门瞿昙，<a id="a-z"></a>沙门瞿昙久不来此，<a id="a-10"></a>愿坐此座。<a id="a-11"></a>”世尊便坐异学箭毛所敷之座。<a id="a-12"></a>异学箭毛则与世尊共相问讯，<a id="a-13"></a>却坐一面。</p>
  <p id="a14">世尊问曰：<a id="a-15"></a>“优陀夷，<a id="a-16"></a>向论何等？<a id="a-17"></a>以何事故共集坐此？<a id="a-18"></a>”</p>
  <p id="a19">异学箭毛答曰：<a id="a-1A"></a>“瞿昙，<a id="a-1B"></a>且置此论，<a id="a-1C"></a>此论非妙。<a id="a-1D"></a>沙门瞿昙欲闻此论，<a id="a-1E"></a>后闻不难。<a id="a-1F"></a>”</p>
  <p id="a1G">世尊如是再三问曰：<a id="a-1H"></a>“优陀夷，<a id="a-1I"></a>向论何等？<a id="a-1J"></a>以何事故共集坐此？<a id="a-1K"></a>”</p>
  <p id="a1L">异学箭毛亦再三答曰：<a id="a-1M"></a>“瞿昙，<a id="a-1N"></a>且置此论，<a id="a-1O"></a>此论非妙。<a id="a-1P"></a>沙门瞿昙欲闻此论，<a id="a-1Q"></a>后闻不难。<a id="a-1R"></a>沙门瞿昙若至再三，<a id="a-1S"></a>其欲闻者，<a id="a-1T"></a>今当说之。<a id="a-1U"></a>瞿昙，<a id="a-1V"></a>我等与拘萨罗国众多梵志，<a id="a-1W"></a>悉共集坐拘萨罗学堂，<a id="a-1X"></a>说如是论：<a id="a-1Y"></a>鸯伽摩竭陀国人有大善利，<a id="a-1Z"></a>鸯伽摩竭陀国人得大善利，<a id="a-1a"></a>如此大福田众在王舍城共受夏坐，<a id="a-1b"></a>谓不兰迦葉。<a id="a-1c"></a>所以者何？<a id="a-1d"></a>瞿昙，<a id="a-1e"></a>不兰迦葉名德宗主，<a id="a-1f"></a>众人所师，<a id="a-1g"></a>有大名誉，<a id="a-1h"></a>众所敬重，<a id="a-1i"></a>领大徒众，<a id="a-1j"></a>五百异学之所尊也，<a id="a-1k"></a>于此王舍城共受夏坐。<a id="a-1l"></a>如是摩息迦利瞿舍利子、<a id="a-1m"></a>裟若鞞罗迟子、<a id="a-1n"></a>尼揵亲子、<a id="a-1o"></a>波复迦旃、<a id="a-1p"></a>阿夷哆鸡舍剑婆利。</p>
  <p id="a1q">“瞿昙，<a id="a-1r"></a>阿夷哆鸡舍剑婆利名德宗主，<a id="a-1s"></a>众人所师，<a id="a-1t"></a>有大名誉，<a id="a-1u"></a>众所敬重，<a id="a-1v"></a>领大徒众，<a id="a-1w"></a>五百异学之所尊也，<a id="a-1x"></a>于此王舍城共受夏坐。<a id="a-1y"></a>向者亦论沙门瞿昙，<a id="a-1z"></a>此沙门瞿昙名德宗主，<a id="a-20"></a>众人所师，<a id="a-21"></a>有大名誉，<a id="a-22"></a>众所敬重，<a id="a-23"></a>领大比丘众，<a id="a-24"></a>千二百五十人之所尊也，<a id="a-25"></a>亦在此王舍城共受夏坐。</p>
  <p id="a26">“瞿昙，<a id="a-27"></a>我等复作是念：<a id="a-28"></a>‘今此诸尊沙门、<a id="a-29"></a>梵志，<a id="a-2A"></a>谁为弟子所恭敬、<a id="a-2B"></a>尊重、<a id="a-2C"></a>供养、<a id="a-2D"></a>奉事耶？<a id="a-2E"></a>非为弟子法骂所骂，<a id="a-2F"></a>亦无弟子难师，<a id="a-2G"></a>此一向不可、<a id="a-2H"></a>不相应，<a id="a-2I"></a>不等说已，<a id="a-2J"></a>便舍而去？<a id="a-2K"></a>’瞿昙，<a id="a-2L"></a>我等复作是念：<a id="a-2M"></a>‘此不兰迦葉不为弟子所恭敬，<a id="a-2N"></a>尊重、<a id="a-2O"></a>供养、<a id="a-2P"></a>奉事，<a id="a-2Q"></a>为弟子法骂所骂，<a id="a-2R"></a>众多弟子难师，<a id="a-2S"></a>此不可，<a id="a-2T"></a>此不相应，<a id="a-2U"></a>此不等说已，<a id="a-2V"></a>便舍而去。<a id="a-2W"></a>’瞿昙，<a id="a-2X"></a>昔时不兰迦葉数在弟子众举手大唤：<a id="a-2Y"></a>‘汝等可住，<a id="a-2Z"></a>无有人来问汝等事，<a id="a-2a"></a>人问我事，<a id="a-2b"></a>汝等不能断此事，<a id="a-2c"></a>我能断此事。<a id="a-2d"></a>’而弟子于其中间更论余事，<a id="a-2e"></a>不待师说事讫。<a id="a-2f"></a>瞿昙，<a id="a-2g"></a>我等复作是念：<a id="a-2h"></a>‘如是此不兰迦葉不为弟子所恭敬、<a id="a-2i"></a>尊重、<a id="a-2j"></a>供养、<a id="a-2k"></a>奉事，<a id="a-2l"></a>为弟子法骂所骂，<a id="a-2m"></a>众多弟子难师，<a id="a-2n"></a>此不可，<a id="a-2o"></a>此不相应，<a id="a-2p"></a>此不等说已，<a id="a-2q"></a>便舍而去。<a id="a-2r"></a>’</p>
  <p id="a2s">“如是摩息加利瞿舍利子、<a id="a-2t"></a>娑若鞞罗迟子、<a id="a-2u"></a>尼揵亲子、<a id="a-2v"></a>彼复迦旃、<a id="a-2w"></a>阿夷哆鸡舍剑婆利。<a id="a-2x"></a>瞿昙，<a id="a-2y"></a>我等作如是念：<a id="a-2z"></a>‘此阿夷哆鸡舍剑婆利不为弟子所恭敬、<a id="a-30"></a>尊重、<a id="a-31"></a>供养、<a id="a-32"></a>奉事，<a id="a-33"></a>为弟子法骂所骂，<a id="a-34"></a>众多弟子难师，<a id="a-35"></a>此不可，<a id="a-36"></a>此不相应，<a id="a-37"></a>此不等说已，<a id="a-38"></a>便舍而去。<a id="a-39"></a>’瞿昙，<a id="a-3A"></a>昔时阿夷哆鸡舍剑婆利数在弟子众举手大唤：<a id="a-3B"></a>‘汝等可住，<a id="a-3C"></a>无有人来问汝等事，<a id="a-3D"></a>人问我事，<a id="a-3E"></a>汝等不能断此事，<a id="a-3F"></a>我能断此事。<a id="a-3G"></a>’而弟子于其中间更论余事，<a id="a-3H"></a>不待师说事讫。<a id="a-3I"></a>瞿昙，<a id="a-3J"></a>我等复作是念：<a id="a-3K"></a>‘如是此阿夷哆鸡舍剑婆利不为弟子所恭敬、<a id="a-3L"></a>尊重、<a id="a-3M"></a>供养、<a id="a-3N"></a>奉事，<a id="a-3O"></a>为弟子法骂所骂，<a id="a-3P"></a>众多弟子难师，<a id="a-3Q"></a>此不可，<a id="a-3R"></a>此不相应，<a id="a-3S"></a>此不等说已，<a id="a-3T"></a>便舍而去。<a id="a-3U"></a>’</p>
  <p id="a3V">“瞿昙，<a id="a-3W"></a>我等复作是念：<a id="a-3X"></a>‘此沙门瞿昙为弟子所恭敬、<a id="a-3Y"></a>尊重、<a id="a-3Z"></a>供养、<a id="a-3a"></a>奉事，<a id="a-3b"></a>不为弟子法骂所骂，<a id="a-3c"></a>亦无弟子难师，<a id="a-3d"></a>此不可，<a id="a-3e"></a>此不相应，<a id="a-3f"></a>此不等说已，<a id="a-3g"></a>便舍而去。<a id="a-3h"></a>’瞿昙，<a id="a-3i"></a>昔时沙门瞿昙数在大众，<a id="a-3j"></a>无量百千众围绕说法，<a id="a-3k"></a>于其中有一人鼾眠作声，<a id="a-3l"></a>又有一人语彼人曰：<a id="a-3m"></a>‘莫鼾眠作声！<a id="a-3n"></a>汝不欲闻世尊说微妙法，<a id="a-3o"></a>如甘露耶？<a id="a-3p"></a>’彼人即便默然无声。<a id="a-3q"></a>瞿昙，<a id="a-3r"></a>我等复作是念：<a id="a-3s"></a>‘如是此沙门瞿昙为弟子所恭敬、<a id="a-3t"></a>尊重、<a id="a-3u"></a>供养、<a id="a-3v"></a>奉事，<a id="a-3w"></a>不为弟子法骂所骂，<a id="a-3x"></a>亦无弟子难师，<a id="a-3y"></a>此不可，<a id="a-3z"></a>此不相应，<a id="a-40"></a>此不等说已，<a id="a-41"></a>便舍而去。<a id="a-42"></a>’”</p>
  <p id="a43">世尊闻已，<a id="a-44"></a>问异学箭毛曰：<a id="a-45"></a>“优陀夷，<a id="a-46"></a>汝见我有几法，<a id="a-47"></a>令诸弟子恭敬、<a id="a-48"></a>尊重、<a id="a-49"></a>供养、<a id="a-4A"></a>奉事我，<a id="a-4B"></a>常随不离耶？<a id="a-4C"></a>”</p>
  <p id="a4D">异学箭毛答曰：<a id="a-4E"></a>“瞿昙，<a id="a-4F"></a>我见瞿昙有五法，<a id="a-4G"></a>令诸弟子恭敬、<a id="a-4H"></a>尊重、<a id="a-4I"></a>供养、<a id="a-4J"></a>奉事，<a id="a-4K"></a>常随不离。<a id="a-4L"></a>云何为五？<a id="a-4M"></a>沙门瞿昙粗衣知足，<a id="a-4N"></a>称说粗衣知足。<a id="a-4O"></a>若沙门瞿昙粗衣知足，<a id="a-4P"></a>称说粗衣知足者，<a id="a-4Q"></a>是谓我见沙门瞿昙有第一法，<a id="a-4R"></a>令诸弟子恭敬、<a id="a-4S"></a>尊重、<a id="a-4T"></a>供养、<a id="a-4U"></a>奉事，<a id="a-4V"></a>常随不离。<a id="a-4W"></a>复次，<a id="a-4X"></a>沙门瞿昙粗食知足，<a id="a-4Y"></a>称说粗食知足。<a id="a-4Z"></a>若沙门瞿昙粗食知足，<a id="a-4a"></a>称说粗食知足者，<a id="a-4b"></a>是谓我见沙门瞿昙有第二法，<a id="a-4c"></a>令诸弟子恭敬、<a id="a-4d"></a>尊重、<a id="a-4e"></a>供养、<a id="a-4f"></a>奉事，<a id="a-4g"></a>常随不离。<a id="a-4h"></a>复次，<a id="a-4i"></a>沙门瞿昙少食，<a id="a-4j"></a>称说少食。<a id="a-4k"></a>若沙门瞿昙少食，<a id="a-4l"></a>称说少食者，<a id="a-4m"></a>是谓我见沙门瞿昙有第三法，<a id="a-4n"></a>令诸弟子恭敬、<a id="a-4o"></a>尊重、<a id="a-4p"></a>供养、<a id="a-4q"></a>奉事，<a id="a-4r"></a>常随不离。<a id="a-4s"></a>复次，<a id="a-4t"></a>沙门瞿昙粗住止床座知足，<a id="a-4u"></a>称说粗住止床座知足。<a id="a-4v"></a>若沙门瞿昙粗住止床座知足，<a id="a-4w"></a>称说粗住止床座知足者，<a id="a-4x"></a>是谓我见沙门瞿昙有第四法，<a id="a-4y"></a>令诸弟子恭敬、<a id="a-4z"></a>尊重、<a id="a-50"></a>供养、<a id="a-51"></a>奉事、<a id="a-52"></a>常随不离。<a id="a-53"></a>复次，<a id="a-54"></a>沙门瞿昙宴坐、<a id="a-55"></a>称说宴坐。<a id="a-56"></a>若沙门瞿昙宴坐，<a id="a-57"></a>称说宴坐者，<a id="a-58"></a>是谓我见沙门瞿昙有第五法，<a id="a-59"></a>令诸弟子恭敬、<a id="a-5A"></a>尊重、<a id="a-5B"></a>供养、<a id="a-5C"></a>奉事，<a id="a-5D"></a>常随不离。<a id="a-5E"></a>是谓我见沙门瞿昙有五法，<a id="a-5F"></a>令诸弟子恭敬、<a id="a-5G"></a>尊重、<a id="a-5H"></a>供养、<a id="a-5I"></a>奉事、<a id="a-5J"></a>常随不离。<a id="a-5K"></a>”</p>
  <p id="a5L">世尊告曰：<a id="a-5M"></a>“优陀夷，<a id="a-5N"></a>我不以此五法，<a id="a-5O"></a>令诸弟子恭敬、<a id="a-5P"></a>尊重、<a id="a-5Q"></a>供养、<a id="a-5R"></a>奉事我，<a id="a-5S"></a>常随不离。<a id="a-5T"></a>优陀夷，<a id="a-5U"></a>我所持衣，<a id="a-5V"></a>随圣力割截，<a id="a-5W"></a>染污恶色，<a id="a-5X"></a>如是圣衣染污恶色。<a id="a-5Y"></a>优陀夷，<a id="a-5Z"></a>或我弟子谓尽形寿衣所弃舍粪扫之衣，<a id="a-5a"></a>亦作是说：<a id="a-5b"></a>‘我世尊粗衣知足，<a id="a-5c"></a>称说粗衣知足。<a id="a-5d"></a>’优陀夷，<a id="a-5e"></a>若我弟子因粗衣知足故，<a id="a-5f"></a>称说我者，<a id="a-5g"></a>彼因此处故，<a id="a-5h"></a>不恭敬、<a id="a-5i"></a>尊重、<a id="a-5j"></a>供养、<a id="a-5k"></a>奉事我，<a id="a-5l"></a>亦不相随。</p>
  <p id="a5m">“复次，<a id="a-5n"></a>优陀夷，<a id="a-5o"></a>我食粳粮成熟，<a id="a-5p"></a>无[麩-夫+黃]无量杂味。<a id="a-5q"></a>优陀夷，<a id="a-5r"></a>或我弟子尽其形寿而行乞食所弃舍食，<a id="a-5s"></a>亦作是说：<a id="a-5t"></a>‘我世尊粗食知足，<a id="a-5u"></a>称说粗食知足。<a id="a-5v"></a>’优陀夷，<a id="a-5w"></a>若我弟子因粗食知足故，<a id="a-5x"></a>称说我者，<a id="a-5y"></a>彼因此处故，<a id="a-5z"></a>不恭敬、<a id="a-60"></a>尊重、<a id="a-61"></a>供养、<a id="a-62"></a>奉事我，<a id="a-63"></a>亦不相随。</p>
  <p id="a64">“复次，<a id="a-65"></a>优陀夷，<a id="a-66"></a>我食如一鞞罗食，<a id="a-67"></a>或如半鞞罗。<a id="a-68"></a>优陀夷，<a id="a-69"></a>或我弟子食如一拘拖，<a id="a-6A"></a>或如半拘拖，<a id="a-6B"></a>亦作是说：<a id="a-6C"></a>‘我世尊少食，<a id="a-6D"></a>称说少食。<a id="a-6E"></a>’优陀夷，<a id="a-6F"></a>若我弟子因少食故，<a id="a-6G"></a>称说我者，<a id="a-6H"></a>彼因此处故，<a id="a-6I"></a>不恭敬、<a id="a-6J"></a>尊重、<a id="a-6K"></a>供养、<a id="a-6L"></a>奉事我，<a id="a-6M"></a>亦不相随。</p>
  <p id="a6N">“复次，<a id="a-6O"></a>优陀夷，<a id="a-6P"></a>我或住高楼，<a id="a-6Q"></a>或住棚阁。<a id="a-6R"></a>优陀夷，<a id="a-6S"></a>或我弟子彼过九月、<a id="a-6T"></a>十月，<a id="a-6U"></a>一夜于覆处宿，<a id="a-6V"></a>亦作是说：<a id="a-6W"></a>‘我世尊粗住止床座知足，<a id="a-6X"></a>称说粗住止床座知足。<a id="a-6Y"></a>’优陀夷，<a id="a-6Z"></a>若我弟子因粗住止床座知足故，<a id="a-6a"></a>称说我者，<a id="a-6b"></a>彼因此处故，<a id="a-6c"></a>不恭敬、<a id="a-6d"></a>尊重、<a id="a-6e"></a>供养、<a id="a-6f"></a>奉事我，<a id="a-6g"></a>亦不相随。</p>
  <p id="a6h">“复次，<a id="a-6i"></a>优陀夷，<a id="a-6j"></a>我常作闹比丘、<a id="a-6k"></a>比丘尼、<a id="a-6l"></a>优婆塞、<a id="a-6m"></a>优婆夷，<a id="a-6n"></a>或我弟子过半月一入众，<a id="a-6o"></a>为法清净故，<a id="a-6p"></a>亦作是说：<a id="a-6q"></a>‘我世尊宴坐，<a id="a-6r"></a>称说宴坐。<a id="a-6s"></a>’优陀夷，<a id="a-6t"></a>若我弟子因宴坐故，<a id="a-6u"></a>称说我者，<a id="a-6v"></a>彼因此处故，<a id="a-6w"></a>不恭敬、<a id="a-6x"></a>尊重、<a id="a-6y"></a>供养、<a id="a-6z"></a>奉事我，<a id="a-70"></a>亦不相随。<a id="a-71"></a>优陀夷，<a id="a-72"></a>我无此五法，<a id="a-73"></a>令诸弟子恭敬、<a id="a-74"></a>尊重、<a id="a-75"></a>供养、<a id="a-76"></a>奉事我，<a id="a-77"></a>常随不离。</p>
  <p id="a78">“优陀夷，<a id="a-79"></a>我更有五法，<a id="a-7A"></a>令诸弟子恭敬、<a id="a-7B"></a>尊重、<a id="a-7C"></a>供养、<a id="a-7D"></a>奉事我，<a id="a-7E"></a>常随不离。<a id="a-7F"></a>云何为五？<a id="a-7G"></a>优陀夷，<a id="a-7H"></a>我有弟子，<a id="a-7I"></a>谓无上戒称说我：<a id="a-7J"></a>‘世尊行戒大戒，<a id="a-7K"></a>如所说所作亦然，<a id="a-7L"></a>如所作所说亦然。<a id="a-7M"></a>’优陀夷，<a id="a-7N"></a>若我弟子因无上戒称说我者，<a id="a-7O"></a>彼因此处，<a id="a-7P"></a>恭敬、<a id="a-7Q"></a>尊重、<a id="a-7R"></a>供养、<a id="a-7S"></a>奉事我，<a id="a-7T"></a>常随不离。</p>
  <p id="a7U">“复次，<a id="a-7V"></a>优陀夷，<a id="a-7W"></a>我有弟子，<a id="a-7X"></a>谓无上智慧称说我：<a id="a-7Y"></a>‘世尊行智慧，<a id="a-7Z"></a>极大智慧，<a id="a-7a"></a>若有谈论来相对者，<a id="a-7b"></a>必能伏之，<a id="a-7c"></a>谓于正法、<a id="a-7d"></a>律不可说，<a id="a-7e"></a>于自所说不可得说。<a id="a-7f"></a>’优陀夷，<a id="a-7g"></a>若我弟子因无上智慧故，<a id="a-7h"></a>称说我者，<a id="a-7i"></a>彼因此处，<a id="a-7j"></a>恭敬、<a id="a-7k"></a>尊重、<a id="a-7l"></a>供养、<a id="a-7m"></a>奉事我，<a id="a-7n"></a>常随不离。</p>
  <p id="a7o">“复次，<a id="a-7p"></a>优陀夷，<a id="a-7q"></a>我有弟子，<a id="a-7r"></a>谓无上知见称说我：<a id="a-7s"></a>‘世尊遍知非不知，<a id="a-7t"></a>遍见非不见，<a id="a-7u"></a>彼为弟子说法，<a id="a-7v"></a>有因非无因，<a id="a-7w"></a>有缘非无缘，<a id="a-7x"></a>可答非不可答，<a id="a-7y"></a>有离非无离。<a id="a-7z"></a>’优陀夷，<a id="a-80"></a>若我弟子因无上知见故，<a id="a-81"></a>称说我者，<a id="a-82"></a>彼因此处，<a id="a-83"></a>恭敬、<a id="a-84"></a>尊重、<a id="a-85"></a>供养、<a id="a-86"></a>奉事我，<a id="a-87"></a>常随不离。</p>
  <p id="a88">“复次，<a id="a-89"></a>优陀夷，<a id="a-8A"></a>我有弟子，<a id="a-8B"></a>谓厌爱箭而来问我：<a id="a-8C"></a>‘苦是苦，<a id="a-8D"></a>集是集，<a id="a-8E"></a>灭是灭，<a id="a-8F"></a>道是道？<a id="a-8G"></a>’我即答彼：<a id="a-8H"></a>‘苦是苦，<a id="a-8I"></a>集是集，<a id="a-8J"></a>灭是灭，<a id="a-8K"></a>道是道。<a id="a-8L"></a>’优陀夷，<a id="a-8M"></a>若我弟子而来问我，<a id="a-8N"></a>我答可意令欢喜者，<a id="a-8O"></a>彼因此处，<a id="a-8P"></a>恭敬、<a id="a-8Q"></a>尊重、<a id="a-8R"></a>供养、<a id="a-8S"></a>奉事我，<a id="a-8T"></a>常随不离。</p>
  <p id="a8U">“复次，<a id="a-8V"></a>优陀夷，<a id="a-8W"></a>我为弟子或说宿命智通作证明达，<a id="a-8X"></a>或说漏尽智通作证明达。<a id="a-8Y"></a>优陀夷，<a id="a-8Z"></a>若我弟子于此正法、<a id="a-8a"></a>律中得受得度，<a id="a-8b"></a>得至彼岸，<a id="a-8c"></a>无疑无惑，<a id="a-8d"></a>于善法中无有犹豫者，<a id="a-8e"></a>彼因此处，<a id="a-8f"></a>恭敬、<a id="a-8g"></a>尊重、<a id="a-8h"></a>供养、<a id="a-8i"></a>奉事我，<a id="a-8j"></a>常随不离。<a id="a-8k"></a>优陀夷，<a id="a-8l"></a>是谓我更有五法，<a id="a-8m"></a>令诸弟子恭敬、<a id="a-8n"></a>尊重、<a id="a-8o"></a>供养、<a id="a-8p"></a>奉事我，<a id="a-8q"></a>常随不离。<a id="a-8r"></a>”</p>
  <p id="a8s">于是，<a id="a-8t"></a>异学箭毛即从座起，<a id="a-8u"></a>偏袒著衣，<a id="a-8v"></a>叉手向佛，<a id="a-8w"></a>白曰：<a id="a-8x"></a>“瞿昙，<a id="a-8y"></a>甚奇！<a id="a-8z"></a>甚特！<a id="a-90"></a>善说妙事，<a id="a-91"></a>润泽我体，<a id="a-92"></a>犹如甘露。<a id="a-93"></a>瞿昙，<a id="a-94"></a>犹如大雨，<a id="a-95"></a>此地高下，<a id="a-96"></a>普得润泽。<a id="a-97"></a>如是沙门瞿昙为我等善说妙事，<a id="a-98"></a>润泽我体，<a id="a-99"></a>犹如甘露。<a id="a-9A"></a>世尊，<a id="a-9B"></a>我已解。<a id="a-9C"></a>善逝，<a id="a-9D"></a>我已知。<a id="a-9E"></a>世尊，<a id="a-9F"></a>我今自归于佛、<a id="a-9G"></a>法及比丘众，<a id="a-9H"></a>惟愿世尊受我为优婆塞！<a id="a-9I"></a>从今日始，<a id="a-9J"></a>终身自归，<a id="a-9K"></a>乃至命尽。<a id="a-9L"></a>”</p>
  <p id="a9M">佛说如是，<a id="a-9N"></a>异学箭毛闻佛所说，<a id="a-9O"></a>欢喜奉行。</p>
  <p data-pb></p>
  <h2 id="a9P">晡利多品箭毛经下第七</h2>
  <p id="a9Q">我闻如是：<a id="a-9R"></a>一时，<a id="a-9S"></a>佛游王舍城，<a id="a-9T"></a>在竹林迦兰哆园。</p>
  <p id="a9U">尔时，<a id="a-9V"></a>世尊过夜平旦，<a id="a-9W"></a>著衣持钵，<a id="a-9X"></a>入王舍城而行乞食。<a id="a-9Y"></a>行乞食已，<a id="a-9Z"></a>收举衣钵，<a id="a-9a"></a>澡洗手足，<a id="a-9b"></a>以尼师檀著于肩上，<a id="a-9c"></a>往至孔雀林异学园中。</p>
  <p id="a9d">尔时，<a id="a-9e"></a>孔雀林异学园中有一异学，<a id="a-9f"></a>名曰箭毛，<a id="a-9g"></a>名德宗主，<a id="a-9h"></a>众人所师，<a id="a-9i"></a>有大名誉，<a id="a-9j"></a>众所敬重，<a id="a-9k"></a>领大徒众，<a id="a-9l"></a>五百异学之所尊也。<a id="a-9m"></a>彼在大众喧闹娆乱，<a id="a-9n"></a>放高大音声，<a id="a-9o"></a>说种种畜生之论，<a id="a-9p"></a>谓论王、<a id="a-9q"></a>论贼、<a id="a-9r"></a>论斗、<a id="a-9s"></a>论食、<a id="a-9t"></a>论衣服、<a id="a-9u"></a>论妇人、<a id="a-9v"></a>论童女、<a id="a-9w"></a>论淫女、<a id="a-9x"></a>论世间、<a id="a-9y"></a>论空野、<a id="a-9z"></a>论海中、<a id="a-A0"></a>论国人民。<a id="a-A1"></a>彼共集坐说如是比畜生之论。<a id="a-A2"></a>异学箭毛遥见佛来，<a id="a-A3"></a>敕已众曰：<a id="a-A4"></a>“汝等默然住，<a id="a-A5"></a>彼沙门瞿昙来，<a id="a-A6"></a>彼众默然，<a id="a-A7"></a>当乐默然，<a id="a-A8"></a>称说默然，<a id="a-A9"></a>彼若见此众默然者，<a id="a-AA"></a>或来相见。<a id="a-AB"></a>”异学箭毛命众默然已，<a id="a-AC"></a>自默然住。</p>
  <p id="aAD">世尊往诣异学箭毛所，<a id="a-AE"></a>异学箭毛即从座起，<a id="a-AF"></a>偏袒著衣，<a id="a-AG"></a>叉手向佛，<a id="a-AH"></a>白曰：<a id="a-AI"></a>“善来！<a id="a-AJ"></a>沙门瞿昙，<a id="a-AK"></a>沙门瞿昙久不来此，<a id="a-AL"></a>愿坐此座。<a id="a-AM"></a>”世尊便坐异学箭毛所敷之座。<a id="a-AN"></a>异学箭毛便与世尊共相问讯，<a id="a-AO"></a>却坐一面。</p>
  <p id="aAP">世尊问曰：<a id="a-AQ"></a>“优陀夷，<a id="a-AR"></a>向论何等？<a id="a-AS"></a>以何事故共集坐此？<a id="a-AT"></a>”</p>
  <p id="aAU">异学箭毛答曰：<a id="a-AV"></a>“瞿昙，<a id="a-AW"></a>且置此论，<a id="a-AX"></a>此论非妙。<a id="a-AY"></a>沙门瞿昙欲闻此论，<a id="a-AZ"></a>后闻不难。<a id="a-Aa"></a>”</p>
  <p id="aAb">世尊如是再三问曰：<a id="a-Ac"></a>“优陀夷，<a id="a-Ad"></a>向论何等？<a id="a-Ae"></a>以何事故共集坐此？<a id="a-Af"></a>”</p>
  <p id="aAg">异学箭毛亦再三答曰：<a id="a-Ah"></a>“瞿昙，<a id="a-Ai"></a>且置此论，<a id="a-Aj"></a>此论非妙。<a id="a-Ak"></a>沙门瞿昙欲闻此论，<a id="a-Al"></a>后闻不难。<a id="a-Am"></a>沙门瞿昙若至再三，<a id="a-An"></a>其欲闻者，<a id="a-Ao"></a>今当说之。<a id="a-Ap"></a>瞿昙，<a id="a-Aq"></a>我有策虑，<a id="a-Ar"></a>有思惟，<a id="a-As"></a>住策虑地，<a id="a-At"></a>住思惟地，<a id="a-Au"></a>有智慧，<a id="a-Av"></a>有辩才。<a id="a-Aw"></a>自说实有萨云然，<a id="a-Ax"></a>一切知，<a id="a-Ay"></a>一切见，<a id="a-Az"></a>无余知，<a id="a-B0"></a>无余见。<a id="a-B1"></a>我往问事，<a id="a-B2"></a>然彼不知。<a id="a-B3"></a>瞿昙，<a id="a-B4"></a>我作是念：<a id="a-B5"></a>‘此是何等耶？<a id="a-B6"></a>’”</p>
  <p id="aB7">世尊问曰：<a id="a-B8"></a>“优陀夷，<a id="a-B9"></a>汝有策虑，<a id="a-BA"></a>有思惟，<a id="a-BB"></a>有策虑地，<a id="a-BC"></a>住思惟地，<a id="a-BD"></a>有智慧，<a id="a-BE"></a>有辩才。<a id="a-BF"></a>谁说实有萨云然，<a id="a-BG"></a>一切知，<a id="a-BH"></a>一切见，<a id="a-BI"></a>无余知，<a id="a-BJ"></a>无余见，<a id="a-BK"></a>汝往问事，<a id="a-BL"></a>而彼不知耶？<a id="a-BM"></a>”</p>
  <p id="aBN">异学箭毛答曰：<a id="a-BO"></a>“瞿昙，<a id="a-BP"></a>谓不兰迦葉是。<a id="a-BQ"></a>所以者何？<a id="a-BR"></a>瞿昙，<a id="a-BS"></a>不兰迦葉自说实有萨云然，<a id="a-BT"></a>一切知，<a id="a-BU"></a>一切见，<a id="a-BV"></a>无余知，<a id="a-BW"></a>无余见也。<a id="a-BX"></a>我有策虑，<a id="a-BY"></a>有思惟，<a id="a-BZ"></a>住策虑地，<a id="a-Ba"></a>住思惟地，<a id="a-Bb"></a>有智慧，<a id="a-Bc"></a>有辩才。<a id="a-Bd"></a>我往问事，<a id="a-Be"></a>然彼不知。<a id="a-Bf"></a>瞿昙，<a id="a-Bg"></a>是故我作是念：<a id="a-Bh"></a>‘此是何等耶？<a id="a-Bi"></a>’如是摩息迦利瞿舍利子、<a id="a-Bj"></a>娑若鞞罗迟子、<a id="a-Bk"></a>尼揵亲子、<a id="a-Bl"></a>波复迦旃、<a id="a-Bm"></a>阿夷哆鸡舍剑婆利。<a id="a-Bn"></a>瞿昙，<a id="a-Bo"></a>阿夷哆鸡舍剑婆利自说实有萨云然，<a id="a-Bp"></a>一切知，<a id="a-Bq"></a>一切见，<a id="a-Br"></a>无余知，<a id="a-Bs"></a>无余见也。<a id="a-Bt"></a>我有策虑，<a id="a-Bu"></a>有思惟，<a id="a-Bv"></a>住策虑地，<a id="a-Bw"></a>住思惟地，<a id="a-Bx"></a>有智慧，<a id="a-By"></a>有辩才。<a id="a-Bz"></a>我往问事，<a id="a-C0"></a>然彼不知。<a id="a-C1"></a>瞿昙，<a id="a-C2"></a>是故我作是念：<a id="a-C3"></a>‘此是何等耶？<a id="a-C4"></a>’瞿昙，<a id="a-C5"></a>我复作是念：<a id="a-C6"></a>‘若我当往诣沙门瞿昙所，<a id="a-C7"></a>问过去事者，<a id="a-C8"></a>沙门瞿昙必能答我过去事也。<a id="a-C9"></a>我当往诣沙门瞿昙所，<a id="a-CA"></a>问未来事者，<a id="a-CB"></a>沙门瞿昙必能答我未来事也。<a id="a-CC"></a>复次，<a id="a-CD"></a>若我随所问沙门瞿昙事者，<a id="a-CE"></a>沙门瞿昙必亦答我随所问事。<a id="a-CF"></a>’”</p>
  <p id="aCG">世尊告曰：<a id="a-CH"></a>“优陀夷，<a id="a-CI"></a>止！<a id="a-CJ"></a>止！<a id="a-CK"></a>汝长夜异见、<a id="a-CL"></a>异忍、<a id="a-CM"></a>异乐、<a id="a-CN"></a>异欲、<a id="a-CO"></a>异意故，<a id="a-CP"></a>不得尽知我所说义。<a id="a-CQ"></a>优陀夷，<a id="a-CR"></a>我有弟子有因有缘，<a id="a-CS"></a>忆无量过去本昔所生，<a id="a-CT"></a>谓一生、<a id="a-CU"></a>二生、<a id="a-CV"></a>百生、<a id="a-CW"></a>千生，<a id="a-CX"></a>成劫、<a id="a-CY"></a>败劫、<a id="a-CZ"></a>无量成败劫。<a id="a-Ca"></a>众生名某，<a id="a-Cb"></a>我会生彼，<a id="a-Cc"></a>如是姓、<a id="a-Cd"></a>如是字、<a id="a-Ce"></a>如是生、<a id="a-Cf"></a>如是饮食、<a id="a-Cg"></a>如是受苦乐、<a id="a-Ch"></a>如是长寿、<a id="a-Ci"></a>如是久住、<a id="a-Cj"></a>如是寿讫。<a id="a-Ck"></a>此死生彼，<a id="a-Cl"></a>彼死生此，<a id="a-Cm"></a>我生在此，<a id="a-Cn"></a>如是姓、<a id="a-Co"></a>如是字、<a id="a-Cp"></a>如是生、<a id="a-Cq"></a>如是饮食、<a id="a-Cr"></a>如是受苦乐、<a id="a-Cs"></a>如是长寿、<a id="a-Ct"></a>如是久住、<a id="a-Cu"></a>如是寿讫。<a id="a-Cv"></a>彼来问我过去事，<a id="a-Cw"></a>我答彼过去事；<a id="a-Cx"></a>我亦往问彼过去事，<a id="a-Cy"></a>彼亦答我过去事；<a id="a-Cz"></a>我随所问彼事，<a id="a-D0"></a>彼亦答我随所问事。<a id="a-D1"></a>复次，<a id="a-D2"></a>优陀夷，<a id="a-D3"></a>我有弟子，<a id="a-D4"></a>谓清净天眼出过于人，<a id="a-D5"></a>见此众生死时生时、<a id="a-D6"></a>好色恶色、<a id="a-D7"></a>妙与不妙，<a id="a-D8"></a>往来善处及不善处，<a id="a-D9"></a>随此众生之所作业，<a id="a-DA"></a>见其如真。<a id="a-DB"></a>若此众生成就身恶行，<a id="a-DC"></a>成就口、<a id="a-DD"></a>意恶行，<a id="a-DE"></a>诬谤圣人，<a id="a-DF"></a>邪见，<a id="a-DG"></a>成就邪见业；<a id="a-DH"></a>彼因缘此，<a id="a-DI"></a>身坏命终，<a id="a-DJ"></a>必至恶处，<a id="a-DK"></a>生地狱中。<a id="a-DL"></a>若此众生成就身妙行，<a id="a-DM"></a>成就口、<a id="a-DN"></a>意妙行，<a id="a-DO"></a>不诬谤圣人，<a id="a-DP"></a>正见，<a id="a-DQ"></a>成就正见业；<a id="a-DR"></a>彼因缘此，<a id="a-DS"></a>身坏命终，<a id="a-DT"></a>必升善处，<a id="a-DU"></a>得生天中。<a id="a-DV"></a>彼来问我未来事，<a id="a-DW"></a>我答彼未来事；<a id="a-DX"></a>我亦往问彼未来事，<a id="a-DY"></a>彼亦答我未来事；<a id="a-DZ"></a>我随所问彼事，<a id="a-Da"></a>彼亦答我随所问事。<a id="a-Db"></a>”</p>
  <p id="aDc">异学箭毛白曰：<a id="a-Dd"></a>“瞿昙，<a id="a-De"></a>若如是者，<a id="a-Df"></a>我转不知，<a id="a-Dg"></a>我转不见，<a id="a-Dh"></a>转痴堕痴，<a id="a-Di"></a>谓沙门瞿昙如是说：<a id="a-Dj"></a>‘优陀夷，<a id="a-Dk"></a>止！<a id="a-Dl"></a>止！<a id="a-Dm"></a>汝长夜异见、<a id="a-Dn"></a>异忍、<a id="a-Do"></a>异乐、<a id="a-Dp"></a>异欲、<a id="a-Dq"></a>异意故，<a id="a-Dr"></a>不得尽知我所说义。<a id="a-Ds"></a>优陀夷，<a id="a-Dt"></a>我有弟子有因有缘，<a id="a-Du"></a>忆无量过去本昔所生，<a id="a-Dv"></a>谓一生、<a id="a-Dw"></a>二生、<a id="a-Dx"></a>百生、<a id="a-Dy"></a>千生，<a id="a-Dz"></a>成劫、<a id="a-E0"></a>败劫、<a id="a-E1"></a>无量成败劫。<a id="a-E2"></a>众生名某，<a id="a-E3"></a>我曾生彼，<a id="a-E4"></a>如是姓、<a id="a-E5"></a>如是字、<a id="a-E6"></a>如是生、<a id="a-E7"></a>如是饮食、<a id="a-E8"></a>如是受苦乐、<a id="a-E9"></a>如是长寿、<a id="a-EA"></a>如是久住、<a id="a-EB"></a>如是寿讫。<a id="a-EC"></a>此死生彼，<a id="a-ED"></a>彼死生此，<a id="a-EE"></a>我生在此，<a id="a-EF"></a>如是姓、<a id="a-EG"></a>如是字、<a id="a-EH"></a>如是生、<a id="a-EI"></a>如是饮食、<a id="a-EJ"></a>如是受苦乐、<a id="a-EK"></a>如是长寿、<a id="a-EL"></a>如是久往、<a id="a-EM"></a>如是寿讫。<a id="a-EN"></a>彼来问我过去事，<a id="a-EO"></a>我答彼过去事；<a id="a-EP"></a>我亦往问彼过去事，<a id="a-EQ"></a>彼亦答我过去事；<a id="a-ER"></a>我随所问彼事，<a id="a-ES"></a>彼亦答我随所问事。<a id="a-ET"></a>复次，<a id="a-EU"></a>优陀夷，<a id="a-EV"></a>我有弟子，<a id="a-EW"></a>谓清净天眼出过于人，<a id="a-EX"></a>见此众生死时生时、<a id="a-EY"></a>好色恶色、<a id="a-EZ"></a>妙与不妙，<a id="a-Ea"></a>往来善处及不善处，<a id="a-Eb"></a>随此众生之所作业，<a id="a-Ec"></a>见其如真。<a id="a-Ed"></a>若此众生成就身恶行，<a id="a-Ee"></a>成就口、<a id="a-Ef"></a>意恶行，<a id="a-Eg"></a>诬谤圣人，<a id="a-Eh"></a>邪见，<a id="a-Ei"></a>成就邪见业；<a id="a-Ej"></a>彼因缘此，<a id="a-Ek"></a>身坏命终，<a id="a-El"></a>必至恶处，<a id="a-Em"></a>生地狱中。<a id="a-En"></a>苦此众生成就身妙行，<a id="a-Eo"></a>成就口、<a id="a-Ep"></a>意妙行，<a id="a-Eq"></a>不诬谤圣人，<a id="a-Er"></a>正见，<a id="a-Es"></a>成就正见业；<a id="a-Et"></a>彼因缘此，<a id="a-Eu"></a>身坏命终，<a id="a-Ev"></a>必升善处，<a id="a-Ew"></a>得生天中。<a id="a-Ex"></a>彼来问我未来事，<a id="a-Ey"></a>我答彼未来事；<a id="a-Ez"></a>我亦往问彼未来事，<a id="a-F0"></a>彼亦答我未来事；<a id="a-F1"></a>我随所问彼事，<a id="a-F2"></a>彼亦答我随所问事。<a id="a-F3"></a>’</p>
  <p id="aF4">“瞿昙，<a id="a-F5"></a>我于此生作本所作，<a id="a-F6"></a>得本所得，<a id="a-F7"></a>尚不能忆，<a id="a-F8"></a>况复能忆有因有缘，<a id="a-F9"></a>无量本昔所生事耶？<a id="a-FA"></a>瞿昙，<a id="a-FB"></a>我尚不能见飘风鬼，<a id="a-FC"></a>况复清净天眼出过于人，<a id="a-FD"></a>见此众生死时生时、<a id="a-FE"></a>善色恶色、<a id="a-FF"></a>妙与不妙，<a id="a-FG"></a>趣至善处及不善处，<a id="a-FH"></a>随此众生之所作业，<a id="a-FI"></a>见其如真耶？<a id="a-FJ"></a>瞿昙，<a id="a-FK"></a>我作是念：<a id="a-FL"></a>‘若沙门瞿昙问我从师学法者，<a id="a-FM"></a>倘能答彼，<a id="a-FN"></a>令可意也。<a id="a-FO"></a>’”</p>
  <p id="aFP">世尊问曰：<a id="a-FQ"></a>“优陀夷，<a id="a-FR"></a>汝从师学其法云何？<a id="a-FS"></a>”</p>
  <p id="aFT">异学箭毛答曰：<a id="a-FU"></a>“瞿昙，<a id="a-FV"></a>彼说过于色，<a id="a-FW"></a>彼色最胜，<a id="a-FX"></a>彼色最上。<a id="a-FY"></a>”</p>
  <p id="aFZ">世尊问曰：<a id="a-Fa"></a>“优陀夷，<a id="a-Fb"></a>何等色耶？<a id="a-Fc"></a>”</p>
  <p id="aFd">异学箭毛答曰：<a id="a-Fe"></a>“瞿昙，<a id="a-Ff"></a>若色更无有色最上、<a id="a-Fg"></a>最妙，<a id="a-Fh"></a>为最胜也，<a id="a-Fi"></a>彼色最胜，<a id="a-Fj"></a>彼色最上。<a id="a-Fk"></a>”</p>
  <p id="aFl">世尊告曰：<a id="a-Fm"></a>“优陀夷，<a id="a-Fn"></a>犹如有人作如是说：<a id="a-Fo"></a>‘若此国中有女最妙，<a id="a-Fp"></a>我欲得彼。<a id="a-Fq"></a>’彼若有人如是问者：<a id="a-Fr"></a>‘君知国中有女最妙，<a id="a-Fs"></a>如是姓、<a id="a-Ft"></a>如是名、<a id="a-Fu"></a>如是生耶？<a id="a-Fv"></a>为长短粗细？<a id="a-Fw"></a>为白、<a id="a-Fx"></a>黑？<a id="a-Fy"></a>为不白不黑？<a id="a-Fz"></a>为刹利女？<a id="a-G0"></a>为梵志、<a id="a-G1"></a>居士、<a id="a-G2"></a>工师女？<a id="a-G3"></a>为东方、<a id="a-G4"></a>南方、<a id="a-G5"></a>西方、<a id="a-G6"></a>北方耶？<a id="a-G7"></a>’彼人答曰：<a id="a-G8"></a>‘我不知也。<a id="a-G9"></a>’复问彼人：<a id="a-GA"></a>‘君不知、<a id="a-GB"></a>不见国中有女最妙，<a id="a-GC"></a>如是姓、<a id="a-GD"></a>如是名、<a id="a-GE"></a>如是生，<a id="a-GF"></a>长短粗细、<a id="a-GG"></a>白、<a id="a-GH"></a>黑、<a id="a-GI"></a>不白不黑，<a id="a-GJ"></a>刹利女，<a id="a-GK"></a>梵志、<a id="a-GL"></a>居士、<a id="a-GM"></a>工师女，<a id="a-GN"></a>东方、<a id="a-GO"></a>南方、<a id="a-GP"></a>西方、<a id="a-GQ"></a>北方者，<a id="a-GR"></a>而作是说：<a id="a-GS"></a>我欲得彼女耶？<a id="a-GT"></a>’如是，<a id="a-GU"></a>优陀夷，<a id="a-GV"></a>汝作是说：<a id="a-GW"></a>‘彼说色过于色，<a id="a-GX"></a>彼色最胜，<a id="a-GY"></a>彼色最上。<a id="a-GZ"></a>’问汝彼色，<a id="a-Ga"></a>然不知也。<a id="a-Gb"></a>”</p>
  <p id="aGc">异学箭毛白曰：<a id="a-Gd"></a>“瞿昙，<a id="a-Ge"></a>犹如紫磨，<a id="a-Gf"></a>极妙金精，<a id="a-Gg"></a>金师善磨，<a id="a-Gh"></a>莹治令净，<a id="a-Gi"></a>藉以白练，<a id="a-Gj"></a>安著日中，<a id="a-Gk"></a>其色极妙，<a id="a-Gl"></a>光明照耀。<a id="a-Gm"></a>如是，<a id="a-Gn"></a>瞿昙，<a id="a-Go"></a>我说彼色过于色，<a id="a-Gp"></a>彼色最胜，<a id="a-Gq"></a>彼色最上。<a id="a-Gr"></a>”</p>
  <p id="aGs">世尊告曰：<a id="a-Gt"></a>“优陀夷，<a id="a-Gu"></a>我今问汝，<a id="a-Gv"></a>随所解答。<a id="a-Gw"></a>优陀夷，<a id="a-Gx"></a>于意云何？<a id="a-Gy"></a>谓紫磨金精，<a id="a-Gz"></a>藉以白练，<a id="a-H0"></a>安著日中，<a id="a-H1"></a>其色极妙，<a id="a-H2"></a>光明照耀，<a id="a-H3"></a>及萤火虫在夜暗中光明照耀，<a id="a-H4"></a>于中光明，<a id="a-H5"></a>何者最上、<a id="a-H6"></a>为最胜耶？<a id="a-H7"></a>”</p>
  <p id="aH8">异学箭毛答曰：<a id="a-H9"></a>“瞿昙，<a id="a-HA"></a>萤火光明于紫磨金精光明，<a id="a-HB"></a>最上、<a id="a-HC"></a>为最胜也。<a id="a-HD"></a>”</p>
  <p id="aHE">世尊问曰：<a id="a-HF"></a>“优陀夷，<a id="a-HG"></a>于意云何？<a id="a-HH"></a>谓萤火虫在夜暗中光明照耀，<a id="a-HI"></a>及燃油灯在夜暗中光明照耀，<a id="a-HJ"></a>于中光明，<a id="a-HK"></a>何者最上、<a id="a-HL"></a>为最胜耶？<a id="a-HM"></a>”</p>
  <p id="aHN">异学箭毛答曰：<a id="a-HO"></a>“瞿昙，<a id="a-HP"></a>燃灯光明于萤火虫光明，<a id="a-HQ"></a>最上、<a id="a-HR"></a>为最胜也。<a id="a-HS"></a>”</p>
  <p id="aHT">世尊问曰：<a id="a-HU"></a>“优陀夷，<a id="a-HV"></a>于意云何？<a id="a-HW"></a>谓燃油灯在夜暗中光明照耀，<a id="a-HX"></a>及燃大木积火在夜暗中光明照耀，<a id="a-HY"></a>于中光明，<a id="a-HZ"></a>何者最上、<a id="a-Ha"></a>为最胜耶？<a id="a-Hb"></a>”</p>
  <p id="aHc">异学箭毛答曰：<a id="a-Hd"></a>“瞿昙，<a id="a-He"></a>燃大木积火之光明于燃油灯光明，<a id="a-Hf"></a>最上、<a id="a-Hg"></a>为最胜也。<a id="a-Hh"></a>”</p>
  <p id="aHi">世尊问曰：<a id="a-Hj"></a>“优陀夷，<a id="a-Hk"></a>于意云何？<a id="a-Hl"></a>谓燃大木积火，<a id="a-Hm"></a>在夜暗中光明照耀，<a id="a-Hn"></a>及太白星平旦无曀光明照耀，<a id="a-Ho"></a>于中光明，<a id="a-Hp"></a>何者最上、<a id="a-Hq"></a>为最胜耶？<a id="a-Hr"></a>”</p>
  <p id="aHs">异学箭毛答曰：<a id="a-Ht"></a>“瞿昙，<a id="a-Hu"></a>太白星光于燃大木积火光，<a id="a-Hv"></a>最上、<a id="a-Hw"></a>为最胜也。<a id="a-Hx"></a>”</p>
  <p id="aHy">世尊问曰：<a id="a-Hz"></a>“优陀夷，<a id="a-I0"></a>于意云何？<a id="a-I1"></a>谓太白星平旦无曀光明照耀，<a id="a-I2"></a>及月殿光夜半无曀光明照耀，<a id="a-I3"></a>于中光明，<a id="a-I4"></a>何者最上、<a id="a-I5"></a>为最胜耶？<a id="a-I6"></a>”</p>
  <p id="aI7">异学箭毛答曰：<a id="a-I8"></a>“瞿昙，<a id="a-I9"></a>月殿光明于太白星光，<a id="a-IA"></a>最上、<a id="a-IB"></a>为最胜也。<a id="a-IC"></a>”</p>
  <p id="aID">世尊问曰：<a id="a-IE"></a>“优陀夷，<a id="a-IF"></a>于意云何？<a id="a-IG"></a>谓月殿光夜半无曀光明照耀，<a id="a-IH"></a>及日殿光秋时向中，<a id="a-II"></a>天净无曀光明照耀，<a id="a-IJ"></a>于中光明，<a id="a-IK"></a>何者最上、<a id="a-IL"></a>为最胜耶？<a id="a-IM"></a>”</p>
  <p id="aIN">异学箭毛答曰：<a id="a-IO"></a>“瞿昙，<a id="a-IP"></a>日殿光明于月殿光，<a id="a-IQ"></a>最上、<a id="a-IR"></a>为最胜也。<a id="a-IS"></a>”</p>
  <p id="aIT">世尊告曰：<a id="a-IU"></a>“优陀夷，<a id="a-IV"></a>多有诸天，<a id="a-IW"></a>今此日月虽有大如意足，<a id="a-IX"></a>有大威德，<a id="a-IY"></a>有大福佑，<a id="a-IZ"></a>有大威神，<a id="a-Ia"></a>然其光明故不及诸天光明也。<a id="a-Ib"></a>我昔曾与诸天共集，<a id="a-Ic"></a>共彼论事，<a id="a-Id"></a>我之所说，<a id="a-Ie"></a>可彼天意，<a id="a-If"></a>我不作是说：<a id="a-Ig"></a>‘彼色过于色，<a id="a-Ih"></a>彼色最胜，<a id="a-Ii"></a>彼色最上。<a id="a-Ij"></a>’优陀夷，<a id="a-Ik"></a>而汝于萤火虫光色最弊最丑，<a id="a-Il"></a>说彼色过于色，<a id="a-Im"></a>彼色最胜，<a id="a-In"></a>彼色最上，<a id="a-Io"></a>问已不知。<a id="a-Ip"></a>”</p>
  <p id="aIq">异学箭毛白曰：<a id="a-Ir"></a>“世尊，<a id="a-Is"></a>悔过此说！<a id="a-It"></a>善逝，<a id="a-Iu"></a>悔过此说！<a id="a-Iv"></a>”</p>
  <p id="aIw">世尊问曰：<a id="a-Ix"></a>“优陀夷，<a id="a-Iy"></a>汝何意如是说：<a id="a-Iz"></a>‘世尊，<a id="a-J0"></a>悔过此说！<a id="a-J1"></a>善逝，<a id="a-J2"></a>悔过此说！<a id="a-J3"></a>’耶？<a id="a-J4"></a>”</p>
  <p id="aJ5">异学箭毛答曰：<a id="a-J6"></a>“瞿昙，<a id="a-J7"></a>我作是说：<a id="a-J8"></a>‘彼色过于色，<a id="a-J9"></a>彼色最胜，<a id="a-JA"></a>彼色最上。<a id="a-JB"></a>’沙门瞿昙今善检我，<a id="a-JC"></a>善教善诃，<a id="a-JD"></a>令我虚妄无所有也。<a id="a-JE"></a>瞿昙，<a id="a-JF"></a>是故我如是说：<a id="a-JG"></a>‘世尊，<a id="a-JH"></a>悔过此说！<a id="a-JI"></a>善逝，<a id="a-JJ"></a>悔过此说！<a id="a-JK"></a>’”</p>
  <p id="aJL">异学箭毛语曰：<a id="a-JM"></a>“瞿昙，<a id="a-JN"></a>后世一向乐，<a id="a-JO"></a>有一道迹一向作世证。<a id="a-JP"></a>”</p>
  <p id="aJQ">世尊问曰：<a id="a-JR"></a>“优陀夷，<a id="a-JS"></a>云何后世一向乐？<a id="a-JT"></a>云何有一道迹一向作世证耶？<a id="a-JU"></a>”</p>
  <p id="aJV">异学箭毛答曰：<a id="a-JW"></a>“瞿昙，<a id="a-JX"></a>或有一离杀断杀、<a id="a-JY"></a>不与取、<a id="a-JZ"></a>邪淫、<a id="a-Ja"></a>妄言乃至离邪见得正见，<a id="a-Jb"></a>瞿昙，<a id="a-Jc"></a>是谓后世一向乐，<a id="a-Jd"></a>是谓有一道迹一向作世证。<a id="a-Je"></a>”</p>
  <p id="aJf">世尊告曰：<a id="a-Jg"></a>“优陀夷，<a id="a-Jh"></a>我今问汝，<a id="a-Ji"></a>随所解答。<a id="a-Jj"></a>优陀夷，<a id="a-Jk"></a>于意云何？<a id="a-Jl"></a>若有一离杀断杀，<a id="a-Jm"></a>彼为一向乐、<a id="a-Jn"></a>为杂苦耶？<a id="a-Jo"></a>”</p>
  <p id="aJp">异学箭毛答曰：<a id="a-Jq"></a>“瞿昙，<a id="a-Jr"></a>是杂苦也。<a id="a-Js"></a>”</p>
  <p id="aJt">“若有一离不与取、<a id="a-Ju"></a>邪淫、<a id="a-Jv"></a>妄言乃至离邪见得正见，<a id="a-Jw"></a>彼为一向乐、<a id="a-Jx"></a>为杂苦耶？<a id="a-Jy"></a>”</p>
  <p id="aJz">异学箭毛答曰：<a id="a-K0"></a>“瞿昙，<a id="a-K1"></a>是杂苦也。<a id="a-K2"></a>”</p>
  <p id="aK3">世尊问曰：<a id="a-K4"></a>“优陀夷，<a id="a-K5"></a>非为如是杂苦乐道迹作世证耶？<a id="a-K6"></a>”</p>
  <p id="aK7">异学箭毛答曰：<a id="a-K8"></a>“瞿昙，<a id="a-K9"></a>如是杂苦乐道迹作世证也。<a id="a-KA"></a>”</p>
  <p id="aKB">异学箭毛白曰：<a id="a-KC"></a>“世尊，<a id="a-KD"></a>悔过此说！<a id="a-KE"></a>善逝，<a id="a-KF"></a>悔过此说！<a id="a-KG"></a>”</p>
  <p id="aKH">世尊问曰：<a id="a-KI"></a>“优陀夷，<a id="a-KJ"></a>汝何意故作如是说：<a id="a-KK"></a>‘世尊，<a id="a-KL"></a>悔过此说！<a id="a-KM"></a>善逝，<a id="a-KN"></a>悔过此说！<a id="a-KO"></a>’耶？<a id="a-KP"></a>”</p>
  <p id="aKQ">异学箭毛答曰：<a id="a-KR"></a>“瞿昙，<a id="a-KS"></a>我向者说后世一向乐，<a id="a-KT"></a>有一道迹一向作世证。<a id="a-KU"></a>沙门瞿昙今善检我，<a id="a-KV"></a>善教善诃，<a id="a-KW"></a>令我虚妄无所有也。<a id="a-KX"></a>瞿昙，<a id="a-KY"></a>是故我如是说：<a id="a-KZ"></a>‘世尊，<a id="a-Ka"></a>悔过此说！<a id="a-Kb"></a>善逝，<a id="a-Kc"></a>悔过此说！<a id="a-Kd"></a>’”</p>
  <p id="aKe">世尊告曰：<a id="a-Kf"></a>“优陀夷，<a id="a-Kg"></a>世有一向乐，<a id="a-Kh"></a>有一道迹一向作世证也。<a id="a-Ki"></a>”</p>
  <p id="aKj">异学箭毛问曰：<a id="a-Kk"></a>“瞿昙，<a id="a-Kl"></a>云何世一向乐？<a id="a-Km"></a>云何一道迹一向作世证耶？<a id="a-Kn"></a>”</p>
  <p id="aKo">世尊答曰：<a id="a-Kp"></a>“优陀夷，<a id="a-Kq"></a>若时如来出世，<a id="a-Kr"></a>无所著、<a id="a-Ks"></a>等正觉、<a id="a-Kt"></a>明行成为、<a id="a-Ku"></a>善逝、<a id="a-Kv"></a>世间解、<a id="a-Kw"></a>无上士、<a id="a-Kx"></a>道法御、<a id="a-Ky"></a>天人师，<a id="a-Kz"></a>号佛、<a id="a-L0"></a>众佑，<a id="a-L1"></a>彼断乃至五盖，<a id="a-L2"></a>心秽、<a id="a-L3"></a>慧羸，<a id="a-L4"></a>离欲、<a id="a-L5"></a>离恶不善之法，<a id="a-L6"></a>有觉、<a id="a-L7"></a>有观，<a id="a-L8"></a>离生喜、<a id="a-L9"></a>乐，<a id="a-LA"></a>得初禅成就游，<a id="a-LB"></a>不共彼天戒等、<a id="a-LC"></a>心等、<a id="a-LD"></a>见等也。<a id="a-LE"></a>彼觉、<a id="a-LF"></a>观已息，<a id="a-LG"></a>内静、<a id="a-LH"></a>一心，<a id="a-LI"></a>无觉、<a id="a-LJ"></a>无观，<a id="a-LK"></a>定生喜、<a id="a-LL"></a>乐，<a id="a-LM"></a>得第二禅成就游，<a id="a-LN"></a>不共彼天戒等、<a id="a-LO"></a>心等、<a id="a-LP"></a>见等也。<a id="a-LQ"></a>彼离于喜欲，<a id="a-LR"></a>舍无求游，<a id="a-LS"></a>正念正智而身觉乐，<a id="a-LT"></a>谓圣所说、<a id="a-LU"></a>圣所舍、<a id="a-LV"></a>念、<a id="a-LW"></a>乐住、<a id="a-LX"></a>空，<a id="a-LY"></a>得第三禅成就游，<a id="a-LZ"></a>不共彼天戒等、<a id="a-La"></a>心等、<a id="a-Lb"></a>见等也。<a id="a-Lc"></a>优陀夷，<a id="a-Ld"></a>是谓世一向乐。<a id="a-Le"></a>”</p>
  <p id="aLf">异学箭毛问曰：<a id="a-Lg"></a>“瞿昙，<a id="a-Lh"></a>世中一向乐，<a id="a-Li"></a>唯极是耶？<a id="a-Lj"></a>”</p>
  <p id="aLk">世尊答曰：<a id="a-Ll"></a>“世中一向乐，<a id="a-Lm"></a>不但极是也。<a id="a-Ln"></a>优陀夷，<a id="a-Lo"></a>更有一道迹一向作世证。<a id="a-Lp"></a>”</p>
  <p id="aLq">异学箭毛问曰：<a id="a-Lr"></a>“瞿昙，<a id="a-Ls"></a>云何更有一道迹一向作世证耶？<a id="a-Lt"></a>”</p>
  <p id="aLu">世尊答曰：<a id="a-Lv"></a>“优陀夷，<a id="a-Lw"></a>比丘离欲、<a id="a-Lx"></a>离恶不善之法，<a id="a-Ly"></a>有觉、<a id="a-Lz"></a>有观，<a id="a-M0"></a>离生喜、<a id="a-M1"></a>乐，<a id="a-M2"></a>得初禅成就游，<a id="a-M3"></a>得共彼天戒等、<a id="a-M4"></a>心等、<a id="a-M5"></a>见等也。<a id="a-M6"></a>彼觉、<a id="a-M7"></a>观已息，<a id="a-M8"></a>内静、<a id="a-M9"></a>一心，<a id="a-MA"></a>无觉、<a id="a-MB"></a>无观，<a id="a-MC"></a>定生喜、<a id="a-MD"></a>乐，<a id="a-ME"></a>得第二禅成就游，<a id="a-MF"></a>得共彼天戒等、<a id="a-MG"></a>心等、<a id="a-MH"></a>见等也。<a id="a-MI"></a>彼离于喜欲，<a id="a-MJ"></a>舍无求游，<a id="a-MK"></a>正念正智而身觉乐，<a id="a-ML"></a>谓圣所说、<a id="a-MM"></a>圣所舍、<a id="a-MN"></a>念、<a id="a-MO"></a>乐、<a id="a-MP"></a>乐住、<a id="a-MQ"></a>空，<a id="a-MR"></a>得第三禅成就游，<a id="a-MS"></a>得共彼天戒等、<a id="a-MT"></a>心等、<a id="a-MU"></a>见等也。<a id="a-MV"></a>优陀夷，<a id="a-MW"></a>是谓一道迹一向作世证。<a id="a-MX"></a>”</p>
  <p id="aMY">异学箭毛问曰：<a id="a-MZ"></a>“瞿昙，<a id="a-Ma"></a>沙门瞿昙弟子为此世一向乐故，<a id="a-Mb"></a>一道迹一向作世证故，<a id="a-Mc"></a>从沙门瞿昙学梵行耶？<a id="a-Md"></a>”</p>
  <p id="aMe">世尊答曰：<a id="a-Mf"></a>“优陀夷，<a id="a-Mg"></a>我弟子不为世一向乐故，<a id="a-Mh"></a>亦不为一道迹一向作世证故，<a id="a-Mi"></a>从我学梵行也。<a id="a-Mj"></a>优陀夷，<a id="a-Mk"></a>更有最上、<a id="a-Ml"></a>最妙、<a id="a-Mm"></a>最胜，<a id="a-Mn"></a>为作证故，<a id="a-Mo"></a>我弟子从我学梵行也。<a id="a-Mp"></a>”</p>
  <p id="aMq">于是，<a id="a-Mr"></a>彼大众放高大音声：<a id="a-Ms"></a>“彼是最上、<a id="a-Mt"></a>最妙、<a id="a-Mu"></a>最胜，<a id="a-Mv"></a>为作证故，<a id="a-Mw"></a>沙门瞿昙弟子从沙门瞿昙学梵行也。<a id="a-Mx"></a>”</p>
  <p id="aMy">于是，<a id="a-Mz"></a>异学箭毛敕己众，<a id="a-N0"></a>令默然已，<a id="a-N1"></a>白曰：<a id="a-N2"></a>“瞿昙，<a id="a-N3"></a>云何最上、<a id="a-N4"></a>最妙、<a id="a-N5"></a>最胜，<a id="a-N6"></a>为作证故，<a id="a-N7"></a>沙门瞿昙弟子从沙门瞿昙学梵行耶？<a id="a-N8"></a>”</p>
  <p id="aN9">世尊答曰：<a id="a-NA"></a>“优陀夷，<a id="a-NB"></a>比丘者乐灭、<a id="a-NC"></a>苦灭，<a id="a-ND"></a>喜、<a id="a-NE"></a>忧本已灭，<a id="a-NF"></a>不苦不乐、<a id="a-NG"></a>舍、<a id="a-NH"></a>念、<a id="a-NI"></a>清净，<a id="a-NJ"></a>得第四禅成就游。<a id="a-NK"></a>优陀夷，<a id="a-NL"></a>是谓最上、<a id="a-NM"></a>最妙、<a id="a-NN"></a>最胜，<a id="a-NO"></a>为作证故，<a id="a-NP"></a>我弟子从我学梵行也。<a id="a-NQ"></a>”</p>
  <p id="aNR">于是，<a id="a-NS"></a>异学箭毛即从座起，<a id="a-NT"></a>欲稽首佛足。<a id="a-NU"></a>于是，<a id="a-NV"></a>异学箭毛诸弟子异学梵行者白异学箭毛曰：<a id="a-NW"></a>“尊今应作师时，<a id="a-NX"></a>欲为沙门瞿昙作弟子耶？<a id="a-NY"></a>尊不应作师时，<a id="a-NZ"></a>为沙门瞿昙作弟子也。<a id="a-Na"></a>”是为异学箭毛诸弟子学梵行者，<a id="a-Nb"></a>为异学箭毛而作障碍，<a id="a-Nc"></a>谓从世尊学梵行也。</p>
  <p id="aNd">佛说如是，<a id="a-Ne"></a>异学箭毛闻佛所说，<a id="a-Nf"></a>欢喜奉行。</p>
  <p data-pb></p>
  <h2 id="aNg">晡利多品鞞摩那修经第八</h2>
  <p id="aNh">我闻如是：<a id="a-Ni"></a>一时，<a id="a-Nj"></a>佛游舍卫国，<a id="a-Nk"></a>在胜林给孤独园。</p>
  <p id="aNl">尔时，<a id="a-Nm"></a>异学鞞摩那修中后彷佯，<a id="a-Nn"></a>往诣佛所，<a id="a-No"></a>相问讯已，<a id="a-Np"></a>问曰：<a id="a-Nq"></a>“瞿昙，<a id="a-Nr"></a>最色最色，<a id="a-Ns"></a>瞿昙，<a id="a-Nt"></a>最色。<a id="a-Nu"></a>”</p>
  <p id="aNv">世尊问曰：<a id="a-Nw"></a>“迦旃，<a id="a-Nx"></a>何等色耶？<a id="a-Ny"></a>”</p>
  <p id="aNz">异学鞞摩那修答曰：<a id="a-O0"></a>“瞿昙，<a id="a-O1"></a>若色更无有色最上、<a id="a-O2"></a>最妙、<a id="a-O3"></a>最胜，<a id="a-O4"></a>瞿昙，<a id="a-O5"></a>彼色最胜，<a id="a-O6"></a>彼色最上。<a id="a-O7"></a>”</p>
  <p id="aO8">世尊告曰：<a id="a-O9"></a>“迦旃，<a id="a-OA"></a>犹如有人作如是说：<a id="a-OB"></a>‘若此国中有女最妙，<a id="a-OC"></a>我欲得彼。<a id="a-OD"></a>’彼若有人如是问者：<a id="a-OE"></a>‘君知国中有女最妙，<a id="a-OF"></a>如是姓、<a id="a-OG"></a>如是名、<a id="a-OH"></a>如是生耶？<a id="a-OI"></a>为长短粗细？<a id="a-OJ"></a>为白、<a id="a-OK"></a>黑？<a id="a-OL"></a>为不白不黑？<a id="a-OM"></a>为刹利女？<a id="a-ON"></a>为梵志、<a id="a-OO"></a>居士、<a id="a-OP"></a>工师女？<a id="a-OQ"></a>为东方、<a id="a-OR"></a>南方、<a id="a-OS"></a>西方、<a id="a-OT"></a>北方耶？<a id="a-OU"></a>’彼人答曰：<a id="a-OV"></a>‘我不知也。<a id="a-OW"></a>’复问彼人：<a id="a-OX"></a>‘君不知、<a id="a-OY"></a>不见国中有女最妙，<a id="a-OZ"></a>如是姓、<a id="a-Oa"></a>如是名、<a id="a-Ob"></a>如是生，<a id="a-Oc"></a>长短粗细，<a id="a-Od"></a>白、<a id="a-Oe"></a>黑、<a id="a-Of"></a>不白不黑，<a id="a-Og"></a>刹利女，<a id="a-Oh"></a>梵志、<a id="a-Oi"></a>居士、<a id="a-Oj"></a>工师女，<a id="a-Ok"></a>东方、<a id="a-Ol"></a>南方、<a id="a-Om"></a>西方、<a id="a-On"></a>北方者，<a id="a-Oo"></a>而作是说：<a id="a-Op"></a>我欲得彼女耶？<a id="a-Oq"></a>’如是，<a id="a-Or"></a>迦旃，<a id="a-Os"></a>汝作是说：<a id="a-Ot"></a>‘彼妙色最妙色，<a id="a-Ou"></a>彼色最胜，<a id="a-Ov"></a>彼色最上。<a id="a-Ow"></a>’问汝彼色，<a id="a-Ox"></a>然不知也。<a id="a-Oy"></a>”</p>
  <p id="aOz">异学鞞摩那修白曰：<a id="a-P0"></a>“瞿昙，<a id="a-P1"></a>犹如紫磨，<a id="a-P2"></a>极妙金精，<a id="a-P3"></a>金师善磨，<a id="a-P4"></a>莹治令净，<a id="a-P5"></a>藉以白练，<a id="a-P6"></a>安著日中，<a id="a-P7"></a>其色极妙，<a id="a-P8"></a>光明照耀。<a id="a-P9"></a>如是，<a id="a-PA"></a>瞿昙，<a id="a-PB"></a>我说彼妙色最妙色，<a id="a-PC"></a>彼色最胜，<a id="a-PD"></a>彼色最上。<a id="a-PE"></a>”</p>
  <p id="aPF">世尊告曰：<a id="a-PG"></a>“迦旃，<a id="a-PH"></a>我今问汝，<a id="a-PI"></a>随所解答。<a id="a-PJ"></a>迦旃，<a id="a-PK"></a>于意云何？<a id="a-PL"></a>谓紫磨金精，<a id="a-PM"></a>藉以白练，<a id="a-PN"></a>安著日中，<a id="a-PO"></a>其色极妙，<a id="a-PP"></a>光明照耀，<a id="a-PQ"></a>及萤火虫在夜暗中光明照耀，<a id="a-PR"></a>于中光明，<a id="a-PS"></a>何者最上、<a id="a-PT"></a>为最胜耶？<a id="a-PU"></a>”</p>
  <p id="aPV">异学鞞摩那修答曰：<a id="a-PW"></a>“瞿昙，<a id="a-PX"></a>萤火光明于紫磨金精光明，<a id="a-PY"></a>最上、<a id="a-PZ"></a>为最胜也。<a id="a-Pa"></a>”</p>
  <p id="aPb">世尊问曰：<a id="a-Pc"></a>“迦旃，<a id="a-Pd"></a>于意云何？<a id="a-Pe"></a>谓萤火虫在夜暗中光明照耀，<a id="a-Pf"></a>及燃油灯在夜暗中光明照耀，<a id="a-Pg"></a>于中光明，<a id="a-Ph"></a>何者最上、<a id="a-Pi"></a>为最胜耶？<a id="a-Pj"></a>”</p>
  <p id="aPk">异学鞞摩那修答曰：<a id="a-Pl"></a>“瞿昙，<a id="a-Pm"></a>燃灯光明于萤火虫光明，<a id="a-Pn"></a>最上、<a id="a-Po"></a>为最胜也。<a id="a-Pp"></a>”</p>
  <p id="aPq">世尊问曰：<a id="a-Pr"></a>“迦旃，<a id="a-Ps"></a>于意云何？<a id="a-Pt"></a>谓燃油灯在夜暗中光明照耀，<a id="a-Pu"></a>及燃大木积火在夜暗中光明照耀，<a id="a-Pv"></a>于中光明，<a id="a-Pw"></a>何者最上、<a id="a-Px"></a>为最胜耶？<a id="a-Py"></a>”</p>
  <p id="aPz">异学鞞摩那修答曰：<a id="a-Q0"></a>“瞿昙，<a id="a-Q1"></a>燃大木积火之光明于燃油灯光明，<a id="a-Q2"></a>最上、<a id="a-Q3"></a>为最胜也。<a id="a-Q4"></a>”</p>
  <p id="aQ5">世尊问曰：<a id="a-Q6"></a>“迦旃，<a id="a-Q7"></a>于意云何？<a id="a-Q8"></a>谓燃大木积火在夜暗中光明照耀，<a id="a-Q9"></a>及太白星平旦无曀光明照耀，<a id="a-QA"></a>于中光明，<a id="a-QB"></a>何者最上、<a id="a-QC"></a>为最胜耶？<a id="a-QD"></a>”</p>
  <p id="aQE">异学鞞摩那修答曰：<a id="a-QF"></a>“瞿昙，<a id="a-QG"></a>太白星光于燃大木积火光，<a id="a-QH"></a>最上、<a id="a-QI"></a>为最胜也。<a id="a-QJ"></a>”</p>
  <p id="aQK">世尊问曰：<a id="a-QL"></a>“迦旃，<a id="a-QM"></a>于意云何？<a id="a-QN"></a>谓太白星平旦无曀光明照耀，<a id="a-QO"></a>及月殿光夜半无曀光明照耀，<a id="a-QP"></a>于中光明，<a id="a-QQ"></a>何者最上、<a id="a-QR"></a>为最胜耶？<a id="a-QS"></a>”</p>
  <p id="aQT">异学鞞摩那修答曰：<a id="a-QU"></a>“瞿昙，<a id="a-QV"></a>月殿光明于太白星光，<a id="a-QW"></a>最上、<a id="a-QX"></a>为最胜也。<a id="a-QY"></a>”</p>
  <p id="aQZ">世尊间曰：<a id="a-Qa"></a>“迦旃，<a id="a-Qb"></a>于意云何？<a id="a-Qc"></a>谓月殿光夜半无曀光明照耀，<a id="a-Qd"></a>及日殿光秋时向中，<a id="a-Qe"></a>天净无曀光明照耀，<a id="a-Qf"></a>于中光明，<a id="a-Qg"></a>何者最上、<a id="a-Qh"></a>为最胜耶？</p>
  <p id="aQi">异学鞞摩那修答曰：<a id="a-Qj"></a>“瞿昙，<a id="a-Qk"></a>日殿光明于月殿光，<a id="a-Ql"></a>最上、<a id="a-Qm"></a>为最胜也。<a id="a-Qn"></a>”</p>
  <p id="aQo">世尊告曰：<a id="a-Qp"></a>“迦旃，<a id="a-Qq"></a>多有诸天，<a id="a-Qr"></a>今此日月虽有大如意足，<a id="a-Qs"></a>有大威德，<a id="a-Qt"></a>有大福佑，<a id="a-Qu"></a>有大威神，<a id="a-Qv"></a>然其光明故不及诸天光明也。<a id="a-Qw"></a>我昔会与诸天共集，<a id="a-Qx"></a>共彼论事，<a id="a-Qy"></a>我之所说，<a id="a-Qz"></a>可彼天意，<a id="a-R0"></a>然我不作是说：<a id="a-R1"></a>‘彼妙色最妙色，<a id="a-R2"></a>彼色最胜，<a id="a-R3"></a>彼色最上。<a id="a-R4"></a>’迦旃，<a id="a-R5"></a>而汝于萤火虫光色最弊最丑，<a id="a-R6"></a>说彼妙色最妙色，<a id="a-R7"></a>彼色最胜，<a id="a-R8"></a>彼色最上，<a id="a-R9"></a>问已不知。<a id="a-RA"></a>”于是，<a id="a-RB"></a>异学鞞摩那修为世尊面诃责已，<a id="a-RC"></a>内怀忧戚，<a id="a-RD"></a>低头默然，<a id="a-RE"></a>失辩无言，<a id="a-RF"></a>如有所伺。</p>
  <p id="aRG">于是，<a id="a-RH"></a>世尊面诃责已，<a id="a-RI"></a>复令欢悦，<a id="a-RJ"></a>告曰：<a id="a-RK"></a>“迦旃，<a id="a-RL"></a>有五欲功德，<a id="a-RM"></a>可喜、<a id="a-RN"></a>意、<a id="a-RO"></a>念爱欲相应乐：<a id="a-RP"></a>眼知色，<a id="a-RQ"></a>耳知声，<a id="a-RR"></a>鼻知香，<a id="a-RS"></a>舌知味，<a id="a-RT"></a>身知触。<a id="a-RU"></a>迦旃，<a id="a-RV"></a>色或有爱者，<a id="a-RW"></a>或不爱者。<a id="a-RX"></a>若有一人，<a id="a-RY"></a>彼于此色可意、<a id="a-RZ"></a>称意、<a id="a-Ra"></a>乐意、<a id="a-Rb"></a>足意、<a id="a-Rc"></a>满愿意，<a id="a-Rd"></a>彼于余色虽最上、<a id="a-Re"></a>最胜，<a id="a-Rf"></a>而不欲、<a id="a-Rg"></a>不思、<a id="a-Rh"></a>不愿、<a id="a-Ri"></a>不求，<a id="a-Rj"></a>彼于此色最胜、<a id="a-Rk"></a>最上。<a id="a-Rl"></a>迦旃，<a id="a-Rm"></a>如是声、<a id="a-Rn"></a>香、<a id="a-Ro"></a>味、<a id="a-Rp"></a>触。<a id="a-Rq"></a>迦旃，<a id="a-Rr"></a>触或有爱者，<a id="a-Rs"></a>或不爱者。<a id="a-Rt"></a>若有一人，<a id="a-Ru"></a>彼于此触可意、<a id="a-Rv"></a>称意、<a id="a-Rw"></a>乐意、<a id="a-Rx"></a>足意、<a id="a-Ry"></a>满愿意，<a id="a-Rz"></a>彼于余触虽最上、<a id="a-S0"></a>最胜，<a id="a-S1"></a>而不欲、<a id="a-S2"></a>不思、<a id="a-S3"></a>不愿、<a id="a-S4"></a>不求，<a id="a-S5"></a>彼于此触最胜、<a id="a-S6"></a>最上。<a id="a-S7"></a>”</p>
  <p id="aS8">于是，<a id="a-S9"></a>异学鞞摩那修叉手向佛，<a id="a-SA"></a>白曰：<a id="a-SB"></a>“瞿昙，<a id="a-SC"></a>甚奇！<a id="a-SD"></a>甚特！<a id="a-SE"></a>沙门瞿昙为我无量方便说欲乐、<a id="a-SF"></a>欲乐第一。<a id="a-SG"></a>瞿昙，<a id="a-SH"></a>犹如因草火燃木火，<a id="a-SI"></a>因木火燃草火。<a id="a-SJ"></a>如是沙门瞿昙为我无量方便说欲乐、<a id="a-SK"></a>欲乐第一。<a id="a-SL"></a>”</p>
  <p id="aSM">世尊告曰：<a id="a-SN"></a>“止！<a id="a-SO"></a>止！<a id="a-SP"></a>迦旃，<a id="a-SQ"></a>汝长夜异见、<a id="a-SR"></a>异忍、<a id="a-SS"></a>异乐、<a id="a-ST"></a>异欲、<a id="a-SU"></a>异意故，<a id="a-SV"></a>不得尽知我所说义。<a id="a-SW"></a>迦旃，<a id="a-SX"></a>谓我弟子初夜后夜常不眠卧，<a id="a-SY"></a>正定正意，<a id="a-SZ"></a>修习道品，<a id="a-Sa"></a>生已尽，<a id="a-Sb"></a>梵行已立，<a id="a-Sc"></a>所作已办，<a id="a-Sd"></a>不更受有，<a id="a-Se"></a>知如真，<a id="a-Sf"></a>彼尽知我所说。<a id="a-Sg"></a>”</p>
  <p id="aSh">于是，<a id="a-Si"></a>异学鞞摩那修向佛瞋恚，<a id="a-Sj"></a>生憎嫉、<a id="a-Sk"></a>不可，<a id="a-Sl"></a>欲诬谤世尊，<a id="a-Sm"></a>欲堕世尊。<a id="a-Sn"></a>如是诬谤世尊，<a id="a-So"></a>如是堕世尊，<a id="a-Sp"></a>语曰：<a id="a-Sq"></a>“瞿昙，<a id="a-Sr"></a>有沙门、<a id="a-Ss"></a>梵志，<a id="a-St"></a>不知世前际，<a id="a-Su"></a>不知世后际，<a id="a-Sv"></a>不知无穷生死，<a id="a-Sw"></a>而记说得究竟智，<a id="a-Sx"></a>生已尽，<a id="a-Sy"></a>梵行已立，<a id="a-Sz"></a>所作已办，<a id="a-T0"></a>不更受有，<a id="a-T1"></a>知如真。<a id="a-T2"></a>瞿昙，<a id="a-T3"></a>我如是念：<a id="a-T4"></a>‘云何此沙门、<a id="a-T5"></a>梵志，<a id="a-T6"></a>不知世前际，<a id="a-T7"></a>亦不知世后际，<a id="a-T8"></a>不知无穷生死，<a id="a-T9"></a>而记说得究竟智，<a id="a-TA"></a>生已尽，<a id="a-TB"></a>梵行已立，<a id="a-TC"></a>所作已办，<a id="a-TD"></a>不更受有，<a id="a-TE"></a>知如真’耶？<a id="a-TF"></a>”</p>
  <p id="aTG">于是，<a id="a-TH"></a>世尊便作是念：<a id="a-TI"></a>“此异学鞞摩那修向我瞋恚，<a id="a-TJ"></a>生憎嫉、<a id="a-TK"></a>不可，<a id="a-TL"></a>欲诬谤我，<a id="a-TM"></a>欲堕于我。<a id="a-TN"></a>如是诬谤我，<a id="a-TO"></a>如是堕我，<a id="a-TP"></a>而语我曰：<a id="a-TQ"></a>‘瞿昙，<a id="a-TR"></a>有一沙门梵志，<a id="a-TS"></a>不知世前际，<a id="a-TT"></a>不知世后际，<a id="a-TU"></a>不知无穷生死，<a id="a-TV"></a>而记说得究竟智，<a id="a-TW"></a>生已尽，<a id="a-TX"></a>梵行已立，<a id="a-TY"></a>所作已办，<a id="a-TZ"></a>不更受有，<a id="a-Ta"></a>知如真。<a id="a-Tb"></a>瞿昙，<a id="a-Tc"></a>我作是念：<a id="a-Td"></a>“云何此沙门、<a id="a-Te"></a>梵志，<a id="a-Tf"></a>不知世前际，<a id="a-Tg"></a>不知世后际，<a id="a-Th"></a>不知无穷生死，<a id="a-Ti"></a>而记说得究竟智，<a id="a-Tj"></a>生已尽，<a id="a-Tk"></a>梵行已立，<a id="a-Tl"></a>所作已办，<a id="a-Tm"></a>不更受有，<a id="a-Tn"></a>知如真”耶？<a id="a-To"></a>’”</p>
  <p id="aTp">世尊知已，<a id="a-Tq"></a>告曰：<a id="a-Tr"></a>“迦旃，<a id="a-Ts"></a>若有沙门、<a id="a-Tt"></a>梵志，<a id="a-Tu"></a>不知世前际，<a id="a-Tv"></a>不知世后际，<a id="a-Tw"></a>不知无穷生死，<a id="a-Tx"></a>而记说得究竟智，<a id="a-Ty"></a>生已尽，<a id="a-Tz"></a>梵行已立，<a id="a-U0"></a>所作已办，<a id="a-U1"></a>不更受有，<a id="a-U2"></a>知如真者，<a id="a-U3"></a>彼应如是说：<a id="a-U4"></a>‘置世前际，<a id="a-U5"></a>置世后际。<a id="a-U6"></a>’迦旃，<a id="a-U7"></a>我如是说：<a id="a-U8"></a>‘置世前际，<a id="a-U9"></a>置世后际。<a id="a-UA"></a>’设不忆一生，<a id="a-UB"></a>我弟子比丘来，<a id="a-UC"></a>不谀谄、<a id="a-UD"></a>无欺诳、<a id="a-UE"></a>质直，<a id="a-UF"></a>我教化之。<a id="a-UG"></a>若随我教化，<a id="a-UH"></a>如是行者，<a id="a-UI"></a>必得知正法。<a id="a-UJ"></a>迦旃，<a id="a-UK"></a>犹如婴孩童子，<a id="a-UL"></a>少年柔软，<a id="a-UM"></a>仰向卧，<a id="a-UN"></a>父母缚彼手足；<a id="a-UO"></a>彼于后转大，<a id="a-UP"></a>诸根成就，<a id="a-UQ"></a>父母解彼手足，<a id="a-UR"></a>彼唯忆解缚时，<a id="a-US"></a>不忆缚时也。<a id="a-UT"></a>如是，<a id="a-UU"></a>迦旃，<a id="a-UV"></a>我如是说：<a id="a-UW"></a>‘置世前际，<a id="a-UX"></a>置世后际。<a id="a-UY"></a>’设令不忆一生，<a id="a-UZ"></a>我弟子比丘来，<a id="a-Ua"></a>不谀谄、<a id="a-Ub"></a>不欺诳、<a id="a-Uc"></a>质直，<a id="a-Ud"></a>我教化之。<a id="a-Ue"></a>若随我教化，<a id="a-Uf"></a>如是行者，<a id="a-Ug"></a>必得知正法。</p>
  <p id="aUh">“迦旃，<a id="a-Ui"></a>譬若因油因炷而燃灯也，<a id="a-Uj"></a>无人益油，<a id="a-Uk"></a>亦不易炷者，<a id="a-Ul"></a>前油已尽，<a id="a-Um"></a>后不更益，<a id="a-Un"></a>无所受已，<a id="a-Uo"></a>自速灭也。<a id="a-Up"></a>如是，<a id="a-Uq"></a>迦旃，<a id="a-Ur"></a>我如是说：<a id="a-Us"></a>‘置世前际，<a id="a-Ut"></a>置世后际。<a id="a-Uu"></a>’或令不忆一生，<a id="a-Uv"></a>我弟子比丘来，<a id="a-Uw"></a>不谀谄、<a id="a-Ux"></a>不斯诳、<a id="a-Uy"></a>质直，<a id="a-Uz"></a>我教化之。<a id="a-V0"></a>若随我教化，<a id="a-V1"></a>如是行者，<a id="a-V2"></a>必得知正法。<a id="a-V3"></a>迦旃，<a id="a-V4"></a>犹如十木聚，<a id="a-V5"></a>二十、<a id="a-V6"></a>三十、<a id="a-V7"></a>四十、<a id="a-V8"></a>五十、<a id="a-V9"></a>六十木聚，<a id="a-VA"></a>以火烧之，<a id="a-VB"></a>炯然俱炽，<a id="a-VC"></a>遂见火焰，<a id="a-VD"></a>后无有人更益草、<a id="a-VE"></a>木、<a id="a-VF"></a>糠、<a id="a-VG"></a>粪扫者，<a id="a-VH"></a>前薪已尽，<a id="a-VI"></a>后不更益，<a id="a-VJ"></a>无所受已，<a id="a-VK"></a>自速灭也，<a id="a-VL"></a>如是，<a id="a-VM"></a>迦旃，<a id="a-VN"></a>我如是说：<a id="a-VO"></a>‘置世前际，<a id="a-VP"></a>置世后际。<a id="a-VQ"></a>’设令不忆一生，<a id="a-VR"></a>我弟子比丘来，<a id="a-VS"></a>不谀谄、<a id="a-VT"></a>不欺诳、<a id="a-VU"></a>质直，<a id="a-VV"></a>我教化之。<a id="a-VW"></a>若随我教化，<a id="a-VX"></a>如是行者，<a id="a-VY"></a>必得知正法。<a id="a-VZ"></a>”</p>
  <p id="aVa">说此法时，<a id="a-Vb"></a>异学鞞摩那修远尘离垢，<a id="a-Vc"></a>诸法法眼生。<a id="a-Vd"></a>于是，<a id="a-Ve"></a>异学鞞摩那修见法得法，<a id="a-Vf"></a>觉白净法，<a id="a-Vg"></a>更无余尊，<a id="a-Vh"></a>不复由他，<a id="a-Vi"></a>断疑度惑，<a id="a-Vj"></a>无有犹豫，<a id="a-Vk"></a>已住果证，<a id="a-Vl"></a>于世尊法得无所畏，<a id="a-Vm"></a>稽首佛足，<a id="a-Vn"></a>白曰：<a id="a-Vo"></a>“世尊，<a id="a-Vp"></a>愿得从佛出家学道，<a id="a-Vq"></a>受具足，<a id="a-Vr"></a>得比丘，<a id="a-Vs"></a>行梵行。<a id="a-Vt"></a>”</p>
  <p id="aVu">世尊告曰：<a id="a-Vv"></a>“善哉！<a id="a-Vw"></a>比丘行梵行也。<a id="a-Vx"></a>”</p>
  <p id="aVy">异学从佛得出家学道，<a id="a-Vz"></a>即受具足，<a id="a-W0"></a>得比丘，<a id="a-W1"></a>行梵行。<a id="a-W2"></a>尊者鞞摩那修出家学道，<a id="a-W3"></a>受具足已，<a id="a-W4"></a>知法见法，<a id="a-W5"></a>乃至得阿罗诃。</p>
  <p id="aW6">佛说如是，<a id="a-W7"></a>尊者鞞摩那修及诸比丘闻佛所说，<a id="a-W8"></a>欢喜奉行。</p>
 </body>
</html>