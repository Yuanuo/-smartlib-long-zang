<!doctype html>
<html id="z3IBU7XWu" data-ver="1506">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第二十一</h1>
  <h2 id="a2">长寿王品无刺经第十三</h2>
  <p id="a3">我闻如是：<a id="a-4"></a>一时，<a id="a-5"></a>佛游鞞舍离，<a id="a-6"></a>在猕猴江边高楼台观。<a id="a-7"></a>此诸名德长老上尊、<a id="a-8"></a>大弟子等，<a id="a-9"></a>谓遮罗、<a id="a-A"></a>优簸遮罗、<a id="a-B"></a>贤善、<a id="a-C"></a>贤患、<a id="a-D"></a>无患、<a id="a-E"></a>耶舍、<a id="a-F"></a>上称。<a id="a-G"></a>如是比诸名德长老上尊、<a id="a-H"></a>大弟子等，<a id="a-I"></a>亦游鞞舍离猕猴江边高楼台观，<a id="a-J"></a>并皆近佛叶屋边住。</p>
  <p id="aK">诸鞞舍离丽掣闻世尊游鞞舍离猕猴江边高楼台观，<a id="a-L"></a>便作是念：<a id="a-M"></a>“我等宁可作大如意足，<a id="a-N"></a>作王威德，<a id="a-O"></a>高声唱传，<a id="a-P"></a>出鞞舍离，<a id="a-Q"></a>往诣佛所供养礼事。<a id="a-R"></a>”</p>
  <p id="aS">时，<a id="a-T"></a>诸名德长老上尊、<a id="a-U"></a>大弟子等，<a id="a-V"></a>闻诸鞞舍离丽掣作大如意足，<a id="a-W"></a>作王威德，<a id="a-X"></a>高声唱传，<a id="a-Y"></a>出鞞舍离，<a id="a-Z"></a>来诣佛所供养礼事，<a id="a-a"></a>便作是念：<a id="a-b"></a>“禅以声为刺，<a id="a-c"></a>世尊亦说禅以声为刺。<a id="a-d"></a>我等宁可往诣牛角娑罗林，<a id="a-e"></a>在彼无乱，<a id="a-f"></a>远离独住，<a id="a-g"></a>闲居静处，<a id="a-h"></a>宴坐思惟。<a id="a-i"></a>”于是诸名德长老上尊、<a id="a-j"></a>大弟子等，<a id="a-k"></a>往诣牛角娑罗林，<a id="a-l"></a>在彼无乱，<a id="a-m"></a>远离独住，<a id="a-n"></a>闲居静处，<a id="a-o"></a>宴坐思惟。</p>
  <p id="ap">尔时，<a id="a-q"></a>众多鞞舍离丽掣作大如意足，<a id="a-r"></a>作王威德，<a id="a-s"></a>高声唱传，<a id="a-t"></a>出鞞舍离，<a id="a-u"></a>往诣佛所供养礼事。<a id="a-v"></a>或有鞞舍离丽掣，<a id="a-w"></a>稽首佛足，<a id="a-x"></a>却坐一面；<a id="a-y"></a>或有与佛共相问讯，<a id="a-z"></a>却坐一面；<a id="a-10"></a>或有叉手向佛，<a id="a-11"></a>却坐一面；<a id="a-12"></a>或有遥见佛已，<a id="a-13"></a>默然而坐。</p>
  <p id="a14">彼时，<a id="a-15"></a>众多鞞舍离丽掣各坐已定，<a id="a-16"></a>世尊为彼说法，<a id="a-17"></a>劝发渴仰，<a id="a-18"></a>成就欢喜；<a id="a-19"></a>无量方便为彼说法，<a id="a-1A"></a>劝发渴仰，<a id="a-1B"></a>成就欢喜已，<a id="a-1C"></a>默然而住。<a id="a-1D"></a>于是，<a id="a-1E"></a>众多鞞舍离丽掣，<a id="a-1F"></a>世尊为彼说法，<a id="a-1G"></a>劝发渴仰，<a id="a-1H"></a>成就欢喜已，<a id="a-1I"></a>即从座起，<a id="a-1J"></a>稽首佛足，<a id="a-1K"></a>绕三匝而去。</p>
  <p id="a1L">鞞舍离丽掣去后不久，<a id="a-1M"></a>于是，<a id="a-1N"></a>世尊问诸比丘：<a id="a-1O"></a>“诸长老上尊、<a id="a-1P"></a>大弟子等为至何许？<a id="a-1Q"></a>”</p>
  <p id="a1R">诸比丘白曰：<a id="a-1S"></a>“世尊，<a id="a-1T"></a>诸长老上尊、<a id="a-1U"></a>大弟子等，<a id="a-1V"></a>闻诸鞞舍离丽掣作大如意足，<a id="a-1W"></a>作王威德，<a id="a-1X"></a>高声唱传，<a id="a-1Y"></a>出鞞舍离，<a id="a-1Z"></a>来诣佛所供养礼事，<a id="a-1a"></a>便作是念：<a id="a-1b"></a>‘禅以声为刺，<a id="a-1c"></a>世尊亦说禅以声为刺。<a id="a-1d"></a>我等宁可往诣牛角娑罗林，<a id="a-1e"></a>在彼无乱，<a id="a-1f"></a>远离独住，<a id="a-1g"></a>闲居静处，<a id="a-1h"></a>宴坐思惟。<a id="a-1i"></a>’世尊，<a id="a-1j"></a>诸长老上尊、<a id="a-1k"></a>大弟子等共往诣彼。<a id="a-1l"></a>”</p>
  <p id="a1m">于是，<a id="a-1n"></a>世尊闻已叹曰：<a id="a-1o"></a>“善哉！<a id="a-1p"></a>善哉！<a id="a-1q"></a>若长老上尊、<a id="a-1r"></a>大弟子等应如是说：<a id="a-1s"></a>‘禅以声为刺，<a id="a-1t"></a>世尊亦说禅以声为刺。<a id="a-1u"></a>’所以者何？<a id="a-1v"></a>我实如是说。<a id="a-1w"></a>禅有刺，<a id="a-1x"></a>持戒者以犯戒为刺，<a id="a-1y"></a>护诸根者以严饰身为刺，<a id="a-1z"></a>修习恶露者以净相为刺，<a id="a-20"></a>修习慈心者以恚为刺，<a id="a-21"></a>离酒者以饮酒为刺，<a id="a-22"></a>梵行者以见女色为刺；<a id="a-23"></a>入初禅者以声为刺，<a id="a-24"></a>入第二禅者以觉观为刺，<a id="a-25"></a>入第三禅者以喜为刺，<a id="a-26"></a>入第四禅者以入息出息为刺；<a id="a-27"></a>入空处者以色想为刺，<a id="a-28"></a>入识处者以空处想为刺，<a id="a-29"></a>入无所有处者以识处想为刺，<a id="a-2A"></a>入无想处者以无所有处想为刺，<a id="a-2B"></a>入想知灭定者以想知为刺。</p>
  <p id="a2C">“复次，<a id="a-2D"></a>有三刺——欲刺、<a id="a-2E"></a>恚刺、<a id="a-2F"></a>愚痴之刺。<a id="a-2G"></a>此三刺者，<a id="a-2H"></a>漏尽阿罗诃已断、<a id="a-2I"></a>已知，<a id="a-2J"></a>拔绝根本，<a id="a-2K"></a>灭不复生，<a id="a-2L"></a>是为阿罗诃无刺、<a id="a-2M"></a>阿罗诃离刺、<a id="a-2N"></a>阿罗诃无刺离刺。<a id="a-2O"></a>”</p>
  <p id="a2P">佛说如是，<a id="a-2Q"></a>彼诸比丘闻佛所说，<a id="a-2R"></a>欢喜奉行。</p>
  <p data-pb></p>
  <h2 id="a2S">长寿王品真人经第十四</h2>
  <p id="a2T">我闻如是：<a id="a-2U"></a>一时，<a id="a-2V"></a>佛游舍卫国，<a id="a-2W"></a>在胜林给孤独园。</p>
  <p id="a2X">尔时，<a id="a-2Y"></a>世尊告诸比丘：<a id="a-2Z"></a>“我今为汝说真人法及不真人法。<a id="a-2a"></a>谛听！<a id="a-2b"></a>谛听！<a id="a-2c"></a>善思念之。<a id="a-2d"></a>”时，<a id="a-2e"></a>诸比丘受教而听。</p>
  <p id="a2f">佛言：<a id="a-2g"></a>“云何不真人法？<a id="a-2h"></a>或有一人是豪贵族出家学道，<a id="a-2i"></a>余者不然。<a id="a-2j"></a>彼因是豪贵族故，<a id="a-2k"></a>自贵贱他，<a id="a-2l"></a>是谓不真人法。<a id="a-2m"></a>真人法者作如是观：<a id="a-2n"></a>‘我不因此是豪贵族故，<a id="a-2o"></a>断淫、<a id="a-2p"></a>怒、<a id="a-2q"></a>痴。<a id="a-2r"></a>’或有一人不是豪贵出家学道，<a id="a-2s"></a>彼行法如法，<a id="a-2t"></a>随顺于法，<a id="a-2u"></a>向法次法，<a id="a-2v"></a>彼因此故，<a id="a-2w"></a>得供养恭敬。<a id="a-2x"></a>如是趣向得真谛法者，<a id="a-2y"></a>不自贵、<a id="a-2z"></a>不贱他，<a id="a-30"></a>是谓真人法。</p>
  <p id="a31">“复次，<a id="a-32"></a>或有一人端正可爱，<a id="a-33"></a>余者不然。<a id="a-34"></a>彼因端正可爱故，<a id="a-35"></a>自贵贱他，<a id="a-36"></a>是谓不真人法。<a id="a-37"></a>真人法者作如是观：<a id="a-38"></a>‘我不因此端正可爱故，<a id="a-39"></a>断淫、<a id="a-3A"></a>怒、<a id="a-3B"></a>痴。<a id="a-3C"></a>’或有一人不端正可爱，<a id="a-3D"></a>彼行法如法，<a id="a-3E"></a>随顺于法，<a id="a-3F"></a>向法次法，<a id="a-3G"></a>彼因此故，<a id="a-3H"></a>得供养恭敬。<a id="a-3I"></a>如是趣向得真谛法者，<a id="a-3J"></a>不自贵、<a id="a-3K"></a>不贱他，<a id="a-3L"></a>是谓真人法。</p>
  <p id="a3M">“复次，<a id="a-3N"></a>或有一人才辩工谈，<a id="a-3O"></a>余者不然。<a id="a-3P"></a>彼因才辩工谈故，<a id="a-3Q"></a>自贵贱他，<a id="a-3R"></a>是谓不真人法。<a id="a-3S"></a>真人法者作如是观：<a id="a-3T"></a>‘我不因此才辩工谈故，<a id="a-3U"></a>断淫、<a id="a-3V"></a>怒、<a id="a-3W"></a>痴。<a id="a-3X"></a>’或有一人无才辩工谈，<a id="a-3Y"></a>彼行法如法，<a id="a-3Z"></a>随顺于法，<a id="a-3a"></a>向法次法，<a id="a-3b"></a>彼因此故，<a id="a-3c"></a>得供养恭敬。<a id="a-3d"></a>如是趣向得真谛法者，<a id="a-3e"></a>不自贵、<a id="a-3f"></a>不贱他，<a id="a-3g"></a>是谓真人法。</p>
  <p id="a3h">“复次，<a id="a-3i"></a>或有一人是长老，<a id="a-3j"></a>为王者所识及众人所知，<a id="a-3k"></a>而有大福，<a id="a-3l"></a>余者不然。<a id="a-3m"></a>彼因是长老，<a id="a-3n"></a>为王者所识及众人所知，<a id="a-3o"></a>而有大福故，<a id="a-3p"></a>自贵贱他，<a id="a-3q"></a>是谓不真人法。<a id="a-3r"></a>真人法者作如是观：<a id="a-3s"></a>‘我不因此是长老，<a id="a-3t"></a>为王者所识及众人所知，<a id="a-3u"></a>而有大福故，<a id="a-3v"></a>断淫、<a id="a-3w"></a>怒、<a id="a-3x"></a>痴。<a id="a-3y"></a>’或有一人非是长老，<a id="a-3z"></a>不为王者所识及众人所知，<a id="a-40"></a>亦无大福，<a id="a-41"></a>彼行法如法，<a id="a-42"></a>随顺于法，<a id="a-43"></a>向法次法，<a id="a-44"></a>彼因此故，<a id="a-45"></a>得供养恭敬。<a id="a-46"></a>如是趣向得真谛法者，<a id="a-47"></a>不自贵、<a id="a-48"></a>不贱他，<a id="a-49"></a>是谓真人法。</p>
  <p id="a4A">“复次，<a id="a-4B"></a>或有一人诵经、<a id="a-4C"></a>持律、<a id="a-4D"></a>学阿毗昙，<a id="a-4E"></a>谙阿含慕，<a id="a-4F"></a>多学经书，<a id="a-4G"></a>余者不然。<a id="a-4H"></a>彼因谙阿含慕，<a id="a-4I"></a>多学经书故，<a id="a-4J"></a>自贵贱他，<a id="a-4K"></a>是谓不真人法。<a id="a-4L"></a>真人法者作如是观：<a id="a-4M"></a>‘我不因此谙阿含慕，<a id="a-4N"></a>多学经书故，<a id="a-4O"></a>断淫、<a id="a-4P"></a>怒、<a id="a-4Q"></a>痴。<a id="a-4R"></a>’或有一人不谙阿含慕，<a id="a-4S"></a>亦不多学经书，<a id="a-4T"></a>彼行法如法，<a id="a-4U"></a>随顺于法，<a id="a-4V"></a>向法次法，<a id="a-4W"></a>彼因此故，<a id="a-4X"></a>得供养恭敬。<a id="a-4Y"></a>如是趣向得真谛法者，<a id="a-4Z"></a>不自贵、<a id="a-4a"></a>不贱他，<a id="a-4b"></a>是谓真人法。</p>
  <p id="a4c">“复次，<a id="a-4d"></a>或有一人著粪扫衣，<a id="a-4e"></a>摄三法服，<a id="a-4f"></a>持不慢衣，<a id="a-4g"></a>余者不然。<a id="a-4h"></a>彼因持不慢衣故，<a id="a-4i"></a>自贵贱他，<a id="a-4j"></a>是谓不真人法。<a id="a-4k"></a>真人法者作如是观：<a id="a-4l"></a>‘我不因此持不慢衣故，<a id="a-4m"></a>断淫、<a id="a-4n"></a>怒、<a id="a-4o"></a>痴。<a id="a-4p"></a>’或有一人不持不慢衣，<a id="a-4q"></a>彼行法如法，<a id="a-4r"></a>随顺于法，<a id="a-4s"></a>向法次法，<a id="a-4t"></a>彼因此故，<a id="a-4u"></a>得供养恭敬。<a id="a-4v"></a>如是趣向得真谛法者，<a id="a-4w"></a>不自贵、<a id="a-4x"></a>不贱他，<a id="a-4y"></a>是谓真人法。</p>
  <p id="a4z">“复次，<a id="a-50"></a>或有一人常行乞食，<a id="a-51"></a>饭齐五升，<a id="a-52"></a>限七家食，<a id="a-53"></a>或复一食，<a id="a-54"></a>过中不饮浆，<a id="a-55"></a>余者不然。<a id="a-56"></a>彼因过中不饮浆故，<a id="a-57"></a>自贵贱他，<a id="a-58"></a>是谓不真人法。<a id="a-59"></a>真人法者作如是观：<a id="a-5A"></a>‘我不因此过中不饮浆故，<a id="a-5B"></a>断淫、<a id="a-5C"></a>怒、<a id="a-5D"></a>痴。<a id="a-5E"></a>’或有一人不断过中饮浆，<a id="a-5F"></a>彼行法如法，<a id="a-5G"></a>随顺于法，<a id="a-5H"></a>向法次法，<a id="a-5I"></a>彼因此故，<a id="a-5J"></a>得供养恭敬。<a id="a-5K"></a>如是趣向得真谛法者，<a id="a-5L"></a>不自贵、<a id="a-5M"></a>不贱他，<a id="a-5N"></a>是谓真人法。</p>
  <p id="a5O">“复次，<a id="a-5P"></a>或有一人在无事处、<a id="a-5Q"></a>山林树下，<a id="a-5R"></a>或住高岩，<a id="a-5S"></a>或止露地，<a id="a-5T"></a>或处冢间，<a id="a-5U"></a>或能知时，<a id="a-5V"></a>余者不然。<a id="a-5W"></a>彼因此知时故，<a id="a-5X"></a>自贵贱他，<a id="a-5Y"></a>是谓不真人法。<a id="a-5Z"></a>真人法者作如是观：<a id="a-5a"></a>‘我不因此知时故，<a id="a-5b"></a>断淫、<a id="a-5c"></a>怒、<a id="a-5d"></a>痴。<a id="a-5e"></a>’或有一人而不知时，<a id="a-5f"></a>彼行法如法，<a id="a-5g"></a>随顺于法，<a id="a-5h"></a>向法次法，<a id="a-5i"></a>彼因此故，<a id="a-5j"></a>得供养恭敬。<a id="a-5k"></a>如是趣向得真谛法者，<a id="a-5l"></a>不自贵、<a id="a-5m"></a>不贱他，<a id="a-5n"></a>是谓真人法。</p>
  <p id="a5o">“复次，<a id="a-5p"></a>或有一人逮得初禅，<a id="a-5q"></a>彼因得初禅故，<a id="a-5r"></a>自贵贱他，<a id="a-5s"></a>是谓不真人法。<a id="a-5t"></a>真人法者作如是观：<a id="a-5u"></a>‘初禅者，<a id="a-5v"></a>世尊说无量种，<a id="a-5w"></a>若有计者是谓爱也。<a id="a-5x"></a>’彼因此故，<a id="a-5y"></a>得供养恭敬。<a id="a-5z"></a>如是趣向得真谛法者，<a id="a-60"></a>不自贵、<a id="a-61"></a>不贱他，<a id="a-62"></a>是谓真人法。</p>
  <p id="a63">“复次，<a id="a-64"></a>或有一人得第二、<a id="a-65"></a>第三、<a id="a-66"></a>第四禅，<a id="a-67"></a>得空处、<a id="a-68"></a>识处、<a id="a-69"></a>无所有处、<a id="a-6A"></a>非有想非无想处，<a id="a-6B"></a>余者不然。<a id="a-6C"></a>彼因得非有想非无想处故，<a id="a-6D"></a>自贵贱他，<a id="a-6E"></a>是谓不真人法。<a id="a-6F"></a>真人法者作如是观：<a id="a-6G"></a>‘非有想非无想处，<a id="a-6H"></a>世尊说无量种，<a id="a-6I"></a>若有计者是谓爱也。<a id="a-6J"></a>’彼因此故，<a id="a-6K"></a>得供养恭敬。<a id="a-6L"></a>如是趣向得真谛法者，<a id="a-6M"></a>不自贵、<a id="a-6N"></a>不贱他，<a id="a-6O"></a>是谓真人法。</p>
  <p id="a6P">“诸比丘，<a id="a-6Q"></a>是谓真人法、<a id="a-6R"></a>不真人法。<a id="a-6S"></a>汝等当知真人法、<a id="a-6T"></a>不真人法，<a id="a-6U"></a>知真人法、<a id="a-6V"></a>不真人法已，<a id="a-6W"></a>舍离不真人法，<a id="a-6X"></a>学真人法。<a id="a-6Y"></a>汝等当学如是！<a id="a-6Z"></a>”</p>
  <p id="a6a">佛说如是，<a id="a-6b"></a>彼诸比丘闻佛所说，<a id="a-6c"></a>欢喜奉行。</p>
  <p id="a6d">豪贵、<a id="a-6e"></a>端正、<a id="a-6f"></a>谈，<a id="a-6g"></a>长老诵诸经；</p>
  <p id="a6h">衣、<a id="a-6i"></a>食、<a id="a-6j"></a>无事、<a id="a-6k"></a>禅，<a id="a-6l"></a>四无色在后。</p>
  <p data-pb></p>
  <h2 id="a6m">长寿王品说处经第十五</h2>
  <p id="a6n">我闻如是：<a id="a-6o"></a>一时，<a id="a-6p"></a>佛游舍卫国，<a id="a-6q"></a>在胜林给孤独园。</p>
  <p id="a6r">尔时，<a id="a-6s"></a>尊者阿难则于晡时从宴坐起，<a id="a-6t"></a>将诸年少比丘往诣佛所，<a id="a-6u"></a>稽首佛足，<a id="a-6v"></a>却住一面。<a id="a-6w"></a>诸年少比丘亦稽首佛足，<a id="a-6x"></a>却坐一面。<a id="a-6y"></a>尊者阿难白曰：<a id="a-6z"></a>“世尊，<a id="a-70"></a>此诸年少比丘，<a id="a-71"></a>我当云何教呵？<a id="a-72"></a>云何训诲？<a id="a-73"></a>云何为彼而说法耶？<a id="a-74"></a>”</p>
  <p id="a75">世尊告曰：<a id="a-76"></a>“阿难，<a id="a-77"></a>汝当为诸年少比丘说处及教处。<a id="a-78"></a>若为诸年少比丘说处及教处者，<a id="a-79"></a>彼便得安隐，<a id="a-7A"></a>得力得乐，<a id="a-7B"></a>身心不烦热，<a id="a-7C"></a>终身行梵行。<a id="a-7D"></a>”</p>
  <p id="a7E">尊者阿难叉手向佛，<a id="a-7F"></a>白曰：<a id="a-7G"></a>“世尊，<a id="a-7H"></a>今正是时。<a id="a-7I"></a>善逝，<a id="a-7J"></a>今正是时。<a id="a-7K"></a>若世尊为诸年少比丘说处及教处者，<a id="a-7L"></a>我与诸年少比丘从世尊闻已，<a id="a-7M"></a>当善受持。<a id="a-7N"></a>”</p>
  <p id="a7O">世尊告曰：<a id="a-7P"></a>“阿难，<a id="a-7Q"></a>汝等谛听！<a id="a-7R"></a>善思念之，<a id="a-7S"></a>我当为汝及诸年少比丘广分别说。<a id="a-7T"></a>”尊者阿难等受教而听。</p>
  <p id="a7U">世尊告曰：<a id="a-7V"></a>“阿难，<a id="a-7W"></a>我本为汝说五盛阴，<a id="a-7X"></a>色盛阴，<a id="a-7Y"></a>觉、<a id="a-7Z"></a>想、<a id="a-7a"></a>行、<a id="a-7b"></a>识盛阴。<a id="a-7c"></a>阿难，<a id="a-7d"></a>此五盛阴，<a id="a-7e"></a>汝当为诸年少比丘说以教彼。<a id="a-7f"></a>若为诸年少比丘说教此五盛阴者，<a id="a-7g"></a>彼便得安隐，<a id="a-7h"></a>得力得乐，<a id="a-7i"></a>身心不烦热，<a id="a-7j"></a>终身行梵行。</p>
  <p id="a7k">“阿难，<a id="a-7l"></a>我本为汝说六内处，<a id="a-7m"></a>眼处，<a id="a-7n"></a>耳、<a id="a-7o"></a>鼻、<a id="a-7p"></a>舌、<a id="a-7q"></a>身、<a id="a-7r"></a>意处。<a id="a-7s"></a>阿难，<a id="a-7t"></a>此六内处，<a id="a-7u"></a>汝当为诸年少比丘说以教彼。<a id="a-7v"></a>若为诸年少比丘说教此六内处者，<a id="a-7w"></a>彼便得安隐，<a id="a-7x"></a>得力得乐，<a id="a-7y"></a>身心不烦热，<a id="a-7z"></a>终身行梵行。</p>
  <p id="a80">“阿难，<a id="a-81"></a>我本为汝说六外处，<a id="a-82"></a>色处，<a id="a-83"></a>声、<a id="a-84"></a>香、<a id="a-85"></a>味、<a id="a-86"></a>触、<a id="a-87"></a>法处。<a id="a-88"></a>阿难，<a id="a-89"></a>此六外处，<a id="a-8A"></a>汝当为诸年少比丘说以教彼。<a id="a-8B"></a>若为诸年少比丘说教此六外处者，<a id="a-8C"></a>彼便得安隐，<a id="a-8D"></a>得力得乐，<a id="a-8E"></a>身心不烦热，<a id="a-8F"></a>终身行梵行。</p>
  <p id="a8G">“阿难，<a id="a-8H"></a>我本为汝说六识身，<a id="a-8I"></a>眼识，<a id="a-8J"></a>耳、<a id="a-8K"></a>鼻、<a id="a-8L"></a>舌、<a id="a-8M"></a>身、<a id="a-8N"></a>意识。<a id="a-8O"></a>阿难，<a id="a-8P"></a>此六识身，<a id="a-8Q"></a>汝当为诸年少比丘说以教彼。<a id="a-8R"></a>若为诸年少比丘说教此六识身者，<a id="a-8S"></a>彼便得安隐，<a id="a-8T"></a>得力得乐，<a id="a-8U"></a>身心不烦热，<a id="a-8V"></a>终身行梵行。</p>
  <p id="a8W">“阿难，<a id="a-8X"></a>我本为汝说六更乐身，<a id="a-8Y"></a>眼更乐，<a id="a-8Z"></a>耳、<a id="a-8a"></a>鼻、<a id="a-8b"></a>舌、<a id="a-8c"></a>身、<a id="a-8d"></a>意更乐。<a id="a-8e"></a>阿难，<a id="a-8f"></a>此六更乐身，<a id="a-8g"></a>汝当为诸年少比丘说以教彼。<a id="a-8h"></a>若为诸年少比丘说教此六更乐身者，<a id="a-8i"></a>彼便得安隐，<a id="a-8j"></a>得力得乐，<a id="a-8k"></a>身心不烦热，<a id="a-8l"></a>终身行梵行。</p>
  <p id="a8m">“阿难，<a id="a-8n"></a>我本为汝说六觉身，<a id="a-8o"></a>眼觉，<a id="a-8p"></a>耳、<a id="a-8q"></a>鼻、<a id="a-8r"></a>舌、<a id="a-8s"></a>身、<a id="a-8t"></a>意觉。<a id="a-8u"></a>阿难，<a id="a-8v"></a>此六觉身，<a id="a-8w"></a>汝当为诸年少比丘说以教彼。<a id="a-8x"></a>若为诸年少比丘说教此六觉身者，<a id="a-8y"></a>彼便得安隐，<a id="a-8z"></a>得力得乐，<a id="a-90"></a>身心不烦热，<a id="a-91"></a>终身行梵行。</p>
  <p id="a92">“阿难，<a id="a-93"></a>我本为汝说六想身，<a id="a-94"></a>眼想，<a id="a-95"></a>耳、<a id="a-96"></a>鼻、<a id="a-97"></a>舌、<a id="a-98"></a>身、<a id="a-99"></a>意想。<a id="a-9A"></a>阿难，<a id="a-9B"></a>此六想身，<a id="a-9C"></a>汝当为诸年少比丘说以教彼。<a id="a-9D"></a>若为诸年少比丘说教此六想身者，<a id="a-9E"></a>彼便得安隐，<a id="a-9F"></a>得力得乐，<a id="a-9G"></a>身心不烦热，<a id="a-9H"></a>终身行梵行。</p>
  <p id="a9I">“阿难，<a id="a-9J"></a>我本为汝说六思身，<a id="a-9K"></a>眼思，<a id="a-9L"></a>耳、<a id="a-9M"></a>鼻、<a id="a-9N"></a>舌、<a id="a-9O"></a>身、<a id="a-9P"></a>意思。<a id="a-9Q"></a>阿难，<a id="a-9R"></a>此六思身，<a id="a-9S"></a>汝当为诸年少比丘说以教彼。<a id="a-9T"></a>若为诸年少比丘说教此六思身者，<a id="a-9U"></a>彼便得安隐，<a id="a-9V"></a>得力得乐，<a id="a-9W"></a>身心不烦热，<a id="a-9X"></a>终身行梵行。</p>
  <p id="a9Y">“阿难，<a id="a-9Z"></a>我本为汝说六爱身，<a id="a-9a"></a>眼爱，<a id="a-9b"></a>耳、<a id="a-9c"></a>鼻、<a id="a-9d"></a>舌、<a id="a-9e"></a>身、<a id="a-9f"></a>意爱。<a id="a-9g"></a>阿难，<a id="a-9h"></a>此六爱身，<a id="a-9i"></a>汝当为诸年少比丘说以教彼。<a id="a-9j"></a>若为诸年少比丘说教此六爱身者，<a id="a-9k"></a>彼便得安隐，<a id="a-9l"></a>得力得乐，<a id="a-9m"></a>身心不烦热，<a id="a-9n"></a>终身行梵行。</p>
  <p id="a9o">“阿难，<a id="a-9p"></a>我本为汝说六界，<a id="a-9q"></a>地界，<a id="a-9r"></a>水、<a id="a-9s"></a>火、<a id="a-9t"></a>风、<a id="a-9u"></a>空、<a id="a-9v"></a>识界。<a id="a-9w"></a>阿难，<a id="a-9x"></a>此六界，<a id="a-9y"></a>汝当为诸年少比丘说以教彼。<a id="a-9z"></a>若为诸年少比丘说教此六界者，<a id="a-A0"></a>彼便得安隐，<a id="a-A1"></a>得力得乐，<a id="a-A2"></a>身心不烦热，<a id="a-A3"></a>终身行梵行。</p>
  <p id="aA4">“阿难，<a id="a-A5"></a>我本为汝说因缘起及因缘起所生法。<a id="a-A6"></a>若有此则有彼，<a id="a-A7"></a>若无此则无彼；<a id="a-A8"></a>若生此则生彼，<a id="a-A9"></a>若灭此则灭彼。<a id="a-AA"></a>缘无明行，<a id="a-AB"></a>缘行识，<a id="a-AC"></a>缘识名色，<a id="a-AD"></a>缘名色六处，<a id="a-AE"></a>缘六处更乐，<a id="a-AF"></a>缘更乐觉，<a id="a-AG"></a>缘觉爱，<a id="a-AH"></a>缘爱受，<a id="a-AI"></a>缘受有，<a id="a-AJ"></a>缘有生，<a id="a-AK"></a>缘生老死。<a id="a-AL"></a>若无明灭则行灭，<a id="a-AM"></a>行灭则识灭，<a id="a-AN"></a>识灭则名色灭，<a id="a-AO"></a>名色灭则六处灭，<a id="a-AP"></a>六处灭则更乐灭，<a id="a-AQ"></a>更乐灭则觉灭，<a id="a-AR"></a>觉灭则爱灭，<a id="a-AS"></a>爱灭则受灭，<a id="a-AT"></a>受灭则有灭，<a id="a-AU"></a>有灭则生灭，<a id="a-AV"></a>生灭则老死灭。<a id="a-AW"></a>阿难，<a id="a-AX"></a>此因缘起及因缘起所生法，<a id="a-AY"></a>汝当为诸年少比丘说以教彼。<a id="a-AZ"></a>若为诸年少比丘说教此因缘起及因缘起所生法者，<a id="a-Aa"></a>彼便得安隐，<a id="a-Ab"></a>得力得乐，<a id="a-Ac"></a>身心不烦热，<a id="a-Ad"></a>终身行梵行。</p>
  <p id="aAe">“阿难，<a id="a-Af"></a>我本为汝说四念处，<a id="a-Ag"></a>观身如身，<a id="a-Ah"></a>观觉、<a id="a-Ai"></a>心、<a id="a-Aj"></a>法如法。<a id="a-Ak"></a>阿难，<a id="a-Al"></a>此四念处，<a id="a-Am"></a>汝当为诸年少比丘说以教彼。<a id="a-An"></a>若为诸年少比丘说教此四念处者，<a id="a-Ao"></a>彼便得安隐，<a id="a-Ap"></a>得力得乐，<a id="a-Aq"></a>身心不烦热，<a id="a-Ar"></a>终身行梵行。</p>
  <p id="aAs">“阿难，<a id="a-At"></a>我本为汝说四正断。<a id="a-Au"></a>比丘者，<a id="a-Av"></a>已生恶不善法为断故，<a id="a-Aw"></a>起欲求方便行，<a id="a-Ax"></a>精勤举心断；<a id="a-Ay"></a>未生恶不善法为不生故，<a id="a-Az"></a>起欲求方便行，<a id="a-B0"></a>精勤举心断；<a id="a-B1"></a>未生善法为生故，<a id="a-B2"></a>起欲求方便行，<a id="a-B3"></a>精勤举心断；<a id="a-B4"></a>已生善法为住故、<a id="a-B5"></a>不忘故、<a id="a-B6"></a>不退故、<a id="a-B7"></a>转增多故、<a id="a-B8"></a>广布故、<a id="a-B9"></a>满具足故，<a id="a-BA"></a>起欲求方便行，<a id="a-BB"></a>精勤举心断。<a id="a-BC"></a>阿难，<a id="a-BD"></a>此四正断，<a id="a-BE"></a>汝当为诸年少比丘说以教彼。<a id="a-BF"></a>若为诸年少比丘说教此四正断者，<a id="a-BG"></a>彼便得安隐，<a id="a-BH"></a>得力得乐，<a id="a-BI"></a>身心不烦热，<a id="a-BJ"></a>终身行梵行。</p>
  <p id="aBK">“阿难，<a id="a-BL"></a>我本为汝说四如意足。<a id="a-BM"></a>比丘者，<a id="a-BN"></a>成就欲定烧诸行，<a id="a-BO"></a>修习如意足，<a id="a-BP"></a>依于无欲、<a id="a-BQ"></a>依离、<a id="a-BR"></a>依灭，<a id="a-BS"></a>愿至非品。<a id="a-BT"></a>如是精进定、<a id="a-BU"></a>心定，<a id="a-BV"></a>成就观定烧诸行，<a id="a-BW"></a>修习如意足，<a id="a-BX"></a>依于无欲、<a id="a-BY"></a>依离、<a id="a-BZ"></a>依灭，<a id="a-Ba"></a>愿至非品。<a id="a-Bb"></a>阿难，<a id="a-Bc"></a>此四如意足，<a id="a-Bd"></a>汝当为诸年少比丘说以教彼。<a id="a-Be"></a>若为诸年少比丘说教此四如意足者，<a id="a-Bf"></a>彼便得安隐，<a id="a-Bg"></a>得力得乐，<a id="a-Bh"></a>身心不烦热，<a id="a-Bi"></a>终身行梵行。</p>
  <p id="aBj">“阿难，<a id="a-Bk"></a>我本为汝说四禅。<a id="a-Bl"></a>比丘者，<a id="a-Bm"></a>离欲、<a id="a-Bn"></a>离恶不善之法至得第四禅成就游。<a id="a-Bo"></a>阿难，<a id="a-Bp"></a>此四禅，<a id="a-Bq"></a>汝当为诸年少比丘说以教彼。<a id="a-Br"></a>若为诸年少比丘说教此四禅者，<a id="a-Bs"></a>彼便得安隐，<a id="a-Bt"></a>得力得乐，<a id="a-Bu"></a>身心不烦热，<a id="a-Bv"></a>终身行梵行。</p>
  <p id="aBw">“阿难，<a id="a-Bx"></a>我本为汝说四圣谛，<a id="a-By"></a>苦圣谛，<a id="a-Bz"></a>苦集、<a id="a-C0"></a>苦灭、<a id="a-C1"></a>苦灭道圣谛。<a id="a-C2"></a>阿难，<a id="a-C3"></a>此四圣谛，<a id="a-C4"></a>汝当为诸年少比丘说以教彼。<a id="a-C5"></a>若为诸年少比丘说教此四圣谛者，<a id="a-C6"></a>彼便得安隐，<a id="a-C7"></a>得力得乐，<a id="a-C8"></a>身心不烦热，<a id="a-C9"></a>终身行梵行。</p>
  <p id="aCA">“阿难，<a id="a-CB"></a>我本为汝说四想。<a id="a-CC"></a>比丘者，<a id="a-CD"></a>有小想、<a id="a-CE"></a>有大想、<a id="a-CF"></a>有无量想、<a id="a-CG"></a>有无所有想。<a id="a-CH"></a>阿难，<a id="a-CI"></a>此四想，<a id="a-CJ"></a>汝当为诸年少比丘说以教彼。<a id="a-CK"></a>若为诸年少比丘说教此四想者，<a id="a-CL"></a>彼便得安隐，<a id="a-CM"></a>得力得乐，<a id="a-CN"></a>身心不烦热，<a id="a-CO"></a>终身行梵行。</p>
  <p id="aCP">“阿难，<a id="a-CQ"></a>我本为汝说四无量。<a id="a-CR"></a>比丘者，<a id="a-CS"></a>心与慈俱，<a id="a-CT"></a>遍满一方成就游。<a id="a-CU"></a>如是二三四方，<a id="a-CV"></a>四维上下，<a id="a-CW"></a>普周一切，<a id="a-CX"></a>心与慈俱，<a id="a-CY"></a>无结、<a id="a-CZ"></a>无怨、<a id="a-Ca"></a>无恚、<a id="a-Cb"></a>无诤，<a id="a-Cc"></a>极广甚大，<a id="a-Cd"></a>无量善修，<a id="a-Ce"></a>遍满一切世间成就游。<a id="a-Cf"></a>如是悲、<a id="a-Cg"></a>喜，<a id="a-Ch"></a>心与舍俱，<a id="a-Ci"></a>无结、<a id="a-Cj"></a>无怨、<a id="a-Ck"></a>无恚、<a id="a-Cl"></a>无诤，<a id="a-Cm"></a>极广甚大，<a id="a-Cn"></a>无量善修，<a id="a-Co"></a>遍满一切世间成就游。<a id="a-Cp"></a>阿难，<a id="a-Cq"></a>此四无量，<a id="a-Cr"></a>汝当为诸年少比丘说以教彼。<a id="a-Cs"></a>若为诸年少比丘说教此四无量者，<a id="a-Ct"></a>彼便得安隐，<a id="a-Cu"></a>得力得乐，<a id="a-Cv"></a>身心不烦热，<a id="a-Cw"></a>终身行梵行。</p>
  <p id="aCx">“阿难，<a id="a-Cy"></a>我本为汝说四无色。<a id="a-Cz"></a>比丘者，<a id="a-D0"></a>断一切色想乃至得非有想非无想处成就游。<a id="a-D1"></a>阿难，<a id="a-D2"></a>此四无色，<a id="a-D3"></a>汝当为诸年少比丘说以教彼。<a id="a-D4"></a>若为诸年少比丘说教此四无色者，<a id="a-D5"></a>彼便得安隐，<a id="a-D6"></a>得力得乐，<a id="a-D7"></a>身心不烦热，<a id="a-D8"></a>终身行梵行。</p>
  <p id="aD9">“阿难，<a id="a-DA"></a>我本为汝说四圣种。<a id="a-DB"></a>比丘、<a id="a-DC"></a>比丘尼者，<a id="a-DD"></a>得粗素衣而知止足，<a id="a-DE"></a>非为衣故求满其意。<a id="a-DF"></a>若未得衣，<a id="a-DG"></a>不忧悒，<a id="a-DH"></a>不啼泣，<a id="a-DI"></a>不搥胸，<a id="a-DJ"></a>不痴惑；<a id="a-DK"></a>若得衣者，<a id="a-DL"></a>不染不著，<a id="a-DM"></a>不欲不贪，<a id="a-DN"></a>不触不计，<a id="a-DO"></a>见灾患知出要而用衣。<a id="a-DP"></a>如此事利不懈怠而正知者，<a id="a-DQ"></a>是谓比丘、<a id="a-DR"></a>比丘尼正住旧圣种。<a id="a-DS"></a>如是食、<a id="a-DT"></a>住处，<a id="a-DU"></a>欲断乐断，<a id="a-DV"></a>欲修乐修，<a id="a-DW"></a>彼因欲断乐断、<a id="a-DX"></a>欲修乐修故，<a id="a-DY"></a>不自贵、<a id="a-DZ"></a>不贱他。<a id="a-Da"></a>如此事利不懈怠而正知者，<a id="a-Db"></a>是谓比丘、<a id="a-Dc"></a>比丘尼正住旧圣种。<a id="a-Dd"></a>阿难，<a id="a-De"></a>此四圣种，<a id="a-Df"></a>汝当为诸年少比丘说以教彼。<a id="a-Dg"></a>若为诸年少比丘说教此四圣种者，<a id="a-Dh"></a>彼便得安隐，<a id="a-Di"></a>得力得乐，<a id="a-Dj"></a>身心不烦热，<a id="a-Dk"></a>终身行梵行。</p>
  <p id="aDl">“阿难，<a id="a-Dm"></a>我本为汝说四沙门果，<a id="a-Dn"></a>须陀洹、<a id="a-Do"></a>斯陀含、<a id="a-Dp"></a>阿那含、<a id="a-Dq"></a>最上阿罗诃果。<a id="a-Dr"></a>阿难，<a id="a-Ds"></a>此四沙门果，<a id="a-Dt"></a>汝当为诸年少比丘说以教彼。<a id="a-Du"></a>若为诸年少比丘说教此四沙门果者，<a id="a-Dv"></a>彼便得安隐，<a id="a-Dw"></a>得力得乐，<a id="a-Dx"></a>身心不烦热，<a id="a-Dy"></a>终身行梵行。</p>
  <p id="aDz">“阿难，<a id="a-E0"></a>我本为汝说五熟解脱想，<a id="a-E1"></a>无常想、<a id="a-E2"></a>无常苦想、<a id="a-E3"></a>苦无我想、<a id="a-E4"></a>不净恶露想、<a id="a-E5"></a>一切世间不可乐想。<a id="a-E6"></a>阿难，<a id="a-E7"></a>此五熟解脱想，<a id="a-E8"></a>汝当为诸年少比丘说以教彼。<a id="a-E9"></a>若为诸年少比丘说教此五熟解脱想者，<a id="a-EA"></a>彼便得安隐，<a id="a-EB"></a>得力得乐，<a id="a-EC"></a>身必不烦热，<a id="a-ED"></a>终身行梵行。</p>
  <p id="aEE">“阿难，<a id="a-EF"></a>我本为汝说五解脱处。<a id="a-EG"></a>若比丘、<a id="a-EH"></a>比丘尼因此故，<a id="a-EI"></a>未解脱心得解脱，<a id="a-EJ"></a>未尽诸漏得尽无余，<a id="a-EK"></a>未得无上涅槃得无上涅槃。<a id="a-EL"></a>云何为五？<a id="a-EM"></a>阿难，<a id="a-EN"></a>世尊为比丘、<a id="a-EO"></a>比丘尼说法，<a id="a-EP"></a>诸智梵行者亦为比丘、<a id="a-EQ"></a>比丘尼说法。<a id="a-ER"></a>阿难，<a id="a-ES"></a>若世尊为比丘、<a id="a-ET"></a>比丘尼说法，<a id="a-EU"></a>诸智梵行者亦为比丘、<a id="a-EV"></a>比丘尼说法；<a id="a-EW"></a>彼闻法已，<a id="a-EX"></a>便知法解义；<a id="a-EY"></a>彼因知法解义故，<a id="a-EZ"></a>便得欢悦；<a id="a-Ea"></a>因欢悦故，<a id="a-Eb"></a>便得欢喜；<a id="a-Ec"></a>因欢喜故，<a id="a-Ed"></a>便得止身；<a id="a-Ee"></a>因止身故，<a id="a-Ef"></a>便得觉乐；<a id="a-Eg"></a>因觉乐故，<a id="a-Eh"></a>便得心定。<a id="a-Ei"></a>阿难，<a id="a-Ej"></a>比丘、<a id="a-Ek"></a>比丘尼因心定故，<a id="a-El"></a>便得见如实、<a id="a-Em"></a>知如真；<a id="a-En"></a>因见如实、<a id="a-Eo"></a>知如真故，<a id="a-Ep"></a>便得厌；<a id="a-Eq"></a>因厌故，<a id="a-Er"></a>便得无欲；<a id="a-Es"></a>因无欲故，<a id="a-Et"></a>便得解脱；<a id="a-Eu"></a>因解脱故，<a id="a-Ev"></a>便得知解脱：<a id="a-Ew"></a>生已尽，<a id="a-Ex"></a>梵行已立，<a id="a-Ey"></a>所作已办，<a id="a-Ez"></a>不更受有，<a id="a-F0"></a>知如真。<a id="a-F1"></a>阿难，<a id="a-F2"></a>是谓第一解脱处。<a id="a-F3"></a>因此故，<a id="a-F4"></a>比丘、<a id="a-F5"></a>比丘尼未解脱心得解脱，<a id="a-F6"></a>未尽诸漏得尽无余，<a id="a-F7"></a>未得无上涅槃得无上涅槃。</p>
  <p id="aF8">“复次，<a id="a-F9"></a>阿难，<a id="a-FA"></a>世尊不为比丘、<a id="a-FB"></a>比丘尼说法，<a id="a-FC"></a>诸智梵行者亦不为比丘、<a id="a-FD"></a>比丘尼说法，<a id="a-FE"></a>但如本所闻、<a id="a-FF"></a>所诵习法而广读之。<a id="a-FG"></a>若不广读本所闻、<a id="a-FH"></a>所诵习法者，<a id="a-FI"></a>但随本所闻、<a id="a-FJ"></a>所诵习法为他广说；<a id="a-FK"></a>若不为他广说本所闻、<a id="a-FL"></a>所诵习法者，<a id="a-FM"></a>但随本所闻、<a id="a-FN"></a>所诵习法心思惟分别；<a id="a-FO"></a>若心不思惟分别本所闻、<a id="a-FP"></a>所诵习法者，<a id="a-FQ"></a>但善受持诸三昧相。<a id="a-FR"></a>阿难，<a id="a-FS"></a>若比丘、<a id="a-FT"></a>比丘尼善受持诸三昧相者，<a id="a-FU"></a>便知法解义；<a id="a-FV"></a>彼因知法解义故，<a id="a-FW"></a>便得欢悦；<a id="a-FX"></a>因欢悦故，<a id="a-FY"></a>便得欢喜；<a id="a-FZ"></a>因欢喜故，<a id="a-Fa"></a>便得止身；<a id="a-Fb"></a>因止身故，<a id="a-Fc"></a>便得觉乐；<a id="a-Fd"></a>因觉乐故，<a id="a-Fe"></a>便得心定。<a id="a-Ff"></a>阿难，<a id="a-Fg"></a>比丘、<a id="a-Fh"></a>比丘尼因心定故，<a id="a-Fi"></a>便得见如实、<a id="a-Fj"></a>知如真；<a id="a-Fk"></a>因见如实、<a id="a-Fl"></a>知如真故，<a id="a-Fm"></a>便得厌；<a id="a-Fn"></a>因厌故，<a id="a-Fo"></a>便得无欲；<a id="a-Fp"></a>因无欲故，<a id="a-Fq"></a>便得解脱；<a id="a-Fr"></a>因解脱故，<a id="a-Fs"></a>便得知解脱：<a id="a-Ft"></a>生已尽，<a id="a-Fu"></a>梵行已立，<a id="a-Fv"></a>所作已办，<a id="a-Fw"></a>不更受有，<a id="a-Fx"></a>知如真。<a id="a-Fy"></a>阿难，<a id="a-Fz"></a>是谓第五解脱处。<a id="a-G0"></a>因此故，<a id="a-G1"></a>比丘、<a id="a-G2"></a>比丘尼未解脱心得解脱，<a id="a-G3"></a>未尽诸漏得尽无余，<a id="a-G4"></a>未得无上涅槃得无上涅槃。</p>
  <p id="aG5">“阿难，<a id="a-G6"></a>此五解脱处，<a id="a-G7"></a>汝当为诸年少比丘说以教彼。<a id="a-G8"></a>若为诸年少比丘说教此五解脱处者，<a id="a-G9"></a>彼便得安稳，<a id="a-GA"></a>得力得乐，<a id="a-GB"></a>身心不烦热，<a id="a-GC"></a>终身行梵行。</p>
  <p id="aGD">“阿难，<a id="a-GE"></a>我本为汝说五根，<a id="a-GF"></a>信根，<a id="a-GG"></a>精进、<a id="a-GH"></a>念、<a id="a-GI"></a>定、<a id="a-GJ"></a>慧根。<a id="a-GK"></a>阿难，<a id="a-GL"></a>此五根，<a id="a-GM"></a>汝当为诸年少比丘说以教彼。<a id="a-GN"></a>若为诸年少比丘说教此五根者，<a id="a-GO"></a>彼便得安隐，<a id="a-GP"></a>得力得乐，<a id="a-GQ"></a>身心不烦热，<a id="a-GR"></a>终身行梵行。</p>
  <p id="aGS">“阿难，<a id="a-GT"></a>我本为汝说五力，<a id="a-GU"></a>信力，<a id="a-GV"></a>精进、<a id="a-GW"></a>念、<a id="a-GX"></a>定、<a id="a-GY"></a>慧力。<a id="a-GZ"></a>阿难，<a id="a-Ga"></a>此五力，<a id="a-Gb"></a>汝当为诸年少比丘说以教彼。<a id="a-Gc"></a>若为诸年少比丘说教此五力者，<a id="a-Gd"></a>彼便得安隐，<a id="a-Ge"></a>得力得乐，<a id="a-Gf"></a>身心不烦热，<a id="a-Gg"></a>终身行梵行。</p>
  <p id="aGh">“阿难，<a id="a-Gi"></a>我本为汝说五出要界。<a id="a-Gj"></a>云何为五？<a id="a-Gk"></a>阿难，<a id="a-Gl"></a>多闻圣弟子极重善观欲，<a id="a-Gm"></a>彼因极重善观欲故，<a id="a-Gn"></a>心便不向欲，<a id="a-Go"></a>不乐欲，<a id="a-Gp"></a>不近欲，<a id="a-Gq"></a>不信解欲。<a id="a-Gr"></a>若欲心生，<a id="a-Gs"></a>即时融消燋缩，<a id="a-Gt"></a>转还不得舒张，<a id="a-Gu"></a>舍离不住欲，<a id="a-Gv"></a>秽恶厌患欲。<a id="a-Gw"></a>阿难，<a id="a-Gx"></a>犹如鸡毛及筋，<a id="a-Gy"></a>持著火中，<a id="a-Gz"></a>即时融消燋缩，<a id="a-H0"></a>转还不得舒张。<a id="a-H1"></a>阿难，<a id="a-H2"></a>多闻圣弟子亦复如是极重善观欲，<a id="a-H3"></a>彼因极重善观欲故，<a id="a-H4"></a>心便不向欲，<a id="a-H5"></a>不乐欲，<a id="a-H6"></a>不近欲，<a id="a-H7"></a>不信解欲。<a id="a-H8"></a>若欲心生，<a id="a-H9"></a>即时融消燋缩，<a id="a-HA"></a>转还不得舒张，<a id="a-HB"></a>舍离不住欲，<a id="a-HC"></a>秽恶厌患欲。<a id="a-HD"></a>观无欲，<a id="a-HE"></a>心向无欲，<a id="a-HF"></a>乐无欲，<a id="a-HG"></a>近无欲，<a id="a-HH"></a>信解无欲。<a id="a-HI"></a>心无碍，<a id="a-HJ"></a>心无浊，<a id="a-HK"></a>心得乐，<a id="a-HL"></a>能致乐，<a id="a-HM"></a>远离一切欲及因欲生诸漏烦热忧戚，<a id="a-HN"></a>解彼脱彼，<a id="a-HO"></a>复解脱彼，<a id="a-HP"></a>彼不复受此觉，<a id="a-HQ"></a>谓觉因欲生，<a id="a-HR"></a>如是欲出要。<a id="a-HS"></a>阿难，<a id="a-HT"></a>是谓第一出要界。</p>
  <p id="aHU">“复次，<a id="a-HV"></a>阿难，<a id="a-HW"></a>多闻圣弟子极重善观恚，<a id="a-HX"></a>彼因极重善观恚故，<a id="a-HY"></a>心便不向恚，<a id="a-HZ"></a>不乐恚，<a id="a-Ha"></a>不近恚，<a id="a-Hb"></a>不信解恚。<a id="a-Hc"></a>若恚心生，<a id="a-Hd"></a>即时融消燋缩，<a id="a-He"></a>转还不得舒张，<a id="a-Hf"></a>舍离不住恚，<a id="a-Hg"></a>秽恶厌患恚。<a id="a-Hh"></a>阿难，<a id="a-Hi"></a>犹如鸡毛及筋，<a id="a-Hj"></a>持著火中，<a id="a-Hk"></a>即时融消燋缩，<a id="a-Hl"></a>转还不得舒张。<a id="a-Hm"></a>阿难，<a id="a-Hn"></a>多闻圣弟子亦复如是极重善观恚，<a id="a-Ho"></a>彼因极重善观恚故，<a id="a-Hp"></a>心便不向恚，<a id="a-Hq"></a>不乐恚，<a id="a-Hr"></a>不近恚，<a id="a-Hs"></a>不信解恚。<a id="a-Ht"></a>若恚心生，<a id="a-Hu"></a>即时融消燋缩，<a id="a-Hv"></a>转还不得舒张，<a id="a-Hw"></a>舍离不住恚，<a id="a-Hx"></a>秽恶厌患恚。<a id="a-Hy"></a>观无恚，<a id="a-Hz"></a>心向无恚，<a id="a-I0"></a>乐无恚，<a id="a-I1"></a>近无恚，<a id="a-I2"></a>信解无恚。<a id="a-I3"></a>心无碍，<a id="a-I4"></a>心无浊，<a id="a-I5"></a>心得乐，<a id="a-I6"></a>能致乐，<a id="a-I7"></a>远离一切恚，<a id="a-I8"></a>及因恚生诸漏烦热忧戚，<a id="a-I9"></a>解彼脱彼，<a id="a-IA"></a>复解脱彼，<a id="a-IB"></a>彼不复受此觉，<a id="a-IC"></a>谓觉因恚生，<a id="a-ID"></a>如是恚出要。<a id="a-IE"></a>阿难，<a id="a-IF"></a>是谓第二出要界。</p>
  <p id="aIG">“复次，<a id="a-IH"></a>阿难，<a id="a-II"></a>多闻圣弟子极重善观害，<a id="a-IJ"></a>彼因极重善观害故，<a id="a-IK"></a>心便不向害，<a id="a-IL"></a>不乐害，<a id="a-IM"></a>不近害，<a id="a-IN"></a>不信解害。<a id="a-IO"></a>若害心生，<a id="a-IP"></a>即时融消燋缩，<a id="a-IQ"></a>转还不得舒张，<a id="a-IR"></a>舍离不住害，<a id="a-IS"></a>秽恶厌患害。<a id="a-IT"></a>阿难，<a id="a-IU"></a>犹如鸡毛及筋，<a id="a-IV"></a>持著火中，<a id="a-IW"></a>即时融消燋缩，<a id="a-IX"></a>转还不得舒张。<a id="a-IY"></a>阿难，<a id="a-IZ"></a>多闻圣弟子亦复如是极重善观害，<a id="a-Ia"></a>彼因极重善观害故，<a id="a-Ib"></a>心便不向害，<a id="a-Ic"></a>不乐害，<a id="a-Id"></a>不近害，<a id="a-Ie"></a>不信解害。<a id="a-If"></a>若害心生，<a id="a-Ig"></a>即时融消燋缩，<a id="a-Ih"></a>转还不得舒张，<a id="a-Ii"></a>舍离不住害，<a id="a-Ij"></a>秽恶厌患害。<a id="a-Ik"></a>观无害，<a id="a-Il"></a>心向无害，<a id="a-Im"></a>乐无害，<a id="a-In"></a>近无害，<a id="a-Io"></a>信解无害。<a id="a-Ip"></a>心无碍，<a id="a-Iq"></a>心无浊，<a id="a-Ir"></a>心得乐，<a id="a-Is"></a>能致乐，<a id="a-It"></a>远离一切害及因害生诸漏烦热忧戚，<a id="a-Iu"></a>解彼脱彼，<a id="a-Iv"></a>复解脱彼，<a id="a-Iw"></a>彼不复受此觉，<a id="a-Ix"></a>谓觉因害生，<a id="a-Iy"></a>如是害出要。<a id="a-Iz"></a>阿难，<a id="a-J0"></a>是谓第三出要界。</p>
  <p id="aJ1">“复次，<a id="a-J2"></a>阿难，<a id="a-J3"></a>多闻圣弟子极重善观色，<a id="a-J4"></a>彼因极重善观色故，<a id="a-J5"></a>心便不向色，<a id="a-J6"></a>不乐色，<a id="a-J7"></a>不近色，<a id="a-J8"></a>不信解色。<a id="a-J9"></a>若色心生，<a id="a-JA"></a>即时融消燋缩，<a id="a-JB"></a>转还不得舒张，<a id="a-JC"></a>舍离不住色，<a id="a-JD"></a>秽恶厌患色。<a id="a-JE"></a>阿难，<a id="a-JF"></a>犹如鸡毛及筋，<a id="a-JG"></a>持著火中，<a id="a-JH"></a>即时融消燋缩，<a id="a-JI"></a>转还不得舒张。<a id="a-JJ"></a>阿难，<a id="a-JK"></a>多闻圣弟子亦复如是极重善观色，<a id="a-JL"></a>彼因极重善观色故，<a id="a-JM"></a>心便不向色，<a id="a-JN"></a>不乐色，<a id="a-JO"></a>不近色，<a id="a-JP"></a>不信解色。<a id="a-JQ"></a>若色心生，<a id="a-JR"></a>即时融消燋缩，<a id="a-JS"></a>转还不得舒张，<a id="a-JT"></a>舍离不住色，<a id="a-JU"></a>秽恶厌患色。<a id="a-JV"></a>观无色，<a id="a-JW"></a>心向无色，<a id="a-JX"></a>乐无色，<a id="a-JY"></a>近无色，<a id="a-JZ"></a>信解无色。<a id="a-Ja"></a>心无碍，<a id="a-Jb"></a>心无浊，<a id="a-Jc"></a>心得乐，<a id="a-Jd"></a>能致乐，<a id="a-Je"></a>远离一切色及因色生诸漏烦热忧戚，<a id="a-Jf"></a>解彼脱彼，<a id="a-Jg"></a>复解彼脱，<a id="a-Jh"></a>彼不复受此觉，<a id="a-Ji"></a>谓觉因色生，<a id="a-Jj"></a>如是色出要。<a id="a-Jk"></a>阿难，<a id="a-Jl"></a>是谓第四出要界。</p>
  <p id="aJm">“复次，<a id="a-Jn"></a>阿难，<a id="a-Jo"></a>多闻圣弟子极重善观己身，<a id="a-Jp"></a>彼因极重善观己身故，<a id="a-Jq"></a>心便不向己身，<a id="a-Jr"></a>不乐己身，<a id="a-Js"></a>不近己身，<a id="a-Jt"></a>不信解己身。<a id="a-Ju"></a>若己身心生，<a id="a-Jv"></a>即时融消燋缩，<a id="a-Jw"></a>转还不得舒张，<a id="a-Jx"></a>舍离不住己身，<a id="a-Jy"></a>秽恶厌患己身。<a id="a-Jz"></a>阿难，<a id="a-K0"></a>犹如鸡毛及筋，<a id="a-K1"></a>持著火中，<a id="a-K2"></a>即时融消燋缩，<a id="a-K3"></a>转还不得舒张。<a id="a-K4"></a>阿难，<a id="a-K5"></a>多闻圣弟子亦复如是极重善观己身，<a id="a-K6"></a>彼因极重善观己身故，<a id="a-K7"></a>心便不向己身，<a id="a-K8"></a>不乐己身，<a id="a-K9"></a>不近己身，<a id="a-KA"></a>不信解己身。<a id="a-KB"></a>若己身心生，<a id="a-KC"></a>即时融消燋缩，<a id="a-KD"></a>转还不得舒张，<a id="a-KE"></a>舍离不住己身，<a id="a-KF"></a>秽恶厌患己身。<a id="a-KG"></a>观无己身，<a id="a-KH"></a>心向无己身，<a id="a-KI"></a>乐无己身，<a id="a-KJ"></a>近无己身，<a id="a-KK"></a>信解无己身。<a id="a-KL"></a>心无碍，<a id="a-KM"></a>心无浊，<a id="a-KN"></a>心得乐，<a id="a-KO"></a>能致乐，<a id="a-KP"></a>远离一切己身及因己身生诸漏烦热忧戚，<a id="a-KQ"></a>解彼脱彼，<a id="a-KR"></a>复解脱彼，<a id="a-KS"></a>彼不复受此觉，<a id="a-KT"></a>调觉因己身生，<a id="a-KU"></a>如是己身出要。<a id="a-KV"></a>阿难，<a id="a-KW"></a>是谓第五出要界。</p>
  <p id="aKX">“阿难，<a id="a-KY"></a>此五出要界，<a id="a-KZ"></a>汝当为诸年少比丘说以教彼。<a id="a-Ka"></a>若为诸年少比丘说教此五出要界者，<a id="a-Kb"></a>彼便得安隐，<a id="a-Kc"></a>得力得乐，<a id="a-Kd"></a>身心不烦热，<a id="a-Ke"></a>终身行梵行。</p>
  <p id="aKf">“阿难，<a id="a-Kg"></a>我本为汝说七财，<a id="a-Kh"></a>信财，<a id="a-Ki"></a>戒、<a id="a-Kj"></a>惭、<a id="a-Kk"></a>愧、<a id="a-Kl"></a>闻、<a id="a-Km"></a>施、<a id="a-Kn"></a>慧财。<a id="a-Ko"></a>阿难，<a id="a-Kp"></a>此七财，<a id="a-Kq"></a>汝当为诸年少比丘说以教彼。<a id="a-Kr"></a>若为诸年少比丘说教此七财者，<a id="a-Ks"></a>彼便得安隐，<a id="a-Kt"></a>得力得乐，<a id="a-Ku"></a>身心不烦热，<a id="a-Kv"></a>终身行梵行。</p>
  <p id="aKw">“阿难，<a id="a-Kx"></a>我本为汝说七力，<a id="a-Ky"></a>信力，<a id="a-Kz"></a>精进、<a id="a-L0"></a>惭、<a id="a-L1"></a>愧、<a id="a-L2"></a>念、<a id="a-L3"></a>定、<a id="a-L4"></a>慧力。<a id="a-L5"></a>阿难，<a id="a-L6"></a>此七力，<a id="a-L7"></a>汝当为诸年少比丘说以教彼。<a id="a-L8"></a>若为诸年少比丘说教此七力者，<a id="a-L9"></a>彼便得安隐，<a id="a-LA"></a>得力得乐，<a id="a-LB"></a>身心不烦热，<a id="a-LC"></a>终身行梵行。</p>
  <p id="aLD">“阿难，<a id="a-LE"></a>我本为汝说七觉支，<a id="a-LF"></a>念觉支，<a id="a-LG"></a>择法、<a id="a-LH"></a>精进、<a id="a-LI"></a>喜、<a id="a-LJ"></a>息、<a id="a-LK"></a>定、<a id="a-LL"></a>舍觉支。<a id="a-LM"></a>阿难，<a id="a-LN"></a>此七觉支，<a id="a-LO"></a>汝当为诸年少比丘说以教彼。<a id="a-LP"></a>若为诸年少比丘说教此七觉支者，<a id="a-LQ"></a>彼便得安隐，<a id="a-LR"></a>得力得乐，<a id="a-LS"></a>身心不烦热，<a id="a-LT"></a>终身行梵行。</p>
  <p id="aLU">“阿难，<a id="a-LV"></a>我本为汝说八支圣道，<a id="a-LW"></a>正见、<a id="a-LX"></a>正志、<a id="a-LY"></a>正语、<a id="a-LZ"></a>正业、<a id="a-La"></a>正命、<a id="a-Lb"></a>正方便、<a id="a-Lc"></a>正念、<a id="a-Ld"></a>正定，<a id="a-Le"></a>是谓为八。<a id="a-Lf"></a>阿难，<a id="a-Lg"></a>此八支圣道，<a id="a-Lh"></a>汝当为诸年少比丘说以教彼。<a id="a-Li"></a>若为诸年少比丘说教此八支圣道者，<a id="a-Lj"></a>彼便得安隐，<a id="a-Lk"></a>得力得乐，<a id="a-Ll"></a>身心不烦热，<a id="a-Lm"></a>终身行梵行。<a id="a-Ln"></a>”</p>
  <p id="aLo">于是，<a id="a-Lp"></a>尊者阿难叉手向佛，<a id="a-Lq"></a>白曰：<a id="a-Lr"></a>“世尊，<a id="a-Ls"></a>甚奇！<a id="a-Lt"></a>甚特！<a id="a-Lu"></a>世尊为诸年少比丘说处及教处。<a id="a-Lv"></a>”</p>
  <p id="aLw">世尊告曰：<a id="a-Lx"></a>“阿难，<a id="a-Ly"></a>如是，<a id="a-Lz"></a>如是，<a id="a-M0"></a>甚奇！<a id="a-M1"></a>甚特！<a id="a-M2"></a>我为诸年少比丘说处及教处。<a id="a-M3"></a>阿难，<a id="a-M4"></a>若汝从如来复问顶法及顶法退者，<a id="a-M5"></a>汝便于如来极信欢喜。<a id="a-M6"></a>”</p>
  <p id="aM7">于是，<a id="a-M8"></a>尊者阿难叉手向佛，<a id="a-M9"></a>白曰：<a id="a-MA"></a>“世尊，<a id="a-MB"></a>今正是时。<a id="a-MC"></a>善逝，<a id="a-MD"></a>今正是时。<a id="a-ME"></a>若世尊为诸年少比丘说顶法及顶法退说及教者，<a id="a-MF"></a>我及诸年少比丘从世尊闻已，<a id="a-MG"></a>当善受持。<a id="a-MH"></a>”</p>
  <p id="aMI">世尊告曰：<a id="a-MJ"></a>“阿难，<a id="a-MK"></a>汝等谛听！<a id="a-ML"></a>善思念之，<a id="a-MM"></a>我当为汝及诸年少比丘说顶法及顶法退。<a id="a-MN"></a>”尊者阿难等受教而听。</p>
  <p id="aMO">世尊告曰：<a id="a-MP"></a>“阿难，<a id="a-MQ"></a>多闻圣弟子真实因心，<a id="a-MR"></a>思念称量，<a id="a-MS"></a>善观分别无常、<a id="a-MT"></a>苦、<a id="a-MU"></a>空、<a id="a-MV"></a>非我。<a id="a-MW"></a>彼如是思念，<a id="a-MX"></a>如是称量，<a id="a-MY"></a>如是善观分别，<a id="a-MZ"></a>便生忍、<a id="a-Ma"></a>生乐、<a id="a-Mb"></a>生欲，<a id="a-Mc"></a>欲闻、<a id="a-Md"></a>欲念、<a id="a-Me"></a>欲观，<a id="a-Mf"></a>阿难，<a id="a-Mg"></a>是谓顶法。<a id="a-Mh"></a>阿难，<a id="a-Mi"></a>若得此顶法复失衰退，<a id="a-Mj"></a>不修守护，<a id="a-Mk"></a>不习精勤，<a id="a-Ml"></a>阿难，<a id="a-Mm"></a>是谓顶法退。<a id="a-Mn"></a>如是内外识、<a id="a-Mo"></a>更乐、<a id="a-Mp"></a>觉、<a id="a-Mq"></a>想、<a id="a-Mr"></a>思、<a id="a-Ms"></a>爱、<a id="a-Mt"></a>界，<a id="a-Mu"></a>因缘起。<a id="a-Mv"></a>阿难，<a id="a-Mw"></a>多闻圣弟子此因缘起及因缘起法，<a id="a-Mx"></a>思念称量，<a id="a-My"></a>善观分别无常、<a id="a-Mz"></a>苦、<a id="a-N0"></a>空、<a id="a-N1"></a>非我。<a id="a-N2"></a>彼如是思念，<a id="a-N3"></a>如是称量，<a id="a-N4"></a>如是善观分别，<a id="a-N5"></a>便生忍、<a id="a-N6"></a>生乐、<a id="a-N7"></a>生欲，<a id="a-N8"></a>欲闻、<a id="a-N9"></a>欲念、<a id="a-NA"></a>欲观，<a id="a-NB"></a>阿难，<a id="a-NC"></a>是谓顶法。<a id="a-ND"></a>阿难，<a id="a-NE"></a>若得此顶法复失衰退，<a id="a-NF"></a>不修守护，<a id="a-NG"></a>不习精勤，<a id="a-NH"></a>阿难，<a id="a-NI"></a>是谓顶法退。<a id="a-NJ"></a>阿难，<a id="a-NK"></a>此顶法及顶法退，<a id="a-NL"></a>汝当为诸年少比丘说以教彼。<a id="a-NM"></a>若为诸年少比丘说教此顶法及顶法退者，<a id="a-NN"></a>彼便得安隐，<a id="a-NO"></a>得力得乐，<a id="a-NP"></a>身心不烦热，<a id="a-NQ"></a>终身行梵行。</p>
  <p id="aNR">“阿难，<a id="a-NS"></a>我为汝等说处及教处、<a id="a-NT"></a>顶法及顶法退。<a id="a-NU"></a>如尊师所为弟子起大慈哀，<a id="a-NV"></a>怜念愍伤，<a id="a-NW"></a>求义及饶益，<a id="a-NX"></a>求安隐快乐者，<a id="a-NY"></a>我今已作。<a id="a-NZ"></a>汝等当复自作，<a id="a-Na"></a>至无事处、<a id="a-Nb"></a>山林树下、<a id="a-Nc"></a>空安静处宴坐思惟，<a id="a-Nd"></a>勿得放逸！<a id="a-Ne"></a>勤加精进，<a id="a-Nf"></a>莫令后悔！<a id="a-Ng"></a>此是我之教敕，<a id="a-Nh"></a>是我训诲。<a id="a-Ni"></a>”</p>
  <p id="aNj">佛说如是，<a id="a-Nk"></a>尊者阿难及诸年少比丘闻佛所说，<a id="a-Nl"></a>欢喜奉行。</p>
  <p id="aNm">阴、<a id="a-Nn"></a>内、<a id="a-No"></a>外、<a id="a-Np"></a>识、<a id="a-Nq"></a>更，<a id="a-Nr"></a>觉、<a id="a-Ns"></a>想、<a id="a-Nt"></a>思、<a id="a-Nu"></a>爱、<a id="a-Nv"></a>界，</p>
  <p id="aNw">因缘、<a id="a-Nx"></a>念、<a id="a-Ny"></a>正断，<a id="a-Nz"></a>如意、<a id="a-O0"></a>禅、<a id="a-O1"></a>谛、<a id="a-O2"></a>想，</p>
  <p id="aO3">无量、<a id="a-O4"></a>无色、<a id="a-O5"></a>种，<a id="a-O6"></a>沙门果、<a id="a-O7"></a>解脱，</p>
  <p id="aO8">处、<a id="a-O9"></a>根、<a id="a-OA"></a>力、<a id="a-OB"></a>出要，<a id="a-OC"></a>财、<a id="a-OD"></a>力、<a id="a-OE"></a>觉、<a id="a-OF"></a>道、<a id="a-OG"></a>顶。</p>
  <p id="aOH">长寿王品第七竟。</p>
 </body>
</html>