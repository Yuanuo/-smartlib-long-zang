<!doctype html>
<html id="z3IBU9OXR" data-ver="2172">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五十四</h1>
  <h2 id="a2">大品阿梨吒经第九</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>阿梨吒比丘本伽陀婆利，<a id="a-9"></a>生如是恶见：<a id="a-A"></a>“我知世尊如是说法，<a id="a-B"></a>行欲者无障碍。<a id="a-C"></a>”诸比丘闻已，<a id="a-D"></a>往至阿梨吒比丘所，<a id="a-E"></a>问曰：<a id="a-F"></a>“阿梨吒，<a id="a-G"></a>汝实如是说：<a id="a-H"></a>‘我知世尊如是说法，<a id="a-I"></a>行欲者无障碍’耶？<a id="a-J"></a>”</p>
  <p id="aK">时，<a id="a-L"></a>阿梨吒答曰：<a id="a-M"></a>“诸贤，<a id="a-N"></a>我实知世尊如是说法，<a id="a-O"></a>行欲者无障碍。<a id="a-P"></a>”</p>
  <p id="aQ">诸比丘诃阿梨吒曰：<a id="a-R"></a>“汝莫作是说！<a id="a-S"></a>莫诬谤世尊！<a id="a-T"></a>诬谤世尊者不善，<a id="a-U"></a>世尊亦不如是说。<a id="a-V"></a>阿梨吒，<a id="a-W"></a>欲有障碍，<a id="a-X"></a>世尊无量方便说欲有障碍。<a id="a-Y"></a>阿梨吒，<a id="a-Z"></a>汝可速舍此恶见也。<a id="a-a"></a>”</p>
  <p id="ab">阿梨吒比丘为诸比丘所诃已，<a id="a-c"></a>如此恶见其强力执，<a id="a-d"></a>而一向说：<a id="a-e"></a>“此是真实，<a id="a-f"></a>余者虚妄。<a id="a-g"></a>”如是再三。</p>
  <p id="ah">众多比丘不能令阿梨吒比丘舍此恶见，<a id="a-i"></a>从座起去，<a id="a-j"></a>往诣佛所，<a id="a-k"></a>稽首佛足，<a id="a-l"></a>却坐一面，<a id="a-m"></a>白曰：<a id="a-n"></a>“世尊，<a id="a-o"></a>阿梨吒比丘生如是恶见：<a id="a-p"></a>‘我知世尊如是说法，<a id="a-q"></a>行欲者无障碍。<a id="a-r"></a>’世尊，<a id="a-s"></a>我等闻已，<a id="a-t"></a>往诣阿梨吒比丘所，<a id="a-u"></a>问曰：<a id="a-v"></a>‘阿梨吒，<a id="a-w"></a>汝实如是说：<a id="a-x"></a>“我知世尊如是说法，<a id="a-y"></a>行欲者无障碍”耶？<a id="a-z"></a>’阿梨吒比丘答我等曰：<a id="a-10"></a>‘诸贤，<a id="a-11"></a>我实知世尊如是说法，<a id="a-12"></a>行欲者无障碍。<a id="a-13"></a>’世尊，<a id="a-14"></a>我等诃曰：<a id="a-15"></a>‘阿梨吒，<a id="a-16"></a>汝莫作是说！<a id="a-17"></a>莫诬谤世尊！<a id="a-18"></a>诬谤世尊者不善，<a id="a-19"></a>世尊亦不如是说。<a id="a-1A"></a>阿梨吒，<a id="a-1B"></a>欲有障碍，<a id="a-1C"></a>世尊无量方便说欲有障碍。<a id="a-1D"></a>阿梨吒，<a id="a-1E"></a>汝可速舍此恶见。<a id="a-1F"></a>’我等诃已，<a id="a-1G"></a>如此恶见其强力执，<a id="a-1H"></a>而一向说：<a id="a-1I"></a>‘此是真实，<a id="a-1J"></a>余者虚妄。<a id="a-1K"></a>’如是再三。<a id="a-1L"></a>世尊，<a id="a-1M"></a>如我等不能令阿梨吒比丘舍此恶见，<a id="a-1N"></a>从座起去。<a id="a-1O"></a>”</p>
  <p id="a1P">世尊闻已，<a id="a-1Q"></a>告一比丘：<a id="a-1R"></a>“汝往阿梨吒比丘所，<a id="a-1S"></a>作如是语：<a id="a-1T"></a>‘世尊呼汝。<a id="a-1U"></a>’”</p>
  <p id="a1V">于是，<a id="a-1W"></a>一比丘受世尊教，<a id="a-1X"></a>即从座起，<a id="a-1Y"></a>稽首佛足，<a id="a-1Z"></a>绕三匝而去，<a id="a-1a"></a>至阿梨吒比丘所，<a id="a-1b"></a>即语彼曰：<a id="a-1c"></a>“世尊呼汝。<a id="a-1d"></a>”阿梨吒比丘即诣佛所，<a id="a-1e"></a>稽首佛足，<a id="a-1f"></a>却坐一面。</p>
  <p id="a1g">世尊问曰：<a id="a-1h"></a>“阿梨吒，<a id="a-1i"></a>实如是说：<a id="a-1j"></a>‘我知世尊如是说法，<a id="a-1k"></a>行欲者无障碍’耶？<a id="a-1l"></a>”</p>
  <p id="a1m">阿梨吒答曰：<a id="a-1n"></a>“世尊，<a id="a-1o"></a>我实知世尊如是说法，<a id="a-1p"></a>行欲者无障碍。<a id="a-1q"></a>”</p>
  <p id="a1r">世尊诃曰：<a id="a-1s"></a>“阿梨吒，<a id="a-1t"></a>汝云何知我如是说法？<a id="a-1u"></a>汝从何口闻我如是说法？<a id="a-1v"></a>汝愚痴人！<a id="a-1w"></a>我不一向说，<a id="a-1x"></a>汝一向说耶？<a id="a-1y"></a>汝愚痴人！<a id="a-1z"></a>闻诸比丘共诃，<a id="a-20"></a>汝时应如法答。<a id="a-21"></a>我今当问诸比丘也。<a id="a-22"></a>”</p>
  <p id="a23">于是，<a id="a-24"></a>世尊问诸比丘：<a id="a-25"></a>“汝等亦如是知我如是说法，<a id="a-26"></a>行欲者无障碍耶？<a id="a-27"></a>”</p>
  <p id="a28">时，<a id="a-29"></a>诸比丘答曰：<a id="a-2A"></a>“不也。<a id="a-2B"></a>”</p>
  <p id="a2C">世尊问曰：<a id="a-2D"></a>“汝等云何知我说法？<a id="a-2E"></a>”</p>
  <p id="a2F">诸比丘答曰：<a id="a-2G"></a>“我等知世尊如是说法：<a id="a-2H"></a>欲有障碍，<a id="a-2I"></a>世尊说欲有障碍也；<a id="a-2J"></a>欲如骨锁，<a id="a-2K"></a>世尊说欲如骨锁也；<a id="a-2L"></a>欲如肉脔，<a id="a-2M"></a>世尊说欲如肉脔也；<a id="a-2N"></a>欲如把炬，<a id="a-2O"></a>世尊说欲如把炬也；<a id="a-2P"></a>欲如火坑，<a id="a-2Q"></a>世尊说欲如火坑也；<a id="a-2R"></a>欲如毒蛇，<a id="a-2S"></a>世尊说欲如毒蛇也；<a id="a-2T"></a>欲如梦，<a id="a-2U"></a>世尊说欲如梦也；<a id="a-2V"></a>欲如假借，<a id="a-2W"></a>世尊说欲如假借也；<a id="a-2X"></a>欲如树果，<a id="a-2Y"></a>世尊说欲如树果也。<a id="a-2Z"></a>我等知世尊如是说法。<a id="a-2a"></a>”</p>
  <p id="a2b">世尊叹曰：<a id="a-2c"></a>“善哉！<a id="a-2d"></a>善哉！<a id="a-2e"></a>诸比丘，<a id="a-2f"></a>汝等知我如是说法。<a id="a-2g"></a>所以者何？<a id="a-2h"></a>我亦如是说：<a id="a-2i"></a>欲有障碍，<a id="a-2j"></a>我说欲有障碍；<a id="a-2k"></a>欲如骨锁，<a id="a-2l"></a>我说欲如骨锁；<a id="a-2m"></a>欲如肉脔，<a id="a-2n"></a>我说欲如肉脔；<a id="a-2o"></a>欲如把炬，<a id="a-2p"></a>我说欲如把炬；<a id="a-2q"></a>欲如火坑，<a id="a-2r"></a>我说欲如火坑；<a id="a-2s"></a>欲如毒蛇，<a id="a-2t"></a>我说欲如毒蛇；<a id="a-2u"></a>欲如梦，<a id="a-2v"></a>我说欲如梦；<a id="a-2w"></a>欲如假借，<a id="a-2x"></a>我说欲如假借；<a id="a-2y"></a>欲如树果，<a id="a-2z"></a>我说欲如树果。<a id="a-30"></a>”</p>
  <p id="a31">世尊叹曰：<a id="a-32"></a>“善哉！<a id="a-33"></a>善哉！<a id="a-34"></a>汝等知我如是说法，<a id="a-35"></a>然此阿梨吒愚痴之人，<a id="a-36"></a>颠倒受解义及文也。<a id="a-37"></a>彼因自颠倒受解故，<a id="a-38"></a>诬谤于我，<a id="a-39"></a>为自伤害，<a id="a-3A"></a>有犯有罪，<a id="a-3B"></a>诸智梵行者所不喜也，<a id="a-3C"></a>而得大罪。<a id="a-3D"></a>汝愚痴人！<a id="a-3E"></a>知有此恶不善处耶？<a id="a-3F"></a>”</p>
  <p id="a3G">于是，<a id="a-3H"></a>阿梨吒比丘为世尊面诃责已，<a id="a-3I"></a>内怀忧戚，<a id="a-3J"></a>低头默然，<a id="a-3K"></a>失辩无言，<a id="a-3L"></a>如有所伺。</p>
  <p id="a3M">于是，<a id="a-3N"></a>世尊面诃责数阿梨吒比丘已，<a id="a-3O"></a>告诸比丘：<a id="a-3P"></a>“若我所说法尽具解义者，<a id="a-3Q"></a>当如是受持。<a id="a-3R"></a>若我所说法不尽具解义者，<a id="a-3S"></a>便当问我及诸智梵行者。<a id="a-3T"></a>所以者何？<a id="a-3U"></a>或有痴人，<a id="a-3V"></a>颠倒受解义及文也。<a id="a-3W"></a>彼因自颠倒受解故，<a id="a-3X"></a>如是如是知彼法，<a id="a-3Y"></a>谓正经、<a id="a-3Z"></a>歌咏、<a id="a-3a"></a>记说、<a id="a-3b"></a>偈他、<a id="a-3c"></a>因、<a id="a-3d"></a>撰录、<a id="a-3e"></a>本起、<a id="a-3f"></a>此说、<a id="a-3g"></a>生处、<a id="a-3h"></a>广解、<a id="a-3i"></a>未曾有法及说义。<a id="a-3j"></a>彼诤知此义，<a id="a-3k"></a>不受解脱知此义。<a id="a-3l"></a>彼所为知此法，<a id="a-3m"></a>不得此义，<a id="a-3n"></a>但受极苦，<a id="a-3o"></a>唐自疲劳。<a id="a-3p"></a>所以者何？<a id="a-3q"></a>彼以颠倒受解法故。</p>
  <p id="a3r">“譬若如人，<a id="a-3s"></a>欲得捉蛇，<a id="a-3t"></a>便行求蛇。<a id="a-3u"></a>彼求蛇时，<a id="a-3v"></a>行野林间，<a id="a-3w"></a>见极大蛇，<a id="a-3x"></a>便前以手捉其腰中，<a id="a-3y"></a>蛇回举头，<a id="a-3z"></a>或蜇手足及余肢节。<a id="a-40"></a>彼人所为求取捉蛇，<a id="a-41"></a>不得此义，<a id="a-42"></a>但受极苦，<a id="a-43"></a>唐自疲劳。<a id="a-44"></a>所以者何？<a id="a-45"></a>以不善解取蛇法故。<a id="a-46"></a>如是或有痴人，<a id="a-47"></a>颠倒受解义及文也。<a id="a-48"></a>彼因自颠倒受解故，<a id="a-49"></a>如是如是知彼法，<a id="a-4A"></a>谓正经、<a id="a-4B"></a>歌咏、<a id="a-4C"></a>记说、<a id="a-4D"></a>偈他、<a id="a-4E"></a>因缘、<a id="a-4F"></a>撰录、<a id="a-4G"></a>本起、<a id="a-4H"></a>此说、<a id="a-4I"></a>生处、<a id="a-4J"></a>广解、<a id="a-4K"></a>未曾有法及说义。<a id="a-4L"></a>彼诤知此义，<a id="a-4M"></a>不受解脱知此义。<a id="a-4N"></a>彼所为知此法，<a id="a-4O"></a>不得此义，<a id="a-4P"></a>但受极苦，<a id="a-4Q"></a>唐自疲劳。<a id="a-4R"></a>所以者何？<a id="a-4S"></a>彼以颠倒受解法故。</p>
  <p id="a4T">“或有族姓子，<a id="a-4U"></a>不颠倒善受解义及文。<a id="a-4V"></a>彼因不颠倒善受解故，<a id="a-4W"></a>如是如是知彼法，<a id="a-4X"></a>谓正经、<a id="a-4Y"></a>歌咏、<a id="a-4Z"></a>记说、<a id="a-4a"></a>偈他、<a id="a-4b"></a>因缘、<a id="a-4c"></a>撰录、<a id="a-4d"></a>本起、<a id="a-4e"></a>此说、<a id="a-4f"></a>生处、<a id="a-4g"></a>广解、<a id="a-4h"></a>未曾有法及说义。<a id="a-4i"></a>彼不诤知此义，<a id="a-4j"></a>唯受解脱知此义。<a id="a-4k"></a>彼所为知此法，<a id="a-4l"></a>得此义，<a id="a-4m"></a>不受极苦，<a id="a-4n"></a>亦不疲劳。<a id="a-4o"></a>所以者何？<a id="a-4p"></a>以不颠倒受解法故。</p>
  <p id="a4q">“譬若如人，<a id="a-4r"></a>欲得捉蛇，<a id="a-4s"></a>便行求蛇。<a id="a-4t"></a>彼求蛇时，<a id="a-4u"></a>手执铁杖，<a id="a-4v"></a>行野林间，<a id="a-4w"></a>见极大蛇，<a id="a-4x"></a>先以铁杖押彼蛇项，<a id="a-4y"></a>手捉其头，<a id="a-4z"></a>彼蛇虽反尾回，<a id="a-50"></a>或缠手足及余肢节，<a id="a-51"></a>然不能蜇。<a id="a-52"></a>彼人所为求取捉蛇，<a id="a-53"></a>而得此义，<a id="a-54"></a>不受极苦，<a id="a-55"></a>亦不疲劳。<a id="a-56"></a>所以者何？<a id="a-57"></a>彼以善解取蛇法故。<a id="a-58"></a>如是或有族姓子，<a id="a-59"></a>不颠倒善受解义及文，<a id="a-5A"></a>彼因不颠倒善受解故，<a id="a-5B"></a>如是如是知彼法，<a id="a-5C"></a>谓正经、<a id="a-5D"></a>歌咏、<a id="a-5E"></a>记说、<a id="a-5F"></a>偈他、<a id="a-5G"></a>因缘、<a id="a-5H"></a>撰录、<a id="a-5I"></a>本起、<a id="a-5J"></a>此说、<a id="a-5K"></a>生处、<a id="a-5L"></a>广解、<a id="a-5M"></a>未曾有法及说义。<a id="a-5N"></a>彼不诤知此义，<a id="a-5O"></a>唯受解脱知此义。<a id="a-5P"></a>彼所为知此法，<a id="a-5Q"></a>得此义，<a id="a-5R"></a>不受极苦，<a id="a-5S"></a>亦不疲劳。<a id="a-5T"></a>所以者何？<a id="a-5U"></a>以不颠倒受解法故。<a id="a-5V"></a>我为汝等长夜说筏喻法，<a id="a-5W"></a>欲令弃舍，<a id="a-5X"></a>不欲令受故。<a id="a-5Y"></a>”</p>
  <p id="a5Z">“云何我为汝等长夜说筏喻法，<a id="a-5a"></a>欲令弃舍，<a id="a-5b"></a>不欲令受？<a id="a-5c"></a>犹如山水甚深极广，<a id="a-5d"></a>长流驶疾，<a id="a-5e"></a>多有所漂，<a id="a-5f"></a>其中无船，<a id="a-5g"></a>亦无桥梁。<a id="a-5h"></a>或有人来，<a id="a-5i"></a>而于彼岸有事欲度，<a id="a-5j"></a>彼求度时，<a id="a-5k"></a>而作是念：<a id="a-5l"></a>‘今此山水甚深极广，<a id="a-5m"></a>长流驶疾，<a id="a-5n"></a>多有所漂，<a id="a-5o"></a>其中无船亦无桥梁而可度者。<a id="a-5p"></a>我于彼岸有事欲度，<a id="a-5q"></a>当以何方便，<a id="a-5r"></a>令我安隐至彼岸耶？<a id="a-5s"></a>’复作是念：<a id="a-5t"></a>‘我今宁可于此岸边收聚草木，<a id="a-5u"></a>缚作椑筏，<a id="a-5v"></a>乘之而度。<a id="a-5w"></a>’彼便岸边收聚草木，<a id="a-5x"></a>缚作椑筏，<a id="a-5y"></a>乘之而度，<a id="a-5z"></a>安隐至彼，<a id="a-60"></a>便作是念：<a id="a-61"></a>‘今我此筏多有所益，<a id="a-62"></a>乘此筏已，<a id="a-63"></a>令我安隐，<a id="a-64"></a>从彼岸来，<a id="a-65"></a>度至此岸。<a id="a-66"></a>我今宁可以著右肩或头戴去。<a id="a-67"></a>’彼便以筏著右肩上或头戴去，<a id="a-68"></a>于意云何？<a id="a-69"></a>彼作如是竟，<a id="a-6A"></a>能为筏有所益耶？<a id="a-6B"></a>”</p>
  <p id="a6C">时，<a id="a-6D"></a>诸比丘答曰：<a id="a-6E"></a>“不也。<a id="a-6F"></a>”</p>
  <p id="a6G">世尊告曰：<a id="a-6H"></a>“彼人云何为筏所作能有益耶？<a id="a-6I"></a>彼人作是念：<a id="a-6J"></a>‘今我此筏多有所益，<a id="a-6K"></a>乘此筏已，<a id="a-6L"></a>令我安隐，<a id="a-6M"></a>从彼岸来，<a id="a-6N"></a>度至此岸。<a id="a-6O"></a>我今宁可更以此筏还著水中，<a id="a-6P"></a>或著岸边而舍去耶！<a id="a-6Q"></a>’彼人便以此筏还著水中，<a id="a-6R"></a>或著岸边舍之而去。<a id="a-6S"></a>于意云何？<a id="a-6T"></a>彼作如是，<a id="a-6U"></a>为筏所作能有益耶？<a id="a-6V"></a>”</p>
  <p id="a6W">时，<a id="a-6X"></a>诸比丘答曰：<a id="a-6Y"></a>“益也。<a id="a-6Z"></a>”</p>
  <p id="a6a">世尊告曰：<a id="a-6b"></a>“如是，<a id="a-6c"></a>我为汝等长夜说筏喻法，<a id="a-6d"></a>欲令弃舍，<a id="a-6e"></a>不欲令受。<a id="a-6f"></a>若汝等知我长夜说筏喻法者，<a id="a-6g"></a>当以舍是法，<a id="a-6h"></a>况非法耶！</p>
  <p id="a6i">“复次，<a id="a-6j"></a>有六见处。<a id="a-6k"></a>云何为六？<a id="a-6l"></a>比丘者，<a id="a-6m"></a>所有色，<a id="a-6n"></a>过去、<a id="a-6o"></a>未来、<a id="a-6p"></a>现在，<a id="a-6q"></a>或内或外，<a id="a-6r"></a>或精或粗，<a id="a-6s"></a>或妙或不妙，<a id="a-6t"></a>或近或远；<a id="a-6u"></a>彼一切非我有，<a id="a-6v"></a>我非彼有，<a id="a-6w"></a>亦非是神，<a id="a-6x"></a>如是慧观，<a id="a-6y"></a>知其如真。<a id="a-6z"></a>所有觉、<a id="a-70"></a>所有想、<a id="a-71"></a>所有此见非我有，<a id="a-72"></a>我非彼有，<a id="a-73"></a>我当无我，<a id="a-74"></a>当不有；<a id="a-75"></a>彼一切非我有，<a id="a-76"></a>我非彼有，<a id="a-77"></a>亦非是神，<a id="a-78"></a>如是慧观，<a id="a-79"></a>知其如真。<a id="a-7A"></a>所有此见，<a id="a-7B"></a>若见闻识知，<a id="a-7C"></a>所得所观，<a id="a-7D"></a>意所思念，<a id="a-7E"></a>从此世至彼世，<a id="a-7F"></a>从彼世至此世；<a id="a-7G"></a>彼一切非我有，<a id="a-7H"></a>我非彼有，<a id="a-7I"></a>亦非是神，<a id="a-7J"></a>如是慧观，<a id="a-7K"></a>知其如真。<a id="a-7L"></a>所有此见，<a id="a-7M"></a>此是神，<a id="a-7N"></a>此是世，<a id="a-7O"></a>此是我，<a id="a-7P"></a>我当后世有，<a id="a-7Q"></a>常不变易，<a id="a-7R"></a>恒不磨灭法；<a id="a-7S"></a>彼一切非我有，<a id="a-7T"></a>我非彼有，<a id="a-7U"></a>亦非是神，<a id="a-7V"></a>如是慧观，<a id="a-7W"></a>知其如真。<a id="a-7X"></a>”</p>
  <p id="a7Y">于是，<a id="a-7Z"></a>有一比丘从座而起，<a id="a-7a"></a>偏袒著衣，<a id="a-7b"></a>叉手向佛，<a id="a-7c"></a>白曰：<a id="a-7d"></a>“世尊，<a id="a-7e"></a>颇有因内有恐怖耶？<a id="a-7f"></a>”</p>
  <p id="a7g">世尊答曰：<a id="a-7h"></a>“有也。<a id="a-7i"></a>”</p>
  <p id="a7j">比丘复问曰：<a id="a-7k"></a>“世尊，<a id="a-7l"></a>云何因内有恐怖耶？<a id="a-7m"></a>”</p>
  <p id="a7n">世尊答曰：<a id="a-7o"></a>“比丘者，<a id="a-7p"></a>如是见、<a id="a-7q"></a>如是说：<a id="a-7r"></a>‘彼或昔时无，<a id="a-7s"></a>设有我不得。<a id="a-7t"></a>’彼如是见、<a id="a-7u"></a>如是说，<a id="a-7v"></a>忧戚烦劳，<a id="a-7w"></a>啼哭椎胸而发狂痴。<a id="a-7x"></a>比丘，<a id="a-7y"></a>如是因内有恐怖也。<a id="a-7z"></a>”</p>
  <p id="a80">比丘叹世尊已，<a id="a-81"></a>复问曰：<a id="a-82"></a>“世尊，<a id="a-83"></a>颇有因内无恐怖耶？<a id="a-84"></a>”</p>
  <p id="a85">世尊答曰：<a id="a-86"></a>“有也。<a id="a-87"></a>”</p>
  <p id="a88">比丘复问曰：<a id="a-89"></a>“世尊，<a id="a-8A"></a>云何因内无恐怖耶？<a id="a-8B"></a>”</p>
  <p id="a8C">世尊答曰：<a id="a-8D"></a>“比丘者，<a id="a-8E"></a>不如是见、<a id="a-8F"></a>不如是说：<a id="a-8G"></a>‘彼或昔时无，<a id="a-8H"></a>设有我不得。<a id="a-8I"></a>’彼不如是见、<a id="a-8J"></a>不如是说，<a id="a-8K"></a>不忧戚，<a id="a-8L"></a>不烦劳，<a id="a-8M"></a>不啼哭，<a id="a-8N"></a>不椎胸，<a id="a-8O"></a>不发狂痴。<a id="a-8P"></a>比丘，<a id="a-8Q"></a>如是因内无恐怖也。<a id="a-8R"></a>”</p>
  <p id="a8S">比丘叹世尊已，<a id="a-8T"></a>复问曰：<a id="a-8U"></a>“世尊，<a id="a-8V"></a>颇有因外有恐怖耶？<a id="a-8W"></a>”</p>
  <p id="a8X">世尊答曰：<a id="a-8Y"></a>“有也。<a id="a-8Z"></a>”</p>
  <p id="a8a">比丘复问曰：<a id="a-8b"></a>“世尊，<a id="a-8c"></a>云何因外有恐怖耶？<a id="a-8d"></a>”</p>
  <p id="a8e">世尊答曰：<a id="a-8f"></a>“比丘者，<a id="a-8g"></a>如是见、<a id="a-8h"></a>如是说：<a id="a-8i"></a>‘此是神，<a id="a-8j"></a>此是世，<a id="a-8k"></a>此是我，<a id="a-8l"></a>我当后世有。<a id="a-8m"></a>’彼如是见、<a id="a-8n"></a>如是说，<a id="a-8o"></a>或遇如来，<a id="a-8p"></a>或遇如来弟子，<a id="a-8q"></a>聪明智慧而善言语，<a id="a-8r"></a>成就智慧。<a id="a-8s"></a>彼或如来，<a id="a-8t"></a>或如来弟子，<a id="a-8u"></a>灭一切自身故说法，<a id="a-8v"></a>舍离一切漏、<a id="a-8w"></a>一切我、<a id="a-8x"></a>我所作，<a id="a-8y"></a>灭慢使故说法。<a id="a-8z"></a>彼或如来，<a id="a-90"></a>或如来弟子，<a id="a-91"></a>灭一切自身故说法，<a id="a-92"></a>舍离一切漏、<a id="a-93"></a>一切我、<a id="a-94"></a>我所作，<a id="a-95"></a>灭慢使故说法时，<a id="a-96"></a>忧戚烦劳，<a id="a-97"></a>啼哭椎胸而发狂痴，<a id="a-98"></a>如是说：<a id="a-99"></a>‘我断坏不复有。<a id="a-9A"></a>’所以者何？<a id="a-9B"></a>彼比丘所谓长夜不可爱、<a id="a-9C"></a>不可乐、<a id="a-9D"></a>不可意念。<a id="a-9E"></a>比丘多行彼便忧戚烦劳，<a id="a-9F"></a>啼哭椎胸而发狂痴。<a id="a-9G"></a>比丘，<a id="a-9H"></a>如是因外有恐怖也。<a id="a-9I"></a>”</p>
  <p id="a9J">比丘叹世尊已，<a id="a-9K"></a>复问曰：<a id="a-9L"></a>“世尊，<a id="a-9M"></a>颇有因外无恐怖耶？<a id="a-9N"></a>”</p>
  <p id="a9O">世尊答曰：<a id="a-9P"></a>“有也。<a id="a-9Q"></a>”</p>
  <p id="a9R">比丘复问曰：<a id="a-9S"></a>“世尊，<a id="a-9T"></a>云何因外无恐怖耶？<a id="a-9U"></a>”</p>
  <p id="a9V">世尊答曰：<a id="a-9W"></a>“比丘者，<a id="a-9X"></a>不如是见、<a id="a-9Y"></a>不如是说：<a id="a-9Z"></a>‘此是神，<a id="a-9a"></a>此是世，<a id="a-9b"></a>此是我，<a id="a-9c"></a>我当后世有。<a id="a-9d"></a>’彼不如是见、<a id="a-9e"></a>不如是说，<a id="a-9f"></a>或遇如来，<a id="a-9g"></a>或遇如来弟子，<a id="a-9h"></a>聪明智慧而善言语，<a id="a-9i"></a>成就智慧。<a id="a-9j"></a>彼或如来，<a id="a-9k"></a>或如来弟子，<a id="a-9l"></a>灭一切自身故说法，<a id="a-9m"></a>舍离一切漏、<a id="a-9n"></a>一切我、<a id="a-9o"></a>我所作，<a id="a-9p"></a>灭慢使故说法。<a id="a-9q"></a>彼或如来，<a id="a-9r"></a>或如来弟子，<a id="a-9s"></a>灭一切自身故说法，<a id="a-9t"></a>舍离一切漏、<a id="a-9u"></a>一切我、<a id="a-9v"></a>我所作，<a id="a-9w"></a>灭慢使故说法时，<a id="a-9x"></a>不忧戚，<a id="a-9y"></a>不烦劳，<a id="a-9z"></a>不啼哭，<a id="a-A0"></a>不椎胸，<a id="a-A1"></a>不发狂痴，<a id="a-A2"></a>不如是说：<a id="a-A3"></a>‘我断坏不复有。<a id="a-A4"></a>’所以者何？<a id="a-A5"></a>彼比丘所谓长夜可爱、<a id="a-A6"></a>可乐、<a id="a-A7"></a>可意念。<a id="a-A8"></a>比丘多行彼便不忧戚，<a id="a-A9"></a>不烦劳，<a id="a-AA"></a>不啼哭，<a id="a-AB"></a>不椎胸，<a id="a-AC"></a>不发狂痴。<a id="a-AD"></a>比丘，<a id="a-AE"></a>如是因外无恐怖也。<a id="a-AF"></a>”</p>
  <p id="aAG">尔时，<a id="a-AH"></a>比丘叹世尊曰：<a id="a-AI"></a>“善哉！<a id="a-AJ"></a>善哉！<a id="a-AK"></a>”叹善哉已，<a id="a-AL"></a>闻佛所说，<a id="a-AM"></a>善受持诵，<a id="a-AN"></a>则便默然。</p>
  <p id="aAO">于是，<a id="a-AP"></a>世尊叹诸比丘曰：<a id="a-AQ"></a>“善哉！<a id="a-AR"></a>善哉！<a id="a-AS"></a>比丘受如是所可受，<a id="a-AT"></a>受已，<a id="a-AU"></a>不生忧戚，<a id="a-AV"></a>不烦劳，<a id="a-AW"></a>不啼哭，<a id="a-AX"></a>不椎胸，<a id="a-AY"></a>不发狂痴。<a id="a-AZ"></a>汝等见所受所可受，<a id="a-Aa"></a>不生忧戚，<a id="a-Ab"></a>不烦劳，<a id="a-Ac"></a>不啼哭，<a id="a-Ad"></a>不椎胸，<a id="a-Ae"></a>不发狂痴耶？<a id="a-Af"></a>”</p>
  <p id="aAg">比丘答曰：<a id="a-Ah"></a>“不也，<a id="a-Ai"></a>世尊。<a id="a-Aj"></a>”</p>
  <p id="aAk">世尊叹曰：<a id="a-Al"></a>“善哉！<a id="a-Am"></a>善哉！<a id="a-An"></a>汝等依如是见所可依，<a id="a-Ao"></a>见已，<a id="a-Ap"></a>不生忧戚，<a id="a-Aq"></a>不烦劳，<a id="a-Ar"></a>不啼哭，<a id="a-As"></a>不椎胸，<a id="a-At"></a>不发狂痴。<a id="a-Au"></a>汝等见依如是见所可依，<a id="a-Av"></a>见已，<a id="a-Aw"></a>不生忧戚，<a id="a-Ax"></a>不烦劳，<a id="a-Ay"></a>不啼哭，<a id="a-Az"></a>不椎胸，<a id="a-B0"></a>不发狂痴耶？<a id="a-B1"></a>”</p>
  <p id="aB2">比丘答曰：<a id="a-B3"></a>“不也，<a id="a-B4"></a>世尊。<a id="a-B5"></a>”</p>
  <p id="aB6">世尊叹曰：<a id="a-B7"></a>“善哉！<a id="a-B8"></a>善哉！<a id="a-B9"></a>汝等受如是身，<a id="a-BA"></a>所有身常住不变易、<a id="a-BB"></a>不磨灭法，<a id="a-BC"></a>汝等见受如是身所可受身已，<a id="a-BD"></a>常住不变易、<a id="a-BE"></a>不磨灭法耶？<a id="a-BF"></a>”</p>
  <p id="aBG">比丘答曰：<a id="a-BH"></a>“不也，<a id="a-BI"></a>世尊。<a id="a-BJ"></a>”</p>
  <p id="aBK">世尊叹曰：<a id="a-BL"></a>“善哉！<a id="a-BM"></a>善哉！<a id="a-BN"></a>所谓因神故有我，<a id="a-BO"></a>无神则无我。<a id="a-BP"></a>是为神、<a id="a-BQ"></a>神所有，<a id="a-BR"></a>不可得、<a id="a-BS"></a>不可施设，<a id="a-BT"></a>及心中有见处、<a id="a-BU"></a>结著、<a id="a-BV"></a>诸使亦不可得，<a id="a-BW"></a>不可施设。<a id="a-BX"></a>比丘，<a id="a-BY"></a>非为具足说见及见所相续，<a id="a-BZ"></a>犹如阿梨吒比丘本为伽陀婆利耶？<a id="a-Ba"></a>”</p>
  <p id="aBb">比丘答曰：<a id="a-Bc"></a>“如是，<a id="a-Bd"></a>世尊，<a id="a-Be"></a>为具足说见及见所相续，<a id="a-Bf"></a>犹如阿梨吒比丘本为伽陀婆利。</p>
  <p id="aBg">“复次，<a id="a-Bh"></a>有六见处。<a id="a-Bi"></a>云何为六？<a id="a-Bj"></a>比丘者，<a id="a-Bk"></a>所有色，<a id="a-Bl"></a>过去、<a id="a-Bm"></a>未来、<a id="a-Bn"></a>现在，<a id="a-Bo"></a>或内或外，<a id="a-Bp"></a>或精或粗，<a id="a-Bq"></a>或妙或不妙，<a id="a-Br"></a>或近或远；<a id="a-Bs"></a>彼一切非我有，<a id="a-Bt"></a>我非彼有，<a id="a-Bu"></a>亦非是神，<a id="a-Bv"></a>如是慧观，<a id="a-Bw"></a>知其如真。<a id="a-Bx"></a>所有觉、<a id="a-By"></a>所有想、<a id="a-Bz"></a>所有此见，<a id="a-C0"></a>非我有，<a id="a-C1"></a>我非彼有，<a id="a-C2"></a>我当无我，<a id="a-C3"></a>当不有；<a id="a-C4"></a>彼一切非我有，<a id="a-C5"></a>我非彼有，<a id="a-C6"></a>亦非是神，<a id="a-C7"></a>如是慧观，<a id="a-C8"></a>知其如真。<a id="a-C9"></a>所有此见，<a id="a-CA"></a>若见闻识知，<a id="a-CB"></a>所得所观，<a id="a-CC"></a>意所思念，<a id="a-CD"></a>从此世至彼世，<a id="a-CE"></a>从彼世至此世；<a id="a-CF"></a>彼一切非我有，<a id="a-CG"></a>我非彼有，<a id="a-CH"></a>亦非是神，<a id="a-CI"></a>如是慧观，<a id="a-CJ"></a>知其如真。<a id="a-CK"></a>所有此见，<a id="a-CL"></a>此是神，<a id="a-CM"></a>此是世，<a id="a-CN"></a>此是我，<a id="a-CO"></a>我当后世有，<a id="a-CP"></a>常不变易，<a id="a-CQ"></a>恒不磨灭法；<a id="a-CR"></a>彼一切非我有，<a id="a-CS"></a>我非彼有，<a id="a-CT"></a>亦非是神，<a id="a-CU"></a>如是慧观，<a id="a-CV"></a>知其如真。</p>
  <p id="aCW">“若有比丘，<a id="a-CX"></a>此六见处不见是神，<a id="a-CY"></a>亦不见神所有。<a id="a-CZ"></a>彼如是不见已，<a id="a-Ca"></a>便不受此世，<a id="a-Cb"></a>不受此世已，<a id="a-Cc"></a>便无恐怖；<a id="a-Cd"></a>因不恐怖已，<a id="a-Ce"></a>便得般涅槃：<a id="a-Cf"></a>生已尽，<a id="a-Cg"></a>梵行已立，<a id="a-Ch"></a>所作已办，<a id="a-Ci"></a>不更受有，<a id="a-Cj"></a>知如真。<a id="a-Ck"></a>是谓比丘度堑、<a id="a-Cl"></a>过堑、<a id="a-Cm"></a>破墎、<a id="a-Cn"></a>无门、<a id="a-Co"></a>圣智慧镜。<a id="a-Cp"></a>云何比丘度堑耶？<a id="a-Cq"></a>无明堑已尽已知，<a id="a-Cr"></a>拔绝根本，<a id="a-Cs"></a>打破不复当生，<a id="a-Ct"></a>如是比丘得过堑也。<a id="a-Cu"></a>云何比丘过堑耶？<a id="a-Cv"></a>有爱已尽已知，<a id="a-Cw"></a>拔绝根本，<a id="a-Cx"></a>打破不复当生，<a id="a-Cy"></a>如是比丘得过堑也。<a id="a-Cz"></a>云何比丘墎破墎耶？<a id="a-D0"></a>无穷生死已尽已知，<a id="a-D1"></a>拔绝根本，<a id="a-D2"></a>打破不复当生，<a id="a-D3"></a>如是比丘得破墎也。<a id="a-D4"></a>云何比丘无门耶？<a id="a-D5"></a>五下分结已尽已知，<a id="a-D6"></a>拔绝根本，<a id="a-D7"></a>打破不复当生，<a id="a-D8"></a>如是比丘得无门也。<a id="a-D9"></a>云何比丘圣智慧镜？<a id="a-DA"></a>我慢已尽已知，<a id="a-DB"></a>拔绝根本，<a id="a-DC"></a>打破不复当生，<a id="a-DD"></a>如是比丘圣智慧镜。<a id="a-DE"></a>是谓比丘度堑、<a id="a-DF"></a>过堑、<a id="a-DG"></a>破墎、<a id="a-DH"></a>无门、<a id="a-DI"></a>圣智慧镜。</p>
  <p id="aDJ">“如是正解脱如来，<a id="a-DK"></a>有因提罗及天伊沙那，<a id="a-DL"></a>有梵及眷属，<a id="a-DM"></a>彼求不能得如来所依识。<a id="a-DN"></a>如来是梵，<a id="a-DO"></a>如来是冷，<a id="a-DP"></a>如来不烦热，<a id="a-DQ"></a>如来是不异，<a id="a-DR"></a>我如是说。<a id="a-DS"></a>诸沙门、<a id="a-DT"></a>梵志诬谤我：<a id="a-DU"></a>‘虚妄言不真实。<a id="a-DV"></a>沙门瞿昙御无所施设，<a id="a-DW"></a>彼实有众生，<a id="a-DX"></a>施设断灭坏。<a id="a-DY"></a>若此中无我不说，<a id="a-DZ"></a>彼如来于现法中说无忧。<a id="a-Da"></a>’若有他人骂詈如来，<a id="a-Db"></a>挝打如来，<a id="a-Dc"></a>瞋恚责数者，<a id="a-Dd"></a>如来因彼处不瞋恚、<a id="a-De"></a>不憎嫉，<a id="a-Df"></a>终无害心。<a id="a-Dg"></a>若人骂詈如来，<a id="a-Dh"></a>挝打、<a id="a-Di"></a>瞋恚责数时，<a id="a-Dj"></a>如来意云何？<a id="a-Dk"></a>如来作是念：<a id="a-Dl"></a>‘若我本所作、<a id="a-Dm"></a>本所造者，<a id="a-Dn"></a>因彼致此言。<a id="a-Do"></a>’然骂詈如来，<a id="a-Dp"></a>挝打、<a id="a-Dq"></a>瞋恚责数者，<a id="a-Dr"></a>如来作是意。<a id="a-Ds"></a>若有他人恭敬如来，<a id="a-Dt"></a>供养礼事尊重者，<a id="a-Du"></a>如来因此不以为悦，<a id="a-Dv"></a>不以为欢喜，<a id="a-Dw"></a>心不以为乐。<a id="a-Dx"></a>若他人恭敬如来，<a id="a-Dy"></a>供养礼事尊重者，<a id="a-Dz"></a>如来意云何？<a id="a-E0"></a>如来作是念：<a id="a-E1"></a>‘若我今所知所断，<a id="a-E2"></a>因彼致此。<a id="a-E3"></a>’若有他人恭敬如来，<a id="a-E4"></a>供养礼事尊重者，<a id="a-E5"></a>如来作是意。<a id="a-E6"></a>”</p>
  <p id="aE7">于是，<a id="a-E8"></a>世尊告诸比丘：<a id="a-E9"></a>“若有他人骂詈汝等，<a id="a-EA"></a>挝打、<a id="a-EB"></a>瞋恚责数者，<a id="a-EC"></a>若有恭敬供养、<a id="a-ED"></a>礼事尊重者，<a id="a-EE"></a>汝等因此亦当莫瞋恚憎嫉，<a id="a-EF"></a>莫起害心，<a id="a-EG"></a>亦莫欢悦欢喜，<a id="a-EH"></a>亦莫心乐。<a id="a-EI"></a>所以者何？<a id="a-EJ"></a>我等无神、<a id="a-EK"></a>无神所有。<a id="a-EL"></a>犹如今此胜林门外燥草枯木，<a id="a-EM"></a>或有他人持去火烧，<a id="a-EN"></a>随意所用。<a id="a-EO"></a>于意云何？<a id="a-EP"></a>彼燥草枯木颇作是念：<a id="a-EQ"></a>‘他人持我去火烧，<a id="a-ER"></a>随意所用’耶？<a id="a-ES"></a>”</p>
  <p id="aET">诸比丘答曰：<a id="a-EU"></a>“不也，<a id="a-EV"></a>世尊。<a id="a-EW"></a>”</p>
  <p id="aEX">“如是若有他人骂詈汝等，<a id="a-EY"></a>挝打、<a id="a-EZ"></a>瞋恚责数者，<a id="a-Ea"></a>若有恭敬供养、<a id="a-Eb"></a>礼事尊重者，<a id="a-Ec"></a>汝因此亦当莫瞋恚憎嫉，<a id="a-Ed"></a>莫起害心，<a id="a-Ee"></a>亦莫欢悦欢喜，<a id="a-Ef"></a>亦莫心乐。<a id="a-Eg"></a>所以者何？<a id="a-Eh"></a>我等无神，<a id="a-Ei"></a>无神所有。<a id="a-Ej"></a>我法善说，<a id="a-Ek"></a>发露广布，<a id="a-El"></a>无有空缺，<a id="a-Em"></a>流布宣传，<a id="a-En"></a>乃至天人。<a id="a-Eo"></a>如是我法善说，<a id="a-Ep"></a>发露广布，<a id="a-Eq"></a>无有空缺，<a id="a-Er"></a>流布宣传，<a id="a-Es"></a>乃至天人，<a id="a-Et"></a>若正智慧解脱命终者，<a id="a-Eu"></a>彼不施设有无穷。<a id="a-Ev"></a>我法善说，<a id="a-Ew"></a>发露广布，<a id="a-Ex"></a>无有空缺，<a id="a-Ey"></a>流布宣傅，<a id="a-Ez"></a>乃至天人。<a id="a-F0"></a>如是我法善说，<a id="a-F1"></a>发露广布，<a id="a-F2"></a>无有空缺，<a id="a-F3"></a>流布宣传，<a id="a-F4"></a>乃至天人，<a id="a-F5"></a>若有五下分结尽而命终者，<a id="a-F6"></a>生于彼间，<a id="a-F7"></a>便般涅槃，<a id="a-F8"></a>得不退法，<a id="a-F9"></a>不还此世。</p>
  <p id="aFA">“我法善说，<a id="a-FB"></a>发露广布，<a id="a-FC"></a>无有空缺，<a id="a-FD"></a>流布宣傅，<a id="a-FE"></a>乃至天人。<a id="a-FF"></a>如是我法善说，<a id="a-FG"></a>发露广布，<a id="a-FH"></a>无有空缺，<a id="a-FI"></a>流布宣传，<a id="a-FJ"></a>乃至天人。<a id="a-FK"></a>彼三结已尽，<a id="a-FL"></a>淫怒痴薄，<a id="a-FM"></a>得一往来天上人间，<a id="a-FN"></a>一往来已，<a id="a-FO"></a>便得苦边。<a id="a-FP"></a>我法善说，<a id="a-FQ"></a>发露广布，<a id="a-FR"></a>无有空缺，<a id="a-FS"></a>流布宣传，<a id="a-FT"></a>乃至天人。<a id="a-FU"></a>如是我法善说，<a id="a-FV"></a>发露广布，<a id="a-FW"></a>无有空缺，<a id="a-FX"></a>流布宣传，<a id="a-FY"></a>乃至天人，<a id="a-FZ"></a>彼三结已尽，<a id="a-Fa"></a>得须陀洹，<a id="a-Fb"></a>不堕恶法，<a id="a-Fc"></a>定趣正觉，<a id="a-Fd"></a>极七往来天上人间，<a id="a-Fe"></a>七往来已，<a id="a-Ff"></a>便得苦边。<a id="a-Fg"></a>我法善说，<a id="a-Fh"></a>发露广布，<a id="a-Fi"></a>无有空缺，<a id="a-Fj"></a>流布宣传，<a id="a-Fk"></a>乃至天人。<a id="a-Fl"></a>如是我法善说，<a id="a-Fm"></a>发露广布，<a id="a-Fn"></a>无有空缺，<a id="a-Fo"></a>流布宣传，<a id="a-Fp"></a>乃至天人，<a id="a-Fq"></a>若有信乐于我而命终者，<a id="a-Fr"></a>皆生善处，<a id="a-Fs"></a>如上有余。<a id="a-Ft"></a>”</p>
  <p id="aFu">佛说如是，<a id="a-Fv"></a>彼诸比丘闻佛所说，<a id="a-Fw"></a>欢喜奉行。</p>
  <p data-pb></p>
  <h2 id="aFx">大品嗏帝经第十</h2>
  <p id="aFy">我闻如是：<a id="a-Fz"></a>一时，<a id="a-G0"></a>佛游舍卫国，<a id="a-G1"></a>在胜林给孤独园。</p>
  <p id="aG2">尔时，<a id="a-G3"></a>嗏帝比丘鸡和哆子生如是恶见：<a id="a-G4"></a>“我知世尊如是说法：<a id="a-G5"></a>今此识，<a id="a-G6"></a>往生不更异。<a id="a-G7"></a>”诸比丘闻已，<a id="a-G8"></a>往至嗏帝比丘所，<a id="a-G9"></a>问曰：<a id="a-GA"></a>“嗏帝，<a id="a-GB"></a>汝实如是说：<a id="a-GC"></a>‘我知世尊如是说法：<a id="a-GD"></a>今此识，<a id="a-GE"></a>往生不更异’耶？<a id="a-GF"></a>”</p>
  <p id="aGG">嗏帝比丘答曰：<a id="a-GH"></a>“诸贤，<a id="a-GI"></a>我实知世尊如是说法：<a id="a-GJ"></a>今此识，<a id="a-GK"></a>往生不更异。<a id="a-GL"></a>”</p>
  <p id="aGM">时，<a id="a-GN"></a>诸比丘诃嗏帝比丘曰：<a id="a-GO"></a>“汝莫作是说！<a id="a-GP"></a>莫诬谤世尊！<a id="a-GQ"></a>诬谤世尊者不善，<a id="a-GR"></a>世尊亦不如是说。<a id="a-GS"></a>嗏帝比丘，<a id="a-GT"></a>今此识，<a id="a-GU"></a>因缘故起，<a id="a-GV"></a>世尊无量方便说识因缘故起，<a id="a-GW"></a>有缘则生，<a id="a-GX"></a>无缘则灭。<a id="a-GY"></a>嗏帝比丘，<a id="a-GZ"></a>汝可速舍此恶见也。<a id="a-Ga"></a>”</p>
  <p id="aGb">嗏帝比丘为诸比丘所诃已，<a id="a-Gc"></a>如此恶见其强力执，<a id="a-Gd"></a>而一向说：<a id="a-Ge"></a>“此是真实，<a id="a-Gf"></a>余者虚妄。<a id="a-Gg"></a>”如是再三。</p>
  <p id="aGh">众多比丘不能令嗏帝比丘舍此恶见，<a id="a-Gi"></a>从座起去，<a id="a-Gj"></a>往诣佛所，<a id="a-Gk"></a>稽首佛足，<a id="a-Gl"></a>却坐一面，<a id="a-Gm"></a>白曰：<a id="a-Gn"></a>“世尊，<a id="a-Go"></a>嗏帝比丘生如是恶见：<a id="a-Gp"></a>‘我知世尊如是说法：<a id="a-Gq"></a>今此识，<a id="a-Gr"></a>往生不更异。<a id="a-Gs"></a>’世尊，<a id="a-Gt"></a>我等闻已，<a id="a-Gu"></a>往诣嗏帝比丘所，<a id="a-Gv"></a>问曰：<a id="a-Gw"></a>‘嗏帝，<a id="a-Gx"></a>汝实如是说：<a id="a-Gy"></a>“我知世尊如是说法：<a id="a-Gz"></a>今此识，<a id="a-H0"></a>往生不更异”耶？<a id="a-H1"></a>’嗏帝比丘答我等曰：<a id="a-H2"></a>‘诸贤，<a id="a-H3"></a>我实知世尊如是说法：<a id="a-H4"></a>今此识，<a id="a-H5"></a>往生不更异。<a id="a-H6"></a>’世尊，<a id="a-H7"></a>我等诃曰：<a id="a-H8"></a>‘嗏帝比丘，<a id="a-H9"></a>汝莫作是说！<a id="a-HA"></a>莫诬谤世尊，<a id="a-HB"></a>诬谤世尊者不善，<a id="a-HC"></a>世尊亦不如是说。<a id="a-HD"></a>嗏帝比丘，<a id="a-HE"></a>今此识，<a id="a-HF"></a>因缘故起，<a id="a-HG"></a>世尊无量方便说识因缘故起，<a id="a-HH"></a>识有缘则生，<a id="a-HI"></a>无缘则灭。<a id="a-HJ"></a>嗏帝比丘，<a id="a-HK"></a>汝可速舍此恶见也。<a id="a-HL"></a>’我等诃已，<a id="a-HM"></a>如此恶见其强力执，<a id="a-HN"></a>而一向说：<a id="a-HO"></a>‘此是真实，<a id="a-HP"></a>余者虚妄。<a id="a-HQ"></a>’如是再三。<a id="a-HR"></a>世尊，<a id="a-HS"></a>如我等不能令嗏帝比丘舍此恶见，<a id="a-HT"></a>从座起去。<a id="a-HU"></a>”</p>
  <p id="aHV">世尊闻已，<a id="a-HW"></a>告一比丘：<a id="a-HX"></a>“汝往嗏帝比丘所，<a id="a-HY"></a>作如是语：<a id="a-HZ"></a>‘世尊呼汝。<a id="a-Ha"></a>’”</p>
  <p id="aHb">于是，<a id="a-Hc"></a>一比丘受世尊教，<a id="a-Hd"></a>即从座起，<a id="a-He"></a>稽首佛足，<a id="a-Hf"></a>绕三匝而去，<a id="a-Hg"></a>至嗏帝比丘所，<a id="a-Hh"></a>即语彼曰：<a id="a-Hi"></a>“世尊呼汝。<a id="a-Hj"></a>”嗏帝比丘即诣佛所，<a id="a-Hk"></a>稽首佛足，<a id="a-Hl"></a>却坐一面。</p>
  <p id="aHm">世尊问曰：<a id="a-Hn"></a>“汝实如是说：<a id="a-Ho"></a>‘我知世尊如是说法：<a id="a-Hp"></a>今此识，<a id="a-Hq"></a>往生不更异’耶？<a id="a-Hr"></a>”</p>
  <p id="aHs">嗏帝比丘答曰：<a id="a-Ht"></a>“世尊，<a id="a-Hu"></a>我实知世尊如是说法：<a id="a-Hv"></a>今此识，<a id="a-Hw"></a>往生不更异也。<a id="a-Hx"></a>”</p>
  <p id="aHy">世尊问曰：<a id="a-Hz"></a>“何者识耶？<a id="a-I0"></a>”</p>
  <p id="aI1">嗏帝比丘答曰：<a id="a-I2"></a>“世尊，<a id="a-I3"></a>谓此识说、<a id="a-I4"></a>觉、<a id="a-I5"></a>作、<a id="a-I6"></a>教作、<a id="a-I7"></a>起、<a id="a-I8"></a>等起，<a id="a-I9"></a>谓彼彼作善恶业而受报也。<a id="a-IA"></a>”</p>
  <p id="aIB">世尊呵曰：<a id="a-IC"></a>“嗏帝，<a id="a-ID"></a>汝云何知我如是说法？<a id="a-IE"></a>汝从何口闻我如是说法？<a id="a-IF"></a>汝愚痴人！<a id="a-IG"></a>我不一向说，<a id="a-IH"></a>汝一向说耶？<a id="a-II"></a>汝愚痴人！<a id="a-IJ"></a>闻诸比丘共诃汝时，<a id="a-IK"></a>应如法答。<a id="a-IL"></a>我今当问诸比丘也。<a id="a-IM"></a>”</p>
  <p id="aIN">于是，<a id="a-IO"></a>世尊问诸比丘：<a id="a-IP"></a>“汝等亦如是知我如是说法：<a id="a-IQ"></a>今此识，<a id="a-IR"></a>往生不更异耶？<a id="a-IS"></a>”</p>
  <p id="aIT">时，<a id="a-IU"></a>诸比丘答曰：<a id="a-IV"></a>“不也。<a id="a-IW"></a>”</p>
  <p id="aIX">世尊问曰：<a id="a-IY"></a>“汝等云何知我说法？<a id="a-IZ"></a>”</p>
  <p id="aIa">诸比丘答曰：<a id="a-Ib"></a>“我等知世尊如是说法：<a id="a-Ic"></a>识因缘故起。<a id="a-Id"></a>世尊说识因缘故起，<a id="a-Ie"></a>识有缘则生，<a id="a-If"></a>无缘则灭，<a id="a-Ig"></a>我等知世尊如是说法。<a id="a-Ih"></a>”</p>
  <p id="aIi">世尊叹曰：<a id="a-Ij"></a>“善哉！<a id="a-Ik"></a>善哉！<a id="a-Il"></a>诸比丘，<a id="a-Im"></a>汝等知我如是说法。<a id="a-In"></a>所以者何？<a id="a-Io"></a>我亦如是说：<a id="a-Ip"></a>识因缘故起，<a id="a-Iq"></a>我说识因缘故起。<a id="a-Ir"></a>识有缘则生，<a id="a-Is"></a>无缘则灭，<a id="a-It"></a>识随所缘生，<a id="a-Iu"></a>即彼缘，<a id="a-Iv"></a>说缘眼色生识，<a id="a-Iw"></a>生识已说眼识。<a id="a-Ix"></a>如是耳、<a id="a-Iy"></a>鼻、<a id="a-Iz"></a>舌、<a id="a-J0"></a>身、<a id="a-J1"></a>意法生识，<a id="a-J2"></a>生识已说意识。<a id="a-J3"></a>犹若如火，<a id="a-J4"></a>随所缘生。<a id="a-J5"></a>即彼缘，<a id="a-J6"></a>说缘木生火，<a id="a-J7"></a>说木火也。<a id="a-J8"></a>缘草粪聚火，<a id="a-J9"></a>说草粪聚火。<a id="a-JA"></a>如是识随所缘生，<a id="a-JB"></a>即彼缘，<a id="a-JC"></a>说缘眼色生识，<a id="a-JD"></a>生识已说眼识。<a id="a-JE"></a>如是耳、<a id="a-JF"></a>鼻、<a id="a-JG"></a>舌、<a id="a-JH"></a>身、<a id="a-JI"></a>意法生识，<a id="a-JJ"></a>生识已说意识。<a id="a-JK"></a>”</p>
  <p id="aJL">世尊叹曰：<a id="a-JM"></a>“善哉！<a id="a-JN"></a>善哉！<a id="a-JO"></a>汝等知我如是说法，<a id="a-JP"></a>然此嗏帝比丘愚痴之人，<a id="a-JQ"></a>颠倒受解义及文也。<a id="a-JR"></a>彼因自颠倒受解故，<a id="a-JS"></a>诬谤于我，<a id="a-JT"></a>为自伤害，<a id="a-JU"></a>有犯有罪，<a id="a-JV"></a>诸智梵行者所不喜也，<a id="a-JW"></a>而得大罪。<a id="a-JX"></a>汝愚痴人！<a id="a-JY"></a>知有此恶不善处耶？<a id="a-JZ"></a>”</p>
  <p id="aJa">于是，<a id="a-Jb"></a>嗏帝比丘为世尊面呵责已，<a id="a-Jc"></a>内怀忧戚，<a id="a-Jd"></a>低头默然，<a id="a-Je"></a>失辩无言，<a id="a-Jf"></a>如有所伺。</p>
  <p id="aJg">于是，<a id="a-Jh"></a>世尊面呵嗏帝比丘已，<a id="a-Ji"></a>告诸比丘：<a id="a-Jj"></a>“我当为汝说法究竟，<a id="a-Jk"></a>无烦无热，<a id="a-Jl"></a>恒有不变，<a id="a-Jm"></a>诸智慧观如是。<a id="a-Jn"></a>谛听！<a id="a-Jo"></a>谛听！<a id="a-Jp"></a>善思念之。<a id="a-Jq"></a>”时，<a id="a-Jr"></a>诸比丘受教而听。</p>
  <p id="aJs">佛言：<a id="a-Jt"></a>“真说见耶？<a id="a-Ju"></a>”</p>
  <p id="aJv">比丘答曰：<a id="a-Jw"></a>“唯然，<a id="a-Jx"></a>世尊。<a id="a-Jy"></a>”</p>
  <p id="aJz">世尊告曰：<a id="a-K0"></a>“如来真说见耶？<a id="a-K1"></a>”</p>
  <p id="aK2">比丘答曰：<a id="a-K3"></a>“唯然，<a id="a-K4"></a>世尊。<a id="a-K5"></a>”</p>
  <p id="aK6">世尊告曰：<a id="a-K7"></a>“如来灭已，<a id="a-K8"></a>所有真彼亦灭法见耶？<a id="a-K9"></a>”</p>
  <p id="aKA">比丘答曰：<a id="a-KB"></a>“唯然，<a id="a-KC"></a>世尊。<a id="a-KD"></a>”</p>
  <p id="aKE">世尊告曰：<a id="a-KF"></a>“真说已见耶？<a id="a-KG"></a>”</p>
  <p id="aKH">比丘答曰：<a id="a-KI"></a>“唯然，<a id="a-KJ"></a>世尊。<a id="a-KK"></a>”</p>
  <p id="aKL">世尊告曰：<a id="a-KM"></a>“如来真说已见耶？<a id="a-KN"></a>”</p>
  <p id="aKO">比丘答曰：<a id="a-KP"></a>“唯然，<a id="a-KQ"></a>世尊。<a id="a-KR"></a>”</p>
  <p id="aKS">世尊告曰：<a id="a-KT"></a>“如来灭已，<a id="a-KU"></a>所有真彼亦灭法已见耶？<a id="a-KV"></a>”</p>
  <p id="aKW">比丘答曰：<a id="a-KX"></a>“唯然，<a id="a-KY"></a>世尊。<a id="a-KZ"></a>”</p>
  <p id="aKa">世尊告曰：<a id="a-Kb"></a>“真说无有疑惑耶？<a id="a-Kc"></a>”</p>
  <p id="aKd">比丘答曰：<a id="a-Ke"></a>“不也，<a id="a-Kf"></a>世尊。<a id="a-Kg"></a>”</p>
  <p id="aKh">世尊告曰：<a id="a-Ki"></a>“如来真说无有疑惑耶？<a id="a-Kj"></a>”</p>
  <p id="aKk">比丘答曰：<a id="a-Kl"></a>“不也，<a id="a-Km"></a>世尊。<a id="a-Kn"></a>”</p>
  <p id="aKo">世尊告曰：<a id="a-Kp"></a>“如来灭已，<a id="a-Kq"></a>所有真彼亦灭法无有疑惑耶？<a id="a-Kr"></a>”</p>
  <p id="aKs">比丘答曰：<a id="a-Kt"></a>“不也，<a id="a-Ku"></a>世尊。<a id="a-Kv"></a>”</p>
  <p id="aKw">世尊告曰：<a id="a-Kx"></a>“真说如是，<a id="a-Ky"></a>慧见如真，<a id="a-Kz"></a>所有疑惑彼灭耶？<a id="a-L0"></a>”</p>
  <p id="aL1">比丘答曰：<a id="a-L2"></a>“唯然，<a id="a-L3"></a>世尊。<a id="a-L4"></a>”</p>
  <p id="aL5">世尊告曰：<a id="a-L6"></a>“如来真说如是，<a id="a-L7"></a>慧见如真，<a id="a-L8"></a>所有疑惑彼灭耶？<a id="a-L9"></a>”</p>
  <p id="aLA">比丘答曰：<a id="a-LB"></a>“唯然，<a id="a-LC"></a>世尊。<a id="a-LD"></a>”</p>
  <p id="aLE">世尊告曰：<a id="a-LF"></a>“如来灭已，<a id="a-LG"></a>所有真彼亦灭法，<a id="a-LH"></a>如是慧见如真，<a id="a-LI"></a>所有疑惑彼灭耶？<a id="a-LJ"></a>”</p>
  <p id="aLK">比丘答曰：<a id="a-LL"></a>“唯然，<a id="a-LM"></a>世尊。<a id="a-LN"></a>”</p>
  <p id="aLO">世尊告曰：<a id="a-LP"></a>“真说已无疑惑耶？<a id="a-LQ"></a>”</p>
  <p id="aLR">比丘答曰：<a id="a-LS"></a>“唯然，<a id="a-LT"></a>世尊。<a id="a-LU"></a>”</p>
  <p id="aLV">世尊告曰：<a id="a-LW"></a>“如来真说已无疑惑耶？<a id="a-LX"></a>”</p>
  <p id="aLY">比丘答曰：<a id="a-LZ"></a>“唯然，<a id="a-La"></a>世尊。<a id="a-Lb"></a>”</p>
  <p id="aLc">世尊告曰：<a id="a-Ld"></a>“如来已灭，<a id="a-Le"></a>所有真彼亦灭法已无疑惑耶？<a id="a-Lf"></a>”</p>
  <p id="aLg">比丘答曰：<a id="a-Lh"></a>“唯然，<a id="a-Li"></a>世尊。<a id="a-Lj"></a>”</p>
  <p id="aLk">世尊叹曰：<a id="a-Ll"></a>“善哉！<a id="a-Lm"></a>善哉！<a id="a-Ln"></a>若汝等如是知、<a id="a-Lo"></a>如是见，<a id="a-Lp"></a>谓我此见如是清净，<a id="a-Lq"></a>著彼、<a id="a-Lr"></a>惜彼、<a id="a-Ls"></a>守彼，<a id="a-Lt"></a>不欲令舍者，<a id="a-Lu"></a>汝等知我长夜说筏喻法，<a id="a-Lv"></a>知已所塞流开耶？<a id="a-Lw"></a>”</p>
  <p id="aLx">比丘答曰：<a id="a-Ly"></a>“不也，<a id="a-Lz"></a>世尊。<a id="a-M0"></a>”</p>
  <p id="aM1">世尊欢曰：<a id="a-M2"></a>“善哉！<a id="a-M3"></a>善哉！<a id="a-M4"></a>若汝等如是知、<a id="a-M5"></a>如是见，<a id="a-M6"></a>谓我此见如是清净，<a id="a-M7"></a>不著彼、<a id="a-M8"></a>不惜彼、<a id="a-M9"></a>不守彼，<a id="a-MA"></a>欲令舍者，<a id="a-MB"></a>汝等知我长夜说筏喻法，<a id="a-MC"></a>知已所塞流开耶？<a id="a-MD"></a>”</p>
  <p id="aME">比丘答曰：<a id="a-MF"></a>“唯然，<a id="a-MG"></a>世尊。<a id="a-MH"></a>”</p>
  <p id="aMI">世尊叹曰：<a id="a-MJ"></a>“善哉！<a id="a-MK"></a>善哉！<a id="a-ML"></a>若有异学来问汝等：<a id="a-MM"></a>‘贤者，<a id="a-MN"></a>汝等若有如是清净见，<a id="a-MO"></a>彼何义、<a id="a-MP"></a>何为、<a id="a-MQ"></a>何功德？<a id="a-MR"></a>’汝等云何答耶？<a id="a-MS"></a>”</p>
  <p id="aMT">比丘答曰：<a id="a-MU"></a>“世尊，<a id="a-MV"></a>若有异学来问我‘贤者，<a id="a-MW"></a>汝等若有如是清净见，<a id="a-MX"></a>彼何义、<a id="a-MY"></a>何为、<a id="a-MZ"></a>何功德’者，<a id="a-Ma"></a>我等当如是答：<a id="a-Mb"></a>‘诸贤，<a id="a-Mc"></a>为厌义，<a id="a-Md"></a>为无欲义，<a id="a-Me"></a>为见知如真义故。<a id="a-Mf"></a>’世尊，<a id="a-Mg"></a>若异学来问我者，<a id="a-Mh"></a>我等当如是答。<a id="a-Mi"></a>”</p>
  <p id="aMj">世尊叹曰：<a id="a-Mk"></a>“善哉！<a id="a-Ml"></a>善哉！<a id="a-Mm"></a>若异学来问汝，<a id="a-Mn"></a>汝等应如是答。<a id="a-Mo"></a>所以者何？<a id="a-Mp"></a>此所说观，<a id="a-Mq"></a>一曰、<a id="a-Mr"></a>抟食粗细，<a id="a-Ms"></a>二曰、<a id="a-Mt"></a>更乐，<a id="a-Mu"></a>三曰、<a id="a-Mv"></a>意念，<a id="a-Mw"></a>四曰、<a id="a-Mx"></a>识也。<a id="a-My"></a>此四食何因、<a id="a-Mz"></a>何习？<a id="a-N0"></a>从何而生？<a id="a-N1"></a>由何有耶？<a id="a-N2"></a>彼四食者，<a id="a-N3"></a>因爱、<a id="a-N4"></a>习爱，<a id="a-N5"></a>从爱而生，<a id="a-N6"></a>由爱有也。<a id="a-N7"></a>爱何因、<a id="a-N8"></a>何习？<a id="a-N9"></a>从何而生？<a id="a-NA"></a>由何有耶？<a id="a-NB"></a>爱者，<a id="a-NC"></a>因觉、<a id="a-ND"></a>习觉，<a id="a-NE"></a>从觉而生，<a id="a-NF"></a>由觉有也。<a id="a-NG"></a>觉何因、<a id="a-NH"></a>何习？<a id="a-NI"></a>从何而生？<a id="a-NJ"></a>由何有耶？<a id="a-NK"></a>觉者，<a id="a-NL"></a>因更乐、<a id="a-NM"></a>习更乐，<a id="a-NN"></a>从更乐生，<a id="a-NO"></a>由更乐有也。<a id="a-NP"></a>更乐何因、<a id="a-NQ"></a>何习？<a id="a-NR"></a>从何而生？<a id="a-NS"></a>由何有耶？<a id="a-NT"></a>更乐者，<a id="a-NU"></a>因六处、<a id="a-NV"></a>习六处，<a id="a-NW"></a>从六处生，<a id="a-NX"></a>由六处有也。<a id="a-NY"></a>六处何因、<a id="a-NZ"></a>何习？<a id="a-Na"></a>从何而生？<a id="a-Nb"></a>由何有耶？<a id="a-Nc"></a>六处者，<a id="a-Nd"></a>因名色、<a id="a-Ne"></a>习名色，<a id="a-Nf"></a>从名色生，<a id="a-Ng"></a>由名色有也。<a id="a-Nh"></a>名色何因、<a id="a-Ni"></a>何习？<a id="a-Nj"></a>从何而生？<a id="a-Nk"></a>由何有耶？<a id="a-Nl"></a>名色者，<a id="a-Nm"></a>因识、<a id="a-Nn"></a>习识，<a id="a-No"></a>从识而生，<a id="a-Np"></a>由识有也。<a id="a-Nq"></a>识何因、<a id="a-Nr"></a>何习？<a id="a-Ns"></a>从何而生？<a id="a-Nt"></a>由何有耶？<a id="a-Nu"></a>识者，<a id="a-Nv"></a>因行、<a id="a-Nw"></a>习行，<a id="a-Nx"></a>从行而生，<a id="a-Ny"></a>由行有也。<a id="a-Nz"></a>行何因、<a id="a-O0"></a>何习？<a id="a-O1"></a>从何而生？<a id="a-O2"></a>由何有耶？<a id="a-O3"></a>行者，<a id="a-O4"></a>因无明、<a id="a-O5"></a>习无明，<a id="a-O6"></a>从无明生，<a id="a-O7"></a>由无明有也。</p>
  <p id="aO8">“是为缘无明有行，<a id="a-O9"></a>缘行有识，<a id="a-OA"></a>缘识有名色，<a id="a-OB"></a>缘名色有六处，<a id="a-OC"></a>缘六处有更乐，<a id="a-OD"></a>缘更乐有觉，<a id="a-OE"></a>缘觉有爱，<a id="a-OF"></a>缘爱有受，<a id="a-OG"></a>缘受有有，<a id="a-OH"></a>缘有有生，<a id="a-OI"></a>缘生有老死、<a id="a-OJ"></a>愁戚、<a id="a-OK"></a>啼哭、<a id="a-OL"></a>忧苦、<a id="a-OM"></a>懊恼，<a id="a-ON"></a>如是此淳大苦阴生。<a id="a-OO"></a>缘生有老死，<a id="a-OP"></a>此说缘生有老死，<a id="a-OQ"></a>于汝等意云何？<a id="a-OR"></a>”</p>
  <p id="aOS">比丘答曰：<a id="a-OT"></a>“世尊，<a id="a-OU"></a>缘生有老死，<a id="a-OV"></a>我等意如是。<a id="a-OW"></a>所以者何？<a id="a-OX"></a>缘生有老死也。<a id="a-OY"></a>”</p>
  <p id="aOZ">“缘有有生，<a id="a-Oa"></a>此说缘有有生，<a id="a-Ob"></a>于汝等意云何？<a id="a-Oc"></a>”</p>
  <p id="aOd">比丘答曰：<a id="a-Oe"></a>“世尊，<a id="a-Of"></a>缘有有生，<a id="a-Og"></a>我等意如是。<a id="a-Oh"></a>所以者何？<a id="a-Oi"></a>缘有有生也。<a id="a-Oj"></a>”</p>
  <p id="aOk">“缘受有有，<a id="a-Ol"></a>此说缘受有有，<a id="a-Om"></a>于汝等意云何？<a id="a-On"></a>”</p>
  <p id="aOo">比丘答曰：<a id="a-Op"></a>“世尊，<a id="a-Oq"></a>缘受有有，<a id="a-Or"></a>我等意如是。<a id="a-Os"></a>所以者何？<a id="a-Ot"></a>缘受有有也。<a id="a-Ou"></a>”</p>
  <p id="aOv">“缘爱有受，<a id="a-Ow"></a>此说缘爱有受，<a id="a-Ox"></a>于汝等意云何？<a id="a-Oy"></a>”</p>
  <p id="aOz">比丘答曰：<a id="a-P0"></a>“世尊，<a id="a-P1"></a>缘爱有受，<a id="a-P2"></a>我等意如是。<a id="a-P3"></a>所以者何？<a id="a-P4"></a>缘爱有受也。<a id="a-P5"></a>”</p>
  <p id="aP6">“缘觉有爱，<a id="a-P7"></a>此说缘觉有爱，<a id="a-P8"></a>于汝等意云何？<a id="a-P9"></a>”</p>
  <p id="aPA">比丘答曰：<a id="a-PB"></a>“世尊，<a id="a-PC"></a>缘觉有爱，<a id="a-PD"></a>我等意如是。<a id="a-PE"></a>所以者何？<a id="a-PF"></a>缘觉有爱也。<a id="a-PG"></a>”</p>
  <p id="aPH">“缘更乐有觉，<a id="a-PI"></a>此说缘更乐有觉，<a id="a-PJ"></a>于汝等意云何？<a id="a-PK"></a>”</p>
  <p id="aPL">比丘答曰：<a id="a-PM"></a>“世尊，<a id="a-PN"></a>缘更乐有觉，<a id="a-PO"></a>我等意如是。<a id="a-PP"></a>所以者何？<a id="a-PQ"></a>缘更乐有觉也。<a id="a-PR"></a>”</p>
  <p id="aPS">“缘六处有更乐，<a id="a-PT"></a>此说缘六处有更乐，<a id="a-PU"></a>于汝等意云何？<a id="a-PV"></a>”</p>
  <p id="aPW">比丘答曰：<a id="a-PX"></a>“世尊，<a id="a-PY"></a>缘六处有更乐，<a id="a-PZ"></a>我等意如是。<a id="a-Pa"></a>所以者何？<a id="a-Pb"></a>缘六处有更乐也。<a id="a-Pc"></a>”</p>
  <p id="aPd">“缘名色有六处，<a id="a-Pe"></a>此说缘名色有六处，<a id="a-Pf"></a>于汝等意云何？<a id="a-Pg"></a>”</p>
  <p id="aPh">比丘答曰：<a id="a-Pi"></a>“世尊，<a id="a-Pj"></a>缘名色有六处，<a id="a-Pk"></a>我等意如是。<a id="a-Pl"></a>所以者何？<a id="a-Pm"></a>缘名色有六处也。<a id="a-Pn"></a>”</p>
  <p id="aPo">“缘识有名色，<a id="a-Pp"></a>此说缘识有名色，<a id="a-Pq"></a>于汝等意云何？<a id="a-Pr"></a>”</p>
  <p id="aPs">比丘答曰：<a id="a-Pt"></a>“世尊，<a id="a-Pu"></a>缘识有名色，<a id="a-Pv"></a>我等意如是。<a id="a-Pw"></a>所以者何？<a id="a-Px"></a>缘识有名色也。<a id="a-Py"></a>”</p>
  <p id="aPz">“缘行有识，<a id="a-Q0"></a>此说缘行有识，<a id="a-Q1"></a>于汝等意云何？<a id="a-Q2"></a>”</p>
  <p id="aQ3">比丘答曰：<a id="a-Q4"></a>“世尊，<a id="a-Q5"></a>缘行有识，<a id="a-Q6"></a>我等意如是。<a id="a-Q7"></a>所以者何？<a id="a-Q8"></a>缘行有识也。<a id="a-Q9"></a>”</p>
  <p id="aQA">“缘无明有行，<a id="a-QB"></a>此说缘无明有行，<a id="a-QC"></a>于汝等意云何？<a id="a-QD"></a>”</p>
  <p id="aQE">比丘答曰：<a id="a-QF"></a>“世尊，<a id="a-QG"></a>缘无明有行，<a id="a-QH"></a>我等意如是。<a id="a-QI"></a>所以者何？<a id="a-QJ"></a>缘无明有行也。<a id="a-QK"></a>是为缘无明有行，<a id="a-QL"></a>缘行有识，<a id="a-QM"></a>缘识有名色，<a id="a-QN"></a>缘名色有六处，<a id="a-QO"></a>缘六处有更乐，<a id="a-QP"></a>缘更乐有觉，<a id="a-QQ"></a>缘觉有爱，<a id="a-QR"></a>缘爱有受，<a id="a-QS"></a>缘受有有，<a id="a-QT"></a>缘有有生，<a id="a-QU"></a>缘生有老死、<a id="a-QV"></a>愁戚、<a id="a-QW"></a>啼哭、<a id="a-QX"></a>忧苦、<a id="a-QY"></a>懊恼可得生，<a id="a-QZ"></a>如是此淳大苦阴生。<a id="a-Qa"></a>”</p>
  <p id="aQb">世尊叹曰：<a id="a-Qc"></a>“善哉！<a id="a-Qd"></a>善哉！<a id="a-Qe"></a>比丘，<a id="a-Qf"></a>汝等如是说。<a id="a-Qg"></a>所以者何？<a id="a-Qh"></a>我亦如是说，<a id="a-Qi"></a>缘无明有行，<a id="a-Qj"></a>缘行有识，<a id="a-Qk"></a>缘识有名色，<a id="a-Ql"></a>缘名色有六处，<a id="a-Qm"></a>缘六处有更乐，<a id="a-Qn"></a>缘更乐有觉，<a id="a-Qo"></a>缘觉有爱，<a id="a-Qp"></a>缘爱有受，<a id="a-Qq"></a>缘受有有，<a id="a-Qr"></a>缘有有生，<a id="a-Qs"></a>缘生有老死、<a id="a-Qt"></a>愁戚、<a id="a-Qu"></a>啼哭、<a id="a-Qv"></a>忧苦、<a id="a-Qw"></a>懊恼可得生，<a id="a-Qx"></a>如是此淳大苦阴生。<a id="a-Qy"></a>生灭则老死灭，<a id="a-Qz"></a>此说生灭则老死灭，<a id="a-R0"></a>于汝等意云何？<a id="a-R1"></a>”</p>
  <p id="aR2">比丘答曰：<a id="a-R3"></a>“世尊，<a id="a-R4"></a>生灭则老死灭，<a id="a-R5"></a>我等意如是。<a id="a-R6"></a>所以者何？<a id="a-R7"></a>生灭则老死灭也。<a id="a-R8"></a>”</p>
  <p id="aR9">“有灭则生灭，<a id="a-RA"></a>此说有灭则生灭，<a id="a-RB"></a>于汝等意云何？<a id="a-RC"></a>”</p>
  <p id="aRD">比丘答曰：<a id="a-RE"></a>“世尊，<a id="a-RF"></a>有灭则生灭，<a id="a-RG"></a>我等意如是。<a id="a-RH"></a>所以者何？<a id="a-RI"></a>有灭则生灭也。<a id="a-RJ"></a>”</p>
  <p id="aRK">“受灭则有灭，<a id="a-RL"></a>此说受灭则有灭，<a id="a-RM"></a>于汝等意云何？<a id="a-RN"></a>”</p>
  <p id="aRO">比丘答曰：<a id="a-RP"></a>“世尊，<a id="a-RQ"></a>受灭则有灭，<a id="a-RR"></a>我等意如是。<a id="a-RS"></a>所以者何？<a id="a-RT"></a>受灭则有灭也。<a id="a-RU"></a>”</p>
  <p id="aRV">“爱灭则受灭，<a id="a-RW"></a>此说爱灭则受灭，<a id="a-RX"></a>于汝等意云何？<a id="a-RY"></a>”</p>
  <p id="aRZ">比丘答曰：<a id="a-Ra"></a>“世尊，<a id="a-Rb"></a>爱灭则受灭，<a id="a-Rc"></a>我等意如是。<a id="a-Rd"></a>所以者何？<a id="a-Re"></a>爱灭则受灭也。<a id="a-Rf"></a>”</p>
  <p id="aRg">“觉灭则爱灭，<a id="a-Rh"></a>此说觉灭则爱灭，<a id="a-Ri"></a>于汝等意云何？<a id="a-Rj"></a>”</p>
  <p id="aRk">比丘答曰：<a id="a-Rl"></a>“世尊，<a id="a-Rm"></a>觉灭则爱灭，<a id="a-Rn"></a>我等意如是。<a id="a-Ro"></a>所以者何？<a id="a-Rp"></a>觉灭则爱灭也。<a id="a-Rq"></a>”</p>
  <p id="aRr">“更乐灭则觉灭，<a id="a-Rs"></a>此说更乐灭则觉灭，<a id="a-Rt"></a>于汝等意云何？<a id="a-Ru"></a>”</p>
  <p id="aRv">比丘答曰：<a id="a-Rw"></a>“世尊，<a id="a-Rx"></a>更乐灭则觉灭，<a id="a-Ry"></a>我等意如是。<a id="a-Rz"></a>所以者何？<a id="a-S0"></a>更乐灭则觉灭也。<a id="a-S1"></a>”</p>
  <p id="aS2">“六处灭则更乐灭，<a id="a-S3"></a>此说六处灭则更乐灭，<a id="a-S4"></a>于汝等意云何？<a id="a-S5"></a>”</p>
  <p id="aS6">比丘答曰：<a id="a-S7"></a>“世尊，<a id="a-S8"></a>六处灭则更乐灭，<a id="a-S9"></a>我等意如是。<a id="a-SA"></a>所以者何？<a id="a-SB"></a>六处灭则更乐灭也。<a id="a-SC"></a>”</p>
  <p id="aSD">“名色灭则六处灭，<a id="a-SE"></a>此说名色灭则六处灭，<a id="a-SF"></a>于汝等意云何？<a id="a-SG"></a>”</p>
  <p id="aSH">比丘答曰：<a id="a-SI"></a>“世尊，<a id="a-SJ"></a>名色灭则六处灭，<a id="a-SK"></a>我等意如是。<a id="a-SL"></a>所以者何？<a id="a-SM"></a>名色灭则六处灭也。<a id="a-SN"></a>”</p>
  <p id="aSO">“识灭则名色灭，<a id="a-SP"></a>此说识灭则名色灭，<a id="a-SQ"></a>于汝等意云何？<a id="a-SR"></a>”</p>
  <p id="aSS">比丘答曰：<a id="a-ST"></a>“世尊，<a id="a-SU"></a>识灭则名色灭，<a id="a-SV"></a>我等意如是。<a id="a-SW"></a>所以者何？<a id="a-SX"></a>识灭则名色灭也。<a id="a-SY"></a>”</p>
  <p id="aSZ">“行灭则识灭，<a id="a-Sa"></a>此说行灭则识灭，<a id="a-Sb"></a>于汝等意云何？<a id="a-Sc"></a>”</p>
  <p id="aSd">比丘答曰：<a id="a-Se"></a>“世尊，<a id="a-Sf"></a>行灭则识灭，<a id="a-Sg"></a>我等意如是。<a id="a-Sh"></a>所以者何？<a id="a-Si"></a>行灭则识灭也。<a id="a-Sj"></a>”</p>
  <p id="aSk">“无明灭则行灭，<a id="a-Sl"></a>此说无明灭则行灭，<a id="a-Sm"></a>于汝等意云何？<a id="a-Sn"></a>”</p>
  <p id="aSo">比丘答曰：<a id="a-Sp"></a>“世尊，<a id="a-Sq"></a>无明灭则行灭，<a id="a-Sr"></a>我等意如是。<a id="a-Ss"></a>所以者何？<a id="a-St"></a>无明灭则行灭也。<a id="a-Su"></a>是为无明灭则行灭，<a id="a-Sv"></a>行灭则识灭，<a id="a-Sw"></a>识灭则名色灭，<a id="a-Sx"></a>名色灭则六处灭，<a id="a-Sy"></a>六处灭则更乐灭，<a id="a-Sz"></a>更乐灭则觉灭，<a id="a-T0"></a>觉灭则爱灭，<a id="a-T1"></a>爱灭则受灭，<a id="a-T2"></a>受灭则有灭，<a id="a-T3"></a>有灭则生灭，<a id="a-T4"></a>生灭则老死灭，<a id="a-T5"></a>愁戚、<a id="a-T6"></a>啼哭、<a id="a-T7"></a>忧苦、<a id="a-T8"></a>懊恼可得灭，<a id="a-T9"></a>如是此淳大苦阴灭。<a id="a-TA"></a>”</p>
  <p id="aTB">世尊叹曰：<a id="a-TC"></a>“善哉！<a id="a-TD"></a>善哉！<a id="a-TE"></a>比丘，<a id="a-TF"></a>汝等如是说。<a id="a-TG"></a>所以者何？<a id="a-TH"></a>我亦如是说，<a id="a-TI"></a>无明灭则行灭，<a id="a-TJ"></a>行灭则识灭，<a id="a-TK"></a>识灭则名色灭，<a id="a-TL"></a>名色灭则六处灭，<a id="a-TM"></a>六处灭则更乐灭，<a id="a-TN"></a>更乐灭则觉灭，<a id="a-TO"></a>觉灭则爱灭，<a id="a-TP"></a>爱灭则受灭，<a id="a-TQ"></a>受灭则有灭，<a id="a-TR"></a>有灭则生灭，<a id="a-TS"></a>生灭则老死灭，<a id="a-TT"></a>愁戚、<a id="a-TU"></a>啼哭、<a id="a-TV"></a>忧苦、<a id="a-TW"></a>懊恼可得灭，<a id="a-TX"></a>如是此淳大苦阴灭。<a id="a-TY"></a>”</p>
  <p id="aTZ">世尊叹曰：<a id="a-Ta"></a>“善哉！<a id="a-Tb"></a>善哉！<a id="a-Tc"></a>若汝等如是知、<a id="a-Td"></a>如是见，<a id="a-Te"></a>汝等颇于过去作是念：<a id="a-Tf"></a>‘我过去时有，<a id="a-Tg"></a>我过去时无。<a id="a-Th"></a>云何过去时有，<a id="a-Ti"></a>何由过去时有’耶？<a id="a-Tj"></a>”</p>
  <p id="aTk">比丘答曰：<a id="a-Tl"></a>“不也，<a id="a-Tm"></a>世尊。<a id="a-Tn"></a>”</p>
  <p id="aTo">世尊叹曰：<a id="a-Tp"></a>“善哉！<a id="a-Tq"></a>善哉！<a id="a-Tr"></a>若汝等如是知、<a id="a-Ts"></a>如是见，<a id="a-Tt"></a>汝等颇于未来作是念：<a id="a-Tu"></a>‘我未来当有，<a id="a-Tv"></a>我未来当无。<a id="a-Tw"></a>云何未来有，<a id="a-Tx"></a>何由未来有’耶？<a id="a-Ty"></a>”</p>
  <p id="aTz">比丘答曰：<a id="a-U0"></a>“不也，<a id="a-U1"></a>世尊。<a id="a-U2"></a>”</p>
  <p id="aU3">世尊叹曰：<a id="a-U4"></a>“善哉！<a id="a-U5"></a>善哉！<a id="a-U6"></a>若汝等如是知、<a id="a-U7"></a>如是见，<a id="a-U8"></a>汝等颇于内有疑惑：<a id="a-U9"></a>‘此云何？<a id="a-UA"></a>此何等？<a id="a-UB"></a>此众生从何所来？<a id="a-UC"></a>趣至何处？<a id="a-UD"></a>何因已有？<a id="a-UE"></a>何因当有’耶？<a id="a-UF"></a>”</p>
  <p id="aUG">比丘答曰：<a id="a-UH"></a>“不也，<a id="a-UI"></a>世尊。<a id="a-UJ"></a>”</p>
  <p id="aUK">世尊叹曰：<a id="a-UL"></a>“善哉！<a id="a-UM"></a>善哉！<a id="a-UN"></a>若汝等如是知、<a id="a-UO"></a>如是见，<a id="a-UP"></a>汝等颇故杀父、<a id="a-UQ"></a>母，<a id="a-UR"></a>害弟子阿罗诃，<a id="a-US"></a>破坏圣众，<a id="a-UT"></a>恶意向佛，<a id="a-UU"></a>出如来血耶？<a id="a-UV"></a>”</p>
  <p id="aUW">比丘答曰：<a id="a-UX"></a>“不也，<a id="a-UY"></a>世尊。<a id="a-UZ"></a>”</p>
  <p id="aUa">世尊叹曰：<a id="a-Ub"></a>“善哉！<a id="a-Uc"></a>善哉！<a id="a-Ud"></a>若汝等如是知、<a id="a-Ue"></a>如是见，<a id="a-Uf"></a>汝等颇故犯戒舍戒罢道耶？<a id="a-Ug"></a>”</p>
  <p id="aUh">比丘答曰：<a id="a-Ui"></a>“不也，<a id="a-Uj"></a>世尊。<a id="a-Uk"></a>”</p>
  <p id="aUl">世尊叹曰：<a id="a-Um"></a>“善哉！<a id="a-Un"></a>善哉！<a id="a-Uo"></a>若汝等如是知、<a id="a-Up"></a>如是见，<a id="a-Uq"></a>汝等颇舍此更求外尊，<a id="a-Ur"></a>求福田耶？<a id="a-Us"></a>”</p>
  <p id="aUt">比丘答曰：<a id="a-Uu"></a>“不也，<a id="a-Uv"></a>世尊。<a id="a-Uw"></a>”</p>
  <p id="aUx">世尊叹曰：<a id="a-Uy"></a>“善哉！<a id="a-Uz"></a>善哉！<a id="a-V0"></a>若汝等如是知、<a id="a-V1"></a>如是见，<a id="a-V2"></a>汝等颇作沙门、<a id="a-V3"></a>梵志如是说：<a id="a-V4"></a>‘诸尊，<a id="a-V5"></a>可知则知，<a id="a-V6"></a>可见则见’耶？<a id="a-V7"></a>”</p>
  <p id="aV8">比丘答曰：<a id="a-V9"></a>“不也，<a id="a-VA"></a>世尊。<a id="a-VB"></a>”</p>
  <p id="aVC">世尊叹曰：<a id="a-VD"></a>“善哉！<a id="a-VE"></a>善哉！<a id="a-VF"></a>若汝等如是知、<a id="a-VG"></a>如是见，<a id="a-VH"></a>汝等颇吉祥为清净耶？<a id="a-VI"></a>”</p>
  <p id="aVJ">比丘答曰：<a id="a-VK"></a>“不也，<a id="a-VL"></a>世尊。<a id="a-VM"></a>”</p>
  <p id="aVN">世尊叹曰：<a id="a-VO"></a>“善哉！<a id="a-VP"></a>善哉！<a id="a-VQ"></a>若汝等如是知、<a id="a-VR"></a>如是见，<a id="a-VS"></a>汝等颇为诸沙门、<a id="a-VT"></a>梵志吉祥相应诸见杂苦、<a id="a-VU"></a>杂毒、<a id="a-VV"></a>杂烦热、<a id="a-VW"></a>杂懊恼，<a id="a-VX"></a>彼是真实耶？<a id="a-VY"></a>”</p>
  <p id="aVZ">比丘答曰：<a id="a-Va"></a>“不也，<a id="a-Vb"></a>世尊。<a id="a-Vc"></a>”</p>
  <p id="aVd">世尊叹曰：<a id="a-Ve"></a>“善哉！<a id="a-Vf"></a>善哉！<a id="a-Vg"></a>若汝等如是知、<a id="a-Vh"></a>如是见，<a id="a-Vi"></a>汝等颇身生疹患，<a id="a-Vj"></a>生甚重苦乃至命欲断，<a id="a-Vk"></a>舍此更求外，<a id="a-Vl"></a>颇有彼沙门、<a id="a-Vm"></a>梵志持一句咒，<a id="a-Vn"></a>二句、<a id="a-Vo"></a>三句、<a id="a-Vp"></a>四句、<a id="a-Vq"></a>多句、<a id="a-Vr"></a>百句，<a id="a-Vs"></a>持此咒令脱我苦，<a id="a-Vt"></a>是谓求苦习、<a id="a-Vu"></a>苦得、<a id="a-Vv"></a>苦尽耶？<a id="a-Vw"></a>”</p>
  <p id="aVx">比丘答曰：<a id="a-Vy"></a>“不也，<a id="a-Vz"></a>世尊。<a id="a-W0"></a>”</p>
  <p id="aW1">世尊叹曰：<a id="a-W2"></a>“善哉！<a id="a-W3"></a>善哉！<a id="a-W4"></a>若汝等如是知、<a id="a-W5"></a>如是见，<a id="a-W6"></a>汝等颇受八有耶？<a id="a-W7"></a>”</p>
  <p id="aW8">比丘答曰：<a id="a-W9"></a>“不也，<a id="a-WA"></a>世尊。<a id="a-WB"></a>”</p>
  <p id="aWC">世尊叹曰：<a id="a-WD"></a>“善哉！<a id="a-WE"></a>善哉！<a id="a-WF"></a>若汝等如是知、<a id="a-WG"></a>如是见，<a id="a-WH"></a>汝等颇如是说：<a id="a-WI"></a>‘我等恭敬沙门、<a id="a-WJ"></a>敬重沙门，<a id="a-WK"></a>沙门瞿昙是我尊师’耶？<a id="a-WL"></a>”</p>
  <p id="aWM">比丘答曰：<a id="a-WN"></a>“不也，<a id="a-WO"></a>世尊。<a id="a-WP"></a>”</p>
  <p id="aWQ">世尊叹曰：<a id="a-WR"></a>“善哉！<a id="a-WS"></a>善哉！<a id="a-WT"></a>若汝等自知自见自觉，<a id="a-WU"></a>得最正觉，<a id="a-WV"></a>汝等随所问答耶？<a id="a-WW"></a>”</p>
  <p id="aWX">比丘答曰：<a id="a-WY"></a>“如是，<a id="a-WZ"></a>世尊。<a id="a-Wa"></a>”</p>
  <p id="aWb">世尊叹曰：<a id="a-Wc"></a>“善哉！<a id="a-Wd"></a>善哉！<a id="a-We"></a>我正御汝等，<a id="a-Wf"></a>于毕究竟无烦无热，<a id="a-Wg"></a>恒不变易法，<a id="a-Wh"></a>正智所知，<a id="a-Wi"></a>正智所见，<a id="a-Wj"></a>正智所觉，<a id="a-Wk"></a>因此故，<a id="a-Wl"></a>我向者说。<a id="a-Wm"></a>我为汝说法，<a id="a-Wn"></a>毕究竟不烦热，<a id="a-Wo"></a>恒不变易法，<a id="a-Wp"></a>正智所知，<a id="a-Wq"></a>正智所见，<a id="a-Wr"></a>正智所觉。</p>
  <p id="aWs">“复次，<a id="a-Wt"></a>三事合会，<a id="a-Wu"></a>入于母胎：<a id="a-Wv"></a>父母聚集一处，<a id="a-Ww"></a>母满精堪耐，<a id="a-Wx"></a>香阴已至。<a id="a-Wy"></a>此三事合会，<a id="a-Wz"></a>入于母胎，<a id="a-X0"></a>母胎或持九月、<a id="a-X1"></a>十月便生。<a id="a-X2"></a>生已以血长养，<a id="a-X3"></a>血者于圣法中谓是母乳也。<a id="a-X4"></a>彼于后时，<a id="a-X5"></a>诸根转大，<a id="a-X6"></a>根转成就，<a id="a-X7"></a>食粗饭麨，<a id="a-X8"></a>酥油涂身。<a id="a-X9"></a>彼眼见色，<a id="a-XA"></a>乐著好色，<a id="a-XB"></a>憎恶恶色，<a id="a-XC"></a>不立身念，<a id="a-XD"></a>少心，<a id="a-XE"></a>心解脱，<a id="a-XF"></a>慧解脱不知如真，<a id="a-XG"></a>所生恶不善法不灭尽无余，<a id="a-XH"></a>不败坏无余。<a id="a-XI"></a>如是耳、<a id="a-XJ"></a>鼻、<a id="a-XK"></a>舌、<a id="a-XL"></a>身、<a id="a-XM"></a>意知法，<a id="a-XN"></a>乐著好法，<a id="a-XO"></a>憎恶恶法，<a id="a-XP"></a>不立身念，<a id="a-XQ"></a>少心，<a id="a-XR"></a>心解脱、<a id="a-XS"></a>慧解脱不知如真，<a id="a-XT"></a>所生恶不善法不灭尽无余，<a id="a-XU"></a>不败坏无余。<a id="a-XV"></a>彼如是随憎不憎所受觉，<a id="a-XW"></a>或乐或苦，<a id="a-XX"></a>或不苦不乐，<a id="a-XY"></a>彼乐彼觉，<a id="a-XZ"></a>求著受彼觉。<a id="a-Xa"></a>彼乐彼觉，<a id="a-Xb"></a>求著受彼觉已，<a id="a-Xc"></a>若乐觉者，<a id="a-Xd"></a>是为受彼，<a id="a-Xe"></a>缘受有有，<a id="a-Xf"></a>缘有有生，<a id="a-Xg"></a>缘生有老死、<a id="a-Xh"></a>愁戚、<a id="a-Xi"></a>啼哭、<a id="a-Xj"></a>忧苦、<a id="a-Xk"></a>懊恼可得生，<a id="a-Xl"></a>如是此淳大苦阴生。<a id="a-Xm"></a>比丘，<a id="a-Xn"></a>非为具足爱所系相续，<a id="a-Xo"></a>如嗏帝比丘鸡和哆子耶？<a id="a-Xp"></a>”</p>
  <p id="aXq">比丘答曰：<a id="a-Xr"></a>“如是，<a id="a-Xs"></a>世尊，<a id="a-Xt"></a>具足爱所系相续，<a id="a-Xu"></a>如嗏帝比丘鸡和哆子也。<a id="a-Xv"></a>”</p>
  <p id="aXw">“若时如来出世，<a id="a-Xx"></a>无所著、<a id="a-Xy"></a>等正觉、<a id="a-Xz"></a>明行成为、<a id="a-Y0"></a>善逝、<a id="a-Y1"></a>世间解、<a id="a-Y2"></a>无上士、<a id="a-Y3"></a>道法御、<a id="a-Y4"></a>天人师，<a id="a-Y5"></a>号佛、<a id="a-Y6"></a>众佑。<a id="a-Y7"></a>彼眼见色，<a id="a-Y8"></a>于好色而不乐著，<a id="a-Y9"></a>于恶色而不憎恶，<a id="a-YA"></a>立身念，<a id="a-YB"></a>无量心，<a id="a-YC"></a>心解脱、<a id="a-YD"></a>慧解脱知如真，<a id="a-YE"></a>所生恶不善法灭尽无余，<a id="a-YF"></a>败坏无余。<a id="a-YG"></a>如是耳、<a id="a-YH"></a>鼻、<a id="a-YI"></a>舌、<a id="a-YJ"></a>身，<a id="a-YK"></a>意知法，<a id="a-YL"></a>不著好法，<a id="a-YM"></a>不恶恶法，<a id="a-YN"></a>立身念，<a id="a-YO"></a>无量心，<a id="a-YP"></a>心解脱、<a id="a-YQ"></a>慧解脱知如真，<a id="a-YR"></a>所生恶不善法灭尽无余，<a id="a-YS"></a>败坏无余。<a id="a-YT"></a>彼如是灭憎不憎所受觉，<a id="a-YU"></a>或乐或苦，<a id="a-YV"></a>或不苦不乐，<a id="a-YW"></a>彼不乐彼觉，<a id="a-YX"></a>不求不著不受觉。<a id="a-YY"></a>彼不乐彼觉，<a id="a-YZ"></a>不求不著不受觉已，<a id="a-Ya"></a>若乐觉者彼便灭，<a id="a-Yb"></a>乐灭则受灭，<a id="a-Yc"></a>受灭则有灭，<a id="a-Yd"></a>有灭则生灭，<a id="a-Ye"></a>生灭则老死灭，<a id="a-Yf"></a>愁戚、<a id="a-Yg"></a>啼哭、<a id="a-Yh"></a>忧苦、<a id="a-Yi"></a>懊恼可得灭，<a id="a-Yj"></a>如是此淳大苦阴灭。<a id="a-Yk"></a>比丘，<a id="a-Yl"></a>非为具足爱尽解脱耶？<a id="a-Ym"></a>”</p>
  <p id="aYn">比丘答曰：<a id="a-Yo"></a>“如是，<a id="a-Yp"></a>世尊，<a id="a-Yq"></a>具足爱尽解脱也。<a id="a-Yr"></a>”</p>
  <p id="aYs">说是法时，<a id="a-Yt"></a>此三千大千世界三反震动，<a id="a-Yu"></a>动尽动，<a id="a-Yv"></a>战尽战，<a id="a-Yw"></a>震尽震，<a id="a-Yx"></a>是故此经称爱尽解脱。</p>
  <p id="aYy">佛说如是，<a id="a-Yz"></a>彼诸比丘闻佛所说，<a id="a-Z0"></a>欢喜奉行。</p>
  <p id="aZ1">大品第十六竟。</p>
 </body>
</html>