<!doctype html>
<html id="z3IBU7gX0" data-ver="1455">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第二十七</h1>
  <h2 id="a2">林品第十（有十经）（第二小土城诵）</h2>
  <p id="a3">二林、<a id="a-4"></a>观心二，<a id="a-5"></a>达、<a id="a-6"></a>奴波、<a id="a-7"></a>法本，</p>
  <p id="a8">优陀罗、<a id="a-9"></a>蜜丸，<a id="a-A"></a>瞿昙弥在后。</p>
  <p data-pb></p>
  <h2 id="aB">林品林经上第一</h2>
  <p id="aC">我闻如是：<a id="a-D"></a>一时，<a id="a-E"></a>佛游舍卫国，<a id="a-F"></a>在胜林给孤独园。</p>
  <p id="aG">尔时，<a id="a-H"></a>世尊告诸比丘：<a id="a-I"></a>“比丘者，<a id="a-J"></a>依一林住。<a id="a-K"></a>‘我依此林住，<a id="a-L"></a>或无正念便得正念，<a id="a-M"></a>其心不定而得定心，<a id="a-N"></a>若不解脱便得解脱，<a id="a-O"></a>诸漏不尽而得漏尽，<a id="a-P"></a>不得无上安隐涅槃则得涅槃；<a id="a-Q"></a>学道者所须衣被、<a id="a-R"></a>饮食、<a id="a-S"></a>床榻、<a id="a-T"></a>汤药、<a id="a-U"></a>诸生活具，<a id="a-V"></a>彼一切求索，<a id="a-W"></a>易不难得。<a id="a-X"></a>’彼比丘依此林住。<a id="a-Y"></a>依此林住已，<a id="a-Z"></a>若无正念不得正念，<a id="a-a"></a>其心不定不得定心，<a id="a-b"></a>若不解脱不得解脱，<a id="a-c"></a>诸漏不尽不得漏尽，<a id="a-d"></a>不得无上安隐涅槃，<a id="a-e"></a>然不得涅槃；<a id="a-f"></a>学道者所须衣被、<a id="a-g"></a>饮食、<a id="a-h"></a>床榻、<a id="a-i"></a>汤药、<a id="a-j"></a>诸生活具，<a id="a-k"></a>彼一切求索，<a id="a-l"></a>易不难得。<a id="a-m"></a>彼比丘应作是观：<a id="a-n"></a>‘我出家学道，<a id="a-o"></a>不为衣被故，<a id="a-p"></a>不为饮食、<a id="a-q"></a>床榻、<a id="a-r"></a>汤药故，<a id="a-s"></a>亦不为诸生活具故。<a id="a-t"></a>然我依此林住，<a id="a-u"></a>或无正念不得正念，<a id="a-v"></a>其心不定不得定心，<a id="a-w"></a>若不解脱不得解脱，<a id="a-x"></a>诸漏不尽不得漏尽，<a id="a-y"></a>不得无上安隐涅槃，<a id="a-z"></a>然不得涅槃；<a id="a-10"></a>学道者所须衣被、<a id="a-11"></a>饮食、<a id="a-12"></a>床榻、<a id="a-13"></a>汤药、<a id="a-14"></a>诸生活具，<a id="a-15"></a>彼一切求索，<a id="a-16"></a>易不难得。<a id="a-17"></a>’彼比丘如是观已，<a id="a-18"></a>可舍此林去。</p>
  <p id="a19">“比丘者，<a id="a-1A"></a>依一林住：<a id="a-1B"></a>‘我依此林住，<a id="a-1C"></a>或无正念便得正念，<a id="a-1D"></a>其心不定而得定心，<a id="a-1E"></a>若不解脱便得解脱，<a id="a-1F"></a>诸漏不尽而得漏尽，<a id="a-1G"></a>不得无上安隐涅槃则得涅槃；<a id="a-1H"></a>学道者所须衣被、<a id="a-1I"></a>饮食、<a id="a-1J"></a>床榻、<a id="a-1K"></a>汤药、<a id="a-1L"></a>诸生活具，<a id="a-1M"></a>彼一切求索，<a id="a-1N"></a>易不难得。<a id="a-1O"></a>’彼比丘依此林住。<a id="a-1P"></a>依此林住已，<a id="a-1Q"></a>或无正念便得正念，<a id="a-1R"></a>其心不定而得定心，<a id="a-1S"></a>若不得解脱便得解脱，<a id="a-1T"></a>诸漏不尽而得漏尽，<a id="a-1U"></a>不得无上安隐涅槃则得涅槃；<a id="a-1V"></a>学道者所须衣被、<a id="a-1W"></a>饮食、<a id="a-1X"></a>床榻、<a id="a-1Y"></a>汤药、<a id="a-1Z"></a>诸生活具，<a id="a-1a"></a>彼一切求索，<a id="a-1b"></a>甚难可得。<a id="a-1c"></a>彼比丘应作是观：<a id="a-1d"></a>‘我出家学道，<a id="a-1e"></a>不为衣被故，<a id="a-1f"></a>不为饮食、<a id="a-1g"></a>床榻、<a id="a-1h"></a>汤药故，<a id="a-1i"></a>亦不为诸生活具故。<a id="a-1j"></a>然依此林住，<a id="a-1k"></a>或无正念便得正念，<a id="a-1l"></a>其心不定而得定心，<a id="a-1m"></a>若不解脱便得解脱，<a id="a-1n"></a>诸漏不尽而得漏尽，<a id="a-1o"></a>不得无上安隐涅槃则得涅槃；<a id="a-1p"></a>学道者所须衣被、<a id="a-1q"></a>饮食、<a id="a-1r"></a>床榻、<a id="a-1s"></a>汤药、<a id="a-1t"></a>诸生活具，<a id="a-1u"></a>彼一切求索，<a id="a-1v"></a>甚难可得。<a id="a-1w"></a>’彼比丘如是观已，<a id="a-1x"></a>可住此林。</p>
  <p id="a1y">“比丘者，<a id="a-1z"></a>依一林住：<a id="a-20"></a>‘我依此林住，<a id="a-21"></a>或无正念便得正念，<a id="a-22"></a>其心不定而得定心，<a id="a-23"></a>若不解脱便得解脱，<a id="a-24"></a>诸漏不尽而得漏尽，<a id="a-25"></a>不得无上安隐涅槃则得涅槃；<a id="a-26"></a>学道者所须衣被、<a id="a-27"></a>饮食、<a id="a-28"></a>床榻、<a id="a-29"></a>汤药、<a id="a-2A"></a>诸生活具，<a id="a-2B"></a>彼一切求索，<a id="a-2C"></a>易不难得。<a id="a-2D"></a>’彼比丘依此林住。<a id="a-2E"></a>依此林住已，<a id="a-2F"></a>或无正念不得正念，<a id="a-2G"></a>其心不定不得定心，<a id="a-2H"></a>若不解脱不得解脱，<a id="a-2I"></a>诸漏不尽，<a id="a-2J"></a>不得漏尽，<a id="a-2K"></a>不得无上安隐涅槃，<a id="a-2L"></a>然不得涅槃；<a id="a-2M"></a>学道者所须衣被、<a id="a-2N"></a>饮食、<a id="a-2O"></a>床榻、<a id="a-2P"></a>汤药、<a id="a-2Q"></a>诸生活具，<a id="a-2R"></a>彼一切求索，<a id="a-2S"></a>甚难可得。<a id="a-2T"></a>彼比丘应作是观：<a id="a-2U"></a>‘我依此林住，<a id="a-2V"></a>或无正念不得正念，<a id="a-2W"></a>其心不定不得定心，<a id="a-2X"></a>若不解脱不得解脱，<a id="a-2Y"></a>诸漏不尽不得漏尽，<a id="a-2Z"></a>不得无上安隐涅槃，<a id="a-2a"></a>然不得涅槃；<a id="a-2b"></a>学道者所须衣被、<a id="a-2c"></a>饮食、<a id="a-2d"></a>床榻、<a id="a-2e"></a>汤药、<a id="a-2f"></a>诸生活具，<a id="a-2g"></a>彼一切求索，<a id="a-2h"></a>甚难可得。<a id="a-2i"></a>’彼比丘如是观已，<a id="a-2j"></a>即舍此林，<a id="a-2k"></a>夜半而去，<a id="a-2l"></a>莫与彼别。</p>
  <p id="a2m">“比丘者，<a id="a-2n"></a>依一林住：<a id="a-2o"></a>‘我依此林住，<a id="a-2p"></a>或无正念便得正念，<a id="a-2q"></a>其心不定而得定心，<a id="a-2r"></a>若不解脱便得解脱，<a id="a-2s"></a>诸漏不尽而得漏尽，<a id="a-2t"></a>不得无上安隐涅槃则得涅槃；<a id="a-2u"></a>学道者所须衣被、<a id="a-2v"></a>饮食、<a id="a-2w"></a>床榻、<a id="a-2x"></a>汤药、<a id="a-2y"></a>诸生活具，<a id="a-2z"></a>彼一切求索，<a id="a-30"></a>易不难得。<a id="a-31"></a>’彼比丘依此林住。<a id="a-32"></a>依此林住已，<a id="a-33"></a>或无正念便得正念，<a id="a-34"></a>其心不定而得定心，<a id="a-35"></a>若不解脱便得解脱，<a id="a-36"></a>诸漏不尽而得漏尽，<a id="a-37"></a>不得无上安隐涅槃则得涅槃；<a id="a-38"></a>学道者所须衣被、<a id="a-39"></a>饮食、<a id="a-3A"></a>床榻、<a id="a-3B"></a>汤药、<a id="a-3C"></a>诸生活具，<a id="a-3D"></a>彼一切求索，<a id="a-3E"></a>易不难得。<a id="a-3F"></a>彼比丘应作是观：<a id="a-3G"></a>‘我依此林住，<a id="a-3H"></a>或无正念便得正念，<a id="a-3I"></a>其心不定而得定心，<a id="a-3J"></a>若不解脱便得解脱，<a id="a-3K"></a>诸漏不尽而得漏尽，<a id="a-3L"></a>不得无上安隐涅槃则得涅槃；<a id="a-3M"></a>学道者所须衣被、<a id="a-3N"></a>饮食、<a id="a-3O"></a>床榻、<a id="a-3P"></a>汤药、<a id="a-3Q"></a>诸生活具，<a id="a-3R"></a>彼一切求索，<a id="a-3S"></a>易不难得。<a id="a-3T"></a>’彼比丘如是观已，<a id="a-3U"></a>依此林住，<a id="a-3V"></a>乃可终身至其命尽。<a id="a-3W"></a>如依林住，<a id="a-3X"></a>冢间、<a id="a-3Y"></a>村邑、<a id="a-3Z"></a>依于人住亦复如是。<a id="a-3a"></a>”</p>
  <p id="a3b">佛说如是，<a id="a-3c"></a>彼诸比丘闻佛所说，<a id="a-3d"></a>欢喜奉行。</p>
  <p data-pb></p>
  <h2 id="a3e">林品林经下第二</h2>
  <p id="a3f">我闻如是：<a id="a-3g"></a>一时，<a id="a-3h"></a>佛游舍卫国，<a id="a-3i"></a>在胜林给孤独园。</p>
  <p id="a3j">尔时，<a id="a-3k"></a>世尊告诸比丘：<a id="a-3l"></a>“比丘者，<a id="a-3m"></a>依一林住：<a id="a-3n"></a>‘我依此林住，<a id="a-3o"></a>或所为出家学道，<a id="a-3p"></a>欲得沙门义，<a id="a-3q"></a>此义于我得；<a id="a-3r"></a>学道者所须衣被、<a id="a-3s"></a>饮食、<a id="a-3t"></a>床榻、<a id="a-3u"></a>汤药、<a id="a-3v"></a>诸生活具，<a id="a-3w"></a>彼一切求索，<a id="a-3x"></a>易不难得。<a id="a-3y"></a>’彼比丘依此林住。<a id="a-3z"></a>依此林住已，<a id="a-40"></a>所为出家学道，<a id="a-41"></a>欲得沙门义，<a id="a-42"></a>此义于我不得；<a id="a-43"></a>学道者所须衣被、<a id="a-44"></a>饮食、<a id="a-45"></a>床榻、<a id="a-46"></a>汤药、<a id="a-47"></a>诸生活具，<a id="a-48"></a>彼一切求索，<a id="a-49"></a>易不难得。<a id="a-4A"></a>彼比丘应作是观：<a id="a-4B"></a>‘我出家学道，<a id="a-4C"></a>不为衣被故，<a id="a-4D"></a>不为饮食、<a id="a-4E"></a>床榻、<a id="a-4F"></a>汤药故，<a id="a-4G"></a>亦不为诸生活具故。<a id="a-4H"></a>然我依此林住，<a id="a-4I"></a>所为出家学道，<a id="a-4J"></a>欲得沙门义，<a id="a-4K"></a>此义于我不得；<a id="a-4L"></a>学道者所须衣被、<a id="a-4M"></a>饮食、<a id="a-4N"></a>床榻、<a id="a-4O"></a>汤药、<a id="a-4P"></a>诸生活具，<a id="a-4Q"></a>彼一切求索，<a id="a-4R"></a>易不难得。<a id="a-4S"></a>’彼比丘如是观已，<a id="a-4T"></a>可舍此林去。</p>
  <p id="a4U">“比丘者，<a id="a-4V"></a>依一林住：<a id="a-4W"></a>‘我依此林住，<a id="a-4X"></a>或所为出家学道，<a id="a-4Y"></a>欲得沙门义，<a id="a-4Z"></a>此义于我得；<a id="a-4a"></a>学道者所须衣被、<a id="a-4b"></a>饮食、<a id="a-4c"></a>床榻、<a id="a-4d"></a>汤药、<a id="a-4e"></a>诸生活具，<a id="a-4f"></a>彼一切求索，<a id="a-4g"></a>易不难得。<a id="a-4h"></a>’彼比丘依此林住。<a id="a-4i"></a>依此林住已，<a id="a-4j"></a>所为出家学道，<a id="a-4k"></a>欲得沙门义，<a id="a-4l"></a>此义于我得；<a id="a-4m"></a>学道者所须衣被、<a id="a-4n"></a>饮食、<a id="a-4o"></a>床榻、<a id="a-4p"></a>汤药、<a id="a-4q"></a>诸生活具，<a id="a-4r"></a>彼一切求索，<a id="a-4s"></a>甚难可得。<a id="a-4t"></a>彼比丘应作是观：<a id="a-4u"></a>‘我出家学道，<a id="a-4v"></a>不为衣被故，<a id="a-4w"></a>不为饮食、<a id="a-4x"></a>床榻、<a id="a-4y"></a>汤药故，<a id="a-4z"></a>亦不为诸生活具故。<a id="a-50"></a>然我依此林住，<a id="a-51"></a>所为出家学道，<a id="a-52"></a>欲得沙门义，<a id="a-53"></a>此义于我得；<a id="a-54"></a>学道者所须衣被、<a id="a-55"></a>饮食、<a id="a-56"></a>床榻、<a id="a-57"></a>汤药、<a id="a-58"></a>诸生活具，<a id="a-59"></a>彼一切求索，<a id="a-5A"></a>甚难可得。<a id="a-5B"></a>’彼比丘如是观已，<a id="a-5C"></a>可住此林。</p>
  <p id="a5D">“比丘者，<a id="a-5E"></a>依一林住：<a id="a-5F"></a>‘我依此林住，<a id="a-5G"></a>或所为出家学道，<a id="a-5H"></a>欲得沙门义，<a id="a-5I"></a>此义于我得；<a id="a-5J"></a>学道者所须衣被、<a id="a-5K"></a>饮食、<a id="a-5L"></a>床榻、<a id="a-5M"></a>汤药、<a id="a-5N"></a>诸生活具，<a id="a-5O"></a>彼一切求索，<a id="a-5P"></a>易不难得。<a id="a-5Q"></a>’彼比丘依此林住。<a id="a-5R"></a>依此林住已，<a id="a-5S"></a>所为出家学道，<a id="a-5T"></a>欲得沙门义，<a id="a-5U"></a>此义于我不得；<a id="a-5V"></a>学道者所须衣被、<a id="a-5W"></a>饮食、<a id="a-5X"></a>床榻、<a id="a-5Y"></a>汤药、<a id="a-5Z"></a>诸生活具，<a id="a-5a"></a>彼一切求索，<a id="a-5b"></a>甚难可得。<a id="a-5c"></a>彼比丘应作是观：<a id="a-5d"></a>‘我依此林住，<a id="a-5e"></a>所为出家学道，<a id="a-5f"></a>欲得沙门义，<a id="a-5g"></a>此义于我不得；<a id="a-5h"></a>学道者所须衣被、<a id="a-5i"></a>饮食、<a id="a-5j"></a>床榻、<a id="a-5k"></a>汤药、<a id="a-5l"></a>诸生活具，<a id="a-5m"></a>彼一切求索，<a id="a-5n"></a>甚难可得。<a id="a-5o"></a>’彼比丘如是观已，<a id="a-5p"></a>即舍此林，<a id="a-5q"></a>夜半而去，<a id="a-5r"></a>莫与彼别。</p>
  <p id="a5s">“比丘者，<a id="a-5t"></a>依一林住：<a id="a-5u"></a>‘我依此林住，<a id="a-5v"></a>或所为出家学道，<a id="a-5w"></a>欲得沙门义，<a id="a-5x"></a>此义于我得；<a id="a-5y"></a>学道者所须衣被、<a id="a-5z"></a>饮食、<a id="a-60"></a>床榻、<a id="a-61"></a>汤药、<a id="a-62"></a>诸生活具，<a id="a-63"></a>彼一切求索，<a id="a-64"></a>易不难得。<a id="a-65"></a>’彼比丘依此林住。<a id="a-66"></a>依此林住已，<a id="a-67"></a>所为出家学道，<a id="a-68"></a>欲得沙门义，<a id="a-69"></a>此义于我得；<a id="a-6A"></a>学道者所须衣被、<a id="a-6B"></a>饮食、<a id="a-6C"></a>床榻、<a id="a-6D"></a>汤药、<a id="a-6E"></a>诸生活具，<a id="a-6F"></a>彼一切求索，<a id="a-6G"></a>易不难得。<a id="a-6H"></a>彼比丘应作是观：<a id="a-6I"></a>‘我依此林住，<a id="a-6J"></a>所为出家学道，<a id="a-6K"></a>欲得沙门义，<a id="a-6L"></a>此义于我得；<a id="a-6M"></a>学道者所须衣被、<a id="a-6N"></a>饮食、<a id="a-6O"></a>床榻、<a id="a-6P"></a>汤药、<a id="a-6Q"></a>诸生活具，<a id="a-6R"></a>彼一切求索，<a id="a-6S"></a>易不难得。<a id="a-6T"></a>’彼比丘作是观已，<a id="a-6U"></a>依此林住，<a id="a-6V"></a>乃可终身至其命尽。<a id="a-6W"></a>如依林住，<a id="a-6X"></a>冢间、<a id="a-6Y"></a>村邑、<a id="a-6Z"></a>依于人住亦复如是。<a id="a-6a"></a>”</p>
  <p id="a6b">佛说如是，<a id="a-6c"></a>彼诸比丘闻佛所说，<a id="a-6d"></a>欢喜奉行。</p>
  <p data-pb></p>
  <h2 id="a6e">林品自观心经上第三</h2>
  <p id="a6f">我闻如是：<a id="a-6g"></a>一时，<a id="a-6h"></a>佛游舍卫国，<a id="a-6i"></a>在胜林给孤独园。</p>
  <p id="a6j">尔时，<a id="a-6k"></a>世尊告诸比丘：<a id="a-6l"></a>“若有比丘不能善观于他心者，<a id="a-6m"></a>当自善观察于己心，<a id="a-6n"></a>应学如是。<a id="a-6o"></a>云何比丘善自观心？<a id="a-6p"></a>比丘者，<a id="a-6q"></a>若有此观，<a id="a-6r"></a>必多所饶益：<a id="a-6s"></a>我为得内止，<a id="a-6t"></a>不得最上慧观法耶？<a id="a-6u"></a>我为得最上慧观法，<a id="a-6v"></a>不得内止耶？<a id="a-6w"></a>我为不得内止，<a id="a-6x"></a>亦不得最上慧观法耶？<a id="a-6y"></a>我为得内止，<a id="a-6z"></a>亦得最上慧观法耶？</p>
  <p id="a70">“若比丘观已，<a id="a-71"></a>则知我得内止，<a id="a-72"></a>不得最上慧观法者，<a id="a-73"></a>彼比丘得内止已，<a id="a-74"></a>当求最上慧观法，<a id="a-75"></a>彼于后时得内止，<a id="a-76"></a>亦得最上慧观法。<a id="a-77"></a>若比丘观已，<a id="a-78"></a>则知我得最上慧观法，<a id="a-79"></a>不得内止者，<a id="a-7A"></a>彼比丘住最上慧观法已，<a id="a-7B"></a>当求内止，<a id="a-7C"></a>彼于后时得最上慧观法，<a id="a-7D"></a>亦得内止。<a id="a-7E"></a>若比丘观已，<a id="a-7F"></a>则知我不得内止，<a id="a-7G"></a>亦不得最上慧观法者，<a id="a-7H"></a>如是比丘不得此善法，<a id="a-7I"></a>为欲得故，<a id="a-7J"></a>便以速求方便，<a id="a-7K"></a>学极精勤，<a id="a-7L"></a>正念正智，<a id="a-7M"></a>忍不令退，<a id="a-7N"></a>犹人为火烧头、<a id="a-7O"></a>烧衣，<a id="a-7P"></a>急求方便救头、<a id="a-7Q"></a>救衣。<a id="a-7R"></a>如是，<a id="a-7S"></a>比丘不得此善法，<a id="a-7T"></a>为欲得故，<a id="a-7U"></a>便以速求方便，<a id="a-7V"></a>学极精勤，<a id="a-7W"></a>正念正智，<a id="a-7X"></a>忍不令退，<a id="a-7Y"></a>彼于后时即得内止，<a id="a-7Z"></a>亦得最上慧观法。<a id="a-7a"></a>若比丘观已，<a id="a-7b"></a>则如我得内止，<a id="a-7c"></a>亦得最上慧观法，<a id="a-7d"></a>彼比丘住此善法已，<a id="a-7e"></a>当求漏尽智通作证。<a id="a-7f"></a>所以者何？</p>
  <p id="a7g">“我说不得畜一切衣，<a id="a-7h"></a>亦说得畜一切衣。<a id="a-7i"></a>云何衣我说不得畜？<a id="a-7j"></a>若畜衣便增长恶不善法、<a id="a-7k"></a>衰退善法者，<a id="a-7l"></a>如是衣我说不得畜。<a id="a-7m"></a>云何衣我说得畜？<a id="a-7n"></a>若畜衣便增长善法、<a id="a-7o"></a>衰退恶不善法者，<a id="a-7p"></a>如是衣我说得畜。<a id="a-7q"></a>如衣，<a id="a-7r"></a>饮食、<a id="a-7s"></a>床榻村邑亦复如是。</p>
  <p id="a7t">“我说不得狎习一切人，<a id="a-7u"></a>亦说得狎习一切人。<a id="a-7v"></a>云何人我说不得狎习？<a id="a-7w"></a>若狎习人便增长恶不善法、<a id="a-7x"></a>衰退善法者，<a id="a-7y"></a>如是人我说不得狎习。<a id="a-7z"></a>云何人我说得与狎习？<a id="a-80"></a>若狎习人便增长善法、<a id="a-81"></a>衰退恶不善法者，<a id="a-82"></a>如是人我说得与狎习。</p>
  <p id="a83">“彼可习法知如真，<a id="a-84"></a>不可习法亦知如真。<a id="a-85"></a>彼可习法、<a id="a-86"></a>不可习法知如真已，<a id="a-87"></a>不可习法便不习，<a id="a-88"></a>可习法便习。<a id="a-89"></a>彼不可习法不习，<a id="a-8A"></a>可习法习已，<a id="a-8B"></a>便增长善法，<a id="a-8C"></a>衰退恶不善法，<a id="a-8D"></a>是谓比丘善自观心，<a id="a-8E"></a>善自知心，<a id="a-8F"></a>善取善舍。<a id="a-8G"></a>”</p>
  <p id="a8H">佛说如是，<a id="a-8I"></a>彼诸比丘闻佛所说，<a id="a-8J"></a>欢喜奉行。</p>
  <p data-pb></p>
  <h2 id="a8K">林品自观心经下第四</h2>
  <p id="a8L">我闻如是：<a id="a-8M"></a>一时，<a id="a-8N"></a>佛游舍卫国，<a id="a-8O"></a>在胜林给孤独园。</p>
  <p id="a8P">尔时，<a id="a-8Q"></a>世尊告诸比丘：<a id="a-8R"></a>“若有比丘不能善观于他心者，<a id="a-8S"></a>当自善观察于己心，<a id="a-8T"></a>应学如是。<a id="a-8U"></a>云何比丘善自观心？<a id="a-8V"></a>比丘者，<a id="a-8W"></a>若有此观，<a id="a-8X"></a>必多所饶益：<a id="a-8Y"></a>我为多行增伺？<a id="a-8Z"></a>为多行无增伺？<a id="a-8a"></a>我为多行瞋恚心？<a id="a-8b"></a>为多行无瞋恚心？<a id="a-8c"></a>我为多行睡眠缠？<a id="a-8d"></a>为多行无睡眠缠？<a id="a-8e"></a>我为多行掉贡高？<a id="a-8f"></a>为多行无掉贡高？<a id="a-8g"></a>我为多行疑惑？<a id="a-8h"></a>为多行无疑惑？<a id="a-8i"></a>我为多行身诤？<a id="a-8j"></a>为多行无身诤？<a id="a-8k"></a>我为多行秽污心？<a id="a-8l"></a>为多行无秽污心？<a id="a-8m"></a>我为多行信？<a id="a-8n"></a>为多行不信？<a id="a-8o"></a>我为多行精进？<a id="a-8p"></a>为多行懈怠？<a id="a-8q"></a>我为多行念？<a id="a-8r"></a>为多行无念？<a id="a-8s"></a>我为多行定？<a id="a-8t"></a>为多行无定？<a id="a-8u"></a>我为多行恶慧？<a id="a-8v"></a>为多行无恶慧？</p>
  <p id="a8w">“若比丘观时，<a id="a-8x"></a>则知我多行增伺、<a id="a-8y"></a>瞋恚心、<a id="a-8z"></a>睡眠缠、<a id="a-90"></a>掉贡高、<a id="a-91"></a>疑惑、<a id="a-92"></a>身诤、<a id="a-93"></a>秽污心、<a id="a-94"></a>不信、<a id="a-95"></a>懈怠、<a id="a-96"></a>无念、<a id="a-97"></a>无定、<a id="a-98"></a>多行恶慧者。<a id="a-99"></a>彼比丘欲灭此恶不善法故，<a id="a-9A"></a>便以速求方便，<a id="a-9B"></a>学极精勤，<a id="a-9C"></a>正念正智，<a id="a-9D"></a>忍不令退。<a id="a-9E"></a>犹人为火烧头、<a id="a-9F"></a>烧衣，<a id="a-9G"></a>急求方便救头、<a id="a-9H"></a>救衣；<a id="a-9I"></a>如是，<a id="a-9J"></a>比丘欲灭此恶不善法故，<a id="a-9K"></a>便以速求方便，<a id="a-9L"></a>学极精勤，<a id="a-9M"></a>正念正智，<a id="a-9N"></a>忍不令退。<a id="a-9O"></a>若比丘观时，<a id="a-9P"></a>则知我多行无增伺、<a id="a-9Q"></a>无瞋恚心、<a id="a-9R"></a>无睡眠缠、<a id="a-9S"></a>无掉贡高、<a id="a-9T"></a>无疑惑、<a id="a-9U"></a>无身诤、<a id="a-9V"></a>无秽污心、<a id="a-9W"></a>有信、<a id="a-9X"></a>有进、<a id="a-9Y"></a>有念、<a id="a-9Z"></a>有定、<a id="a-9a"></a>多行无恶慧者。<a id="a-9b"></a>彼比丘住此善法已，<a id="a-9c"></a>当求漏尽智通作证。<a id="a-9d"></a>所以者何？</p>
  <p id="a9e">“我说不得蓄一切衣，<a id="a-9f"></a>亦说得畜一切衣。<a id="a-9g"></a>云何衣我说不得畜？<a id="a-9h"></a>若畜衣便增长恶不善法、<a id="a-9i"></a>衰退善法者，<a id="a-9j"></a>如是衣我说不得畜。<a id="a-9k"></a>云何衣我说得畜？<a id="a-9l"></a>若畜衣便增长善法、<a id="a-9m"></a>衰退恶不善法者，<a id="a-9n"></a>如是衣我说得畜。<a id="a-9o"></a>如衣，<a id="a-9p"></a>饮食、<a id="a-9q"></a>床榻村邑亦复如是。</p>
  <p id="a9r">“我说不得狎习一切人，<a id="a-9s"></a>亦说得狎习一切人。<a id="a-9t"></a>云何人我说不得狎习？<a id="a-9u"></a>若狎习人便增长恶不善法、<a id="a-9v"></a>衰退善法者，<a id="a-9w"></a>如是人我说不得狎习。<a id="a-9x"></a>云何人我说得与狎习？<a id="a-9y"></a>若狎习人便增长善法、<a id="a-9z"></a>衰退恶不善法者，<a id="a-A0"></a>如是人我说得与狎习。</p>
  <p id="aA1">“彼可习法知如真，<a id="a-A2"></a>不可习法亦知如真。<a id="a-A3"></a>彼可习法、<a id="a-A4"></a>不可习法知如真已，<a id="a-A5"></a>不可习法便不习，<a id="a-A6"></a>可习法便习。<a id="a-A7"></a>彼不可习法不习，<a id="a-A8"></a>可习法习已，<a id="a-A9"></a>便增长善法，<a id="a-AA"></a>衰退恶不善法，<a id="a-AB"></a>是谓比丘善自观心，<a id="a-AC"></a>善自知心，<a id="a-AD"></a>善取善舍。<a id="a-AE"></a>”</p>
  <p id="aAF">佛说如是，<a id="a-AG"></a>彼诸比丘闻佛所说，<a id="a-AH"></a>欢喜奉行。</p>
  <p data-pb></p>
  <h2 id="aAI">林品达梵行经第五</h2>
  <p id="aAJ">我闻如是：<a id="a-AK"></a>一时，<a id="a-AL"></a>佛游拘楼瘦，<a id="a-AM"></a>在剑磨瑟昙拘楼都邑。</p>
  <p id="aAN">尔时，<a id="a-AO"></a>世尊告诸比丘：<a id="a-AP"></a>“我当为汝说法，<a id="a-AQ"></a>初妙、<a id="a-AR"></a>中妙、<a id="a-AS"></a>竟亦妙，<a id="a-AT"></a>有文有义，<a id="a-AU"></a>具足清净，<a id="a-AV"></a>显现梵行，<a id="a-AW"></a>谓名达梵行，<a id="a-AX"></a>能尽诸漏。<a id="a-AY"></a>汝等谛听！<a id="a-AZ"></a>善思念之。<a id="a-Aa"></a>”时，<a id="a-Ab"></a>诸比丘受教而听。</p>
  <p id="aAc">世尊告曰：<a id="a-Ad"></a>“汝等当知漏，<a id="a-Ae"></a>知漏所因生，<a id="a-Af"></a>知漏有报，<a id="a-Ag"></a>知漏胜如，<a id="a-Ah"></a>知漏灭尽，<a id="a-Ai"></a>知漏灭道。<a id="a-Aj"></a>汝等当知觉，<a id="a-Ak"></a>知觉所因生，<a id="a-Al"></a>知觉有报，<a id="a-Am"></a>知觉胜如，<a id="a-An"></a>知觉灭尽，<a id="a-Ao"></a>知觉灭道。<a id="a-Ap"></a>汝等当知想，<a id="a-Aq"></a>知想所因生，<a id="a-Ar"></a>知想有报，<a id="a-As"></a>知想胜如，<a id="a-At"></a>知想灭尽，<a id="a-Au"></a>知想灭道。<a id="a-Av"></a>汝等当知欲，<a id="a-Aw"></a>知欲所因生，<a id="a-Ax"></a>知欲有报，<a id="a-Ay"></a>知欲胜如，<a id="a-Az"></a>知欲灭尽，<a id="a-B0"></a>知欲灭道。<a id="a-B1"></a>汝等当知业，<a id="a-B2"></a>知业所因生，<a id="a-B3"></a>知业有报，<a id="a-B4"></a>知业胜如，<a id="a-B5"></a>知业灭尽，<a id="a-B6"></a>知业灭道。<a id="a-B7"></a>汝等当知苦，<a id="a-B8"></a>知苦所因生，<a id="a-B9"></a>知苦有报，<a id="a-BA"></a>知苦胜如，<a id="a-BB"></a>知苦灭尽，<a id="a-BC"></a>知苦灭道。</p>
  <p id="aBD">“云何知漏？<a id="a-BE"></a>谓有三漏——欲漏、<a id="a-BF"></a>有漏、<a id="a-BG"></a>无明漏，<a id="a-BH"></a>是谓知漏。<a id="a-BI"></a>云何知漏所因生？<a id="a-BJ"></a>谓无明也，<a id="a-BK"></a>因无明则便有漏，<a id="a-BL"></a>是谓知漏所因生。<a id="a-BM"></a>云何知漏有报？<a id="a-BN"></a>谓无明缠者，<a id="a-BO"></a>为诸漏所渍，<a id="a-BP"></a>彼因此受报，<a id="a-BQ"></a>或得善处，<a id="a-BR"></a>或得恶处，<a id="a-BS"></a>是谓知漏有报。<a id="a-BT"></a>云何知漏胜如？<a id="a-BU"></a>谓或有漏生地狱中，<a id="a-BV"></a>或有漏生畜生中，<a id="a-BW"></a>或有漏生饿鬼中，<a id="a-BX"></a>或有漏生天上，<a id="a-BY"></a>或有漏生人间，<a id="a-BZ"></a>是谓知漏胜如。<a id="a-Ba"></a>云何知漏灭尽？<a id="a-Bb"></a>谓无明灭，<a id="a-Bc"></a>漏便灭，<a id="a-Bd"></a>是谓知漏灭尽。<a id="a-Be"></a>云何知漏灭道？<a id="a-Bf"></a>谓八支圣道，<a id="a-Bg"></a>正见乃至正定为八，<a id="a-Bh"></a>是谓知漏灭道。<a id="a-Bi"></a>若比丘如是知漏，<a id="a-Bj"></a>知漏所因生，<a id="a-Bk"></a>知漏受报，<a id="a-Bl"></a>知漏胜如，<a id="a-Bm"></a>知漏灭尽，<a id="a-Bn"></a>知漏灭道者，<a id="a-Bo"></a>是谓达梵行，<a id="a-Bp"></a>能尽一切漏。</p>
  <p id="aBq">“云何知觉？<a id="a-Br"></a>谓有三觉——乐觉、<a id="a-Bs"></a>苦觉、<a id="a-Bt"></a>不苦不乐觉，<a id="a-Bu"></a>是谓知觉。<a id="a-Bv"></a>云何知觉所因生？<a id="a-Bw"></a>谓更乐也，<a id="a-Bx"></a>因更乐则便有觉，<a id="a-By"></a>是谓知觉所因生。<a id="a-Bz"></a>云何知觉有报？<a id="a-C0"></a>谓爱也，<a id="a-C1"></a>爱为觉报，<a id="a-C2"></a>是谓知觉有报。<a id="a-C3"></a>云何知觉胜如？<a id="a-C4"></a>谓比丘者，<a id="a-C5"></a>觉乐觉时便知觉乐觉，<a id="a-C6"></a>觉苦觉时便知觉苦觉，<a id="a-C7"></a>觉不苦不乐觉时便知觉不苦不乐觉；<a id="a-C8"></a>乐身、<a id="a-C9"></a>苦身、<a id="a-CA"></a>不苦不乐身，<a id="a-CB"></a>乐心、<a id="a-CC"></a>苦心、<a id="a-CD"></a>不苦不乐心，<a id="a-CE"></a>乐食、<a id="a-CF"></a>苦食、<a id="a-CG"></a>不苦不乐食，<a id="a-CH"></a>乐无食、<a id="a-CI"></a>苦无食、<a id="a-CJ"></a>不苦不乐无食，<a id="a-CK"></a>乐欲、<a id="a-CL"></a>苦欲、<a id="a-CM"></a>不苦不乐欲，<a id="a-CN"></a>乐无欲觉、<a id="a-CO"></a>苦无欲觉、<a id="a-CP"></a>不苦不乐无欲觉时，<a id="a-CQ"></a>便知觉不苦不乐无欲觉，<a id="a-CR"></a>是谓知觉胜如。<a id="a-CS"></a>云何知觉灭尽？<a id="a-CT"></a>谓更乐灭，<a id="a-CU"></a>觉便灭，<a id="a-CV"></a>是谓知觉灭尽。<a id="a-CW"></a>云何知觉灭道？<a id="a-CX"></a>谓八支圣道，<a id="a-CY"></a>正见乃至正定为八，<a id="a-CZ"></a>是谓知觉灭道。<a id="a-Ca"></a>若比丘如是知觉，<a id="a-Cb"></a>知觉所因生，<a id="a-Cc"></a>知觉有报，<a id="a-Cd"></a>知觉胜如，<a id="a-Ce"></a>知觉灭尽，<a id="a-Cf"></a>知觉灭道者，<a id="a-Cg"></a>是谓达梵行，<a id="a-Ch"></a>能尽一切觉。</p>
  <p id="aCi">“云何知想？<a id="a-Cj"></a>谓有四想。<a id="a-Ck"></a>比丘者，<a id="a-Cl"></a>小想亦知，<a id="a-Cm"></a>大想亦知，<a id="a-Cn"></a>无量想亦知，<a id="a-Co"></a>无所有处想亦知，<a id="a-Cp"></a>是谓知想。<a id="a-Cq"></a>云何知想所因生？<a id="a-Cr"></a>谓更乐也，<a id="a-Cs"></a>因更乐则便有想，<a id="a-Ct"></a>是谓知想所因生。<a id="a-Cu"></a>云何知想有报？<a id="a-Cv"></a>谓说也，<a id="a-Cw"></a>随其想便说，<a id="a-Cx"></a>是谓知想有报。<a id="a-Cy"></a>云何知想胜如？<a id="a-Cz"></a>谓或有想想色，<a id="a-D0"></a>或有想想声，<a id="a-D1"></a>或有想想香，<a id="a-D2"></a>或有想想味，<a id="a-D3"></a>或有想想触，<a id="a-D4"></a>是谓知想胜如。<a id="a-D5"></a>云何知想灭尽？<a id="a-D6"></a>谓更乐灭想便灭，<a id="a-D7"></a>是谓知想灭尽。<a id="a-D8"></a>云何知想灭道？<a id="a-D9"></a>谓八支圣道，<a id="a-DA"></a>正见乃至正定为八，<a id="a-DB"></a>是谓知想灭道。<a id="a-DC"></a>若比丘如是知想，<a id="a-DD"></a>知想所因生，<a id="a-DE"></a>知想有报，<a id="a-DF"></a>知想胜如，<a id="a-DG"></a>知想灭尽，<a id="a-DH"></a>知想灭道者，<a id="a-DI"></a>是谓达梵行，<a id="a-DJ"></a>能尽一切想。</p>
  <p id="aDK">“云何知欲？<a id="a-DL"></a>谓有五欲功德，<a id="a-DM"></a>可爱、<a id="a-DN"></a>可喜、<a id="a-DO"></a>美色、<a id="a-DP"></a>欲想应、<a id="a-DQ"></a>甚可乐。<a id="a-DR"></a>云何为五？<a id="a-DS"></a>眼知色，<a id="a-DT"></a>耳知声，<a id="a-DU"></a>鼻知香，<a id="a-DV"></a>舌知味，<a id="a-DW"></a>身知触，<a id="a-DX"></a>是谓知欲。<a id="a-DY"></a>云何知欲所因生？<a id="a-DZ"></a>谓更乐也，<a id="a-Da"></a>因更乐则便有欲，<a id="a-Db"></a>是谓知欲所因生。<a id="a-Dc"></a>云何知欲有报？<a id="a-Dd"></a>谓随欲种爱乐，<a id="a-De"></a>著而住彼，<a id="a-Df"></a>因此受报有福处、<a id="a-Dg"></a>无福处、<a id="a-Dh"></a>不动处，<a id="a-Di"></a>是谓知欲有报。<a id="a-Dj"></a>云何知欲胜如？<a id="a-Dk"></a>谓或有欲欲色，<a id="a-Dl"></a>或有欲欲声，<a id="a-Dm"></a>或有欲欲香，<a id="a-Dn"></a>或有欲欲味，<a id="a-Do"></a>或有欲欲触，<a id="a-Dp"></a>是谓知欲胜如。<a id="a-Dq"></a>云何知欲灭尽？<a id="a-Dr"></a>谓更乐灭欲便灭，<a id="a-Ds"></a>是谓知欲灭尽。<a id="a-Dt"></a>云何知欲灭道？<a id="a-Du"></a>谓八支圣道，<a id="a-Dv"></a>正见乃至正定为八，<a id="a-Dw"></a>是谓知欲灭道。<a id="a-Dx"></a>若比丘如是知欲，<a id="a-Dy"></a>知欲所因生，<a id="a-Dz"></a>知欲受报，<a id="a-E0"></a>如欲胜如，<a id="a-E1"></a>知欲灭尽，<a id="a-E2"></a>知欲灭道者，<a id="a-E3"></a>是谓达梵行，<a id="a-E4"></a>能尽一切欲。</p>
  <p id="aE5">“云何知业？<a id="a-E6"></a>谓有二业——思、<a id="a-E7"></a>已思业，<a id="a-E8"></a>是谓知业。<a id="a-E9"></a>云何知业所因生？<a id="a-EA"></a>谓更乐也，<a id="a-EB"></a>因更乐则便有业，<a id="a-EC"></a>是谓知业所因生。<a id="a-ED"></a>云何知业有报？<a id="a-EE"></a>谓或有业黑有黑报，<a id="a-EF"></a>或有业白有白报，<a id="a-EG"></a>或有业黑白黑白报，<a id="a-EH"></a>或有业不黑不白无报，<a id="a-EI"></a>业业尽，<a id="a-EJ"></a>是谓知业有报。<a id="a-EK"></a>云何知业胜如？<a id="a-EL"></a>谓或有业生地狱中，<a id="a-EM"></a>或有业生畜生中，<a id="a-EN"></a>或有业生饿鬼中，<a id="a-EO"></a>或有业生天上，<a id="a-EP"></a>或有业生人间，<a id="a-EQ"></a>是谓知业胜如。<a id="a-ER"></a>云何知业灭尽？<a id="a-ES"></a>谓更乐灭业便灭，<a id="a-ET"></a>是谓知业灭尽。<a id="a-EU"></a>云何知业灭道？<a id="a-EV"></a>谓八支圣道，<a id="a-EW"></a>正见乃至正定为八，<a id="a-EX"></a>是谓知业灭道。<a id="a-EY"></a>若比丘如是知业，<a id="a-EZ"></a>知业所因生，<a id="a-Ea"></a>知业有报，<a id="a-Eb"></a>知业胜如，<a id="a-Ec"></a>知业灭尽，<a id="a-Ed"></a>知业灭道者，<a id="a-Ee"></a>是谓达梵行，<a id="a-Ef"></a>能尽一切业。</p>
  <p id="aEg">“云何知苦？<a id="a-Eh"></a>谓生苦、<a id="a-Ei"></a>老苦、<a id="a-Ej"></a>病苦、<a id="a-Ek"></a>死苦、<a id="a-El"></a>怨憎会苦、<a id="a-Em"></a>爱别离苦、<a id="a-En"></a>所求不得苦、<a id="a-Eo"></a>略五盛阴苦，<a id="a-Ep"></a>是谓知苦。<a id="a-Eq"></a>云何知苦所因生？<a id="a-Er"></a>谓爱也，<a id="a-Es"></a>因爱生苦，<a id="a-Et"></a>是谓知苦所因生。<a id="a-Eu"></a>云何知苦有报？<a id="a-Ev"></a>谓或有苦微迟灭，<a id="a-Ew"></a>或有苦微疾灭，<a id="a-Ex"></a>或有苦盛迟灭，<a id="a-Ey"></a>或有苦盛疾灭，<a id="a-Ez"></a>苦苦尽，<a id="a-F0"></a>是谓知苦有报。<a id="a-F1"></a>云何知苦胜如？<a id="a-F2"></a>谓不多闻愚痴凡夫，<a id="a-F3"></a>不遇善知识，<a id="a-F4"></a>不御圣法，<a id="a-F5"></a>身生觉极苦、<a id="a-F6"></a>甚重苦，<a id="a-F7"></a>命将欲绝，<a id="a-F8"></a>出此从外，<a id="a-F9"></a>更求于彼。<a id="a-FA"></a>或有沙门、<a id="a-FB"></a>梵志持一句咒，<a id="a-FC"></a>或二、<a id="a-FD"></a>三、<a id="a-FE"></a>四、<a id="a-FF"></a>多句咒，<a id="a-FG"></a>或持百句咒，<a id="a-FH"></a>彼治我苦，<a id="a-FI"></a>如是因求生苦，<a id="a-FJ"></a>因集生苦，<a id="a-FK"></a>苦灭，<a id="a-FL"></a>是谓知苦胜如。<a id="a-FM"></a>云何知苦灭尽？<a id="a-FN"></a>谓爱灭苦便灭，<a id="a-FO"></a>是谓知苦灭尽。<a id="a-FP"></a>云何知苦灭道？<a id="a-FQ"></a>谓八支圣道，<a id="a-FR"></a>正见乃至正定为八，<a id="a-FS"></a>是谓知苦灭道。<a id="a-FT"></a>若比丘如是知苦，<a id="a-FU"></a>知苦所因生，<a id="a-FV"></a>知苦有报，<a id="a-FW"></a>知苦胜如，<a id="a-FX"></a>知苦灭尽，<a id="a-FY"></a>知苦灭道者，<a id="a-FZ"></a>是谓达梵行，<a id="a-Fa"></a>能尽一切苦。<a id="a-Fb"></a>”</p>
  <p id="aFc">佛说如是，<a id="a-Fd"></a>彼诸比丘闻佛所说，<a id="a-Fe"></a>欢喜奉行。</p>
  <p data-pb></p>
  <h2 id="aFf">林品阿奴波经第六</h2>
  <p id="aFg">我闻如是：<a id="a-Fh"></a>一时，<a id="a-Fi"></a>佛游跋耆瘦，<a id="a-Fj"></a>在阿奴波跋耆都邑。</p>
  <p id="aFk">尔时，<a id="a-Fl"></a>世尊则于晡时从宴坐起，<a id="a-Fm"></a>堂上来下，<a id="a-Fn"></a>告曰：<a id="a-Fo"></a>“阿难，<a id="a-Fp"></a>共汝往至阿夷罗惒帝河浴。<a id="a-Fq"></a>”</p>
  <p id="aFr">尊者阿难白曰：<a id="a-Fs"></a>“唯然。<a id="a-Ft"></a>”</p>
  <p id="aFu">于是，<a id="a-Fv"></a>世尊将尊者阿难往至阿夷罗惒帝河，<a id="a-Fw"></a>脱衣岸上，<a id="a-Fx"></a>便入水浴；<a id="a-Fy"></a>浴已还出，<a id="a-Fz"></a>拭体著衣。</p>
  <p id="aG0">尔时，<a id="a-G1"></a>尊者阿难执扇扇佛。<a id="a-G2"></a>于是，<a id="a-G3"></a>世尊回顾告曰：<a id="a-G4"></a>“阿难，<a id="a-G5"></a>提惒达哆以放逸故，<a id="a-G6"></a>堕极苦难，<a id="a-G7"></a>必至恶处，<a id="a-G8"></a>生地狱中，<a id="a-G9"></a>住至一劫不可救济。<a id="a-GA"></a>阿难，<a id="a-GB"></a>汝不曾从诸比丘闻，<a id="a-GC"></a>谓我一向记提惒达哆必至恶处，<a id="a-GD"></a>生地狱中，<a id="a-GE"></a>住至一劫不可救济耶？<a id="a-GF"></a>”</p>
  <p id="aGG">尊者阿难白曰：<a id="a-GH"></a>“唯然。<a id="a-GI"></a>”</p>
  <p id="aGJ">尔时，<a id="a-GK"></a>有一比丘语尊者阿难：<a id="a-GL"></a>“世尊以他心智知提惒达哆心故，<a id="a-GM"></a>一向记提惒达哆必至恶处，<a id="a-GN"></a>生地狱中，<a id="a-GO"></a>住至一劫不可救济耶？<a id="a-GP"></a>”</p>
  <p id="aGQ">世尊告曰：<a id="a-GR"></a>“阿难，<a id="a-GS"></a>彼比丘或有小，<a id="a-GT"></a>或有中，<a id="a-GU"></a>或有大，<a id="a-GV"></a>或年少不自知。<a id="a-GW"></a>所以者何？<a id="a-GX"></a>如来已一向记彼故有疑惑。<a id="a-GY"></a>阿难，<a id="a-GZ"></a>我不见此世，<a id="a-Ga"></a>天及魔、<a id="a-Gb"></a>梵、<a id="a-Gc"></a>沙门、<a id="a-Gd"></a>梵志，<a id="a-Ge"></a>从人至天，<a id="a-Gf"></a>谓我一向记如提惒达哆。<a id="a-Gg"></a>所以者何？<a id="a-Gh"></a>阿难，<a id="a-Gi"></a>我一向记提惒达哆必至恶处，<a id="a-Gj"></a>生地狱中，<a id="a-Gk"></a>住至一劫不可救济。<a id="a-Gl"></a>阿难，<a id="a-Gm"></a>若我见提惒达哆有白净法如一毛许，<a id="a-Gn"></a>我便不一向记提惒达哆必至恶处，<a id="a-Go"></a>生地狱中，<a id="a-Gp"></a>住至一劫不可救济。<a id="a-Gq"></a>阿难，<a id="a-Gr"></a>我以不见提惒达哆有白净法如一毛许，<a id="a-Gs"></a>是故我一向记提惒达哆必至恶处，<a id="a-Gt"></a>生地狱中，<a id="a-Gu"></a>住至一劫不可救济。</p>
  <p id="aGv">“阿难，<a id="a-Gw"></a>犹去村不远有大深厕，<a id="a-Gx"></a>或人堕中，<a id="a-Gy"></a>没在其底。<a id="a-Gz"></a>若人来，<a id="a-H0"></a>为起大慈哀，<a id="a-H1"></a>怜念愍伤，<a id="a-H2"></a>求义及饶益，<a id="a-H3"></a>求安隐快乐。<a id="a-H4"></a>彼人来已，<a id="a-H5"></a>旋转视之而作是说：<a id="a-H6"></a>‘此人可得一处如毛发许，<a id="a-H7"></a>粪所不污，<a id="a-H8"></a>令我得捉挽出之耶？<a id="a-H9"></a>’彼遍观视，<a id="a-HA"></a>不见此人有一净处如毛发许粪所不污，<a id="a-HB"></a>可得手捉挽出之也。<a id="a-HC"></a>如是，<a id="a-HD"></a>阿难，<a id="a-HE"></a>若我见提惒达哆有白净法如一毛者，<a id="a-HF"></a>我不一向记提惒达哆必至恶处，<a id="a-HG"></a>生地狱中，<a id="a-HH"></a>住至一劫不可救济。<a id="a-HI"></a>阿难，<a id="a-HJ"></a>以我不见提惒达哆有白净法如一毛许，<a id="a-HK"></a>是故我一向记提惒达哆必至恶处，<a id="a-HL"></a>生地狱中，<a id="a-HM"></a>住至一劫不可救济。<a id="a-HN"></a>”</p>
  <p id="aHO">于是，<a id="a-HP"></a>尊者阿难啼泣，<a id="a-HQ"></a>以手抆泪，<a id="a-HR"></a>白曰：<a id="a-HS"></a>“世尊，<a id="a-HT"></a>甚奇！<a id="a-HU"></a>甚特！<a id="a-HV"></a>谓世尊一向记提惒达哆必至恶处，<a id="a-HW"></a>生地狱中，<a id="a-HX"></a>住至一劫不可救济。<a id="a-HY"></a>”</p>
  <p id="aHZ">世尊告曰：<a id="a-Ha"></a>“如是，<a id="a-Hb"></a>阿难。<a id="a-Hc"></a>如是，<a id="a-Hd"></a>阿难。<a id="a-He"></a>我一向记提惒达哆必至恶处，<a id="a-Hf"></a>生地狱中，<a id="a-Hg"></a>住至一劫不可救济。<a id="a-Hh"></a>阿难，<a id="a-Hi"></a>若汝从如来闻大人根智分别者，<a id="a-Hj"></a>必得上信如来而怀欢喜。<a id="a-Hk"></a>”</p>
  <p id="aHl">于是，<a id="a-Hm"></a>尊者阿难叉手向佛，<a id="a-Hn"></a>白曰：<a id="a-Ho"></a>“世尊，<a id="a-Hp"></a>今正是时。<a id="a-Hq"></a>善逝，<a id="a-Hr"></a>今正是时。<a id="a-Hs"></a>若世尊为诸比丘说大人根智分别者，<a id="a-Ht"></a>诸比丘从世尊闻，<a id="a-Hu"></a>当善受持！<a id="a-Hv"></a>”</p>
  <p id="aHw">世尊告曰：<a id="a-Hx"></a>“阿难，<a id="a-Hy"></a>谛听！<a id="a-Hz"></a>善思念之，<a id="a-I0"></a>我今为汝说大人根智分别。<a id="a-I1"></a>尊者阿难受教而听。</p>
  <p id="aI2">世尊告曰：<a id="a-I3"></a>“阿难，<a id="a-I4"></a>如来以他心智观他人心，<a id="a-I5"></a>知此人成就善法，<a id="a-I6"></a>亦成就不善法。<a id="a-I7"></a>如来后时以他心智复观此人心，<a id="a-I8"></a>知此人灭善法，<a id="a-I9"></a>生不善法。<a id="a-IA"></a>此人善法已灭，<a id="a-IB"></a>不善法已生，<a id="a-IC"></a>余有善根而不断绝，<a id="a-ID"></a>从此善根当复更生善，<a id="a-IE"></a>如是此人得清净法。<a id="a-IF"></a>阿难，<a id="a-IG"></a>犹如平旦日初，<a id="a-IH"></a>出时暗灭明生。<a id="a-II"></a>阿难，<a id="a-IJ"></a>于意云何？<a id="a-IK"></a>日转升上，<a id="a-IL"></a>至于食时，<a id="a-IM"></a>暗已灭，<a id="a-IN"></a>明已生耶？<a id="a-IO"></a>”</p>
  <p id="aIP">尊者阿难白曰：<a id="a-IQ"></a>“尔也，<a id="a-IR"></a>世尊。<a id="a-IS"></a>”</p>
  <p id="aIT">“如是，<a id="a-IU"></a>阿难，<a id="a-IV"></a>如来以他心智观他人心，<a id="a-IW"></a>知此人成就善法，<a id="a-IX"></a>亦成就不善法。<a id="a-IY"></a>如来后时以他心智复观此人心，<a id="a-IZ"></a>知此人灭善法，<a id="a-Ia"></a>生不善法。<a id="a-Ib"></a>此人善法已灭，<a id="a-Ic"></a>不善法已生，<a id="a-Id"></a>余有善根而不断绝，<a id="a-Ie"></a>从是善根当复更生善，<a id="a-If"></a>如是此人得清净法。<a id="a-Ig"></a>阿难，<a id="a-Ih"></a>犹如谷种，<a id="a-Ii"></a>不坏不破，<a id="a-Ij"></a>不腐不剖，<a id="a-Ik"></a>不为风热所伤，<a id="a-Il"></a>秋时密藏。<a id="a-Im"></a>若彼居士善治良田，<a id="a-In"></a>以种洒中，<a id="a-Io"></a>随时雨溉。<a id="a-Ip"></a>阿难，<a id="a-Iq"></a>于意云何？<a id="a-Ir"></a>此种宁得转增长不？<a id="a-Is"></a>”</p>
  <p id="aIt">尊者阿难白曰：<a id="a-Iu"></a>“尔也，<a id="a-Iv"></a>世尊。<a id="a-Iw"></a>”</p>
  <p id="aIx">“如是，<a id="a-Iy"></a>阿难，<a id="a-Iz"></a>如来以他心智观他人心，<a id="a-J0"></a>知此人成就善法，<a id="a-J1"></a>亦成就不善法。<a id="a-J2"></a>如来后时以他心智复观此人心，<a id="a-J3"></a>知此人灭善法，<a id="a-J4"></a>生不善法。<a id="a-J5"></a>此人善法已灭，<a id="a-J6"></a>不善法已生，<a id="a-J7"></a>余有善根而不断绝，<a id="a-J8"></a>从是善根当复更生善，<a id="a-J9"></a>如是此人得清净法。<a id="a-JA"></a>阿难，<a id="a-JB"></a>是谓如来大人根智，<a id="a-JC"></a>如是如来正知诸法本。</p>
  <p id="aJD">“复次，<a id="a-JE"></a>阿难，<a id="a-JF"></a>如来以他心智观他人心，<a id="a-JG"></a>知此人成就善法，<a id="a-JH"></a>亦成就不善法。<a id="a-JI"></a>如来后时以他心智复观此人心，<a id="a-JJ"></a>知此人灭善法，<a id="a-JK"></a>生不善法。<a id="a-JL"></a>此人善法已灭，<a id="a-JM"></a>不善法已生，<a id="a-JN"></a>余有善根而未断绝，<a id="a-JO"></a>必当断绝，<a id="a-JP"></a>如是此人得衰退法。<a id="a-JQ"></a>阿难，<a id="a-JR"></a>犹如下晡日垂没时，<a id="a-JS"></a>明灭暗生。<a id="a-JT"></a>阿难，<a id="a-JU"></a>于意云何？<a id="a-JV"></a>彼日已没，<a id="a-JW"></a>明已灭，<a id="a-JX"></a>暗已生耶？<a id="a-JY"></a>”</p>
  <p id="aJZ">尊者阿难白曰：<a id="a-Ja"></a>“尔也，<a id="a-Jb"></a>世尊。<a id="a-Jc"></a>”</p>
  <p id="aJd">“如是，<a id="a-Je"></a>阿难，<a id="a-Jf"></a>如来以他心智观他人心，<a id="a-Jg"></a>知此人成就善法，<a id="a-Jh"></a>亦成就不善法。<a id="a-Ji"></a>如来后时以他心智复观此人心，<a id="a-Jj"></a>知此人灭善法，<a id="a-Jk"></a>生不善法。<a id="a-Jl"></a>此人善法已灭，<a id="a-Jm"></a>不善法已生，<a id="a-Jn"></a>余有善根而未断绝，<a id="a-Jo"></a>必当断绝，<a id="a-Jp"></a>如是此人得衰退法。<a id="a-Jq"></a>阿难，<a id="a-Jr"></a>犹如谷种，<a id="a-Js"></a>不坏不破，<a id="a-Jt"></a>不腐不剖，<a id="a-Ju"></a>不为风热所伤，<a id="a-Jv"></a>秋时密藏。<a id="a-Jw"></a>若彼居士善治良田，<a id="a-Jx"></a>以种洒中，<a id="a-Jy"></a>雨不随时。<a id="a-Jz"></a>阿难，<a id="a-K0"></a>于意云何？<a id="a-K1"></a>此种宁得转增长耶？<a id="a-K2"></a>”</p>
  <p id="aK3">尊者阿难白曰：<a id="a-K4"></a>“不也，<a id="a-K5"></a>世尊。<a id="a-K6"></a>”</p>
  <p id="aK7">“如是，<a id="a-K8"></a>阿难，<a id="a-K9"></a>如来以他心智观他人心，<a id="a-KA"></a>知此人成就善法，<a id="a-KB"></a>亦成就不善法。<a id="a-KC"></a>如来后时以他心智复观此人心，<a id="a-KD"></a>知此人灭善法，<a id="a-KE"></a>生不善法。<a id="a-KF"></a>此人善法已灭，<a id="a-KG"></a>不善法已生，<a id="a-KH"></a>余有善根而未断绝，<a id="a-KI"></a>必当断绝，<a id="a-KJ"></a>如是此人得衰退法。<a id="a-KK"></a>阿难，<a id="a-KL"></a>是谓如来大人根智，<a id="a-KM"></a>如是如来正知诸法本。</p>
  <p id="aKN">“复次，<a id="a-KO"></a>阿难，<a id="a-KP"></a>如来以他心智观他人心，<a id="a-KQ"></a>我不见此人有白净法如一毛许，<a id="a-KR"></a>此人恶不善法一向充满秽污，<a id="a-KS"></a>为当来有本烦热苦报、<a id="a-KT"></a>生老病死因，<a id="a-KU"></a>如是此人身坏命终，<a id="a-KV"></a>必至恶处，<a id="a-KW"></a>生地狱中。<a id="a-KX"></a>阿难，<a id="a-KY"></a>犹如种子，<a id="a-KZ"></a>腐坏破剖，<a id="a-Ka"></a>为风热所伤，<a id="a-Kb"></a>秋时不密藏。<a id="a-Kc"></a>若彼居士非是良田，<a id="a-Kd"></a>又不善治，<a id="a-Ke"></a>便下种子，<a id="a-Kf"></a>雨不随时。<a id="a-Kg"></a>阿难，<a id="a-Kh"></a>于意云何？<a id="a-Ki"></a>此种宁得转增长耶？<a id="a-Kj"></a>”</p>
  <p id="aKk">尊者阿难白曰：<a id="a-Kl"></a>“不也，<a id="a-Km"></a>世尊。<a id="a-Kn"></a>”</p>
  <p id="aKo">“如是，<a id="a-Kp"></a>阿难，<a id="a-Kq"></a>如来以他心智观他人心，<a id="a-Kr"></a>我不见此人有白净法如一毛许，<a id="a-Ks"></a>此人恶不善法一向充满秽污，<a id="a-Kt"></a>为当来有本烦热苦报、<a id="a-Ku"></a>生老病死因，<a id="a-Kv"></a>如是此人身坏命终，<a id="a-Kw"></a>必至恶处，<a id="a-Kx"></a>生地狱中。<a id="a-Ky"></a>阿难，<a id="a-Kz"></a>是谓如来大人根智，<a id="a-L0"></a>如是如来正知诸法本。<a id="a-L1"></a>”</p>
  <p id="aL2">于是，<a id="a-L3"></a>尊者阿难叉手向佛，<a id="a-L4"></a>白曰：<a id="a-L5"></a>“世尊已说如此三种之人，<a id="a-L6"></a>宁可更说异三种人耶？<a id="a-L7"></a>”</p>
  <p id="aL8">世尊告曰：<a id="a-L9"></a>“可说也。<a id="a-LA"></a>阿难，<a id="a-LB"></a>如来以他心智观他人心，<a id="a-LC"></a>知此人成就不善法，<a id="a-LD"></a>亦成就善法。<a id="a-LE"></a>如来后时以他心智复观此人心，<a id="a-LF"></a>知此人灭不善法而生善法。<a id="a-LG"></a>此人不善法已灭，<a id="a-LH"></a>善法已生，<a id="a-LI"></a>余有不善根而不断绝，<a id="a-LJ"></a>从是不善根当复更生不善，<a id="a-LK"></a>如是此人得衰退法。<a id="a-LL"></a>阿难，<a id="a-LM"></a>犹如燃火，<a id="a-LN"></a>始燃之时，<a id="a-LO"></a>尽燃一[火+僉]，<a id="a-LP"></a>彼或有人益以燥草，<a id="a-LQ"></a>足以槁木。<a id="a-LR"></a>阿难，<a id="a-LS"></a>于意云何？<a id="a-LT"></a>彼火宁转增炽盛耶？<a id="a-LU"></a>”</p>
  <p id="aLV">尊者阿难白曰：<a id="a-LW"></a>“尔也，<a id="a-LX"></a>世尊。<a id="a-LY"></a>”</p>
  <p id="aLZ">“如是，<a id="a-La"></a>阿难，<a id="a-Lb"></a>如来以他心智观他人心，<a id="a-Lc"></a>知此人成就不善法，<a id="a-Ld"></a>亦成就善法。<a id="a-Le"></a>如来后时以他心智复观此人心，<a id="a-Lf"></a>知此人灭不善法而生善法。<a id="a-Lg"></a>此人不善法已灭，<a id="a-Lh"></a>善法已生，<a id="a-Li"></a>余有不善根而不断绝，<a id="a-Lj"></a>从是不善根当复更生不善，<a id="a-Lk"></a>如是此人得衰退法。<a id="a-Ll"></a>阿难，<a id="a-Lm"></a>是谓如来大人根智，<a id="a-Ln"></a>如是如来正知诸法本。</p>
  <p id="aLo">“复次，<a id="a-Lp"></a>阿难，<a id="a-Lq"></a>如来以他心智观他人心，<a id="a-Lr"></a>成就不善法，<a id="a-Ls"></a>亦成就善法。<a id="a-Lt"></a>如来后时以他心智复观此人心，<a id="a-Lu"></a>知此人灭不善法而生善法。<a id="a-Lv"></a>此人不善法已灭，<a id="a-Lw"></a>善法已生，<a id="a-Lx"></a>余有不善根而未断绝，<a id="a-Ly"></a>必当断绝，<a id="a-Lz"></a>如是此人得清净法。<a id="a-M0"></a>阿难，<a id="a-M1"></a>犹如燃火炽燃之时，<a id="a-M2"></a>尽燃一[火+僉]，<a id="a-M3"></a>彼或有人从此盛火，<a id="a-M4"></a>置平净地，<a id="a-M5"></a>或著石上。<a id="a-M6"></a>阿难，<a id="a-M7"></a>于意云何？<a id="a-M8"></a>彼火宁转增炽盛耶？<a id="a-M9"></a>”</p>
  <p id="aMA">尊者阿难白曰：<a id="a-MB"></a>“不也，<a id="a-MC"></a>世尊。<a id="a-MD"></a>”</p>
  <p id="aME">“如是，<a id="a-MF"></a>阿难，<a id="a-MG"></a>如来以他心智观他人心，<a id="a-MH"></a>知此人成就不善法，<a id="a-MI"></a>亦成就善法。<a id="a-MJ"></a>如来后时以他心智复观此人心，<a id="a-MK"></a>知此人灭不善法而生善法。<a id="a-ML"></a>此人不善法已灭，<a id="a-MM"></a>善法已生，<a id="a-MN"></a>余有不善根而未断绝，<a id="a-MO"></a>必当断绝，<a id="a-MP"></a>如是此人得清净法。<a id="a-MQ"></a>阿难，<a id="a-MR"></a>是谓如来大人根智，<a id="a-MS"></a>如是如来正知诸法本。</p>
  <p id="aMT">“复次，<a id="a-MU"></a>阿难，<a id="a-MV"></a>如来以他心智观他人心，<a id="a-MW"></a>我不见此人有黑业如一毛许，<a id="a-MX"></a>此人善法一向充满与乐乐报，<a id="a-MY"></a>必生乐处而得长寿，<a id="a-MZ"></a>如是此人即于现世必得般涅槃。<a id="a-Ma"></a>阿难，<a id="a-Mb"></a>犹如火炭，<a id="a-Mc"></a>久灭已冷，<a id="a-Md"></a>彼或有人虽益以燥草，<a id="a-Me"></a>足以槁木。<a id="a-Mf"></a>阿难，<a id="a-Mg"></a>于意云何？<a id="a-Mh"></a>彼死火炭宁可复得炽然之耶？<a id="a-Mi"></a>”</p>
  <p id="aMj">尊者阿难白曰：<a id="a-Mk"></a>“不也，<a id="a-Ml"></a>世尊。<a id="a-Mm"></a>”</p>
  <p id="aMn">“如是，<a id="a-Mo"></a>阿难，<a id="a-Mp"></a>如来以他心智观他人心，<a id="a-Mq"></a>我不见此人有黑业如一毛许，<a id="a-Mr"></a>此人善法一向充满与乐乐报，<a id="a-Ms"></a>必生乐处而得长寿，<a id="a-Mt"></a>如是此人即于现世必得般涅槃。<a id="a-Mu"></a>阿难，<a id="a-Mv"></a>是谓如来大人根智，<a id="a-Mw"></a>如是如来正知诸法本。</p>
  <p id="aMx">“阿难，<a id="a-My"></a>前说三人者，<a id="a-Mz"></a>第一人得清净法，<a id="a-N0"></a>第二人得衰退法，<a id="a-N1"></a>第三人身坏命终，<a id="a-N2"></a>必至恶处，<a id="a-N3"></a>生地狱中；<a id="a-N4"></a>后说三人者，<a id="a-N5"></a>第一人得衰退法，<a id="a-N6"></a>第二人得清净法，<a id="a-N7"></a>第三人即于现世得般涅槃。</p>
  <p id="aN8">“阿难，<a id="a-N9"></a>我已为汝说大人根智。<a id="a-NA"></a>如尊师所为弟子起大慈哀，<a id="a-NB"></a>怜念愍伤，<a id="a-NC"></a>求义及饶益，<a id="a-ND"></a>求安隐快乐，<a id="a-NE"></a>我今已作。<a id="a-NF"></a>汝等当复自作，<a id="a-NG"></a>至无事处、<a id="a-NH"></a>山林树下、<a id="a-NI"></a>空安静处，<a id="a-NJ"></a>宴坐思惟，<a id="a-NK"></a>勿得放逸！<a id="a-NL"></a>勤加精进，<a id="a-NM"></a>莫令后悔！<a id="a-NN"></a>此是我之教敕，<a id="a-NO"></a>是我训诲。<a id="a-NP"></a>”</p>
  <p id="aNQ">佛说如是，<a id="a-NR"></a>彼诸比丘闻佛所说，<a id="a-NS"></a>欢喜奉行。</p>
 </body>
</html>