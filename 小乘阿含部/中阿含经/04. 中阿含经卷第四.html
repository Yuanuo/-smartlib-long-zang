<!doctype html>
<html id="z3IBU70Wd" data-ver="2422">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四</h1>
  <h2 id="a2">业相应品师子经第八</h2>
  <p id="a3">我闻如是：<a id="a-4"></a>一时，<a id="a-5"></a>佛游鞞舍离，<a id="a-6"></a>在猕猴水边高楼台观。</p>
  <p id="a7">尔时，<a id="a-8"></a>众多鞞舍离丽掣集在听堂，<a id="a-9"></a>数称叹佛，<a id="a-A"></a>数称叹法及比丘众。<a id="a-B"></a>彼时，<a id="a-C"></a>尼乾弟子师子大臣亦在众中。</p>
  <p id="aD">是时，<a id="a-E"></a>师子大臣欲往见佛，<a id="a-F"></a>供养礼事，<a id="a-G"></a>师子大臣则先往诣诸尼乾所，<a id="a-H"></a>白尼乾曰：<a id="a-I"></a>“诸尊，<a id="a-J"></a>我欲往见沙门瞿昙。<a id="a-K"></a>”</p>
  <p id="aL">彼时，<a id="a-M"></a>尼乾诃师子曰：<a id="a-N"></a>“汝莫欲见沙门瞿昙。<a id="a-O"></a>所以者何？<a id="a-P"></a>沙门瞿昙宗本不可作，<a id="a-Q"></a>亦为人说不可作法。<a id="a-R"></a>师子，<a id="a-S"></a>若见宗本不可作则不吉利，<a id="a-T"></a>供养礼事亦不吉利。<a id="a-U"></a>”</p>
  <p id="aV">彼众多鞞舍离丽掣再三集在听堂，<a id="a-W"></a>数称叹佛，<a id="a-X"></a>数称叹法及比丘众。<a id="a-Y"></a>彼时，<a id="a-Z"></a>尼乾弟子师子大臣亦再三在彼众中。<a id="a-a"></a>时，<a id="a-b"></a>师子大臣亦复再三欲往见佛，<a id="a-c"></a>供养礼事。</p>
  <p id="ad">师子大臣便不辞尼乾，<a id="a-e"></a>即往诣佛，<a id="a-f"></a>共相问讯，<a id="a-g"></a>却坐一面，<a id="a-h"></a>而作是语：<a id="a-i"></a>“我闻沙门瞿昙宗本不可作，<a id="a-j"></a>亦为人说不可作法。<a id="a-k"></a>瞿昙，<a id="a-l"></a>若如是说：<a id="a-m"></a>‘沙门瞿昙宗本不可作，<a id="a-n"></a>亦为人说不可作法。<a id="a-o"></a>’彼不谤毁沙门瞿昙耶？<a id="a-p"></a>彼说真实耶？<a id="a-q"></a>彼说是法耶？<a id="a-r"></a>彼说法如法耶？<a id="a-s"></a>于如法无过、<a id="a-t"></a>无难诘耶？<a id="a-u"></a>”</p>
  <p id="av">世尊答曰：<a id="a-w"></a>“师子，<a id="a-x"></a>若如是说：<a id="a-y"></a>‘沙门瞿昙宗本不可作，<a id="a-z"></a>亦为人说不可作法。<a id="a-10"></a>’彼不谤毁沙门瞿昙，<a id="a-11"></a>彼说真实，<a id="a-12"></a>彼说是法，<a id="a-13"></a>彼说如法，<a id="a-14"></a>于法无过，<a id="a-15"></a>亦无难诘。<a id="a-16"></a>所以者何？<a id="a-17"></a>师子，<a id="a-18"></a>有事因此事故，<a id="a-19"></a>于如实法不能谤毁；<a id="a-1A"></a>沙门瞿昙宗本不可作，<a id="a-1B"></a>亦为人说不可作法。<a id="a-1C"></a>师子，<a id="a-1D"></a>复有事因此事故，<a id="a-1E"></a>于如实法不能谤毁；<a id="a-1F"></a>沙门瞿昙宗本可作，<a id="a-1G"></a>亦为人说可作之法。<a id="a-1H"></a>师子，<a id="a-1I"></a>复有事因此事故，<a id="a-1J"></a>于如实法不能谤毁；<a id="a-1K"></a>沙门瞿昙宗本断灭，<a id="a-1L"></a>亦为人说断灭之法。<a id="a-1M"></a>师子，<a id="a-1N"></a>复有事因此事故，<a id="a-1O"></a>于如实法不能谤毁；<a id="a-1P"></a>沙门瞿昙宗本可恶，<a id="a-1Q"></a>亦为人可憎恶法。<a id="a-1R"></a>师子，<a id="a-1S"></a>复有事因此事故，<a id="a-1T"></a>于如实法不能谤毁；<a id="a-1U"></a>沙门瞿昙宗本法、<a id="a-1V"></a>律，<a id="a-1W"></a>亦为人说法、<a id="a-1X"></a>律之法。<a id="a-1Y"></a>师子，<a id="a-1Z"></a>复有事因此事故，<a id="a-1a"></a>于如实法不能谤毁；<a id="a-1b"></a>沙门瞿昙宗本苦行，<a id="a-1c"></a>亦为人说苦行之法。<a id="a-1d"></a>师子，<a id="a-1e"></a>复有事因此事故，<a id="a-1f"></a>于如实法不能谤毁；<a id="a-1g"></a>沙门瞿昙宗本不入于胎，<a id="a-1h"></a>亦为人说不入胎法。<a id="a-1i"></a>师子，<a id="a-1j"></a>复有事因此事故，<a id="a-1k"></a>于如实法不能谤毁；<a id="a-1l"></a>沙门瞿昙宗本安隐，<a id="a-1m"></a>亦为人说安隐之法。</p>
  <p id="a1n">“师子，<a id="a-1o"></a>云何有事因此事故，<a id="a-1p"></a>于如实法不能谤毁；<a id="a-1q"></a>沙门瞿昙宗本不可作，<a id="a-1r"></a>亦为人说不可作法？<a id="a-1s"></a>师子，<a id="a-1t"></a>我说身恶行不可作，<a id="a-1u"></a>口、<a id="a-1v"></a>意恶行亦不可作。<a id="a-1w"></a>师子，<a id="a-1x"></a>若如是比无量不善秽污之法，<a id="a-1y"></a>为当来有本、<a id="a-1z"></a>烦热苦报、<a id="a-20"></a>生老病死因。<a id="a-21"></a>师子，<a id="a-22"></a>我说此法尽不可作。<a id="a-23"></a>师子，<a id="a-24"></a>是谓有事因此事故，<a id="a-25"></a>于如实法不能谤毁；<a id="a-26"></a>沙门瞿昙宗本不可作，<a id="a-27"></a>亦为人说不可作法。</p>
  <p id="a28">“师子，<a id="a-29"></a>云何复有事因此事故，<a id="a-2A"></a>于如实法不能谤毁；<a id="a-2B"></a>沙门瞿昙宗本可作，<a id="a-2C"></a>亦为人说可作之法？<a id="a-2D"></a>师子，<a id="a-2E"></a>我说身妙行可作，<a id="a-2F"></a>口、<a id="a-2G"></a>意妙行亦可作。<a id="a-2H"></a>师子，<a id="a-2I"></a>若如是比无量善法与乐果，<a id="a-2J"></a>受于乐报，<a id="a-2K"></a>生于善处而得长寿。<a id="a-2L"></a>师子，<a id="a-2M"></a>我说此法尽应可作。<a id="a-2N"></a>师子，<a id="a-2O"></a>是谓有事因此事故，<a id="a-2P"></a>不能谤毁；<a id="a-2Q"></a>沙门瞿昙宗本可作，<a id="a-2R"></a>亦为人说可作之法。</p>
  <p id="a2S">“师子，<a id="a-2T"></a>云何复有事因此事故，<a id="a-2U"></a>于如实法不能谤毁；<a id="a-2V"></a>沙门瞿昙宗本断灭，<a id="a-2W"></a>亦为人说断灭之法？<a id="a-2X"></a>师子，<a id="a-2Y"></a>我身恶行应断灭，<a id="a-2Z"></a>口、<a id="a-2a"></a>意恶行亦应断灭。<a id="a-2b"></a>师子，<a id="a-2c"></a>若如是比无量不善秽污之法，<a id="a-2d"></a>为当来有本、<a id="a-2e"></a>烦热苦报、<a id="a-2f"></a>生老病死因。<a id="a-2g"></a>师子，<a id="a-2h"></a>我说此法尽应断灭。<a id="a-2i"></a>师子，<a id="a-2j"></a>是谓有事因此事故，<a id="a-2k"></a>于如实法不能谤毁；<a id="a-2l"></a>沙门瞿昙宗本断灭，<a id="a-2m"></a>亦为人说断灭之法。</p>
  <p id="a2n">“师子，<a id="a-2o"></a>云何复有事因此事故，<a id="a-2p"></a>于如实法不能谤毁；<a id="a-2q"></a>沙门瞿昙宗不本可恶，<a id="a-2r"></a>亦为人说可憎恶法？<a id="a-2s"></a>师子，<a id="a-2t"></a>我说身恶行可憎恶，<a id="a-2u"></a>口、<a id="a-2v"></a>意恶行亦可憎恶。<a id="a-2w"></a>师子，<a id="a-2x"></a>若如是比无量不善秽污之法，<a id="a-2y"></a>为当来有本、<a id="a-2z"></a>烦热苦报、<a id="a-30"></a>生老病死因。<a id="a-31"></a>师子，<a id="a-32"></a>我说此法尽可憎恶。<a id="a-33"></a>师子，<a id="a-34"></a>是谓有事因此事故，<a id="a-35"></a>于如实法不能谤毁；<a id="a-36"></a>沙门瞿昙宗本可恶，<a id="a-37"></a>亦为人说可憎恶法。</p>
  <p id="a38">“师子，<a id="a-39"></a>云何复有事因此事故，<a id="a-3A"></a>于如实法不能谤毁；<a id="a-3B"></a>沙门瞿昙宗本法、<a id="a-3C"></a>律，<a id="a-3D"></a>亦为人说法、<a id="a-3E"></a>律之法？<a id="a-3F"></a>师子，<a id="a-3G"></a>我为断贪淫故而说法、<a id="a-3H"></a>律，<a id="a-3I"></a>断瞋恚、<a id="a-3J"></a>愚痴故而说法、<a id="a-3K"></a>律。<a id="a-3L"></a>师子，<a id="a-3M"></a>若如是比无量不善秽污之法，<a id="a-3N"></a>为当来有本、<a id="a-3O"></a>烦热苦报、<a id="a-3P"></a>生老病死因。<a id="a-3Q"></a>师子，<a id="a-3R"></a>我为断彼故而说法、<a id="a-3S"></a>律。<a id="a-3T"></a>师子，<a id="a-3U"></a>是谓有事因此事故，<a id="a-3V"></a>于如实法不能谤毁；<a id="a-3W"></a>沙门瞿昙宗本法、<a id="a-3X"></a>律，<a id="a-3Y"></a>亦为人说法、<a id="a-3Z"></a>律之法。</p>
  <p id="a3a">“师子，<a id="a-3b"></a>云何复有事因此事故，<a id="a-3c"></a>于如实法不能谤毁；<a id="a-3d"></a>沙门瞿昙宗本苦行，<a id="a-3e"></a>亦为人说苦行之法？<a id="a-3f"></a>师子，<a id="a-3g"></a>或有沙门、<a id="a-3h"></a>梵志裸形无衣，<a id="a-3i"></a>或以手为衣，<a id="a-3j"></a>或以叶为衣，<a id="a-3k"></a>或以珠为衣；<a id="a-3l"></a>或不以瓶取水，<a id="a-3m"></a>或不以魁取水，<a id="a-3n"></a>不食刀杖劫抄之食，<a id="a-3o"></a>不食欺妄食；<a id="a-3p"></a>不自往，<a id="a-3q"></a>不遣信，<a id="a-3r"></a>不来尊，<a id="a-3s"></a>不善尊，<a id="a-3t"></a>不住尊；<a id="a-3u"></a>若有二人食，<a id="a-3v"></a>不中食；<a id="a-3w"></a>不怀妊家食，<a id="a-3x"></a>不畜狗家食；<a id="a-3y"></a>设使家有粪蝇飞来，<a id="a-3z"></a>便不食也；<a id="a-40"></a>不啖鱼，<a id="a-41"></a>不食肉，<a id="a-42"></a>不饮酒；<a id="a-43"></a>不饮恶水，<a id="a-44"></a>或都无所饮，<a id="a-45"></a>学无饮行，<a id="a-46"></a>或啖一口，<a id="a-47"></a>以一口为足，<a id="a-48"></a>或二口，<a id="a-49"></a>三、<a id="a-4A"></a>四乃至七口，<a id="a-4B"></a>以七口为足；<a id="a-4C"></a>或食一得，<a id="a-4D"></a>以一得为足，<a id="a-4E"></a>或二、<a id="a-4F"></a>三、<a id="a-4G"></a>四乃至七得，<a id="a-4H"></a>以七得为足；<a id="a-4I"></a>或日一食，<a id="a-4J"></a>以一食为足，<a id="a-4K"></a>或二、<a id="a-4L"></a>三、<a id="a-4M"></a>四、<a id="a-4N"></a>五、<a id="a-4O"></a>六、<a id="a-4P"></a>七日、<a id="a-4Q"></a>半月、<a id="a-4R"></a>一月一食，<a id="a-4S"></a>以一食为足；<a id="a-4T"></a>或食菜茹，<a id="a-4U"></a>或食稗子，<a id="a-4V"></a>或食穄米，<a id="a-4W"></a>或食杂[麩-夫+黃]，<a id="a-4X"></a>或食头头逻食，<a id="a-4Y"></a>或食粗食；<a id="a-4Z"></a>或至无事处，<a id="a-4a"></a>依于无事；<a id="a-4b"></a>或食根，<a id="a-4c"></a>或食果，<a id="a-4d"></a>或食自落果；<a id="a-4e"></a>或持连合衣，<a id="a-4f"></a>或持毛衣，<a id="a-4g"></a>或持头舍衣，<a id="a-4h"></a>或持毛头舍衣；<a id="a-4i"></a>或持全皮，<a id="a-4j"></a>或持穿皮，<a id="a-4k"></a>或持全穿皮；<a id="a-4l"></a>或持散发，<a id="a-4m"></a>或持编发，<a id="a-4n"></a>或持散编发；<a id="a-4o"></a>或有剃发，<a id="a-4p"></a>或有剃须，<a id="a-4q"></a>或剃须发；<a id="a-4r"></a>或有拔发，<a id="a-4s"></a>或有拔须，<a id="a-4t"></a>或拔须发；<a id="a-4u"></a>或住立断坐，<a id="a-4v"></a>或修蹲行；<a id="a-4w"></a>或有卧刺，<a id="a-4x"></a>以刺为床；<a id="a-4y"></a>或有卧果，<a id="a-4z"></a>以果为床；<a id="a-50"></a>或有事水，<a id="a-51"></a>昼夜手抒；<a id="a-52"></a>或有事火，<a id="a-53"></a>竟昔燃之；<a id="a-54"></a>或事日、<a id="a-55"></a>月、<a id="a-56"></a>尊佑大德，<a id="a-57"></a>叉手向彼。<a id="a-58"></a>如此之比受无量苦，<a id="a-59"></a>学烦热行。<a id="a-5A"></a>师子，<a id="a-5B"></a>有此苦行我不说无。<a id="a-5C"></a>师子，<a id="a-5D"></a>然此苦行为下贱业，<a id="a-5E"></a>至苦至困，<a id="a-5F"></a>凡人所行，<a id="a-5G"></a>非是圣道。<a id="a-5H"></a>师子，<a id="a-5I"></a>若有沙门、<a id="a-5J"></a>梵志，<a id="a-5K"></a>彼苦行法知断灭尽，<a id="a-5L"></a>拔绝共根，<a id="a-5M"></a>至竟不生者，<a id="a-5N"></a>我说彼苦行。<a id="a-5O"></a>师子，<a id="a-5P"></a>如来、<a id="a-5Q"></a>无所著、<a id="a-5R"></a>等正觉，<a id="a-5S"></a>彼苦行法知断灭尽，<a id="a-5T"></a>拔绝其根，<a id="a-5U"></a>至竟不生，<a id="a-5V"></a>是故我苦行。<a id="a-5W"></a>师子，<a id="a-5X"></a>是谓有事因此事故，<a id="a-5Y"></a>于如实法不能谤毁；<a id="a-5Z"></a>沙门瞿昙宗本苦行，<a id="a-5a"></a>亦为人说苦行之法。</p>
  <p id="a5b">“师子，<a id="a-5c"></a>云何复有事因此事故，<a id="a-5d"></a>于如实法不能谤毁；<a id="a-5e"></a>沙门瞿昙宗本不入于胎，<a id="a-5f"></a>亦为人说不入胎法？<a id="a-5g"></a>师子，<a id="a-5h"></a>若有沙门、<a id="a-5i"></a>梵志当来胎生，<a id="a-5j"></a>知断灭尽，<a id="a-5k"></a>拔绝其根，<a id="a-5l"></a>至竟不生者，<a id="a-5m"></a>我说彼不入于胎。<a id="a-5n"></a>师子，<a id="a-5o"></a>如来、<a id="a-5p"></a>无所著、<a id="a-5q"></a>等正觉，<a id="a-5r"></a>当来有胎生知断灭尽，<a id="a-5s"></a>拔绝其根，<a id="a-5t"></a>至竟不生，<a id="a-5u"></a>是故我不入于胎。<a id="a-5v"></a>师子，<a id="a-5w"></a>是谓有事因此事故，<a id="a-5x"></a>于如实法不能谤毁；<a id="a-5y"></a>沙门瞿昙宗本不入于胎，<a id="a-5z"></a>亦为人说不入胎法。</p>
  <p id="a60">“师子，<a id="a-61"></a>云何复有事因此事故，<a id="a-62"></a>于如实法不能谤毁；<a id="a-63"></a>沙门瞿昙宗本安隐，<a id="a-64"></a>亦为人说安隐之法？<a id="a-65"></a>师子，<a id="a-66"></a>族姓子所有剃除须发，<a id="a-67"></a>著袈裟衣，<a id="a-68"></a>至信、<a id="a-69"></a>舍家、<a id="a-6A"></a>无家、<a id="a-6B"></a>学道者，<a id="a-6C"></a>唯无上梵行讫。<a id="a-6D"></a>我于现法自知、<a id="a-6E"></a>自觉、<a id="a-6F"></a>自作证成就游：<a id="a-6G"></a>生已尽，<a id="a-6H"></a>梵行已立，<a id="a-6I"></a>所作已办，<a id="a-6J"></a>不更受有，<a id="a-6K"></a>知如真。<a id="a-6L"></a>我自安隐，<a id="a-6M"></a>亦安隐他比丘、<a id="a-6N"></a>比丘尼、<a id="a-6O"></a>优婆塞、<a id="a-6P"></a>优婆夷。<a id="a-6Q"></a>我已安彼，<a id="a-6R"></a>便为生法，<a id="a-6S"></a>众生于法解脱；<a id="a-6T"></a>老法、<a id="a-6U"></a>病法、<a id="a-6V"></a>死法、<a id="a-6W"></a>忧戚染污法、<a id="a-6X"></a>众生于忧戚染污法解脱。<a id="a-6Y"></a>师子，<a id="a-6Z"></a>是谓有事因此事故，<a id="a-6a"></a>于如实法不能谤毁；<a id="a-6b"></a>沙门瞿昙宗本安隐，<a id="a-6c"></a>亦为人说安隐之法。<a id="a-6d"></a>”</p>
  <p id="a6e">师子大臣白世尊曰：<a id="a-6f"></a>“瞿昙，<a id="a-6g"></a>我已知。<a id="a-6h"></a>善逝，<a id="a-6i"></a>我已解。<a id="a-6j"></a>瞿昙，<a id="a-6k"></a>犹明目人，<a id="a-6l"></a>覆者仰之，<a id="a-6m"></a>覆者发之；<a id="a-6n"></a>迷者示道，<a id="a-6o"></a>暗中施明，<a id="a-6p"></a>若有眼者便见于色。<a id="a-6q"></a>沙门瞿昙亦复如是，<a id="a-6r"></a>为我无量方便说法、<a id="a-6s"></a>现义，<a id="a-6t"></a>随其诸道。<a id="a-6u"></a>世尊，<a id="a-6v"></a>我今自归于佛、<a id="a-6w"></a>法及比丘众，<a id="a-6x"></a>惟愿世尊受我为优婆塞！<a id="a-6y"></a>从今日始，<a id="a-6z"></a>终身自归，<a id="a-70"></a>乃至命尽。<a id="a-71"></a>世尊，<a id="a-72"></a>犹如有人养不良马，<a id="a-73"></a>望得其利，<a id="a-74"></a>徒自疲劳而不获利。<a id="a-75"></a>世尊，<a id="a-76"></a>我亦如是。<a id="a-77"></a>彼愚痴尼乾不善晓了，<a id="a-78"></a>不能自知，<a id="a-79"></a>不识良田而不自审，<a id="a-7A"></a>长夜奉敬，<a id="a-7B"></a>供养礼事，<a id="a-7C"></a>望得其利，<a id="a-7D"></a>唐苦无益。<a id="a-7E"></a>世尊，<a id="a-7F"></a>我今再自归佛、<a id="a-7G"></a>法及比丘众，<a id="a-7H"></a>惟愿世尊受我为优婆塞！<a id="a-7I"></a>从今日始，<a id="a-7J"></a>终身自归，<a id="a-7K"></a>乃至命尽。<a id="a-7L"></a>世尊，<a id="a-7M"></a>我本无知，<a id="a-7N"></a>于愚痴尼乾有信有敬，<a id="a-7O"></a>从今日断。<a id="a-7P"></a>所以者何？<a id="a-7Q"></a>欺诳我故。<a id="a-7R"></a>世尊，<a id="a-7S"></a>我今三自归佛、<a id="a-7T"></a>法及比丘众，<a id="a-7U"></a>惟愿世尊受我为优婆塞！<a id="a-7V"></a>从今日始，<a id="a-7W"></a>终身自归，<a id="a-7X"></a>乃至命尽。<a id="a-7Y"></a>”</p>
  <p id="a7Z">佛说如是，<a id="a-7a"></a>师子大臣及诸比丘闻佛所说，<a id="a-7b"></a>欢喜奉行。</p>
  <p data-pb></p>
  <h2 id="a7c">业相应品尼乾经第九</h2>
  <p id="a7d">我闻如是：<a id="a-7e"></a>一时，<a id="a-7f"></a>佛游释羇瘦，<a id="a-7g"></a>在天邑中。</p>
  <p id="a7h">尔时，<a id="a-7i"></a>世尊告诸比丘：<a id="a-7j"></a>“诸尼乾等如是见、<a id="a-7k"></a>如是说，<a id="a-7l"></a>谓：<a id="a-7m"></a>‘人所受皆因本作，<a id="a-7n"></a>若其故业因苦行灭，<a id="a-7o"></a>不造新者，<a id="a-7p"></a>则诸业尽；<a id="a-7q"></a>诸业尽已，<a id="a-7r"></a>则得苦尽；<a id="a-7s"></a>得苦尽已，<a id="a-7t"></a>则得苦边。<a id="a-7u"></a>’我便往彼，<a id="a-7v"></a>到已即问：<a id="a-7w"></a>‘尼乾，<a id="a-7x"></a>汝等实如是见、<a id="a-7y"></a>如是说，<a id="a-7z"></a>谓：<a id="a-80"></a>“人所受皆因本作，<a id="a-81"></a>若其故业因苦行灭，<a id="a-82"></a>不造新者，<a id="a-83"></a>则诸业尽；<a id="a-84"></a>诸业尽已，<a id="a-85"></a>则得苦尽；<a id="a-86"></a>得苦尽已，<a id="a-87"></a>则得苦边”耶？<a id="a-88"></a>’彼答我言：<a id="a-89"></a>‘如是，<a id="a-8A"></a>瞿昙。<a id="a-8B"></a>’我复问彼尼乾：<a id="a-8C"></a>‘汝等自有净智：<a id="a-8D"></a>“我为本有，<a id="a-8E"></a>我为本无，<a id="a-8F"></a>我为本作恶、<a id="a-8G"></a>为不作恶，<a id="a-8H"></a>我为尔所苦尽、<a id="a-8I"></a>为尔所苦不尽；<a id="a-8J"></a>若尽已，<a id="a-8K"></a>便得尽，<a id="a-8L"></a>即于现世断诸不善，<a id="a-8M"></a>得众善法，<a id="a-8N"></a>修习作证”耶？<a id="a-8O"></a>’彼答我言：<a id="a-8P"></a>‘不也，<a id="a-8Q"></a>瞿昙。<a id="a-8R"></a>’</p>
  <p id="a8S">“我复语彼尼乾：<a id="a-8T"></a>‘汝等自无净智：<a id="a-8U"></a>“我为本有，<a id="a-8V"></a>我为本无，<a id="a-8W"></a>我为本作恶、<a id="a-8X"></a>为不作恶，<a id="a-8Y"></a>我为尔所苦尽、<a id="a-8Z"></a>为尔所苦不尽；<a id="a-8a"></a>若尽已，<a id="a-8b"></a>便得尽，<a id="a-8c"></a>即于现世断诸不善，<a id="a-8d"></a>得众善法，<a id="a-8e"></a>修习作证。<a id="a-8f"></a>”而作是说，<a id="a-8g"></a>谓：<a id="a-8h"></a>“人所受皆因本作，<a id="a-8i"></a>若其故业因苦行灭，<a id="a-8j"></a>不造新者，<a id="a-8k"></a>则诸业尽；<a id="a-8l"></a>诸业尽已，<a id="a-8m"></a>则得苦尽，<a id="a-8n"></a>得苦尽已，<a id="a-8o"></a>则得苦边。<a id="a-8p"></a>”尼乾，<a id="a-8q"></a>若汝等自有净智：<a id="a-8r"></a>“我为本有，<a id="a-8s"></a>我为本无，<a id="a-8t"></a>我为本作恶，<a id="a-8u"></a>为不作恶，<a id="a-8v"></a>我为尔所苦尽，<a id="a-8w"></a>为尔所苦不尽；<a id="a-8x"></a>若尽已，<a id="a-8y"></a>便得尽，<a id="a-8z"></a>即于现世断诸不善，<a id="a-90"></a>得众善法，<a id="a-91"></a>修习作证。<a id="a-92"></a>”尼乾，<a id="a-93"></a>汝等可得作是说，<a id="a-94"></a>谓：<a id="a-95"></a>“人所受皆因本作，<a id="a-96"></a>若其故业因苦行灭，<a id="a-97"></a>不造新者，<a id="a-98"></a>则诸业尽；<a id="a-99"></a>诸业尽已，<a id="a-9A"></a>则得苦尽；<a id="a-9B"></a>得苦尽已，<a id="a-9C"></a>则得苦边。<a id="a-9D"></a>”尼乾，<a id="a-9E"></a>犹如有人身被毒箭，<a id="a-9F"></a>因被毒箭则生极苦。<a id="a-9G"></a>彼为亲属怜念愍伤，<a id="a-9H"></a>欲饶益安隐故，<a id="a-9I"></a>即呼拔箭金医。<a id="a-9J"></a>箭金医来，<a id="a-9K"></a>便以利刀而为开疮；<a id="a-9L"></a>因开疮时，<a id="a-9M"></a>复生极苦。<a id="a-9N"></a>既开疮已，<a id="a-9O"></a>而求箭金；<a id="a-9P"></a>求箭金时，<a id="a-9Q"></a>复生极苦。<a id="a-9R"></a>求得金已，<a id="a-9S"></a>即便拔出；<a id="a-9T"></a>因拔出时，<a id="a-9U"></a>复生极苦。<a id="a-9V"></a>拔金出已，<a id="a-9W"></a>覆疮缠裹；<a id="a-9X"></a>因裹疮时，<a id="a-9Y"></a>复生极苦。<a id="a-9Z"></a>彼于拔箭金后，<a id="a-9a"></a>得力无患，<a id="a-9b"></a>不坏诸根，<a id="a-9c"></a>平复如故。<a id="a-9d"></a>尼乾，<a id="a-9e"></a>彼人自有净智，<a id="a-9f"></a>便作是念：<a id="a-9g"></a>“我本被毒箭，<a id="a-9h"></a>因被毒箭，<a id="a-9i"></a>则生极苦。<a id="a-9j"></a>我诸亲属见怜念愍伤，<a id="a-9k"></a>欲饶益安隐我故，<a id="a-9l"></a>即呼拔箭金医。<a id="a-9m"></a>箭金医来，<a id="a-9n"></a>便以利刀为我开疮；<a id="a-9o"></a>因开疮时，<a id="a-9p"></a>复生极苦。<a id="a-9q"></a>既开疮已，<a id="a-9r"></a>而求箭金；<a id="a-9s"></a>求箭金时，<a id="a-9t"></a>复生极苦。<a id="a-9u"></a>求得金已，<a id="a-9v"></a>即便拔出；<a id="a-9w"></a>因拔出时，<a id="a-9x"></a>复生极苦。<a id="a-9y"></a>拔金出已，<a id="a-9z"></a>覆疮缠裹；<a id="a-A0"></a>因裹疮时，<a id="a-A1"></a>复生极苦。<a id="a-A2"></a>我于拔箭金后，<a id="a-A3"></a>得力无患，<a id="a-A4"></a>不坏诸根，<a id="a-A5"></a>平复如故。<a id="a-A6"></a>”如是，<a id="a-A7"></a>尼乾，<a id="a-A8"></a>若汝等自有净智：<a id="a-A9"></a>“我为本有，<a id="a-AA"></a>我为本无，<a id="a-AB"></a>我为本作恶，<a id="a-AC"></a>为不作恶，<a id="a-AD"></a>我为尔所苦尽，<a id="a-AE"></a>为尔所苦不尽；<a id="a-AF"></a>若尽已，<a id="a-AG"></a>便得尽，<a id="a-AH"></a>即于现世断诸不善，<a id="a-AI"></a>得众善法，<a id="a-AJ"></a>修习作证。<a id="a-AK"></a>”尼乾，<a id="a-AL"></a>汝等可得作是说，<a id="a-AM"></a>谓：<a id="a-AN"></a>“人所受皆因本作，<a id="a-AO"></a>若其故业因苦行灭，<a id="a-AP"></a>不造新者，<a id="a-AQ"></a>则诸业尽；<a id="a-AR"></a>诸业尽已，<a id="a-AS"></a>则得苦尽，<a id="a-AT"></a>得苦尽已，<a id="a-AU"></a>则得苦边。<a id="a-AV"></a>”’我问如是，<a id="a-AW"></a>不见诸尼乾能答我言：<a id="a-AX"></a>瞿昙，<a id="a-AY"></a>如是，<a id="a-AZ"></a>不如是。</p>
  <p id="aAa">“复次，<a id="a-Ab"></a>我问诸尼乾曰：<a id="a-Ac"></a>‘若诸尼乾有上断、<a id="a-Ad"></a>上苦行，<a id="a-Ae"></a>尔时诸尼乾生上苦耶？<a id="a-Af"></a>’彼答我言：<a id="a-Ag"></a>‘如是，<a id="a-Ah"></a>瞿昙。<a id="a-Ai"></a>’‘若有中断、<a id="a-Aj"></a>中苦行，<a id="a-Ak"></a>尔时诸尼乾生中苦耶？<a id="a-Al"></a>’彼答我言：<a id="a-Am"></a>‘如是，<a id="a-An"></a>瞿昙。<a id="a-Ao"></a>’‘若有下断、<a id="a-Ap"></a>下苦行，<a id="a-Aq"></a>尔时诸尼乾生下苦耶？<a id="a-Ar"></a>’彼答我言：<a id="a-As"></a>‘如是，<a id="a-At"></a>瞿昙。<a id="a-Au"></a>’‘是为诸尼乾有上断、<a id="a-Av"></a>上苦行，<a id="a-Aw"></a>尔时诸尼乾则生上苦；<a id="a-Ax"></a>有中断、<a id="a-Ay"></a>中苦行，<a id="a-Az"></a>尔时诸尼乾则生中苦；<a id="a-B0"></a>有下断、<a id="a-B1"></a>下苦行，<a id="a-B2"></a>尔时诸尼乾则生下苦。<a id="a-B3"></a>若使诸尼乾有上断、<a id="a-B4"></a>上苦行，<a id="a-B5"></a>尔时诸尼乾止息上苦；<a id="a-B6"></a>有中断、<a id="a-B7"></a>中苦行，<a id="a-B8"></a>尔时诸尼乾止息中苦；<a id="a-B9"></a>有下断、<a id="a-BA"></a>下苦行，<a id="a-BB"></a>尔时诸尼乾止息下苦。<a id="a-BC"></a>若如是作、<a id="a-BD"></a>不如是作，<a id="a-BE"></a>止息极苦甚重苦者，<a id="a-BF"></a>当知诸尼乾即于现世作苦。<a id="a-BG"></a>但诸尼乾为痴所覆，<a id="a-BH"></a>为痴所缠，<a id="a-BI"></a>而作是说，<a id="a-BJ"></a>谓：<a id="a-BK"></a>“人所受皆因本作，<a id="a-BL"></a>若其故业因苦行灭，<a id="a-BM"></a>不造新者，<a id="a-BN"></a>则诸业尽；<a id="a-BO"></a>诸业尽已，<a id="a-BP"></a>则得苦尽；<a id="a-BQ"></a>得苦尽已，<a id="a-BR"></a>则得苦边。<a id="a-BS"></a>”’我问如是，<a id="a-BT"></a>不见诸尼乾能答我言：<a id="a-BU"></a>瞿昙，<a id="a-BV"></a>如是，<a id="a-BW"></a>不如是。</p>
  <p id="aBX">“复次，<a id="a-BY"></a>我问诸尼乾曰：<a id="a-BZ"></a>‘诸尼乾，<a id="a-Ba"></a>若有乐报业，<a id="a-Bb"></a>彼业宁可因断、<a id="a-Bc"></a>因苦行，<a id="a-Bd"></a>转作苦报耶？<a id="a-Be"></a>’彼答我言：<a id="a-Bf"></a>‘不也，<a id="a-Bg"></a>瞿昙。<a id="a-Bh"></a>’‘诸尼乾，<a id="a-Bi"></a>若有苦报业，<a id="a-Bj"></a>彼业宁可因断、<a id="a-Bk"></a>因苦行，<a id="a-Bl"></a>转作乐报耶？<a id="a-Bm"></a>’彼答我言：<a id="a-Bn"></a>‘不也，<a id="a-Bo"></a>瞿昙。<a id="a-Bp"></a>’‘诸尼乾，<a id="a-Bq"></a>若有现法报业，<a id="a-Br"></a>彼业宁可因断、<a id="a-Bs"></a>因苦行，<a id="a-Bt"></a>转作后生报耶？<a id="a-Bu"></a>’彼答我言：<a id="a-Bv"></a>‘不也，<a id="a-Bw"></a>瞿昙。<a id="a-Bx"></a>’‘诸尼乾，<a id="a-By"></a>若有后生报业，<a id="a-Bz"></a>彼业宁可因断、<a id="a-C0"></a>因苦行，<a id="a-C1"></a>转作现法报耶？<a id="a-C2"></a>’彼答我言：<a id="a-C3"></a>‘不也，<a id="a-C4"></a>瞿昙。<a id="a-C5"></a>’‘诸尼乾，<a id="a-C6"></a>若有不熟报业，<a id="a-C7"></a>彼业宁可因断、<a id="a-C8"></a>因苦行，<a id="a-C9"></a>转作熟报耶？<a id="a-CA"></a>’彼答我言：<a id="a-CB"></a>‘不也，<a id="a-CC"></a>瞿昙。<a id="a-CD"></a>’‘诸尼乾，<a id="a-CE"></a>若有熟报业，<a id="a-CF"></a>彼业宁可因断、<a id="a-CG"></a>因苦行，<a id="a-CH"></a>转作异耶？<a id="a-CI"></a>’彼答我言：<a id="a-CJ"></a>‘不也，<a id="a-CK"></a>瞿昙。<a id="a-CL"></a>’‘诸尼乾，<a id="a-CM"></a>是为乐报业，<a id="a-CN"></a>彼业不可因断、<a id="a-CO"></a>因苦行，<a id="a-CP"></a>转作苦报。<a id="a-CQ"></a>诸尼乾，<a id="a-CR"></a>苦报业，<a id="a-CS"></a>彼业不可因断、<a id="a-CT"></a>因苦行，<a id="a-CU"></a>转作乐报。<a id="a-CV"></a>诸尼乾，<a id="a-CW"></a>现法报业，<a id="a-CX"></a>彼业不可因断、<a id="a-CY"></a>因苦行，<a id="a-CZ"></a>转作后生报。<a id="a-Ca"></a>诸尼乾，<a id="a-Cb"></a>后生报业，<a id="a-Cc"></a>彼业不可因断、<a id="a-Cd"></a>因苦行，<a id="a-Ce"></a>转作现法报。<a id="a-Cf"></a>诸尼乾，<a id="a-Cg"></a>不熟业，<a id="a-Ch"></a>彼业不可因断、<a id="a-Ci"></a>因苦行，<a id="a-Cj"></a>转作熟报。<a id="a-Ck"></a>诸尼乾，<a id="a-Cl"></a>熟报业，<a id="a-Cm"></a>彼业不可因断、<a id="a-Cn"></a>因苦行，<a id="a-Co"></a>转作异者。<a id="a-Cp"></a>以是故，<a id="a-Cq"></a>诸尼乾，<a id="a-Cr"></a>虚妄方便，<a id="a-Cs"></a>空断无获。<a id="a-Ct"></a>’</p>
  <p id="aCu">“彼诸尼乾便报我言：<a id="a-Cv"></a>‘瞿昙，<a id="a-Cw"></a>我有尊师，<a id="a-Cx"></a>名亲子尼乾，<a id="a-Cy"></a>作如是说：<a id="a-Cz"></a>“诸尼乾，<a id="a-D0"></a>汝等若本作恶业，<a id="a-D1"></a>彼业皆可因此苦行而得灭尽；<a id="a-D2"></a>若今护身、<a id="a-D3"></a>口、<a id="a-D4"></a>意，<a id="a-D5"></a>因此不复更作恶业也。<a id="a-D6"></a>”’我复问彼诸尼乾曰：<a id="a-D7"></a>‘汝等信尊师亲子尼乾，<a id="a-D8"></a>不疑惑耶？<a id="a-D9"></a>’彼答我言：<a id="a-DA"></a>‘瞿昙，<a id="a-DB"></a>我信尊师亲子尼乾，<a id="a-DC"></a>无有疑惑。<a id="a-DD"></a>’我复语彼诸尼乾曰：<a id="a-DE"></a>‘有五种法现世二报，<a id="a-DF"></a>信、<a id="a-DG"></a>乐、<a id="a-DH"></a>闻、<a id="a-DI"></a>念、<a id="a-DJ"></a>见善观。<a id="a-DK"></a>诸尼乾，<a id="a-DL"></a>人自有虚妄言，<a id="a-DM"></a>是可信、<a id="a-DN"></a>可乐、<a id="a-DO"></a>可闻、<a id="a-DP"></a>可念、<a id="a-DQ"></a>可见善观耶？<a id="a-DR"></a>’彼答我言：<a id="a-DS"></a>‘如是，<a id="a-DT"></a>瞿昙。<a id="a-DU"></a>’我复语彼诸尼乾曰：<a id="a-DV"></a>‘是虚妄言，<a id="a-DW"></a>何可信？<a id="a-DX"></a>何可乐？<a id="a-DY"></a>何可闻？<a id="a-DZ"></a>何可念？<a id="a-Da"></a>何可善观？<a id="a-Db"></a>谓人自有虚妄言，<a id="a-Dc"></a>有信、<a id="a-Dd"></a>有乐、<a id="a-De"></a>有闻、<a id="a-Df"></a>有念、<a id="a-Dg"></a>有善观。<a id="a-Dh"></a>’</p>
  <p id="aDi">“若诸尼乾作是说者，<a id="a-Dj"></a>于如法中得五诘责，<a id="a-Dk"></a>为可憎恶。<a id="a-Dl"></a>云何为五？<a id="a-Dm"></a>今此众生所受苦乐皆因本作，<a id="a-Dn"></a>若尔者，<a id="a-Do"></a>诸尼乾等本作恶业。<a id="a-Dp"></a>所以者何？<a id="a-Dq"></a>因彼故，<a id="a-Dr"></a>诸尼乾于今受极重苦，<a id="a-Ds"></a>是谓尼乾第一可憎恶。<a id="a-Dt"></a>复次，<a id="a-Du"></a>众生所受苦乐皆因合会，<a id="a-Dv"></a>若尔者，<a id="a-Dw"></a>诸尼乾等本恶合会。<a id="a-Dx"></a>所以者何？<a id="a-Dy"></a>因彼故，<a id="a-Dz"></a>诸尼乾于今受极重苦，<a id="a-E0"></a>是谓尼乾第二可憎恶。<a id="a-E1"></a>复次，<a id="a-E2"></a>众生所受苦乐皆因为命，<a id="a-E3"></a>若尔者，<a id="a-E4"></a>诸尼乾等本恶为命。<a id="a-E5"></a>所以者何？<a id="a-E6"></a>因彼故，<a id="a-E7"></a>诸尼乾于今受极重苦，<a id="a-E8"></a>是谓尼乾第三可憎恶。<a id="a-E9"></a>复次，<a id="a-EA"></a>众生所受苦乐皆因见也，<a id="a-EB"></a>若尔者，<a id="a-EC"></a>诸尼乾等本有恶见。<a id="a-ED"></a>所以者何？<a id="a-EE"></a>因彼故，<a id="a-EF"></a>诸尼乾于今受极重苦，<a id="a-EG"></a>是谓尼乾第四可憎恶。<a id="a-EH"></a>复次，<a id="a-EI"></a>众生所受苦乐皆因尊佑造，<a id="a-EJ"></a>若尔者，<a id="a-EK"></a>诸尼乾等本恶尊佑。<a id="a-EL"></a>所以者何？<a id="a-EM"></a>因彼故，<a id="a-EN"></a>诸尼乾于今受极重苦，<a id="a-EO"></a>是谓尼乾第五可憎恶。<a id="a-EP"></a>若诸尼乾因本所作恶业、<a id="a-EQ"></a>恶合会、<a id="a-ER"></a>恶为命、<a id="a-ES"></a>恶见、<a id="a-ET"></a>恶尊佑，<a id="a-EU"></a>为恶尊佑所造，<a id="a-EV"></a>因彼故，<a id="a-EW"></a>诸尼乾于今受极重苦，<a id="a-EX"></a>是谓因彼事故，<a id="a-EY"></a>诸尼乾等为可憎恶。</p>
  <p id="aEZ">“我所自知、<a id="a-Ea"></a>自觉法为汝说者，<a id="a-Eb"></a>若沙门、<a id="a-Ec"></a>梵志，<a id="a-Ed"></a>若天、<a id="a-Ee"></a>魔、<a id="a-Ef"></a>梵及余世间皆无能伏，<a id="a-Eg"></a>皆无能秽，<a id="a-Eh"></a>皆无能制。<a id="a-Ei"></a>云何我所自知、<a id="a-Ej"></a>自觉法为汝说者，<a id="a-Ek"></a>非为沙门、<a id="a-El"></a>梵志、<a id="a-Em"></a>若天、<a id="a-En"></a>魔、<a id="a-Eo"></a>梵及余世间所能伏、<a id="a-Ep"></a>所能秽、<a id="a-Eq"></a>所能制？<a id="a-Er"></a>若有比丘舍身不善业，<a id="a-Es"></a>修身善业；<a id="a-Et"></a>舍口、<a id="a-Eu"></a>意不善业，<a id="a-Ev"></a>修口、<a id="a-Ew"></a>意善业。<a id="a-Ex"></a>彼于未来苦，<a id="a-Ey"></a>便自知我无未来苦，<a id="a-Ez"></a>如法得乐而不弃舍。<a id="a-F0"></a>彼或欲断苦因，<a id="a-F1"></a>行欲，<a id="a-F2"></a>或欲断苦因，<a id="a-F3"></a>行舍欲。<a id="a-F4"></a>彼若欲断苦因，<a id="a-F5"></a>行欲者，<a id="a-F6"></a>即修其行欲；<a id="a-F7"></a>已断者，<a id="a-F8"></a>苦便得尽。<a id="a-F9"></a>彼若欲断苦因，<a id="a-FA"></a>行舍欲者，<a id="a-FB"></a>即修其行舍欲；<a id="a-FC"></a>已断者，<a id="a-FD"></a>苦便得尽。<a id="a-FE"></a>若彼比丘便作是念：<a id="a-FF"></a>‘随所为、<a id="a-FG"></a>随所行，<a id="a-FH"></a>不善法生而善法灭。<a id="a-FI"></a>若自断苦，<a id="a-FJ"></a>不善法灭而善法生，<a id="a-FK"></a>我今宁可自断其苦。<a id="a-FL"></a>’便自断苦，<a id="a-FM"></a>自断苦已，<a id="a-FN"></a>不善法灭而善法生，<a id="a-FO"></a>不复断苦。<a id="a-FP"></a>所以者何？<a id="a-FQ"></a>比丘，<a id="a-FR"></a>本所为者，<a id="a-FS"></a>其义已成；<a id="a-FT"></a>若复断苦，<a id="a-FU"></a>是处不然。</p>
  <p id="aFV">“比丘，<a id="a-FW"></a>犹如箭工用检挠箭，<a id="a-FX"></a>其箭已直，<a id="a-FY"></a>不复用检。<a id="a-FZ"></a>所以者何？<a id="a-Fa"></a>彼人本所为者，<a id="a-Fb"></a>其事已成；<a id="a-Fc"></a>若复用检，<a id="a-Fd"></a>是处不然。<a id="a-Fe"></a>如是，<a id="a-Ff"></a>比丘便作是念：<a id="a-Fg"></a>‘随所为、<a id="a-Fh"></a>随所行，<a id="a-Fi"></a>不善法生而善法灭。<a id="a-Fj"></a>若自断苦，<a id="a-Fk"></a>不善法灭而善法生，<a id="a-Fl"></a>我今宁可自断其苦。<a id="a-Fm"></a>’便自断苦，<a id="a-Fn"></a>自断苦已，<a id="a-Fo"></a>不善法灭而善法生，<a id="a-Fp"></a>不复断苦。<a id="a-Fq"></a>所以者何？<a id="a-Fr"></a>本所为者，<a id="a-Fs"></a>其义已成；<a id="a-Ft"></a>若复断苦，<a id="a-Fu"></a>是处不然。</p>
  <p id="aFv">“比丘，<a id="a-Fw"></a>犹如有人爱念、<a id="a-Fx"></a>染著、<a id="a-Fy"></a>敬待彼女，<a id="a-Fz"></a>然彼女人更与他语，<a id="a-G0"></a>共相问讯，<a id="a-G1"></a>往来止宿；<a id="a-G2"></a>其人因是身心生苦恼，<a id="a-G3"></a>极忧戚耶？<a id="a-G4"></a>”</p>
  <p id="aG5">比丘答曰：<a id="a-G6"></a>“如是，<a id="a-G7"></a>世尊。<a id="a-G8"></a>”</p>
  <p id="aG9">“所以者何？<a id="a-GA"></a>其人于女爱念、<a id="a-GB"></a>染著，<a id="a-GC"></a>极相敬待，<a id="a-GD"></a>而彼女人更与他语，<a id="a-GE"></a>共相问讯，<a id="a-GF"></a>往来止宿，<a id="a-GG"></a>其人身心何得不生苦恼忧戚？<a id="a-GH"></a>比丘，<a id="a-GI"></a>若使其人而作是念：<a id="a-GJ"></a>‘我唐爱念、<a id="a-GK"></a>敬待彼女！<a id="a-GL"></a>然彼女人更与他语，<a id="a-GM"></a>共和问讯，<a id="a-GN"></a>往来止宿。<a id="a-GO"></a>我今宁可因自苦自忧故，<a id="a-GP"></a>断为彼女爱念、<a id="a-GQ"></a>染著耶！<a id="a-GR"></a>’其人于后因自苦自忧故，<a id="a-GS"></a>便断为彼女爱念、<a id="a-GT"></a>染著。<a id="a-GU"></a>若彼女人故与他语，<a id="a-GV"></a>共相问讯，<a id="a-GW"></a>往来止宿，<a id="a-GX"></a>其人于后，<a id="a-GY"></a>身心宁当复生苦恼，<a id="a-GZ"></a>极忧戚耶？<a id="a-Ga"></a>”</p>
  <p id="aGb">比丘答曰：<a id="a-Gc"></a>“不也，<a id="a-Gd"></a>世尊。<a id="a-Ge"></a>”</p>
  <p id="aGf">“所以者何？<a id="a-Gg"></a>其人于女无复爱念、<a id="a-Gh"></a>染著之情。<a id="a-Gi"></a>若彼女人故与他语，<a id="a-Gj"></a>共相问讯，<a id="a-Gk"></a>往来止宿，<a id="a-Gl"></a>若使其人因此身心复生苦恼极忧戚者，<a id="a-Gm"></a>是处不然。<a id="a-Gn"></a>如是，<a id="a-Go"></a>比丘便作是念：<a id="a-Gp"></a>‘随所为、<a id="a-Gq"></a>随所行，<a id="a-Gr"></a>不善法生而善法灭。<a id="a-Gs"></a>若自断其苦，<a id="a-Gt"></a>不善法灭而善法生，<a id="a-Gu"></a>我今宁可自断其苦。<a id="a-Gv"></a>’便自断善，<a id="a-Gw"></a>自断苦已，<a id="a-Gx"></a>不善法灭而善法生，<a id="a-Gy"></a>不复断苦。<a id="a-Gz"></a>所以者何？<a id="a-H0"></a>本所为者，<a id="a-H1"></a>其义已成；<a id="a-H2"></a>若复断苦，<a id="a-H3"></a>是处不然。</p>
  <p id="aH4">“彼复作是念：<a id="a-H5"></a>‘若有所因，<a id="a-H6"></a>断其苦者，<a id="a-H7"></a>我便已断；<a id="a-H8"></a>然我于欲犹故未断，<a id="a-H9"></a>我今宁可求断于欲。<a id="a-HA"></a>’便求断欲，<a id="a-HB"></a>彼为断欲故，<a id="a-HC"></a>独住远离，<a id="a-HD"></a>在无事处，<a id="a-HE"></a>或至树下空安静处，<a id="a-HF"></a>山岩石室、<a id="a-HG"></a>露地穰积，<a id="a-HH"></a>或至林中，<a id="a-HI"></a>或在冢间。<a id="a-HJ"></a>彼已在无事处，<a id="a-HK"></a>或至树下空安静处，<a id="a-HL"></a>敷尼师檀，<a id="a-HM"></a>结跏趺坐，<a id="a-HN"></a>正身正愿，<a id="a-HO"></a>反念不向，<a id="a-HP"></a>断除贪伺，<a id="a-HQ"></a>心无有诤，<a id="a-HR"></a>见他财物诸生活具不起贪伺欲令我得，<a id="a-HS"></a>彼于贪伺净除其心。<a id="a-HT"></a>如是，<a id="a-HU"></a>瞋恚、<a id="a-HV"></a>睡眠、<a id="a-HW"></a>掉悔，<a id="a-HX"></a>断疑、<a id="a-HY"></a>度惑，<a id="a-HZ"></a>于诸善法无有犹豫，<a id="a-Ha"></a>彼于疑惑净除其心。</p>
  <p id="aHb">“彼已断此五盖、<a id="a-Hc"></a>心秽、<a id="a-Hd"></a>慧羸，<a id="a-He"></a>离欲、<a id="a-Hf"></a>离恶不善之法，<a id="a-Hg"></a>至得第四禅成就游。<a id="a-Hh"></a>彼得如是定，<a id="a-Hi"></a>心清净，<a id="a-Hj"></a>无秽无烦，<a id="a-Hk"></a>柔软善住，<a id="a-Hl"></a>得不动心，<a id="a-Hm"></a>趣向漏尽智通作证，<a id="a-Hn"></a>彼便知此苦如真，<a id="a-Ho"></a>知此苦集、<a id="a-Hp"></a>知此苦灭、<a id="a-Hq"></a>知此苦灭道如真，<a id="a-Hr"></a>亦知此漏如真，<a id="a-Hs"></a>知此漏集、<a id="a-Ht"></a>知此漏灭、<a id="a-Hu"></a>知此漏灭道如真。<a id="a-Hv"></a>彼如是知、<a id="a-Hw"></a>如是见已，<a id="a-Hx"></a>则欲漏心解脱，<a id="a-Hy"></a>有漏、<a id="a-Hz"></a>无明漏心解脱；<a id="a-I0"></a>解脱已，<a id="a-I1"></a>便知解脱：<a id="a-I2"></a>生已尽，<a id="a-I3"></a>梵行已立，<a id="a-I4"></a>所作已辨，<a id="a-I5"></a>不更受有，<a id="a-I6"></a>知如真。</p>
  <p id="aI7">“如来如是正心解脱，<a id="a-I8"></a>得五称誉，<a id="a-I9"></a>如法无诤，<a id="a-IA"></a>可爱可敬。<a id="a-IB"></a>云何为五？<a id="a-IC"></a>彼众生者，<a id="a-ID"></a>所受苦乐皆因本作，<a id="a-IE"></a>若尔者，<a id="a-IF"></a>如来本有妙业，<a id="a-IG"></a>因彼故，<a id="a-IH"></a>如来于今圣无漏乐，<a id="a-II"></a>寂静止息而得乐觉，<a id="a-IJ"></a>是谓如来得第一称誉。<a id="a-IK"></a>复次，<a id="a-IL"></a>众生所受苦乐皆因合会，<a id="a-IM"></a>若尔者，<a id="a-IN"></a>如来本妙合会，<a id="a-IO"></a>因彼故，<a id="a-IP"></a>如来于今圣无漏乐，<a id="a-IQ"></a>寂静止息而得乐觉，<a id="a-IR"></a>是谓如来得第二称誉。<a id="a-IS"></a>复次，<a id="a-IT"></a>众生所受苦乐皆因为命，<a id="a-IU"></a>若尔者，<a id="a-IV"></a>如来本妙为命，<a id="a-IW"></a>因彼故，<a id="a-IX"></a>如来于今圣无漏乐，<a id="a-IY"></a>寂静止息而得乐觉，<a id="a-IZ"></a>是谓如来得第三称誉。<a id="a-Ia"></a>复次，<a id="a-Ib"></a>众生所受苦乐皆因见也，<a id="a-Ic"></a>若尔者，<a id="a-Id"></a>如来本妙见，<a id="a-Ie"></a>因彼故，<a id="a-If"></a>如来于今圣无漏乐，<a id="a-Ig"></a>寂静止息而得乐觉，<a id="a-Ih"></a>是谓如来得第四称誉。<a id="a-Ii"></a>复次，<a id="a-Ij"></a>众生所受苦乐皆因尊佑造，<a id="a-Ik"></a>若尔者，<a id="a-Il"></a>如来本妙尊佑，<a id="a-Im"></a>因彼故，<a id="a-In"></a>如来于今圣无漏乐，<a id="a-Io"></a>寂静止息而得乐觉，<a id="a-Ip"></a>是谓如来得第五称誉。<a id="a-Iq"></a>是为如来本妙业、<a id="a-Ir"></a>妙合会、<a id="a-Is"></a>妙为命、<a id="a-It"></a>妙见、<a id="a-Iu"></a>妙尊佑，<a id="a-Iv"></a>为妙尊佑所造；<a id="a-Iw"></a>因彼故，<a id="a-Ix"></a>如来于今圣无漏乐，<a id="a-Iy"></a>寂静止息而得乐觉。<a id="a-Iz"></a>以此事故，<a id="a-J0"></a>如来于今得五称誉。</p>
  <p id="aJ1">“有五因缘，<a id="a-J2"></a>心生忧苦。<a id="a-J3"></a>云何为五？<a id="a-J4"></a>淫欲缠者，<a id="a-J5"></a>因淫欲缠故，<a id="a-J6"></a>心生忧苦。<a id="a-J7"></a>如是，<a id="a-J8"></a>瞋恚、<a id="a-J9"></a>睡眠、<a id="a-JA"></a>掉悔、<a id="a-JB"></a>疑惑缠者，<a id="a-JC"></a>因疑惑继故，<a id="a-JD"></a>心生忧苦，<a id="a-JE"></a>是谓五因缘，<a id="a-JF"></a>心生忧苦。<a id="a-JG"></a>有五因缘，<a id="a-JH"></a>心灭忧苦。<a id="a-JI"></a>云何为五？<a id="a-JJ"></a>若淫欲缠者，<a id="a-JK"></a>因淫欲缠故，<a id="a-JL"></a>心生忧苦；<a id="a-JM"></a>除淫欲缠已，<a id="a-JN"></a>忧苦便灭。<a id="a-JO"></a>因淫欲缠，<a id="a-JP"></a>心生忧苦；<a id="a-JQ"></a>于现法中而得究竟，<a id="a-JR"></a>无烦无热，<a id="a-JS"></a>常住不变，<a id="a-JT"></a>是圣所知、<a id="a-JU"></a>圣所见。<a id="a-JV"></a>如是，<a id="a-JW"></a>瞋恚、<a id="a-JX"></a>睡眠、<a id="a-JY"></a>掉悔，<a id="a-JZ"></a>若疑惑缠者，<a id="a-Ja"></a>因疑惑缠故，<a id="a-Jb"></a>心生忧苦；<a id="a-Jc"></a>除疑惑缠已，<a id="a-Jd"></a>忧苦便灭。<a id="a-Je"></a>因疑惑缠，<a id="a-Jf"></a>心生忧苦；<a id="a-Jg"></a>于现法中而得究竟，<a id="a-Jh"></a>无烦无热，<a id="a-Ji"></a>常住不变，<a id="a-Jj"></a>是圣所知、<a id="a-Jk"></a>圣所见。<a id="a-Jl"></a>是谓五因缘，<a id="a-Jm"></a>心灭忧苦。</p>
  <p id="aJn">“复次，<a id="a-Jo"></a>更有现法而得究竟，<a id="a-Jp"></a>无烦无热，<a id="a-Jq"></a>常住不变，<a id="a-Jr"></a>是圣所知、<a id="a-Js"></a>圣所见。<a id="a-Jt"></a>云何更有现法而得究竟，<a id="a-Ju"></a>无烦无热，<a id="a-Jv"></a>常住不变，<a id="a-Jw"></a>是圣所知、<a id="a-Jx"></a>圣所见？<a id="a-Jy"></a>谓八支圣道——正见乃至正定，<a id="a-Jz"></a>是为八。<a id="a-K0"></a>是谓更有现法而得究竟，<a id="a-K1"></a>无烦无热，<a id="a-K2"></a>常住不变，<a id="a-K3"></a>是圣所知、<a id="a-K4"></a>圣所见。<a id="a-K5"></a>”</p>
  <p id="aK6">佛说如是，<a id="a-K7"></a>彼诸比丘闻佛所说，<a id="a-K8"></a>欢喜奉行。</p>
  <p data-pb></p>
  <h2 id="aK9">业相应品波罗牢经第十</h2>
  <p id="aKA">我闻如是：<a id="a-KB"></a>一时，<a id="a-KC"></a>佛游拘丽瘦，<a id="a-KD"></a>与大比丘众俱，<a id="a-KE"></a>往至北村，<a id="a-KF"></a>住北村尸摄惒林中。</p>
  <p id="aKG">尔时，<a id="a-KH"></a>波罗牢伽弥尼闻：<a id="a-KI"></a>沙门瞿昙释种子舍释宗族，<a id="a-KJ"></a>出家学道，<a id="a-KK"></a>游拘丽瘦，<a id="a-KL"></a>与大比丘众俱，<a id="a-KM"></a>至此北村，<a id="a-KN"></a>住北村北尸摄惒林中。<a id="a-KO"></a>彼沙门瞿昙有大名称，<a id="a-KP"></a>周闻十方，<a id="a-KQ"></a>沙门瞿昙如来、<a id="a-KR"></a>无所著、<a id="a-KS"></a>等正觉、<a id="a-KT"></a>明行成为、<a id="a-KU"></a>善逝、<a id="a-KV"></a>世间解、<a id="a-KW"></a>无上士、<a id="a-KX"></a>道法御、<a id="a-KY"></a>天人师，<a id="a-KZ"></a>号佛、<a id="a-Ka"></a>众佑，<a id="a-Kb"></a>彼于此世，<a id="a-Kc"></a>天及魔、<a id="a-Kd"></a>梵、<a id="a-Ke"></a>沙门、<a id="a-Kf"></a>梵志，<a id="a-Kg"></a>从人至天，<a id="a-Kh"></a>自知、<a id="a-Ki"></a>自觉、<a id="a-Kj"></a>自作证成就游。<a id="a-Kk"></a>彼若说法，<a id="a-Kl"></a>初善、<a id="a-Km"></a>中善、<a id="a-Kn"></a>竟亦善，<a id="a-Ko"></a>有义有文，<a id="a-Kp"></a>具足清净，<a id="a-Kq"></a>显现梵行。<a id="a-Kr"></a>若见如来、<a id="a-Ks"></a>无所著、<a id="a-Kt"></a>等正觉，<a id="a-Ku"></a>尊重礼拜，<a id="a-Kv"></a>供养承事者，<a id="a-Kw"></a>快得善利！<a id="a-Kx"></a>彼作是念：<a id="a-Ky"></a>“我应往见沙门瞿昙，<a id="a-Kz"></a>礼事供养。<a id="a-L0"></a>”</p>
  <p id="aL1">波罗牢伽弥尼闻已，<a id="a-L2"></a>从北村出，<a id="a-L3"></a>北行至尸摄惒林，<a id="a-L4"></a>欲见世尊礼事供养。<a id="a-L5"></a>波罗牢伽弥尼遥见世尊在林树间，<a id="a-L6"></a>端正姝好，<a id="a-L7"></a>犹星中月，<a id="a-L8"></a>光耀暐晔，<a id="a-L9"></a>晃若金山，<a id="a-LA"></a>相好具足，<a id="a-LB"></a>威神巍巍，<a id="a-LC"></a>诸根寂定，<a id="a-LD"></a>无有蔽碍，<a id="a-LE"></a>成就调御，<a id="a-LF"></a>息心静默。</p>
  <p id="aLG">波罗牢伽弥尼遥见佛已，<a id="a-LH"></a>前至佛所，<a id="a-LI"></a>共相问讯，<a id="a-LJ"></a>却坐一面，<a id="a-LK"></a>白世尊曰：<a id="a-LL"></a>“我闻沙门瞿昙知幻是幻。<a id="a-LM"></a>瞿昙，<a id="a-LN"></a>若如是说：<a id="a-LO"></a>‘沙门瞿昙知幻是幻。<a id="a-LP"></a>’彼不谤毁沙门瞿昙耶？<a id="a-LQ"></a>彼说真实耶？<a id="a-LR"></a>彼说是法耶？<a id="a-LS"></a>彼说法如法耶？<a id="a-LT"></a>于如法无过、<a id="a-LU"></a>无难诘耶？<a id="a-LV"></a>”</p>
  <p id="aLW">世尊答曰：<a id="a-LX"></a>“伽弥尼，<a id="a-LY"></a>若如是说：<a id="a-LZ"></a>‘沙门瞿昙知幻。<a id="a-La"></a>’彼不谤毁沙门瞿昙，<a id="a-Lb"></a>彼说真实，<a id="a-Lc"></a>彼说是法，<a id="a-Ld"></a>彼说法如法，<a id="a-Le"></a>于法无过，<a id="a-Lf"></a>亦无难诘。<a id="a-Lg"></a>所以者何？<a id="a-Lh"></a>伽弥尼，<a id="a-Li"></a>我知彼幻，<a id="a-Lj"></a>我自非幻。<a id="a-Lk"></a>”</p>
  <p id="aLl">波罗牢说曰：<a id="a-Lm"></a>“彼沙门、<a id="a-Ln"></a>梵志所说真实，<a id="a-Lo"></a>而我不信彼说沙门瞿昙知幻是幻。<a id="a-Lp"></a>”</p>
  <p id="aLq">世尊告曰：<a id="a-Lr"></a>“伽弥尼，<a id="a-Ls"></a>若知幻者，<a id="a-Lt"></a>即是幻耶？<a id="a-Lu"></a>”</p>
  <p id="aLv">波罗牢白曰：<a id="a-Lw"></a>“如是，<a id="a-Lx"></a>世尊。<a id="a-Ly"></a>如是，<a id="a-Lz"></a>善逝。<a id="a-M0"></a>”</p>
  <p id="aM1">世尊告曰：<a id="a-M2"></a>“伽弥尼，<a id="a-M3"></a>汝莫自误，<a id="a-M4"></a>谤毁于我！<a id="a-M5"></a>若谤毁我者，<a id="a-M6"></a>则便自损，<a id="a-M7"></a>有诤有犯，<a id="a-M8"></a>圣贤所恶，<a id="a-M9"></a>而得大罪。<a id="a-MA"></a>所以者何？<a id="a-MB"></a>此实不如汝之所说。<a id="a-MC"></a>伽弥尼，<a id="a-MD"></a>汝闻拘丽瘦有卒耶？<a id="a-ME"></a>”</p>
  <p id="aMF">答曰：<a id="a-MG"></a>“闻有。<a id="a-MH"></a>”</p>
  <p id="aMI">“伽弥尼，<a id="a-MJ"></a>于意云何？<a id="a-MK"></a>拘丽瘦用是卒为？<a id="a-ML"></a>”</p>
  <p id="aMM">答曰：<a id="a-MN"></a>“瞿昙，<a id="a-MO"></a>通使杀贼，<a id="a-MP"></a>为此事故，<a id="a-MQ"></a>拘丽瘦畜是卒也。<a id="a-MR"></a>”</p>
  <p id="aMS">“伽弥尼，<a id="a-MT"></a>于意云何？<a id="a-MU"></a>拘丽瘦卒为有戒？<a id="a-MV"></a>为无戒耶？<a id="a-MW"></a>”</p>
  <p id="aMX">答曰：<a id="a-MY"></a>“瞿昙，<a id="a-MZ"></a>若世间有无戒德者，<a id="a-Ma"></a>无过拘丽瘦卒。<a id="a-Mb"></a>所以者何？<a id="a-Mc"></a>拘丽瘦卒，<a id="a-Md"></a>极犯禁戒，<a id="a-Me"></a>唯行恶法。<a id="a-Mf"></a>”</p>
  <p id="aMg">复问：<a id="a-Mh"></a>“伽弥尼，<a id="a-Mi"></a>汝如是见、<a id="a-Mj"></a>如是知，<a id="a-Mk"></a>我不问汝。<a id="a-Ml"></a>若他问汝：<a id="a-Mm"></a>‘波罗牢伽弥尼知拘丽瘦卒极犯禁戒，<a id="a-Mn"></a>唯行恶法；<a id="a-Mo"></a>因此事故，<a id="a-Mp"></a>波罗牢伽弥尼极犯禁戒，<a id="a-Mq"></a>唯行恶法。<a id="a-Mr"></a>’若如是说，<a id="a-Ms"></a>为真说耶？<a id="a-Mt"></a>”</p>
  <p id="aMu">答曰：<a id="a-Mv"></a>“非也，<a id="a-Mw"></a>瞿昙。<a id="a-Mx"></a>所以者何？<a id="a-My"></a>拘丽瘦卒见异、<a id="a-Mz"></a>欲异、<a id="a-N0"></a>所愿亦异，<a id="a-N1"></a>拘丽瘦卒极犯禁戒，<a id="a-N2"></a>唯行恶法；<a id="a-N3"></a>我极持戒，<a id="a-N4"></a>不行恶法。<a id="a-N5"></a>”</p>
  <p id="aN6">复问：<a id="a-N7"></a>“伽弥尼，<a id="a-N8"></a>汝知拘丽瘦卒极犯禁戒，<a id="a-N9"></a>唯行恶法，<a id="a-NA"></a>然不以此为犯禁戒，<a id="a-NB"></a>唯行恶法；<a id="a-NC"></a>如来何以不得知幻而自非幻？<a id="a-ND"></a>所以者何？<a id="a-NE"></a>我知幻，<a id="a-NF"></a>知幻人，<a id="a-NG"></a>知幻报，<a id="a-NH"></a>知断幻。<a id="a-NI"></a>伽弥尼，<a id="a-NJ"></a>我亦知杀生，<a id="a-NK"></a>知杀生人，<a id="a-NL"></a>知杀生报，<a id="a-NM"></a>知断杀生。<a id="a-NN"></a>伽弥尼，<a id="a-NO"></a>我知不与取，<a id="a-NP"></a>知不与取人，<a id="a-NQ"></a>知不与取报，<a id="a-NR"></a>知断不与取。<a id="a-NS"></a>伽弥尼，<a id="a-NT"></a>我知妄言，<a id="a-NU"></a>知妄言人，<a id="a-NV"></a>知妄言报，<a id="a-NW"></a>知断妄言。<a id="a-NX"></a>伽弥尼，<a id="a-NY"></a>我如是知、<a id="a-NZ"></a>如是见。<a id="a-Na"></a>若有作是说‘沙门瞿昙知幻即是幻‘者，<a id="a-Nb"></a>彼未断此语，<a id="a-Nc"></a>闻彼心、<a id="a-Nd"></a>彼欲、<a id="a-Ne"></a>彼愿、<a id="a-Nf"></a>彼闻、<a id="a-Ng"></a>彼念、<a id="a-Nh"></a>彼观，<a id="a-Ni"></a>如屈伸臂顷，<a id="a-Nj"></a>命终生地狱中。<a id="a-Nk"></a>”</p>
  <p id="aNl">波罗牢伽弥尼闻已，<a id="a-Nm"></a>怖惧战栗，<a id="a-Nn"></a>身毛皆竖，<a id="a-No"></a>即从座起，<a id="a-Np"></a>头面礼足，<a id="a-Nq"></a>长跪叉手，<a id="a-Nr"></a>白世尊曰：<a id="a-Ns"></a>“悔过！<a id="a-Nt"></a>瞿昙。<a id="a-Nu"></a>自首！<a id="a-Nv"></a>善逝。<a id="a-Nw"></a>如愚、<a id="a-Nx"></a>如痴、<a id="a-Ny"></a>如不定、<a id="a-Nz"></a>如不善。<a id="a-O0"></a>所以者何？<a id="a-O1"></a>我以妄说沙门瞿昙是幻，<a id="a-O2"></a>惟愿瞿昙受我悔过！<a id="a-O3"></a>见罪发露！<a id="a-O4"></a>我悔过已，<a id="a-O5"></a>护不更作。<a id="a-O6"></a>”</p>
  <p id="aO7">世尊告曰：<a id="a-O8"></a>“如是，<a id="a-O9"></a>伽弥尼，<a id="a-OA"></a>汝实如愚、<a id="a-OB"></a>如痴、<a id="a-OC"></a>如不定、<a id="a-OD"></a>如不善。<a id="a-OE"></a>所以者何？<a id="a-OF"></a>谓汝于如来、<a id="a-OG"></a>无所著、<a id="a-OH"></a>等正觉妄说是幻。<a id="a-OI"></a>然汝能悔过，<a id="a-OJ"></a>见罪发露，<a id="a-OK"></a>护不更作，<a id="a-OL"></a>如是，<a id="a-OM"></a>伽弥尼，<a id="a-ON"></a>若有悔过，<a id="a-OO"></a>见罪发露，<a id="a-OP"></a>护不更作者，<a id="a-OQ"></a>则长养圣法而无有失。<a id="a-OR"></a>”</p>
  <p id="aOS">于是，<a id="a-OT"></a>波罗牢伽弥尼叉手向佛，<a id="a-OU"></a>白世尊曰：<a id="a-OV"></a>“瞿昙，<a id="a-OW"></a>有一沙门梵志如是见、<a id="a-OX"></a>如是说：<a id="a-OY"></a>‘若有杀生者，<a id="a-OZ"></a>彼一切即于现法受报，<a id="a-Oa"></a>因彼生忧苦。<a id="a-Ob"></a>若有不与取、<a id="a-Oc"></a>妄言，<a id="a-Od"></a>彼一切即于现法受报，<a id="a-Oe"></a>因彼生忧苦。<a id="a-Of"></a>’沙门瞿昙，<a id="a-Og"></a>于意云何？<a id="a-Oh"></a>”</p>
  <p id="aOi">世尊告曰：<a id="a-Oj"></a>“伽弥尼，<a id="a-Ok"></a>我今问汝，<a id="a-Ol"></a>随所解答。<a id="a-Om"></a>伽弥尼，<a id="a-On"></a>于意云何？<a id="a-Oo"></a>若村邑中，<a id="a-Op"></a>或有一人，<a id="a-Oq"></a>头冠华鬘，<a id="a-Or"></a>杂香涂身，<a id="a-Os"></a>而作倡乐，<a id="a-Ot"></a>歌舞自娱，<a id="a-Ou"></a>唯作女妓，<a id="a-Ov"></a>欢乐如王。<a id="a-Ow"></a>若有问者：<a id="a-Ox"></a>‘此人本作何等？<a id="a-Oy"></a>今头冠华鬘，<a id="a-Oz"></a>杂香涂身，<a id="a-P0"></a>而作倡乐，<a id="a-P1"></a>歌舞自娱，<a id="a-P2"></a>唯作女妓，<a id="a-P3"></a>欢乐如王？<a id="a-P4"></a>’或有答者：<a id="a-P5"></a>‘此人为王杀害怨家，<a id="a-P6"></a>王欢喜已，<a id="a-P7"></a>即与赏赐。<a id="a-P8"></a>是以此人头冠华鬘，<a id="a-P9"></a>杂香涂身，<a id="a-PA"></a>而作倡乐，<a id="a-PB"></a>歌舞自娱，<a id="a-PC"></a>唯作女妓，<a id="a-PD"></a>欢乐如王。<a id="a-PE"></a>’伽弥尼，<a id="a-PF"></a>汝如是见、<a id="a-PG"></a>如是闻不？<a id="a-PH"></a>”</p>
  <p id="aPI">答曰：<a id="a-PJ"></a>“见也，<a id="a-PK"></a>瞿昙，<a id="a-PL"></a>已闻、<a id="a-PM"></a>当闻。<a id="a-PN"></a>”</p>
  <p id="aPO">“伽弥尼，<a id="a-PP"></a>又复见王收捕罪人，<a id="a-PQ"></a>反缚两手，<a id="a-PR"></a>打鼓唱令，<a id="a-PS"></a>出南城门，<a id="a-PT"></a>坐高标下而枭其首。<a id="a-PU"></a>若有问者：<a id="a-PV"></a>‘此人何罪，<a id="a-PW"></a>为王所戮？<a id="a-PX"></a>’或有答者：<a id="a-PY"></a>‘此人枉杀王家无过之人，<a id="a-PZ"></a>是以王教如是行刑。<a id="a-Pa"></a>’伽弥尼，<a id="a-Pb"></a>汝如是见、<a id="a-Pc"></a>如是闻不？<a id="a-Pd"></a>”</p>
  <p id="aPe">答曰：<a id="a-Pf"></a>“见也，<a id="a-Pg"></a>瞿昙，<a id="a-Ph"></a>已闻、<a id="a-Pi"></a>当闻。<a id="a-Pj"></a>”</p>
  <p id="aPk">“迦弥尼，<a id="a-Pl"></a>若有沙门、<a id="a-Pm"></a>梵志如是见、<a id="a-Pn"></a>如是说：<a id="a-Po"></a>‘若有杀生，<a id="a-Pp"></a>彼一切即于现法受报，<a id="a-Pq"></a>因彼生忧苦。<a id="a-Pr"></a>’彼为真说？<a id="a-Ps"></a>为虚妄言？<a id="a-Pt"></a>”</p>
  <p id="aPu">答曰：<a id="a-Pv"></a>“妄言，<a id="a-Pw"></a>瞿昙。<a id="a-Px"></a>”</p>
  <p id="aPy">“若彼说妄言，<a id="a-Pz"></a>汝意信不？<a id="a-Q0"></a>”</p>
  <p id="aQ1">答曰：<a id="a-Q2"></a>“不信也，<a id="a-Q3"></a>瞿昙。<a id="a-Q4"></a>”</p>
  <p id="aQ5">世尊叹曰：<a id="a-Q6"></a>“善哉！<a id="a-Q7"></a>善哉！<a id="a-Q8"></a>伽弥尼。<a id="a-Q9"></a>”</p>
  <p id="aQA">复问：<a id="a-QB"></a>“伽弥尼，<a id="a-QC"></a>于意云何？<a id="a-QD"></a>若村邑中，<a id="a-QE"></a>或有一人，<a id="a-QF"></a>头冠华鬘，<a id="a-QG"></a>杂香涂身，<a id="a-QH"></a>而作倡乐，<a id="a-QI"></a>歌舞自娱，<a id="a-QJ"></a>唯作女妓，<a id="a-QK"></a>欢乐如王。<a id="a-QL"></a>若有问者：<a id="a-QM"></a>‘此人本作何等？<a id="a-QN"></a>今头冠华鬘，<a id="a-QO"></a>杂香涂身，<a id="a-QP"></a>而作倡乐，<a id="a-QQ"></a>歌舞自娱，<a id="a-QR"></a>唯作女妓，<a id="a-QS"></a>欢乐如王？<a id="a-QT"></a>’或有答者：<a id="a-QU"></a>‘此人于他国中而不与取，<a id="a-QV"></a>是以此人头冠华鬘，<a id="a-QW"></a>杂香涂身，<a id="a-QX"></a>而作倡乐，<a id="a-QY"></a>歌舞自娱，<a id="a-QZ"></a>唯作女妓，<a id="a-Qa"></a>欢乐如王。<a id="a-Qb"></a>’伽弥尼，<a id="a-Qc"></a>汝如是见、<a id="a-Qd"></a>如是闻不？<a id="a-Qe"></a>”</p>
  <p id="aQf">答曰：<a id="a-Qg"></a>“见也，<a id="a-Qh"></a>瞿昙，<a id="a-Qi"></a>已闻、<a id="a-Qj"></a>当闻。<a id="a-Qk"></a>”</p>
  <p id="aQl">“伽弥尼，<a id="a-Qm"></a>又复见王收捕罪人，<a id="a-Qn"></a>反缚两手，<a id="a-Qo"></a>打鼓唱令，<a id="a-Qp"></a>出南城门，<a id="a-Qq"></a>坐高标下而枭其首。<a id="a-Qr"></a>若有问者：<a id="a-Qs"></a>‘此人何罪，<a id="a-Qt"></a>为王所戳？<a id="a-Qu"></a>’或有答者：<a id="a-Qv"></a>‘此人于王国而不与取，<a id="a-Qw"></a>是以王教如是行刑。<a id="a-Qx"></a>’伽弥尼，<a id="a-Qy"></a>汝如是见、<a id="a-Qz"></a>如是闻不？<a id="a-R0"></a>”</p>
  <p id="aR1">答曰：<a id="a-R2"></a>“见也，<a id="a-R3"></a>瞿昙，<a id="a-R4"></a>已闻、<a id="a-R5"></a>当闻。<a id="a-R6"></a>”</p>
  <p id="aR7">“伽弥尼，<a id="a-R8"></a>若有沙门、<a id="a-R9"></a>梵志如是见、<a id="a-RA"></a>如是说：<a id="a-RB"></a>‘若有不与取，<a id="a-RC"></a>彼一切即于现法受报，<a id="a-RD"></a>因彼生忧苦。<a id="a-RE"></a>’彼为真说？<a id="a-RF"></a>为虚妄言？<a id="a-RG"></a>”</p>
  <p id="aRH">答曰：<a id="a-RI"></a>“妄言，<a id="a-RJ"></a>瞿昙。<a id="a-RK"></a>”</p>
  <p id="aRL">“若彼说妄言，<a id="a-RM"></a>汝意信不？<a id="a-RN"></a>”</p>
  <p id="aRO">答曰：<a id="a-RP"></a>“不信也，<a id="a-RQ"></a>瞿昙。<a id="a-RR"></a>”</p>
  <p id="aRS">世尊叹曰：<a id="a-RT"></a>“善哉！<a id="a-RU"></a>善哉！<a id="a-RV"></a>伽弥尼。<a id="a-RW"></a>”</p>
  <p id="aRX">复问伽弥尼：<a id="a-RY"></a>“于意云何？<a id="a-RZ"></a>若村邑中，<a id="a-Ra"></a>或有一人，<a id="a-Rb"></a>头冠华鬘，<a id="a-Rc"></a>杂香涂身，<a id="a-Rd"></a>而作倡乐，<a id="a-Re"></a>歌舞自娱，<a id="a-Rf"></a>唯作女妓，<a id="a-Rg"></a>欢乐如王。<a id="a-Rh"></a>若有问者：<a id="a-Ri"></a>‘此人本作何等？<a id="a-Rj"></a>今头冠华鬘，<a id="a-Rk"></a>杂香涂身，<a id="a-Rl"></a>而作倡乐，<a id="a-Rm"></a>歌舞自娱，<a id="a-Rn"></a>唯作女妓，<a id="a-Ro"></a>欢乐如王？<a id="a-Rp"></a>’或有答者：<a id="a-Rq"></a>‘此人作妓，<a id="a-Rr"></a>能戏调笑，<a id="a-Rs"></a>彼以妄言令王欢喜；<a id="a-Rt"></a>王欢喜已，<a id="a-Ru"></a>即与赏赐。<a id="a-Rv"></a>是以此人头冠华鬘，<a id="a-Rw"></a>杂香涂身，<a id="a-Rx"></a>而作倡乐，<a id="a-Ry"></a>歌舞自娱，<a id="a-Rz"></a>唯作女妓，<a id="a-S0"></a>欢乐如王。<a id="a-S1"></a>’迦弥尼，<a id="a-S2"></a>汝如是见、<a id="a-S3"></a>如是闻不？<a id="a-S4"></a>”</p>
  <p id="aS5">答曰：<a id="a-S6"></a>“见也，<a id="a-S7"></a>瞿昙，<a id="a-S8"></a>已闻、<a id="a-S9"></a>当闻。<a id="a-SA"></a>”</p>
  <p id="aSB">“伽弥尼，<a id="a-SC"></a>又复见王收捕罪人，<a id="a-SD"></a>用棒打杀，<a id="a-SE"></a>盛以木槛，<a id="a-SF"></a>露车载之，<a id="a-SG"></a>出北城门，<a id="a-SH"></a>弃著堑中。<a id="a-SI"></a>若有问者：<a id="a-SJ"></a>‘此人何罪，<a id="a-SK"></a>为王所杀？<a id="a-SL"></a>’或有答者：<a id="a-SM"></a>‘此人在王前妄有所证，<a id="a-SN"></a>彼以妄言欺诳于王，<a id="a-SO"></a>是以王教取作如是。<a id="a-SP"></a>’伽弥尼，<a id="a-SQ"></a>汝如是见、<a id="a-SR"></a>如是闻不？<a id="a-SS"></a>”</p>
  <p id="aST">答曰：<a id="a-SU"></a>“见也，<a id="a-SV"></a>瞿昙，<a id="a-SW"></a>已闻、<a id="a-SX"></a>当闻。<a id="a-SY"></a>”</p>
  <p id="aSZ">“伽弥尼，<a id="a-Sa"></a>于意云何？<a id="a-Sb"></a>若有沙门、<a id="a-Sc"></a>梵志如是见、<a id="a-Sd"></a>如是说：<a id="a-Se"></a>‘若有妄言，<a id="a-Sf"></a>彼一切即于现法受报，<a id="a-Sg"></a>因彼生忧苦。<a id="a-Sh"></a>’彼为真说？<a id="a-Si"></a>为虚妄言？<a id="a-Sj"></a>”</p>
  <p id="aSk">答曰：<a id="a-Sl"></a>“妄言，<a id="a-Sm"></a>瞿昙。<a id="a-Sn"></a>”</p>
  <p id="aSo">“若彼说妄言，<a id="a-Sp"></a>汝意信不？<a id="a-Sq"></a>”</p>
  <p id="aSr">答曰：<a id="a-Ss"></a>“不信也，<a id="a-St"></a>瞿昙。<a id="a-Su"></a>”</p>
  <p id="aSv">世尊叹曰：<a id="a-Sw"></a>“善哉！<a id="a-Sx"></a>善哉！<a id="a-Sy"></a>伽弥尼。<a id="a-Sz"></a>”</p>
  <p id="aT0">于是，<a id="a-T1"></a>波罗牢伽弥尼即从座起，<a id="a-T2"></a>偏袒著衣，<a id="a-T3"></a>叉手向佛，<a id="a-T4"></a>白世尊曰：<a id="a-T5"></a>“甚奇！<a id="a-T6"></a>瞿昙所说极妙，<a id="a-T7"></a>善喻善证。<a id="a-T8"></a>瞿昙，<a id="a-T9"></a>我于北村中造作高堂，<a id="a-TA"></a>敷设床褥，<a id="a-TB"></a>安立水器，<a id="a-TC"></a>燃大明灯。<a id="a-TD"></a>若有精进沙门、<a id="a-TE"></a>梵志来宿高堂，<a id="a-TF"></a>随其力，<a id="a-TG"></a>供给所须。<a id="a-TH"></a>有四论士，<a id="a-TI"></a>所见各异，<a id="a-TJ"></a>更相违反，<a id="a-TK"></a>来集高堂。</p>
  <p id="aTL">“于中论士如是见、<a id="a-TM"></a>如是说：<a id="a-TN"></a>‘无施、<a id="a-TO"></a>无斋，<a id="a-TP"></a>无有咒说；<a id="a-TQ"></a>无善恶业，<a id="a-TR"></a>无善恶业报；<a id="a-TS"></a>无此世彼世；<a id="a-TT"></a>无父无母；<a id="a-TU"></a>世无真人往至善处、<a id="a-TV"></a>善去、<a id="a-TW"></a>善向，<a id="a-TX"></a>此世彼世自知、<a id="a-TY"></a>自觉、<a id="a-TZ"></a>自作证成就游。<a id="a-Ta"></a>’</p>
  <p id="aTb">“第二论士而有正见，<a id="a-Tc"></a>反第一论士所见、<a id="a-Td"></a>所知，<a id="a-Te"></a>如是见、<a id="a-Tf"></a>如是说：<a id="a-Tg"></a>‘有施、<a id="a-Th"></a>有斋，<a id="a-Ti"></a>亦有咒说；<a id="a-Tj"></a>有善恶业，<a id="a-Tk"></a>有善恶业报；<a id="a-Tl"></a>有此世彼世；<a id="a-Tm"></a>有父有母；<a id="a-Tn"></a>世有真人往至善处、<a id="a-To"></a>善去、<a id="a-Tp"></a>善向，<a id="a-Tq"></a>此世彼世自知、<a id="a-Tr"></a>自觉、<a id="a-Ts"></a>自作证成就游。<a id="a-Tt"></a>’</p>
  <p id="aTu">“第三论士如是见、<a id="a-Tv"></a>如是说：<a id="a-Tw"></a>‘自作、<a id="a-Tx"></a>教作，<a id="a-Ty"></a>自断、<a id="a-Tz"></a>教断，<a id="a-U0"></a>自煮、<a id="a-U1"></a>教煮，<a id="a-U2"></a>愁烦忧戚，<a id="a-U3"></a>捶胸懊恼，<a id="a-U4"></a>啼哭愚痴，<a id="a-U5"></a>杀生、<a id="a-U6"></a>不与取、<a id="a-U7"></a>邪淫、<a id="a-U8"></a>妄言、<a id="a-U9"></a>饮酒，<a id="a-UA"></a>穿墙开藏，<a id="a-UB"></a>至他巷陌，<a id="a-UC"></a>害村坏邑，<a id="a-UD"></a>破城灭国；<a id="a-UE"></a>作如是者，<a id="a-UF"></a>为不作恶。<a id="a-UG"></a>又以铁轮利如剃刀，<a id="a-UH"></a>彼于此地一切众生，<a id="a-UI"></a>于一日中斫截斩剉，<a id="a-UJ"></a>剥裂剬割，<a id="a-UK"></a>作一肉段，<a id="a-UL"></a>一分一积；<a id="a-UM"></a>因是无恶业，<a id="a-UN"></a>因是无恶业报。<a id="a-UO"></a>恒水南岸杀、<a id="a-UP"></a>断、<a id="a-UQ"></a>煮去，<a id="a-UR"></a>恒水北岸施与、<a id="a-US"></a>作斋、<a id="a-UT"></a>咒说而来；<a id="a-UU"></a>因是无罪无福，<a id="a-UV"></a>因是无罪福报。<a id="a-UW"></a>施与、<a id="a-UX"></a>调御、<a id="a-UY"></a>守护、<a id="a-UZ"></a>摄持、<a id="a-Ua"></a>称誉、<a id="a-Ub"></a>饶益，<a id="a-Uc"></a>惠施、<a id="a-Ud"></a>爱言、<a id="a-Ue"></a>利及等利；<a id="a-Uf"></a>因是无福，<a id="a-Ug"></a>因是无福报。<a id="a-Uh"></a>’</p>
  <p id="aUi">“第四论士而有正见，<a id="a-Uj"></a>反第三论士所知、<a id="a-Uk"></a>所见，<a id="a-Ul"></a>如是见、<a id="a-Um"></a>如是说：<a id="a-Un"></a>‘自作、<a id="a-Uo"></a>教作，<a id="a-Up"></a>自断、<a id="a-Uq"></a>教断，<a id="a-Ur"></a>自煮、<a id="a-Us"></a>教煮，<a id="a-Ut"></a>愁烦忧戚，<a id="a-Uu"></a>捶胸懊恼，<a id="a-Uv"></a>啼哭愚痴，<a id="a-Uw"></a>杀生、<a id="a-Ux"></a>不与取、<a id="a-Uy"></a>邪淫、<a id="a-Uz"></a>妄言、<a id="a-V0"></a>饮酒，<a id="a-V1"></a>穿墙开藏，<a id="a-V2"></a>至他巷陌，<a id="a-V3"></a>害村坏邑，<a id="a-V4"></a>破城灭国；<a id="a-V5"></a>作如是者，<a id="a-V6"></a>实为作恶。<a id="a-V7"></a>又以铁轮利如剃刀，<a id="a-V8"></a>彼于此地一切众生，<a id="a-V9"></a>于一日中斫截斩剉，<a id="a-VA"></a>剥裂剬割，<a id="a-VB"></a>作一肉段，<a id="a-VC"></a>一分一积；<a id="a-VD"></a>因是有恶业，<a id="a-VE"></a>因是有恶业报。<a id="a-VF"></a>恒水南岸杀、<a id="a-VG"></a>断、<a id="a-VH"></a>煮去，<a id="a-VI"></a>恒水北岸施与、<a id="a-VJ"></a>作斋、<a id="a-VK"></a>咒说而来；<a id="a-VL"></a>因是有罪有福，<a id="a-VM"></a>因是有罪福报。<a id="a-VN"></a>施与、<a id="a-VO"></a>调御、<a id="a-VP"></a>守护、<a id="a-VQ"></a>摄持、<a id="a-VR"></a>称誉、<a id="a-VS"></a>饶益，<a id="a-VT"></a>惠施、<a id="a-VU"></a>爱言、<a id="a-VV"></a>利及等利；<a id="a-VW"></a>因是有福，<a id="a-VX"></a>因是有福报。<a id="a-VY"></a>’</p>
  <p id="aVZ">“瞿昙，<a id="a-Va"></a>我闻是已，<a id="a-Vb"></a>便生疑惑：<a id="a-Vc"></a>此沙门、<a id="a-Vd"></a>梵志，<a id="a-Ve"></a>谁说真实？<a id="a-Vf"></a>谁说虚妄？<a id="a-Vg"></a>”</p>
  <p id="aVh">世尊告白：<a id="a-Vi"></a>“伽弥尼，<a id="a-Vj"></a>汝莫生疑惑。<a id="a-Vk"></a>所以者何？<a id="a-Vl"></a>因有疑惑便生犹豫。<a id="a-Vm"></a>伽弥尼，<a id="a-Vn"></a>汝自无净智，<a id="a-Vo"></a>为有后世？<a id="a-Vp"></a>为无后世？<a id="a-Vq"></a>伽弥尼，<a id="a-Vr"></a>汝又无净智，<a id="a-Vs"></a>所作为恶？<a id="a-Vt"></a>所作为善？<a id="a-Vu"></a>伽弥尼，<a id="a-Vv"></a>有法之定，<a id="a-Vw"></a>名曰远离，<a id="a-Vx"></a>汝因此定，<a id="a-Vy"></a>可得正念，<a id="a-Vz"></a>可得一心，<a id="a-W0"></a>如是，<a id="a-W1"></a>汝于现法便断疑惑，<a id="a-W2"></a>而得升进。<a id="a-W3"></a>”</p>
  <p id="aW4">于是，<a id="a-W5"></a>波罗牢伽弥尼复从座起，<a id="a-W6"></a>偏袒著衣，<a id="a-W7"></a>叉手向佛，<a id="a-W8"></a>白世尊曰：<a id="a-W9"></a>“瞿昙，<a id="a-WA"></a>云何法定，<a id="a-WB"></a>名曰远离？<a id="a-WC"></a>今我因此可得正念，<a id="a-WD"></a>可得一心，<a id="a-WE"></a>如是我于现法便断疑惑，<a id="a-WF"></a>而得升进？<a id="a-WG"></a>”</p>
  <p id="aWH">世尊告曰：<a id="a-WI"></a>“伽弥尼，<a id="a-WJ"></a>多闻圣弟子离杀断杀，<a id="a-WK"></a>断不与取、<a id="a-WL"></a>邪淫、<a id="a-WM"></a>妄言至断邪见，<a id="a-WN"></a>得正见。<a id="a-WO"></a>彼于昼日教田作耕稼，<a id="a-WP"></a>至暮放息，<a id="a-WQ"></a>入室坐定，<a id="a-WR"></a>过夜晓时而作是念：<a id="a-WS"></a>‘我离杀断杀，<a id="a-WT"></a>断不与取、<a id="a-WU"></a>邪淫、<a id="a-WV"></a>妄言至断邪见，<a id="a-WW"></a>得正见。<a id="a-WX"></a>’彼便自见：<a id="a-WY"></a>‘我断十恶业道，<a id="a-WZ"></a>念十善业道。<a id="a-Wa"></a>’彼自见断十恶业道，<a id="a-Wb"></a>念十善业道已，<a id="a-Wc"></a>便生欢悦；<a id="a-Wd"></a>生欢悦已，<a id="a-We"></a>便生于喜；<a id="a-Wf"></a>生于喜已，<a id="a-Wg"></a>便止息身；<a id="a-Wh"></a>止息身已，<a id="a-Wi"></a>便身觉乐；<a id="a-Wj"></a>身觉乐已，<a id="a-Wk"></a>便得一心。<a id="a-Wl"></a>伽弥尼，<a id="a-Wm"></a>多闻圣弟子得一心已，<a id="a-Wn"></a>则心与慈俱，<a id="a-Wo"></a>遍满一方成就游。<a id="a-Wp"></a>如是二三四方，<a id="a-Wq"></a>四维上下，<a id="a-Wr"></a>普周一切，<a id="a-Ws"></a>心与慈俱，<a id="a-Wt"></a>无结无怨，<a id="a-Wu"></a>无恚无诤，<a id="a-Wv"></a>极广甚大，<a id="a-Ww"></a>无量善修，<a id="a-Wx"></a>遍满一切世间成就游。<a id="a-Wy"></a>彼作是念：<a id="a-Wz"></a>‘若有沙门、<a id="a-X0"></a>梵志如是见、<a id="a-X1"></a>如是说：<a id="a-X2"></a>“无施、<a id="a-X3"></a>无斋，<a id="a-X4"></a>无有咒说；<a id="a-X5"></a>无善恶业，<a id="a-X6"></a>无善恶业报；<a id="a-X7"></a>无此世彼世；<a id="a-X8"></a>无父无母；<a id="a-X9"></a>世无真人往至善处、<a id="a-XA"></a>善去、<a id="a-XB"></a>善向，<a id="a-XC"></a>此世彼世自知、<a id="a-XD"></a>自觉、<a id="a-XE"></a>自作证成就游。<a id="a-XF"></a>”若彼沙门、<a id="a-XG"></a>梵志所说真实者，<a id="a-XH"></a>我不犯世怖与不怖，<a id="a-XI"></a>常当慈愍一切世间。<a id="a-XJ"></a>我心不与众生共诤，<a id="a-XK"></a>无浊欢悦。<a id="a-XL"></a>我今得无上人上之法，<a id="a-XM"></a>升进得安乐居，<a id="a-XN"></a>谓远离法定。<a id="a-XO"></a>’彼沙门、<a id="a-XP"></a>梵志所说不是不非；<a id="a-XQ"></a>不是不非已，<a id="a-XR"></a>得内心止。<a id="a-XS"></a>伽弥尼，<a id="a-XT"></a>是谓法定，<a id="a-XU"></a>名曰远离，<a id="a-XV"></a>汝因此定，<a id="a-XW"></a>可得正念，<a id="a-XX"></a>可得一心，<a id="a-XY"></a>如是汝于现法便断疑惑，<a id="a-XZ"></a>而得升进。</p>
  <p id="aXa">“复次，<a id="a-Xb"></a>伽弥尼，<a id="a-Xc"></a>多闻圣弟子离杀断杀，<a id="a-Xd"></a>断不与取、<a id="a-Xe"></a>邪淫、<a id="a-Xf"></a>妄言至断邪见，<a id="a-Xg"></a>得正见。<a id="a-Xh"></a>彼于昼日教田作耕稼，<a id="a-Xi"></a>至暮放息，<a id="a-Xj"></a>入室坐定，<a id="a-Xk"></a>过夜晓时而作是念：<a id="a-Xl"></a>‘我离杀断杀，<a id="a-Xm"></a>断不与取、<a id="a-Xn"></a>邪淫、<a id="a-Xo"></a>妄言至断邪见，<a id="a-Xp"></a>得正见。<a id="a-Xq"></a>’彼便自见：<a id="a-Xr"></a>‘我断十恶业道，<a id="a-Xs"></a>念十善业道。<a id="a-Xt"></a>’彼自见断十恶业道，<a id="a-Xu"></a>念十善业道已，<a id="a-Xv"></a>便生欢悦；<a id="a-Xw"></a>生欢悦已，<a id="a-Xx"></a>便生于喜；<a id="a-Xy"></a>生于喜已，<a id="a-Xz"></a>便止息身；<a id="a-Y0"></a>止息身已，<a id="a-Y1"></a>便身觉乐；<a id="a-Y2"></a>身觉乐已，<a id="a-Y3"></a>便得一心。<a id="a-Y4"></a>伽弥尼，<a id="a-Y5"></a>多闻圣弟子得一心已，<a id="a-Y6"></a>则心与悲俱，<a id="a-Y7"></a>遍满一方成就游。<a id="a-Y8"></a>如是二三四方，<a id="a-Y9"></a>四维上下，<a id="a-YA"></a>普周一切，<a id="a-YB"></a>心与悲俱，<a id="a-YC"></a>无结无怨，<a id="a-YD"></a>无恚无诤，<a id="a-YE"></a>极广甚大，<a id="a-YF"></a>无量善修，<a id="a-YG"></a>遍满一切世间成就游。<a id="a-YH"></a>彼作是念：<a id="a-YI"></a>‘若沙门、<a id="a-YJ"></a>梵志如是见、<a id="a-YK"></a>如是说：<a id="a-YL"></a>“有施、<a id="a-YM"></a>有斋，<a id="a-YN"></a>亦有咒说；<a id="a-YO"></a>有善恶业，<a id="a-YP"></a>有善恶业报；<a id="a-YQ"></a>有此世彼世；<a id="a-YR"></a>有父有母；<a id="a-YS"></a>世有真人往至善处、<a id="a-YT"></a>善去、<a id="a-YU"></a>善向，<a id="a-YV"></a>此世彼世自知、<a id="a-YW"></a>自觉、<a id="a-YX"></a>自作证成就游。<a id="a-YY"></a>”若彼沙门、<a id="a-YZ"></a>梵志所说真实者，<a id="a-Ya"></a>我不犯世怖与不怖，<a id="a-Yb"></a>常当慈愍一切世间。<a id="a-Yc"></a>我心不与众生共诤，<a id="a-Yd"></a>无浊欢悦。<a id="a-Ye"></a>我得无上人上之法，<a id="a-Yf"></a>升进得安乐居，<a id="a-Yg"></a>谓远离法定。<a id="a-Yh"></a>’彼沙门、<a id="a-Yi"></a>梵志所说不是不非；<a id="a-Yj"></a>不是不非已，<a id="a-Yk"></a>得内心止。<a id="a-Yl"></a>伽弥尼，<a id="a-Ym"></a>是谓法定，<a id="a-Yn"></a>名曰远离，<a id="a-Yo"></a>汝因此定，<a id="a-Yp"></a>可得正念，<a id="a-Yq"></a>可得一心，<a id="a-Yr"></a>如是于现法便断疑惑，<a id="a-Ys"></a>而得升进。</p>
  <p id="aYt">“复次，<a id="a-Yu"></a>伽弥尼，<a id="a-Yv"></a>多闻圣弟子离杀断杀，<a id="a-Yw"></a>断不与取、<a id="a-Yx"></a>邪淫、<a id="a-Yy"></a>妄言至断邪见，<a id="a-Yz"></a>得正见。<a id="a-Z0"></a>彼于昼日教田作耕稼，<a id="a-Z1"></a>至暮放息，<a id="a-Z2"></a>入室坐定，<a id="a-Z3"></a>过夜晓时而作是念：<a id="a-Z4"></a>‘我离杀断杀，<a id="a-Z5"></a>断不与取、<a id="a-Z6"></a>邪淫、<a id="a-Z7"></a>妄言至断邪见，<a id="a-Z8"></a>得正见。<a id="a-Z9"></a>’彼便自见：<a id="a-ZA"></a>‘我断十恶业道，<a id="a-ZB"></a>念十善业道。<a id="a-ZC"></a>’彼自见断十恶业道，<a id="a-ZD"></a>念十善业道已，<a id="a-ZE"></a>便生欢悦；<a id="a-ZF"></a>生欢悦已，<a id="a-ZG"></a>便生于喜；<a id="a-ZH"></a>生于喜已，<a id="a-ZI"></a>便止息身；<a id="a-ZJ"></a>止息身已，<a id="a-ZK"></a>便身觉乐；<a id="a-ZL"></a>身觉乐已，<a id="a-ZM"></a>便得一心。<a id="a-ZN"></a>伽弥尼，<a id="a-ZO"></a>多闻圣弟子得一心已，<a id="a-ZP"></a>则心与喜俱，<a id="a-ZQ"></a>遍满一方成就游。<a id="a-ZR"></a>如是二三四方，<a id="a-ZS"></a>四维上下，<a id="a-ZT"></a>普周一切，<a id="a-ZU"></a>心与喜俱，<a id="a-ZV"></a>无结无怨，<a id="a-ZW"></a>无恚无诤，<a id="a-ZX"></a>极广甚大，<a id="a-ZY"></a>无量善修，<a id="a-ZZ"></a>遍满一切世间成就游。<a id="a-Za"></a>彼作是念：<a id="a-Zb"></a>‘若有沙门、<a id="a-Zc"></a>梵志如是见、<a id="a-Zd"></a>如是说：<a id="a-Ze"></a>“自作、<a id="a-Zf"></a>教作，<a id="a-Zg"></a>自断、<a id="a-Zh"></a>教断，<a id="a-Zi"></a>自煮、<a id="a-Zj"></a>教煮，<a id="a-Zk"></a>愁烦忧戚，<a id="a-Zl"></a>捶胸懊恼，<a id="a-Zm"></a>啼哭愚痴，<a id="a-Zn"></a>杀生、<a id="a-Zo"></a>不与取、<a id="a-Zp"></a>邪淫、<a id="a-Zq"></a>妄言、<a id="a-Zr"></a>饮酒，<a id="a-Zs"></a>穿墙开藏，<a id="a-Zt"></a>至他巷陌，<a id="a-Zu"></a>害村坏邑，<a id="a-Zv"></a>破城灭国；<a id="a-Zw"></a>作如是者，<a id="a-Zx"></a>实为不作恶。<a id="a-Zy"></a>又以铁轮利如剃刀，<a id="a-Zz"></a>彼于此地一切众生，<a id="a-a0"></a>于一日中斫截斩剉，<a id="a-a1"></a>剥裂剬割，<a id="a-a2"></a>作一肉段，<a id="a-a3"></a>一分一积；<a id="a-a4"></a>因是无恶业，<a id="a-a5"></a>因是无恶业报。<a id="a-a6"></a>恒水南岸杀、<a id="a-a7"></a>断、<a id="a-a8"></a>煮去，<a id="a-a9"></a>恒水北岸施与、<a id="a-aA"></a>作斋、<a id="a-aB"></a>咒说而来；<a id="a-aC"></a>因是无罪无福，<a id="a-aD"></a>因是无罪福报。<a id="a-aE"></a>施与、<a id="a-aF"></a>调御、<a id="a-aG"></a>守护、<a id="a-aH"></a>摄持、<a id="a-aI"></a>称誉、<a id="a-aJ"></a>饶益，<a id="a-aK"></a>惠施、<a id="a-aL"></a>爱言、<a id="a-aM"></a>利及等利；<a id="a-aN"></a>因是无福，<a id="a-aO"></a>因是无福报。<a id="a-aP"></a>”若沙门、<a id="a-aQ"></a>梵志所说真实者，<a id="a-aR"></a>我不犯世怖与不怖，<a id="a-aS"></a>常当慈愍一切世间。<a id="a-aT"></a>我心不与众生共诤，<a id="a-aU"></a>无浊欢悦。<a id="a-aV"></a>我今得无上人上之法，<a id="a-aW"></a>升进得安乐居，<a id="a-aX"></a>谓远离法定。<a id="a-aY"></a>’彼于沙门、<a id="a-aZ"></a>梵志所说不是不非；<a id="a-aa"></a>不是不非已，<a id="a-ab"></a>得内心止。<a id="a-ac"></a>伽弥尼，<a id="a-ad"></a>是谓法定，<a id="a-ae"></a>名曰远离，<a id="a-af"></a>汝因此定，<a id="a-ag"></a>可得正念，<a id="a-ah"></a>可得一心，<a id="a-ai"></a>如是汝于现法便断疑惑，<a id="a-aj"></a>而得升进。</p>
  <p id="aak">“复次，<a id="a-al"></a>伽弥尼，<a id="a-am"></a>多闻圣弟子离杀断杀，<a id="a-an"></a>断不与取、<a id="a-ao"></a>邪淫、<a id="a-ap"></a>妄言至断邪见，<a id="a-aq"></a>得正见。<a id="a-ar"></a>彼于昼日教田作耕稼，<a id="a-as"></a>至暮放息，<a id="a-at"></a>入室坐定，<a id="a-au"></a>过夜晓时而作是念：<a id="a-av"></a>‘我离杀断杀，<a id="a-aw"></a>断不与取、<a id="a-ax"></a>邪淫、<a id="a-ay"></a>妄言至断邪见，<a id="a-az"></a>得正见。<a id="a-b0"></a>’彼便自见：<a id="a-b1"></a>‘我断十恶业道，<a id="a-b2"></a>念十善业道。<a id="a-b3"></a>’彼自见断十恶业道，<a id="a-b4"></a>念十善业道已，<a id="a-b5"></a>便生欢悦；<a id="a-b6"></a>生欢悦已，<a id="a-b7"></a>便生于喜；<a id="a-b8"></a>生于喜已，<a id="a-b9"></a>便止息身；<a id="a-bA"></a>止息身已，<a id="a-bB"></a>便身觉乐；<a id="a-bC"></a>身觉乐已，<a id="a-bD"></a>便得一心。<a id="a-bE"></a>伽弥尼，<a id="a-bF"></a>多闻圣弟子得一心已，<a id="a-bG"></a>则心与舍俱，<a id="a-bH"></a>遍满一方成就游。<a id="a-bI"></a>如是二三四方，<a id="a-bJ"></a>四维上下，<a id="a-bK"></a>普周一切，<a id="a-bL"></a>心与舍俱，<a id="a-bM"></a>无结无怨，<a id="a-bN"></a>无恚无诤，<a id="a-bO"></a>极广甚大，<a id="a-bP"></a>无量善修，<a id="a-bQ"></a>遍满一切世间成就游。<a id="a-bR"></a>彼作是念：<a id="a-bS"></a>‘若有沙门、<a id="a-bT"></a>梵志如是见、<a id="a-bU"></a>如是说：<a id="a-bV"></a>“自作、<a id="a-bW"></a>教作，<a id="a-bX"></a>自断、<a id="a-bY"></a>教断，<a id="a-bZ"></a>自煮、<a id="a-ba"></a>教煮，<a id="a-bb"></a>愁烦忧戚，<a id="a-bc"></a>捶胸懊恼，<a id="a-bd"></a>啼哭愚痴，<a id="a-be"></a>杀生、<a id="a-bf"></a>不与取、<a id="a-bg"></a>邪淫、<a id="a-bh"></a>妄言、<a id="a-bi"></a>饮酒，<a id="a-bj"></a>穿墙开藏，<a id="a-bk"></a>至他巷陌，<a id="a-bl"></a>害村坏邑，<a id="a-bm"></a>破城灭国；<a id="a-bn"></a>作如是者，<a id="a-bo"></a>实为作恶。<a id="a-bp"></a>又以铁轮利如剃刀，<a id="a-bq"></a>彼于此地一切众生，<a id="a-br"></a>于一日中斫截斩剉，<a id="a-bs"></a>剥裂剬割，<a id="a-bt"></a>作一肉段，<a id="a-bu"></a>一分一积；<a id="a-bv"></a>因是有恶业，<a id="a-bw"></a>因是有恶业报。<a id="a-bx"></a>恒水南岸杀、<a id="a-by"></a>断、<a id="a-bz"></a>煮去，<a id="a-c0"></a>恒水北岸施与、<a id="a-c1"></a>作斋、<a id="a-c2"></a>咒说而来；<a id="a-c3"></a>因是有罪有福，<a id="a-c4"></a>因是有罪福报。<a id="a-c5"></a>施与、<a id="a-c6"></a>调御、<a id="a-c7"></a>守护、<a id="a-c8"></a>摄持、<a id="a-c9"></a>称誉、<a id="a-cA"></a>饶益，<a id="a-cB"></a>惠施、<a id="a-cC"></a>爱言、<a id="a-cD"></a>利及等利；<a id="a-cE"></a>因是有福，<a id="a-cF"></a>因是有福报。<a id="a-cG"></a>”若沙门、<a id="a-cH"></a>梵志所说真实者，<a id="a-cI"></a>我不犯世怖与不怖，<a id="a-cJ"></a>常当慈愍一切世间。<a id="a-cK"></a>我心不与众生共诤，<a id="a-cL"></a>无浊欢悦。<a id="a-cM"></a>我得无上人上之法，<a id="a-cN"></a>升进得乐居，<a id="a-cO"></a>谓远离法定。<a id="a-cP"></a>’彼于沙门、<a id="a-cQ"></a>梵志所说不是不非；<a id="a-cR"></a>不是不非已，<a id="a-cS"></a>得内心止。<a id="a-cT"></a>伽弥尼，<a id="a-cU"></a>是谓法定，<a id="a-cV"></a>名曰远离，<a id="a-cW"></a>汝因此定，<a id="a-cX"></a>可得正念，<a id="a-cY"></a>可得一心，<a id="a-cZ"></a>如是于现法便断疑惑，<a id="a-ca"></a>而得升进。<a id="a-cb"></a>”</p>
  <p id="acc">说此法时，<a id="a-cd"></a>波罗牢伽弥尼远尘离垢，<a id="a-ce"></a>诸法法眼生。<a id="a-cf"></a>于是，<a id="a-cg"></a>波罗牢伽弥尼见法、<a id="a-ch"></a>得法，<a id="a-ci"></a>觉白净法，<a id="a-cj"></a>断疑度惑，<a id="a-ck"></a>更无余尊，<a id="a-cl"></a>不复从他，<a id="a-cm"></a>无有犹豫，<a id="a-cn"></a>已住果证，<a id="a-co"></a>于世尊法得无所畏；<a id="a-cp"></a>即从座起，<a id="a-cq"></a>稽首佛足，<a id="a-cr"></a>白曰：<a id="a-cs"></a>“世尊，<a id="a-ct"></a>我今自归佛、<a id="a-cu"></a>法及比丘众，<a id="a-cv"></a>惟愿世尊受我为优婆塞！<a id="a-cw"></a>从今日始，<a id="a-cx"></a>终身自归，<a id="a-cy"></a>乃至命尽。<a id="a-cz"></a>”</p>
  <p id="ad0">佛说如是，<a id="a-d1"></a>波罗牢伽弥尼及诸比丘闻佛所说，<a id="a-d2"></a>欢喜奉行。</p>
  <p id="ad3">业相应品第二竟。</p>
 </body>
</html>