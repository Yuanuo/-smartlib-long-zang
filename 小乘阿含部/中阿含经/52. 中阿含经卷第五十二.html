<!doctype html>
<html id="z3IBU9KXP" data-ver="1868">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五十二</h1>
  <h2 id="a2">大品周那经第五</h2>
  <p id="a3">我闻如是：<a id="a-4"></a>一时，<a id="a-5"></a>佛游跋耆，<a id="a-6"></a>在舍弥村。</p>
  <p id="a7">尔时，<a id="a-8"></a>沙弥周那于彼波和中而受夏坐，<a id="a-9"></a>彼波和中有一尼揵，<a id="a-A"></a>名曰亲子，<a id="a-B"></a>在彼命终。<a id="a-C"></a>终后不久，<a id="a-D"></a>尼揵亲子诸弟子等各各破坏，<a id="a-E"></a>不共和合，<a id="a-F"></a>各说破坏，<a id="a-G"></a>不和合事，<a id="a-H"></a>斗讼相缚，<a id="a-I"></a>相憎共诤：<a id="a-J"></a>“我知此法，<a id="a-K"></a>汝不知也。<a id="a-L"></a>汝知何法，<a id="a-M"></a>如我所知？<a id="a-N"></a>我齐整，<a id="a-O"></a>汝不齐整。<a id="a-P"></a>我相应，<a id="a-Q"></a>汝不相应，<a id="a-R"></a>应说前而说后，<a id="a-S"></a>应说后而说前。<a id="a-T"></a>我胜，<a id="a-U"></a>汝不如。<a id="a-V"></a>我问汝事，<a id="a-W"></a>汝不能答；<a id="a-X"></a>我已伏汝，<a id="a-Y"></a>当复更问。<a id="a-Z"></a>若汝动者，<a id="a-a"></a>我重缚汝。<a id="a-b"></a>”更互骄傲，<a id="a-c"></a>但求胜说，<a id="a-d"></a>而无诃者。<a id="a-e"></a>尼揵亲子若有在家白衣弟子，<a id="a-f"></a>彼皆厌患此尼揵亲子诸弟子等。<a id="a-g"></a>所以者何？<a id="a-h"></a>以其所说恶法、<a id="a-i"></a>律故，<a id="a-j"></a>非是出要，<a id="a-k"></a>不趣正觉，<a id="a-l"></a>亦非善逝之所说也，<a id="a-m"></a>崩坏无住，<a id="a-n"></a>无所依怙。<a id="a-o"></a>彼所尊师，<a id="a-p"></a>亦非如来、<a id="a-q"></a>无所著、<a id="a-r"></a>等正觉也。</p>
  <p id="as">于是，<a id="a-t"></a>沙弥周那受夏坐讫，<a id="a-u"></a>过三月已，<a id="a-v"></a>补治衣竟，<a id="a-w"></a>摄衣持钵，<a id="a-x"></a>往舍弥村，<a id="a-y"></a>住舍弥村北尸摄和林。<a id="a-z"></a>沙弥周那往诣尊者阿难所，<a id="a-10"></a>到已礼足，<a id="a-11"></a>却坐一面。<a id="a-12"></a>尊者阿难问曰：<a id="a-13"></a>“贤者周那，<a id="a-14"></a>从何所来？<a id="a-15"></a>何处夏坐？<a id="a-16"></a>”</p>
  <p id="a17">沙弥周那答曰：<a id="a-18"></a>“尊者阿难，<a id="a-19"></a>我从波和来，<a id="a-1A"></a>于波和中而受夏坐。<a id="a-1B"></a>尊者阿难，<a id="a-1C"></a>彼波和中有一尼揵，<a id="a-1D"></a>名曰亲子，<a id="a-1E"></a>在彼命终。<a id="a-1F"></a>终后不久，<a id="a-1G"></a>尼揵亲子诸弟子等各各破坏，<a id="a-1H"></a>不共和合，<a id="a-1I"></a>各说破坏，<a id="a-1J"></a>不和合事，<a id="a-1K"></a>斗讼相缚，<a id="a-1L"></a>相憎共诤：<a id="a-1M"></a>‘我知此法，<a id="a-1N"></a>汝不知也。<a id="a-1O"></a>汝知何法，<a id="a-1P"></a>如我所知？<a id="a-1Q"></a>我齐整，<a id="a-1R"></a>汝不齐整。<a id="a-1S"></a>我相应，<a id="a-1T"></a>汝不相应，<a id="a-1U"></a>应说前而说后，<a id="a-1V"></a>应说后而说前。<a id="a-1W"></a>我胜，<a id="a-1X"></a>汝不如。<a id="a-1Y"></a>我问汝事，<a id="a-1Z"></a>汝不能答；<a id="a-1a"></a>我已伏汝，<a id="a-1b"></a>当复更问。<a id="a-1c"></a>若汝动者，<a id="a-1d"></a>我重缚汝。<a id="a-1e"></a>’更互骄傲，<a id="a-1f"></a>但求胜说，<a id="a-1g"></a>而无诃者。<a id="a-1h"></a>尼揵亲子若有在家白衣弟子，<a id="a-1i"></a>彼皆厌患此尼揵亲子诸弟子等。<a id="a-1j"></a>所以者何？<a id="a-1k"></a>以其所说恶法、<a id="a-1l"></a>律故，<a id="a-1m"></a>非是出要，<a id="a-1n"></a>不趣正觉，<a id="a-1o"></a>亦非善逝之所说也，<a id="a-1p"></a>崩坏无住，<a id="a-1q"></a>无所依怙。<a id="a-1r"></a>彼所尊师，<a id="a-1s"></a>亦非如来、<a id="a-1t"></a>无所著、<a id="a-1u"></a>等正觉也。<a id="a-1v"></a>”</p>
  <p id="a1w">尊者阿难闻已，<a id="a-1x"></a>语曰：<a id="a-1y"></a>“贤者周那，<a id="a-1z"></a>得因此说，<a id="a-20"></a>可往见佛，<a id="a-21"></a>奉献世尊。<a id="a-22"></a>贤者周那，<a id="a-23"></a>今共诣佛，<a id="a-24"></a>具向世尊而说此事，<a id="a-25"></a>倘能因此得从世尊闻异法也。<a id="a-26"></a>”</p>
  <p id="a27">于是，<a id="a-28"></a>尊者阿难与沙弥周那俱往诣佛，<a id="a-29"></a>稽首佛足。<a id="a-2A"></a>尊者阿难却住一面，<a id="a-2B"></a>沙弥周那却坐一面。</p>
  <p id="a2C">尊者阿难白曰：<a id="a-2D"></a>“世尊，<a id="a-2E"></a>今日沙弥周那来诣我所，<a id="a-2F"></a>稽首我足，<a id="a-2G"></a>却坐一面，<a id="a-2H"></a>我问曰：<a id="a-2I"></a>‘贤者周那，<a id="a-2J"></a>从何所来？<a id="a-2K"></a>何处夏坐？<a id="a-2L"></a>’沙弥周那即答我曰：<a id="a-2M"></a>‘尊者阿难，<a id="a-2N"></a>我从波和来，<a id="a-2O"></a>于波和中而受夏坐。<a id="a-2P"></a>尊者阿难，<a id="a-2Q"></a>彼波和中有一尼揵，<a id="a-2R"></a>名曰亲子，<a id="a-2S"></a>在彼命终，<a id="a-2T"></a>终后不久，<a id="a-2U"></a>尼揵亲子诸弟子等各各破坏，<a id="a-2V"></a>不共和合，<a id="a-2W"></a>各说破坏，<a id="a-2X"></a>不和合事，<a id="a-2Y"></a>斗讼相缚，<a id="a-2Z"></a>相憎共诤：<a id="a-2a"></a>“我知此法，<a id="a-2b"></a>汝不知也。<a id="a-2c"></a>汝知何法，<a id="a-2d"></a>如我所知？<a id="a-2e"></a>我齐整，<a id="a-2f"></a>汝不齐整。<a id="a-2g"></a>我相应，<a id="a-2h"></a>汝不相应，<a id="a-2i"></a>应说前而说后，<a id="a-2j"></a>应说后而说前。<a id="a-2k"></a>我胜，<a id="a-2l"></a>汝不如。<a id="a-2m"></a>我问汝事，<a id="a-2n"></a>汝不能答；<a id="a-2o"></a>我已伏汝，<a id="a-2p"></a>当复更问。<a id="a-2q"></a>若汝动者，<a id="a-2r"></a>我重缚汝。<a id="a-2s"></a>”更互骄傲，<a id="a-2t"></a>但求胜说，<a id="a-2u"></a>而无诃者。<a id="a-2v"></a>尼揵亲子若有在家白衣弟子，<a id="a-2w"></a>彼皆厌患此尼揵亲子诸弟子等。<a id="a-2x"></a>所以者何？<a id="a-2y"></a>以其所说恶法、<a id="a-2z"></a>律故，<a id="a-30"></a>非是出要，<a id="a-31"></a>不趣正觉，<a id="a-32"></a>亦非善逝之所说也，<a id="a-33"></a>崩坏无住，<a id="a-34"></a>无所依怙。<a id="a-35"></a>彼所尊师，<a id="a-36"></a>亦非如来、<a id="a-37"></a>无所著、<a id="a-38"></a>等正觉也。<a id="a-39"></a>’</p>
  <p id="a3A">“世尊，<a id="a-3B"></a>我闻此已，<a id="a-3C"></a>恐怖惊惧，<a id="a-3D"></a>举身毛竖，<a id="a-3E"></a>莫令有比丘于世尊去后而在众中起如是斗诤？<a id="a-3F"></a>谓此斗诤不益多人，<a id="a-3G"></a>多人有苦，<a id="a-3H"></a>非义非饶益，<a id="a-3I"></a>非安隐快乐，<a id="a-3J"></a>乃至天人生极苦患。<a id="a-3K"></a>世尊，<a id="a-3L"></a>我见一比丘坐世尊前，<a id="a-3M"></a>至心敬重世尊，<a id="a-3N"></a>善护善逝。<a id="a-3O"></a>世尊，<a id="a-3P"></a>我见此已，<a id="a-3Q"></a>便作是念：<a id="a-3R"></a>‘若令此比丘于世尊去后，<a id="a-3S"></a>而在众中起如是斗诤，<a id="a-3T"></a>谓此斗诤不益多人，<a id="a-3U"></a>多人有苦，<a id="a-3V"></a>非义非饶益，<a id="a-3W"></a>非安隐快乐，<a id="a-3X"></a>乃至天人生极苦患。<a id="a-3Y"></a>’”</p>
  <p id="a3Z">于是，<a id="a-3a"></a>世尊问曰：<a id="a-3b"></a>“阿难，<a id="a-3c"></a>汝见何等众中有斗诤者，<a id="a-3d"></a>谓此斗诤不益多人，<a id="a-3e"></a>多人有苦，<a id="a-3f"></a>非义非饶益，<a id="a-3g"></a>非安隐快乐，<a id="a-3h"></a>乃至天人生极苦患耶？<a id="a-3i"></a>”</p>
  <p id="a3j">尊者阿难答曰：<a id="a-3k"></a>“世尊，<a id="a-3l"></a>谓有斗诤，<a id="a-3m"></a>因增上戒、<a id="a-3n"></a>增上心、<a id="a-3o"></a>增上观，<a id="a-3p"></a>于其众中生而生者。<a id="a-3q"></a>世尊，<a id="a-3r"></a>谓此斗诤不益多人，<a id="a-3s"></a>多人有苦，<a id="a-3t"></a>非义非饶益，<a id="a-3u"></a>非安隐快乐，<a id="a-3v"></a>乃至天人生极苦患。<a id="a-3w"></a>”</p>
  <p id="a3x">世尊告曰：<a id="a-3y"></a>“阿难，<a id="a-3z"></a>此斗诤甚少，<a id="a-40"></a>谓因增上戒、<a id="a-41"></a>增上心、<a id="a-42"></a>增上观。<a id="a-43"></a>阿难，<a id="a-44"></a>若有斗诤，<a id="a-45"></a>因道因道迹，<a id="a-46"></a>于其众中生而生者。<a id="a-47"></a>阿难，<a id="a-48"></a>谓此斗诤不益多人，<a id="a-49"></a>多人有苦，<a id="a-4A"></a>非义非饶益，<a id="a-4B"></a>非安隐快乐。<a id="a-4C"></a>阿难，<a id="a-4D"></a>汝见其中有二比丘，<a id="a-4E"></a>各各异意而起斗诤：<a id="a-4F"></a>‘是法、<a id="a-4G"></a>是非法，<a id="a-4H"></a>是律、<a id="a-4I"></a>是非律，<a id="a-4J"></a>是犯、<a id="a-4K"></a>是非犯，<a id="a-4L"></a>或轻、<a id="a-4M"></a>或重，<a id="a-4N"></a>可悔、<a id="a-4O"></a>不可悔，<a id="a-4P"></a>可护、<a id="a-4Q"></a>不可护，<a id="a-4R"></a>有余、<a id="a-4S"></a>无余，<a id="a-4T"></a>起、<a id="a-4U"></a>不起。<a id="a-4V"></a>’阿难，<a id="a-4W"></a>于意云何？<a id="a-4X"></a>若我法聚，<a id="a-4Y"></a>自知、<a id="a-4Z"></a>自觉、<a id="a-4a"></a>自作证，<a id="a-4b"></a>四念处、<a id="a-4c"></a>四正断、<a id="a-4d"></a>四如意足、<a id="a-4e"></a>五根、<a id="a-4f"></a>五力、<a id="a-4g"></a>七觉支、<a id="a-4h"></a>八支圣道。<a id="a-4i"></a>阿难，<a id="a-4j"></a>尼揵亲子实非萨云若，<a id="a-4k"></a>而自称萨云若。<a id="a-4l"></a>阿难，<a id="a-4m"></a>若尼揵亲子一切知、<a id="a-4n"></a>一切见者，<a id="a-4o"></a>彼为弟子施设六诤本，<a id="a-4p"></a>谓可闻而止。<a id="a-4q"></a>”</p>
  <p id="a4r">于是，<a id="a-4s"></a>尊者阿难叉手向佛，<a id="a-4t"></a>白曰：<a id="a-4u"></a>“世尊，<a id="a-4v"></a>今正是时。<a id="a-4w"></a>善逝，<a id="a-4x"></a>今正是时。<a id="a-4y"></a>若世尊为诸比丘说六诤本者，<a id="a-4z"></a>诸比丘从世尊闻，<a id="a-50"></a>当善受持。<a id="a-51"></a>”</p>
  <p id="a52">世尊告曰：<a id="a-53"></a>“阿难，<a id="a-54"></a>谛听！<a id="a-55"></a>善思念之，<a id="a-56"></a>我当为汝具分别说。<a id="a-57"></a>”</p>
  <p id="a58">尊者阿难白曰：<a id="a-59"></a>“唯然，<a id="a-5A"></a>当受教听。<a id="a-5B"></a>”</p>
  <p id="a5C">佛言：<a id="a-5D"></a>“阿难，<a id="a-5E"></a>或有一人瞋恼者结缠。<a id="a-5F"></a>阿难，<a id="a-5G"></a>谓人瞋恼者结缠，<a id="a-5H"></a>彼不敬师、<a id="a-5I"></a>不见法、<a id="a-5J"></a>不护戒。<a id="a-5K"></a>彼不敬师、<a id="a-5L"></a>不见法、<a id="a-5M"></a>不护戒已，<a id="a-5N"></a>便于众中起如是诤，<a id="a-5O"></a>谓此斗诤不益多人，<a id="a-5P"></a>多人有苦，<a id="a-5Q"></a>非义非饶益，<a id="a-5R"></a>非安隐快乐，<a id="a-5S"></a>乃至天人生极苦患。<a id="a-5T"></a>阿难，<a id="a-5U"></a>如是斗诤，<a id="a-5V"></a>汝于内外见而不尽者，<a id="a-5W"></a>为断此诤故，<a id="a-5X"></a>汝当速求方便，<a id="a-5Y"></a>学极精勤，<a id="a-5Z"></a>正念正智，<a id="a-5a"></a>忍莫令退。<a id="a-5b"></a>阿难，<a id="a-5c"></a>犹人为火烧头、<a id="a-5d"></a>烧衣，<a id="a-5e"></a>急求方便，<a id="a-5f"></a>救头、<a id="a-5g"></a>救衣。<a id="a-5h"></a>如是斗诤，<a id="a-5i"></a>汝于内外见而不尽者，<a id="a-5j"></a>为断此诤故，<a id="a-5k"></a>汝当速求方便，<a id="a-5l"></a>学极精勤，<a id="a-5m"></a>正念正智，<a id="a-5n"></a>忍莫令退。<a id="a-5o"></a>阿难，<a id="a-5p"></a>如是斗诤，<a id="a-5q"></a>汝于内外见尽者，<a id="a-5r"></a>汝当重护彼心，<a id="a-5s"></a>常无放逸。<a id="a-5t"></a>欲止此诤故，<a id="a-5u"></a>如是此诤，<a id="a-5v"></a>汝断根本。<a id="a-5w"></a>阿难，<a id="a-5x"></a>犹人为火烧头、<a id="a-5y"></a>烧衣，<a id="a-5z"></a>急求方便，<a id="a-60"></a>救头、<a id="a-61"></a>救衣。<a id="a-62"></a>如是斗诤，<a id="a-63"></a>汝于内外见尽者，<a id="a-64"></a>汝当重护彼心，<a id="a-65"></a>常无放逸。<a id="a-66"></a>欲止此诤故，<a id="a-67"></a>如是此诤，<a id="a-68"></a>汝断根本。<a id="a-69"></a>如是不语结、<a id="a-6A"></a>悭、<a id="a-6B"></a>嫉、<a id="a-6C"></a>谄诳、<a id="a-6D"></a>无惭、<a id="a-6E"></a>无愧、<a id="a-6F"></a>恶欲、<a id="a-6G"></a>邪见、<a id="a-6H"></a>恶性不可制。</p>
  <p id="a6I">“阿难，<a id="a-6J"></a>若有一人恶欲、<a id="a-6K"></a>邪见、<a id="a-6L"></a>恶性不可制，<a id="a-6M"></a>彼不敬师、<a id="a-6N"></a>不见法、<a id="a-6O"></a>不护戒。<a id="a-6P"></a>彼不敬师、<a id="a-6Q"></a>不见法、<a id="a-6R"></a>不护戒已，<a id="a-6S"></a>便于众中起如是诤，<a id="a-6T"></a>谓此斗诤不益多人，<a id="a-6U"></a>多人有苦，<a id="a-6V"></a>非义非饶益，<a id="a-6W"></a>非安隐快乐，<a id="a-6X"></a>乃至天人生极苦患。<a id="a-6Y"></a>阿难，<a id="a-6Z"></a>如是斗诤，<a id="a-6a"></a>汝于内外见而不尽者，<a id="a-6b"></a>为断此诤故，<a id="a-6c"></a>汝当速求方便，<a id="a-6d"></a>学极精勤，<a id="a-6e"></a>正念正智，<a id="a-6f"></a>忍莫令退。<a id="a-6g"></a>阿难，<a id="a-6h"></a>犹人为火烧头、<a id="a-6i"></a>烧衣，<a id="a-6j"></a>急求方便，<a id="a-6k"></a>救头、<a id="a-6l"></a>救衣。<a id="a-6m"></a>如是斗诤，<a id="a-6n"></a>汝于内外见而不尽者，<a id="a-6o"></a>为断此诤故，<a id="a-6p"></a>汝当速求方便，<a id="a-6q"></a>学极精勤，<a id="a-6r"></a>正念正智，<a id="a-6s"></a>忍莫令退。<a id="a-6t"></a>阿难，<a id="a-6u"></a>如是斗诤，<a id="a-6v"></a>汝于内外见尽者，<a id="a-6w"></a>汝当重护彼心，<a id="a-6x"></a>常无放逸。<a id="a-6y"></a>欲止此诤故，<a id="a-6z"></a>如是此诤，<a id="a-70"></a>汝断根本。<a id="a-71"></a>阿难，<a id="a-72"></a>犹人为火烧头、<a id="a-73"></a>烧衣，<a id="a-74"></a>急求方便，<a id="a-75"></a>救头、<a id="a-76"></a>救衣。<a id="a-77"></a>如是斗诤，<a id="a-78"></a>汝于内外见尽者，<a id="a-79"></a>汝当重护彼心，<a id="a-7A"></a>常无放逸。<a id="a-7B"></a>欲止此诤故，<a id="a-7C"></a>如是此诤，<a id="a-7D"></a>汝断根本。</p>
  <p id="a7E">“复次，<a id="a-7F"></a>阿难，<a id="a-7G"></a>有七止诤，<a id="a-7H"></a>一者、<a id="a-7I"></a>应与面前止诤律，<a id="a-7J"></a>二者、<a id="a-7K"></a>应与忆止诤律，<a id="a-7L"></a>三者、<a id="a-7M"></a>应与不痴止诤律，<a id="a-7N"></a>四者、<a id="a-7O"></a>应与自发露止诤律，<a id="a-7P"></a>五者、<a id="a-7Q"></a>应与君止诤律，<a id="a-7R"></a>六者、<a id="a-7S"></a>应与展转止诤律，<a id="a-7T"></a>七者、<a id="a-7U"></a>应与如弃粪扫止诤律。</p>
  <p id="a7V">“阿难，<a id="a-7W"></a>云何应与面前止诤律？<a id="a-7X"></a>云何断此诤，<a id="a-7Y"></a>谓因面前止诤律也？<a id="a-7Z"></a>阿难，<a id="a-7a"></a>一人者一人教诃，<a id="a-7b"></a>护以法、<a id="a-7c"></a>律，<a id="a-7d"></a>如尊师教，<a id="a-7e"></a>面前令欢喜。<a id="a-7f"></a>一人者二人、<a id="a-7g"></a>一人者多人、<a id="a-7h"></a>一人者众教诃，<a id="a-7i"></a>护以法、<a id="a-7j"></a>律，<a id="a-7k"></a>如尊师教，<a id="a-7l"></a>面前令欢喜。<a id="a-7m"></a>二人者二人教诃，<a id="a-7n"></a>护以法、<a id="a-7o"></a>律，<a id="a-7p"></a>如尊师教，<a id="a-7q"></a>面前令欢喜。<a id="a-7r"></a>二人者多人、<a id="a-7s"></a>二人者众、<a id="a-7t"></a>二人者一人教诃，<a id="a-7u"></a>护以法、<a id="a-7v"></a>律，<a id="a-7w"></a>如尊师教，<a id="a-7x"></a>面前令欢喜。<a id="a-7y"></a>多人者多人教诃，<a id="a-7z"></a>护以法、<a id="a-80"></a>律，<a id="a-81"></a>如尊师教，<a id="a-82"></a>面前令欢喜。<a id="a-83"></a>多人者众、<a id="a-84"></a>多人者一人、<a id="a-85"></a>多人者二人教诃，<a id="a-86"></a>护以法、<a id="a-87"></a>律，<a id="a-88"></a>如尊师教，<a id="a-89"></a>面前令欢喜。<a id="a-8A"></a>众者众教诃，<a id="a-8B"></a>护以法、<a id="a-8C"></a>律，<a id="a-8D"></a>如尊师教，<a id="a-8E"></a>面前令欢喜。<a id="a-8F"></a>众者一人、<a id="a-8G"></a>众者二人、<a id="a-8H"></a>众者多人教诃，<a id="a-8I"></a>护以法、<a id="a-8J"></a>律，<a id="a-8K"></a>如尊师教，<a id="a-8L"></a>面前令欢喜。<a id="a-8M"></a>阿难，<a id="a-8N"></a>是谓应与面前止诤律。<a id="a-8O"></a>如是断此诤，<a id="a-8P"></a>谓因面前止诤律也。</p>
  <p id="a8Q">“阿难，<a id="a-8R"></a>云何应与忆止诤律？<a id="a-8S"></a>云何断此诤，<a id="a-8T"></a>谓因忆止诤律也？<a id="a-8U"></a>阿难，<a id="a-8V"></a>若有一人犯戒而不忆，<a id="a-8W"></a>诸比丘见已，<a id="a-8X"></a>便语彼曰：<a id="a-8Y"></a>‘汝曾犯戒而不自忆。<a id="a-8Z"></a>汝应从众求于忆律，<a id="a-8a"></a>众当共与贤者忆律。<a id="a-8b"></a>’阿难，<a id="a-8c"></a>若处有众和集会者，<a id="a-8d"></a>彼比丘应诣，<a id="a-8e"></a>偏袒著衣，<a id="a-8f"></a>脱屣入众，<a id="a-8g"></a>稽首礼长老上尊比丘足，<a id="a-8h"></a>长跪叉手，<a id="a-8i"></a>白长老上尊比丘曰：<a id="a-8j"></a>‘诸尊，<a id="a-8k"></a>听我曾犯戒而不忆。<a id="a-8l"></a>我今从众求于忆律，<a id="a-8m"></a>愿众和合与我忆律。<a id="a-8n"></a>’阿难，<a id="a-8o"></a>为彼比丘故，<a id="a-8p"></a>众共和集，<a id="a-8q"></a>应与忆律，<a id="a-8r"></a>以法以律，<a id="a-8s"></a>如尊师教，<a id="a-8t"></a>面前令欢喜。<a id="a-8u"></a>阿难，<a id="a-8v"></a>是谓应与忆止诤律。<a id="a-8w"></a>如是断此诤，<a id="a-8x"></a>谓因忆止诤律也。</p>
  <p id="a8y">“阿难，<a id="a-8z"></a>云何应与不痴止诤律？<a id="a-90"></a>云何断此诤，<a id="a-91"></a>谓因不痴止诤律也？<a id="a-92"></a>阿难，<a id="a-93"></a>若有一人狂发而心颠倒，<a id="a-94"></a>彼狂发心颠倒已，<a id="a-95"></a>多不净行，<a id="a-96"></a>非沙门法，<a id="a-97"></a>不顺法行而说违犯。<a id="a-98"></a>彼于后时还得本心，<a id="a-99"></a>诸比丘见已，<a id="a-9A"></a>便语彼曰：<a id="a-9B"></a>‘汝曾狂发而心颠倒，<a id="a-9C"></a>狂发心颠倒已，<a id="a-9D"></a>多不净行，<a id="a-9E"></a>非沙门法，<a id="a-9F"></a>不顺法行而说违犯。<a id="a-9G"></a>贤者于后还得本心，<a id="a-9H"></a>贤者可从众求不痴律，<a id="a-9I"></a>众当共与贤者不痴律。<a id="a-9J"></a>’阿难，<a id="a-9K"></a>若处有众和集会者，<a id="a-9L"></a>彼比丘应诣，<a id="a-9M"></a>偏袒著衣，<a id="a-9N"></a>脱屣入众，<a id="a-9O"></a>稽首礼长老上尊比丘足，<a id="a-9P"></a>长跪叉手，<a id="a-9Q"></a>白长老上尊比丘曰：<a id="a-9R"></a>‘诸尊，<a id="a-9S"></a>听我曾狂发而心颠倒，<a id="a-9T"></a>狂发心颠倒已，<a id="a-9U"></a>多不净行，<a id="a-9V"></a>非沙门法，<a id="a-9W"></a>不顺法行而说违犯。<a id="a-9X"></a>我于后时还得本心，<a id="a-9Y"></a>我今从众求不痴律，<a id="a-9Z"></a>愿众和合与我不痴律。<a id="a-9a"></a>’阿难，<a id="a-9b"></a>为彼比丘故，<a id="a-9c"></a>众共和集，<a id="a-9d"></a>应与不痴律，<a id="a-9e"></a>以法以律，<a id="a-9f"></a>如尊师教，<a id="a-9g"></a>面前令欢喜。<a id="a-9h"></a>阿难，<a id="a-9i"></a>是谓应与不痴止诤律。<a id="a-9j"></a>如是断此诤，<a id="a-9k"></a>谓因不痴止诤律也。</p>
  <p id="a9l">“阿难，<a id="a-9m"></a>云何应与自发露止诤律？<a id="a-9n"></a>云何断此诤，<a id="a-9o"></a>谓因自发露止诤律也？<a id="a-9p"></a>阿难，<a id="a-9q"></a>若有一人犯戒，<a id="a-9r"></a>或有语者，<a id="a-9s"></a>或不语者，<a id="a-9t"></a>或有忆者，<a id="a-9u"></a>或不忆者。<a id="a-9v"></a>阿难，<a id="a-9w"></a>若处有众和集会者，<a id="a-9x"></a>彼比丘应诣，<a id="a-9y"></a>偏袒著衣，<a id="a-9z"></a>脱屣入众，<a id="a-A0"></a>稽首礼长老上尊比丘足，<a id="a-A1"></a>长跪叉手，<a id="a-A2"></a>白长老上尊比丘曰：<a id="a-A3"></a>‘诸尊，<a id="a-A4"></a>听我犯某戒，<a id="a-A5"></a>我今向长老上尊比丘至心发露，<a id="a-A6"></a>自说显示，<a id="a-A7"></a>不敢覆藏，<a id="a-A8"></a>更善护持，<a id="a-A9"></a>后不复作。<a id="a-AA"></a>’阿难，<a id="a-AB"></a>诸比丘众当问彼比丘曰：<a id="a-AC"></a>‘贤者自见所犯耶？<a id="a-AD"></a>’彼应答曰：<a id="a-AE"></a>‘实自见所犯。<a id="a-AF"></a>’众当语彼：<a id="a-AG"></a>‘更善护持，<a id="a-AH"></a>莫复作也！<a id="a-AI"></a>’阿难，<a id="a-AJ"></a>是谓应与自发露止诤律。<a id="a-AK"></a>如是断此诤，<a id="a-AL"></a>谓因自发露止诤律也。</p>
  <p id="aAM">“阿难，<a id="a-AN"></a>云何应与君止诤律？<a id="a-AO"></a>云何断此诤，<a id="a-AP"></a>谓因与君止诤律也？<a id="a-AQ"></a>阿难，<a id="a-AR"></a>若有一人不知羞耻，<a id="a-AS"></a>不悔见闻，<a id="a-AT"></a>从他疑者恶欲。<a id="a-AU"></a>彼犯戒已，<a id="a-AV"></a>称一处知，<a id="a-AW"></a>称一处见。<a id="a-AX"></a>称一处知已，<a id="a-AY"></a>称一处见；<a id="a-AZ"></a>称一处见已，<a id="a-Aa"></a>称一处知。<a id="a-Ab"></a>在众中称一处知，<a id="a-Ac"></a>在众中称一处见。<a id="a-Ad"></a>称一处知已，<a id="a-Ae"></a>称一处见；<a id="a-Af"></a>称一处见已，<a id="a-Ag"></a>称一处知。<a id="a-Ah"></a>阿难，<a id="a-Ai"></a>为彼比丘故，<a id="a-Aj"></a>众共和集，<a id="a-Ak"></a>应与君律，<a id="a-Al"></a>君无道无理，<a id="a-Am"></a>君恶不善。<a id="a-An"></a>所以者何？<a id="a-Ao"></a>谓君犯戒已，<a id="a-Ap"></a>称一处知，<a id="a-Aq"></a>称一处见。<a id="a-Ar"></a>称一处知已，<a id="a-As"></a>称一处见；<a id="a-At"></a>称一处见已，<a id="a-Au"></a>称一处知。<a id="a-Av"></a>在众中称一处知，<a id="a-Aw"></a>在众中称一处见。<a id="a-Ax"></a>称一处知已，<a id="a-Ay"></a>称一处见；<a id="a-Az"></a>称一处见已，<a id="a-B0"></a>称一处知。<a id="a-B1"></a>阿难，<a id="a-B2"></a>是谓应与君止诤律。<a id="a-B3"></a>如是断此诤，<a id="a-B4"></a>谓因与君止诤律也。</p>
  <p id="aB5">“阿难，<a id="a-B6"></a>云何应与展转止诤律？<a id="a-B7"></a>云何断此诤，<a id="a-B8"></a>谓因展转止诤律也？<a id="a-B9"></a>阿难，<a id="a-BA"></a>有二比丘于其中间若干意起诤，<a id="a-BB"></a>谓是法、<a id="a-BC"></a>非法，<a id="a-BD"></a>是律、<a id="a-BE"></a>非律，<a id="a-BF"></a>是犯、<a id="a-BG"></a>非犯，<a id="a-BH"></a>或轻、<a id="a-BI"></a>或重，<a id="a-BJ"></a>可说、<a id="a-BK"></a>不可说，<a id="a-BL"></a>可护、<a id="a-BM"></a>不可护，<a id="a-BN"></a>有余、<a id="a-BO"></a>无余，<a id="a-BP"></a>可悔、<a id="a-BQ"></a>不何悔。<a id="a-BR"></a>阿难，<a id="a-BS"></a>彼比丘猥处止此诤。<a id="a-BT"></a>若猥处止者，<a id="a-BU"></a>此诤当言止；<a id="a-BV"></a>若猥处不止者，<a id="a-BW"></a>此诤可白众。<a id="a-BX"></a>若于众中止者，<a id="a-BY"></a>此诤当言止；<a id="a-BZ"></a>若于众中不止者，<a id="a-Ba"></a>阿难，<a id="a-Bb"></a>相近住者，<a id="a-Bc"></a>于中若有比丘持经、<a id="a-Bd"></a>持律、<a id="a-Be"></a>持母者，<a id="a-Bf"></a>此比丘共往至彼，<a id="a-Bg"></a>说此诤事。<a id="a-Bh"></a>若在道路止者，<a id="a-Bi"></a>此诤当言止；<a id="a-Bj"></a>若道路不止者，<a id="a-Bk"></a>此诤当复向众说。<a id="a-Bl"></a>若在众止者，<a id="a-Bm"></a>此诤当言止；<a id="a-Bn"></a>若在众不止者，<a id="a-Bo"></a>阿难，<a id="a-Bp"></a>若多伴助者，<a id="a-Bq"></a>持经、<a id="a-Br"></a>持律、<a id="a-Bs"></a>持母者，<a id="a-Bt"></a>阿难，<a id="a-Bu"></a>彼比丘应止此诤，<a id="a-Bv"></a>以法以律，<a id="a-Bw"></a>如尊师教，<a id="a-Bx"></a>面前令欢喜。<a id="a-By"></a>阿难，<a id="a-Bz"></a>是谓应与展转止诤律。<a id="a-C0"></a>如是断此诤，<a id="a-C1"></a>谓因展转止诤律也。</p>
  <p id="aC2">“阿难，<a id="a-C3"></a>云何应与如弃粪扫止诤律？<a id="a-C4"></a>云何断此诤，<a id="a-C5"></a>谓因如弃粪扫止诤律也？<a id="a-C6"></a>阿难，<a id="a-C7"></a>若有住处诸比丘众斗讼憎嫉，<a id="a-C8"></a>相憎共诤，<a id="a-C9"></a>阿难，<a id="a-CA"></a>彼诸比丘分立二部。<a id="a-CB"></a>分立二部已，<a id="a-CC"></a>若于一部中有长老上尊者，<a id="a-CD"></a>或有次者，<a id="a-CE"></a>有宗主者，<a id="a-CF"></a>或有次者。<a id="a-CG"></a>阿难，<a id="a-CH"></a>此比丘语彼比丘曰：<a id="a-CI"></a>‘诸贤，<a id="a-CJ"></a>听我等无道无理，<a id="a-CK"></a>我等恶不善。<a id="a-CL"></a>所以者何？<a id="a-CM"></a>我等于此善说法、<a id="a-CN"></a>律，<a id="a-CO"></a>至信、<a id="a-CP"></a>舍家、<a id="a-CQ"></a>无家、<a id="a-CR"></a>学道，<a id="a-CS"></a>斗讼憎嫉，<a id="a-CT"></a>相憎共诤。<a id="a-CU"></a>诸贤，<a id="a-CV"></a>因此诤，<a id="a-CW"></a>我等犯戒者除偷罗柘，<a id="a-CX"></a>除家相应。<a id="a-CY"></a>我自为己，<a id="a-CZ"></a>亦为彼诸贤故，<a id="a-Ca"></a>今向诸贤至心发露，<a id="a-Cb"></a>自说显示，<a id="a-Cc"></a>不敢覆藏，<a id="a-Cd"></a>更善护持，<a id="a-Ce"></a>后不复作。<a id="a-Cf"></a>’</p>
  <p id="aCg">“阿难，<a id="a-Ch"></a>若此部中无一比丘应者，<a id="a-Ci"></a>阿难，<a id="a-Cj"></a>此比丘应往至彼第二部，<a id="a-Ck"></a>到已稽首，<a id="a-Cl"></a>礼长老上尊比丘足，<a id="a-Cm"></a>长跪叉手，<a id="a-Cn"></a>白长老上尊比丘曰：<a id="a-Co"></a>‘诸尊，<a id="a-Cp"></a>听我等无道无理，<a id="a-Cq"></a>我等恶不善。<a id="a-Cr"></a>所以者何？<a id="a-Cs"></a>我等于此善说法、<a id="a-Ct"></a>律，<a id="a-Cu"></a>至信、<a id="a-Cv"></a>舍家、<a id="a-Cw"></a>无家、<a id="a-Cx"></a>学道，<a id="a-Cy"></a>斗讼憎嫉，<a id="a-Cz"></a>相憎共诤。<a id="a-D0"></a>诸贤，<a id="a-D1"></a>因此诤，<a id="a-D2"></a>我等犯戒者除偷罗柘，<a id="a-D3"></a>除家相应。<a id="a-D4"></a>我自为己，<a id="a-D5"></a>亦为彼诸贤故，<a id="a-D6"></a>今向长老上尊至心发露，<a id="a-D7"></a>自说显示，<a id="a-D8"></a>不敢覆藏，<a id="a-D9"></a>更善护持，<a id="a-DA"></a>后不复作。<a id="a-DB"></a>’</p>
  <p id="aDC">“阿难，<a id="a-DD"></a>彼比丘当语此比丘曰：<a id="a-DE"></a>‘贤者，<a id="a-DF"></a>汝自见犯戒耶？<a id="a-DG"></a>’彼应答曰：<a id="a-DH"></a>‘实自见所犯。<a id="a-DI"></a>’彼当语此：<a id="a-DJ"></a>‘更善护持，<a id="a-DK"></a>莫复作也！<a id="a-DL"></a>’第二部亦复如是。<a id="a-DM"></a>阿难，<a id="a-DN"></a>是谓应与如弃粪扫止诤律，<a id="a-DO"></a>如是断此诤，<a id="a-DP"></a>谓因如弃粪扫止诤律也。</p>
  <p id="aDQ">“阿难，<a id="a-DR"></a>我今为汝说六慰劳法。<a id="a-DS"></a>谛听！<a id="a-DT"></a>谛听！<a id="a-DU"></a>善思念之。<a id="a-DV"></a>”</p>
  <p id="aDW">尊者阿难白曰：<a id="a-DX"></a>“唯然，<a id="a-DY"></a>当受教听。<a id="a-DZ"></a>”</p>
  <p id="aDa">佛言：<a id="a-Db"></a>“云何为六？<a id="a-Dc"></a>慈身业，<a id="a-Dd"></a>向诸梵行。<a id="a-De"></a>是法慰劳法、<a id="a-Df"></a>爱法、<a id="a-Dg"></a>乐法，<a id="a-Dh"></a>令爱令重，<a id="a-Di"></a>令奉令敬，<a id="a-Dj"></a>令修令摄，<a id="a-Dk"></a>得沙门，<a id="a-Dl"></a>得一心，<a id="a-Dm"></a>得精进，<a id="a-Dn"></a>得涅槃。<a id="a-Do"></a>慈口业，<a id="a-Dp"></a>慈意业。<a id="a-Dq"></a>若法利如法得，<a id="a-Dr"></a>自所得饭食，<a id="a-Ds"></a>至在钵中，<a id="a-Dt"></a>如是利分布，<a id="a-Du"></a>施诸梵行。<a id="a-Dv"></a>是法慰劳法、<a id="a-Dw"></a>爱法、<a id="a-Dx"></a>乐法，<a id="a-Dy"></a>令爱令重，<a id="a-Dz"></a>令奉令敬，<a id="a-E0"></a>令修令摄，<a id="a-E1"></a>得沙门，<a id="a-E2"></a>得一心，<a id="a-E3"></a>得精进，<a id="a-E4"></a>得涅槃。<a id="a-E5"></a>若有戒不缺不穿，<a id="a-E6"></a>无秽无异，<a id="a-E7"></a>如地不随他，<a id="a-E8"></a>圣所称誉，<a id="a-E9"></a>具足善受持，<a id="a-EA"></a>如是戒分布，<a id="a-EB"></a>施诸梵行。<a id="a-EC"></a>是法慰劳法、<a id="a-ED"></a>爱法、<a id="a-EE"></a>乐法，<a id="a-EF"></a>令爱令重，<a id="a-EG"></a>令奉令敬，<a id="a-EH"></a>令修令摄，<a id="a-EI"></a>得沙门，<a id="a-EJ"></a>得一心，<a id="a-EK"></a>得精进，<a id="a-EL"></a>得涅槃。<a id="a-EM"></a>若有圣见出要，<a id="a-EN"></a>明见深达，<a id="a-EO"></a>能正尽苦，<a id="a-EP"></a>如是见分布，<a id="a-EQ"></a>施诸梵行。<a id="a-ER"></a>是法慰劳法、<a id="a-ES"></a>爱法、<a id="a-ET"></a>乐法，<a id="a-EU"></a>令爱令重，<a id="a-EV"></a>令奉令敬，<a id="a-EW"></a>令修令摄，<a id="a-EX"></a>得沙门，<a id="a-EY"></a>得一心，<a id="a-EZ"></a>得精进，<a id="a-Ea"></a>得涅槃。<a id="a-Eb"></a>阿难，<a id="a-Ec"></a>我向所说六慰劳法者，<a id="a-Ed"></a>因此故说。</p>
  <p id="aEe">“阿难，<a id="a-Ef"></a>若汝等此六诤本止绝断者，<a id="a-Eg"></a>及此七止诤，<a id="a-Eh"></a>众中起斗诤，<a id="a-Ei"></a>以如弃粪扫止诤律止者，<a id="a-Ej"></a>复行此六慰劳法。<a id="a-Ek"></a>阿难，<a id="a-El"></a>如是汝于我去后共同和合，<a id="a-Em"></a>欢喜不诤，<a id="a-En"></a>同一一心，<a id="a-Eo"></a>同一一教，<a id="a-Ep"></a>合一水乳，<a id="a-Eq"></a>快乐游行，<a id="a-Er"></a>如我在时。<a id="a-Es"></a>”</p>
  <p id="aEt">佛说如是，<a id="a-Eu"></a>尊者阿难及诸比丘闻佛所说，<a id="a-Ev"></a>欢喜奉行。</p>
  <p data-pb></p>
  <h2 id="aEw">大品优婆离经第六</h2>
  <p id="aEx">我闻如是：<a id="a-Ey"></a>一时，<a id="a-Ez"></a>佛游瞻波，<a id="a-F0"></a>在恒伽池岸。</p>
  <p id="aF1">尔时，<a id="a-F2"></a>尊者优波离则于晡时，<a id="a-F3"></a>从宴坐起，<a id="a-F4"></a>往诣佛所，<a id="a-F5"></a>稽首佛足，<a id="a-F6"></a>却坐一面，<a id="a-F7"></a>白曰：<a id="a-F8"></a>“世尊，<a id="a-F9"></a>若比丘众共和合，<a id="a-FA"></a>作异业、<a id="a-FB"></a>说异业者，<a id="a-FC"></a>是如法业、<a id="a-FD"></a>如律业耶？<a id="a-FE"></a>”</p>
  <p id="aFF">世尊答曰：<a id="a-FG"></a>“不也，<a id="a-FH"></a>优婆离。<a id="a-FI"></a>”</p>
  <p id="aFJ">尊者优婆离复问曰：<a id="a-FK"></a>“世尊，<a id="a-FL"></a>若比丘众共和合，<a id="a-FM"></a>应与面前律者而与忆律，<a id="a-FN"></a>应与忆律者而与面前律，<a id="a-FO"></a>是如法业、<a id="a-FP"></a>如律业耶？<a id="a-FQ"></a>”</p>
  <p id="aFR">世尊答曰：<a id="a-FS"></a>“不也，<a id="a-FT"></a>优婆离。<a id="a-FU"></a>”</p>
  <p id="aFV">尊者优婆离复问曰：<a id="a-FW"></a>“世尊，<a id="a-FX"></a>若比丘众共和合，<a id="a-FY"></a>应与忆律者而与不痴律，<a id="a-FZ"></a>应与不痴律者而与忆律，<a id="a-Fa"></a>是如法业、<a id="a-Fb"></a>如律业耶？<a id="a-Fc"></a>”</p>
  <p id="aFd">世尊答曰：<a id="a-Fe"></a>“不也，<a id="a-Ff"></a>优婆离。<a id="a-Fg"></a>”</p>
  <p id="aFh">尊者优婆离复问曰：<a id="a-Fi"></a>“世尊，<a id="a-Fj"></a>若比丘众共和合，<a id="a-Fk"></a>应与不痴律者而与自发露律，<a id="a-Fl"></a>应与自发露律者而与不痴律，<a id="a-Fm"></a>是如法业、<a id="a-Fn"></a>如律业耶？<a id="a-Fo"></a>”</p>
  <p id="aFp">世尊答曰：<a id="a-Fq"></a>“不也，<a id="a-Fr"></a>优婆离。<a id="a-Fs"></a>”</p>
  <p id="aFt">尊者优婆离复问曰：<a id="a-Fu"></a>“世尊，<a id="a-Fv"></a>若比丘众共和合，<a id="a-Fw"></a>应与自发露律者而与君律，<a id="a-Fx"></a>应与君律者而与自发露律，<a id="a-Fy"></a>是如法业、<a id="a-Fz"></a>如律业耶？<a id="a-G0"></a>”</p>
  <p id="aG1">世尊答曰：<a id="a-G2"></a>“不也，<a id="a-G3"></a>优婆离。<a id="a-G4"></a>”</p>
  <p id="aG5">尊者优婆离复问曰：<a id="a-G6"></a>“世尊，<a id="a-G7"></a>若比丘众共和合，<a id="a-G8"></a>应与君者而责数，<a id="a-G9"></a>应责数者而与君，<a id="a-GA"></a>是如法业、<a id="a-GB"></a>如律业耶？<a id="a-GC"></a>”</p>
  <p id="aGD">世尊答曰：<a id="a-GE"></a>“不也，<a id="a-GF"></a>优婆离。<a id="a-GG"></a>”</p>
  <p id="aGH">尊者优婆离复问曰：<a id="a-GI"></a>“世尊，<a id="a-GJ"></a>若比丘众共和合，<a id="a-GK"></a>应责数者而下置，<a id="a-GL"></a>应下置者而责数，<a id="a-GM"></a>是如法业、<a id="a-GN"></a>如律业耶？<a id="a-GO"></a>”</p>
  <p id="aGP">世尊答曰：<a id="a-GQ"></a>“不也，<a id="a-GR"></a>优婆离。<a id="a-GS"></a>”</p>
  <p id="aGT">尊者优婆离复问曰：<a id="a-GU"></a>“世尊，<a id="a-GV"></a>若比丘众共和合，<a id="a-GW"></a>应下置者而举，<a id="a-GX"></a>应举者而下置，<a id="a-GY"></a>是如法业、<a id="a-GZ"></a>如律业耶？<a id="a-Ga"></a>”</p>
  <p id="aGb">世尊答曰：<a id="a-Gc"></a>“不也，<a id="a-Gd"></a>优婆离。<a id="a-Ge"></a>”</p>
  <p id="aGf">尊者优婆离复问曰：<a id="a-Gg"></a>“世尊，<a id="a-Gh"></a>若比丘众共和合，<a id="a-Gi"></a>应举者而摈，<a id="a-Gj"></a>应摈者而举，<a id="a-Gk"></a>是如法业、<a id="a-Gl"></a>如律业耶？<a id="a-Gm"></a>”</p>
  <p id="aGn">世尊答曰：<a id="a-Go"></a>“不也，<a id="a-Gp"></a>优婆离。<a id="a-Gq"></a>”</p>
  <p id="aGr">尊者优婆离复问曰：<a id="a-Gs"></a>“世尊，<a id="a-Gt"></a>若比丘众共和合，<a id="a-Gu"></a>应摈者而与忆，<a id="a-Gv"></a>应与忆者而摈，<a id="a-Gw"></a>是如法业、<a id="a-Gx"></a>如律业耶？<a id="a-Gy"></a>”</p>
  <p id="aGz">世尊答曰：<a id="a-H0"></a>“不也，<a id="a-H1"></a>优婆离。<a id="a-H2"></a>”</p>
  <p id="aH3">尊者优婆离复问曰：<a id="a-H4"></a>“世尊，<a id="a-H5"></a>若比丘众共和合，<a id="a-H6"></a>应与忆者而从根本治，<a id="a-H7"></a>应从根本治者而与忆，<a id="a-H8"></a>是如法业、<a id="a-H9"></a>如律业耶？<a id="a-HA"></a>”</p>
  <p id="aHB">世尊答曰：<a id="a-HC"></a>“不也，<a id="a-HD"></a>优婆离。<a id="a-HE"></a>”</p>
  <p id="aHF">尊者优婆离复问曰：<a id="a-HG"></a>“世尊，<a id="a-HH"></a>若比丘众共和合，<a id="a-HI"></a>应从根本治者而驱出，<a id="a-HJ"></a>应驱出者而从根本治，<a id="a-HK"></a>是如法业、<a id="a-HL"></a>如律业耶？<a id="a-HM"></a>”</p>
  <p id="aHN">世尊答曰：<a id="a-HO"></a>“不也，<a id="a-HP"></a>优婆离。<a id="a-HQ"></a>”</p>
  <p id="aHR">尊者优婆离复问曰：<a id="a-HS"></a>“世尊，<a id="a-HT"></a>若比丘众共和合，<a id="a-HU"></a>应驱出者而行不慢，<a id="a-HV"></a>应行不慢者而驱出，<a id="a-HW"></a>是如法业、<a id="a-HX"></a>如律业耶？<a id="a-HY"></a>”</p>
  <p id="aHZ">世尊答曰：<a id="a-Ha"></a>“不也，<a id="a-Hb"></a>优婆离。<a id="a-Hc"></a>”</p>
  <p id="aHd">尊者优婆离复问曰：<a id="a-He"></a>“世尊，<a id="a-Hf"></a>若比丘众共和合，<a id="a-Hg"></a>应行不慢者而治，<a id="a-Hh"></a>应治者而行不慢，<a id="a-Hi"></a>是如法业、<a id="a-Hj"></a>如律业耶？<a id="a-Hk"></a>”</p>
  <p id="aHl">世尊答曰：<a id="a-Hm"></a>“不也，<a id="a-Hn"></a>优婆离。<a id="a-Ho"></a>优婆离，<a id="a-Hp"></a>若比丘众共和合，<a id="a-Hq"></a>作异业、<a id="a-Hr"></a>说异业者，<a id="a-Hs"></a>是不如法业、<a id="a-Ht"></a>不如律业，<a id="a-Hu"></a>众亦有罪。<a id="a-Hv"></a>优婆离，<a id="a-Hw"></a>若比丘众共和合，<a id="a-Hx"></a>应与面前律而与忆律，<a id="a-Hy"></a>应与忆律而与面前律者，<a id="a-Hz"></a>是不如法业、<a id="a-I0"></a>不如律业，<a id="a-I1"></a>众亦有罪。<a id="a-I2"></a>优婆离，<a id="a-I3"></a>若比丘众共和合，<a id="a-I4"></a>应与忆律而与不痴律，<a id="a-I5"></a>应与不痴律而与忆律者，<a id="a-I6"></a>是不如法业、<a id="a-I7"></a>不如律业，<a id="a-I8"></a>众亦有罪。<a id="a-I9"></a>优婆离，<a id="a-IA"></a>若比丘众共和合，<a id="a-IB"></a>应与不痴律而与自发露律，<a id="a-IC"></a>应与自发露律而与不痴律者，<a id="a-ID"></a>是不如法业、<a id="a-IE"></a>不如律业，<a id="a-IF"></a>众亦有罪。</p>
  <p id="aIG">“优婆离，<a id="a-IH"></a>若比丘众共和合，<a id="a-II"></a>应与自发露律而与君律，<a id="a-IJ"></a>应与君律而与自发露律者，<a id="a-IK"></a>是不如法业、<a id="a-IL"></a>不如律业，<a id="a-IM"></a>众亦有罪。<a id="a-IN"></a>优婆离，<a id="a-IO"></a>若比丘众共和合，<a id="a-IP"></a>应与君律而责数，<a id="a-IQ"></a>应责数而与君律者，<a id="a-IR"></a>是不如法业、<a id="a-IS"></a>不如律业，<a id="a-IT"></a>众亦有罪。<a id="a-IU"></a>优婆离，<a id="a-IV"></a>若比丘众共和合，<a id="a-IW"></a>应责数而下置，<a id="a-IX"></a>应下置而责数者，<a id="a-IY"></a>是不如法业、<a id="a-IZ"></a>不如律业，<a id="a-Ia"></a>众亦有罪。<a id="a-Ib"></a>优婆离，<a id="a-Ic"></a>若比丘众共和合，<a id="a-Id"></a>应下置而举，<a id="a-Ie"></a>应举而下置者，<a id="a-If"></a>是不如法业、<a id="a-Ig"></a>不如律业，<a id="a-Ih"></a>众亦有罪。</p>
  <p id="aIi">“优婆离，<a id="a-Ij"></a>若比丘众共和合，<a id="a-Ik"></a>应举而摈，<a id="a-Il"></a>应摈而举者，<a id="a-Im"></a>是不如法业、<a id="a-In"></a>不如律业，<a id="a-Io"></a>众亦有罪。<a id="a-Ip"></a>优婆离，<a id="a-Iq"></a>若比丘众共和合，<a id="a-Ir"></a>应摈而与忆，<a id="a-Is"></a>应与忆而摈者，<a id="a-It"></a>是不如法业、<a id="a-Iu"></a>不如律业，<a id="a-Iv"></a>众亦有罪。<a id="a-Iw"></a>优婆离，<a id="a-Ix"></a>若比丘众共和合，<a id="a-Iy"></a>应与忆而从根本治，<a id="a-Iz"></a>应从根本治而与忆者，<a id="a-J0"></a>是不如法业、<a id="a-J1"></a>不如律业，<a id="a-J2"></a>众亦有罪。<a id="a-J3"></a>优婆离，<a id="a-J4"></a>若比丘众共和合，<a id="a-J5"></a>应从根本治而驱出，<a id="a-J6"></a>应驱出而从根本治者，<a id="a-J7"></a>是不如法业、<a id="a-J8"></a>不如律业，<a id="a-J9"></a>众亦有罪。<a id="a-JA"></a>优婆离，<a id="a-JB"></a>若比丘众共和合，<a id="a-JC"></a>应驱出而行不慢，<a id="a-JD"></a>应行不慢而驱出者，<a id="a-JE"></a>是不如法业、<a id="a-JF"></a>不如律业，<a id="a-JG"></a>众亦有罪。<a id="a-JH"></a>优婆离，<a id="a-JI"></a>若比丘众共和合，<a id="a-JJ"></a>应行不慢而治，<a id="a-JK"></a>应治而行不慢者，<a id="a-JL"></a>是不如法业、<a id="a-JM"></a>不如律业，<a id="a-JN"></a>众亦有罪。</p>
  <p id="aJO">“优婆离，<a id="a-JP"></a>苦比丘众共和合，<a id="a-JQ"></a>随所作业即说此业者，<a id="a-JR"></a>是如法业、<a id="a-JS"></a>如律业，<a id="a-JT"></a>众亦无罪。<a id="a-JU"></a>优婆离，<a id="a-JV"></a>若比丘众共和合，<a id="a-JW"></a>应与面前律即与面前律，<a id="a-JX"></a>应与忆律即与忆律，<a id="a-JY"></a>应与不痴律即与不痴律，<a id="a-JZ"></a>应与自发露律即与自发露律，<a id="a-Ja"></a>应与君律即与君律，<a id="a-Jb"></a>应责数即责数，<a id="a-Jc"></a>应下置即下置，<a id="a-Jd"></a>应举即举，<a id="a-Je"></a>应摈即摈，<a id="a-Jf"></a>应忆即忆，<a id="a-Jg"></a>应从根本治即从很本治，<a id="a-Jh"></a>应驱出即驱出，<a id="a-Ji"></a>应行不慢即行不慢，<a id="a-Jj"></a>应治即治者，<a id="a-Jk"></a>是如法业、<a id="a-Jl"></a>如律业，<a id="a-Jm"></a>众亦无罪。</p>
  <p id="aJn">“优婆离，<a id="a-Jo"></a>汝当学随所作业即说此业，<a id="a-Jp"></a>应与面前律即与面前律，<a id="a-Jq"></a>应与忆律即与忆律，<a id="a-Jr"></a>应与不痴律即与不痴律，<a id="a-Js"></a>应与自发露律即与自发露律，<a id="a-Jt"></a>应与君律即与君律，<a id="a-Ju"></a>应责数即责数，<a id="a-Jv"></a>应下置即下置，<a id="a-Jw"></a>应举即举，<a id="a-Jx"></a>应摈即摈，<a id="a-Jy"></a>应忆即忆，<a id="a-Jz"></a>应从根本治即从根本治，<a id="a-K0"></a>应驱出即驱出，<a id="a-K1"></a>应行不慢即行不慢，<a id="a-K2"></a>应治即治者。<a id="a-K3"></a>优婆离，<a id="a-K4"></a>汝当如是学。<a id="a-K5"></a>”</p>
  <p id="aK6">佛说如是，<a id="a-K7"></a>尊者优婆离及诸比丘闻佛所说，<a id="a-K8"></a>欢喜奉行。</p>
  <p data-pb></p>
  <h2 id="aK9">大品调御地经第七</h2>
  <p id="aKA">我闻如是：<a id="a-KB"></a>一时，<a id="a-KC"></a>佛游王舍城，<a id="a-KD"></a>在竹林迦兰陀园。</p>
  <p id="aKE">尔时，<a id="a-KF"></a>沙弥阿夷那和提亦游王舍城，<a id="a-KG"></a>在无事处，<a id="a-KH"></a>住禅屋中。<a id="a-KI"></a>彼时王童子耆婆先那中后仿佯，<a id="a-KJ"></a>至沙弥阿夷那和提所，<a id="a-KK"></a>共相问讯，<a id="a-KL"></a>却坐一面，<a id="a-KM"></a>语曰：<a id="a-KN"></a>“贤者阿奇舍那，<a id="a-KO"></a>欲有所问，<a id="a-KP"></a>听我问耶？<a id="a-KQ"></a>”</p>
  <p id="aKR">沙弥阿夷那和提告曰：<a id="a-KS"></a>“贤王童子，<a id="a-KT"></a>欲问便问，<a id="a-KU"></a>我闻当思。<a id="a-KV"></a>”</p>
  <p id="aKW">王童子问曰：<a id="a-KX"></a>“阿奇舍那，<a id="a-KY"></a>实比丘此法、<a id="a-KZ"></a>律中不放逸，<a id="a-Ka"></a>行精勤，<a id="a-Kb"></a>得一心耶？<a id="a-Kc"></a>”</p>
  <p id="aKd">沙弥答曰：<a id="a-Ke"></a>“贤王童子，<a id="a-Kf"></a>实比丘此法、<a id="a-Kg"></a>律中不放逸，<a id="a-Kh"></a>行精勤，<a id="a-Ki"></a>得一心。<a id="a-Kj"></a>”</p>
  <p id="aKk">王童子复问曰：<a id="a-Kl"></a>“贤者阿奇舍那，<a id="a-Km"></a>汝当随所闻，<a id="a-Kn"></a>汝随所诵习者，<a id="a-Ko"></a>尽向我说，<a id="a-Kp"></a>如比丘此法、<a id="a-Kq"></a>律中不放逸，<a id="a-Kr"></a>行精勤，<a id="a-Ks"></a>得一心。<a id="a-Kt"></a>”</p>
  <p id="aKu">沙弥答曰：<a id="a-Kv"></a>“贤王童子，<a id="a-Kw"></a>我不堪任随所闻法，<a id="a-Kx"></a>随所诵习，<a id="a-Ky"></a>广向汝说，<a id="a-Kz"></a>如比丘此法、<a id="a-L0"></a>律中不放逸，<a id="a-L1"></a>行精勤，<a id="a-L2"></a>得一心也。<a id="a-L3"></a>贤王童子，<a id="a-L4"></a>若我随所闻法，<a id="a-L5"></a>随所诵习，<a id="a-L6"></a>向贤王童子说，<a id="a-L7"></a>如比丘此法、<a id="a-L8"></a>律中不放逸，<a id="a-L9"></a>行精勤，<a id="a-LA"></a>得一心者，<a id="a-LB"></a>或贤王童子不知也，<a id="a-LC"></a>如是我唐烦劳。<a id="a-LD"></a>”</p>
  <p id="aLE">王童子语沙弥曰：<a id="a-LF"></a>“贤者阿奇舍那，<a id="a-LG"></a>汝未为他所伏，<a id="a-LH"></a>以何意故而自退耶？<a id="a-LI"></a>贤者阿奇舍那，<a id="a-LJ"></a>如随所闻法，<a id="a-LK"></a>随所诵习，<a id="a-LL"></a>可向我说，<a id="a-LM"></a>如比丘此法、<a id="a-LN"></a>律中不放逸，<a id="a-LO"></a>行精勤，<a id="a-LP"></a>得一心。<a id="a-LQ"></a>若我知者为善，<a id="a-LR"></a>若我不知者，<a id="a-LS"></a>我便不复更问诸法。<a id="a-LT"></a>”于是，<a id="a-LU"></a>沙弥阿夷那和提随所闻法，<a id="a-LV"></a>随所诵习，<a id="a-LW"></a>向王童子耆婆先那说，<a id="a-LX"></a>如比丘此法、<a id="a-LY"></a>律中不放逸，<a id="a-LZ"></a>行精勤，<a id="a-La"></a>得一心。</p>
  <p id="aLb">于是，<a id="a-Lc"></a>王童子耆婆先那语曰：<a id="a-Ld"></a>“贤者阿奇舍那，<a id="a-Le"></a>若比丘此法、<a id="a-Lf"></a>律中不放逸，<a id="a-Lg"></a>行精勤，<a id="a-Lh"></a>得一心者，<a id="a-Li"></a>终无是处。<a id="a-Lj"></a>”说无是处已，<a id="a-Lk"></a>即从座起，<a id="a-Ll"></a>不辞而去。</p>
  <p id="aLm">王童子耆婆先那去后不久，<a id="a-Ln"></a>于是，<a id="a-Lo"></a>沙弥阿夷那和提往诣佛所，<a id="a-Lp"></a>稽首作礼，<a id="a-Lq"></a>却坐一面，<a id="a-Lr"></a>与王童子耆婆先那所共论者，<a id="a-Ls"></a>尽向佛说。<a id="a-Lt"></a>世尊闻已，<a id="a-Lu"></a>告沙弥曰：<a id="a-Lv"></a>“阿奇舍那，<a id="a-Lw"></a>止！<a id="a-Lx"></a>王童子耆婆先那云何得？<a id="a-Ly"></a>行欲著欲，<a id="a-Lz"></a>为欲爱所食，<a id="a-M0"></a>为欲所烧。<a id="a-M1"></a>若地断欲、<a id="a-M2"></a>断欲爱、<a id="a-M3"></a>断欲烦热，<a id="a-M4"></a>无欲知、<a id="a-M5"></a>无欲见、<a id="a-M6"></a>无欲觉，<a id="a-M7"></a>此地王童子知者、<a id="a-M8"></a>见者，<a id="a-M9"></a>终无是处。<a id="a-MA"></a>所以者何？<a id="a-MB"></a>阿奇舍那，<a id="a-MC"></a>王童子耆婆先那常行欲也。</p>
  <p id="aMD">“阿奇舍那，<a id="a-ME"></a>犹四调御——象调御、<a id="a-MF"></a>马调御、<a id="a-MG"></a>牛调御、<a id="a-MH"></a>人调御，<a id="a-MI"></a>于中二调御不可调御，<a id="a-MJ"></a>二调御可调御。<a id="a-MK"></a>阿奇舍那，<a id="a-ML"></a>于意云何？<a id="a-MM"></a>若此二调御不可调御，<a id="a-MN"></a>此未调、<a id="a-MO"></a>未调地、<a id="a-MP"></a>未调御受御事者，<a id="a-MQ"></a>终无是处。<a id="a-MR"></a>若此二调御可调御、<a id="a-MS"></a>善调御，<a id="a-MT"></a>此调、<a id="a-MU"></a>未调地，<a id="a-MV"></a>御受御事者，<a id="a-MW"></a>必有是处。<a id="a-MX"></a>如是，<a id="a-MY"></a>此阿奇舍那，<a id="a-MZ"></a>止！<a id="a-Ma"></a>王童子耆婆先那云何得？<a id="a-Mb"></a>行欲著欲，<a id="a-Mc"></a>为欲爱所食，<a id="a-Md"></a>为欲所烧。<a id="a-Me"></a>若地断欲、<a id="a-Mf"></a>断欲爱、<a id="a-Mg"></a>断欲烦热，<a id="a-Mh"></a>无欲知、<a id="a-Mi"></a>无欲见、<a id="a-Mj"></a>无欲觉，<a id="a-Mk"></a>此地王童子知者、<a id="a-Ml"></a>见者，<a id="a-Mm"></a>终无是处。<a id="a-Mn"></a>所以者何？<a id="a-Mo"></a>阿奇舍那，<a id="a-Mp"></a>王童子耆婆先那常行欲也。</p>
  <p id="aMq">“阿奇舍那，<a id="a-Mr"></a>犹去村不远，<a id="a-Ms"></a>有大石山，<a id="a-Mt"></a>无缺无穿，<a id="a-Mu"></a>实而不虚，<a id="a-Mv"></a>坚固不动，<a id="a-Mw"></a>都合为一。<a id="a-Mx"></a>或有二人正欲见者，<a id="a-My"></a>彼中一人速疾上山，<a id="a-Mz"></a>第二人者依住山下，<a id="a-N0"></a>石山上人见石山边有好平地、<a id="a-N1"></a>园观、<a id="a-N2"></a>林木、<a id="a-N3"></a>清泉、<a id="a-N4"></a>华池、<a id="a-N5"></a>长流、<a id="a-N6"></a>河水。<a id="a-N7"></a>山上人见已，<a id="a-N8"></a>语山下人：<a id="a-N9"></a>‘汝见山边有好平地、<a id="a-NA"></a>园观、<a id="a-NB"></a>林木、<a id="a-NC"></a>清泉、<a id="a-ND"></a>华池、<a id="a-NE"></a>长流、<a id="a-NF"></a>河水耶？<a id="a-NG"></a>’山下人答曰：<a id="a-NH"></a>‘若我见山，<a id="a-NI"></a>彼边有好平地、<a id="a-NJ"></a>园观、<a id="a-NK"></a>林木、<a id="a-NL"></a>清泉、<a id="a-NM"></a>华池、<a id="a-NN"></a>长流、<a id="a-NO"></a>河水者，<a id="a-NP"></a>终无是处。<a id="a-NQ"></a>’于是，<a id="a-NR"></a>石山上人疾疾来下，<a id="a-NS"></a>捉山下人速疾将上，<a id="a-NT"></a>于石山上，<a id="a-NU"></a>到已问曰：<a id="a-NV"></a>‘汝见山边有好平地、<a id="a-NW"></a>园观、<a id="a-NX"></a>林木、<a id="a-NY"></a>清泉、<a id="a-NZ"></a>华池、<a id="a-Na"></a>长流、<a id="a-Nb"></a>河水耶？<a id="a-Nc"></a>’彼人答曰：<a id="a-Nd"></a>‘今始见也。<a id="a-Ne"></a>’复问彼人曰：<a id="a-Nf"></a>‘汝本言见者，<a id="a-Ng"></a>终无是处。<a id="a-Nh"></a>今复言见，<a id="a-Ni"></a>为何谓耶？<a id="a-Nj"></a>’彼人答曰：<a id="a-Nk"></a>‘我本为山之所障碍，<a id="a-Nl"></a>故不见耳！<a id="a-Nm"></a>’如是，<a id="a-Nn"></a>阿奇舍那，<a id="a-No"></a>止！<a id="a-Np"></a>王童子耆婆先那云何得？<a id="a-Nq"></a>行欲著欲，<a id="a-Nr"></a>为欲爱所食，<a id="a-Ns"></a>为欲所烧。<a id="a-Nt"></a>若地断欲、<a id="a-Nu"></a>断欲爱、<a id="a-Nv"></a>断欲烦热，<a id="a-Nw"></a>无欲知、<a id="a-Nx"></a>无欲见、<a id="a-Ny"></a>无欲觉，<a id="a-Nz"></a>此地王童子知者、<a id="a-O0"></a>见者，<a id="a-O1"></a>终无是处。</p>
  <p id="aO2">“阿奇舍那，<a id="a-O3"></a>昔者刹利顶生王有捕象师，<a id="a-O4"></a>王告之曰：<a id="a-O5"></a>‘汝捕象师，<a id="a-O6"></a>为我捕取野象将来，<a id="a-O7"></a>得已白我。<a id="a-O8"></a>’时，<a id="a-O9"></a>捕象师受王教已，<a id="a-OA"></a>即乘王象往野林中。<a id="a-OB"></a>彼捕象师在野林中见大野象，<a id="a-OC"></a>见已捉系，<a id="a-OD"></a>著王象项。<a id="a-OE"></a>彼时王象将野象出在于露地，<a id="a-OF"></a>彼捕象师还诣刹利顶生王所，<a id="a-OG"></a>白曰：<a id="a-OH"></a>‘天王，<a id="a-OI"></a>已得野象，<a id="a-OJ"></a>系在露地，<a id="a-OK"></a>随天王意。<a id="a-OL"></a>’刹利顶生王闻已告曰：<a id="a-OM"></a>‘善调象师，<a id="a-ON"></a>汝今可速调此野象，<a id="a-OO"></a>伏令善调象，<a id="a-OP"></a>善调已，<a id="a-OQ"></a>还来白我。<a id="a-OR"></a>’于是善调象师受王教已，<a id="a-OS"></a>持极大杖，<a id="a-OT"></a>著右肩上，<a id="a-OU"></a>往野象所，<a id="a-OV"></a>以杖著地，<a id="a-OW"></a>系野象颈，<a id="a-OX"></a>制乐野意，<a id="a-OY"></a>除野欲念，<a id="a-OZ"></a>止野疲劳，<a id="a-Oa"></a>令乐村邑，<a id="a-Ob"></a>习爱人间，<a id="a-Oc"></a>善调象师先与饮食。</p>
  <p id="aOd">“阿奇舍那，<a id="a-Oe"></a>若彼野象从调象师初受饮食，<a id="a-Of"></a>善调象师便作是念：<a id="a-Og"></a>‘今此野象必得生活。<a id="a-Oh"></a>’所以者何？<a id="a-Oi"></a>此野大象初受饮食。<a id="a-Oj"></a>若彼野象从调象师初受饮食者，<a id="a-Ok"></a>善调象师则以柔软可爱言向，<a id="a-Ol"></a>卧起、<a id="a-Om"></a>去来、<a id="a-On"></a>取舍、<a id="a-Oo"></a>屈伸。<a id="a-Op"></a>若彼野象从调象师，<a id="a-Oq"></a>则以柔软可爱言向，<a id="a-Or"></a>卧起、<a id="a-Os"></a>去来、<a id="a-Ot"></a>取舍、<a id="a-Ou"></a>屈伸者，<a id="a-Ov"></a>如是野象随调象师教。<a id="a-Ow"></a>阿奇舍那，<a id="a-Ox"></a>若彼野象从调象师随受教者，<a id="a-Oy"></a>善调象师则缚前两脚、<a id="a-Oz"></a>后脚、<a id="a-P0"></a>两髀、<a id="a-P1"></a>两胁、<a id="a-P2"></a>尾脊、<a id="a-P3"></a>头额、<a id="a-P4"></a>耳、<a id="a-P5"></a>牙，<a id="a-P6"></a>及缚其鼻，<a id="a-P7"></a>使人捉钩，<a id="a-P8"></a>骑其头上，<a id="a-P9"></a>令众多人持刀、<a id="a-PA"></a>楯、<a id="a-PB"></a>矟、<a id="a-PC"></a>鉾、<a id="a-PD"></a>戟、<a id="a-PE"></a>斧、<a id="a-PF"></a>钺而在前立。<a id="a-PG"></a>善调象师手执锋鉾，<a id="a-PH"></a>在野象前而作是语：<a id="a-PI"></a>‘我今治汝，<a id="a-PJ"></a>令不移动，<a id="a-PK"></a>治汝勿动摇。<a id="a-PL"></a>’若彼野象从调象师治不移动时，<a id="a-PM"></a>不举前脚，<a id="a-PN"></a>亦不动后脚，<a id="a-PO"></a>两髀、<a id="a-PP"></a>两胁、<a id="a-PQ"></a>尾脊、<a id="a-PR"></a>头额、<a id="a-PS"></a>耳、<a id="a-PT"></a>牙及鼻皆不动摇，<a id="a-PU"></a>如是野象随调象师住不移动。</p>
  <p id="aPV">“阿奇舍那，<a id="a-PW"></a>若彼野象随调象师不移动者，<a id="a-PX"></a>彼于尔时忍刀、<a id="a-PY"></a>楯、<a id="a-PZ"></a>矟、<a id="a-Pa"></a>鉾、<a id="a-Pb"></a>戟、<a id="a-Pc"></a>斧、<a id="a-Pd"></a>钺、<a id="a-Pe"></a>唤呼高声，<a id="a-Pf"></a>若啸吹螺、<a id="a-Pg"></a>击鼓、<a id="a-Ph"></a>椎钟，<a id="a-Pi"></a>皆能堪忍。<a id="a-Pj"></a>若彼野象能堪忍者，<a id="a-Pk"></a>彼于尔时调御、<a id="a-Pl"></a>善调御，<a id="a-Pm"></a>得上调御、<a id="a-Pn"></a>得最上调御，<a id="a-Po"></a>上速疾、<a id="a-Pp"></a>无上速疾，<a id="a-Pq"></a>可中王乘，<a id="a-Pr"></a>受食王廪，<a id="a-Ps"></a>称说王象。</p>
  <p id="aPt">“如是，<a id="a-Pu"></a>阿奇舍那，<a id="a-Pv"></a>若时如来出世，<a id="a-Pw"></a>无所著、<a id="a-Px"></a>等正觉、<a id="a-Py"></a>明行成为、<a id="a-Pz"></a>善逝、<a id="a-Q0"></a>世间解、<a id="a-Q1"></a>无上士、<a id="a-Q2"></a>道法御、<a id="a-Q3"></a>天人师，<a id="a-Q4"></a>号佛、<a id="a-Q5"></a>众佑，<a id="a-Q6"></a>彼于此世，<a id="a-Q7"></a>天及魔、<a id="a-Q8"></a>梵、<a id="a-Q9"></a>沙门、<a id="a-QA"></a>梵志，<a id="a-QB"></a>从人至天，<a id="a-QC"></a>自知、<a id="a-QD"></a>自觉、<a id="a-QE"></a>自作证成就游。<a id="a-QF"></a>彼说法初妙、<a id="a-QG"></a>中妙、<a id="a-QH"></a>竟亦妙，<a id="a-QI"></a>有义有文，<a id="a-QJ"></a>具足清净，<a id="a-QK"></a>显现梵行。<a id="a-QL"></a>彼所说法，<a id="a-QM"></a>居士子闻，<a id="a-QN"></a>居士子闻已，<a id="a-QO"></a>得信如来所说法。<a id="a-QP"></a>彼得信已，<a id="a-QQ"></a>剃除须发，<a id="a-QR"></a>著袈裟衣，<a id="a-QS"></a>至信、<a id="a-QT"></a>舍家、<a id="a-QU"></a>无家、<a id="a-QV"></a>学道。<a id="a-QW"></a>阿奇舍那，<a id="a-QX"></a>尔时圣弟子出在露地，<a id="a-QY"></a>犹王野象，<a id="a-QZ"></a>如是野象贪欲乐著者，<a id="a-Qa"></a>谓在林中。<a id="a-Qb"></a>阿奇舍那，<a id="a-Qc"></a>如是天及人贪欲乐著，<a id="a-Qd"></a>谓在五欲，<a id="a-Qe"></a>色、<a id="a-Qf"></a>声、<a id="a-Qg"></a>香、<a id="a-Qh"></a>味、<a id="a-Qi"></a>触。<a id="a-Qj"></a>如来初始调御彼比丘：<a id="a-Qk"></a>‘汝当护身及命清净，<a id="a-Ql"></a>当护口、<a id="a-Qm"></a>意及命清净。<a id="a-Qn"></a>’</p>
  <p id="aQo">“若圣弟子护身及命清净，<a id="a-Qp"></a>护口、<a id="a-Qq"></a>意及命清净者，<a id="a-Qr"></a>如来复调御比丘：<a id="a-Qs"></a>‘汝当观内身如身乃至观觉、<a id="a-Qt"></a>心、<a id="a-Qu"></a>法如法。<a id="a-Qv"></a>’若圣弟子观内身如身乃至观觉、<a id="a-Qw"></a>心、<a id="a-Qx"></a>法如法者，<a id="a-Qy"></a>此四念处，<a id="a-Qz"></a>谓在贤圣弟子心中，<a id="a-R0"></a>系缚其心，<a id="a-R1"></a>制乐家意，<a id="a-R2"></a>除家欲念，<a id="a-R3"></a>止家疲劳，<a id="a-R4"></a>令乐正法，<a id="a-R5"></a>修习圣戒。<a id="a-R6"></a>阿奇舍那，<a id="a-R7"></a>犹调象师受刹利顶生王教已，<a id="a-R8"></a>持极大杖，<a id="a-R9"></a>著右肩上，<a id="a-RA"></a>往野象所，<a id="a-RB"></a>以杖著地，<a id="a-RC"></a>系野象颈，<a id="a-RD"></a>制乐野意，<a id="a-RE"></a>除野欲念，<a id="a-RF"></a>止野疲劳，<a id="a-RG"></a>令乐村邑，<a id="a-RH"></a>习爱人间。<a id="a-RI"></a>如是，<a id="a-RJ"></a>阿奇舍那，<a id="a-RK"></a>此四念处，<a id="a-RL"></a>谓在贤圣第子心中，<a id="a-RM"></a>系缚其心，<a id="a-RN"></a>制乐家意，<a id="a-RO"></a>除家欲念，<a id="a-RP"></a>止家疲劳，<a id="a-RQ"></a>令乐正法，<a id="a-RR"></a>修习圣戒。</p>
  <p id="aRS">“若圣弟子观内身如身乃至观觉、<a id="a-RT"></a>心、<a id="a-RU"></a>法如法，<a id="a-RV"></a>彼如来复更调御比丘：<a id="a-RW"></a>‘汝当观内身如身，<a id="a-RX"></a>莫念欲相应念乃至观觉、<a id="a-RY"></a>心、<a id="a-RZ"></a>法如法，<a id="a-Ra"></a>莫念非法相应念。<a id="a-Rb"></a>’若圣弟子观内身如身，<a id="a-Rc"></a>不念欲相应念乃至观觉、<a id="a-Rd"></a>心、<a id="a-Re"></a>法如法，<a id="a-Rf"></a>不念非法相应念者，<a id="a-Rg"></a>如是圣弟子随如来教。<a id="a-Rh"></a>阿奇舍那，<a id="a-Ri"></a>犹如野象从调象师，<a id="a-Rj"></a>则以柔软可爱言向，<a id="a-Rk"></a>卧起、<a id="a-Rl"></a>去来、<a id="a-Rm"></a>取舍、<a id="a-Rn"></a>屈伸者，<a id="a-Ro"></a>如是野象随调象师教。<a id="a-Rp"></a>如是，<a id="a-Rq"></a>阿奇舍那，<a id="a-Rr"></a>若圣弟子观内身如身，<a id="a-Rs"></a>不念欲相应念乃至观觉、<a id="a-Rt"></a>心、<a id="a-Ru"></a>法如法，<a id="a-Rv"></a>不念非法相应念，<a id="a-Rw"></a>如是圣弟子随如来教。</p>
  <p id="aRx">“若圣弟子随如来教者，<a id="a-Ry"></a>如来复更调御比丘：<a id="a-Rz"></a>‘汝当离欲、<a id="a-S0"></a>离恶不善之法至得第四禅成就游。<a id="a-S1"></a>’若圣弟子离欲、<a id="a-S2"></a>离恶不善之法至得第四禅成就游者，<a id="a-S3"></a>如是圣弟子则随如来住不移动。<a id="a-S4"></a>阿奇舍那，<a id="a-S5"></a>犹如野象从调象师治不移动时，<a id="a-S6"></a>不举前脚，<a id="a-S7"></a>亦不动后脚，<a id="a-S8"></a>两髀、<a id="a-S9"></a>两胁、<a id="a-SA"></a>尾脊、<a id="a-SB"></a>头额、<a id="a-SC"></a>耳、<a id="a-SD"></a>牙及鼻皆不动摇，<a id="a-SE"></a>如是野象随调象师住不移动。<a id="a-SF"></a>如是，<a id="a-SG"></a>阿奇舍那，<a id="a-SH"></a>若圣弟子离欲、<a id="a-SI"></a>离恶不善之法至得第四禅成就游者，<a id="a-SJ"></a>如是圣弟子则随如来住不移动。</p>
  <p id="aSK">“若圣弟子随如来住不移动者，<a id="a-SL"></a>彼于尔时则能堪忍饥渴、<a id="a-SM"></a>寒热、<a id="a-SN"></a>蚊虻、<a id="a-SO"></a>蝇蚤、<a id="a-SP"></a>风日所逼，<a id="a-SQ"></a>恶声、<a id="a-SR"></a>捶杖亦能忍之，<a id="a-SS"></a>身遇诸疾极为苦痛，<a id="a-ST"></a>至命欲绝，<a id="a-SU"></a>诸不可乐皆能堪耐。<a id="a-SV"></a>阿奇舍那，<a id="a-SW"></a>犹如野象随调象师住不移动，<a id="a-SX"></a>彼于尔时忍刀、<a id="a-SY"></a>楯、<a id="a-SZ"></a>矟、<a id="a-Sa"></a>鉾、<a id="a-Sb"></a>戟、<a id="a-Sc"></a>斧、<a id="a-Sd"></a>钺，<a id="a-Se"></a>唤呼高声，<a id="a-Sf"></a>若啸吹螺、<a id="a-Sg"></a>击鼓、<a id="a-Sh"></a>椎钟，<a id="a-Si"></a>皆能堪忍。<a id="a-Sj"></a>如是，<a id="a-Sk"></a>阿奇舍那，<a id="a-Sl"></a>若圣弟子随如来住不移动者，<a id="a-Sm"></a>彼于尔时则能堪忍饥渴、<a id="a-Sn"></a>寒热、<a id="a-So"></a>蚊虻、<a id="a-Sp"></a>蝇蚤、<a id="a-Sq"></a>风日所逼，<a id="a-Sr"></a>恶声、<a id="a-Ss"></a>捶杖亦能忍之，<a id="a-St"></a>身遇诸疾极为苦痛，<a id="a-Su"></a>至命欲绝，<a id="a-Sv"></a>诸不可乐皆能堪耐。</p>
  <p id="aSw">“阿奇舍那，<a id="a-Sx"></a>若圣弟子随如来能堪忍者，<a id="a-Sy"></a>彼于尔时调御、<a id="a-Sz"></a>善调御，<a id="a-T0"></a>得上调御、<a id="a-T1"></a>最上调御，<a id="a-T2"></a>得上息、<a id="a-T3"></a>最上息，<a id="a-T4"></a>除诸曲恶、<a id="a-T5"></a>恐怖、<a id="a-T6"></a>愚痴及谀谄，<a id="a-T7"></a>清净止尘，<a id="a-T8"></a>无垢无秽，<a id="a-T9"></a>可呼可请，<a id="a-TA"></a>可敬可重，<a id="a-TB"></a>实可供养，<a id="a-TC"></a>为一切天人良福田也。<a id="a-TD"></a>阿奇舍那，<a id="a-TE"></a>犹如野象能堪忍者，<a id="a-TF"></a>彼于尔时调御、<a id="a-TG"></a>善调御，<a id="a-TH"></a>得上调御、<a id="a-TI"></a>得最上调御，<a id="a-TJ"></a>上速疾、<a id="a-TK"></a>无上速疾，<a id="a-TL"></a>可中王乘，<a id="a-TM"></a>受食王廪，<a id="a-TN"></a>称说王象。<a id="a-TO"></a>如是，<a id="a-TP"></a>阿奇舍那，<a id="a-TQ"></a>若圣弟子随如来能堪忍者，<a id="a-TR"></a>彼于尔时调御、<a id="a-TS"></a>善调御，<a id="a-TT"></a>得上调御、<a id="a-TU"></a>最上调御，<a id="a-TV"></a>得上息、<a id="a-TW"></a>最上息，<a id="a-TX"></a>除诸曲恶、<a id="a-TY"></a>恐怖、<a id="a-TZ"></a>愚痴及谀谄，<a id="a-Ta"></a>清净止尘，<a id="a-Tb"></a>无垢无秽，<a id="a-Tc"></a>可呼可请，<a id="a-Td"></a>可敬可重，<a id="a-Te"></a>实可供养，<a id="a-Tf"></a>为一切天人良福田也。</p>
  <p id="aTg">“阿奇舍那，<a id="a-Th"></a>少野象不调御死者，<a id="a-Ti"></a>说不调御死；<a id="a-Tj"></a>中、<a id="a-Tk"></a>老野象不调御死者，<a id="a-Tl"></a>说不调御死。<a id="a-Tm"></a>阿奇舍那，<a id="a-Tn"></a>少圣弟子不调御命终者，<a id="a-To"></a>说不调御命终；<a id="a-Tp"></a>中、<a id="a-Tq"></a>老圣弟子不调御命终者，<a id="a-Tr"></a>说不调御命终。<a id="a-Ts"></a>阿奇舍那，<a id="a-Tt"></a>少野象善调御死者，<a id="a-Tu"></a>说善调御死；<a id="a-Tv"></a>中、<a id="a-Tw"></a>老野象善调御死者，<a id="a-Tx"></a>说善调御死。<a id="a-Ty"></a>阿奇舍那，<a id="a-Tz"></a>少圣弟子善调御命终者，<a id="a-U0"></a>说善调御命终；<a id="a-U1"></a>中、<a id="a-U2"></a>老圣弟子善调御命终者，<a id="a-U3"></a>说善调御命终。<a id="a-U4"></a>”</p>
  <p id="aU5">佛说如是，<a id="a-U6"></a>沙弥阿夷那和提及诸比丘闻佛所说，<a id="a-U7"></a>欢喜奉行。</p>
 </body>
</html>