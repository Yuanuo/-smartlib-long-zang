<!doctype html>
<html id="z3IBU81XA" data-ver="1917">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第三十七</h1>
  <h2 id="a2">梵志品何欲经第八</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>生闻梵志中后彷徉，<a id="a-9"></a>往诣佛所，<a id="a-A"></a>共相问讯，<a id="a-B"></a>却坐一面，<a id="a-C"></a>白曰：<a id="a-D"></a>“瞿昙，<a id="a-E"></a>欲有所问，<a id="a-F"></a>听乃敢陈。<a id="a-G"></a>”</p>
  <p id="aH">世尊告曰：<a id="a-I"></a>“恣汝所问。<a id="a-J"></a>”</p>
  <p id="aK">梵志即便问曰：<a id="a-L"></a>“瞿昙，<a id="a-M"></a>刹利何欲、<a id="a-N"></a>何行、<a id="a-O"></a>何立、<a id="a-P"></a>何依、<a id="a-Q"></a>何讫耶？<a id="a-R"></a>”</p>
  <p id="aS">世尊答曰：<a id="a-T"></a>“刹利者，<a id="a-U"></a>欲得财物，<a id="a-V"></a>行于智慧，<a id="a-W"></a>所立以刀，<a id="a-X"></a>依于人民，<a id="a-Y"></a>以自在为讫。<a id="a-Z"></a>”</p>
  <p id="aa">生闻梵志问曰：<a id="a-b"></a>“瞿昙，<a id="a-c"></a>居士何欲、<a id="a-d"></a>何行、<a id="a-e"></a>何立、<a id="a-f"></a>何依、<a id="a-g"></a>何讫耶？<a id="a-h"></a>”</p>
  <p id="ai">世尊答曰：<a id="a-j"></a>“居士者，<a id="a-k"></a>欲得财物，<a id="a-l"></a>行于智慧，<a id="a-m"></a>立以技术，<a id="a-n"></a>依于作业，<a id="a-o"></a>以作业竟为讫。<a id="a-p"></a>”</p>
  <p id="aq">生闻梵志问曰：<a id="a-r"></a>“瞿昙，<a id="a-s"></a>妇人何欲、<a id="a-t"></a>何行、<a id="a-u"></a>何立、<a id="a-v"></a>何依、<a id="a-w"></a>何讫耶？<a id="a-x"></a>”</p>
  <p id="ay">世尊答曰：<a id="a-z"></a>“妇人者，<a id="a-10"></a>欲得男子，<a id="a-11"></a>行于严饰，<a id="a-12"></a>立以儿子，<a id="a-13"></a>依于无对，<a id="a-14"></a>以自在为讫。<a id="a-15"></a>”</p>
  <p id="a16">生闻梵志问曰：<a id="a-17"></a>“瞿昙，<a id="a-18"></a>偷劫何欲、<a id="a-19"></a>何行、<a id="a-1A"></a>何立、<a id="a-1B"></a>何依、<a id="a-1C"></a>何讫耶？<a id="a-1D"></a>”</p>
  <p id="a1E">世尊答曰：<a id="a-1F"></a>“偷劫者，<a id="a-1G"></a>欲不与取，<a id="a-1H"></a>行隐藏处，<a id="a-1I"></a>所立以刀，<a id="a-1J"></a>依于暗冥，<a id="a-1K"></a>以不见为讫。<a id="a-1L"></a>”</p>
  <p id="a1M">生闻梵志问曰：<a id="a-1N"></a>“瞿昙，<a id="a-1O"></a>梵志何欲、<a id="a-1P"></a>何行、<a id="a-1Q"></a>何立、<a id="a-1R"></a>何依、<a id="a-1S"></a>何讫耶？<a id="a-1T"></a>”</p>
  <p id="a1U">世尊答曰：<a id="a-1V"></a>“梵志者，<a id="a-1W"></a>欲得财物，<a id="a-1X"></a>行于智慧，<a id="a-1Y"></a>立以经书，<a id="a-1Z"></a>依于斋戒，<a id="a-1a"></a>以梵天为讫。<a id="a-1b"></a>”</p>
  <p id="a1c">生闻梵志问曰：<a id="a-1d"></a>“瞿昙，<a id="a-1e"></a>沙门何欲、<a id="a-1f"></a>何行、<a id="a-1g"></a>何立、<a id="a-1h"></a>何依、<a id="a-1i"></a>何讫耶？<a id="a-1j"></a>”</p>
  <p id="a1k">世尊答曰：<a id="a-1l"></a>“沙门者，<a id="a-1m"></a>欲得真谛，<a id="a-1n"></a>行于智慧，<a id="a-1o"></a>所立以戒，<a id="a-1p"></a>依于无处，<a id="a-1q"></a>以涅槃为讫。<a id="a-1r"></a>”</p>
  <p id="a1s">生闻梵志白曰：<a id="a-1t"></a>“世尊，<a id="a-1u"></a>我已知。<a id="a-1v"></a>善逝，<a id="a-1w"></a>我已解。<a id="a-1x"></a>世尊，<a id="a-1y"></a>我今自归于佛、<a id="a-1z"></a>法及比丘众，<a id="a-20"></a>惟愿世尊受我为优婆塞！<a id="a-21"></a>从今日始，<a id="a-22"></a>终身自归，<a id="a-23"></a>乃至命尽。<a id="a-24"></a>”</p>
  <p id="a25">佛说如是，<a id="a-26"></a>生闻梵志闻佛所说，<a id="a-27"></a>欢喜奉行。</p>
  <p data-pb></p>
  <h2 id="a28">梵志品郁瘦歌逻经第九</h2>
  <p id="a29">我闻如是：<a id="a-2A"></a>一时，<a id="a-2B"></a>佛游王舍城，<a id="a-2C"></a>在竹林迦兰哆园。</p>
  <p id="a2D">尔时，<a id="a-2E"></a>郁瘦歌逻梵志中后彷徉，<a id="a-2F"></a>往诣佛所，<a id="a-2G"></a>共相问讯，<a id="a-2H"></a>却坐一面，<a id="a-2I"></a>白曰：<a id="a-2J"></a>“瞿昙，<a id="a-2K"></a>欲有所问，<a id="a-2L"></a>听乃敢陈。<a id="a-2M"></a>”</p>
  <p id="a2N">世尊告曰：<a id="a-2O"></a>“恣汝所问。<a id="a-2P"></a>”</p>
  <p id="a2Q">郁瘦歌逻梵志即便问曰：<a id="a-2R"></a>“瞿昙，<a id="a-2S"></a>梵志为四种姓施设四种奉事，<a id="a-2T"></a>为梵志施设奉事，<a id="a-2U"></a>为刹利、<a id="a-2V"></a>居士、<a id="a-2W"></a>工师施设奉事。<a id="a-2X"></a>瞿昙，<a id="a-2Y"></a>梵志为梵志施设奉事，<a id="a-2Z"></a>梵志应奉事梵志，<a id="a-2a"></a>刹利、<a id="a-2b"></a>居士、<a id="a-2c"></a>工师亦应奉事梵志。<a id="a-2d"></a>瞿昙，<a id="a-2e"></a>此四种姓应奉事梵志。<a id="a-2f"></a>瞿昙，<a id="a-2g"></a>梵志为刹利施设奉事，<a id="a-2h"></a>刹利应奉事刹利，<a id="a-2i"></a>居士、<a id="a-2j"></a>工师、<a id="a-2k"></a>亦应奉事刹利。<a id="a-2l"></a>瞿昙，<a id="a-2m"></a>此三种姓应奉事刹利。<a id="a-2n"></a>瞿昙，<a id="a-2o"></a>梵志为居士施设奉事，<a id="a-2p"></a>居士应奉事居士，<a id="a-2q"></a>工师亦应奉事居士。<a id="a-2r"></a>瞿昙，<a id="a-2s"></a>此二种姓应奉事居士。<a id="a-2t"></a>瞿昙，<a id="a-2u"></a>梵志为工师施设奉事，<a id="a-2v"></a>工师应奉事工师，<a id="a-2w"></a>谁复下贱应施设奉事工师？<a id="a-2x"></a>唯工师奉事工师。<a id="a-2y"></a>”</p>
  <p id="a2z">世尊问曰：<a id="a-30"></a>“梵志，<a id="a-31"></a>诸梵志颇自知为四种姓施设四种奉事，<a id="a-32"></a>为梵志施设奉事，<a id="a-33"></a>为刹利、<a id="a-34"></a>居士、<a id="a-35"></a>工师施设奉事耶？<a id="a-36"></a>”</p>
  <p id="a37">郁瘦歌逻梵志答曰：<a id="a-38"></a>“不知也。<a id="a-39"></a>瞿昙，<a id="a-3A"></a>但诸梵志自作是说：<a id="a-3B"></a>‘我于此世，<a id="a-3C"></a>天及魔、<a id="a-3D"></a>梵、<a id="a-3E"></a>沙门、<a id="a-3F"></a>梵志，<a id="a-3G"></a>从人至天，<a id="a-3H"></a>梵志不自知为四种姓施设四种奉事，<a id="a-3I"></a>为梵志施设奉事，<a id="a-3J"></a>为刹利、<a id="a-3K"></a>居士、<a id="a-3L"></a>工师施设奉事。<a id="a-3M"></a>’”</p>
  <p id="a3N">世尊告曰：<a id="a-3O"></a>“梵志，<a id="a-3P"></a>犹如有人，<a id="a-3Q"></a>强与他肉，<a id="a-3R"></a>而作是说：<a id="a-3S"></a>‘士夫可食，<a id="a-3T"></a>当与我值。<a id="a-3U"></a>’梵志，<a id="a-3V"></a>汝为诸梵志说亦复如是。<a id="a-3W"></a>所以者何？<a id="a-3X"></a>梵志不自知为四种姓施设四种奉事，<a id="a-3Y"></a>为梵志施设奉事，<a id="a-3Z"></a>为刹利、<a id="a-3a"></a>居士、<a id="a-3b"></a>工师施设奉事。<a id="a-3c"></a>”</p>
  <p id="a3d">世尊问曰：<a id="a-3e"></a>“梵志，<a id="a-3f"></a>云何奉事？<a id="a-3g"></a>若有奉事，<a id="a-3h"></a>因奉事故，<a id="a-3i"></a>有如无胜者，<a id="a-3j"></a>为是奉事耶？<a id="a-3k"></a>若有奉事，<a id="a-3l"></a>因奉事故，<a id="a-3m"></a>有胜无如者，<a id="a-3n"></a>为是奉事耶？<a id="a-3o"></a>梵志，<a id="a-3p"></a>若奉事梵志，<a id="a-3q"></a>因奉事故，<a id="a-3r"></a>有如无胜者，<a id="a-3s"></a>为是奉事耶？<a id="a-3t"></a>奉事刹利、<a id="a-3u"></a>居士、<a id="a-3v"></a>工师，<a id="a-3w"></a>因奉事故，<a id="a-3x"></a>有如无胜者，<a id="a-3y"></a>为是奉事耶？<a id="a-3z"></a>梵志，<a id="a-40"></a>若奉事梵志，<a id="a-41"></a>因奉事故，<a id="a-42"></a>有胜无如者，<a id="a-43"></a>为是奉事耶？<a id="a-44"></a>奉事刹利、<a id="a-45"></a>居士、<a id="a-46"></a>工师，<a id="a-47"></a>因奉事故，<a id="a-48"></a>有胜无如者，<a id="a-49"></a>为是奉事耶？<a id="a-4A"></a>”</p>
  <p id="a4B">郁瘦歌逻梵志答曰：<a id="a-4C"></a>“瞿昙，<a id="a-4D"></a>若我奉事，<a id="a-4E"></a>因奉事故，<a id="a-4F"></a>有如无胜者，<a id="a-4G"></a>我不应奉事彼。<a id="a-4H"></a>若我奉事，<a id="a-4I"></a>因奉事故，<a id="a-4J"></a>有胜无如者，<a id="a-4K"></a>我应奉事彼。<a id="a-4L"></a>瞿昙，<a id="a-4M"></a>若奉事梵志，<a id="a-4N"></a>因奉事故，<a id="a-4O"></a>有如无胜者，<a id="a-4P"></a>我不应奉事彼；<a id="a-4Q"></a>奉事刹利、<a id="a-4R"></a>居士、<a id="a-4S"></a>工师，<a id="a-4T"></a>因奉事故，<a id="a-4U"></a>有如无胜者，<a id="a-4V"></a>我不应奉事彼。<a id="a-4W"></a>瞿昙，<a id="a-4X"></a>若奉事梵志，<a id="a-4Y"></a>因奉事故，<a id="a-4Z"></a>有胜无如者，<a id="a-4a"></a>我应奉事彼；<a id="a-4b"></a>奉事刹利、<a id="a-4c"></a>居士、<a id="a-4d"></a>工师，<a id="a-4e"></a>因奉事故，<a id="a-4f"></a>有胜无如者，<a id="a-4g"></a>我应奉事彼。<a id="a-4h"></a>”</p>
  <p id="a4i">世尊告曰：<a id="a-4j"></a>“梵志，<a id="a-4k"></a>若更有梵志来，<a id="a-4l"></a>非愚非痴，<a id="a-4m"></a>亦非颠倒，<a id="a-4n"></a>心无颠倒，<a id="a-4o"></a>自由自在，<a id="a-4p"></a>我问彼梵志：<a id="a-4q"></a>‘于意云何？<a id="a-4r"></a>若有奉事，<a id="a-4s"></a>因奉事故，<a id="a-4t"></a>有如无胜者，<a id="a-4u"></a>为是奉事耶？<a id="a-4v"></a>若有奉事，<a id="a-4w"></a>因奉事故，<a id="a-4x"></a>有胜无如者，<a id="a-4y"></a>为是奉事耶？<a id="a-4z"></a>梵志，<a id="a-50"></a>若奉事梵志，<a id="a-51"></a>因奉事故，<a id="a-52"></a>有如无胜者，<a id="a-53"></a>为是奉事耶？<a id="a-54"></a>奉事刹利、<a id="a-55"></a>居士、<a id="a-56"></a>工师，<a id="a-57"></a>因奉事故，<a id="a-58"></a>有如无胜者，<a id="a-59"></a>为是奉事耶？<a id="a-5A"></a>梵志，<a id="a-5B"></a>若奉事梵志，<a id="a-5C"></a>因奉事故，<a id="a-5D"></a>有胜无如者，<a id="a-5E"></a>为是奉事耶？<a id="a-5F"></a>奉事刹利、<a id="a-5G"></a>居士、<a id="a-5H"></a>工师，<a id="a-5I"></a>因奉事故，<a id="a-5J"></a>有胜无如者，<a id="a-5K"></a>为是奉事耶？<a id="a-5L"></a>’</p>
  <p id="a5M">“梵志，<a id="a-5N"></a>彼梵志非愚非痴，<a id="a-5O"></a>亦非颠倒，<a id="a-5P"></a>心无颠倒，<a id="a-5Q"></a>自由自在，<a id="a-5R"></a>答我曰：<a id="a-5S"></a>‘瞿昙，<a id="a-5T"></a>若我奉事，<a id="a-5U"></a>因奉事故，<a id="a-5V"></a>有如无胜者，<a id="a-5W"></a>我不应奉事彼。<a id="a-5X"></a>若我奉事，<a id="a-5Y"></a>因奉事故，<a id="a-5Z"></a>有胜无如者，<a id="a-5a"></a>我应奉事彼。<a id="a-5b"></a>瞿昙，<a id="a-5c"></a>若奉事梵志，<a id="a-5d"></a>因奉事故，<a id="a-5e"></a>有如无胜者，<a id="a-5f"></a>我不应奉事彼；<a id="a-5g"></a>奉事刹利、<a id="a-5h"></a>居士、<a id="a-5i"></a>工师，<a id="a-5j"></a>因奉事故，<a id="a-5k"></a>有如无胜者，<a id="a-5l"></a>我不应奉事彼。<a id="a-5m"></a>瞿昙，<a id="a-5n"></a>若奉事梵志，<a id="a-5o"></a>因奉事故，<a id="a-5p"></a>有胜无如者，<a id="a-5q"></a>我应奉事彼；<a id="a-5r"></a>奉事刹利、<a id="a-5s"></a>居士、<a id="a-5t"></a>工师，<a id="a-5u"></a>因奉事故，<a id="a-5v"></a>有胜无如者，<a id="a-5w"></a>我应奉事彼。<a id="a-5x"></a>’”</p>
  <p id="a5y">世尊问曰：<a id="a-5z"></a>“梵志，<a id="a-60"></a>于意云何？<a id="a-61"></a>若有奉事，<a id="a-62"></a>因奉事故，<a id="a-63"></a>失信、<a id="a-64"></a>戒、<a id="a-65"></a>博闻、<a id="a-66"></a>庶几、<a id="a-67"></a>智慧者，<a id="a-68"></a>为是奉事耶？<a id="a-69"></a>若有奉事，<a id="a-6A"></a>因奉事故，<a id="a-6B"></a>增益信、<a id="a-6C"></a>戒、<a id="a-6D"></a>博闻、<a id="a-6E"></a>庶几、<a id="a-6F"></a>智慧者，<a id="a-6G"></a>为是奉事耶？<a id="a-6H"></a>梵志，<a id="a-6I"></a>若奉事梵志，<a id="a-6J"></a>因奉事故，<a id="a-6K"></a>失信、<a id="a-6L"></a>戒、<a id="a-6M"></a>博闻、<a id="a-6N"></a>庶几、<a id="a-6O"></a>智慧者，<a id="a-6P"></a>为是奉事耶？<a id="a-6Q"></a>奉事刹利、<a id="a-6R"></a>居士、<a id="a-6S"></a>工师，<a id="a-6T"></a>因奉事故，<a id="a-6U"></a>失信、<a id="a-6V"></a>戒、<a id="a-6W"></a>博闻、<a id="a-6X"></a>庶几、<a id="a-6Y"></a>智慧者，<a id="a-6Z"></a>为是奉事耶？<a id="a-6a"></a>梵志，<a id="a-6b"></a>若奉事梵志，<a id="a-6c"></a>因奉事故，<a id="a-6d"></a>增益信、<a id="a-6e"></a>戒、<a id="a-6f"></a>博闻、<a id="a-6g"></a>庶几、<a id="a-6h"></a>智慧者，<a id="a-6i"></a>为是奉事耶？<a id="a-6j"></a>奉事刹利、<a id="a-6k"></a>居士、<a id="a-6l"></a>工师，<a id="a-6m"></a>因奉事故，<a id="a-6n"></a>增益信、<a id="a-6o"></a>戒、<a id="a-6p"></a>博闻、<a id="a-6q"></a>庶几、<a id="a-6r"></a>智慧者，<a id="a-6s"></a>为是奉事耶？<a id="a-6t"></a>”</p>
  <p id="a6u">郁瘦歌逻梵志答曰：<a id="a-6v"></a>“瞿昙，<a id="a-6w"></a>若我奉事，<a id="a-6x"></a>因奉事故，<a id="a-6y"></a>失信、<a id="a-6z"></a>戒、<a id="a-70"></a>博闻、<a id="a-71"></a>庶几、<a id="a-72"></a>智慧者，<a id="a-73"></a>我不应奉事彼。<a id="a-74"></a>若我奉事，<a id="a-75"></a>因奉事故，<a id="a-76"></a>增益信、<a id="a-77"></a>戒、<a id="a-78"></a>博闻、<a id="a-79"></a>庶几、<a id="a-7A"></a>智慧者，<a id="a-7B"></a>我应奉事彼。<a id="a-7C"></a>瞿昙，<a id="a-7D"></a>若奉事梵志，<a id="a-7E"></a>因奉事故，<a id="a-7F"></a>失信、<a id="a-7G"></a>戒、<a id="a-7H"></a>博闻、<a id="a-7I"></a>庶几、<a id="a-7J"></a>智慧者，<a id="a-7K"></a>我不应奉事彼；<a id="a-7L"></a>奉事刹利、<a id="a-7M"></a>居士、<a id="a-7N"></a>工师，<a id="a-7O"></a>因奉事故，<a id="a-7P"></a>失信、<a id="a-7Q"></a>戒、<a id="a-7R"></a>博闻、<a id="a-7S"></a>庶几、<a id="a-7T"></a>智慧者，<a id="a-7U"></a>我不应奉事彼。<a id="a-7V"></a>瞿昙，<a id="a-7W"></a>若奉事梵志，<a id="a-7X"></a>因奉事故，<a id="a-7Y"></a>增益信、<a id="a-7Z"></a>戒、<a id="a-7a"></a>博闻、<a id="a-7b"></a>庶几、<a id="a-7c"></a>智慧者，<a id="a-7d"></a>我应奉事彼；<a id="a-7e"></a>奉事刹利、<a id="a-7f"></a>居士、<a id="a-7g"></a>工师，<a id="a-7h"></a>因奉事故，<a id="a-7i"></a>增益信、<a id="a-7j"></a>戒、<a id="a-7k"></a>博闻、<a id="a-7l"></a>庶几、<a id="a-7m"></a>智慧者，<a id="a-7n"></a>我应奉事彼。<a id="a-7o"></a>”</p>
  <p id="a7p">世尊告曰：<a id="a-7q"></a>“梵志，<a id="a-7r"></a>若更有梵志来，<a id="a-7s"></a>非愚非痴，<a id="a-7t"></a>亦非颠倒，<a id="a-7u"></a>心无颠倒，<a id="a-7v"></a>自由自在，<a id="a-7w"></a>我问彼梵志：<a id="a-7x"></a>‘于意云何？<a id="a-7y"></a>若有奉事，<a id="a-7z"></a>因奉事故，<a id="a-80"></a>失信、<a id="a-81"></a>戒、<a id="a-82"></a>博闻、<a id="a-83"></a>庶几、<a id="a-84"></a>智慧者，<a id="a-85"></a>为是奉事耶？<a id="a-86"></a>若有奉事，<a id="a-87"></a>因奉事故，<a id="a-88"></a>增益信、<a id="a-89"></a>戒、<a id="a-8A"></a>博闻、<a id="a-8B"></a>庶几、<a id="a-8C"></a>智慧者，<a id="a-8D"></a>为是奉事耶？<a id="a-8E"></a>梵志，<a id="a-8F"></a>若奉事梵志，<a id="a-8G"></a>因奉事故，<a id="a-8H"></a>失信、<a id="a-8I"></a>戒、<a id="a-8J"></a>博闻、<a id="a-8K"></a>庶几、<a id="a-8L"></a>智慧者，<a id="a-8M"></a>为是奉事耶？<a id="a-8N"></a>奉事刹利、<a id="a-8O"></a>居士、<a id="a-8P"></a>工师，<a id="a-8Q"></a>因奉事故，<a id="a-8R"></a>失信、<a id="a-8S"></a>戒、<a id="a-8T"></a>博闻、<a id="a-8U"></a>庶几、<a id="a-8V"></a>智慧者，<a id="a-8W"></a>为是奉事耶？<a id="a-8X"></a>梵志，<a id="a-8Y"></a>若奉事梵志，<a id="a-8Z"></a>因奉事故，<a id="a-8a"></a>增益信、<a id="a-8b"></a>戒、<a id="a-8c"></a>博闻、<a id="a-8d"></a>庶几、<a id="a-8e"></a>智慧者，<a id="a-8f"></a>为是奉事耶？<a id="a-8g"></a>奉事刹利、<a id="a-8h"></a>居士、<a id="a-8i"></a>工师，<a id="a-8j"></a>因奉事故，<a id="a-8k"></a>增益信、<a id="a-8l"></a>戒、<a id="a-8m"></a>博闻、<a id="a-8n"></a>庶几、<a id="a-8o"></a>智慧者，<a id="a-8p"></a>为是奉事耶？<a id="a-8q"></a>’</p>
  <p id="a8r">“梵志，<a id="a-8s"></a>彼梵志非愚非痴，<a id="a-8t"></a>亦非颠倒，<a id="a-8u"></a>心无颠倒，<a id="a-8v"></a>自由自在，<a id="a-8w"></a>亦如是答我曰：<a id="a-8x"></a>‘瞿昙，<a id="a-8y"></a>若我奉事，<a id="a-8z"></a>因奉事故，<a id="a-90"></a>失信、<a id="a-91"></a>戒、<a id="a-92"></a>博闻、<a id="a-93"></a>庶几、<a id="a-94"></a>智慧者，<a id="a-95"></a>我不应奉事彼。<a id="a-96"></a>若我奉事，<a id="a-97"></a>因奉事故，<a id="a-98"></a>增益信、<a id="a-99"></a>戒、<a id="a-9A"></a>博闻、<a id="a-9B"></a>庶几、<a id="a-9C"></a>智慧者，<a id="a-9D"></a>我应奉事彼。<a id="a-9E"></a>瞿昙，<a id="a-9F"></a>若奉事梵志，<a id="a-9G"></a>因奉事故，<a id="a-9H"></a>失信、<a id="a-9I"></a>戒、<a id="a-9J"></a>博闻、<a id="a-9K"></a>庶几、<a id="a-9L"></a>智慧者，<a id="a-9M"></a>我不应奉事彼；<a id="a-9N"></a>奉事刹利、<a id="a-9O"></a>居士、<a id="a-9P"></a>工师，<a id="a-9Q"></a>因奉事故，<a id="a-9R"></a>失信、<a id="a-9S"></a>戒、<a id="a-9T"></a>博闻、<a id="a-9U"></a>庶几、<a id="a-9V"></a>智慧者，<a id="a-9W"></a>我不应奉事彼。<a id="a-9X"></a>瞿昙，<a id="a-9Y"></a>若奉事梵志，<a id="a-9Z"></a>因奉事故，<a id="a-9a"></a>增益信、<a id="a-9b"></a>戒、<a id="a-9c"></a>博闻、<a id="a-9d"></a>庶几、<a id="a-9e"></a>智慧者，<a id="a-9f"></a>我应奉事彼；<a id="a-9g"></a>奉事刹利、<a id="a-9h"></a>居士、<a id="a-9i"></a>工师，<a id="a-9j"></a>因奉事故，<a id="a-9k"></a>增益信、<a id="a-9l"></a>戒、<a id="a-9m"></a>博闻、<a id="a-9n"></a>庶几、<a id="a-9o"></a>智慧者，<a id="a-9p"></a>我应奉事彼。<a id="a-9q"></a>’”</p>
  <p id="a9r">郁瘦歌逻梵志白曰：<a id="a-9s"></a>“瞿昙，<a id="a-9t"></a>梵志为四种姓施设四种自有财物，<a id="a-9u"></a>为梵志施设自有财物，<a id="a-9v"></a>为刹利、<a id="a-9w"></a>居士、<a id="a-9x"></a>工师施设自有财物。<a id="a-9y"></a>瞿昙，<a id="a-9z"></a>梵志为梵志施设自有财物者，<a id="a-A0"></a>瞿昙，<a id="a-A1"></a>梵志为梵志施设乞求自有财物。<a id="a-A2"></a>若梵志轻慢乞求者，<a id="a-A3"></a>则便轻慢自有财物；<a id="a-A4"></a>轻慢自有财物已，<a id="a-A5"></a>则便失利。<a id="a-A6"></a>犹如放牛人不能看牛者，<a id="a-A7"></a>则便失利。<a id="a-A8"></a>如是，<a id="a-A9"></a>瞿昙，<a id="a-AA"></a>梵志为梵志施设乞求自有财物。<a id="a-AB"></a>若梵志轻慢乞求者，<a id="a-AC"></a>则便轻慢自有财物；<a id="a-AD"></a>轻慢自有财物已，<a id="a-AE"></a>则便失利。</p>
  <p id="aAF">“瞿昙，<a id="a-AG"></a>梵志为刹利施设自有财物者，<a id="a-AH"></a>瞿昙，<a id="a-AI"></a>梵志为刹利施设弓箭自有财物。<a id="a-AJ"></a>若刹利轻慢弓箭者，<a id="a-AK"></a>则便轻慢自有财物；<a id="a-AL"></a>轻慢自有财物已，<a id="a-AM"></a>则便失利。<a id="a-AN"></a>犹如放牛人不能看牛者，<a id="a-AO"></a>则便失利。<a id="a-AP"></a>如是，<a id="a-AQ"></a>瞿昙，<a id="a-AR"></a>梵志为刹利施设弓箭自有财物。<a id="a-AS"></a>若刹利轻慢弓箭者，<a id="a-AT"></a>则便轻慢自有财物；<a id="a-AU"></a>轻慢自有财物已，<a id="a-AV"></a>则便失利。<a id="a-AW"></a>瞿昙，<a id="a-AX"></a>梵志为居士施设自有财物者，<a id="a-AY"></a>瞿昙，<a id="a-AZ"></a>梵志为居士施设田作自有财物。<a id="a-Aa"></a>若居士轻慢田作者，<a id="a-Ab"></a>则便轻慢自有财物；<a id="a-Ac"></a>轻慢自有财物已，<a id="a-Ad"></a>则便失利。<a id="a-Ae"></a>犹如放牛人不能看牛者，<a id="a-Af"></a>则便失利。<a id="a-Ag"></a>如是，<a id="a-Ah"></a>瞿昙，<a id="a-Ai"></a>梵志为居士施设田作自有财物。<a id="a-Aj"></a>若居士轻慢田作者，<a id="a-Ak"></a>则便轻慢自有财物；<a id="a-Al"></a>轻慢自有财物已，<a id="a-Am"></a>则便失利。<a id="a-An"></a>瞿昙，<a id="a-Ao"></a>梵志为工师施设自有财物者，<a id="a-Ap"></a>瞿昙，<a id="a-Aq"></a>梵志为工师施设麻自有财物。<a id="a-Ar"></a>若工师轻慢麻者，<a id="a-As"></a>则便轻慢自有财物；<a id="a-At"></a>轻慢自有财物已，<a id="a-Au"></a>则便失利。<a id="a-Av"></a>犹如放牛人不能看牛者，<a id="a-Aw"></a>则便失利。<a id="a-Ax"></a>如是，<a id="a-Ay"></a>瞿昙，<a id="a-Az"></a>梵志为工师施设麻自有财物。<a id="a-B0"></a>若工师轻慢麻者，<a id="a-B1"></a>则便轻慢自有财物；<a id="a-B2"></a>轻慢自有财物已，<a id="a-B3"></a>则便失利。<a id="a-B4"></a>”</p>
  <p id="aB5">世尊问曰：<a id="a-B6"></a>“梵志，<a id="a-B7"></a>诸梵志颇自知为四种姓施设四种自有财物，<a id="a-B8"></a>为梵志施设自有财物，<a id="a-B9"></a>为刹利、<a id="a-BA"></a>居士、<a id="a-BB"></a>工师施设自有财物耶？<a id="a-BC"></a>”</p>
  <p id="aBD">郁瘦歌逻梵志答曰：<a id="a-BE"></a>“不知也。<a id="a-BF"></a>瞿昙，<a id="a-BG"></a>但诸梵志自说：<a id="a-BH"></a>‘我于此世，<a id="a-BI"></a>天及魔、<a id="a-BJ"></a>梵、<a id="a-BK"></a>沙门、<a id="a-BL"></a>梵志，<a id="a-BM"></a>从人至天，<a id="a-BN"></a>不自知为四种姓施设四种自有财物，<a id="a-BO"></a>为梵志施设自有财物，<a id="a-BP"></a>为刹利、<a id="a-BQ"></a>居士、<a id="a-BR"></a>工师施设自有财物。<a id="a-BS"></a>’”</p>
  <p id="aBT">世尊告曰：<a id="a-BU"></a>“梵志，<a id="a-BV"></a>犹如有人，<a id="a-BW"></a>强与他肉，<a id="a-BX"></a>而作是说：<a id="a-BY"></a>‘士夫可食，<a id="a-BZ"></a>当与我值。<a id="a-Ba"></a>’梵志，<a id="a-Bb"></a>汝为诸梵志说亦复如是。<a id="a-Bc"></a>所以者何？<a id="a-Bd"></a>梵志不自知为四种姓施设四种自有财物，<a id="a-Be"></a>为梵志施设自有财物，<a id="a-Bf"></a>为刹利、<a id="a-Bg"></a>居士、<a id="a-Bh"></a>工师施设自有财物。<a id="a-Bi"></a>如是，<a id="a-Bj"></a>梵志，<a id="a-Bk"></a>我自善解、<a id="a-Bl"></a>善知诸法，<a id="a-Bm"></a>为人施设息止法、<a id="a-Bn"></a>灭讫法、<a id="a-Bo"></a>觉道法、<a id="a-Bp"></a>善趣法、<a id="a-Bq"></a>施设自有财物。<a id="a-Br"></a>”</p>
  <p id="aBs">世尊问曰：<a id="a-Bt"></a>“梵志，<a id="a-Bu"></a>于意云何？<a id="a-Bv"></a>颇有梵志于此虚空不著、<a id="a-Bw"></a>不缚、<a id="a-Bx"></a>不触、<a id="a-By"></a>不碍，<a id="a-Bz"></a>刹利、<a id="a-C0"></a>居士、<a id="a-C1"></a>工师不然耶？<a id="a-C2"></a>”</p>
  <p id="aC3">郁瘦歌逻梵志答曰：<a id="a-C4"></a>“瞿昙，<a id="a-C5"></a>梵志于此虚空不著、<a id="a-C6"></a>不缚、<a id="a-C7"></a>不触、<a id="a-C8"></a>不碍，<a id="a-C9"></a>刹利、<a id="a-CA"></a>居士、<a id="a-CB"></a>工师亦然如是。<a id="a-CC"></a>”</p>
  <p id="aCD">“梵志，<a id="a-CE"></a>我自善解、<a id="a-CF"></a>善知诸法，<a id="a-CG"></a>为人施设息止法、<a id="a-CH"></a>灭讫法、<a id="a-CI"></a>觉道法、<a id="a-CJ"></a>善趣法，<a id="a-CK"></a>施设自有财物。<a id="a-CL"></a>”世尊问曰：<a id="a-CM"></a>“梵志，<a id="a-CN"></a>于意云何？<a id="a-CO"></a>颇有梵志能行慈心，<a id="a-CP"></a>无结、<a id="a-CQ"></a>无怨、<a id="a-CR"></a>无恚、<a id="a-CS"></a>无诤，<a id="a-CT"></a>刹利、<a id="a-CU"></a>居士、<a id="a-CV"></a>工师不然耶？<a id="a-CW"></a>”</p>
  <p id="aCX">郁瘦歌逻梵志答曰：<a id="a-CY"></a>“瞿昙，<a id="a-CZ"></a>梵志能行慈心，<a id="a-Ca"></a>无结、<a id="a-Cb"></a>无怨、<a id="a-Cc"></a>无恚、<a id="a-Cd"></a>无诤，<a id="a-Ce"></a>刹利、<a id="a-Cf"></a>居士、<a id="a-Cg"></a>工师亦然如是。<a id="a-Ch"></a>”</p>
  <p id="aCi">“梵志，<a id="a-Cj"></a>我自善解、<a id="a-Ck"></a>善知诸法，<a id="a-Cl"></a>为人施设息止法、<a id="a-Cm"></a>灭讫法、<a id="a-Cn"></a>觉道法、<a id="a-Co"></a>善趣法，<a id="a-Cp"></a>施设自有财物。<a id="a-Cq"></a>”世尊问曰：<a id="a-Cr"></a>“梵志，<a id="a-Cs"></a>于意云何？<a id="a-Ct"></a>若百种人来，<a id="a-Cu"></a>或有一人而语彼曰：<a id="a-Cv"></a>‘汝等共来，<a id="a-Cw"></a>若有生刹利族、<a id="a-Cx"></a>梵志族者，<a id="a-Cy"></a>唯彼能持澡豆至水洗浴，<a id="a-Cz"></a>去垢极净。<a id="a-D0"></a>’梵志，<a id="a-D1"></a>于意云何？<a id="a-D2"></a>为刹利族、<a id="a-D3"></a>梵志族者，<a id="a-D4"></a>彼能持澡豆至水洗浴，<a id="a-D5"></a>去垢极净耶？<a id="a-D6"></a>为居士族、<a id="a-D7"></a>工师族者，<a id="a-D8"></a>彼不能持澡豆至水洗浴，<a id="a-D9"></a>去垢极净耶？<a id="a-DA"></a>为一切百种人皆能持澡豆至水洗浴，<a id="a-DB"></a>去垢极净耶？<a id="a-DC"></a>”</p>
  <p id="aDD">郁瘦歌逻梵志答日：<a id="a-DE"></a>“瞿昙，<a id="a-DF"></a>彼一切百种人皆能持澡豆至水洗浴，<a id="a-DG"></a>去垢极净。<a id="a-DH"></a>”</p>
  <p id="aDI">“如是，<a id="a-DJ"></a>梵志，<a id="a-DK"></a>我自善解、<a id="a-DL"></a>善知诸法，<a id="a-DM"></a>为人施设息止法、<a id="a-DN"></a>灭讫法、<a id="a-DO"></a>觉道法、<a id="a-DP"></a>善趣法，<a id="a-DQ"></a>施设自有财物。<a id="a-DR"></a>”世尊问曰：<a id="a-DS"></a>“梵志，<a id="a-DT"></a>于意云何？<a id="a-DU"></a>若百种人来，<a id="a-DV"></a>或有一人而语彼曰：<a id="a-DW"></a>‘汝等共来，<a id="a-DX"></a>若生刹利族、<a id="a-DY"></a>梵志族者，<a id="a-DZ"></a>唯彼能以极燥娑罗及旃檀木用作火母，<a id="a-Da"></a>以钻钻之，<a id="a-Db"></a>生火长养。<a id="a-Dc"></a>’梵志，<a id="a-Dd"></a>于意云何？<a id="a-De"></a>为刹利族、<a id="a-Df"></a>梵志族者，<a id="a-Dg"></a>彼能以极燥娑罗及旃檀木用作火母，<a id="a-Dh"></a>以钻钻之，<a id="a-Di"></a>生火长养耶？<a id="a-Dj"></a>为居士族、<a id="a-Dk"></a>工师族者，<a id="a-Dl"></a>彼当以燥猪狗槽、<a id="a-Dm"></a>伊兰檀木及余弊木用作火母，<a id="a-Dn"></a>以钻钻之，<a id="a-Do"></a>生火长养耶？<a id="a-Dp"></a>为一切百种人皆能以若干种木用作火母，<a id="a-Dq"></a>以钻钻之，<a id="a-Dr"></a>生火长养耶？<a id="a-Ds"></a>”</p>
  <p id="aDt">郁瘦歌逻梵志答口：<a id="a-Du"></a>“瞿昙，<a id="a-Dv"></a>彼一切百种人皆能以若干种木用作火母，<a id="a-Dw"></a>以钻钻之，<a id="a-Dx"></a>生火长养。<a id="a-Dy"></a>”</p>
  <p id="aDz">“如是，<a id="a-E0"></a>梵志，<a id="a-E1"></a>我自善解、<a id="a-E2"></a>善知诸法，<a id="a-E3"></a>为人施设息止法、<a id="a-E4"></a>灭讫法、<a id="a-E5"></a>觉道法、<a id="a-E6"></a>善趣法，<a id="a-E7"></a>施设自有财物。<a id="a-E8"></a>”世尊问曰：<a id="a-E9"></a>“梵志，<a id="a-EA"></a>于意云何？<a id="a-EB"></a>若彼百种人皆以若干种木用作火母，<a id="a-EC"></a>以钻钻之，<a id="a-ED"></a>生火长养，<a id="a-EE"></a>彼一切火皆有焰、<a id="a-EF"></a>有色、<a id="a-EG"></a>有热、<a id="a-EH"></a>有光，<a id="a-EI"></a>皆能作火事。<a id="a-EJ"></a>为彼火独有焰、<a id="a-EK"></a>有色、<a id="a-EL"></a>有热、<a id="a-EM"></a>有光，<a id="a-EN"></a>能作火事耶？<a id="a-EO"></a>为彼火独无焰、<a id="a-EP"></a>无色、<a id="a-EQ"></a>无热、<a id="a-ER"></a>无光，<a id="a-ES"></a>不能作火事耶？<a id="a-ET"></a>为彼一切为皆有焰、<a id="a-EU"></a>有色、<a id="a-EV"></a>有热、<a id="a-EW"></a>有光，<a id="a-EX"></a>皆能作火事耶？<a id="a-EY"></a>”</p>
  <p id="aEZ">郁瘦歌逻梵志答曰：<a id="a-Ea"></a>“瞿昙，<a id="a-Eb"></a>若百种人皆以若干种木用作火母，<a id="a-Ec"></a>以钻钻之，<a id="a-Ed"></a>生火长养者，<a id="a-Ee"></a>彼一切火皆有焰、<a id="a-Ef"></a>有色、<a id="a-Eg"></a>有热、<a id="a-Eh"></a>有光，<a id="a-Ei"></a>皆能作火事。<a id="a-Ej"></a>若彼火独有焰、<a id="a-Ek"></a>有色、<a id="a-El"></a>有热、<a id="a-Em"></a>有光，<a id="a-En"></a>能为火事者，<a id="a-Eo"></a>终无是处。<a id="a-Ep"></a>若彼火独无焰、<a id="a-Eq"></a>无色、<a id="a-Er"></a>无热、<a id="a-Es"></a>无光，<a id="a-Et"></a>不能为火事者，<a id="a-Eu"></a>亦无是处。<a id="a-Ev"></a>但，<a id="a-Ew"></a>瞿昙，<a id="a-Ex"></a>彼一切火皆有焰、<a id="a-Ey"></a>有色、<a id="a-Ez"></a>有热、<a id="a-F0"></a>有光，<a id="a-F1"></a>皆能作火事。<a id="a-F2"></a>”</p>
  <p id="aF3">“如是，<a id="a-F4"></a>梵志，<a id="a-F5"></a>我自善解、<a id="a-F6"></a>善知诸法，<a id="a-F7"></a>为人施设息止法、<a id="a-F8"></a>灭讫法、<a id="a-F9"></a>觉道法、<a id="a-FA"></a>善趣法，<a id="a-FB"></a>施设自有财物。<a id="a-FC"></a>”世尊问曰：<a id="a-FD"></a>“梵志，<a id="a-FE"></a>于意云何？<a id="a-FF"></a>若彼百种人皆以若干种木用作火母，<a id="a-FG"></a>以钻钻之，<a id="a-FH"></a>生火长养。<a id="a-FI"></a>彼或有人以燥草木著其火中，<a id="a-FJ"></a>生焰、<a id="a-FK"></a>生色、<a id="a-FL"></a>生热、<a id="a-FM"></a>生烟，<a id="a-FN"></a>颇有焰、<a id="a-FO"></a>色、<a id="a-FP"></a>热、<a id="a-FQ"></a>烟，<a id="a-FR"></a>焰、<a id="a-FS"></a>色、<a id="a-FT"></a>热、<a id="a-FU"></a>烟而差别耶？<a id="a-FV"></a>”</p>
  <p id="aFW">郁瘦歌逻梵志答曰：<a id="a-FX"></a>“瞿昙，<a id="a-FY"></a>若彼百种人皆以若干种木用作火母，<a id="a-FZ"></a>以钻钻之，<a id="a-Fa"></a>生火长养。<a id="a-Fb"></a>彼若有人以燥草木著其火中，<a id="a-Fc"></a>生焰、<a id="a-Fd"></a>生色、<a id="a-Fe"></a>生热、<a id="a-Ff"></a>生烟，<a id="a-Fg"></a>我于彼火焰、<a id="a-Fh"></a>色、<a id="a-Fi"></a>热、<a id="a-Fj"></a>烟，<a id="a-Fk"></a>焰、<a id="a-Fl"></a>色、<a id="a-Fm"></a>热、<a id="a-Fn"></a>烟不能施设有差别也。<a id="a-Fo"></a>”</p>
  <p id="aFp">世尊告曰：<a id="a-Fq"></a>“梵志，<a id="a-Fr"></a>如是我所得火，<a id="a-Fs"></a>所得不放逸，<a id="a-Ft"></a>能灭放逸及贡高慢，<a id="a-Fu"></a>我于此火，<a id="a-Fv"></a>火亦不能施设有差别也。<a id="a-Fw"></a>”</p>
  <p id="aFx">郁瘦歌逻梵志白曰：<a id="a-Fy"></a>“世尊，<a id="a-Fz"></a>我已知。<a id="a-G0"></a>善逝，<a id="a-G1"></a>我已解。<a id="a-G2"></a>世尊，<a id="a-G3"></a>我今自归于佛、<a id="a-G4"></a>法及比丘众，<a id="a-G5"></a>惟愿世尊受我为优婆塞！<a id="a-G6"></a>从今日始，<a id="a-G7"></a>终身自归，<a id="a-G8"></a>乃至命尽。<a id="a-G9"></a>”</p>
  <p id="aGA">佛说如是，<a id="a-GB"></a>郁瘦歌逻梵志闻佛所说，<a id="a-GC"></a>欢喜奉行。</p>
  <p data-pb></p>
  <h2 id="aGD">梵志阿摄和经第十</h2>
  <p id="aGE">我闻如是：<a id="a-GF"></a>一时，<a id="a-GG"></a>佛游舍卫国，<a id="a-GH"></a>在胜林给孤独园。</p>
  <p id="aGI">尔时，<a id="a-GJ"></a>众多梵志于拘萨罗，<a id="a-GK"></a>集在学堂，<a id="a-GL"></a>共论此事：<a id="a-GM"></a>“梵志种胜，<a id="a-GN"></a>余者不如；<a id="a-GO"></a>梵志种白，<a id="a-GP"></a>余者皆黑；<a id="a-GQ"></a>梵志得清净，<a id="a-GR"></a>非梵志不得清净；<a id="a-GS"></a>梵志梵天子，<a id="a-GT"></a>从彼口生，<a id="a-GU"></a>梵梵所化；<a id="a-GV"></a>而沙门瞿昙说四种姓皆悉清净，<a id="a-GW"></a>施设显示。<a id="a-GX"></a>”彼作是念：<a id="a-GY"></a>“诸贤，<a id="a-GZ"></a>为谁有力能至沙门瞿昙所？<a id="a-Ga"></a>则以此事如法难诘。<a id="a-Gb"></a>”彼复作是念：<a id="a-Gc"></a>“阿摄惒逻延多那摩纳为父母所举，<a id="a-Gd"></a>受生清净，<a id="a-Ge"></a>乃至七世父母不绝种族，<a id="a-Gf"></a>生生无恶，<a id="a-Gg"></a>博闻总持，<a id="a-Gh"></a>诵过四典经，<a id="a-Gi"></a>深达因、<a id="a-Gj"></a>缘、<a id="a-Gk"></a>正、<a id="a-Gl"></a>文、<a id="a-Gm"></a>戏五句说。<a id="a-Gn"></a>阿摄惒逻延多那摩纳有力能至沙门瞿昙所，<a id="a-Go"></a>则以此事如法难诘。<a id="a-Gp"></a>诸贤，<a id="a-Gq"></a>可共诣阿摄惒逻延多那摩纳所，<a id="a-Gr"></a>向说此事，<a id="a-Gs"></a>随阿摄惒逻延多那摩纳所说，<a id="a-Gt"></a>我等当受。<a id="a-Gu"></a>”</p>
  <p id="aGv">于是，<a id="a-Gw"></a>拘萨罗众多梵志即诣阿摄惒逻延多那摩纳所，<a id="a-Gx"></a>共相问讯，<a id="a-Gy"></a>却坐一面，<a id="a-Gz"></a>语曰：<a id="a-H0"></a>“摩纳，<a id="a-H1"></a>我等众多梵志于拘萨罗，<a id="a-H2"></a>集在学堂，<a id="a-H3"></a>共论此事：<a id="a-H4"></a>‘梵志种胜，<a id="a-H5"></a>余者不如；<a id="a-H6"></a>梵志种白，<a id="a-H7"></a>余者皆黑；<a id="a-H8"></a>梵志得清净，<a id="a-H9"></a>非梵志不得清净；<a id="a-HA"></a>梵志梵天子，<a id="a-HB"></a>从彼口生，<a id="a-HC"></a>梵梵所化；<a id="a-HD"></a>而沙门瞿昙说四种姓皆悉清净，<a id="a-HE"></a>施设显示。<a id="a-HF"></a>’我等作是念：<a id="a-HG"></a>‘诸贤，<a id="a-HH"></a>为谁有力能至沙门瞿昙所？<a id="a-HI"></a>则以此事如法难诘。<a id="a-HJ"></a>’我等复作是念：<a id="a-HK"></a>‘阿摄惒逻延多那摩纳为父母所举，<a id="a-HL"></a>受生清净，<a id="a-HM"></a>乃至七世父母不绝种族，<a id="a-HN"></a>生生无恶，<a id="a-HO"></a>博闻总持，<a id="a-HP"></a>诵过四典经，<a id="a-HQ"></a>深达因、<a id="a-HR"></a>缘、<a id="a-HS"></a>正、<a id="a-HT"></a>文、<a id="a-HU"></a>戏五句说。<a id="a-HV"></a>阿摄惒逻延多那摩纳有力能至沙门瞿昙所，<a id="a-HW"></a>则以此事如法难诘。<a id="a-HX"></a>’愿阿摄惒逻延多那摩纳往诣沙门瞿昙所，<a id="a-HY"></a>则以此事如法难诘。<a id="a-HZ"></a>”</p>
  <p id="aHa">阿摄惒逻延多那摩纳语诸梵志曰：<a id="a-Hb"></a>“诸贤，<a id="a-Hc"></a>沙门瞿昙如法说法，<a id="a-Hd"></a>若如法说法者，<a id="a-He"></a>不可难诘也。<a id="a-Hf"></a>”</p>
  <p id="aHg">拘萨罗众多梵志语曰：<a id="a-Hh"></a>“摩纳，<a id="a-Hi"></a>汝未有屈事，<a id="a-Hj"></a>未可豫自伏。<a id="a-Hk"></a>所以者何？<a id="a-Hl"></a>阿摄惒逻延多那摩纳为父母所举，<a id="a-Hm"></a>受生清净，<a id="a-Hn"></a>乃至七世父母不绝种族，<a id="a-Ho"></a>生生无恶，<a id="a-Hp"></a>博闻总持，<a id="a-Hq"></a>诵过四典经，<a id="a-Hr"></a>深达因、<a id="a-Hs"></a>缘、<a id="a-Ht"></a>正、<a id="a-Hu"></a>文、<a id="a-Hv"></a>戏五句说。<a id="a-Hw"></a>阿摄惒逻延多那摩纳有力能至沙门瞿昙所，<a id="a-Hx"></a>则以此事如法难诘。<a id="a-Hy"></a>愿阿摄惒逻延多那摩纳往诣沙门瞿昙所，<a id="a-Hz"></a>则以此事如法难诘。<a id="a-I0"></a>”</p>
  <p id="aI1">阿摄惒逻延多那摩纳为拘萨罗众多梵志默然而受。<a id="a-I2"></a>于是，<a id="a-I3"></a>阿摄惒逻延多那摩纳与彼拘萨罗众多梵志往诣佛所，<a id="a-I4"></a>共相问讯，<a id="a-I5"></a>却坐一面，<a id="a-I6"></a>白曰：<a id="a-I7"></a>“瞿昙，<a id="a-I8"></a>欲有所问，<a id="a-I9"></a>听我问耶？<a id="a-IA"></a>”</p>
  <p id="aIB">世尊告曰：<a id="a-IC"></a>“摩纳，<a id="a-ID"></a>恣汝所问。<a id="a-IE"></a>”</p>
  <p id="aIF">阿摄惒逻延多那便问曰：<a id="a-IG"></a>“瞿昙，<a id="a-IH"></a>诸梵志等作如是说：<a id="a-II"></a>‘梵志种胜，<a id="a-IJ"></a>余者不如；<a id="a-IK"></a>梵志种白，<a id="a-IL"></a>余者皆黑；<a id="a-IM"></a>梵志得清净，<a id="a-IN"></a>非梵志不得清净；<a id="a-IO"></a>梵志梵天子，<a id="a-IP"></a>从彼口生，<a id="a-IQ"></a>梵梵所化。<a id="a-IR"></a>’未知沙门瞿昙当云何说？<a id="a-IS"></a>”</p>
  <p id="aIT">世尊告曰：<a id="a-IU"></a>“我今问汝，<a id="a-IV"></a>随所解答。<a id="a-IW"></a>摩纳，<a id="a-IX"></a>颇闻余尼及剑浮国有二种姓，<a id="a-IY"></a>大家及奴，<a id="a-IZ"></a>大家作奴，<a id="a-Ia"></a>奴作大家耶？<a id="a-Ib"></a>”</p>
  <p id="aIc">阿摄惒逻延多那摩纳答曰：<a id="a-Id"></a>“瞿昙，<a id="a-Ie"></a>我闻余尼及剑浮国有二种姓，<a id="a-If"></a>大家及奴，<a id="a-Ig"></a>大家作奴，<a id="a-Ih"></a>奴作大家也。<a id="a-Ii"></a>”</p>
  <p id="aIj">“如是，<a id="a-Ik"></a>摩纳，<a id="a-Il"></a>梵志若正趣者，<a id="a-Im"></a>彼得善解，<a id="a-In"></a>自知如法；<a id="a-Io"></a>刹利、<a id="a-Ip"></a>居士、<a id="a-Iq"></a>工师若正趣者，<a id="a-Ir"></a>亦得善解，<a id="a-Is"></a>自知如法。<a id="a-It"></a>”</p>
  <p id="aIu">阿摄惒逻延多那摩纳白曰：<a id="a-Iv"></a>“瞿昙，<a id="a-Iw"></a>甚奇！<a id="a-Ix"></a>甚特！<a id="a-Iy"></a>快说此喻，<a id="a-Iz"></a>但诸梵志作如是说：<a id="a-J0"></a>‘梵志种胜，<a id="a-J1"></a>余者不如；<a id="a-J2"></a>梵志种白，<a id="a-J3"></a>余者皆黑；<a id="a-J4"></a>梵志得清净，<a id="a-J5"></a>非梵志不得清净；<a id="a-J6"></a>梵志梵天子，<a id="a-J7"></a>从彼口生，<a id="a-J8"></a>梵梵所化。<a id="a-J9"></a>’”</p>
  <p id="aJA">世尊问曰：<a id="a-JB"></a>“摩纳，<a id="a-JC"></a>于意云何？<a id="a-JD"></a>颇独有梵志于此虚空不著不缚，<a id="a-JE"></a>不触不碍，<a id="a-JF"></a>刹利、<a id="a-JG"></a>居士、<a id="a-JH"></a>工师为不然耶？<a id="a-JI"></a>”</p>
  <p id="aJJ">阿摄惒逻延多那摩纳答曰：<a id="a-JK"></a>“瞿昙，<a id="a-JL"></a>梵志于此虚空不著不缚，<a id="a-JM"></a>不触不碍，<a id="a-JN"></a>刹利、<a id="a-JO"></a>居士、<a id="a-JP"></a>工师亦然。<a id="a-JQ"></a>”</p>
  <p id="aJR">“如是，<a id="a-JS"></a>摩纳，<a id="a-JT"></a>梵志若正趣者，<a id="a-JU"></a>彼得善解，<a id="a-JV"></a>自知如法；<a id="a-JW"></a>刹利、<a id="a-JX"></a>居士、<a id="a-JY"></a>工师若正趣者，<a id="a-JZ"></a>亦得善解，<a id="a-Ja"></a>自知如法。<a id="a-Jb"></a>”</p>
  <p id="aJc">阿摄惒逻延多那摩纳白曰：<a id="a-Jd"></a>“瞿昙，<a id="a-Je"></a>甚奇！<a id="a-Jf"></a>甚特！<a id="a-Jg"></a>快说此喻，<a id="a-Jh"></a>但诸梵志作如是说：<a id="a-Ji"></a>‘梵志种胜，<a id="a-Jj"></a>余者不如；<a id="a-Jk"></a>梵志种白，<a id="a-Jl"></a>余者皆黑；<a id="a-Jm"></a>梵志得清净，<a id="a-Jn"></a>非梵志不得清净；<a id="a-Jo"></a>梵志梵天子，<a id="a-Jp"></a>从彼口生，<a id="a-Jq"></a>梵梵所化。<a id="a-Jr"></a>’”</p>
  <p id="aJs">世尊问曰：<a id="a-Jt"></a>“摩纳，<a id="a-Ju"></a>于意云何？<a id="a-Jv"></a>颇独有梵志能行慈心，<a id="a-Jw"></a>无结无怨，<a id="a-Jx"></a>无恚无诤，<a id="a-Jy"></a>刹利、<a id="a-Jz"></a>居士、<a id="a-K0"></a>工师不然耶？<a id="a-K1"></a>”</p>
  <p id="aK2">阿摄惒逻延多那摩纳答曰：<a id="a-K3"></a>“瞿昙，<a id="a-K4"></a>梵志能行慈心，<a id="a-K5"></a>无结无怨，<a id="a-K6"></a>无恚无诤，<a id="a-K7"></a>刹利、<a id="a-K8"></a>居士、<a id="a-K9"></a>工师亦然。<a id="a-KA"></a>”</p>
  <p id="aKB">“如是，<a id="a-KC"></a>摩纳，<a id="a-KD"></a>梵志若正趣者，<a id="a-KE"></a>彼得善解，<a id="a-KF"></a>自知如法；<a id="a-KG"></a>刹利、<a id="a-KH"></a>居士、<a id="a-KI"></a>工师若正趣者，<a id="a-KJ"></a>亦得善解，<a id="a-KK"></a>自知如法。<a id="a-KL"></a>”</p>
  <p id="aKM">阿摄惒逻延多那摩纳白曰：<a id="a-KN"></a>“瞿昙，<a id="a-KO"></a>甚奇！<a id="a-KP"></a>甚特！<a id="a-KQ"></a>快说此喻，<a id="a-KR"></a>但诸梵志作如是说：<a id="a-KS"></a>‘梵志种胜，<a id="a-KT"></a>余者不如；<a id="a-KU"></a>梵志种白，<a id="a-KV"></a>余者皆黑；<a id="a-KW"></a>梵志得清净，<a id="a-KX"></a>非梵志不得清净；<a id="a-KY"></a>梵志梵天子，<a id="a-KZ"></a>从彼口生，<a id="a-Ka"></a>梵梵所化。<a id="a-Kb"></a>’”</p>
  <p id="aKc">世尊问曰：<a id="a-Kd"></a>“摩纳，<a id="a-Ke"></a>于意云何？<a id="a-Kf"></a>若百种人来，<a id="a-Kg"></a>或有一人而语彼曰：<a id="a-Kh"></a>‘汝等共来，<a id="a-Ki"></a>若生刹利族、<a id="a-Kj"></a>梵志族者，<a id="a-Kk"></a>唯彼能持澡豆至水洗浴，<a id="a-Kl"></a>去垢极净。<a id="a-Km"></a>’摩纳，<a id="a-Kn"></a>于意云何？<a id="a-Ko"></a>为刹利族、<a id="a-Kp"></a>梵志族者，<a id="a-Kq"></a>彼能持澡豆至水洗浴，<a id="a-Kr"></a>去垢极净耶？<a id="a-Ks"></a>为居士族、<a id="a-Kt"></a>工师族者，<a id="a-Ku"></a>彼不能持澡豆至水洗浴，<a id="a-Kv"></a>去垢极净耶？<a id="a-Kw"></a>为一切百种人皆能持澡豆至水洗浴，<a id="a-Kx"></a>去垢极净耶？<a id="a-Ky"></a>”</p>
  <p id="aKz">阿摄惒逻延多那摩纳答曰：<a id="a-L0"></a>“瞿昙，<a id="a-L1"></a>彼一切百种人皆能持澡豆至水洗浴，<a id="a-L2"></a>去垢极净。<a id="a-L3"></a>”</p>
  <p id="aL4">“如是，<a id="a-L5"></a>摩纳，<a id="a-L6"></a>梵志若正趣者，<a id="a-L7"></a>彼得善解，<a id="a-L8"></a>自知如法；<a id="a-L9"></a>刹利、<a id="a-LA"></a>居士、<a id="a-LB"></a>工师若正趣者，<a id="a-LC"></a>亦得善解，<a id="a-LD"></a>自知如法。<a id="a-LE"></a>”</p>
  <p id="aLF">阿摄惒逻延多那摩纳白曰：<a id="a-LG"></a>“瞿昙，<a id="a-LH"></a>甚奇！<a id="a-LI"></a>甚特！<a id="a-LJ"></a>快说此喻，<a id="a-LK"></a>但诸梵志作如是说：<a id="a-LL"></a>‘梵志种胜，<a id="a-LM"></a>余者不如；<a id="a-LN"></a>梵志种白，<a id="a-LO"></a>余者皆黑；<a id="a-LP"></a>梵志得清净，<a id="a-LQ"></a>非梵志不得清净；<a id="a-LR"></a>梵志梵天子，<a id="a-LS"></a>从彼口生，<a id="a-LT"></a>梵梵所化。<a id="a-LU"></a>’”</p>
  <p id="aLV">世尊问曰：<a id="a-LW"></a>“摩纳，<a id="a-LX"></a>于意云何？<a id="a-LY"></a>若百种人来，<a id="a-LZ"></a>或有一人而语彼曰：<a id="a-La"></a>‘汝等共来，<a id="a-Lb"></a>若生刹利族、<a id="a-Lc"></a>梵志族者，<a id="a-Ld"></a>唯彼能以极燥娑罗及旃檀木用作火母，<a id="a-Le"></a>以钻钻之，<a id="a-Lf"></a>生火长养。<a id="a-Lg"></a>’摩纳，<a id="a-Lh"></a>于意云何？<a id="a-Li"></a>为刹利族、<a id="a-Lj"></a>梵志族者，<a id="a-Lk"></a>彼能以极燥娑罗及旃檀木用作火母，<a id="a-Ll"></a>以钻钻之，<a id="a-Lm"></a>生火长养耶？<a id="a-Ln"></a>为居士族、<a id="a-Lo"></a>工师族者，<a id="a-Lp"></a>彼当以燥猪狗槽及伊兰檀木及余弊木用作火母，<a id="a-Lq"></a>以钻钻之，<a id="a-Lr"></a>生火长养耶？<a id="a-Ls"></a>为一切百种人皆能以若干种木用作火母，<a id="a-Lt"></a>以钻钻之，<a id="a-Lu"></a>生火长养耶？<a id="a-Lv"></a>”</p>
  <p id="aLw">阿摄惒逻延多那摩纳答曰：<a id="a-Lx"></a>“瞿昙，<a id="a-Ly"></a>彼一切百种人皆能以若干种木用作火母，<a id="a-Lz"></a>以钻钻之，<a id="a-M0"></a>生火长养。<a id="a-M1"></a>”</p>
  <p id="aM2">“如是，<a id="a-M3"></a>摩纳，<a id="a-M4"></a>梵志若正趣者，<a id="a-M5"></a>彼得善解，<a id="a-M6"></a>自知如法；<a id="a-M7"></a>刹利、<a id="a-M8"></a>居士、<a id="a-M9"></a>工师若正趣者，<a id="a-MA"></a>亦得善解，<a id="a-MB"></a>自知如法。<a id="a-MC"></a>”</p>
  <p id="aMD">阿摄惒逻延多那摩纳白曰：<a id="a-ME"></a>“瞿昙，<a id="a-MF"></a>甚奇！<a id="a-MG"></a>甚特！<a id="a-MH"></a>快说此喻，<a id="a-MI"></a>但诸梵志作如是说：<a id="a-MJ"></a>‘梵志种胜，<a id="a-MK"></a>余者不如；<a id="a-ML"></a>梵志种白，<a id="a-MM"></a>余者皆黑；<a id="a-MN"></a>梵志得清净，<a id="a-MO"></a>非梵志不得清净；<a id="a-MP"></a>梵志梵天子，<a id="a-MQ"></a>从彼口生，<a id="a-MR"></a>梵梵所化。<a id="a-MS"></a>’”</p>
  <p id="aMT">世尊问曰：<a id="a-MU"></a>“摩纳，<a id="a-MV"></a>于意云何？<a id="a-MW"></a>若彼百种人皆以若干种木用作火母，<a id="a-MX"></a>以钻钻之，<a id="a-MY"></a>生火长养，<a id="a-MZ"></a>彼一切火皆有焰、<a id="a-Ma"></a>有色、<a id="a-Mb"></a>有热、<a id="a-Mc"></a>有光，<a id="a-Md"></a>皆能作火事。<a id="a-Me"></a>为彼火独有焰、<a id="a-Mf"></a>有色、<a id="a-Mg"></a>有热、<a id="a-Mh"></a>有光，<a id="a-Mi"></a>能作火事耶？<a id="a-Mj"></a>为彼火独无焰、<a id="a-Mk"></a>无色、<a id="a-Ml"></a>无热、<a id="a-Mm"></a>无光，<a id="a-Mn"></a>不能作火事耶？<a id="a-Mo"></a>为彼一切火皆有焰、<a id="a-Mp"></a>有色、<a id="a-Mq"></a>有热、<a id="a-Mr"></a>有光，<a id="a-Ms"></a>皆能作火事耶？<a id="a-Mt"></a>”</p>
  <p id="aMu">阿摄惒逻延多那摩纳白曰：<a id="a-Mv"></a>“瞿昙，<a id="a-Mw"></a>若彼百种人皆以若干种木用作火母，<a id="a-Mx"></a>以钻钻之，<a id="a-My"></a>生火长养者，<a id="a-Mz"></a>彼一切火皆有焰、<a id="a-N0"></a>有色、<a id="a-N1"></a>有热、<a id="a-N2"></a>有光，<a id="a-N3"></a>皆能作火事。<a id="a-N4"></a>若彼火独有焰、<a id="a-N5"></a>有色、<a id="a-N6"></a>有热、<a id="a-N7"></a>有光，<a id="a-N8"></a>能为火事者，<a id="a-N9"></a>终无是处。<a id="a-NA"></a>若彼火独无焰、<a id="a-NB"></a>无色、<a id="a-NC"></a>无热、<a id="a-ND"></a>无光，<a id="a-NE"></a>不能为火事者，<a id="a-NF"></a>亦无是处。<a id="a-NG"></a>瞿昙，<a id="a-NH"></a>但彼一切火皆有焰、<a id="a-NI"></a>有色、<a id="a-NJ"></a>有热、<a id="a-NK"></a>有光，<a id="a-NL"></a>皆能作火事。<a id="a-NM"></a>”</p>
  <p id="aNN">“如是，<a id="a-NO"></a>摩纳，<a id="a-NP"></a>梵志若正趣者，<a id="a-NQ"></a>彼得善解，<a id="a-NR"></a>自知如法；<a id="a-NS"></a>刹利、<a id="a-NT"></a>居士、<a id="a-NU"></a>工师若正趣者，<a id="a-NV"></a>亦得善解，<a id="a-NW"></a>自知如法。<a id="a-NX"></a>”</p>
  <p id="aNY">阿摄惒逻延多那摩纳白曰：<a id="a-NZ"></a>“瞿昙，<a id="a-Na"></a>甚奇！<a id="a-Nb"></a>甚特！<a id="a-Nc"></a>快说此喻，<a id="a-Nd"></a>但诸梵志作如是说：<a id="a-Ne"></a>‘梵志种胜，<a id="a-Nf"></a>余者不如；<a id="a-Ng"></a>梵志种白，<a id="a-Nh"></a>余者皆黑；<a id="a-Ni"></a>梵志得清净，<a id="a-Nj"></a>非梵志不得清净；<a id="a-Nk"></a>梵志梵天子，<a id="a-Nl"></a>从彼口生，<a id="a-Nm"></a>梵梵所化。<a id="a-Nn"></a>’”</p>
  <p id="aNo">世尊告曰：<a id="a-Np"></a>“摩纳，<a id="a-Nq"></a>若此身随所生者，<a id="a-Nr"></a>即彼之数。<a id="a-Ns"></a>若生梵志族者，<a id="a-Nt"></a>即梵志族数。<a id="a-Nu"></a>若生刹利、<a id="a-Nv"></a>居士、<a id="a-Nw"></a>工师族者，<a id="a-Nx"></a>即工师族数。<a id="a-Ny"></a>摩纳，<a id="a-Nz"></a>犹若如火，<a id="a-O0"></a>随所生者，<a id="a-O1"></a>即彼之数。<a id="a-O2"></a>若因木生者，<a id="a-O3"></a>即木火数。<a id="a-O4"></a>若因草粪薪生者，<a id="a-O5"></a>即薪火数。<a id="a-O6"></a>如是，<a id="a-O7"></a>摩纳，<a id="a-O8"></a>此身随所生者，<a id="a-O9"></a>即彼之数。<a id="a-OA"></a>若生梵志族者，<a id="a-OB"></a>即梵志族数。<a id="a-OC"></a>若生刹利、<a id="a-OD"></a>居士、<a id="a-OE"></a>工师族者，<a id="a-OF"></a>即工师族数。<a id="a-OG"></a>”</p>
  <p id="aOH">世尊问曰：<a id="a-OI"></a>“摩纳，<a id="a-OJ"></a>于意云何？<a id="a-OK"></a>若刹利女与梵志男共合会者，<a id="a-OL"></a>彼因合会，<a id="a-OM"></a>后便生子，<a id="a-ON"></a>或似父，<a id="a-OO"></a>或似母，<a id="a-OP"></a>或不似父母。<a id="a-OQ"></a>汝云何说？<a id="a-OR"></a>彼为刹利？<a id="a-OS"></a>为梵志耶？<a id="a-OT"></a>”</p>
  <p id="aOU">阿摄惒逻延多那摩纳答曰：<a id="a-OV"></a>“瞿昙，<a id="a-OW"></a>刹利女与梵志男共合会者，<a id="a-OX"></a>彼因合会，<a id="a-OY"></a>后便生子，<a id="a-OZ"></a>或似父，<a id="a-Oa"></a>或似母，<a id="a-Ob"></a>或不似父母，<a id="a-Oc"></a>我不说彼刹利，<a id="a-Od"></a>亦不说梵志。<a id="a-Oe"></a>瞿昙，<a id="a-Of"></a>我但说彼他身。<a id="a-Og"></a>”</p>
  <p id="aOh">“如是，<a id="a-Oi"></a>摩纳，<a id="a-Oj"></a>此身随所在者，<a id="a-Ok"></a>即彼之数。<a id="a-Ol"></a>若生梵志族者，<a id="a-Om"></a>即梵志族数。<a id="a-On"></a>若生刹利、<a id="a-Oo"></a>居士、<a id="a-Op"></a>工师族者，<a id="a-Oq"></a>即工师族数。<a id="a-Or"></a>”</p>
  <p id="aOs">世尊问曰：<a id="a-Ot"></a>“摩纳，<a id="a-Ou"></a>若梵志女与刹利男共合会者，<a id="a-Ov"></a>彼因合会，<a id="a-Ow"></a>后便生子，<a id="a-Ox"></a>或似父，<a id="a-Oy"></a>或似母，<a id="a-Oz"></a>或不似父母。<a id="a-P0"></a>汝云何说？<a id="a-P1"></a>彼为梵志？<a id="a-P2"></a>为刹利耶？<a id="a-P3"></a>”</p>
  <p id="aP4">阿摄惒逻延多那摩纳答曰：<a id="a-P5"></a>“瞿昙，<a id="a-P6"></a>梵志女与刹利男共合会者，<a id="a-P7"></a>彼因合会，<a id="a-P8"></a>后便生子，<a id="a-P9"></a>或似父，<a id="a-PA"></a>或似母，<a id="a-PB"></a>或不似父母，<a id="a-PC"></a>我不说彼梵志，<a id="a-PD"></a>亦不说刹利。<a id="a-PE"></a>瞿昙，<a id="a-PF"></a>我但说彼他身。<a id="a-PG"></a>”</p>
  <p id="aPH">“如是，<a id="a-PI"></a>摩纳，<a id="a-PJ"></a>此身随所生者，<a id="a-PK"></a>既彼之数。<a id="a-PL"></a>若生梵志族者，<a id="a-PM"></a>即梵志族数。<a id="a-PN"></a>若生刹利、<a id="a-PO"></a>居士、<a id="a-PP"></a>工师族者，<a id="a-PQ"></a>即工师族数。<a id="a-PR"></a>”</p>
  <p id="aPS">世尊问曰：<a id="a-PT"></a>“摩纳，<a id="a-PU"></a>于意云何？<a id="a-PV"></a>若人有众多草马，<a id="a-PW"></a>放一父驴，<a id="a-PX"></a>于中一草马与父驴共合会，<a id="a-PY"></a>彼因合会，<a id="a-PZ"></a>后便生驹。<a id="a-Pa"></a>汝云何说？<a id="a-Pb"></a>彼为驴？<a id="a-Pc"></a>为马耶？<a id="a-Pd"></a>”</p>
  <p id="aPe">阿摄惒暹延多那摩纳答曰：<a id="a-Pf"></a>“瞿昙，<a id="a-Pg"></a>若有马与驴共合会，<a id="a-Ph"></a>彼因合会，<a id="a-Pi"></a>后便生驹，<a id="a-Pj"></a>我不说彼驴，<a id="a-Pk"></a>亦不说马。<a id="a-Pl"></a>瞿昙，<a id="a-Pm"></a>我但说彼骡也。<a id="a-Pn"></a>”</p>
  <p id="aPo">“如是，<a id="a-Pp"></a>摩纳，<a id="a-Pq"></a>若此身随所生者，<a id="a-Pr"></a>即彼之数。<a id="a-Ps"></a>若生梵志族者，<a id="a-Pt"></a>即梵志族数。<a id="a-Pu"></a>若生刹利、<a id="a-Pv"></a>居士、<a id="a-Pw"></a>工师族者，<a id="a-Px"></a>即工师族数。<a id="a-Py"></a>”</p>
  <p id="aPz">世尊告曰：<a id="a-Q0"></a>“摩纳，<a id="a-Q1"></a>乃往昔时有众多仙人共住无事高处，<a id="a-Q2"></a>生如是恶见：<a id="a-Q3"></a>‘梵志种胜，<a id="a-Q4"></a>余者不如；<a id="a-Q5"></a>梵志种白，<a id="a-Q6"></a>余者皆黑；<a id="a-Q7"></a>梵志得清净，<a id="a-Q8"></a>非梵志不得清净；<a id="a-Q9"></a>梵志梵天子，<a id="a-QA"></a>从彼口生，<a id="a-QB"></a>梵梵所化。<a id="a-QC"></a>’</p>
  <p id="aQD">“于是，<a id="a-QE"></a>阿私罗仙人提鞞逻闻众多仙人共住无事高处，<a id="a-QF"></a>生如是恶见已，<a id="a-QG"></a>著袈裟衣，<a id="a-QH"></a>以袈裟巾裹头，<a id="a-QI"></a>拄杖持伞，<a id="a-QJ"></a>著白衣，<a id="a-QK"></a>不从门入，<a id="a-QL"></a>至仙人住处静室经行。<a id="a-QM"></a>于是，<a id="a-QN"></a>共住无事高处有一仙人见阿私罗仙人提鞞逻著袈裟衣，<a id="a-QO"></a>以袈裟巾裹头，<a id="a-QP"></a>拄杖持伞，<a id="a-QQ"></a>著白衣履，<a id="a-QR"></a>不从门入，<a id="a-QS"></a>至仙人住处静室经行；<a id="a-QT"></a>见已，<a id="a-QU"></a>往诣共住无事高处众多仙人所，<a id="a-QV"></a>便作是语：<a id="a-QW"></a>‘诸贤，<a id="a-QX"></a>今有一人著袈裟衣，<a id="a-QY"></a>以袈裟巾裹头，<a id="a-QZ"></a>拄杖持伞，<a id="a-Qa"></a>著白衣履，<a id="a-Qb"></a>不从门入，<a id="a-Qc"></a>至仙人住处静室经行，<a id="a-Qd"></a>我等宁可共往咒之：<a id="a-Qe"></a>“汝作灰！<a id="a-Qf"></a>汝作灰耶！<a id="a-Qg"></a>”’</p>
  <p id="aQh">“于是，<a id="a-Qi"></a>共住无事高处众多仙人即往诣彼阿私罗仙人提鞞逻所，<a id="a-Qj"></a>到已共咒：<a id="a-Qk"></a>‘汝作灰！<a id="a-Ql"></a>汝作灰！<a id="a-Qm"></a>’如其咒法咒之汝作灰汝作灰者，<a id="a-Qn"></a>如是如是，<a id="a-Qo"></a>光颜益好，<a id="a-Qp"></a>身体悦泽。<a id="a-Qq"></a>彼众多仙人便作是念：<a id="a-Qr"></a>‘我等本咒汝作灰！<a id="a-Qs"></a>汝作灰者，<a id="a-Qt"></a>彼即作灰。<a id="a-Qu"></a>我今咒此人汝作灰！<a id="a-Qv"></a>汝作灰！<a id="a-Qw"></a>我等如其咒法咒此人，<a id="a-Qx"></a>此人光颜益好，<a id="a-Qy"></a>身体悦泽，<a id="a-Qz"></a>我宁可问。<a id="a-R0"></a>’即便问之：<a id="a-R1"></a>‘汝为是谁？<a id="a-R2"></a>’阿私罗仙人提鞞逻答曰：<a id="a-R3"></a>‘诸贤，<a id="a-R4"></a>汝等颇闻有阿私罗仙人提鞞逻耶？<a id="a-R5"></a>’答曰：<a id="a-R6"></a>‘闻有阿私罗仙人提鞞逻。<a id="a-R7"></a>’复语曰：<a id="a-R8"></a>‘我即是也。<a id="a-R9"></a>’彼众多仙人即共辞谢阿私罗仙人提鞞逻曰：<a id="a-RA"></a>‘愿为忍恕！<a id="a-RB"></a>愿为忍恕！<a id="a-RC"></a>我等不知尊是阿私罗仙人提鞞逻耳！<a id="a-RD"></a>’于是，<a id="a-RE"></a>阿私罗仙人提鞞逻语诸仙人曰：<a id="a-RF"></a>‘我已相恕，<a id="a-RG"></a>汝等实生恶见：<a id="a-RH"></a>梵志种胜，<a id="a-RI"></a>余者不如；<a id="a-RJ"></a>梵志种白，<a id="a-RK"></a>余者皆黑；<a id="a-RL"></a>梵志得清净，<a id="a-RM"></a>非梵志不得清净；<a id="a-RN"></a>梵志梵天子，<a id="a-RO"></a>从彼口生，<a id="a-RP"></a>梵梵所化。<a id="a-RQ"></a>’彼诸仙人答曰：<a id="a-RR"></a>‘如是，<a id="a-RS"></a>阿私罗。<a id="a-RT"></a>’</p>
  <p id="aRU">“复问诸仙人曰：<a id="a-RV"></a>‘汝等为自知己父耶？<a id="a-RW"></a>’彼诸仙人答曰：<a id="a-RX"></a>‘知也，<a id="a-RY"></a>彼梵志取梵志妇，<a id="a-RZ"></a>非非梵志，<a id="a-Ra"></a>彼父复父，<a id="a-Rb"></a>乃至七世父。<a id="a-Rc"></a>彼梵志取梵志妇，<a id="a-Rd"></a>非非梵志。<a id="a-Re"></a>’阿私罗复问诸仙人曰：<a id="a-Rf"></a>‘汝等为自知己母耶？<a id="a-Rg"></a>’彼诸仙人答曰：<a id="a-Rh"></a>‘知也，<a id="a-Ri"></a>彼梵志取梵志夫，<a id="a-Rj"></a>非非梵志，<a id="a-Rk"></a>彼母复母，<a id="a-Rl"></a>乃至七世母。<a id="a-Rm"></a>彼梵志取梵志夫，<a id="a-Rn"></a>非非梵志。<a id="a-Ro"></a>’阿私罗复问诸仙人曰：<a id="a-Rp"></a>‘汝等颇自知受胎耶？<a id="a-Rq"></a>’彼诸仙人答曰：<a id="a-Rr"></a>‘知也，<a id="a-Rs"></a>以三事等合会受胎，<a id="a-Rt"></a>父母合会，<a id="a-Ru"></a>无满堪耐，<a id="a-Rv"></a>香阴已至。<a id="a-Rw"></a>阿私罗，<a id="a-Rx"></a>此事等会，<a id="a-Ry"></a>入于母胎。<a id="a-Rz"></a>’</p>
  <p id="aS0">“阿私罗复问诸仙人曰：<a id="a-S1"></a>‘颇知受生为男？<a id="a-S2"></a>为女？<a id="a-S3"></a>知所从来？<a id="a-S4"></a>为从刹利族来？<a id="a-S5"></a>梵志、<a id="a-S6"></a>居士、<a id="a-S7"></a>工师族来耶？<a id="a-S8"></a>为从东方、<a id="a-S9"></a>南方、<a id="a-SA"></a>西方、<a id="a-SB"></a>北方来耶？<a id="a-SC"></a>’彼诸仙人答曰：<a id="a-SD"></a>‘不知。<a id="a-SE"></a>’阿私罗复语彼仙人曰：<a id="a-SF"></a>‘诸贤，<a id="a-SG"></a>不见不知此者，<a id="a-SH"></a>汝等不知受胎，<a id="a-SI"></a>谁从何处来，<a id="a-SJ"></a>为男为女，<a id="a-SK"></a>为从刹利来，<a id="a-SL"></a>梵志、<a id="a-SM"></a>居士、<a id="a-SN"></a>工师来，<a id="a-SO"></a>为从东方、<a id="a-SP"></a>南方、<a id="a-SQ"></a>西方、<a id="a-SR"></a>北方来；<a id="a-SS"></a>然作是说：<a id="a-ST"></a>梵志种胜，<a id="a-SU"></a>余者不如；<a id="a-SV"></a>梵志种白，<a id="a-SW"></a>余者皆黑；<a id="a-SX"></a>梵志得清净，<a id="a-SY"></a>非梵志不得清净；<a id="a-SZ"></a>梵志梵天子，<a id="a-Sa"></a>从彼口生，<a id="a-Sb"></a>梵梵所化。<a id="a-Sc"></a>’摩纳，<a id="a-Sd"></a>彼住无事高处众多仙人为阿私罗仙人提鞞逻如是善教善诃，<a id="a-Se"></a>不能施设清净梵志，<a id="a-Sf"></a>况汝师徒著皮草衣？<a id="a-Sg"></a>”</p>
  <p id="aSh">于是，<a id="a-Si"></a>阿摄惒逻延多那摩纳为世尊面诃诘责，<a id="a-Sj"></a>内怀愁戚，<a id="a-Sk"></a>低头默然，<a id="a-Sl"></a>失辩无言。</p>
  <p id="aSm">于是，<a id="a-Sn"></a>世尊面诃诘责阿摄惒逻延多那摩纳已，<a id="a-So"></a>复令欢悦，<a id="a-Sp"></a>即便告曰：<a id="a-Sq"></a>“摩纳，<a id="a-Sr"></a>有一梵志作斋行施，<a id="a-Ss"></a>彼有四儿，<a id="a-St"></a>二好学问，<a id="a-Su"></a>二不学问。<a id="a-Sv"></a>于摩纳意云何？<a id="a-Sw"></a>彼梵志为先施谁第一座、<a id="a-Sx"></a>第一澡水、<a id="a-Sy"></a>第一食耶？<a id="a-Sz"></a>”</p>
  <p id="aT0">阿摄惒逻延多那摩纳答曰：<a id="a-T1"></a>“瞿昙，<a id="a-T2"></a>若彼梵志其有二儿，<a id="a-T3"></a>好学问者，<a id="a-T4"></a>必先施彼第一座、<a id="a-T5"></a>第一澡水、<a id="a-T6"></a>第一食也！<a id="a-T7"></a>”</p>
  <p id="aT8">世尊复问曰：<a id="a-T9"></a>“摩纳，<a id="a-TA"></a>复有一梵志作斋行施，<a id="a-TB"></a>彼有四儿，<a id="a-TC"></a>二好学问，<a id="a-TD"></a>然不精进，<a id="a-TE"></a>喜行恶法。<a id="a-TF"></a>二不学问，<a id="a-TG"></a>然好精进，<a id="a-TH"></a>喜行妙法。<a id="a-TI"></a>于摩纳意云何？<a id="a-TJ"></a>彼梵志为先施谁第一座、<a id="a-TK"></a>第一澡水、<a id="a-TL"></a>第一食耶？<a id="a-TM"></a>”</p>
  <p id="aTN">阿摄惒逻延多那摩纳答曰：<a id="a-TO"></a>“瞿昙，<a id="a-TP"></a>若彼梵志其有二儿，<a id="a-TQ"></a>虽不学问，<a id="a-TR"></a>而好精进，<a id="a-TS"></a>喜行妙法者，<a id="a-TT"></a>必先施彼第一座、<a id="a-TU"></a>第一澡水、<a id="a-TV"></a>第一食也！<a id="a-TW"></a>”</p>
  <p id="aTX">世尊告曰：<a id="a-TY"></a>“摩纳，<a id="a-TZ"></a>汝先称叹学问，<a id="a-Ta"></a>后称叹持戒。<a id="a-Tb"></a>摩纳，<a id="a-Tc"></a>我说种姓皆悉清净施设显示，<a id="a-Td"></a>汝亦说种姓皆悉清净施设显示。<a id="a-Te"></a>”</p>
  <p id="aTf">于是，<a id="a-Tg"></a>阿摄惒逻延多那摩纳即从座起，<a id="a-Th"></a>欲稽首佛足，<a id="a-Ti"></a>尔时，<a id="a-Tj"></a>彼大众唱高大音声：<a id="a-Tk"></a>“沙门瞿昙甚奇！<a id="a-Tl"></a>甚特！<a id="a-Tm"></a>有大如意足，<a id="a-Tn"></a>有大威德，<a id="a-To"></a>有大福佑，<a id="a-Tp"></a>有大威神。<a id="a-Tq"></a>所以者何？<a id="a-Tr"></a>如沙门瞿昙说，<a id="a-Ts"></a>四种姓皆悉清净施设显示，<a id="a-Tt"></a>令阿摄惒逻延多那摩纳亦说四种姓皆悉清净。<a id="a-Tu"></a>”</p>
  <p id="aTv">尔时，<a id="a-Tw"></a>世尊知彼大众心之所念，<a id="a-Tx"></a>告曰：<a id="a-Ty"></a>“止！<a id="a-Tz"></a>止！<a id="a-U0"></a>阿摄惒逻延多那，<a id="a-U1"></a>但心喜足，<a id="a-U2"></a>可还复坐，<a id="a-U3"></a>我当为汝说法。<a id="a-U4"></a>”</p>
  <p id="aU5">阿摄惒逻延多那摩纳稽首佛足，<a id="a-U6"></a>却坐一面。<a id="a-U7"></a>世尊为彼说法，<a id="a-U8"></a>劝发渴仰，<a id="a-U9"></a>成就欢喜；<a id="a-UA"></a>无量方便为彼说法，<a id="a-UB"></a>劝发渴仰，<a id="a-UC"></a>成就欢喜已，<a id="a-UD"></a>默念而住。</p>
  <p id="aUE">于是，<a id="a-UF"></a>阿摄惒逻延多那摩纳，<a id="a-UG"></a>佛为说法，<a id="a-UH"></a>劝发渴仰，<a id="a-UI"></a>成就欢喜已，<a id="a-UJ"></a>即从座起，<a id="a-UK"></a>稽首佛足，<a id="a-UL"></a>绕三匝而去。<a id="a-UM"></a>是时，<a id="a-UN"></a>拘萨罗众多梵志还去不远，<a id="a-UO"></a>种种言语责数阿摄惒逻延多那：<a id="a-UP"></a>“欲何等作？<a id="a-UQ"></a>欲伏沙门瞿昙，<a id="a-UR"></a>而反为沙门瞿昙所降伏还。<a id="a-US"></a>犹如有人，<a id="a-UT"></a>为眼入林中，<a id="a-UU"></a>而反失眼还；<a id="a-UV"></a>阿摄惒逻延多那，<a id="a-UW"></a>汝亦如是，<a id="a-UX"></a>欲伏沙门瞿昙，<a id="a-UY"></a>而反为沙门瞿昙所降伏还。<a id="a-UZ"></a>犹如有人，<a id="a-Ua"></a>为饮入池，<a id="a-Ub"></a>而反渴还；<a id="a-Uc"></a>阿摄惒逻延多那，<a id="a-Ud"></a>汝亦如是，<a id="a-Ue"></a>欲伏沙门瞿昙，<a id="a-Uf"></a>而反为沙门瞿昙所降伏还。<a id="a-Ug"></a>阿摄惒逻延多那，<a id="a-Uh"></a>欲何等作？<a id="a-Ui"></a>”</p>
  <p id="aUj">于是，<a id="a-Uk"></a>阿摄惒逻延多那摩纳语拘萨罗众多梵志曰：<a id="a-Ul"></a>“诸贤，<a id="a-Um"></a>我前已说，<a id="a-Un"></a>沙门瞿昙如法说法，<a id="a-Uo"></a>若如法说法者，<a id="a-Up"></a>不可难诘也！<a id="a-Uq"></a>”</p>
  <p id="aUr">佛说如是，<a id="a-Us"></a>阿摄惒逻延多那摩纳闻佛所说，<a id="a-Ut"></a>欢喜奉行。</p>
  <p id="aUu">（第三念诵讫）</p>
 </body>
</html>