<!doctype html>
<html id="z3IBU8zXJ" data-ver="1290">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四十六</h1>
  <h2 id="a2">心品行禅经第五</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>世尊告诸比丘：<a id="a-9"></a>“世间真实有四种行禅者。<a id="a-A"></a>云何为四？<a id="a-B"></a>或有行禅者炽盛而谓衰退，<a id="a-C"></a>或有行禅者衰退而谓炽盛，<a id="a-D"></a>或有行禅者衰退则知衰退如真，<a id="a-E"></a>或有行禅者炽盛则知炽盛如真。</p>
  <p id="aF">“云何行禅者炽盛而谓衰退？<a id="a-G"></a>彼行禅者离欲、<a id="a-H"></a>离恶不善之法，<a id="a-I"></a>有觉有观，<a id="a-J"></a>离生喜乐，<a id="a-K"></a>得初禅成就游。<a id="a-L"></a>彼心修习正思，<a id="a-M"></a>则从初禅趣第二禅，<a id="a-N"></a>是胜息寂。<a id="a-O"></a>彼行禅者便作是念：<a id="a-P"></a>‘我心离本相，<a id="a-Q"></a>更趣余处，<a id="a-R"></a>先初禅，<a id="a-S"></a>灭定也。<a id="a-T"></a>’彼行禅者不知如真：<a id="a-U"></a>‘我心修习正思，<a id="a-V"></a>快乐息寂，<a id="a-W"></a>则从初禅趣第二禅，<a id="a-X"></a>是胜息寂。<a id="a-Y"></a>’彼不知如真已，<a id="a-Z"></a>于如退转，<a id="a-a"></a>意便失定，<a id="a-b"></a>如是行禅者炽盛而谓衰退。</p>
  <p id="ac">“复次，<a id="a-d"></a>行禅者觉、<a id="a-e"></a>观已息，<a id="a-f"></a>内静、<a id="a-g"></a>一心，<a id="a-h"></a>无觉无观，<a id="a-i"></a>定生喜乐，<a id="a-j"></a>得第二禅成就游。<a id="a-k"></a>彼心修习正思，<a id="a-l"></a>从第二禅趣第三禅，<a id="a-m"></a>是胜息寂。<a id="a-n"></a>彼行禅者便作是念：<a id="a-o"></a>‘我心离本相，<a id="a-p"></a>更趣余处，<a id="a-q"></a>失第二禅，<a id="a-r"></a>灭定也。<a id="a-s"></a>’彼行禅者不知如真：<a id="a-t"></a>‘我心修习正思，<a id="a-u"></a>快乐息寂，<a id="a-v"></a>从第二禅趣第三禅，<a id="a-w"></a>是胜息寂。<a id="a-x"></a>’彼不知如真已，<a id="a-y"></a>于如退转，<a id="a-z"></a>意便失定，<a id="a-10"></a>如是行禅者炽盛而谓衰退。</p>
  <p id="a11">“复次，<a id="a-12"></a>行禅者离于喜欲，<a id="a-13"></a>舍无求游，<a id="a-14"></a>正念正智而身觉乐，<a id="a-15"></a>谓圣所说、<a id="a-16"></a>圣所舍、<a id="a-17"></a>念、<a id="a-18"></a>乐住、<a id="a-19"></a>空，<a id="a-1A"></a>得第三禅成就游。<a id="a-1B"></a>彼心修习正思，<a id="a-1C"></a>从第三禅趣第四禅，<a id="a-1D"></a>是胜息寂。<a id="a-1E"></a>彼行禅者便作是念：<a id="a-1F"></a>‘我心离本相，<a id="a-1G"></a>更趣余处，<a id="a-1H"></a>失第三禅，<a id="a-1I"></a>灭定也。<a id="a-1J"></a>’彼行禅者不知如真：<a id="a-1K"></a>‘我心修习正思，<a id="a-1L"></a>快乐息寂，<a id="a-1M"></a>从第三禅趣第四禅，<a id="a-1N"></a>是胜息寂。<a id="a-1O"></a>’彼不知如真已，<a id="a-1P"></a>于如退转，<a id="a-1Q"></a>意便失定，<a id="a-1R"></a>如是行禅者炽盛而谓衰退。</p>
  <p id="a1S">“复次，<a id="a-1T"></a>行禅者乐灭、<a id="a-1U"></a>苦灭，<a id="a-1V"></a>喜、<a id="a-1W"></a>忧本已灭，<a id="a-1X"></a>不苦不乐、<a id="a-1Y"></a>舍、<a id="a-1Z"></a>念、<a id="a-1a"></a>清净，<a id="a-1b"></a>得第四禅成就游。<a id="a-1c"></a>彼心修习正思，<a id="a-1d"></a>从第四禅趣无量空处，<a id="a-1e"></a>是胜息寂。<a id="a-1f"></a>彼行禅者便作是念：<a id="a-1g"></a>‘我心离本相，<a id="a-1h"></a>更趣余处，<a id="a-1i"></a>失第四禅，<a id="a-1j"></a>灭定也。<a id="a-1k"></a>’彼行禅者不知如真：<a id="a-1l"></a>‘我心修习正思，<a id="a-1m"></a>快乐息寂，<a id="a-1n"></a>从第四禅趣无量空处，<a id="a-1o"></a>是胜息寂。<a id="a-1p"></a>’彼不知如真已，<a id="a-1q"></a>于如退转，<a id="a-1r"></a>意便失定，<a id="a-1s"></a>如是行禅者炽盛而谓衰退。</p>
  <p id="a1t">“复次，<a id="a-1u"></a>行禅者度一切色想，<a id="a-1v"></a>灭有对想，<a id="a-1w"></a>不念若干想，<a id="a-1x"></a>无量空，<a id="a-1y"></a>是无量空处成就游。<a id="a-1z"></a>彼心修习正思，<a id="a-20"></a>从无量空处趣无量识处，<a id="a-21"></a>是胜息寂。<a id="a-22"></a>彼行禅者便作是念：<a id="a-23"></a>‘我心离本相，<a id="a-24"></a>更趣余处，<a id="a-25"></a>失无量空处，<a id="a-26"></a>灭定也。<a id="a-27"></a>’彼行禅者不知如真：<a id="a-28"></a>‘我心修习正思，<a id="a-29"></a>快乐息寂，<a id="a-2A"></a>从无量空处趣无量识处，<a id="a-2B"></a>是胜息寂。<a id="a-2C"></a>’彼不知如真已，<a id="a-2D"></a>于如退转，<a id="a-2E"></a>意便失定，<a id="a-2F"></a>如是行禅者炽盛而谓衰退。</p>
  <p id="a2G">“复次，<a id="a-2H"></a>行禅者度一切无量空处，<a id="a-2I"></a>无量识，<a id="a-2J"></a>是无量识处成就游。<a id="a-2K"></a>彼心修习正思，<a id="a-2L"></a>从无量识处趣无所有处，<a id="a-2M"></a>是胜息寂。<a id="a-2N"></a>彼行禅者便作是念：<a id="a-2O"></a>‘我心离本相，<a id="a-2P"></a>更趣余处，<a id="a-2Q"></a>失无量识处，<a id="a-2R"></a>灭定也。<a id="a-2S"></a>’彼行禅者不知如真：<a id="a-2T"></a>‘我心修习正思，<a id="a-2U"></a>快乐息寂，<a id="a-2V"></a>从无量识处趣无所有处，<a id="a-2W"></a>是胜息寂。<a id="a-2X"></a>’彼不知如真已，<a id="a-2Y"></a>于如退转，<a id="a-2Z"></a>意便失定，<a id="a-2a"></a>如是行禅者炽盛而谓衰退。</p>
  <p id="a2b">“复次，<a id="a-2c"></a>行禅者度一切无量识处，<a id="a-2d"></a>无所有，<a id="a-2e"></a>是无所有处成就游。<a id="a-2f"></a>彼心修习正思，<a id="a-2g"></a>从无所有处趣非有想非无想处，<a id="a-2h"></a>是胜息寂。<a id="a-2i"></a>彼行禅者便作是念：<a id="a-2j"></a>‘我心离本相，<a id="a-2k"></a>更趣余处，<a id="a-2l"></a>失无所有处，<a id="a-2m"></a>灭定也。<a id="a-2n"></a>’彼行禅者不知如真：<a id="a-2o"></a>‘我心修习正思，<a id="a-2p"></a>快乐息寂，<a id="a-2q"></a>从无所有处趣非有想非无想处，<a id="a-2r"></a>是胜息寂。<a id="a-2s"></a>’彼不知如真已，<a id="a-2t"></a>于如退转，<a id="a-2u"></a>意便失定，<a id="a-2v"></a>如是行禅者炽盛而谓衰退。</p>
  <p id="a2w">“云何行禅者衰退而谓炽盛？<a id="a-2x"></a>彼行禅者离欲、<a id="a-2y"></a>离恶不善之法，<a id="a-2z"></a>有觉有观，<a id="a-30"></a>离生喜乐，<a id="a-31"></a>得初禅成就游。<a id="a-32"></a>彼思余小想，<a id="a-33"></a>修习第二禅道。<a id="a-34"></a>彼行禅者便作是念：<a id="a-35"></a>‘我心修习正思，<a id="a-36"></a>快乐息寂，<a id="a-37"></a>则从初禅趣第二禅，<a id="a-38"></a>是胜息寂。<a id="a-39"></a>’彼行禅者不知如真：<a id="a-3A"></a>‘宁可思厌相应想入初禅，<a id="a-3B"></a>不应思余小想入第二禅。<a id="a-3C"></a>’彼不知如真已，<a id="a-3D"></a>不觉彼心而便失定，<a id="a-3E"></a>如是行禅者衰退而谓炽盛。</p>
  <p id="a3F">“复次，<a id="a-3G"></a>行禅者觉、<a id="a-3H"></a>观已息，<a id="a-3I"></a>内静、<a id="a-3J"></a>一心，<a id="a-3K"></a>无觉无观，<a id="a-3L"></a>定生喜乐，<a id="a-3M"></a>得第二禅成就游。<a id="a-3N"></a>彼思余小想，<a id="a-3O"></a>修习第三禅道。<a id="a-3P"></a>彼行禅者便作是念：<a id="a-3Q"></a>‘我心修习正思，<a id="a-3R"></a>快乐息寂，<a id="a-3S"></a>从第二禅趣第三禅，<a id="a-3T"></a>是胜息寂。<a id="a-3U"></a>’彼行禅者不知如真：<a id="a-3V"></a>‘宁可思厌相应想入第二禅，<a id="a-3W"></a>不应思余小想入第三禅。<a id="a-3X"></a>’彼不知如真已，<a id="a-3Y"></a>不觉彼心而便失定，<a id="a-3Z"></a>如是行禅者衰退而谓炽盛。</p>
  <p id="a3a">“复次，<a id="a-3b"></a>行禅者离于喜欲，<a id="a-3c"></a>舍无求游，<a id="a-3d"></a>正念正智而身觉乐，<a id="a-3e"></a>谓圣所说、<a id="a-3f"></a>圣所舍、<a id="a-3g"></a>念、<a id="a-3h"></a>乐住、<a id="a-3i"></a>空，<a id="a-3j"></a>得第三禅成就游。<a id="a-3k"></a>彼思余小想，<a id="a-3l"></a>修习第四禅道。<a id="a-3m"></a>彼行禅者便作是念：<a id="a-3n"></a>‘我心修习正思，<a id="a-3o"></a>快乐息寂，<a id="a-3p"></a>从第三禅趣第四禅，<a id="a-3q"></a>是胜息寂。<a id="a-3r"></a>’彼行禅者不知如真：<a id="a-3s"></a>‘宁可思厌相应想入第三禅，<a id="a-3t"></a>不应思余小想入第四禅。<a id="a-3u"></a>’彼不知如真已，<a id="a-3v"></a>不觉彼心而便失定，<a id="a-3w"></a>如是行禅者衰退而谓炽盛。</p>
  <p id="a3x">“复次，<a id="a-3y"></a>行禅者乐灭、<a id="a-3z"></a>苦灭，<a id="a-40"></a>喜、<a id="a-41"></a>忧本已灭，<a id="a-42"></a>不苦不乐、<a id="a-43"></a>舍、<a id="a-44"></a>念、<a id="a-45"></a>清净，<a id="a-46"></a>得第四禅成就游。<a id="a-47"></a>彼思余小想，<a id="a-48"></a>修习无量空处道。<a id="a-49"></a>彼行禅者便作是念：<a id="a-4A"></a>‘我心修习正思，<a id="a-4B"></a>快乐息寂，<a id="a-4C"></a>从第四禅趣无量空处，<a id="a-4D"></a>是胜息寂。<a id="a-4E"></a>’彼行禅者不知如真：<a id="a-4F"></a>‘宁可思厌相应想入第四禅，<a id="a-4G"></a>不应思余小想入无量空处。<a id="a-4H"></a>’彼不知如真已，<a id="a-4I"></a>不觉彼心而便失定，<a id="a-4J"></a>如是行禅者衰退而谓炽盛。</p>
  <p id="a4K">“复次，<a id="a-4L"></a>行禅者度一切色想，<a id="a-4M"></a>灭有对想，<a id="a-4N"></a>不念若干想，<a id="a-4O"></a>无量空，<a id="a-4P"></a>是无量空处成就游。<a id="a-4Q"></a>彼思余小想，<a id="a-4R"></a>修习无量识处道。<a id="a-4S"></a>彼行禅者便作是念：<a id="a-4T"></a>‘我心修习正思，<a id="a-4U"></a>快乐息寂，<a id="a-4V"></a>从无量空处趣无量识处，<a id="a-4W"></a>是胜息寂。<a id="a-4X"></a>’彼行禅者不知如真：<a id="a-4Y"></a>‘宁可思厌相应想入无量空处，<a id="a-4Z"></a>不应思余小想入无量识处。<a id="a-4a"></a>’彼不知如真已，<a id="a-4b"></a>不觉彼心而便失定，<a id="a-4c"></a>如是行禅者衰退而谓炽盛。</p>
  <p id="a4d">“复次，<a id="a-4e"></a>行禅者度一切无量空处，<a id="a-4f"></a>无量识处，<a id="a-4g"></a>是无量识处成就游。<a id="a-4h"></a>彼思余小想，<a id="a-4i"></a>修习无所有处道。<a id="a-4j"></a>彼行禅者便作是念：<a id="a-4k"></a>‘我心修习正思，<a id="a-4l"></a>快乐息寂，<a id="a-4m"></a>从无量识处趣至无所有处，<a id="a-4n"></a>是胜息寂。<a id="a-4o"></a>’彼行禅者不知如真：<a id="a-4p"></a>‘宁可思厌相应想入无量识处，<a id="a-4q"></a>不应思余小想入无所有处。<a id="a-4r"></a>’彼不知如真已，<a id="a-4s"></a>不觉彼心而便失定，<a id="a-4t"></a>如是行禅者衰退而谓炽盛。</p>
  <p id="a4u">“复次，<a id="a-4v"></a>行禅者度一切无量识处，<a id="a-4w"></a>无所有，<a id="a-4x"></a>是无所有处成就游。<a id="a-4y"></a>彼思余小想，<a id="a-4z"></a>修习非有想非无想处道。<a id="a-50"></a>彼行禅者便作是念：<a id="a-51"></a>‘我心修习正思，<a id="a-52"></a>快乐息寂，<a id="a-53"></a>从无所有处趣非有想非无想处，<a id="a-54"></a>是胜息寂。<a id="a-55"></a>’彼行禅者不知如真：<a id="a-56"></a>‘宁可思厌相应想入无所有处，<a id="a-57"></a>不应思余小想入非有想非无想处。<a id="a-58"></a>’彼不知如真已，<a id="a-59"></a>不觉彼心而便失定，<a id="a-5A"></a>如是行禅者衰退而谓炽盛。</p>
  <p id="a5B">“云何行禅者衰退则知衰退如真？<a id="a-5C"></a>彼行禅者所行、<a id="a-5D"></a>所相、<a id="a-5E"></a>所标，<a id="a-5F"></a>度一切无所有处，<a id="a-5G"></a>非有想非无想，<a id="a-5H"></a>是非有想非无想处成就游。<a id="a-5I"></a>彼不受此行，<a id="a-5J"></a>不念此相、<a id="a-5K"></a>标，<a id="a-5L"></a>唯行无所有处相应念想本退具。<a id="a-5M"></a>彼行禅者便作是念：<a id="a-5N"></a>‘我心离本相，<a id="a-5O"></a>更趣余处，<a id="a-5P"></a>失非有想非无想处，<a id="a-5Q"></a>灭定也。<a id="a-5R"></a>’彼知如真已，<a id="a-5S"></a>于如不退，<a id="a-5T"></a>意不失定，<a id="a-5U"></a>如是行禅者衰退则知衰退如真。</p>
  <p id="a5V">“复次，<a id="a-5W"></a>行禅者所行、<a id="a-5X"></a>所相、<a id="a-5Y"></a>所标，<a id="a-5Z"></a>度一切无量识处，<a id="a-5a"></a>无所有，<a id="a-5b"></a>是无所有处成就游。<a id="a-5c"></a>彼不受此行，<a id="a-5d"></a>不念此相、<a id="a-5e"></a>标，<a id="a-5f"></a>唯行无量识处相应念想本退具。<a id="a-5g"></a>彼行禅者便作是念：<a id="a-5h"></a>‘我心离本相，<a id="a-5i"></a>更趣余处，<a id="a-5j"></a>失无所有处，<a id="a-5k"></a>灭定也。<a id="a-5l"></a>’彼知如真已，<a id="a-5m"></a>于如不退，<a id="a-5n"></a>意不失定，<a id="a-5o"></a>如是行禅者衰退则知衰退如真。</p>
  <p id="a5p">“复次，<a id="a-5q"></a>行禅者所行、<a id="a-5r"></a>所相、<a id="a-5s"></a>所标，<a id="a-5t"></a>度一切无量空处，<a id="a-5u"></a>无量识，<a id="a-5v"></a>是无量识处成就游。<a id="a-5w"></a>彼不受此行，<a id="a-5x"></a>不念此相、<a id="a-5y"></a>标，<a id="a-5z"></a>唯行无量空处相应念想本退具。<a id="a-60"></a>彼行禅者便作是念：<a id="a-61"></a>‘我心离本相，<a id="a-62"></a>更趣余处，<a id="a-63"></a>失无量空处，<a id="a-64"></a>灭定也。<a id="a-65"></a>’彼知如真已，<a id="a-66"></a>于如不退，<a id="a-67"></a>意不失定，<a id="a-68"></a>如是行禅者衰退则知衰退如真。</p>
  <p id="a69">“复次，<a id="a-6A"></a>行禅者所行、<a id="a-6B"></a>所相、<a id="a-6C"></a>所标，<a id="a-6D"></a>度一切色想，<a id="a-6E"></a>灭有对想，<a id="a-6F"></a>不念若干想，<a id="a-6G"></a>无量空，<a id="a-6H"></a>是无量空处成就游。<a id="a-6I"></a>彼不受此行，<a id="a-6J"></a>不念此相、<a id="a-6K"></a>标，<a id="a-6L"></a>唯行色乐相应念想本退具。<a id="a-6M"></a>彼行禅者便作是念：<a id="a-6N"></a>‘我心离本相，<a id="a-6O"></a>更趣余处，<a id="a-6P"></a>失无量空处，<a id="a-6Q"></a>灭定也。<a id="a-6R"></a>’彼知如真已，<a id="a-6S"></a>于如不退，<a id="a-6T"></a>意不失定，<a id="a-6U"></a>如是行禅者衰退则知衰退如真。</p>
  <p id="a6V">“复次，<a id="a-6W"></a>行禅者所行、<a id="a-6X"></a>所相、<a id="a-6Y"></a>所标，<a id="a-6Z"></a>乐灭、<a id="a-6a"></a>苦灭，<a id="a-6b"></a>喜、<a id="a-6c"></a>忧本已灭，<a id="a-6d"></a>不苦不乐，<a id="a-6e"></a>舍、<a id="a-6f"></a>念、<a id="a-6g"></a>清净，<a id="a-6h"></a>得第四禅成就游。<a id="a-6i"></a>彼不受此行，<a id="a-6j"></a>不念此相、<a id="a-6k"></a>标，<a id="a-6l"></a>唯行第三禅相应念想本退具。<a id="a-6m"></a>彼行禅者便作是念：<a id="a-6n"></a>‘我心离本相，<a id="a-6o"></a>更趣余处，<a id="a-6p"></a>失第四禅，<a id="a-6q"></a>灭定也。<a id="a-6r"></a>’彼知如真已，<a id="a-6s"></a>于如不退，<a id="a-6t"></a>意不失定，<a id="a-6u"></a>如是行禅者衰退则知衰退如真。</p>
  <p id="a6v">“复次，<a id="a-6w"></a>行禅者所行、<a id="a-6x"></a>所相、<a id="a-6y"></a>所标，<a id="a-6z"></a>离于喜欲，<a id="a-70"></a>舍无求游，<a id="a-71"></a>正念正智而身觉乐，<a id="a-72"></a>谓圣所说、<a id="a-73"></a>圣所舍、<a id="a-74"></a>念、<a id="a-75"></a>乐住、<a id="a-76"></a>空，<a id="a-77"></a>得第三禅成就游。<a id="a-78"></a>彼不受此行，<a id="a-79"></a>不念此相、<a id="a-7A"></a>标，<a id="a-7B"></a>唯行第二禅相应念想本退具。<a id="a-7C"></a>彼行禅者便作是念：<a id="a-7D"></a>‘我心离本相，<a id="a-7E"></a>更趣余处，<a id="a-7F"></a>失第三禅，<a id="a-7G"></a>灭定也。<a id="a-7H"></a>’彼知如真已，<a id="a-7I"></a>于如不退，<a id="a-7J"></a>意不失定，<a id="a-7K"></a>如是行禅者衰退则知衰退如真。</p>
  <p id="a7L">“复次，<a id="a-7M"></a>行禅者所行、<a id="a-7N"></a>所相、<a id="a-7O"></a>所标，<a id="a-7P"></a>觉、<a id="a-7Q"></a>观已息，<a id="a-7R"></a>内静、<a id="a-7S"></a>一心，<a id="a-7T"></a>无觉无观，<a id="a-7U"></a>定生喜乐，<a id="a-7V"></a>得第二禅成就游。<a id="a-7W"></a>彼不受此行，<a id="a-7X"></a>不念此相、<a id="a-7Y"></a>标，<a id="a-7Z"></a>唯行初禅相应念想本退具。<a id="a-7a"></a>彼行禅者便作是念：<a id="a-7b"></a>‘我心离本相，<a id="a-7c"></a>更趣余处，<a id="a-7d"></a>失第二禅，<a id="a-7e"></a>灭定也。<a id="a-7f"></a>’彼知如真已，<a id="a-7g"></a>于如不退，<a id="a-7h"></a>意不失定，<a id="a-7i"></a>如是行禅者衰退则知衰退如真。</p>
  <p id="a7j">“复此，<a id="a-7k"></a>行禅者所行、<a id="a-7l"></a>所相、<a id="a-7m"></a>所标，<a id="a-7n"></a>离欲、<a id="a-7o"></a>离恶不善之法，<a id="a-7p"></a>有觉有观，<a id="a-7q"></a>离生喜乐，<a id="a-7r"></a>得初禅成就游。<a id="a-7s"></a>彼不受此行，<a id="a-7t"></a>不念此相、<a id="a-7u"></a>标，<a id="a-7v"></a>唯行欲乐相应念想本退具。<a id="a-7w"></a>彼行禅者便作是念：<a id="a-7x"></a>‘我心离本相，<a id="a-7y"></a>更趣余处，<a id="a-7z"></a>失初禅，<a id="a-80"></a>灭定也，<a id="a-81"></a>’彼知如真已，<a id="a-82"></a>于如不退，<a id="a-83"></a>意不失定，<a id="a-84"></a>如是行禅者衰退则知衰退如真。</p>
  <p id="a85">“云何行禅者炽盛则知炽盛如真？<a id="a-86"></a>彼行禅者离欲、<a id="a-87"></a>离恶不善之法，<a id="a-88"></a>有觉有观，<a id="a-89"></a>离生喜乐，<a id="a-8A"></a>得初禅成就游。<a id="a-8B"></a>彼心修习正思，<a id="a-8C"></a>快乐息寂，<a id="a-8D"></a>则从初禅趣第二禅，<a id="a-8E"></a>是胜息寂。<a id="a-8F"></a>彼行禅者便作是念：<a id="a-8G"></a>‘我心修习正思，<a id="a-8H"></a>快乐息寂，<a id="a-8I"></a>则从初禅趣第二禅，<a id="a-8J"></a>是胜息寂。<a id="a-8K"></a>’彼知如真已，<a id="a-8L"></a>便觉彼心而不失定，<a id="a-8M"></a>如是行禅者炽盛则知炽盛如真。</p>
  <p id="a8N">“复次，<a id="a-8O"></a>行禅者觉、<a id="a-8P"></a>观已息，<a id="a-8Q"></a>内静、<a id="a-8R"></a>一心，<a id="a-8S"></a>无觉无观，<a id="a-8T"></a>定生喜乐，<a id="a-8U"></a>得第二禅成就游。<a id="a-8V"></a>彼心修习正思，<a id="a-8W"></a>快乐息寂，<a id="a-8X"></a>从第二禅趣第三禅，<a id="a-8Y"></a>是胜息寂。<a id="a-8Z"></a>彼行禅者便作是念：<a id="a-8a"></a>‘我心修习正思，<a id="a-8b"></a>快乐息寂，<a id="a-8c"></a>从第二禅趣第三禅，<a id="a-8d"></a>是胜息寂。<a id="a-8e"></a>’彼知如真已，<a id="a-8f"></a>便觉彼心而不失定，<a id="a-8g"></a>如是行禅者炽盛则知炽盛如真。</p>
  <p id="a8h">“复次，<a id="a-8i"></a>行禅者离于喜欲，<a id="a-8j"></a>舍无求游，<a id="a-8k"></a>正念正智而身觉乐，<a id="a-8l"></a>谓圣所说、<a id="a-8m"></a>圣所舍、<a id="a-8n"></a>念、<a id="a-8o"></a>乐住、<a id="a-8p"></a>空，<a id="a-8q"></a>得第三禅成就游。<a id="a-8r"></a>彼心修习正思，<a id="a-8s"></a>快乐息寂，<a id="a-8t"></a>从第三禅趣第四禅，<a id="a-8u"></a>是胜息寂。<a id="a-8v"></a>彼行禅者便作是念：<a id="a-8w"></a>‘我心修习正思，<a id="a-8x"></a>快乐息寂，<a id="a-8y"></a>从第三禅趣第四神，<a id="a-8z"></a>是胜息寂。<a id="a-90"></a>’彼知如真已，<a id="a-91"></a>便觉彼心而不失定，<a id="a-92"></a>如是行禅者炽盛则知炽盛如真。</p>
  <p id="a93">“复次，<a id="a-94"></a>行禅者乐灭、<a id="a-95"></a>苦灭、<a id="a-96"></a>喜、<a id="a-97"></a>忧本已灭，<a id="a-98"></a>不苦不乐、<a id="a-99"></a>舍、<a id="a-9A"></a>念、<a id="a-9B"></a>清净，<a id="a-9C"></a>得第四禅成就游。<a id="a-9D"></a>彼心修习正思，<a id="a-9E"></a>快乐息寂，<a id="a-9F"></a>从第四禅趣无量空处，<a id="a-9G"></a>是胜息寂。<a id="a-9H"></a>彼行禅者便作是念：<a id="a-9I"></a>‘我心修习正思，<a id="a-9J"></a>快乐息寂，<a id="a-9K"></a>从第四禅趣无量空处，<a id="a-9L"></a>是胜息寂。<a id="a-9M"></a>’彼知如真已，<a id="a-9N"></a>便觉彼心而不失定，<a id="a-9O"></a>如是行禅者炽盛则知炽盛如真。</p>
  <p id="a9P">“复次，<a id="a-9Q"></a>行禅者度一切色想，<a id="a-9R"></a>灭有对想，<a id="a-9S"></a>不念若干想，<a id="a-9T"></a>无量空，<a id="a-9U"></a>是无量空处成就游。<a id="a-9V"></a>彼心修习正思，<a id="a-9W"></a>快乐息寂，<a id="a-9X"></a>从无量空处趣无量识处，<a id="a-9Y"></a>是胜息寂。<a id="a-9Z"></a>彼行禅者便作是念：<a id="a-9a"></a>‘我心修习正思，<a id="a-9b"></a>快乐息寂，<a id="a-9c"></a>从无量空处趣无量识处，<a id="a-9d"></a>是胜息寂。<a id="a-9e"></a>’彼知如真已，<a id="a-9f"></a>便觉彼心而不失定，<a id="a-9g"></a>如是行禅者炽盛则知炽盛如真。</p>
  <p id="a9h">“复次，<a id="a-9i"></a>行禅者度一切无量空处，<a id="a-9j"></a>无量识，<a id="a-9k"></a>是无量识处成就游。<a id="a-9l"></a>彼心修习正思，<a id="a-9m"></a>快乐息寂，<a id="a-9n"></a>从无量识处趣无所有处，<a id="a-9o"></a>是胜息寂。<a id="a-9p"></a>彼行禅者便作是念：<a id="a-9q"></a>‘我心修习正思，<a id="a-9r"></a>快乐息寂，<a id="a-9s"></a>从无量识处趣无所有处，<a id="a-9t"></a>是胜息寂。<a id="a-9u"></a>’彼知如真已，<a id="a-9v"></a>便觉彼心而不失定，<a id="a-9w"></a>如是行禅者炽盛则知炽盛如真。</p>
  <p id="a9x">“复次，<a id="a-9y"></a>行禅者度一切无量识处，<a id="a-9z"></a>无所有，<a id="a-A0"></a>是无所有处成就游。<a id="a-A1"></a>彼心修习正思，<a id="a-A2"></a>快乐息寂，<a id="a-A3"></a>从无所有处趣非有想非无想处，<a id="a-A4"></a>是胜息寂。<a id="a-A5"></a>彼行禅者便作是念：<a id="a-A6"></a>‘我心修习正思，<a id="a-A7"></a>快乐息寂，<a id="a-A8"></a>从无所有处趣非有想非无想处，<a id="a-A9"></a>是胜息寂。<a id="a-AA"></a>’彼知如真已，<a id="a-AB"></a>便觉彼心而不失定，<a id="a-AC"></a>如是行禅者炽盛则知炽盛如真。<a id="a-AD"></a>世间实有是四种行禅者，<a id="a-AE"></a>因此故说。<a id="a-AF"></a>”</p>
  <p id="aAG">佛说如是，<a id="a-AH"></a>彼诸比丘闻佛所说，<a id="a-AI"></a>欢喜奉行。</p>
  <p data-pb></p>
  <h2 id="aAJ">心品说经第六</h2>
  <p id="aAK">我闻如是：<a id="a-AL"></a>一时，<a id="a-AM"></a>佛游拘楼瘦剑磨瑟昙拘楼都邑。</p>
  <p id="aAN">尔时，<a id="a-AO"></a>世尊告诸比丘：<a id="a-AP"></a>“我今当为汝等说法，<a id="a-AQ"></a>初妙、<a id="a-AR"></a>中妙、<a id="a-AS"></a>竟亦妙，<a id="a-AT"></a>有义有文，<a id="a-AU"></a>具足清净，<a id="a-AV"></a>显现梵行，<a id="a-AW"></a>名四种说经。<a id="a-AX"></a>如四种说经分别其义，<a id="a-AY"></a>谛听！<a id="a-AZ"></a>谛听！<a id="a-Aa"></a>善思念之，<a id="a-Ab"></a>我今当说。<a id="a-Ac"></a>”时，<a id="a-Ad"></a>诸比丘受教而听。</p>
  <p id="aAe">佛言：<a id="a-Af"></a>“云何四种说经分别其义？<a id="a-Ag"></a>若有比丘所行、<a id="a-Ah"></a>所相、<a id="a-Ai"></a>所标，<a id="a-Aj"></a>离欲、<a id="a-Ak"></a>离恶不善之法，<a id="a-Al"></a>有觉有观，<a id="a-Am"></a>离生喜乐，<a id="a-An"></a>得初禅成就游。<a id="a-Ao"></a>彼不受此行，<a id="a-Ap"></a>不念此相、<a id="a-Aq"></a>标，<a id="a-Ar"></a>唯行欲乐相应念想退转具。<a id="a-As"></a>彼比丘应当知：<a id="a-At"></a>‘我生此法，<a id="a-Au"></a>不住、<a id="a-Av"></a>不进，<a id="a-Aw"></a>亦复不厌，<a id="a-Ax"></a>我生此法而令我退，<a id="a-Ay"></a>然我此定不得久住。<a id="a-Az"></a>’彼比丘应如是知。</p>
  <p id="aB0">“复次，<a id="a-B1"></a>比丘所行、<a id="a-B2"></a>所相、<a id="a-B3"></a>所标，<a id="a-B4"></a>离欲、<a id="a-B5"></a>离恶不善之法，<a id="a-B6"></a>有觉有观，<a id="a-B7"></a>离生喜乐，<a id="a-B8"></a>得初禅成就游。<a id="a-B9"></a>彼受此行，<a id="a-BA"></a>念此相、<a id="a-BB"></a>标，<a id="a-BC"></a>立念如法，<a id="a-BD"></a>令住一意。<a id="a-BE"></a>彼比丘应当知：<a id="a-BF"></a>‘我生此法，<a id="a-BG"></a>不退、<a id="a-BH"></a>不进，<a id="a-BI"></a>亦复不厌，<a id="a-BJ"></a>我生此法能令我住，<a id="a-BK"></a>而我此定必得久住。<a id="a-BL"></a>’彼比丘应如是知。</p>
  <p id="aBM">“复次，<a id="a-BN"></a>比丘所行、<a id="a-BO"></a>所相、<a id="a-BP"></a>所标，<a id="a-BQ"></a>离欲、<a id="a-BR"></a>离恶不善之法，<a id="a-BS"></a>有觉有观，<a id="a-BT"></a>离生喜乐，<a id="a-BU"></a>得初禅成就游。<a id="a-BV"></a>彼不受此行，<a id="a-BW"></a>不念此相、<a id="a-BX"></a>标，<a id="a-BY"></a>唯行第二禅相应念想升进具。<a id="a-BZ"></a>彼比丘应当知：<a id="a-Ba"></a>‘我生此法，<a id="a-Bb"></a>不退、<a id="a-Bc"></a>不住，<a id="a-Bd"></a>亦复不厌，<a id="a-Be"></a>我生此法令我升进，<a id="a-Bf"></a>如是不久当得第二禅。<a id="a-Bg"></a>’彼比丘应如是知。</p>
  <p id="aBh">“复次，<a id="a-Bi"></a>比丘所行、<a id="a-Bj"></a>所相、<a id="a-Bk"></a>所标，<a id="a-Bl"></a>离欲、<a id="a-Bm"></a>离恶不善之法，<a id="a-Bn"></a>有觉有观，<a id="a-Bo"></a>离生喜乐，<a id="a-Bp"></a>得初禅成就游。<a id="a-Bq"></a>彼不受此行，<a id="a-Br"></a>不念此相、<a id="a-Bs"></a>标，<a id="a-Bt"></a>唯行灭息相应念想无欲具。<a id="a-Bu"></a>彼比丘应当知：<a id="a-Bv"></a>‘我生此法，<a id="a-Bw"></a>不退、<a id="a-Bx"></a>不住，<a id="a-By"></a>亦不升进，<a id="a-Bz"></a>我生此法能令我厌，<a id="a-C0"></a>如是不久当得漏尽。<a id="a-C1"></a>’彼比丘应如是知。</p>
  <p id="aC2">“复次，<a id="a-C3"></a>比丘所行、<a id="a-C4"></a>所相、<a id="a-C5"></a>所标，<a id="a-C6"></a>觉、<a id="a-C7"></a>观已息，<a id="a-C8"></a>内静、<a id="a-C9"></a>一心，<a id="a-CA"></a>无觉无观，<a id="a-CB"></a>定生喜乐，<a id="a-CC"></a>得第二禅成就游。<a id="a-CD"></a>彼不受此行，<a id="a-CE"></a>不念此相、<a id="a-CF"></a>标，<a id="a-CG"></a>唯行初禅相应念想退转具。<a id="a-CH"></a>彼比丘应当知：<a id="a-CI"></a>‘我生此法，<a id="a-CJ"></a>不住、<a id="a-CK"></a>不进，<a id="a-CL"></a>亦复不厌，<a id="a-CM"></a>我生此法而令我退，<a id="a-CN"></a>然我此定不得久住。<a id="a-CO"></a>’彼比丘应如是知。</p>
  <p id="aCP">“复次，<a id="a-CQ"></a>比丘所行、<a id="a-CR"></a>所相、<a id="a-CS"></a>所标，<a id="a-CT"></a>觉、<a id="a-CU"></a>观已息，<a id="a-CV"></a>内静、<a id="a-CW"></a>一心，<a id="a-CX"></a>无觉无观，<a id="a-CY"></a>定生喜乐，<a id="a-CZ"></a>得第二禅成就游。<a id="a-Ca"></a>彼受此行，<a id="a-Cb"></a>念此相、<a id="a-Cc"></a>标，<a id="a-Cd"></a>立念如法，<a id="a-Ce"></a>令住一意。<a id="a-Cf"></a>彼比丘应当知：<a id="a-Cg"></a>‘我生此法，<a id="a-Ch"></a>不退、<a id="a-Ci"></a>不进，<a id="a-Cj"></a>亦复不厌，<a id="a-Ck"></a>我生此法能令我住，<a id="a-Cl"></a>而我此定必得久住。<a id="a-Cm"></a>’彼比丘应如是知。</p>
  <p id="aCn">“复次，<a id="a-Co"></a>比丘所行、<a id="a-Cp"></a>所相、<a id="a-Cq"></a>所标，<a id="a-Cr"></a>觉、<a id="a-Cs"></a>观已息，<a id="a-Ct"></a>内静、<a id="a-Cu"></a>一心，<a id="a-Cv"></a>无觉无观，<a id="a-Cw"></a>定生喜乐，<a id="a-Cx"></a>得第二禅成就游。<a id="a-Cy"></a>彼不受此行，<a id="a-Cz"></a>不念此相、<a id="a-D0"></a>标，<a id="a-D1"></a>唯行第三禅相应念想升进具。<a id="a-D2"></a>彼比丘应当知：<a id="a-D3"></a>‘我生此法，<a id="a-D4"></a>不退、<a id="a-D5"></a>不住，<a id="a-D6"></a>亦复不厌。<a id="a-D7"></a>我生此法令我升进，<a id="a-D8"></a>如是不久当得第三禅。<a id="a-D9"></a>’彼比丘应如是知。</p>
  <p id="aDA">“复次，<a id="a-DB"></a>比丘所行、<a id="a-DC"></a>所相、<a id="a-DD"></a>所标，<a id="a-DE"></a>觉、<a id="a-DF"></a>观已息，<a id="a-DG"></a>内静、<a id="a-DH"></a>一心，<a id="a-DI"></a>无觉无观，<a id="a-DJ"></a>定生喜乐，<a id="a-DK"></a>得第二禅成就游。<a id="a-DL"></a>彼不受此行，<a id="a-DM"></a>不念此相、<a id="a-DN"></a>标，<a id="a-DO"></a>唯行灭息相应念想无欲具。<a id="a-DP"></a>彼比丘应当知：<a id="a-DQ"></a>‘我生此法，<a id="a-DR"></a>不退、<a id="a-DS"></a>不住，<a id="a-DT"></a>亦不升进，<a id="a-DU"></a>我生此法能令我厌，<a id="a-DV"></a>如是不久当得漏尽。<a id="a-DW"></a>’彼比丘应如是知。</p>
  <p id="aDX">“复次，<a id="a-DY"></a>比丘所行、<a id="a-DZ"></a>所相、<a id="a-Da"></a>所标，<a id="a-Db"></a>离于喜欲，<a id="a-Dc"></a>舍无求游，<a id="a-Dd"></a>正念正智而身觉乐，<a id="a-De"></a>谓圣所说、<a id="a-Df"></a>圣所舍、<a id="a-Dg"></a>念、<a id="a-Dh"></a>乐住、<a id="a-Di"></a>空，<a id="a-Dj"></a>得第三禅成就游。<a id="a-Dk"></a>彼不受此行，<a id="a-Dl"></a>不念此相、<a id="a-Dm"></a>标，<a id="a-Dn"></a>唯行第二禅相应念想退转具。<a id="a-Do"></a>彼比丘应当知：<a id="a-Dp"></a>‘我生此法，<a id="a-Dq"></a>不住、<a id="a-Dr"></a>不进，<a id="a-Ds"></a>亦复不厌，<a id="a-Dt"></a>我生此法而令我退，<a id="a-Du"></a>然我此定不得久住。<a id="a-Dv"></a>’彼比丘应如是知。</p>
  <p id="aDw">“复次，<a id="a-Dx"></a>比丘所行、<a id="a-Dy"></a>所相、<a id="a-Dz"></a>所标，<a id="a-E0"></a>离于喜欲，<a id="a-E1"></a>舍无求游，<a id="a-E2"></a>正念正智而身觉乐，<a id="a-E3"></a>谓圣所说、<a id="a-E4"></a>圣所舍、<a id="a-E5"></a>念、<a id="a-E6"></a>乐住、<a id="a-E7"></a>空，<a id="a-E8"></a>得第三禅成就游。<a id="a-E9"></a>彼受此行，<a id="a-EA"></a>念此相、<a id="a-EB"></a>标，<a id="a-EC"></a>立念如法，<a id="a-ED"></a>令住一意。<a id="a-EE"></a>彼比丘应当知：<a id="a-EF"></a>‘我生此法，<a id="a-EG"></a>不退、<a id="a-EH"></a>不进，<a id="a-EI"></a>亦复不厌，<a id="a-EJ"></a>我生此法能令我住，<a id="a-EK"></a>而我此定必得久住。<a id="a-EL"></a>’彼比丘应如是知。</p>
  <p id="aEM">“复次，<a id="a-EN"></a>比丘所行、<a id="a-EO"></a>所相、<a id="a-EP"></a>所标，<a id="a-EQ"></a>离于喜欲、<a id="a-ER"></a>舍无求游，<a id="a-ES"></a>正念正智而身觉乐，<a id="a-ET"></a>谓圣所说、<a id="a-EU"></a>圣所舍、<a id="a-EV"></a>念、<a id="a-EW"></a>乐住、<a id="a-EX"></a>空，<a id="a-EY"></a>得第三禅成就游。<a id="a-EZ"></a>彼不受此行，<a id="a-Ea"></a>不念此相、<a id="a-Eb"></a>标，<a id="a-Ec"></a>唯行第四禅相应念想升进具。<a id="a-Ed"></a>彼比丘应当知：<a id="a-Ee"></a>‘我生此法，<a id="a-Ef"></a>不退、<a id="a-Eg"></a>不住，<a id="a-Eh"></a>亦复不厌，<a id="a-Ei"></a>我生此法令我升进，<a id="a-Ej"></a>如是不久当得第四禅。<a id="a-Ek"></a>’彼比丘应如是知。</p>
  <p id="aEl">“复次，<a id="a-Em"></a>比丘所行、<a id="a-En"></a>所相、<a id="a-Eo"></a>所标，<a id="a-Ep"></a>离于喜欲，<a id="a-Eq"></a>舍无求游，<a id="a-Er"></a>正念正智而身觉乐，<a id="a-Es"></a>谓圣所说、<a id="a-Et"></a>圣所舍、<a id="a-Eu"></a>念、<a id="a-Ev"></a>乐住、<a id="a-Ew"></a>空，<a id="a-Ex"></a>得第三禅成就游。<a id="a-Ey"></a>彼不受此行，<a id="a-Ez"></a>不念此相、<a id="a-F0"></a>标，<a id="a-F1"></a>唯行灭息相应念想无欲具。<a id="a-F2"></a>彼比丘应当知：<a id="a-F3"></a>‘我生此法，<a id="a-F4"></a>不退、<a id="a-F5"></a>不住，<a id="a-F6"></a>亦不升进，<a id="a-F7"></a>我生此法能令我厌，<a id="a-F8"></a>如是不久当得漏尽。<a id="a-F9"></a>’彼比丘应如是知。</p>
  <p id="aFA">“复次，<a id="a-FB"></a>比丘所行、<a id="a-FC"></a>所相、<a id="a-FD"></a>所标，<a id="a-FE"></a>乐灭、<a id="a-FF"></a>苦灭，<a id="a-FG"></a>喜、<a id="a-FH"></a>忧本已灭，<a id="a-FI"></a>不苦不乐、<a id="a-FJ"></a>舍、<a id="a-FK"></a>念、<a id="a-FL"></a>清净，<a id="a-FM"></a>得第四禅成就游。<a id="a-FN"></a>彼不受此行，<a id="a-FO"></a>不念此相、<a id="a-FP"></a>标，<a id="a-FQ"></a>唯行第三禅相应念想退转具。<a id="a-FR"></a>彼比丘应当知：<a id="a-FS"></a>‘我生此法，<a id="a-FT"></a>不住、<a id="a-FU"></a>不进，<a id="a-FV"></a>亦复不厌，<a id="a-FW"></a>我生此法而令我退，<a id="a-FX"></a>然我此定不得久住。<a id="a-FY"></a>’彼比丘应如是知。</p>
  <p id="aFZ">“复次，<a id="a-Fa"></a>比丘所行、<a id="a-Fb"></a>所相、<a id="a-Fc"></a>所标，<a id="a-Fd"></a>乐灭、<a id="a-Fe"></a>苦灭，<a id="a-Ff"></a>喜、<a id="a-Fg"></a>忧本已灭，<a id="a-Fh"></a>不苦不乐、<a id="a-Fi"></a>舍、<a id="a-Fj"></a>念、<a id="a-Fk"></a>清净，<a id="a-Fl"></a>得第四禅成就游。<a id="a-Fm"></a>彼受此行，<a id="a-Fn"></a>念此相、<a id="a-Fo"></a>标，<a id="a-Fp"></a>立念如法，<a id="a-Fq"></a>令住一意。<a id="a-Fr"></a>彼比丘应当知：<a id="a-Fs"></a>‘我生此法，<a id="a-Ft"></a>不退、<a id="a-Fu"></a>不进，<a id="a-Fv"></a>亦复不厌，<a id="a-Fw"></a>我生此法能令我住，<a id="a-Fx"></a>而我此定必得久住。<a id="a-Fy"></a>’彼比丘应如是知。</p>
  <p id="aFz">“复次，<a id="a-G0"></a>比丘所行、<a id="a-G1"></a>所相、<a id="a-G2"></a>所标，<a id="a-G3"></a>乐灭、<a id="a-G4"></a>苦灭，<a id="a-G5"></a>喜、<a id="a-G6"></a>忧本已灭，<a id="a-G7"></a>不苦不乐、<a id="a-G8"></a>舍、<a id="a-G9"></a>念、<a id="a-GA"></a>清净，<a id="a-GB"></a>得第四禅成就游。<a id="a-GC"></a>彼不受此行，<a id="a-GD"></a>不念此相、<a id="a-GE"></a>标，<a id="a-GF"></a>唯行无量空处相应念想升进具。<a id="a-GG"></a>彼比丘应当知：<a id="a-GH"></a>‘我生此法，<a id="a-GI"></a>不退、<a id="a-GJ"></a>不住，<a id="a-GK"></a>亦复不厌，<a id="a-GL"></a>我生此法令我升进，<a id="a-GM"></a>如是不久当得无量空处。<a id="a-GN"></a>’彼比丘应如是知。</p>
  <p id="aGO">“复次，<a id="a-GP"></a>比丘所行、<a id="a-GQ"></a>所相、<a id="a-GR"></a>所标，<a id="a-GS"></a>乐灭、<a id="a-GT"></a>苦灭，<a id="a-GU"></a>喜、<a id="a-GV"></a>忧本已灭，<a id="a-GW"></a>不苦不乐、<a id="a-GX"></a>舍、<a id="a-GY"></a>念、<a id="a-GZ"></a>清净，<a id="a-Ga"></a>得第四禅成就游。<a id="a-Gb"></a>彼不受此行，<a id="a-Gc"></a>不念此相、<a id="a-Gd"></a>标，<a id="a-Ge"></a>唯行灭息相应念想无欲具。<a id="a-Gf"></a>彼比丘应当知：<a id="a-Gg"></a>‘我生此法，<a id="a-Gh"></a>不退、<a id="a-Gi"></a>不住，<a id="a-Gj"></a>亦不升进，<a id="a-Gk"></a>我生此法能令我厌，<a id="a-Gl"></a>如是不久当得漏尽。<a id="a-Gm"></a>’彼比丘应如是知。</p>
  <p id="aGn">“复次，<a id="a-Go"></a>比丘所行、<a id="a-Gp"></a>所相、<a id="a-Gq"></a>所标，<a id="a-Gr"></a>度一切色想，<a id="a-Gs"></a>灭有对想，<a id="a-Gt"></a>不念若干想，<a id="a-Gu"></a>无量空，<a id="a-Gv"></a>是无量空处成就游。<a id="a-Gw"></a>彼不受此行，<a id="a-Gx"></a>不念此相、<a id="a-Gy"></a>标，<a id="a-Gz"></a>唯行色乐相应念想退转具。<a id="a-H0"></a>彼比丘应当知：<a id="a-H1"></a>‘我生此法，<a id="a-H2"></a>不住、<a id="a-H3"></a>不进，<a id="a-H4"></a>亦复不厌，<a id="a-H5"></a>我生此法而令我退，<a id="a-H6"></a>然我此定不得久住。<a id="a-H7"></a>’彼比丘应如是知。</p>
  <p id="aH8">“复次，<a id="a-H9"></a>比丘所行、<a id="a-HA"></a>所相、<a id="a-HB"></a>所标，<a id="a-HC"></a>度一切色想，<a id="a-HD"></a>灭有对想，<a id="a-HE"></a>不念若干想，<a id="a-HF"></a>无量空，<a id="a-HG"></a>是无量空处成就游。<a id="a-HH"></a>彼受此行，<a id="a-HI"></a>念此相、<a id="a-HJ"></a>标，<a id="a-HK"></a>立念如法，<a id="a-HL"></a>令住一意。<a id="a-HM"></a>彼比丘应当知：<a id="a-HN"></a>‘我生此法，<a id="a-HO"></a>不退、<a id="a-HP"></a>不进，<a id="a-HQ"></a>亦复不厌，<a id="a-HR"></a>我生此法能令我住，<a id="a-HS"></a>而我此定必得久住。<a id="a-HT"></a>’彼比丘应如是知。</p>
  <p id="aHU">“复次，<a id="a-HV"></a>比丘所行、<a id="a-HW"></a>所相、<a id="a-HX"></a>所标，<a id="a-HY"></a>度一切色想，<a id="a-HZ"></a>灭有对想，<a id="a-Ha"></a>不念若干想，<a id="a-Hb"></a>无量空，<a id="a-Hc"></a>是无量空处成就游。<a id="a-Hd"></a>彼不受此行，<a id="a-He"></a>不念此相、<a id="a-Hf"></a>标，<a id="a-Hg"></a>唯行无量识处相应念想升进具。<a id="a-Hh"></a>彼比丘应当知：<a id="a-Hi"></a>‘我生此法，<a id="a-Hj"></a>不退、<a id="a-Hk"></a>不住，<a id="a-Hl"></a>亦复不厌，<a id="a-Hm"></a>我生此法令我升进，<a id="a-Hn"></a>如是不久当得无量识处。<a id="a-Ho"></a>’彼比丘应如是知。</p>
  <p id="aHp">“复次，<a id="a-Hq"></a>比丘所行、<a id="a-Hr"></a>所相、<a id="a-Hs"></a>所标，<a id="a-Ht"></a>度一切色想，<a id="a-Hu"></a>灭有对想，<a id="a-Hv"></a>不念若干想，<a id="a-Hw"></a>无量空，<a id="a-Hx"></a>是无量空处成就游。<a id="a-Hy"></a>彼不受此行，<a id="a-Hz"></a>不念此相、<a id="a-I0"></a>标，<a id="a-I1"></a>唯行灭息相应念想无欲具。<a id="a-I2"></a>彼比丘应当知：<a id="a-I3"></a>‘我生此法，<a id="a-I4"></a>不退、<a id="a-I5"></a>不住，<a id="a-I6"></a>亦不升进，<a id="a-I7"></a>我生此法能令我厌，<a id="a-I8"></a>如是不久当得漏尽。<a id="a-I9"></a>’彼比丘应如是知。</p>
  <p id="aIA">“复次，<a id="a-IB"></a>比丘所行、<a id="a-IC"></a>所相、<a id="a-ID"></a>所标，<a id="a-IE"></a>度一切无量空处，<a id="a-IF"></a>无量识，<a id="a-IG"></a>是无量识处成就游。<a id="a-IH"></a>彼不受此行，<a id="a-II"></a>不念此相、<a id="a-IJ"></a>标，<a id="a-IK"></a>唯行无量空处相应念想退转具。<a id="a-IL"></a>彼比丘应当知：<a id="a-IM"></a>‘我生此法，<a id="a-IN"></a>不住、<a id="a-IO"></a>不进，<a id="a-IP"></a>亦复不厌，<a id="a-IQ"></a>我生此法而令我退，<a id="a-IR"></a>然我此定不得久住。<a id="a-IS"></a>’彼比丘应如是知。</p>
  <p id="aIT">“复次，<a id="a-IU"></a>比丘所行、<a id="a-IV"></a>所相、<a id="a-IW"></a>所标，<a id="a-IX"></a>度一切无量空处，<a id="a-IY"></a>无量识，<a id="a-IZ"></a>是无量识处成就游。<a id="a-Ia"></a>彼受此行，<a id="a-Ib"></a>念此相、<a id="a-Ic"></a>标，<a id="a-Id"></a>立念如法，<a id="a-Ie"></a>令住一意。<a id="a-If"></a>彼比丘应当知：<a id="a-Ig"></a>‘我生此法，<a id="a-Ih"></a>不退、<a id="a-Ii"></a>不进，<a id="a-Ij"></a>亦复不厌，<a id="a-Ik"></a>我生此法能令我住，<a id="a-Il"></a>而我此定必得久住。<a id="a-Im"></a>’彼比丘应如是知。</p>
  <p id="aIn">“复次，<a id="a-Io"></a>比丘所行、<a id="a-Ip"></a>所相、<a id="a-Iq"></a>所标，<a id="a-Ir"></a>度一切无量空处，<a id="a-Is"></a>无量识，<a id="a-It"></a>是无量识处成就游。<a id="a-Iu"></a>彼不受此行，<a id="a-Iv"></a>不念此相、<a id="a-Iw"></a>标，<a id="a-Ix"></a>唯行无所有处相应念想升进具。<a id="a-Iy"></a>彼比丘应当知：<a id="a-Iz"></a>‘我生此法，<a id="a-J0"></a>不退、<a id="a-J1"></a>不住，<a id="a-J2"></a>亦复不厌，<a id="a-J3"></a>我生此法令我升进，<a id="a-J4"></a>如是不久当得无所有处。<a id="a-J5"></a>’彼比丘应如是知。</p>
  <p id="aJ6">“复次，<a id="a-J7"></a>比丘所行、<a id="a-J8"></a>所相、<a id="a-J9"></a>所标，<a id="a-JA"></a>度一切无量空处，<a id="a-JB"></a>无量识，<a id="a-JC"></a>是无量识处成就游。<a id="a-JD"></a>彼不受此行，<a id="a-JE"></a>不念此相、<a id="a-JF"></a>标，<a id="a-JG"></a>唯行灭息相应念想无欲具。<a id="a-JH"></a>彼比丘应当知：<a id="a-JI"></a>‘我生此法，<a id="a-JJ"></a>不退、<a id="a-JK"></a>不住，<a id="a-JL"></a>亦不升进，<a id="a-JM"></a>我生此法能令我厌，<a id="a-JN"></a>如是不久当得漏尽。<a id="a-JO"></a>’彼比丘应如是知。</p>
  <p id="aJP">“复次，<a id="a-JQ"></a>比丘所行、<a id="a-JR"></a>所相、<a id="a-JS"></a>所标，<a id="a-JT"></a>度一切无量识处，<a id="a-JU"></a>无所有，<a id="a-JV"></a>是无所有处成就游。<a id="a-JW"></a>彼不受此行，<a id="a-JX"></a>不念此相、<a id="a-JY"></a>标，<a id="a-JZ"></a>唯行无量识处相应念想退转具。<a id="a-Ja"></a>彼比丘应当知：<a id="a-Jb"></a>‘我生此法，<a id="a-Jc"></a>不住、<a id="a-Jd"></a>不进，<a id="a-Je"></a>亦复不厌，<a id="a-Jf"></a>我生此法而令我退，<a id="a-Jg"></a>然我此定不得久住。<a id="a-Jh"></a>’彼比丘应如是知。</p>
  <p id="aJi">“复次，<a id="a-Jj"></a>比丘所行、<a id="a-Jk"></a>所相、<a id="a-Jl"></a>所标，<a id="a-Jm"></a>度一切无量识处，<a id="a-Jn"></a>无所有，<a id="a-Jo"></a>无所有处成就游。<a id="a-Jp"></a>彼受此行，<a id="a-Jq"></a>念此相、<a id="a-Jr"></a>标，<a id="a-Js"></a>立念如法，<a id="a-Jt"></a>令住一意。<a id="a-Ju"></a>彼比丘应当知：<a id="a-Jv"></a>‘我生此法，<a id="a-Jw"></a>不退、<a id="a-Jx"></a>不进，<a id="a-Jy"></a>亦复不厌，<a id="a-Jz"></a>我生此法，<a id="a-K0"></a>能令我住，<a id="a-K1"></a>而我此定必得久住。<a id="a-K2"></a>’彼比丘应如是知。</p>
  <p id="aK3">“复次，<a id="a-K4"></a>比丘所行、<a id="a-K5"></a>所相、<a id="a-K6"></a>所标，<a id="a-K7"></a>度一切无量识处，<a id="a-K8"></a>无所有，<a id="a-K9"></a>是无所有处成就游。<a id="a-KA"></a>彼不受此行，<a id="a-KB"></a>不念此相、<a id="a-KC"></a>标，<a id="a-KD"></a>唯行非有想非无想处相应念想升进具。<a id="a-KE"></a>彼比丘应当知：<a id="a-KF"></a>‘我生此法，<a id="a-KG"></a>不退、<a id="a-KH"></a>不住，<a id="a-KI"></a>亦复不厌，<a id="a-KJ"></a>我生此法令我升进，<a id="a-KK"></a>如是不久当得非有想非无想处。<a id="a-KL"></a>’彼比丘应如是知。</p>
  <p id="aKM">“复次，<a id="a-KN"></a>比丘所行、<a id="a-KO"></a>所相、<a id="a-KP"></a>所标，<a id="a-KQ"></a>度一切无量识处，<a id="a-KR"></a>无所有，<a id="a-KS"></a>是无所有处成就游。<a id="a-KT"></a>彼不受此行，<a id="a-KU"></a>不念此相、<a id="a-KV"></a>标，<a id="a-KW"></a>唯行厌相应念想无欲具。<a id="a-KX"></a>彼比丘应当知：<a id="a-KY"></a>‘我生此法，<a id="a-KZ"></a>不退、<a id="a-Ka"></a>不住，<a id="a-Kb"></a>亦不升进，<a id="a-Kc"></a>我生此法能令我厌，<a id="a-Kd"></a>如是不久当得漏尽。<a id="a-Ke"></a>’彼比丘应如是知。</p>
  <p id="aKf">“有想有知，<a id="a-Kg"></a>齐是得知，<a id="a-Kh"></a>乃至非有想非无想处行余第一有。<a id="a-Ki"></a>行禅比丘者，<a id="a-Kj"></a>从是起当为彼说。<a id="a-Kk"></a>”</p>
  <p id="aKl">佛说如是，<a id="a-Km"></a>彼诸比丘闻佛所说，<a id="a-Kn"></a>欢喜奉行。</p>
 </body>
</html>