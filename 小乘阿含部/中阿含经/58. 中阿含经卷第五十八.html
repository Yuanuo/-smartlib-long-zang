<!doctype html>
<html id="z3IBU9XXV" data-ver="1476">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五十八</h1>
  <h2 id="a2">晡利多品法乐比丘尼经第九</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>毘舍佉优婆夷往诣法乐比丘尼所，<a id="a-9"></a>稽首礼足，<a id="a-A"></a>却坐一面，<a id="a-B"></a>白法乐比丘尼曰：<a id="a-C"></a>“贤圣，<a id="a-D"></a>欲有所问，<a id="a-E"></a>听我问耶？<a id="a-F"></a>”</p>
  <p id="aG">法乐比丘尼答曰：<a id="a-H"></a>“毘舍佉，<a id="a-I"></a>欲问便问，<a id="a-J"></a>我闻已当思。<a id="a-K"></a>”</p>
  <p id="aL">毘舍佉优婆夷便问曰：<a id="a-M"></a>“贤圣，<a id="a-N"></a>自身，<a id="a-O"></a>说自身，<a id="a-P"></a>云何为自身耶？<a id="a-Q"></a>”</p>
  <p id="aR">法乐比丘尼答曰：<a id="a-S"></a>“世尊说五盛阴，<a id="a-T"></a>自身色盛阴，<a id="a-U"></a>觉、<a id="a-V"></a>想、<a id="a-W"></a>行、<a id="a-X"></a>识盛阴，<a id="a-Y"></a>是谓世尊说五盛阴。<a id="a-Z"></a>”</p>
  <p id="aa">毘舍佉优婆夷闻已，<a id="a-b"></a>叹曰：<a id="a-c"></a>“善哉！<a id="a-d"></a>善哉！<a id="a-e"></a>贤圣。<a id="a-f"></a>”毘舍佉优婆夷叹已，<a id="a-g"></a>欢喜奉行。</p>
  <p id="ah">复问曰：<a id="a-i"></a>“贤圣，<a id="a-j"></a>云何为自身见耶？<a id="a-k"></a>”</p>
  <p id="al">法乐比丘尼答曰：<a id="a-m"></a>“不多闻愚痴凡夫不见善知识，<a id="a-n"></a>不知圣法，<a id="a-o"></a>不御圣法。<a id="a-p"></a>彼见色是神，<a id="a-q"></a>见神有色，<a id="a-r"></a>见神中有色，<a id="a-s"></a>见色中有神也。<a id="a-t"></a>见觉、<a id="a-u"></a>想、<a id="a-v"></a>行、<a id="a-w"></a>识是神，<a id="a-x"></a>见神有识，<a id="a-y"></a>见神中有识，<a id="a-z"></a>见识中有神也，<a id="a-10"></a>是谓自身见也。<a id="a-11"></a>”</p>
  <p id="a12">毘舍佉优婆夷闻已，<a id="a-13"></a>叹曰：<a id="a-14"></a>“善哉！<a id="a-15"></a>善哉！<a id="a-16"></a>贤圣。<a id="a-17"></a>”毘舍佉优婆夷叹已，<a id="a-18"></a>欢喜奉行。</p>
  <p id="a19">复问曰：<a id="a-1A"></a>“贤圣，<a id="a-1B"></a>云何无身见耶？<a id="a-1C"></a>”</p>
  <p id="a1D">法乐比丘尼答曰：<a id="a-1E"></a>“多闻圣弟子见善知识，<a id="a-1F"></a>知圣法，<a id="a-1G"></a>善御圣法。<a id="a-1H"></a>彼不见色是神，<a id="a-1I"></a>不见神有色，<a id="a-1J"></a>不见神中有色，<a id="a-1K"></a>不见色中有神也。<a id="a-1L"></a>不见觉、<a id="a-1M"></a>想、<a id="a-1N"></a>行、<a id="a-1O"></a>识是神，<a id="a-1P"></a>不见神有识，<a id="a-1Q"></a>不见神中有识，<a id="a-1R"></a>不见识中有神也，<a id="a-1S"></a>是谓无身见也。<a id="a-1T"></a>”</p>
  <p id="a1U">毘舍佉优婆夷闻已，<a id="a-1V"></a>叹曰：<a id="a-1W"></a>“善哉！<a id="a-1X"></a>善哉！<a id="a-1Y"></a>贤圣。<a id="a-1Z"></a>”毘舍佉优婆夷叹已，<a id="a-1a"></a>欢喜奉行。</p>
  <p id="a1b">复问曰：<a id="a-1c"></a>“贤圣，<a id="a-1d"></a>云何灭自身耶？<a id="a-1e"></a>”</p>
  <p id="a1f">法乐比丘尼答曰：<a id="a-1g"></a>“色盛阴断无余，<a id="a-1h"></a>舍、<a id="a-1i"></a>吐、<a id="a-1j"></a>尽、<a id="a-1k"></a>不染、<a id="a-1l"></a>灭、<a id="a-1m"></a>息、<a id="a-1n"></a>没也。<a id="a-1o"></a>觉、<a id="a-1p"></a>想、<a id="a-1q"></a>行、<a id="a-1r"></a>识盛阴断无余，<a id="a-1s"></a>舍、<a id="a-1t"></a>吐、<a id="a-1u"></a>尽、<a id="a-1v"></a>不染、<a id="a-1w"></a>灭、<a id="a-1x"></a>息、<a id="a-1y"></a>没也，<a id="a-1z"></a>是谓自身灭。<a id="a-20"></a>”</p>
  <p id="a21">毘舍佉优婆夷闻已，<a id="a-22"></a>叹曰：<a id="a-23"></a>“善哉！<a id="a-24"></a>善哉！<a id="a-25"></a>贤圣。<a id="a-26"></a>”毘舍佉优婆夷叹已，<a id="a-27"></a>欢喜奉行。</p>
  <p id="a28">复问曰：<a id="a-29"></a>“贤圣，<a id="a-2A"></a>阴说阴盛，<a id="a-2B"></a>阴说盛阴；<a id="a-2C"></a>阴即是盛阴，<a id="a-2D"></a>盛阴即是阴耶？<a id="a-2E"></a>为阴异、<a id="a-2F"></a>盛阴异耶？<a id="a-2G"></a>”</p>
  <p id="a2H">法乐比丘尼答曰：<a id="a-2I"></a>“或阴即是盛阴，<a id="a-2J"></a>或阴非盛阴。<a id="a-2K"></a>云何阴即是盛阴？<a id="a-2L"></a>若色有漏有受，<a id="a-2M"></a>觉、<a id="a-2N"></a>想、<a id="a-2O"></a>行、<a id="a-2P"></a>识有漏有受，<a id="a-2Q"></a>是谓阴即是盛阴。<a id="a-2R"></a>云何阴非盛阴？<a id="a-2S"></a>色无漏无受，<a id="a-2T"></a>觉、<a id="a-2U"></a>想、<a id="a-2V"></a>行、<a id="a-2W"></a>识无漏无受，<a id="a-2X"></a>是谓阴非盛阴。<a id="a-2Y"></a>”</p>
  <p id="a2Z">毘舍佉优婆夷闻已，<a id="a-2a"></a>叹曰：<a id="a-2b"></a>“善哉！<a id="a-2c"></a>善哉！<a id="a-2d"></a>贤圣。<a id="a-2e"></a>”毘舍佉优婆夷叹已，<a id="a-2f"></a>欢喜奉行。</p>
  <p id="a2g">复问曰：<a id="a-2h"></a>“贤圣，<a id="a-2i"></a>云何八支圣道耶？<a id="a-2j"></a>”</p>
  <p id="a2k">法乐比丘尼答曰：<a id="a-2l"></a>“八支圣道者，<a id="a-2m"></a>正见乃至正定，<a id="a-2n"></a>是谓为八，<a id="a-2o"></a>是谓八支圣道。<a id="a-2p"></a>”</p>
  <p id="a2q">毘舍佉优婆夷闻已，<a id="a-2r"></a>叹曰：<a id="a-2s"></a>“善哉！<a id="a-2t"></a>善哉！<a id="a-2u"></a>贤圣。<a id="a-2v"></a>”毘舍佉优婆夷叹已，<a id="a-2w"></a>欢喜奉行。</p>
  <p id="a2x">复问曰：<a id="a-2y"></a>“贤圣，<a id="a-2z"></a>八支圣道有为耶？<a id="a-30"></a>”</p>
  <p id="a31">法乐比丘尼答曰：<a id="a-32"></a>“如是八支圣道有为也。<a id="a-33"></a>”、</p>
  <p id="a34">毘舍佉优婆夷闻已，<a id="a-35"></a>叹曰：<a id="a-36"></a>“善哉！<a id="a-37"></a>善哉！<a id="a-38"></a>贤圣。<a id="a-39"></a>”毘舍佉优婆夷叹已，<a id="a-3A"></a>欢喜奉行。</p>
  <p id="a3B">复问曰：<a id="a-3C"></a>“贤圣，<a id="a-3D"></a>有几聚耶？<a id="a-3E"></a>”</p>
  <p id="a3F">法乐比丘尼答曰：<a id="a-3G"></a>“有三聚，<a id="a-3H"></a>戒聚、<a id="a-3I"></a>定聚、<a id="a-3J"></a>慧聚。<a id="a-3K"></a>”</p>
  <p id="a3L">毘舍佉优婆夷闻已，<a id="a-3M"></a>叹曰：<a id="a-3N"></a>“善哉！<a id="a-3O"></a>善哉！<a id="a-3P"></a>贤圣。<a id="a-3Q"></a>”毘舍佉优婆夷叹已，<a id="a-3R"></a>欢喜奉行。</p>
  <p id="a3S">复问曰：<a id="a-3T"></a>“贤圣，<a id="a-3U"></a>八支圣道摄三聚，<a id="a-3V"></a>为三聚摄八支圣道耶？<a id="a-3W"></a>”</p>
  <p id="a3X">法乐比丘尼答曰：<a id="a-3Y"></a>“非八支圣道摄三聚，<a id="a-3Z"></a>三聚摄八支圣道。<a id="a-3a"></a>正语、<a id="a-3b"></a>正业、<a id="a-3c"></a>正命，<a id="a-3d"></a>此三道支圣戒聚所摄；<a id="a-3e"></a>正念、<a id="a-3f"></a>正定，<a id="a-3g"></a>此二道支圣定聚所摄；<a id="a-3h"></a>正见、<a id="a-3i"></a>正志、<a id="a-3j"></a>正方便，<a id="a-3k"></a>此三道支圣慧聚所摄。<a id="a-3l"></a>是谓非八支圣道摄三聚，<a id="a-3m"></a>三聚摄八支圣道。<a id="a-3n"></a>”</p>
  <p id="a3o">毘舍佉优婆夷闻已，<a id="a-3p"></a>叹曰：<a id="a-3q"></a>“善哉！<a id="a-3r"></a>善哉！<a id="a-3s"></a>贤圣。<a id="a-3t"></a>”毘舍佉优婆夷叹已，<a id="a-3u"></a>欢喜奉行。</p>
  <p id="a3v">复问曰：<a id="a-3w"></a>“贤圣，<a id="a-3x"></a>灭有对耶？<a id="a-3y"></a>”</p>
  <p id="a3z">法乐比丘尼答曰：<a id="a-40"></a>“灭无对也。<a id="a-41"></a>”</p>
  <p id="a42">毘舍佉优婆夷闻已，<a id="a-43"></a>叹曰：<a id="a-44"></a>“善哉！<a id="a-45"></a>善哉！<a id="a-46"></a>贤圣。<a id="a-47"></a>”毘舍佉优婆夷叹已，<a id="a-48"></a>欢喜奉行。</p>
  <p id="a49">复问曰：<a id="a-4A"></a>“贤圣，<a id="a-4B"></a>初禅有几支耶？<a id="a-4C"></a>”</p>
  <p id="a4D">法乐比丘尼答曰：<a id="a-4E"></a>“初禅有五支，<a id="a-4F"></a>觉、<a id="a-4G"></a>观、<a id="a-4H"></a>喜、<a id="a-4I"></a>乐、<a id="a-4J"></a>一心，<a id="a-4K"></a>是谓初禅有五支。<a id="a-4L"></a>”</p>
  <p id="a4M">毘舍佉优婆夷闻已，<a id="a-4N"></a>叹曰：<a id="a-4O"></a>“善哉！<a id="a-4P"></a>善哉！<a id="a-4Q"></a>贤圣。<a id="a-4R"></a>”毘舍佉优婆夷叹已，<a id="a-4S"></a>欢喜奉行。</p>
  <p id="a4T">复问曰：<a id="a-4U"></a>“贤圣，<a id="a-4V"></a>云何断？<a id="a-4W"></a>云何定相？<a id="a-4X"></a>云何定力？<a id="a-4Y"></a>云何定功？<a id="a-4Z"></a>云何修定耶？<a id="a-4a"></a>”</p>
  <p id="a4b">法乐比丘尼答曰：<a id="a-4c"></a>“若善心得一者，<a id="a-4d"></a>是谓定也。<a id="a-4e"></a>四念处，<a id="a-4f"></a>是谓定相也。<a id="a-4g"></a>四正断，<a id="a-4h"></a>是谓定力也。<a id="a-4i"></a>四如意足，<a id="a-4j"></a>是谓定功也。<a id="a-4k"></a>若习此诸善法，<a id="a-4l"></a>数数专修精勤者，<a id="a-4m"></a>是谓修定也。<a id="a-4n"></a>”</p>
  <p id="a4o">毘舍佉优婆夷闻已，<a id="a-4p"></a>叹曰：<a id="a-4q"></a>“善哉！<a id="a-4r"></a>善哉！<a id="a-4s"></a>贤圣。<a id="a-4t"></a>”毘舍佉优婆夷叹已，<a id="a-4u"></a>歡喜奉行！</p>
  <p id="a4v">复问曰：<a id="a-4w"></a>“贤圣，<a id="a-4x"></a>有几法生身死已，<a id="a-4y"></a>身弃冢间，<a id="a-4z"></a>如木无情？<a id="a-50"></a>”</p>
  <p id="a51">法乐比丘尼答曰：<a id="a-52"></a>“有三法生身死已，<a id="a-53"></a>身弃冢间，<a id="a-54"></a>如木无情。<a id="a-55"></a>云何为三？<a id="a-56"></a>一者、<a id="a-57"></a>寿，<a id="a-58"></a>二者、<a id="a-59"></a>暖，<a id="a-5A"></a>三者、<a id="a-5B"></a>识。<a id="a-5C"></a>是谓三法生身死已，<a id="a-5D"></a>身弃冢间，<a id="a-5E"></a>如木无情。<a id="a-5F"></a>”</p>
  <p id="a5G">毘舍佉优婆夷闻已，<a id="a-5H"></a>叹曰：<a id="a-5I"></a>“善哉！<a id="a-5J"></a>善哉！<a id="a-5K"></a>贤圣。<a id="a-5L"></a>”毘舍佉优婆夷叹已，<a id="a-5M"></a>欢喜奉行。</p>
  <p id="a5N">复问曰：<a id="a-5O"></a>“贤圣，<a id="a-5P"></a>若死及入灭尽定者，<a id="a-5Q"></a>有何差别？<a id="a-5R"></a>”</p>
  <p id="a5S">法乐比丘尼答曰：<a id="a-5T"></a>“死者寿命灭讫，<a id="a-5U"></a>温暖已去，<a id="a-5V"></a>诸根败坏。<a id="a-5W"></a>比丘入灭尽定者寿不灭讫，<a id="a-5X"></a>暖亦不去，<a id="a-5Y"></a>诸根不败坏。<a id="a-5Z"></a>若死及入灭尽定者，<a id="a-5a"></a>是谓差别。<a id="a-5b"></a>”</p>
  <p id="a5c">毘舍佉优婆夷闻已，<a id="a-5d"></a>叹曰：<a id="a-5e"></a>“善哉！<a id="a-5f"></a>善哉！<a id="a-5g"></a>贤圣。<a id="a-5h"></a>”毘舍佉优婆夷叹已，<a id="a-5i"></a>欢喜奉行。</p>
  <p id="a5j">复问曰：<a id="a-5k"></a>“贤圣，<a id="a-5l"></a>若入灭尽定及入无想定者，<a id="a-5m"></a>有何差别？<a id="a-5n"></a>”</p>
  <p id="a5o">法乐比丘尼答曰：<a id="a-5p"></a>“比丘入灭尽定者，<a id="a-5q"></a>想及知灭；<a id="a-5r"></a>入无想定者，<a id="a-5s"></a>想、<a id="a-5t"></a>知不灭。<a id="a-5u"></a>若入灭尽定及入无想定者，<a id="a-5v"></a>是谓差别。<a id="a-5w"></a>”</p>
  <p id="a5x">毘舍佉优婆夷闻已，<a id="a-5y"></a>叹曰：<a id="a-5z"></a>“善哉！<a id="a-60"></a>善哉！<a id="a-61"></a>贤圣。<a id="a-62"></a>”毘舍佉优婆夷叹已，<a id="a-63"></a>欢喜奉行。</p>
  <p id="a64">复问曰：<a id="a-65"></a>“贤圣，<a id="a-66"></a>若从灭尽定起及从无想定起者，<a id="a-67"></a>有何差别？<a id="a-68"></a>”</p>
  <p id="a69">法乐比丘尼答曰：<a id="a-6A"></a>“比丘从灭尽定起时，<a id="a-6B"></a>不作是念：<a id="a-6C"></a>‘我从灭尽定起。<a id="a-6D"></a>’比丘从无想定起时，<a id="a-6E"></a>作如是念：<a id="a-6F"></a>‘我为有想？<a id="a-6G"></a>我为无想？<a id="a-6H"></a>’若从灭尽定起及从无想定起者，<a id="a-6I"></a>是谓差别。<a id="a-6J"></a>”</p>
  <p id="a6K">毘舍佉优婆夷闻已，<a id="a-6L"></a>叹曰：<a id="a-6M"></a>“善哉！<a id="a-6N"></a>善哉！<a id="a-6O"></a>贤圣。<a id="a-6P"></a>”毘舍佉优婆夷叹已，<a id="a-6Q"></a>欢喜奉行。</p>
  <p id="a6R">复问曰：<a id="a-6S"></a>“贤圣，<a id="a-6T"></a>比丘入灭尽定时，<a id="a-6U"></a>作如是念：<a id="a-6V"></a>‘我入灭尽定耶？<a id="a-6W"></a>’”</p>
  <p id="a6X">法乐比丘尼答曰：<a id="a-6Y"></a>“比丘入灭尽定时，<a id="a-6Z"></a>不作是念：<a id="a-6a"></a>‘我入灭尽定。<a id="a-6b"></a>’然本如是修习心，<a id="a-6c"></a>以是故如是趣向。<a id="a-6d"></a>”</p>
  <p id="a6e">毘舍佉优婆夷闻已，<a id="a-6f"></a>叹曰：<a id="a-6g"></a>“善哉！<a id="a-6h"></a>善哉！<a id="a-6i"></a>贤圣。<a id="a-6j"></a>”毘舍佉优婆夷叹已，<a id="a-6k"></a>欢喜奉行。</p>
  <p id="a6l">复问曰：<a id="a-6m"></a>“贤圣，<a id="a-6n"></a>比丘从灭尽定起，<a id="a-6o"></a>作如是念：<a id="a-6p"></a>‘我从灭尽定起耶？<a id="a-6q"></a>’”</p>
  <p id="a6r">法乐比丘尼答曰：<a id="a-6s"></a>“比丘从灭尽定起时，<a id="a-6t"></a>不作是念：<a id="a-6u"></a>‘我从灭尽定起。<a id="a-6v"></a>’然因此身及六处缘命根，<a id="a-6w"></a>是故从定起。<a id="a-6x"></a>”</p>
  <p id="a6y">毘舍佉优婆夷闻已，<a id="a-6z"></a>叹曰：<a id="a-70"></a>“善哉！<a id="a-71"></a>善哉！<a id="a-72"></a>贤圣。<a id="a-73"></a>”毘舍佉优婆夷叹已，<a id="a-74"></a>欢喜奉行。</p>
  <p id="a75">复问曰：<a id="a-76"></a>“贤圣，<a id="a-77"></a>比丘从灭尽定起已，<a id="a-78"></a>心何所乐、<a id="a-79"></a>何所趣、<a id="a-7A"></a>何所顺耶？<a id="a-7B"></a>”</p>
  <p id="a7C">法乐比丘尼答曰：<a id="a-7D"></a>“比丘从灭尽定起已，<a id="a-7E"></a>心乐离、<a id="a-7F"></a>趣离、<a id="a-7G"></a>顺离。<a id="a-7H"></a>”</p>
  <p id="a7I">毘舍佉优婆夷闻已，<a id="a-7J"></a>叹曰：<a id="a-7K"></a>“善哉！<a id="a-7L"></a>善哉！<a id="a-7M"></a>贤圣。<a id="a-7N"></a>”毘舍佉优婆夷叹已，<a id="a-7O"></a>欢喜奉行。</p>
  <p id="a7P">复问曰：<a id="a-7Q"></a>“贤圣，<a id="a-7R"></a>有几觉耶？<a id="a-7S"></a>”</p>
  <p id="a7T">法乐比丘尼答曰：<a id="a-7U"></a>“有三觉，<a id="a-7V"></a>乐觉、<a id="a-7W"></a>苦觉、<a id="a-7X"></a>不苦不乐觉。<a id="a-7Y"></a>此何缘有耶？<a id="a-7Z"></a>缘更乐有。<a id="a-7a"></a>”</p>
  <p id="a7b">毘舍佉优婆夷闻已，<a id="a-7c"></a>叹曰：<a id="a-7d"></a>“善哉！<a id="a-7e"></a>善哉！<a id="a-7f"></a>贤圣。<a id="a-7g"></a>”毘舍佉优婆夷叹已，<a id="a-7h"></a>欢喜奉行。</p>
  <p id="a7i">复问曰：<a id="a-7j"></a>“贤圣，<a id="a-7k"></a>云何乐觉，<a id="a-7l"></a>云何苦觉，<a id="a-7m"></a>云何不苦不乐觉耶？<a id="a-7n"></a>”</p>
  <p id="a7o">法乐比丘尼答曰：<a id="a-7p"></a>“若乐更乐所触生，<a id="a-7q"></a>身心乐善觉，<a id="a-7r"></a>是觉谓乐觉也。<a id="a-7s"></a>若苦更乐所触生，<a id="a-7t"></a>身心苦不善觉，<a id="a-7u"></a>是觉谓苦觉也。<a id="a-7v"></a>若不苦不乐更乐所触生，<a id="a-7w"></a>身心不苦不乐，<a id="a-7x"></a>非善非不善觉，<a id="a-7y"></a>是觉谓不苦不乐觉。<a id="a-7z"></a>”</p>
  <p id="a80">毘舍佉优婆夷闻已，<a id="a-81"></a>叹曰：<a id="a-82"></a>“善哉！<a id="a-83"></a>善哉！<a id="a-84"></a>贤圣。<a id="a-85"></a>”毘舍佉优婆夷叹已，<a id="a-86"></a>欢喜奉行。</p>
  <p id="a87">复问曰：<a id="a-88"></a>“贤圣，<a id="a-89"></a>乐觉者，<a id="a-8A"></a>云何乐，<a id="a-8B"></a>云何苦，<a id="a-8C"></a>云何无常，<a id="a-8D"></a>云何灾患，<a id="a-8E"></a>云何使耶？<a id="a-8F"></a>苦觉者，<a id="a-8G"></a>云何乐，<a id="a-8H"></a>云何苦，<a id="a-8I"></a>云何无常，<a id="a-8J"></a>云何灾患，<a id="a-8K"></a>云何使耶？<a id="a-8L"></a>不苦不乐觉者，<a id="a-8M"></a>云何乐，<a id="a-8N"></a>云何苦，<a id="a-8O"></a>云何无常，<a id="a-8P"></a>云何灾患，<a id="a-8Q"></a>云何使耶？<a id="a-8R"></a>”</p>
  <p id="a8S">法乐比丘尼答曰：<a id="a-8T"></a>“乐觉者，<a id="a-8U"></a>生乐住乐，<a id="a-8V"></a>变易苦，<a id="a-8W"></a>无常者即是灾患，<a id="a-8X"></a>欲使也。<a id="a-8Y"></a>苦觉者，<a id="a-8Z"></a>生苦住苦，<a id="a-8a"></a>变易乐，<a id="a-8b"></a>无常者即是灾患，<a id="a-8c"></a>恚使也。<a id="a-8d"></a>不苦不乐觉者，<a id="a-8e"></a>不知苦、<a id="a-8f"></a>不知乐，<a id="a-8g"></a>无常者即是变易，<a id="a-8h"></a>无明使也。<a id="a-8i"></a>”</p>
  <p id="a8j">毘舍佉优婆夷闻已，<a id="a-8k"></a>叹曰：<a id="a-8l"></a>“善哉！<a id="a-8m"></a>善哉！<a id="a-8n"></a>贤圣。<a id="a-8o"></a>”毘舍佉优婆夷叹已，<a id="a-8p"></a>欢喜奉行。</p>
  <p id="a8q">复问曰：<a id="a-8r"></a>“贤圣，<a id="a-8s"></a>一切乐觉欲使耶？<a id="a-8t"></a>一切苦觉恚使耶？<a id="a-8u"></a>一切不苦不乐觉无明使耶？<a id="a-8v"></a>”</p>
  <p id="a8w">法乐比丘尼答曰：<a id="a-8x"></a>“非一切乐觉欲使也，<a id="a-8y"></a>非一切苦觉恚使也，<a id="a-8z"></a>非一切不苦不乐觉无明使也。<a id="a-90"></a>云何乐觉非欲使耶？<a id="a-91"></a>若比丘离欲、<a id="a-92"></a>离恶不善之法，<a id="a-93"></a>有觉、<a id="a-94"></a>有观，<a id="a-95"></a>离生喜、<a id="a-96"></a>乐，<a id="a-97"></a>得初禅成就游，<a id="a-98"></a>是谓乐觉非欲使也。<a id="a-99"></a>所以者何？<a id="a-9A"></a>此断欲故。<a id="a-9B"></a>云何苦觉非恚使耶？<a id="a-9C"></a>若求上解脱乐，<a id="a-9D"></a>求愿悒悒生忧苦，<a id="a-9E"></a>是谓苦觉非恚使也。<a id="a-9F"></a>所以者何？<a id="a-9G"></a>此断恚故。<a id="a-9H"></a>云何不苦不乐觉非无明使耶？<a id="a-9I"></a>乐灭、<a id="a-9J"></a>苦灭，<a id="a-9K"></a>喜、<a id="a-9L"></a>忧本已灭，<a id="a-9M"></a>不苦不乐、<a id="a-9N"></a>舍、<a id="a-9O"></a>念、<a id="a-9P"></a>清净，<a id="a-9Q"></a>得第四禅成就游，<a id="a-9R"></a>是谓不苦不乐觉非无明使也。<a id="a-9S"></a>所以者何？<a id="a-9T"></a>此断无明故。<a id="a-9U"></a>”</p>
  <p id="a9V">毘舍佉优婆夷闻已，<a id="a-9W"></a>叹曰：<a id="a-9X"></a>“善哉！<a id="a-9Y"></a>善哉！<a id="a-9Z"></a>贤圣。<a id="a-9a"></a>”毘舍佉优婆夷叹已，<a id="a-9b"></a>欢喜奉行。</p>
  <p id="a9c">复问曰：<a id="a-9d"></a>“贤圣，<a id="a-9e"></a>乐觉者有何对耶？<a id="a-9f"></a>”</p>
  <p id="a9g">法乐比丘尼答曰：<a id="a-9h"></a>“乐觉者以苦觉为对。<a id="a-9i"></a>”</p>
  <p id="a9j">毘舍佉优婆夷闻已，<a id="a-9k"></a>叹曰：<a id="a-9l"></a>“善哉！<a id="a-9m"></a>善哉！<a id="a-9n"></a>贤圣。<a id="a-9o"></a>”毘舍佉优婆夷叹已，<a id="a-9p"></a>欢喜奉行。</p>
  <p id="a9q">复问曰：<a id="a-9r"></a>“贤圣，<a id="a-9s"></a>苦觉者有何对耶？<a id="a-9t"></a>”</p>
  <p id="a9u">法乐比丘尼答曰：<a id="a-9v"></a>“苦觉者以乐觉为对。<a id="a-9w"></a>”</p>
  <p id="a9x">毘舍佉优婆夷闻已，<a id="a-9y"></a>叹曰：<a id="a-9z"></a>“善哉！<a id="a-A0"></a>善哉！<a id="a-A1"></a>贤圣。<a id="a-A2"></a>”毘舍佉优婆夷叹已，<a id="a-A3"></a>欢喜奉行。</p>
  <p id="aA4">复问曰：<a id="a-A5"></a>“贤圣，<a id="a-A6"></a>乐觉苦觉者有何对耶？<a id="a-A7"></a>”</p>
  <p id="aA8">法乐比丘尼答曰：<a id="a-A9"></a>“乐觉苦觉者以不苦不乐为对。<a id="a-AA"></a>”</p>
  <p id="aAB">毘舍佉优婆夷闻已，<a id="a-AC"></a>叹曰：<a id="a-AD"></a>“善哉！<a id="a-AE"></a>善哉！<a id="a-AF"></a>贤圣。<a id="a-AG"></a>”毘舍佉优婆夷叹已，<a id="a-AH"></a>欢喜奉行。</p>
  <p id="aAI">复问曰：<a id="a-AJ"></a>“贤圣，<a id="a-AK"></a>不苦不乐觉者有何对耶？<a id="a-AL"></a>”</p>
  <p id="aAM">法乐比丘尼答曰：<a id="a-AN"></a>“不苦不乐觉者以无明为对。<a id="a-AO"></a>”</p>
  <p id="aAP">毘舍佉优婆夷闻已，<a id="a-AQ"></a>叹曰：<a id="a-AR"></a>“善哉！<a id="a-AS"></a>善哉！<a id="a-AT"></a>贤圣。<a id="a-AU"></a>”毘舍佉优婆夷叹已，<a id="a-AV"></a>欢喜奉行。</p>
  <p id="aAW">复问曰：<a id="a-AX"></a>“贤圣，<a id="a-AY"></a>无明者有何对耶？<a id="a-AZ"></a>”</p>
  <p id="aAa">法乐比丘尼答曰：<a id="a-Ab"></a>“无明者以明为对。<a id="a-Ac"></a>”</p>
  <p id="aAd">毘舍佉优婆夷闻已，<a id="a-Ae"></a>叹曰：<a id="a-Af"></a>“善哉！<a id="a-Ag"></a>善哉！<a id="a-Ah"></a>贤圣。<a id="a-Ai"></a>”毘舍佉优婆夷叹已，<a id="a-Aj"></a>欢喜奉行。</p>
  <p id="aAk">复问曰：<a id="a-Al"></a>“贤圣，<a id="a-Am"></a>明者有何对耶？<a id="a-An"></a>”</p>
  <p id="aAo">法乐比丘尼答曰：<a id="a-Ap"></a>“明者以涅槃为对。<a id="a-Aq"></a>”</p>
  <p id="aAr">毘舍佉优婆夷闻已，<a id="a-As"></a>叹曰：<a id="a-At"></a>“善哉！<a id="a-Au"></a>善哉！<a id="a-Av"></a>贤圣。<a id="a-Aw"></a>”毘舍佉优婆夷叹已，<a id="a-Ax"></a>欢喜奉行。</p>
  <p id="aAy">复问曰：<a id="a-Az"></a>“圣贤，<a id="a-B0"></a>涅槃者有何对耶？<a id="a-B1"></a>”</p>
  <p id="aB2">法乐比丘尼告曰：<a id="a-B3"></a>“君欲问无穷事，<a id="a-B4"></a>然君问事不能得穷我边也。<a id="a-B5"></a>涅槃者，<a id="a-B6"></a>无对也。<a id="a-B7"></a>涅槃者，<a id="a-B8"></a>以无羂、<a id="a-B9"></a>过羂，<a id="a-BA"></a>羂灭讫，<a id="a-BB"></a>以此义故，<a id="a-BC"></a>从世尊行梵行。<a id="a-BD"></a>”</p>
  <p id="aBE">于是，<a id="a-BF"></a>毘舍佉优婆夷闻法乐比丘尼所说，<a id="a-BG"></a>善受善持，<a id="a-BH"></a>善诵习已，<a id="a-BI"></a>即从座起，<a id="a-BJ"></a>稽首礼法乐比丘尼足，<a id="a-BK"></a>绕三匝而去。</p>
  <p id="aBL">于是，<a id="a-BM"></a>法乐比丘尼见毘舍佉优婆夷去后不久，<a id="a-BN"></a>往诣佛所，<a id="a-BO"></a>稽首佛足，<a id="a-BP"></a>却坐一面，<a id="a-BQ"></a>与毘舍佉优婆夷所共论者，<a id="a-BR"></a>尽向佛说，<a id="a-BS"></a>叉手向佛，<a id="a-BT"></a>白曰：<a id="a-BU"></a>“世尊，<a id="a-BV"></a>我如是说、<a id="a-BW"></a>如是答，<a id="a-BX"></a>非为诬谤世尊耶？<a id="a-BY"></a>说真实、<a id="a-BZ"></a>说如法、<a id="a-Ba"></a>说法次法耶？<a id="a-Bb"></a>于如法中，<a id="a-Bc"></a>非有相违、<a id="a-Bd"></a>有诤、<a id="a-Be"></a>有咎耶？<a id="a-Bf"></a>”</p>
  <p id="aBg">世尊答曰：<a id="a-Bh"></a>“比丘尼，<a id="a-Bi"></a>汝如是说、<a id="a-Bj"></a>如是答，<a id="a-Bk"></a>不诬谤我。<a id="a-Bl"></a>汝说真实，<a id="a-Bm"></a>说如法、<a id="a-Bn"></a>说法次法，<a id="a-Bo"></a>于如法中而不相违，<a id="a-Bp"></a>无诤咎也。<a id="a-Bq"></a>比丘尼，<a id="a-Br"></a>若毘舍佉优婆夷以此句、<a id="a-Bs"></a>以此文来问我者，<a id="a-Bt"></a>我为毘舍佉优婆夷亦以此义、<a id="a-Bu"></a>以此句、<a id="a-Bv"></a>以此文而答彼也。<a id="a-Bw"></a>比丘尼，<a id="a-Bx"></a>此义如汝所说，<a id="a-By"></a>汝当如是持。<a id="a-Bz"></a>所以者何？<a id="a-C0"></a>此说即是义故。<a id="a-C1"></a>”</p>
  <p id="aC2">佛说如是，<a id="a-C3"></a>法乐比丘尼及诸比丘闻佛所说，<a id="a-C4"></a>欢喜奉行。</p>
  <p data-pb></p>
  <h2 id="aC5">晡利多品大拘絺罗经第十</h2>
  <p id="aC6">我闻如是：<a id="a-C7"></a>一时，<a id="a-C8"></a>佛游王舍城，<a id="a-C9"></a>在竹林迦兰哆园。</p>
  <p id="aCA">尔时，<a id="a-CB"></a>尊者舍梨子则于晡时从宴坐起，<a id="a-CC"></a>往诣尊者大拘絺罗所，<a id="a-CD"></a>共相问讯，<a id="a-CE"></a>却坐一面。</p>
  <p id="aCF">尊者舍梨子语曰：<a id="a-CG"></a>“贤者拘絺罗，<a id="a-CH"></a>欲有所问，<a id="a-CI"></a>听我问耶？<a id="a-CJ"></a>”</p>
  <p id="aCK">尊者大拘絺罗白曰：<a id="a-CL"></a>“尊者舍梨子，<a id="a-CM"></a>欲问便问，<a id="a-CN"></a>我闻已当思。<a id="a-CO"></a>”</p>
  <p id="aCP">尊者舍梨子问曰：<a id="a-CQ"></a>“贤者拘絺罗，<a id="a-CR"></a>不善者说不善，<a id="a-CS"></a>不善根者说不善根。<a id="a-CT"></a>何者不善？<a id="a-CU"></a>何者不善根耶？<a id="a-CV"></a>”</p>
  <p id="aCW">尊者大拘絺罗答曰：<a id="a-CX"></a>“身恶行，<a id="a-CY"></a>口、<a id="a-CZ"></a>意恶行，<a id="a-Ca"></a>是不善也。<a id="a-Cb"></a>贪、<a id="a-Cc"></a>恚、<a id="a-Cd"></a>痴，<a id="a-Ce"></a>是不善根也。<a id="a-Cf"></a>是谓不善，<a id="a-Cg"></a>是谓不善根。<a id="a-Ch"></a>”</p>
  <p id="aCi">尊者舍梨子闻已，<a id="a-Cj"></a>叹曰：<a id="a-Ck"></a>“善哉！<a id="a-Cl"></a>善哉！<a id="a-Cm"></a>贤者拘絺罗。<a id="a-Cn"></a>”尊者舍梨子叹已，<a id="a-Co"></a>欢喜奉行。</p>
  <p id="aCp">复问曰：<a id="a-Cq"></a>“贤者拘絺罗，<a id="a-Cr"></a>善者说善，<a id="a-Cs"></a>善根者说善根。<a id="a-Ct"></a>何者为善？<a id="a-Cu"></a>何者善根耶？<a id="a-Cv"></a>”</p>
  <p id="aCw">尊者大拘絺罗答曰：<a id="a-Cx"></a>“身妙行，<a id="a-Cy"></a>口、<a id="a-Cz"></a>意妙行，<a id="a-D0"></a>是善也。<a id="a-D1"></a>不贪、<a id="a-D2"></a>不恚、<a id="a-D3"></a>不痴，<a id="a-D4"></a>是善根也。<a id="a-D5"></a>是谓为善，<a id="a-D6"></a>是谓善根。<a id="a-D7"></a>”</p>
  <p id="aD8">尊者舍梨子闻已，<a id="a-D9"></a>叹曰：<a id="a-DA"></a>“善哉！<a id="a-DB"></a>善哉！<a id="a-DC"></a>贤者拘絺罗。<a id="a-DD"></a>”尊者舍梨子叹已，<a id="a-DE"></a>欢喜奉行。</p>
  <p id="aDF">复问曰：<a id="a-DG"></a>“贤者拘絺罗，<a id="a-DH"></a>智慧者说智慧，<a id="a-DI"></a>何者智慧？<a id="a-DJ"></a>”</p>
  <p id="aDK">尊者大拘絺罗答曰：<a id="a-DL"></a>“知如是故说智慧，<a id="a-DM"></a>知何等耶？<a id="a-DN"></a>知此苦如真，<a id="a-DO"></a>知此苦集、<a id="a-DP"></a>知此苦灭、<a id="a-DQ"></a>知此苦灭道如真，<a id="a-DR"></a>知如是故说智慧。<a id="a-DS"></a>”</p>
  <p id="aDT">尊者舍梨子闻已，<a id="a-DU"></a>叹曰：<a id="a-DV"></a>“善哉！<a id="a-DW"></a>善哉！<a id="a-DX"></a>贤者拘絺罗。<a id="a-DY"></a>”尊者舍梨子叹已，<a id="a-DZ"></a>欢喜奉行。</p>
  <p id="aDa">复问曰：<a id="a-Db"></a>“贤者拘絺罗，<a id="a-Dc"></a>识者说识。<a id="a-Dd"></a>何者识耶？<a id="a-De"></a>”</p>
  <p id="aDf">尊者大拘絺罗答曰：<a id="a-Dg"></a>“识识是故说识。<a id="a-Dh"></a>识何等耶？<a id="a-Di"></a>识色，<a id="a-Dj"></a>识声、<a id="a-Dk"></a>香、<a id="a-Dl"></a>味、<a id="a-Dm"></a>触、<a id="a-Dn"></a>法，<a id="a-Do"></a>识识是故说识。<a id="a-Dp"></a>”</p>
  <p id="aDq">尊者舍梨子闻已，<a id="a-Dr"></a>叹曰：<a id="a-Ds"></a>“善哉！<a id="a-Dt"></a>善哉！<a id="a-Du"></a>贤者拘絺罗。<a id="a-Dv"></a>”尊者舍梨子叹已，<a id="a-Dw"></a>欢喜奉行。</p>
  <p id="aDx">复问曰：<a id="a-Dy"></a>“贤者拘絺罗，<a id="a-Dz"></a>智慧及识，<a id="a-E0"></a>此二法为合为别，<a id="a-E1"></a>此二法可得别施设耶？<a id="a-E2"></a>”</p>
  <p id="aE3">尊者大拘絺罗答曰：<a id="a-E4"></a>“此二法合不别，<a id="a-E5"></a>此二法不可别施设。<a id="a-E6"></a>所以者何？<a id="a-E7"></a>智慧所知，<a id="a-E8"></a>即是识所识，<a id="a-E9"></a>是故此二法合不别，<a id="a-EA"></a>此二法不可别施设。<a id="a-EB"></a>”</p>
  <p id="aEC">尊者舍梨子闻已，<a id="a-ED"></a>叹曰：<a id="a-EE"></a>“善哉！<a id="a-EF"></a>善哉！<a id="a-EG"></a>贤者拘絺罗。<a id="a-EH"></a>”尊者舍梨子叹已，<a id="a-EI"></a>欢喜奉行。</p>
  <p id="aEJ">复问曰：<a id="a-EK"></a>“贤者拘絺罗，<a id="a-EL"></a>知者汝以何等知？<a id="a-EM"></a>”</p>
  <p id="aEN">尊者大拘絺罗答曰：<a id="a-EO"></a>“知者我以智慧知。<a id="a-EP"></a>”</p>
  <p id="aEQ">尊者舍梨子闻已，<a id="a-ER"></a>叹曰：<a id="a-ES"></a>“善哉！<a id="a-ET"></a>善哉！<a id="a-EU"></a>贤者拘絺罗。<a id="a-EV"></a>”尊者舍梨子叹已，<a id="a-EW"></a>欢喜奉行。</p>
  <p id="aEX">复问曰：<a id="a-EY"></a>“贤者拘絺罗，<a id="a-EZ"></a>智慧有何义？<a id="a-Ea"></a>有何胜？<a id="a-Eb"></a>有何功德？<a id="a-Ec"></a>”</p>
  <p id="aEd">尊者大拘絺罗答曰：<a id="a-Ee"></a>“智慧者有厌义、<a id="a-Ef"></a>无欲义、<a id="a-Eg"></a>见如真义。<a id="a-Eh"></a>”</p>
  <p id="aEi">尊者舍梨子闻已，<a id="a-Ej"></a>叹曰：<a id="a-Ek"></a>“善哉！<a id="a-El"></a>善哉！<a id="a-Em"></a>贤者拘絺罗。<a id="a-En"></a>”尊者舍梨子叹已，<a id="a-Eo"></a>欢喜奉行。</p>
  <p id="aEp">复问曰：<a id="a-Eq"></a>“贤者拘絺罗，<a id="a-Er"></a>云何正见？<a id="a-Es"></a>”</p>
  <p id="aEt">尊者大拘絺罗答曰：<a id="a-Eu"></a>“知苦如真，<a id="a-Ev"></a>知习、<a id="a-Ew"></a>灭、<a id="a-Ex"></a>道如真者，<a id="a-Ey"></a>是谓正见。<a id="a-Ez"></a>”</p>
  <p id="aF0">尊者舍梨子闻已，<a id="a-F1"></a>叹曰：<a id="a-F2"></a>“善哉！<a id="a-F3"></a>善哉！<a id="a-F4"></a>贤者拘絺罗。<a id="a-F5"></a>”尊者舍梨子叹已，<a id="a-F6"></a>欢喜奉行。</p>
  <p id="aF7">复问曰：<a id="a-F8"></a>“贤者拘絺罗，<a id="a-F9"></a>几因几缘生正见耶？<a id="a-FA"></a>”</p>
  <p id="aFB">尊者大拘絺罗答曰：<a id="a-FC"></a>“二因二缘而生正见。<a id="a-FD"></a>云何为二？<a id="a-FE"></a>一者、<a id="a-FF"></a>从他闻，<a id="a-FG"></a>三者、<a id="a-FH"></a>内自思惟。<a id="a-FI"></a>是谓二因二缘而生正见。<a id="a-FJ"></a>”</p>
  <p id="aFK">尊者舍梨子闻已，<a id="a-FL"></a>叹曰：<a id="a-FM"></a>“善哉！<a id="a-FN"></a>善哉！<a id="a-FO"></a>贤者拘絺罗。<a id="a-FP"></a>”尊者舍梨子叹已，<a id="a-FQ"></a>欢喜奉行。</p>
  <p id="aFR">复问曰：<a id="a-FS"></a>“贤者拘絺罗，<a id="a-FT"></a>有几支摄正见，<a id="a-FU"></a>得心解脱果、<a id="a-FV"></a>慧解脱果，<a id="a-FW"></a>得心解脱功德、<a id="a-FX"></a>慧解脱功德耶？<a id="a-FY"></a>”</p>
  <p id="aFZ">尊者大拘絺罗答曰：<a id="a-Fa"></a>“有五支摄正见，<a id="a-Fb"></a>得心解脱果、<a id="a-Fc"></a>慧解脱果，<a id="a-Fd"></a>得心解脱功德、<a id="a-Fe"></a>慧解脱功德。<a id="a-Ff"></a>云何为五？<a id="a-Fg"></a>一者、<a id="a-Fh"></a>真谛所摄，<a id="a-Fi"></a>二者、<a id="a-Fj"></a>戒所摄，<a id="a-Fk"></a>三者、<a id="a-Fl"></a>博闻所摄，<a id="a-Fm"></a>四者、<a id="a-Fn"></a>止所摄，<a id="a-Fo"></a>五者、<a id="a-Fp"></a>观所摄。<a id="a-Fq"></a>是谓有五支摄正见，<a id="a-Fr"></a>得心解脱果、<a id="a-Fs"></a>慧解脱果，<a id="a-Ft"></a>得心解脱功德、<a id="a-Fu"></a>慧解脱功德。<a id="a-Fv"></a>”</p>
  <p id="aFw">尊者舍梨子闻已，<a id="a-Fx"></a>叹曰：<a id="a-Fy"></a>“善哉！<a id="a-Fz"></a>善哉！<a id="a-G0"></a>贤者拘絺罗。<a id="a-G1"></a>”尊者舍梨子叹已，<a id="a-G2"></a>欢喜奉行。</p>
  <p id="aG3">复问曰：<a id="a-G4"></a>“贤者拘絺罗，<a id="a-G5"></a>云何生当来有？<a id="a-G6"></a>”</p>
  <p id="aG7">尊者大拘絺罗答曰：<a id="a-G8"></a>“愚痴凡夫无知、<a id="a-G9"></a>不多闻，<a id="a-GA"></a>无明所覆，<a id="a-GB"></a>爱结所系，<a id="a-GC"></a>不见善知识，<a id="a-GD"></a>不知圣法，<a id="a-GE"></a>不御圣法，<a id="a-GF"></a>是谓生当来有。<a id="a-GG"></a>”</p>
  <p id="aGH">尊者舍梨子闻已，<a id="a-GI"></a>叹曰：<a id="a-GJ"></a>“善哉！<a id="a-GK"></a>善哉！<a id="a-GL"></a>贤者拘絺罗。<a id="a-GM"></a>”尊者舍梨子叹已，<a id="a-GN"></a>欢喜奉行。</p>
  <p id="aGO">复问曰：<a id="a-GP"></a>“贤者拘絺罗，<a id="a-GQ"></a>云何不生当来有？<a id="a-GR"></a>”</p>
  <p id="aGS">尊者大拘絺罗答曰：<a id="a-GT"></a>“若无明已尽，<a id="a-GU"></a>明已生者，<a id="a-GV"></a>必尽苦也，<a id="a-GW"></a>是谓不生于当来有。<a id="a-GX"></a>”</p>
  <p id="aGY">尊者舍梨子闻已，<a id="a-GZ"></a>叹曰：<a id="a-Ga"></a>“善哉！<a id="a-Gb"></a>善哉！<a id="a-Gc"></a>贤者拘絺罗。<a id="a-Gd"></a>”尊者舍梨子叹已，<a id="a-Ge"></a>欢喜奉行。</p>
  <p id="aGf">复问曰：<a id="a-Gg"></a>“贤者拘絺罗，<a id="a-Gh"></a>有几觉耶？<a id="a-Gi"></a>”</p>
  <p id="aGj">尊者大拘絺罗答曰：<a id="a-Gk"></a>“有三觉，<a id="a-Gl"></a>乐觉、<a id="a-Gm"></a>苦觉、<a id="a-Gn"></a>不苦不乐觉。<a id="a-Go"></a>此缘何有耶？<a id="a-Gp"></a>缘更乐有。<a id="a-Gq"></a>”</p>
  <p id="aGr">尊者舍梨子闻已，<a id="a-Gs"></a>叹曰：<a id="a-Gt"></a>“善哉！<a id="a-Gu"></a>善哉！<a id="a-Gv"></a>贤者拘絺罗。<a id="a-Gw"></a>”尊者舍梨子叹已，<a id="a-Gx"></a>欢喜奉行。</p>
  <p id="aGy">复问曰：<a id="a-Gz"></a>“贤者拘絺罗，<a id="a-H0"></a>觉、<a id="a-H1"></a>想、<a id="a-H2"></a>思，<a id="a-H3"></a>此三法为合为别？<a id="a-H4"></a>此三法可别施设耶？<a id="a-H5"></a>”</p>
  <p id="aH6">尊者大拘絺罗答曰：<a id="a-H7"></a>“觉、<a id="a-H8"></a>想、<a id="a-H9"></a>思，<a id="a-HA"></a>此三法合不别，<a id="a-HB"></a>此三法不可别施设。<a id="a-HC"></a>所以者何？<a id="a-HD"></a>觉所觉者，<a id="a-HE"></a>即是想所想、<a id="a-HF"></a>思所思，<a id="a-HG"></a>是故此三法合不别，<a id="a-HH"></a>此三法不可别施设。<a id="a-HI"></a>”</p>
  <p id="aHJ">尊者舍梨子闻已，<a id="a-HK"></a>叹曰：<a id="a-HL"></a>“善哉！<a id="a-HM"></a>善哉！<a id="a-HN"></a>贤者拘絺罗。<a id="a-HO"></a>”尊者舍梨子叹已，<a id="a-HP"></a>欢喜奉行。</p>
  <p id="aHQ">复问曰：<a id="a-HR"></a>“贤者拘絺罗，<a id="a-HS"></a>灭者有何对？<a id="a-HT"></a>”</p>
  <p id="aHU">尊者大拘絺罗答曰：<a id="a-HV"></a>“灭者无有对。<a id="a-HW"></a>”</p>
  <p id="aHX">尊者舍梨子闻已，<a id="a-HY"></a>叹曰：<a id="a-HZ"></a>“善哉！<a id="a-Ha"></a>善哉！<a id="a-Hb"></a>贤者拘絺罗。<a id="a-Hc"></a>”尊者舍梨子叹已，<a id="a-Hd"></a>欢喜奉行。</p>
  <p id="aHe">复问曰：<a id="a-Hf"></a>“贤者拘絺罗，<a id="a-Hg"></a>有五根异行、<a id="a-Hh"></a>异境界，<a id="a-Hi"></a>各各受自境界。<a id="a-Hj"></a>眼根，<a id="a-Hk"></a>耳、<a id="a-Hl"></a>鼻、<a id="a-Hm"></a>舌、<a id="a-Hn"></a>身根，<a id="a-Ho"></a>此五根异行、<a id="a-Hp"></a>异境界，<a id="a-Hq"></a>各各受自境界，<a id="a-Hr"></a>谁为彼尽受境界？<a id="a-Hs"></a>谁为彼依耶？<a id="a-Ht"></a>”</p>
  <p id="aHu">尊者大拘絺罗答曰：<a id="a-Hv"></a>“五根异行、<a id="a-Hw"></a>异境界，<a id="a-Hx"></a>各各自受境界。<a id="a-Hy"></a>眼根，<a id="a-Hz"></a>耳、<a id="a-I0"></a>鼻、<a id="a-I1"></a>舌、<a id="a-I2"></a>身根，<a id="a-I3"></a>五根异行、<a id="a-I4"></a>异境界，<a id="a-I5"></a>各各受自境界，<a id="a-I6"></a>意为彼尽受境界，<a id="a-I7"></a>意为彼依。<a id="a-I8"></a>”</p>
  <p id="aI9">尊者舍梨子闻已，<a id="a-IA"></a>叹曰：<a id="a-IB"></a>“善哉！<a id="a-IC"></a>善哉！<a id="a-ID"></a>贤者拘絺罗。<a id="a-IE"></a>”尊者舍梨子叹已，<a id="a-IF"></a>欢喜奉行。</p>
  <p id="aIG">复问曰：<a id="a-IH"></a>“贤者拘絺罗，<a id="a-II"></a>意者依何住耶？<a id="a-IJ"></a>”</p>
  <p id="aIK">尊者大拘絺罗答曰：<a id="a-IL"></a>“意者依寿，<a id="a-IM"></a>依寿住。<a id="a-IN"></a>”</p>
  <p id="aIO">尊者舍梨子闻已，<a id="a-IP"></a>叹曰：<a id="a-IQ"></a>“善哉！<a id="a-IR"></a>善哉！<a id="a-IS"></a>贤者拘絺罗。<a id="a-IT"></a>”尊者舍梨子叹已，<a id="a-IU"></a>欢喜奉行。</p>
  <p id="aIV">复问曰：<a id="a-IW"></a>“贤者拘絺罗，<a id="a-IX"></a>寿者依何住耶？<a id="a-IY"></a>”</p>
  <p id="aIZ">尊者大拘絺罗答曰：<a id="a-Ia"></a>“寿者依暖，<a id="a-Ib"></a>依暖住。<a id="a-Ic"></a>”</p>
  <p id="aId">尊者舍梨子闻已，<a id="a-Ie"></a>叹曰：<a id="a-If"></a>“善哉！<a id="a-Ig"></a>善哉！<a id="a-Ih"></a>贤者拘絺罗。<a id="a-Ii"></a>”尊者舍梨子叹已，<a id="a-Ij"></a>欢喜奉行。</p>
  <p id="aIk">复问曰：<a id="a-Il"></a>“贤者拘絺罗，<a id="a-Im"></a>寿及暖，<a id="a-In"></a>此二法为合为别？<a id="a-Io"></a>此二法可得别施设耶？<a id="a-Ip"></a>”</p>
  <p id="aIq">尊者大拘絺罗答曰：<a id="a-Ir"></a>“寿及暖，<a id="a-Is"></a>此二法合不别，<a id="a-It"></a>此二法不可别施设。<a id="a-Iu"></a>所以者何？<a id="a-Iv"></a>因寿故有暖，<a id="a-Iw"></a>因暖故有寿。<a id="a-Ix"></a>若无寿者则无暖，<a id="a-Iy"></a>无暖者则无寿。<a id="a-Iz"></a>犹如因油因炷，<a id="a-J0"></a>故得燃灯，<a id="a-J1"></a>彼中因焰故有光，<a id="a-J2"></a>因光故有焰。<a id="a-J3"></a>若无焰者则无光，<a id="a-J4"></a>无光者则无焰。<a id="a-J5"></a>如是因寿故有暖，<a id="a-J6"></a>因暖故有寿。<a id="a-J7"></a>若无寿者则无暖，<a id="a-J8"></a>无暖者则无寿。<a id="a-J9"></a>是故此二法合不别，<a id="a-JA"></a>此二法不可别施设。<a id="a-JB"></a>”</p>
  <p id="aJC">尊者舍梨子闻已，<a id="a-JD"></a>叹曰：<a id="a-JE"></a>“善哉！<a id="a-JF"></a>善哉！<a id="a-JG"></a>贤者拘絺罗。<a id="a-JH"></a>”尊者舍梨子叹已，<a id="a-JI"></a>欢喜奉行。</p>
  <p id="aJJ">复问曰：<a id="a-JK"></a>“贤者拘絺罗，<a id="a-JL"></a>有几法生身死已，<a id="a-JM"></a>身弃冢间，<a id="a-JN"></a>如木无情？<a id="a-JO"></a>”</p>
  <p id="aJP">尊者大拘絺罗答曰：<a id="a-JQ"></a>“有三法生身死已，<a id="a-JR"></a>身弃冢间，<a id="a-JS"></a>如木无情。<a id="a-JT"></a>云何为三？<a id="a-JU"></a>一者、<a id="a-JV"></a>寿，<a id="a-JW"></a>二者、<a id="a-JX"></a>暖，<a id="a-JY"></a>三者、<a id="a-JZ"></a>识。<a id="a-Ja"></a>此三法生身死已，<a id="a-Jb"></a>身弃冢间，<a id="a-Jc"></a>如木无情。<a id="a-Jd"></a>”</p>
  <p id="aJe">尊者舍梨子闻已，<a id="a-Jf"></a>叹曰：<a id="a-Jg"></a>“善哉！<a id="a-Jh"></a>善哉！<a id="a-Ji"></a>贤者拘絺罗。<a id="a-Jj"></a>”尊者舍梨子叹已，<a id="a-Jk"></a>欢喜奉行。</p>
  <p id="aJl">复问曰：<a id="a-Jm"></a>“贤者拘絺罗，<a id="a-Jn"></a>若死及入灭尽定者，<a id="a-Jo"></a>有何差别？<a id="a-Jp"></a>”</p>
  <p id="aJq">尊者大拘絺罗答曰：<a id="a-Jr"></a>“死者寿命灭讫，<a id="a-Js"></a>温暖已去，<a id="a-Jt"></a>诸根败坏。<a id="a-Ju"></a>比丘入灭尽定者，<a id="a-Jv"></a>寿不灭讫，<a id="a-Jw"></a>暖亦不去，<a id="a-Jx"></a>诸根不败坏。<a id="a-Jy"></a>死及入灭尽定者，<a id="a-Jz"></a>是谓差别。<a id="a-K0"></a>”</p>
  <p id="aK1">尊者舍梨子闻已，<a id="a-K2"></a>叹曰：<a id="a-K3"></a>“善哉！<a id="a-K4"></a>善哉！<a id="a-K5"></a>贤者拘絺罗。<a id="a-K6"></a>”尊者舍梨子叹已，<a id="a-K7"></a>欢喜奉行。</p>
  <p id="aK8">复问曰：<a id="a-K9"></a>“贤者拘絺罗，<a id="a-KA"></a>若入灭尽定及入无想定者，<a id="a-KB"></a>有何差别？<a id="a-KC"></a>”</p>
  <p id="aKD">尊者大拘絺罗答曰：<a id="a-KE"></a>“比丘入灭尽定者，<a id="a-KF"></a>想及知灭；<a id="a-KG"></a>比丘入无想定者，<a id="a-KH"></a>想、<a id="a-KI"></a>知不灭。<a id="a-KJ"></a>若入灭尽定及入无想定者，<a id="a-KK"></a>是谓差别。<a id="a-KL"></a>”</p>
  <p id="aKM">尊者舍梨子闻已，<a id="a-KN"></a>叹曰：<a id="a-KO"></a>“善哉！<a id="a-KP"></a>善哉！<a id="a-KQ"></a>贤者拘絺罗。<a id="a-KR"></a>”尊者舍梨子叹已，<a id="a-KS"></a>欢喜奉行。</p>
  <p id="aKT">复问曰：<a id="a-KU"></a>“贤者拘絺罗，<a id="a-KV"></a>若从灭尽定起及从无想定起者，<a id="a-KW"></a>有何差别？<a id="a-KX"></a>”</p>
  <p id="aKY">尊者大拘絺罗答曰：<a id="a-KZ"></a>“比丘从灭尽定起时，<a id="a-Ka"></a>不如是念：<a id="a-Kb"></a>‘我从灭尽定起。<a id="a-Kc"></a>’比丘从无想定起时，<a id="a-Kd"></a>作如是念：<a id="a-Ke"></a>‘我为有想？<a id="a-Kf"></a>我为无想？<a id="a-Kg"></a>’从灭尽定起及从无想定起者，<a id="a-Kh"></a>是谓差别。<a id="a-Ki"></a>”</p>
  <p id="aKj">尊者舍梨子闻已，<a id="a-Kk"></a>叹曰：<a id="a-Kl"></a>“善哉！<a id="a-Km"></a>善哉！<a id="a-Kn"></a>贤者拘絺罗。<a id="a-Ko"></a>”尊者舍梨子叹已，<a id="a-Kp"></a>欢喜奉行。</p>
  <p id="aKq">复问曰：<a id="a-Kr"></a>“贤者拘絺罗，<a id="a-Ks"></a>比丘入灭尽定时先灭何法？<a id="a-Kt"></a>为身行？<a id="a-Ku"></a>为口、<a id="a-Kv"></a>意行耶？<a id="a-Kw"></a>”</p>
  <p id="aKx">尊者大拘絺罗答曰：<a id="a-Ky"></a>“比丘入灭尽定时，<a id="a-Kz"></a>先灭身行，<a id="a-L0"></a>次灭口行，<a id="a-L1"></a>后灭意行。<a id="a-L2"></a>”</p>
  <p id="aL3">尊者舍梨子聞已，<a id="a-L4"></a>叹曰：<a id="a-L5"></a>“善哉！<a id="a-L6"></a>善哉！<a id="a-L7"></a>贤者拘絺罗。<a id="a-L8"></a>”尊者舍梨子叹已，<a id="a-L9"></a>欢喜奉行。</p>
  <p id="aLA">复问曰：<a id="a-LB"></a>“贤者拘絺罗，<a id="a-LC"></a>比丘从灭尽定起时，<a id="a-LD"></a>先生何法？<a id="a-LE"></a>为身行，<a id="a-LF"></a>口、<a id="a-LG"></a>意行耶？<a id="a-LH"></a>”</p>
  <p id="aLI">尊者大拘絺罗答曰：<a id="a-LJ"></a>“比丘从灭尽定起时，<a id="a-LK"></a>先生意行，<a id="a-LL"></a>次生口行，<a id="a-LM"></a>后生身行。<a id="a-LN"></a>”</p>
  <p id="aLO">尊者舍梨子闻已，<a id="a-LP"></a>叹曰：<a id="a-LQ"></a>“善哉！<a id="a-LR"></a>善哉！<a id="a-LS"></a>贤者拘絺罗。<a id="a-LT"></a>”尊者舍梨子叹已，<a id="a-LU"></a>欢喜奉行。</p>
  <p id="aLV">复问曰：<a id="a-LW"></a>“贤者拘絺罗，<a id="a-LX"></a>比丘从灭尽定起时触几触？<a id="a-LY"></a>”</p>
  <p id="aLZ">尊者大拘絺罗答曰：<a id="a-La"></a>“比丘从灭尽定起时触三触。<a id="a-Lb"></a>云何为三？<a id="a-Lc"></a>一者、<a id="a-Ld"></a>不移动触，<a id="a-Le"></a>二者、<a id="a-Lf"></a>无所有触，<a id="a-Lg"></a>三者、<a id="a-Lh"></a>无相触。<a id="a-Li"></a>比丘从灭尽定起时触此三触。<a id="a-Lj"></a>”</p>
  <p id="aLk">尊者舍梨子闻已，<a id="a-Ll"></a>叹曰：<a id="a-Lm"></a>“善哉！<a id="a-Ln"></a>善哉！<a id="a-Lo"></a>贤者拘絺罗。<a id="a-Lp"></a>”尊者舍梨子叹已，<a id="a-Lq"></a>欢喜奉行。</p>
  <p id="aLr">复问曰：<a id="a-Ls"></a>“贤者拘絺罗，<a id="a-Lt"></a>空、<a id="a-Lu"></a>无愿、<a id="a-Lv"></a>无相，<a id="a-Lw"></a>此三法异义、<a id="a-Lx"></a>异文耶？<a id="a-Ly"></a>为一义、<a id="a-Lz"></a>异文耶？<a id="a-M0"></a>”</p>
  <p id="aM1">尊者大拘絺罗答曰：<a id="a-M2"></a>“空、<a id="a-M3"></a>无愿、<a id="a-M4"></a>无相，<a id="a-M5"></a>此三法异义、<a id="a-M6"></a>异文。<a id="a-M7"></a>”</p>
  <p id="aM8">尊者舍梨子闻已，<a id="a-M9"></a>叹曰：<a id="a-MA"></a>“善哉！<a id="a-MB"></a>善哉！<a id="a-MC"></a>贤者拘絺罗。<a id="a-MD"></a>”尊者舍梨子叹已，<a id="a-ME"></a>欢喜奉行。</p>
  <p id="aMF">复问曰：<a id="a-MG"></a>“贤者拘絺罗，<a id="a-MH"></a>有几因几缘生不移动定耶？<a id="a-MI"></a>”</p>
  <p id="aMJ">尊者大拘絺罗答曰：<a id="a-MK"></a>“有四因四缘生不移动定。<a id="a-ML"></a>云何为四？<a id="a-MM"></a>若比丘离欲、<a id="a-MN"></a>离恶不善之法至得第四禅成就游，<a id="a-MO"></a>是谓四因四缘生不移动定。<a id="a-MP"></a>”</p>
  <p id="aMQ">尊者舍梨子闻已，<a id="a-MR"></a>叹曰：<a id="a-MS"></a>“善哉！<a id="a-MT"></a>善哉！<a id="a-MU"></a>贤者拘絺罗。<a id="a-MV"></a>”尊者舍梨子叹已，<a id="a-MW"></a>欢喜奉行。</p>
  <p id="aMX">复问曰：<a id="a-MY"></a>“贤者拘絺罗，<a id="a-MZ"></a>有几因几缘生无所有定耶？<a id="a-Ma"></a>”</p>
  <p id="aMb">尊者大拘絺罗答曰：<a id="a-Mc"></a>“有三因三缘生无所有定。<a id="a-Md"></a>云何为三？<a id="a-Me"></a>若比丘度一切色想至得无所有处成就游，<a id="a-Mf"></a>是谓有三因三缘生无所有定。<a id="a-Mg"></a>”</p>
  <p id="aMh">尊者舍梨子闻已，<a id="a-Mi"></a>叹曰：<a id="a-Mj"></a>“善哉！<a id="a-Mk"></a>善哉！<a id="a-Ml"></a>贤者拘絺罗。<a id="a-Mm"></a>”尊者舍梨子叹已，<a id="a-Mn"></a>欢喜奉行。</p>
  <p id="aMo">复问曰：<a id="a-Mp"></a>“贤者拘絺罗，<a id="a-Mq"></a>有几因几缘生无想定？<a id="a-Mr"></a>”</p>
  <p id="aMs">尊者大拘絺罗答曰：<a id="a-Mt"></a>“有二因二缘生无想定。<a id="a-Mu"></a>云何为二？<a id="a-Mv"></a>一者、<a id="a-Mw"></a>不念一切想，<a id="a-Mx"></a>二者、<a id="a-My"></a>念无想界。<a id="a-Mz"></a>是谓二因二缘生无想定。<a id="a-N0"></a>”</p>
  <p id="aN1">尊者舍梨子闻已，<a id="a-N2"></a>叹曰：<a id="a-N3"></a>“善哉！<a id="a-N4"></a>善哉！<a id="a-N5"></a>贤者拘絺罗。<a id="a-N6"></a>”尊者舍梨子叹已，<a id="a-N7"></a>欢喜奉行。<a id="a-N8"></a>复问曰：<a id="a-N9"></a>“贤者拘絺罗，<a id="a-NA"></a>有几因几缘住无想定耶？<a id="a-NB"></a>”</p>
  <p id="aNC">尊者大拘絺罗答曰：<a id="a-ND"></a>“有二因二缘住无想定。<a id="a-NE"></a>云何为二？<a id="a-NF"></a>一者、<a id="a-NG"></a>不念一切想，<a id="a-NH"></a>二者、<a id="a-NI"></a>念无想界。<a id="a-NJ"></a>是谓二因二缘住无想定。<a id="a-NK"></a>”</p>
  <p id="aNL">尊者舍梨子闻已，<a id="a-NM"></a>叹曰：<a id="a-NN"></a>“善哉！<a id="a-NO"></a>善哉！<a id="a-NP"></a>贤者拘絺罗。<a id="a-NQ"></a>”尊者舍梨子叹已，<a id="a-NR"></a>欢喜奉行。</p>
  <p id="aNS">复问曰：<a id="a-NT"></a>“贤者拘絺罗，<a id="a-NU"></a>有几因几缘从无想定起？<a id="a-NV"></a>”</p>
  <p id="aNW">尊者大拘絺罗答曰：<a id="a-NX"></a>“有三因三缘从无想定起。<a id="a-NY"></a>云何为三？<a id="a-NZ"></a>一者、<a id="a-Na"></a>念一切想，<a id="a-Nb"></a>二者、<a id="a-Nc"></a>不念无想界，<a id="a-Nd"></a>三者、<a id="a-Ne"></a>因此身因六处缘命根。<a id="a-Nf"></a>是谓三因三缘，<a id="a-Ng"></a>从无想定起。<a id="a-Nh"></a>”</p>
  <p id="aNi">如是，<a id="a-Nj"></a>彼二尊更相称叹善哉善哉，<a id="a-Nk"></a>更互所说，<a id="a-Nl"></a>欢喜奉行，<a id="a-Nm"></a>从座起去。</p>
  <p id="aNn">晡利多品第十七竟。</p>
 </body>
</html>