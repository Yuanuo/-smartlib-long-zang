<!doctype html>
<html id="z3IBU85XC" data-ver="1511">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第三十九</h1>
  <h2 id="a2">梵志品婆罗婆堂经第十三</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在东园鹿子母堂。</p>
  <p id="a7">尔时，<a id="a-8"></a>有二人婆私吒及婆罗婆梵志族，<a id="a-9"></a>剃除须发，<a id="a-A"></a>著袈裟衣，<a id="a-B"></a>至信、<a id="a-C"></a>舍家、<a id="a-D"></a>无家、<a id="a-E"></a>学道。<a id="a-F"></a>诸梵志见已，<a id="a-G"></a>极诃责数，<a id="a-H"></a>甚急至苦，<a id="a-I"></a>而语之曰：<a id="a-J"></a>“梵志种胜，<a id="a-K"></a>余者不如；<a id="a-L"></a>梵志种白，<a id="a-M"></a>余者皆黑；<a id="a-N"></a>梵志得清净，<a id="a-O"></a>非梵志不得清净；<a id="a-P"></a>梵志梵天子，<a id="a-Q"></a>从彼口生，<a id="a-R"></a>梵梵所化。<a id="a-S"></a>汝等舍胜从不如，<a id="a-T"></a>舍白从黑，<a id="a-U"></a>彼秃沙门为黑所缚，<a id="a-V"></a>断种无子，<a id="a-W"></a>是故汝等所作大恶，<a id="a-X"></a>极犯大过。<a id="a-Y"></a>”</p>
  <p id="aZ">尔时，<a id="a-a"></a>世尊则于晡时从宴坐起，<a id="a-b"></a>堂上来下，<a id="a-c"></a>于堂影中露地经行，<a id="a-d"></a>为诸比丘说甚深微妙法。<a id="a-e"></a>尊者婆私吒遥见世尊则于晡时从宴坐起，<a id="a-f"></a>堂上来下，<a id="a-g"></a>于堂影中露地经行，<a id="a-h"></a>为诸比丘说甚深微妙法。<a id="a-i"></a>尊者婆私吒见已，<a id="a-j"></a>语曰：<a id="a-k"></a>“贤者婆罗婆，<a id="a-l"></a>当知世尊则于晡时从宴坐起，<a id="a-m"></a>堂上来下，<a id="a-n"></a>于堂影中露地经行，<a id="a-o"></a>为诸比丘说甚深微妙法。<a id="a-p"></a>贤者婆罗婆，<a id="a-q"></a>可共诣佛，<a id="a-r"></a>或能因此从佛闻法。<a id="a-s"></a>”</p>
  <p id="at">于是，<a id="a-u"></a>婆私吒及婆罗婆即诣佛所，<a id="a-v"></a>稽首作礼，<a id="a-w"></a>从后经行。<a id="a-x"></a>世尊回顾，<a id="a-y"></a>告彼二人：<a id="a-z"></a>“婆私吒，<a id="a-10"></a>汝等二梵志舍梵志族，<a id="a-11"></a>剃除须发，<a id="a-12"></a>著袈裟衣，<a id="a-13"></a>至信、<a id="a-14"></a>舍家、<a id="a-15"></a>无家、<a id="a-16"></a>觉道。<a id="a-17"></a>诸梵志见已，<a id="a-18"></a>不大责数耶？<a id="a-19"></a>”</p>
  <p id="a1A">彼即答曰：<a id="a-1B"></a>“唯然，<a id="a-1C"></a>世尊，<a id="a-1D"></a>诸梵志见已，<a id="a-1E"></a>极诃责数，<a id="a-1F"></a>甚急至苦。<a id="a-1G"></a>”</p>
  <p id="a1H">世尊问曰：<a id="a-1I"></a>“婆私吒，<a id="a-1J"></a>诸梵志见已，<a id="a-1K"></a>云何极诃责数，<a id="a-1L"></a>甚急至苦耶？<a id="a-1M"></a>”</p>
  <p id="a1N">答曰：<a id="a-1O"></a>“世尊，<a id="a-1P"></a>诸梵志见我等已，<a id="a-1Q"></a>而作是说：<a id="a-1R"></a>‘梵志种胜，<a id="a-1S"></a>余者不如；<a id="a-1T"></a>梵志种白，<a id="a-1U"></a>余者皆黑；<a id="a-1V"></a>梵志得清净，<a id="a-1W"></a>非梵志不得清净；<a id="a-1X"></a>梵志梵天子，<a id="a-1Y"></a>从彼口生，<a id="a-1Z"></a>梵梵所化。<a id="a-1a"></a>汝等舍胜从不如，<a id="a-1b"></a>舍白从黑，<a id="a-1c"></a>彼秃沙门为黑所缚，<a id="a-1d"></a>断种无子，<a id="a-1e"></a>是故汝等所作大恶，<a id="a-1f"></a>极犯大过。<a id="a-1g"></a>’世尊，<a id="a-1h"></a>诸梵志见我等已，<a id="a-1i"></a>如是极诃责数，<a id="a-1j"></a>甚急至苦。<a id="a-1k"></a>”</p>
  <p id="a1l">世尊告曰：<a id="a-1m"></a>“婆私吒，<a id="a-1n"></a>彼诸梵志所说至恶，<a id="a-1o"></a>极自无赖。<a id="a-1p"></a>所以者何？<a id="a-1q"></a>谓彼愚痴，<a id="a-1r"></a>不善晓解，<a id="a-1s"></a>不识良田，<a id="a-1t"></a>不能自知，<a id="a-1u"></a>作如是说：<a id="a-1v"></a>‘我等梵志是梵天子，<a id="a-1w"></a>从彼口生，<a id="a-1x"></a>梵梵所化。<a id="a-1y"></a>’所以者何？<a id="a-1z"></a>婆私吒，<a id="a-20"></a>我此无上明、<a id="a-21"></a>行、<a id="a-22"></a>作证，<a id="a-23"></a>不说生胜，<a id="a-24"></a>不说种姓，<a id="a-25"></a>不说骄慢，<a id="a-26"></a>彼可我意，<a id="a-27"></a>不可我意，<a id="a-28"></a>因坐因水，<a id="a-29"></a>所学经书。<a id="a-2A"></a>婆私吒，<a id="a-2B"></a>若有婚姻者，<a id="a-2C"></a>彼应说生，<a id="a-2D"></a>应说种姓，<a id="a-2E"></a>应说骄慢，<a id="a-2F"></a>彼可我意，<a id="a-2G"></a>不可我意，<a id="a-2H"></a>因坐因水，<a id="a-2I"></a>所学经书。<a id="a-2J"></a>婆私吒，<a id="a-2K"></a>若有计生、<a id="a-2L"></a>计姓、<a id="a-2M"></a>计慢者，<a id="a-2N"></a>彼极远离于我无上明、<a id="a-2O"></a>行、<a id="a-2P"></a>作证。<a id="a-2Q"></a>婆私吒，<a id="a-2R"></a>说生、<a id="a-2S"></a>说姓、<a id="a-2T"></a>说慢，<a id="a-2U"></a>彼可我意，<a id="a-2V"></a>不可我意，<a id="a-2W"></a>因坐因水，<a id="a-2X"></a>所学经书者，<a id="a-2Y"></a>于我无上明、<a id="a-2Z"></a>行、<a id="a-2a"></a>作证别。<a id="a-2b"></a>复次，<a id="a-2c"></a>婆私吒，<a id="a-2d"></a>谓有三种，<a id="a-2e"></a>令非一切人人共诤，<a id="a-2f"></a>杂善不善法，<a id="a-2g"></a>彼则为圣所称不称。<a id="a-2h"></a>云何为三？<a id="a-2i"></a>刹利种、<a id="a-2j"></a>梵志种、<a id="a-2k"></a>居士种。<a id="a-2l"></a>婆私吒，<a id="a-2m"></a>于意云何？<a id="a-2n"></a>刹利杀生、<a id="a-2o"></a>不与取、<a id="a-2p"></a>行邪淫、<a id="a-2q"></a>妄言，<a id="a-2r"></a>乃至邪见，<a id="a-2s"></a>居士亦然，<a id="a-2t"></a>非梵志耶？<a id="a-2u"></a>”</p>
  <p id="a2v">答曰：<a id="a-2w"></a>“世尊，<a id="a-2x"></a>刹利亦可杀生、<a id="a-2y"></a>不与取、<a id="a-2z"></a>行邪淫、<a id="a-30"></a>妄言，<a id="a-31"></a>乃至邪见，<a id="a-32"></a>梵志、<a id="a-33"></a>居士亦复如是。<a id="a-34"></a>”</p>
  <p id="a35">世尊问曰：<a id="a-36"></a>“婆私吒，<a id="a-37"></a>于意云何？<a id="a-38"></a>梵志离杀、<a id="a-39"></a>断杀、<a id="a-3A"></a>不与取、<a id="a-3B"></a>行邪淫、<a id="a-3C"></a>妄言，<a id="a-3D"></a>乃至离邪见，<a id="a-3E"></a>得正见，<a id="a-3F"></a>刹利、<a id="a-3G"></a>居士为不然耶？<a id="a-3H"></a>”</p>
  <p id="a3I">答曰：<a id="a-3J"></a>“世尊，<a id="a-3K"></a>梵志亦可离杀、<a id="a-3L"></a>断杀、<a id="a-3M"></a>不与取、<a id="a-3N"></a>行邪淫、<a id="a-3O"></a>妄言，<a id="a-3P"></a>乃至离邪见得正见，<a id="a-3Q"></a>刹利、<a id="a-3R"></a>居士亦复如是。<a id="a-3S"></a>”</p>
  <p id="a3T">世尊问曰：<a id="a-3U"></a>“婆私吒，<a id="a-3V"></a>于意云何？<a id="a-3W"></a>若有无量恶不善法，<a id="a-3X"></a>是刹利、<a id="a-3Y"></a>居士所行，<a id="a-3Z"></a>非梵志耶？<a id="a-3a"></a>若有无量善法，<a id="a-3b"></a>是梵志所行，<a id="a-3c"></a>非刹利、<a id="a-3d"></a>居士耶？<a id="a-3e"></a>”</p>
  <p id="a3f">答曰：<a id="a-3g"></a>“世尊，<a id="a-3h"></a>若有无量恶不善法，<a id="a-3i"></a>彼刹利、<a id="a-3j"></a>居士亦可行，<a id="a-3k"></a>梵志亦复如是。<a id="a-3l"></a>若有无量善法，<a id="a-3m"></a>彼梵志亦可行，<a id="a-3n"></a>刹利、<a id="a-3o"></a>居士亦复如是。<a id="a-3p"></a>”</p>
  <p id="a3q">“婆私吒，<a id="a-3r"></a>若有无量恶不善法，<a id="a-3s"></a>一向刹利、<a id="a-3t"></a>居士行，<a id="a-3u"></a>非梵志者；<a id="a-3v"></a>若有无量善法，<a id="a-3w"></a>一向梵志行，<a id="a-3x"></a>非刹利、<a id="a-3y"></a>居士者。<a id="a-3z"></a>彼诸梵志可作是说：<a id="a-40"></a>‘我等梵志是梵天子，<a id="a-41"></a>从彼口生，<a id="a-42"></a>梵梵所化。<a id="a-43"></a>’所以者何？<a id="a-44"></a>婆私吒，<a id="a-45"></a>见梵志女始婚姻时，<a id="a-46"></a>婚姻已后，<a id="a-47"></a>见怀妊身时，<a id="a-48"></a>怀妊身已后，<a id="a-49"></a>见产生时，<a id="a-4A"></a>或童男，<a id="a-4B"></a>或童女。<a id="a-4C"></a>婆私吒，<a id="a-4D"></a>如是诸梵志亦如世法，<a id="a-4E"></a>随产道生，<a id="a-4F"></a>然彼妄言，<a id="a-4G"></a>谤梵天而作是说：<a id="a-4H"></a>‘我等梵志是梵天子，<a id="a-4I"></a>从彼口生，<a id="a-4J"></a>梵梵所化。<a id="a-4K"></a>’</p>
  <p id="a4L">“婆私吒，<a id="a-4M"></a>若族姓子、<a id="a-4N"></a>若干种姓、<a id="a-4O"></a>若干种名，<a id="a-4P"></a>舍苦干族，<a id="a-4Q"></a>剃除须发，<a id="a-4R"></a>著袈裟衣，<a id="a-4S"></a>至信、<a id="a-4T"></a>舍家、<a id="a-4U"></a>无家，<a id="a-4V"></a>从我学道，<a id="a-4W"></a>应作是说：<a id="a-4X"></a>‘我等梵志是梵天子，<a id="a-4Y"></a>从彼口生，<a id="a-4Z"></a>梵梵所化。<a id="a-4a"></a>’所以者何？<a id="a-4b"></a>婆私吒，<a id="a-4c"></a>彼族姓子人我正法、<a id="a-4d"></a>律中，<a id="a-4e"></a>受我正法、<a id="a-4f"></a>律，<a id="a-4g"></a>得至彼岸，<a id="a-4h"></a>断疑度惑，<a id="a-4i"></a>无有犹豫，<a id="a-4j"></a>于世尊法得无所畏，<a id="a-4k"></a>是故彼应作是说：<a id="a-4l"></a>‘我等梵志是梵天子，<a id="a-4m"></a>从彼口生，<a id="a-4n"></a>梵梵所化。<a id="a-4o"></a>’婆私吒，<a id="a-4p"></a>彼梵天者，<a id="a-4q"></a>是说如来、<a id="a-4r"></a>无所著、<a id="a-4s"></a>等正觉。<a id="a-4t"></a>梵是如来，<a id="a-4u"></a>冷是如来。<a id="a-4v"></a>无烦无热，<a id="a-4w"></a>不离如者，<a id="a-4x"></a>是如来也。<a id="a-4y"></a>婆私吒，<a id="a-4z"></a>于意云何？<a id="a-50"></a>诸释下意爱敬至重，<a id="a-51"></a>供养奉事于波斯匿拘娑罗王耶？<a id="a-52"></a>”</p>
  <p id="a53">彼则答曰：<a id="a-54"></a>“如是，<a id="a-55"></a>世尊。<a id="a-56"></a>”</p>
  <p id="a57">世尊问曰：<a id="a-58"></a>“婆私吒，<a id="a-59"></a>于意云何？<a id="a-5A"></a>若诸释下意爱敬至重，<a id="a-5B"></a>供养奉事于波斯匿拘娑罗王，<a id="a-5C"></a>如是波斯匿拘娑罗王则于我身下意爱敬至重，<a id="a-5D"></a>供养奉事我耶？<a id="a-5E"></a>”</p>
  <p id="a5F">答世尊曰：<a id="a-5G"></a>“诸释下意爱敬至重，<a id="a-5H"></a>供养奉事于波斯匿拘娑罗王者，<a id="a-5I"></a>此无奇特。<a id="a-5J"></a>若波斯匿拘娑罗王下意爱敬至重，<a id="a-5K"></a>供养奉事于世尊者，<a id="a-5L"></a>此甚奇特！<a id="a-5M"></a>”</p>
  <p id="a5N">世尊告曰：<a id="a-5O"></a>“婆私吒，<a id="a-5P"></a>波斯匿拘娑罗王不如是意，<a id="a-5Q"></a>而于我身下意爱敬至重，<a id="a-5R"></a>供养奉事于我：<a id="a-5S"></a>‘沙门瞿昙种族极高，<a id="a-5T"></a>我种族下；<a id="a-5U"></a>沙门瞿昙财宝甚多，<a id="a-5V"></a>我财宝少；<a id="a-5W"></a>沙门瞿昙形色至妙，<a id="a-5X"></a>我色不妙；<a id="a-5Y"></a>沙门瞿昙有大威神，<a id="a-5Z"></a>我威神小；<a id="a-5a"></a>沙门瞿昙有善智慧，<a id="a-5b"></a>我有恶智。<a id="a-5c"></a>’婆私吒，<a id="a-5d"></a>但波斯匿拘娑罗王爱敬于法，<a id="a-5e"></a>至重供养，<a id="a-5f"></a>为奉事故，<a id="a-5g"></a>而于我身下意爱敬至重，<a id="a-5h"></a>供养奉事于我。<a id="a-5i"></a>”</p>
  <p id="a5j">尔时，<a id="a-5k"></a>世尊告比丘曰：<a id="a-5l"></a>“婆私吒，<a id="a-5m"></a>有时此世皆悉败坏。<a id="a-5n"></a>此世坏时，<a id="a-5o"></a>若有众生生晃昱天，<a id="a-5p"></a>彼于其中妙色意生，<a id="a-5q"></a>一切支节诸根具足，<a id="a-5r"></a>以喜为食，<a id="a-5s"></a>自身光明，<a id="a-5t"></a>升于虚空，<a id="a-5u"></a>净色久住。</p>
  <p id="a5v">“婆私吒，<a id="a-5w"></a>有时此大地满其中水，<a id="a-5x"></a>彼大水上以风吹搅，<a id="a-5y"></a>结构为精，<a id="a-5z"></a>合聚和合，<a id="a-60"></a>犹如熟酪，<a id="a-61"></a>以抨抨乳，<a id="a-62"></a>结构为精，<a id="a-63"></a>合聚和合。<a id="a-64"></a>如是，<a id="a-65"></a>婆私吒，<a id="a-66"></a>有时此大地满其中水，<a id="a-67"></a>彼大水上以风吹搅，<a id="a-68"></a>结构为精，<a id="a-69"></a>合聚和合，<a id="a-6A"></a>从是生地味，<a id="a-6B"></a>有色香味。<a id="a-6C"></a>云何为色？<a id="a-6D"></a>犹如生酥及熟酥色。<a id="a-6E"></a>云何为味？<a id="a-6F"></a>如蜜丸味。</p>
  <p id="a6G">“婆私吒，<a id="a-6H"></a>有时此世还复成时，<a id="a-6I"></a>若有众生生晃昱天，<a id="a-6J"></a>寿尽、<a id="a-6K"></a>业尽、<a id="a-6L"></a>福尽命终，<a id="a-6M"></a>生此为人。<a id="a-6N"></a>生此间已，<a id="a-6O"></a>妙色意生，<a id="a-6P"></a>一切支节诸根具足，<a id="a-6Q"></a>以喜为食，<a id="a-6R"></a>自身光明，<a id="a-6S"></a>升于虚空，<a id="a-6T"></a>净色久住。<a id="a-6U"></a>婆私吒，<a id="a-6V"></a>尔时，<a id="a-6W"></a>世中无有日月，<a id="a-6X"></a>亦无星宿，<a id="a-6Y"></a>无有昼夜。<a id="a-6Z"></a>无月、<a id="a-6a"></a>半月，<a id="a-6b"></a>无时无岁。</p>
  <p id="a6c">“婆私吒，<a id="a-6d"></a>当尔之时，<a id="a-6e"></a>无父无母，<a id="a-6f"></a>无男无女，<a id="a-6g"></a>又无大家，<a id="a-6h"></a>复无奴婢，<a id="a-6i"></a>唯等众生。<a id="a-6j"></a>于是，<a id="a-6k"></a>有一众生贪餮不廉，<a id="a-6l"></a>便作是念：<a id="a-6m"></a>‘云何地味？<a id="a-6n"></a>我宁可以指抄此地味尝。<a id="a-6o"></a>’彼时，<a id="a-6p"></a>众生便以指抄此地味尝。<a id="a-6q"></a>如是，<a id="a-6r"></a>众生既知地味，<a id="a-6s"></a>复欲得食。<a id="a-6t"></a>彼时，<a id="a-6u"></a>众生复作是念：<a id="a-6v"></a>‘何故以指食此地味，<a id="a-6w"></a>用自疲劳？<a id="a-6x"></a>我今宁可以手撮此地味食之。<a id="a-6y"></a>’彼时，<a id="a-6z"></a>众生便以手撮此地味食。<a id="a-70"></a>于彼众生中复有众生，<a id="a-71"></a>见彼众生各以手撮此地味食，<a id="a-72"></a>便作是念：<a id="a-73"></a>‘此实为善！<a id="a-74"></a>此实为快！<a id="a-75"></a>我等宁可亦以手撮此地味食。<a id="a-76"></a>’时，<a id="a-77"></a>彼众生即以手撮此地味食。<a id="a-78"></a>若彼众生以手撮此地味食已，<a id="a-79"></a>如是如是，<a id="a-7A"></a>身生转厚、<a id="a-7B"></a>转重、<a id="a-7C"></a>转坚，<a id="a-7D"></a>若彼本时有清净色，<a id="a-7E"></a>于是便灭，<a id="a-7F"></a>自然生暗。<a id="a-7G"></a>婆私吒，<a id="a-7H"></a>世间之法，<a id="a-7I"></a>自然有是。<a id="a-7J"></a>若生暗者，<a id="a-7K"></a>必生日月；<a id="a-7L"></a>生日月已，<a id="a-7M"></a>便生星宿；<a id="a-7N"></a>生星宿已，<a id="a-7O"></a>便成昼夜；<a id="a-7P"></a>成昼夜已，<a id="a-7Q"></a>便有月、<a id="a-7R"></a>半月，<a id="a-7S"></a>有时、<a id="a-7T"></a>有岁。<a id="a-7U"></a>彼食地味，<a id="a-7V"></a>住世久远。</p>
  <p id="a7W">“婆私吒，<a id="a-7X"></a>若有众生食地味多者，<a id="a-7Y"></a>便生恶色；<a id="a-7Z"></a>食地味少者，<a id="a-7a"></a>便有妙色。<a id="a-7b"></a>从是知色有胜有如，<a id="a-7c"></a>因色胜如故，<a id="a-7d"></a>众生众生共相轻慢言：<a id="a-7e"></a>‘我色胜，<a id="a-7f"></a>汝色不如。<a id="a-7g"></a>’因色胜如而生轻慢及恶法故，<a id="a-7h"></a>地味便灭。<a id="a-7i"></a>地味灭已，<a id="a-7j"></a>彼众生等便共聚集，<a id="a-7k"></a>极悲啼泣而作是语：<a id="a-7l"></a>‘奈何地味！<a id="a-7m"></a>奈何地味！<a id="a-7n"></a>’犹如今人含消美物，<a id="a-7o"></a>不说本字，<a id="a-7p"></a>虽受持而不知义，<a id="a-7q"></a>此说观义亦复如是。<a id="a-7r"></a>婆私吒，<a id="a-7s"></a>地味灭后，<a id="a-7t"></a>彼众生生地肥，<a id="a-7u"></a>有色香味。<a id="a-7v"></a>云何为色？<a id="a-7w"></a>犹如生酥及熟酥色。<a id="a-7x"></a>云何为味？<a id="a-7y"></a>如蜜丸味。<a id="a-7z"></a>彼食此地肥，<a id="a-80"></a>住世久远。</p>
  <p id="a81">“婆私吒，<a id="a-82"></a>若有众生食地肥多者，<a id="a-83"></a>便生恶色；<a id="a-84"></a>食地肥少者，<a id="a-85"></a>便有妙色。<a id="a-86"></a>从是知色有胜有如，<a id="a-87"></a>因色胜如故，<a id="a-88"></a>众生众生共相轻慢言：<a id="a-89"></a>‘我色胜，<a id="a-8A"></a>汝色不如。<a id="a-8B"></a>’因色胜如而生轻慢及恶法故，<a id="a-8C"></a>地肥便灭。<a id="a-8D"></a>地肥灭已，<a id="a-8E"></a>彼众生等便共聚集，<a id="a-8F"></a>极悲啼泣而作是语：<a id="a-8G"></a>‘奈何地肥！<a id="a-8H"></a>奈何地肥！<a id="a-8I"></a>’犹如今人为他所责，<a id="a-8J"></a>不说本字，<a id="a-8K"></a>虽受持而不知义，<a id="a-8L"></a>此说观义亦复如是。<a id="a-8M"></a>婆私吒，<a id="a-8N"></a>地肥灭后，<a id="a-8O"></a>彼众生生婆罗，<a id="a-8P"></a>有色香味。<a id="a-8Q"></a>云何为色？<a id="a-8R"></a>犹如昙华色。<a id="a-8S"></a>云何为味？<a id="a-8T"></a>如淖蜜丸味。<a id="a-8U"></a>彼食此婆罗，<a id="a-8V"></a>住世久远。</p>
  <p id="a8W">“婆私吒，<a id="a-8X"></a>若有众生食婆罗多者，<a id="a-8Y"></a>便生恶色；<a id="a-8Z"></a>食婆罗少者，<a id="a-8a"></a>便有妙色。<a id="a-8b"></a>从是知色有胜有如，<a id="a-8c"></a>因色胜如故，<a id="a-8d"></a>众生众生共相轻慢言：<a id="a-8e"></a>‘我色胜，<a id="a-8f"></a>汝色不如。<a id="a-8g"></a>’因色胜如而生轻慢及恶法故，<a id="a-8h"></a>婆罗便灭。<a id="a-8i"></a>婆罗灭已，<a id="a-8j"></a>彼众生等便共聚集，<a id="a-8k"></a>极悲啼泣而作是语：<a id="a-8l"></a>‘奈何婆罗！<a id="a-8m"></a>奈何婆罗！<a id="a-8n"></a>’犹如今人苦法所触，<a id="a-8o"></a>不说本字，<a id="a-8p"></a>虽受持而不知义，<a id="a-8q"></a>此说观义亦复如是。</p>
  <p id="a8r">“婆私吒，<a id="a-8s"></a>婆罗灭后，<a id="a-8t"></a>彼众生生自然粳米，<a id="a-8u"></a>白净无皮，<a id="a-8v"></a>亦无有[麩-夫+黃]蒿，<a id="a-8w"></a>长四寸，<a id="a-8x"></a>朝刈暮生，<a id="a-8y"></a>暮刈朝生，<a id="a-8z"></a>熟有盐味，<a id="a-90"></a>无有生气，<a id="a-91"></a>众生食此自然粳米。<a id="a-92"></a>如彼众生食此自然粳米已，<a id="a-93"></a>彼众生等便生若干形，<a id="a-94"></a>或有众生而生男形，<a id="a-95"></a>或有众生而生女形。<a id="a-96"></a>若彼众生生男女形者，<a id="a-97"></a>彼相见已，<a id="a-98"></a>便作是语：<a id="a-99"></a>‘恶众生生！<a id="a-9A"></a>恶众生生！<a id="a-9B"></a>’</p>
  <p id="a9C">“婆私吒，<a id="a-9D"></a>恶众生生者，<a id="a-9E"></a>谓说妇人也。<a id="a-9F"></a>若彼众生生于男形及女形者，<a id="a-9G"></a>彼众生等则更相伺；<a id="a-9H"></a>更相伺已，<a id="a-9I"></a>眼更相视；<a id="a-9J"></a>更相视已，<a id="a-9K"></a>则更相染；<a id="a-9L"></a>更相染已，<a id="a-9M"></a>便有烦热；<a id="a-9N"></a>有烦热已，<a id="a-9O"></a>便相爱著；<a id="a-9P"></a>相爱著已，<a id="a-9Q"></a>便行于欲。<a id="a-9R"></a>若见行欲，<a id="a-9S"></a>便以木石，<a id="a-9T"></a>或以杖块而打掷之，<a id="a-9U"></a>便作是语：<a id="a-9V"></a>‘咄！<a id="a-9W"></a>弊恶众生作非法事，<a id="a-9X"></a>云何众生共作是耶？<a id="a-9Y"></a>’犹如今人迎新妇时，<a id="a-9Z"></a>则以朴华散，<a id="a-9a"></a>或以华鬘垂，<a id="a-9b"></a>作如是言：<a id="a-9c"></a>‘新妇安隐！<a id="a-9d"></a>新妇安隐！<a id="a-9e"></a>’本所可憎，<a id="a-9f"></a>今所可爱。<a id="a-9g"></a>婆私吒，<a id="a-9h"></a>若有众生恶不净法，<a id="a-9i"></a>憎恶羞耻，<a id="a-9j"></a>怀惭愧者，<a id="a-9k"></a>彼便离众一日、<a id="a-9l"></a>二日至六、<a id="a-9m"></a>七日，<a id="a-9n"></a>半月、<a id="a-9o"></a>一月乃至一岁。<a id="a-9p"></a>婆私吒，<a id="a-9q"></a>若有众生欲得行此不净行者，<a id="a-9r"></a>彼便作家而作是说：<a id="a-9s"></a>‘此中作恶！<a id="a-9t"></a>此中作恶！<a id="a-9u"></a>’婆私吒，<a id="a-9v"></a>是谓初因初缘世中起家法，<a id="a-9w"></a>旧第一智，<a id="a-9x"></a>如法非不如法，<a id="a-9y"></a>如法人尊。</p>
  <p id="a9z">“于中有一懒惰众生，<a id="a-A0"></a>便作是念：<a id="a-A1"></a>‘我今何为日日常取自然粳米？<a id="a-A2"></a>我宁可并取一日食直耶？<a id="a-A3"></a>’彼便并取一日食米。<a id="a-A4"></a>于是，<a id="a-A5"></a>有一众生语彼众生曰：<a id="a-A6"></a>‘众生，<a id="a-A7"></a>汝来共行取米耶？<a id="a-A8"></a>’彼则答曰：<a id="a-A9"></a>‘我已并取，<a id="a-AA"></a>汝自取去。<a id="a-AB"></a>’彼众生闻已，<a id="a-AC"></a>便作是念：<a id="a-AD"></a>‘此实为善！<a id="a-AE"></a>此实为快！<a id="a-AF"></a>我亦宁可并取明日所食米耶？<a id="a-AG"></a>’彼便并取明日米来。<a id="a-AH"></a>复有一众生语彼众生曰：<a id="a-AI"></a>‘众生，<a id="a-AJ"></a>汝来共行取米耶？<a id="a-AK"></a>’彼则答曰：<a id="a-AL"></a>‘我已并取明日米来，<a id="a-AM"></a>汝自取去。<a id="a-AN"></a>’彼众生闻已，<a id="a-AO"></a>便作是念：<a id="a-AP"></a>‘此实为善！<a id="a-AQ"></a>此实为快！<a id="a-AR"></a>我今宁可并取宿日食米来耶？<a id="a-AS"></a>’时，<a id="a-AT"></a>彼众生即便并取七日米来。<a id="a-AU"></a>如彼众生自然粳米极取积聚，<a id="a-AV"></a>彼七粳米便生皮[麩-夫+黃]，<a id="a-AW"></a>刈至七日亦生皮[麩-夫+黃]，<a id="a-AX"></a>随所刈处，<a id="a-AY"></a>即不复生。</p>
  <p id="aAZ">“于是，<a id="a-Aa"></a>彼众生便共聚集，<a id="a-Ab"></a>极悲啼泣，<a id="a-Ac"></a>作如是语：<a id="a-Ad"></a>‘我等生恶不善之法，<a id="a-Ae"></a>谓我曹等储畜宿米。<a id="a-Af"></a>所以者何？<a id="a-Ag"></a>我等本有妙色意生，<a id="a-Ah"></a>一切支节诸根具足，<a id="a-Ai"></a>以喜为食，<a id="a-Aj"></a>自身光明，<a id="a-Ak"></a>升于虚空，<a id="a-Al"></a>净色久住。<a id="a-Am"></a>我等生地味，<a id="a-An"></a>有色香味。<a id="a-Ao"></a>云何为色？<a id="a-Ap"></a>犹如生酥及熟酥色。<a id="a-Aq"></a>云何为味？<a id="a-Ar"></a>如蜜丸味。<a id="a-As"></a>我等食地味，<a id="a-At"></a>住世久远。<a id="a-Au"></a>我等若食地味多者，<a id="a-Av"></a>便生恶色；<a id="a-Aw"></a>食地味少者，<a id="a-Ax"></a>便有妙色。<a id="a-Ay"></a>从是知色有胜有如，<a id="a-Az"></a>因色胜如故，<a id="a-B0"></a>我等各各共相轻慢言：<a id="a-B1"></a>我色胜，<a id="a-B2"></a>汝色不如。<a id="a-B3"></a>因色胜如而生轻慢及恶法故，<a id="a-B4"></a>地味便灭。<a id="a-B5"></a>地味灭后，<a id="a-B6"></a>我等生地肥，<a id="a-B7"></a>有色香味。<a id="a-B8"></a>云何为色？<a id="a-B9"></a>犹如生酥及熟酥色。<a id="a-BA"></a>云何为味？<a id="a-BB"></a>如蜜丸味。<a id="a-BC"></a>我等食地肥，<a id="a-BD"></a>住世久远。<a id="a-BE"></a>我等若食地肥多者，<a id="a-BF"></a>便生恶色；<a id="a-BG"></a>食地肥少者，<a id="a-BH"></a>便有妙色。<a id="a-BI"></a>从是知色有胜有如，<a id="a-BJ"></a>因色胜如故，<a id="a-BK"></a>我等各各共相轻慢言：<a id="a-BL"></a>我色胜，<a id="a-BM"></a>汝色不如。<a id="a-BN"></a>因色胜如而生轻慢及恶法故，<a id="a-BO"></a>地肥便灭。<a id="a-BP"></a>地肥灭后，<a id="a-BQ"></a>我等生婆罗，<a id="a-BR"></a>有色香味。<a id="a-BS"></a>云何为色？<a id="a-BT"></a>犹如昙华色。<a id="a-BU"></a>云何为味？<a id="a-BV"></a>如淖蜜丸味。<a id="a-BW"></a>我等食婆罗，<a id="a-BX"></a>住世久远。<a id="a-BY"></a>我等若食婆罗多者，<a id="a-BZ"></a>便生恶色；<a id="a-Ba"></a>食婆罗少者，<a id="a-Bb"></a>便有妙色。<a id="a-Bc"></a>从是知色有胜有如，<a id="a-Bd"></a>因色胜如故，<a id="a-Be"></a>我等各各共相轻慢言：<a id="a-Bf"></a>我色胜，<a id="a-Bg"></a>汝色不如。<a id="a-Bh"></a>因色胜如而生轻慢及恶法故，<a id="a-Bi"></a>婆罗便灭。<a id="a-Bj"></a>婆罗灭后，<a id="a-Bk"></a>我等生自然粳米，<a id="a-Bl"></a>白净无皮，<a id="a-Bm"></a>亦无有[麩-夫+黃]蒿，<a id="a-Bn"></a>长四寸，<a id="a-Bo"></a>朝刈暮生，<a id="a-Bp"></a>暮刈朝生，<a id="a-Bq"></a>熟有盐味，<a id="a-Br"></a>无有生气，<a id="a-Bs"></a>我等食彼自然粳米。<a id="a-Bt"></a>如我等自然粳米，<a id="a-Bu"></a>极取积聚，<a id="a-Bv"></a>彼宿粳米便生皮[麩-夫+黃]，<a id="a-Bw"></a>刈至七日，<a id="a-Bx"></a>亦生皮[麩-夫+黃]，<a id="a-By"></a>随所刈处，<a id="a-Bz"></a>即不复生。<a id="a-C0"></a>我等宁可造作田种，<a id="a-C1"></a>立标榜耶？<a id="a-C2"></a>’</p>
  <p id="aC3">“于是，<a id="a-C4"></a>众生等造作田种，<a id="a-C5"></a>竖立标榜。<a id="a-C6"></a>于中有一众生自有稻谷，<a id="a-C7"></a>而入他田窃取他稻。<a id="a-C8"></a>其主见已，<a id="a-C9"></a>便作是语：<a id="a-CA"></a>‘咄！<a id="a-CB"></a>咄！<a id="a-CC"></a>弊恶众生，<a id="a-CD"></a>云何作是？<a id="a-CE"></a>汝自有稻，<a id="a-CF"></a>而入他田窃取他稻。<a id="a-CG"></a>汝今可去，<a id="a-CH"></a>后莫复作！<a id="a-CI"></a>’然彼众生复至再三窃取他稻，<a id="a-CJ"></a>其主亦至再三见已，<a id="a-CK"></a>便以拳叉牵诣众所，<a id="a-CL"></a>语彼众曰：<a id="a-CM"></a>‘此一众生自有稻谷，<a id="a-CN"></a>而入我田窃取我稻。<a id="a-CO"></a>’然彼一众生亦语众曰：<a id="a-CP"></a>‘此一众生以拳叉我牵来诣众。<a id="a-CQ"></a>’</p>
  <p id="aCR">“于是，<a id="a-CS"></a>彼诸众生共聚集会，<a id="a-CT"></a>极悲啼泣而作是语：<a id="a-CU"></a>‘我等生恶不善之法，<a id="a-CV"></a>谓守田也。<a id="a-CW"></a>所以者何？<a id="a-CX"></a>因守田故，<a id="a-CY"></a>便共诤讼，<a id="a-CZ"></a>有失有尽，<a id="a-Ca"></a>有相道说，<a id="a-Cb"></a>有拳相叉。<a id="a-Cc"></a>我等宁可于其众中举一端正形色，<a id="a-Cd"></a>极妙最第一者，<a id="a-Ce"></a>立为田主。<a id="a-Cf"></a>若可诃者，<a id="a-Cg"></a>当令彼诃；<a id="a-Ch"></a>若可摈者，<a id="a-Ci"></a>当令彼摈。<a id="a-Cj"></a>若我曹等所得稻谷，<a id="a-Ck"></a>当以如法输送与彼。<a id="a-Cl"></a>’于是，<a id="a-Cm"></a>彼众生中，<a id="a-Cn"></a>若有端正形色，<a id="a-Co"></a>极妙最第一者，<a id="a-Cp"></a>众便共举，<a id="a-Cq"></a>立为田主。<a id="a-Cr"></a>若可诃者，<a id="a-Cs"></a>彼便诃责；<a id="a-Ct"></a>若可摈者，<a id="a-Cu"></a>彼便摈弃。<a id="a-Cv"></a>若有稻者，<a id="a-Cw"></a>便以如法输送与彼是田主，<a id="a-Cx"></a>是田主谓之刹利也，<a id="a-Cy"></a>令如法乐众生，<a id="a-Cz"></a>守护行戒是王，<a id="a-D0"></a>是王谓之王也。<a id="a-D1"></a>婆私吒，<a id="a-D2"></a>是谓初因初缘世中刹利种，<a id="a-D3"></a>旧第一智，<a id="a-D4"></a>如法非不如法，<a id="a-D5"></a>如法人尊。</p>
  <p id="aD6">“于是，<a id="a-D7"></a>彼异众生以守为病，<a id="a-D8"></a>以守为痈，<a id="a-D9"></a>以守为箭刺，<a id="a-DA"></a>便弃舍守，<a id="a-DB"></a>依于无事，<a id="a-DC"></a>作草叶屋而学禅也。<a id="a-DD"></a>彼从无事，<a id="a-DE"></a>朝朝平旦入村邑王城而行乞食。<a id="a-DF"></a>彼多众生见便施与，<a id="a-DG"></a>恭敬尊重，<a id="a-DH"></a>而作是语：<a id="a-DI"></a>‘此异众生以守为病，<a id="a-DJ"></a>以守为痈，<a id="a-DK"></a>以守为箭刺，<a id="a-DL"></a>便弃舍守，<a id="a-DM"></a>依于无事，<a id="a-DN"></a>作草叶屋而学禅也。<a id="a-DO"></a>’此诸尊舍害、<a id="a-DP"></a>恶不善法是梵志，<a id="a-DQ"></a>是梵志谓之梵志也。</p>
  <p id="aDR">“彼众生学禅不得禅，<a id="a-DS"></a>学苦行不得苦行，<a id="a-DT"></a>学远离不得远离，<a id="a-DU"></a>学一心不得一心，<a id="a-DV"></a>学精进不得精进，<a id="a-DW"></a>便舍无事，<a id="a-DX"></a>还村邑王城，<a id="a-DY"></a>作四柱屋，<a id="a-DZ"></a>造立经书。<a id="a-Da"></a>彼多众生见如是已，<a id="a-Db"></a>便不复施与、<a id="a-Dc"></a>恭敬、<a id="a-Dd"></a>尊重，<a id="a-De"></a>而作是语：<a id="a-Df"></a>‘此异众生本以守为病，<a id="a-Dg"></a>以守为痈，<a id="a-Dh"></a>以守为箭剌，<a id="a-Di"></a>便弃舍守，<a id="a-Dj"></a>依于无事，<a id="a-Dk"></a>作草叶屋，<a id="a-Dl"></a>而学于禅不能得禅，<a id="a-Dm"></a>学苦行不得苦行，<a id="a-Dn"></a>学远离不得远离，<a id="a-Do"></a>学一心不得一心，<a id="a-Dp"></a>学精进不得精进；<a id="a-Dq"></a>便舍无事，<a id="a-Dr"></a>还村邑王城，<a id="a-Ds"></a>作四柱屋，<a id="a-Dt"></a>造立经书。<a id="a-Du"></a>’此诸尊等更学博闻，<a id="a-Dv"></a>不复学禅是博闻，<a id="a-Dw"></a>是博闻谓之博闻。<a id="a-Dx"></a>婆私吒，<a id="a-Dy"></a>是谓初因初缘世中有梵志种，<a id="a-Dz"></a>旧第一智，<a id="a-E0"></a>如法非不如法，<a id="a-E1"></a>如法人尊。</p>
  <p id="aE2">“于是，<a id="a-E3"></a>彼异众生各各诣诸方而作田业，<a id="a-E4"></a>是各各诸方而作田业，<a id="a-E5"></a>是各各诸方而作田业，<a id="a-E6"></a>谓之鞞舍。<a id="a-E7"></a>婆私吒，<a id="a-E8"></a>是谓初因初缘世中有鞞舍种，<a id="a-E9"></a>旧第一智，<a id="a-EA"></a>如法非不如法，<a id="a-EB"></a>如法人尊。</p>
  <p id="aEC">“婆私吒，<a id="a-ED"></a>世中起此三种姓已，<a id="a-EE"></a>便知有第四沙门种也。<a id="a-EF"></a>云何世中有此三种姓已，<a id="a-EG"></a>便知有第四沙门种耶？<a id="a-EH"></a>于刹利族姓之子，<a id="a-EI"></a>能自诃责恶不善法，<a id="a-EJ"></a>自厌憎恶恶不善法，<a id="a-EK"></a>剃除须发，<a id="a-EL"></a>著袈裟衣，<a id="a-EM"></a>至信、<a id="a-EN"></a>舍家、<a id="a-EO"></a>无家、<a id="a-EP"></a>学道，<a id="a-EQ"></a>而作是念：<a id="a-ER"></a>‘我当作沙门行于梵行。<a id="a-ES"></a>’便作沙门行于梵行。<a id="a-ET"></a>如是梵志种族、<a id="a-EU"></a>鞞舍种族族姓之子，<a id="a-EV"></a>亦自诃责恶不善法，<a id="a-EW"></a>自厌憎恶恶不善法，<a id="a-EX"></a>剃除须发，<a id="a-EY"></a>著袈裟衣，<a id="a-EZ"></a>至信、<a id="a-Ea"></a>舍家、<a id="a-Eb"></a>无家、<a id="a-Ec"></a>学道，<a id="a-Ed"></a>亦作是念：<a id="a-Ee"></a>‘我当作沙门行于梵行。<a id="a-Ef"></a>’便作沙门行于梵行。<a id="a-Eg"></a>婆私吒，<a id="a-Eh"></a>如是世中起此三种姓已，<a id="a-Ei"></a>便知有第四沙门种也。</p>
  <p id="aEj">“婆私吒，<a id="a-Ek"></a>我今广说此三种姓。<a id="a-El"></a>云何广有此三种耶？<a id="a-Em"></a>刹利种族族姓之子身行不善法，<a id="a-En"></a>口、<a id="a-Eo"></a>意行不善法，<a id="a-Ep"></a>彼身坏命终，<a id="a-Eq"></a>一向受苦。<a id="a-Er"></a>如是梵志种族、<a id="a-Es"></a>鞞舍种族族姓之子身行不善法，<a id="a-Et"></a>口、<a id="a-Eu"></a>意行不善法，<a id="a-Ev"></a>彼身坏命终，<a id="a-Ew"></a>一向受苦。<a id="a-Ex"></a>婆私吒，<a id="a-Ey"></a>刹利种族族姓之子身行善法，<a id="a-Ez"></a>口、<a id="a-F0"></a>意行善法，<a id="a-F1"></a>彼身坏命终，<a id="a-F2"></a>一向受乐。<a id="a-F3"></a>如是梵志种族、<a id="a-F4"></a>鞞舍种族族姓之子身行善法，<a id="a-F5"></a>口、<a id="a-F6"></a>意行善法，<a id="a-F7"></a>彼身坏命终，<a id="a-F8"></a>一向受乐。<a id="a-F9"></a>婆私吒，<a id="a-FA"></a>刹利种族族姓之子身行二行及与护行，<a id="a-FB"></a>口、<a id="a-FC"></a>意行二行及与护行，<a id="a-FD"></a>彼身坏命终，<a id="a-FE"></a>受于苦乐。<a id="a-FF"></a>如是梵志种族、<a id="a-FG"></a>鞞舍种族族姓之子身行二行及与护行，<a id="a-FH"></a>口、<a id="a-FI"></a>意行二行及与护行，<a id="a-FJ"></a>彼身坏命终，<a id="a-FK"></a>受于苦乐。</p>
  <p id="aFL">“婆私吒，<a id="a-FM"></a>刹利种族族姓之子修七觉法，<a id="a-FN"></a>善思善观，<a id="a-FO"></a>彼如是知、<a id="a-FP"></a>如是见，<a id="a-FQ"></a>欲漏心解脱，<a id="a-FR"></a>有漏、<a id="a-FS"></a>无明漏心解脱；<a id="a-FT"></a>解脱已，<a id="a-FU"></a>便知解脱：<a id="a-FV"></a>生已尽，<a id="a-FW"></a>梵行已立，<a id="a-FX"></a>所作已办，<a id="a-FY"></a>不更受有，<a id="a-FZ"></a>知如真。<a id="a-Fa"></a>如是，<a id="a-Fb"></a>梵志种族、<a id="a-Fc"></a>鞞舍种族族姓之子修七觉法，<a id="a-Fd"></a>善思善观，<a id="a-Fe"></a>彼如是知、<a id="a-Ff"></a>如是见，<a id="a-Fg"></a>欲漏心解脱，<a id="a-Fh"></a>有漏、<a id="a-Fi"></a>无明漏心解脱；<a id="a-Fj"></a>解脱已，<a id="a-Fk"></a>便知解脱：<a id="a-Fl"></a>生已尽，<a id="a-Fm"></a>梵行已立，<a id="a-Fn"></a>所作已办，<a id="a-Fo"></a>不更受有，<a id="a-Fp"></a>知如真。<a id="a-Fq"></a>婆私吒，<a id="a-Fr"></a>如是此三种广分别也。<a id="a-Fs"></a>梵天帝主说此偈曰：</p>
  <p id="aFt">“‘刹利二足尊，<a id="a-Fu"></a>谓有种族姓，</p>
  <p id="aFv">求学明及行，<a id="a-Fw"></a>彼为天人称。<a id="a-Fx"></a>’</p>
  <p id="aFy">“婆私吒，<a id="a-Fz"></a>梵天帝主善说此偈，<a id="a-G0"></a>非不善也；<a id="a-G1"></a>善歌讽诵，<a id="a-G2"></a>非不善也，<a id="a-G3"></a>善咏语言，<a id="a-G4"></a>非不善也。<a id="a-G5"></a>谓如是说：</p>
  <p id="aG6">“‘刹利二足尊，<a id="a-G7"></a>谓有种族姓，</p>
  <p id="aG8">求学明及行，<a id="a-G9"></a>彼为天人称。<a id="a-GA"></a>’</p>
  <p id="aGB">“所以者何？<a id="a-GC"></a>我亦如是说：<a id="a-GD"></a>刹利二足尊，<a id="a-GE"></a>谓有种族姓，<a id="a-GF"></a>求学明及行，<a id="a-GG"></a>彼为天人称。<a id="a-GH"></a>”</p>
  <p id="aGI">佛说如是，<a id="a-GJ"></a>尊者婆私吒、<a id="a-GK"></a>婆罗婆等，<a id="a-GL"></a>及诸比丘闻佛所说，<a id="a-GM"></a>欢喜奉行。</p>
  <p data-pb></p>
  <h2 id="aGN">梵志品须达哆经第十四</h2>
  <p id="aGO">我闻如是：<a id="a-GP"></a>一时，<a id="a-GQ"></a>佛游舍卫国，<a id="a-GR"></a>在胜林给孤独园。</p>
  <p id="aGS">尔时，<a id="a-GT"></a>须达哆居士往诣佛所，<a id="a-GU"></a>稽首作礼，<a id="a-GV"></a>却坐一面。</p>
  <p id="aGW">世尊问曰：<a id="a-GX"></a>“居士家颇行施耶？<a id="a-GY"></a>”</p>
  <p id="aGZ">须达哆居士答曰：<a id="a-Ga"></a>“唯然，<a id="a-Gb"></a>世尊，<a id="a-Gc"></a>家行布施，<a id="a-Gd"></a>但为至粗，<a id="a-Ge"></a>不能好也，<a id="a-Gf"></a>糠饭麻羹，<a id="a-Gg"></a>姜菜一片。<a id="a-Gh"></a>”</p>
  <p id="aGi">世尊告曰：<a id="a-Gj"></a>“居士，<a id="a-Gk"></a>若施粗食及施妙食，<a id="a-Gl"></a>俱得报耳！<a id="a-Gm"></a>居士，<a id="a-Gn"></a>若行粗施，<a id="a-Go"></a>不信施、<a id="a-Gp"></a>不故施、<a id="a-Gq"></a>不自手施、<a id="a-Gr"></a>不自往施、<a id="a-Gs"></a>不思惟施、<a id="a-Gt"></a>不由信施、<a id="a-Gu"></a>不观业果报施者，<a id="a-Gv"></a>当观如是受报：<a id="a-Gw"></a>心不欲得好家，<a id="a-Gx"></a>不欲得好乘，<a id="a-Gy"></a>不欲得好衣被，<a id="a-Gz"></a>不欲得好饮食，<a id="a-H0"></a>不欲得好五欲功德。<a id="a-H1"></a>所以者何？<a id="a-H2"></a>以不至心故行施也。<a id="a-H3"></a>居士，<a id="a-H4"></a>当知受报如是。<a id="a-H5"></a>居士，<a id="a-H6"></a>若行粗施，<a id="a-H7"></a>信施、<a id="a-H8"></a>故施、<a id="a-H9"></a>自手施、<a id="a-HA"></a>自往施、<a id="a-HB"></a>思惟施、<a id="a-HC"></a>由信施、<a id="a-HD"></a>观业果报施者，<a id="a-HE"></a>当观如是受报：<a id="a-HF"></a>心欲得好家，<a id="a-HG"></a>欲得好乘，<a id="a-HH"></a>欲得好衣被，<a id="a-HI"></a>欲得好饮食，<a id="a-HJ"></a>欲得好五欲功德。<a id="a-HK"></a>所以者何？<a id="a-HL"></a>以其至心故行施也。<a id="a-HM"></a>居士，<a id="a-HN"></a>当知受报如是。</p>
  <p id="aHO">“居士，<a id="a-HP"></a>若行妙施，<a id="a-HQ"></a>不信施、<a id="a-HR"></a>不故施、<a id="a-HS"></a>不自手施、<a id="a-HT"></a>不自往施、<a id="a-HU"></a>不思惟施、<a id="a-HV"></a>不由信施、<a id="a-HW"></a>不观业果报施者，<a id="a-HX"></a>当观如是受报：<a id="a-HY"></a>心不欲得好家，<a id="a-HZ"></a>不欲得好乘，<a id="a-Ha"></a>不欲得好衣被，<a id="a-Hb"></a>不欲得好饮食，<a id="a-Hc"></a>不欲得好五欲功德。<a id="a-Hd"></a>所以者何？<a id="a-He"></a>以不至心故行施也。<a id="a-Hf"></a>居士，<a id="a-Hg"></a>当知受报如是。<a id="a-Hh"></a>居士，<a id="a-Hi"></a>若行妙施，<a id="a-Hj"></a>信施、<a id="a-Hk"></a>故施、<a id="a-Hl"></a>自手施、<a id="a-Hm"></a>自往施、<a id="a-Hn"></a>思惟施、<a id="a-Ho"></a>由信施、<a id="a-Hp"></a>观业果报施者，<a id="a-Hq"></a>当观如是受报：<a id="a-Hr"></a>心欲得好家，<a id="a-Hs"></a>欲得好乘，<a id="a-Ht"></a>欲得好衣被，<a id="a-Hu"></a>欲得好饮食，<a id="a-Hv"></a>欲得好五欲功德。<a id="a-Hw"></a>所以者何？<a id="a-Hx"></a>以其至心故行施也。<a id="a-Hy"></a>居士，<a id="a-Hz"></a>当知受报如是。</p>
  <p id="aI0">“居士，<a id="a-I1"></a>昔过去时有梵志大长者，<a id="a-I2"></a>名曰随蓝，<a id="a-I3"></a>极大富乐，<a id="a-I4"></a>资财无量，<a id="a-I5"></a>封户食邑多诸珍宝，<a id="a-I6"></a>畜牧产业不可称计，<a id="a-I7"></a>彼行布施其像如是：<a id="a-I8"></a>八万四千金钵盛满碎银，<a id="a-I9"></a>行如是大施；<a id="a-IA"></a>八万四千银钵盛满碎金，<a id="a-IB"></a>行如是大施；<a id="a-IC"></a>八万四千金钵盛满碎金，<a id="a-ID"></a>行如是大施；<a id="a-IE"></a>八万四千银钵盛满碎银，<a id="a-IF"></a>行如是大施；<a id="a-IG"></a>八万四千象，<a id="a-IH"></a>庄校严饰，<a id="a-II"></a>白络覆上，<a id="a-IJ"></a>行如是大施；<a id="a-IK"></a>八万四千马，<a id="a-IL"></a>庄校严饰，<a id="a-IM"></a>白络金合霏那，<a id="a-IN"></a>行如是大施；<a id="a-IO"></a>八万四千牛，<a id="a-IP"></a>衣绳衣覆，<a id="a-IQ"></a>构之皆得一斛乳汁，<a id="a-IR"></a>行如是大施；<a id="a-IS"></a>八万四千女，<a id="a-IT"></a>姿容端正，<a id="a-IU"></a>睹者欢悦，<a id="a-IV"></a>众宝璎珞，<a id="a-IW"></a>严饰具足，<a id="a-IX"></a>行如是大施，<a id="a-IY"></a>况复其余食啖含消！</p>
  <p id="aIZ">“居士，<a id="a-Ia"></a>若梵志随蓝行如是大施，<a id="a-Ib"></a>若复有施满阎浮场凡夫食者，<a id="a-Ic"></a>此于彼施为最胜也。</p>
  <p id="aId">“居士，<a id="a-Ie"></a>若梵志随蓝行如是大施，<a id="a-If"></a>及施满阎浮场凡夫人食，<a id="a-Ig"></a>若复有施一须陀洹食者，<a id="a-Ih"></a>此于彼施最为胜也。</p>
  <p id="aIi">“居士，<a id="a-Ij"></a>若梵志随蓝行如是大施，<a id="a-Ik"></a>及施满阎浮场凡夫人食，<a id="a-Il"></a>施百须陀洹食，<a id="a-Im"></a>若复有施一斯陀含食者，<a id="a-In"></a>此于彼施为最胜也。</p>
  <p id="aIo">“居士，<a id="a-Ip"></a>若梵志随蓝行如是大施，<a id="a-Iq"></a>及施满阎浮场凡夫人食，<a id="a-Ir"></a>施百须陀洹、<a id="a-Is"></a>百斯陀含食，<a id="a-It"></a>若复有施一阿那含食者，<a id="a-Iu"></a>此于彼施为最胜也。</p>
  <p id="aIv">“居士，<a id="a-Iw"></a>若梵志随蓝行如是大施，<a id="a-Ix"></a>及施满阎浮场凡夫人食，<a id="a-Iy"></a>施百须陀洹、<a id="a-Iz"></a>百斯陀含、<a id="a-J0"></a>百阿那含食，<a id="a-J1"></a>若复有施一阿罗诃食者，<a id="a-J2"></a>此于彼施为最胜也。</p>
  <p id="aJ3">“居士，<a id="a-J4"></a>若梵志随蓝行如是大施，<a id="a-J5"></a>及施满阎浮场凡夫人食，<a id="a-J6"></a>施百须陀洹、<a id="a-J7"></a>百斯陀含、<a id="a-J8"></a>百阿那含、<a id="a-J9"></a>百阿罗诃食，<a id="a-JA"></a>若复有施一辟支佛食者，<a id="a-JB"></a>此于彼施为最胜也。</p>
  <p id="aJC">“居士，<a id="a-JD"></a>若梵志随蓝行如是大施，<a id="a-JE"></a>及施满阎浮场凡夫人食，<a id="a-JF"></a>施百须陀洹、<a id="a-JG"></a>百斯陀含、<a id="a-JH"></a>百阿那含、<a id="a-JI"></a>百阿罗诃、<a id="a-JJ"></a>百辟支佛食，<a id="a-JK"></a>若复有施一如来、<a id="a-JL"></a>无所著、<a id="a-JM"></a>等正觉食者，<a id="a-JN"></a>此于彼施为最胜也。</p>
  <p id="aJO">“居士，<a id="a-JP"></a>若梵志随蓝行如是大施，<a id="a-JQ"></a>及施满阎浮场凡夫人食，<a id="a-JR"></a>施百须陀洹、<a id="a-JS"></a>百斯陀含、<a id="a-JT"></a>百阿那含、<a id="a-JU"></a>百阿罗诃、<a id="a-JV"></a>百辟支佛食，<a id="a-JW"></a>若有作房舍，<a id="a-JX"></a>施四方比丘众者，<a id="a-JY"></a>此于彼施为最胜也。</p>
  <p id="aJZ">“居士，<a id="a-Ja"></a>若梵志随蓝行如是大施，<a id="a-Jb"></a>及施满阎浮场凡夫人食，<a id="a-Jc"></a>施百须陀洹、<a id="a-Jd"></a>百斯陀含、<a id="a-Je"></a>百阿那含、<a id="a-Jf"></a>百阿罗诃、<a id="a-Jg"></a>百辟支佛食，<a id="a-Jh"></a>作房舍施四方比丘众，<a id="a-Ji"></a>若有欢喜心归命三尊佛、<a id="a-Jj"></a>法、<a id="a-Jk"></a>比丘众及受戒者，<a id="a-Jl"></a>此于彼施为最胜也。</p>
  <p id="aJm">“居士，<a id="a-Jn"></a>若梵志随蓝行如是大施，<a id="a-Jo"></a>及施满阎浮场凡夫人食，<a id="a-Jp"></a>施百须陀洹、<a id="a-Jq"></a>百斯陀含、<a id="a-Jr"></a>百阿那含、<a id="a-Js"></a>百阿罗诃、<a id="a-Jt"></a>百辟支佛食，<a id="a-Ju"></a>作房舍施四方比丘众，<a id="a-Jv"></a>欢喜心归命三尊佛、<a id="a-Jw"></a>法、<a id="a-Jx"></a>比丘众及受戒，<a id="a-Jy"></a>若有为彼一切众生行于慈心，<a id="a-Jz"></a>乃至[(殼-一)/牛]牛顷者，<a id="a-K0"></a>此于彼施为最胜也。</p>
  <p id="aK1">“居士，<a id="a-K2"></a>若梵志随蓝行如是大施，<a id="a-K3"></a>及施满阎浮场凡夫人食，<a id="a-K4"></a>施百须陀洹、<a id="a-K5"></a>百斯陀含、<a id="a-K6"></a>百阿那含、<a id="a-K7"></a>百阿罗诃、<a id="a-K8"></a>百辟支佛食，<a id="a-K9"></a>作房舍施四方比丘众，<a id="a-KA"></a>欢喜心归命三尊佛、<a id="a-KB"></a>法、<a id="a-KC"></a>比丘众及受戒，<a id="a-KD"></a>为一切众生行于慈心，<a id="a-KE"></a>乃至[(殼-一)/牛]牛顷，<a id="a-KF"></a>若有能观一切诸法无常、<a id="a-KG"></a>苦、<a id="a-KH"></a>空及非神者，<a id="a-KI"></a>此于彼施为最胜也。</p>
  <p id="aKJ">“于居士意云何？<a id="a-KK"></a>昔时梵志大长者名随蓝者，<a id="a-KL"></a>谓异人耶？<a id="a-KM"></a>莫作斯念！<a id="a-KN"></a>所以者何？<a id="a-KO"></a>当知即是我也。<a id="a-KP"></a>我昔为梵志大长者，<a id="a-KQ"></a>名曰随蓝。<a id="a-KR"></a>居士，<a id="a-KS"></a>我于尔时为自饶益，<a id="a-KT"></a>亦饶益他，<a id="a-KU"></a>饶益多人，<a id="a-KV"></a>悯伤世间，<a id="a-KW"></a>为天、<a id="a-KX"></a>为人求义及饶益，<a id="a-KY"></a>求安隐快乐，<a id="a-KZ"></a>尔时说法不至究竟，<a id="a-Ka"></a>不究竟白净、<a id="a-Kb"></a>不究竟梵行、<a id="a-Kc"></a>不究竟梵行讫。<a id="a-Kd"></a>尔时，<a id="a-Ke"></a>不离生老病死、<a id="a-Kf"></a>啼哭忧戚，<a id="a-Kg"></a>亦未能得脱一切苦。</p>
  <p id="aKh">“居士，<a id="a-Ki"></a>我今出世如来、<a id="a-Kj"></a>无所著、<a id="a-Kk"></a>等正觉、<a id="a-Kl"></a>明行成为、<a id="a-Km"></a>善逝、<a id="a-Kn"></a>世间解、<a id="a-Ko"></a>无上士、<a id="a-Kp"></a>道法御、<a id="a-Kq"></a>天人师，<a id="a-Kr"></a>号佛、<a id="a-Ks"></a>众佑，<a id="a-Kt"></a>我今自饶益，<a id="a-Ku"></a>亦饶益他，<a id="a-Kv"></a>饶益多人，<a id="a-Kw"></a>悯伤世间，<a id="a-Kx"></a>为天、<a id="a-Ky"></a>为人求义及饶益，<a id="a-Kz"></a>求安隐快乐，<a id="a-L0"></a>我今说法得至究竟，<a id="a-L1"></a>究竟白净、<a id="a-L2"></a>究竟梵行、<a id="a-L3"></a>究竟梵行讫。<a id="a-L4"></a>我今已离生老病死、<a id="a-L5"></a>啼哭忧戚，<a id="a-L6"></a>我今已得脱一切苦。<a id="a-L7"></a>”</p>
  <p id="aL8">佛说如是，<a id="a-L9"></a>须达哆居士及诸比丘闻佛所说，<a id="a-LA"></a>欢喜奉行。</p>
  <p data-pb></p>
  <h2 id="aLB">梵志品梵波罗延经第十五</h2>
  <p id="aLC">我闻如是：<a id="a-LD"></a>一时，<a id="a-LE"></a>佛游舍卫国，<a id="a-LF"></a>在胜林给孤独园。</p>
  <p id="aLG">尔时，<a id="a-LH"></a>拘娑罗国众多梵志中后彷徉，<a id="a-LI"></a>往诣佛所，<a id="a-LJ"></a>共相问讯，<a id="a-LK"></a>却坐一面，<a id="a-LL"></a>白曰：<a id="a-LM"></a>“瞿昙，<a id="a-LN"></a>欲有所问，<a id="a-LO"></a>听我问耶？<a id="a-LP"></a>”</p>
  <p id="aLQ">世尊告曰：<a id="a-LR"></a>“恣汝所问。<a id="a-LS"></a>”</p>
  <p id="aLT">时，<a id="a-LU"></a>诸梵志问曰：<a id="a-LV"></a>“瞿昙，<a id="a-LW"></a>颇今有梵志学故梵志法，<a id="a-LX"></a>为越故梵志法耶？<a id="a-LY"></a>”</p>
  <p id="aLZ">世尊答曰：<a id="a-La"></a>“今无梵志学故梵志法，<a id="a-Lb"></a>梵志久已越故梵志法。<a id="a-Lc"></a>”</p>
  <p id="aLd">时，<a id="a-Le"></a>诸梵志问曰：<a id="a-Lf"></a>“瞿昙，<a id="a-Lg"></a>云何今无梵志学故梵志法，<a id="a-Lh"></a>诸梵志等越故梵志法来为几时耶？<a id="a-Li"></a>”</p>
  <p id="aLj">彼时，<a id="a-Lk"></a>世尊以偈答曰：</p>
  <p id="aLl">“所谓昔时有，<a id="a-Lm"></a>自调御热行，</p>
  <p id="aLn">舍五欲功德，<a id="a-Lo"></a>行清净梵行。</p>
  <p id="aLp">梵行及戒行，<a id="a-Lq"></a>率至柔软性，</p>
  <p id="aLr">恕亮无害心，<a id="a-Ls"></a>忍辱护其意。</p>
  <p id="aLt">昔时有此法，<a id="a-Lu"></a>梵志不护此，</p>
  <p id="aLv">梵志不守护；<a id="a-Lw"></a>所有钱财谷，</p>
  <p id="aLx">诵习钱财谷，<a id="a-Ly"></a>梵志守此藏。</p>
  <p id="aLz">衣色若干种，<a id="a-M0"></a>屋舍及床榻，</p>
  <p id="aM1">丰城及诸国，<a id="a-M2"></a>梵志学如是，</p>
  <p id="aM3">此梵志莫害，<a id="a-M4"></a>率守护诸法。</p>
  <p id="aM5">往到于他门，<a id="a-M6"></a>无有拘制彼，</p>
  <p id="aM7">发家乞求法，<a id="a-M8"></a>随其食时到。</p>
  <p id="aM9">梵志住在家，<a id="a-MA"></a>见者欲为施，</p>
  <p id="aMB">满四十八年，<a id="a-MC"></a>行清净梵行。</p>
  <p id="aMD">求索明行成，<a id="a-ME"></a>昔时梵志行，</p>
  <p id="aMF">彼不偷财物，<a id="a-MG"></a>亦无有恐怖。</p>
  <p id="aMH">爱受摄相应，<a id="a-MI"></a>当以共和合，</p>
  <p id="aMJ">不为烦恼故，<a id="a-MK"></a>怨淫相应法。</p>
  <p id="aML">诸有梵志者，<a id="a-MM"></a>无能行如是，</p>
  <p id="aMN">若有第一行，<a id="a-MO"></a>梵志极坚求。</p>
  <p id="aMP">彼诸淫欲法，<a id="a-MQ"></a>不行乃至梦，</p>
  <p id="aMR">彼因此梵行，<a id="a-MS"></a>自称梵我梵。</p>
  <p id="aMT">知彼有此行，<a id="a-MU"></a>慧者当知彼，</p>
  <p id="aMV">床薄衣极单，<a id="a-MW"></a>食酥乳命存。</p>
  <p id="aMX">乞求皆如法，<a id="a-MY"></a>立斋行布施，</p>
  <p id="aMZ">斋时无异乞，<a id="a-Ma"></a>自于己乞求。</p>
  <p id="aMb">立斋行施时，<a id="a-Mc"></a>彼不有杀牛，</p>
  <p id="aMd">如父母兄弟，<a id="a-Me"></a>及余有亲亲。</p>
  <p id="aMf">人牛亦如是，<a id="a-Mg"></a>彼因是生乐，</p>
  <p id="aMh">饮食体有力，<a id="a-Mi"></a>乘者安隐乐。</p>
  <p id="aMj">知有此义理，<a id="a-Mk"></a>莫乐杀于牛，</p>
  <p id="aMl">柔软身极大，<a id="a-Mm"></a>精色名称誉。</p>
  <p id="aMn">殷勤自求利，<a id="a-Mo"></a>昔时梵志行，</p>
  <p id="aMp">梵志为自利，<a id="a-Mq"></a>专事及非事。</p>
  <p id="aMr">彼当来此世，<a id="a-Ms"></a>必度脱此世，</p>
  <p id="aMt">彼月过于月，<a id="a-Mu"></a>见意趣向彼。</p>
  <p id="aMv">游戏于夜中，<a id="a-Mw"></a>严饰诸妇人，</p>
  <p id="aMx">吉牛围绕前，<a id="a-My"></a>妇女极端正。</p>
  <p id="aMz">人间微妙欲，<a id="a-N0"></a>梵志之常愿，</p>
  <p id="aN1">具足车乘具，<a id="a-N2"></a>善作缝治好。</p>
  <p id="aN3">家居及婚姻，<a id="a-N4"></a>梵志之常愿，</p>
  <p id="aN5">彼造作此缚，<a id="a-N6"></a>我等从彼来。</p>
  <p id="aN7">大王斋行施，<a id="a-N8"></a>莫失其财利，</p>
  <p id="aN9">饶财物米谷，<a id="a-NA"></a>若有余钱财。</p>
  <p id="aNB">大王相应此，<a id="a-NC"></a>梵志及车乘，</p>
  <p id="aND">象斋及马斋，<a id="a-NE"></a>马斋不障门。</p>
  <p id="aNF">聚集作斋施，<a id="a-NG"></a>财物施梵志，</p>
  <p id="aNH">彼从此得利，<a id="a-NI"></a>爱乐惜财物。</p>
  <p id="aNJ">彼以起为欲，<a id="a-NK"></a>数数增长爱，</p>
  <p id="aNL">犹如广池水，<a id="a-NM"></a>及无量财物。</p>
  <p id="aNN">如是人有牛，<a id="a-NO"></a>于生生活具，</p>
  <p id="aNP">彼造作此缚，<a id="a-NQ"></a>我等从彼来。</p>
  <p id="aNR">大王斋行施，<a id="a-NS"></a>莫失其财利，</p>
  <p id="aNT">饶财物米谷，<a id="a-NU"></a>若汝多有牛。</p>
  <p id="aNV">大王相应此，<a id="a-NW"></a>梵志及车乘，</p>
  <p id="aNX">无量百千牛，<a id="a-NY"></a>因为斋故杀。</p>
  <p id="aNZ">头角无所娆，<a id="a-Na"></a>牛猪昔时等，</p>
  <p id="aNb">往至提牛角，<a id="a-Nc"></a>持利刀杀牛。</p>
  <p id="aNd">唤牛及于父，<a id="a-Ne"></a>罗刹名曰香，</p>
  <p id="aNf">彼唤呼非法，<a id="a-Ng"></a>以刀刺牛时。</p>
  <p id="aNh">此法行于斋，<a id="a-Ni"></a>越过最在前，</p>
  <p id="aNj">无有事而杀，<a id="a-Nk"></a>远离衰退法。</p>
  <p id="aNl">昔时有三病，<a id="a-Nm"></a>欲不用食老，</p>
  <p id="aNn">以憎嫉于牛，<a id="a-No"></a>起病九十八。</p>
  <p id="aNp">如是此憎诤，<a id="a-Nq"></a>故为智所恶，</p>
  <p id="aNr">若人见如是，<a id="a-Ns"></a>谁不有憎者？</p>
  <p id="aNt">如是此世行，<a id="a-Nu"></a>无智最下贱，</p>
  <p id="aNv">各各为欲憎，<a id="a-Nw"></a>若妇诽谤夫。</p>
  <p id="aNx">刹利梵志女，<a id="a-Ny"></a>及守护于姓，</p>
  <p id="aNz">若犯于生法，<a id="a-O0"></a>自在由于欲。</p>
  <p id="aO1">“如是，<a id="a-O2"></a>梵志，<a id="a-O3"></a>今无梵志学故梵志法，<a id="a-O4"></a>梵志越故梵志法来尔许时也。<a id="a-O5"></a>”</p>
  <p id="aO6">于是，<a id="a-O7"></a>拘娑罗国众多梵志白曰：<a id="a-O8"></a>“世尊，<a id="a-O9"></a>我已知。<a id="a-OA"></a>善逝，<a id="a-OB"></a>我已解。<a id="a-OC"></a>世尊，<a id="a-OD"></a>我今自归于佛、<a id="a-OE"></a>法及比丘众，<a id="a-OF"></a>惟愿世尊受我为优婆塞！<a id="a-OG"></a>从今日始，<a id="a-OH"></a>终身自归，<a id="a-OI"></a>乃至命尽。<a id="a-OJ"></a>”</p>
  <p id="aOK">佛说如是，<a id="a-OL"></a>彼拘娑罗国众多梵志及诸比丘闻佛所说，<a id="a-OM"></a>欢喜奉行。</p>
 </body>
</html>