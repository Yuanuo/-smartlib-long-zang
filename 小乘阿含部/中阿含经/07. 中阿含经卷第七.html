<!doctype html>
<html id="z3IBU75Wg" data-ver="2696">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第七</h1>
  <h2 id="a2">舍梨子相应品大拘絺罗经第九</h2>
  <p id="a3">我闻如是：<a id="a-4"></a>一时，<a id="a-5"></a>佛在王舍城，<a id="a-6"></a>在竹林迦兰哆园。</p>
  <p id="a7">尔时，<a id="a-8"></a>尊者舍梨子则于晡时从宴坐起，<a id="a-9"></a>至尊者大拘絺罗所，<a id="a-A"></a>共相问讯，<a id="a-B"></a>却坐一面。</p>
  <p id="aC">尊者舍梨子语尊者大拘絺罗：<a id="a-D"></a>“我欲有所问，<a id="a-E"></a>听我问耶？<a id="a-F"></a>”</p>
  <p id="aG">尊者大拘絺罗答曰：<a id="a-H"></a>“尊者舍梨子，<a id="a-I"></a>欲问便问，<a id="a-J"></a>我闻已当思。<a id="a-K"></a>”</p>
  <p id="aL">尊者舍梨子问曰：<a id="a-M"></a>“贤者大拘絺罗，<a id="a-N"></a>颇有事因此事，<a id="a-O"></a>比丘成就见，<a id="a-P"></a>得正见，<a id="a-Q"></a>于法得不坏净，<a id="a-R"></a>入正法耶？<a id="a-S"></a>”</p>
  <p id="aT">答曰：<a id="a-U"></a>“有也，<a id="a-V"></a>尊者舍梨子，<a id="a-W"></a>谓有比丘知不善、<a id="a-X"></a>知不善根。<a id="a-Y"></a>云何知不善？<a id="a-Z"></a>谓身恶行不善，<a id="a-a"></a>口、<a id="a-b"></a>意恶行不善，<a id="a-c"></a>是谓知不善。<a id="a-d"></a>云何知不善根？<a id="a-e"></a>谓贪不善根，<a id="a-f"></a>恚、<a id="a-g"></a>痴不善根，<a id="a-h"></a>是谓知不善根。<a id="a-i"></a>尊者舍梨子，<a id="a-j"></a>若有比丘如是知不善及不善根者，<a id="a-k"></a>是谓比丘成就见，<a id="a-l"></a>得正见，<a id="a-m"></a>于法得不坏净，<a id="a-n"></a>入正法中。<a id="a-o"></a>”</p>
  <p id="ap">尊者舍梨子闻已，<a id="a-q"></a>叹曰：<a id="a-r"></a>“善哉！<a id="a-s"></a>善哉！<a id="a-t"></a>贤者大拘絺罗。<a id="a-u"></a>”尊者舍梨子叹已，<a id="a-v"></a>欢喜奉行。</p>
  <p id="aw">尊者舍梨子复问曰：<a id="a-x"></a>“贤者大拘絺罗，<a id="a-y"></a>颇更有事因此事，<a id="a-z"></a>比丘成就见，<a id="a-10"></a>得正见，<a id="a-11"></a>于法得不坏净，<a id="a-12"></a>入正法耶？<a id="a-13"></a>”</p>
  <p id="a14">答曰：<a id="a-15"></a>“有也，<a id="a-16"></a>尊者舍梨子，<a id="a-17"></a>谓有比丘知善、<a id="a-18"></a>知善根。<a id="a-19"></a>云何知善？<a id="a-1A"></a>谓身妙行善，<a id="a-1B"></a>口、<a id="a-1C"></a>意妙行善，<a id="a-1D"></a>是谓知善。<a id="a-1E"></a>云何知善根？<a id="a-1F"></a>谓无贪善根，<a id="a-1G"></a>无恚、<a id="a-1H"></a>无痴善根，<a id="a-1I"></a>是谓知善根。<a id="a-1J"></a>尊者舍梨子，<a id="a-1K"></a>若有比丘如是知善、<a id="a-1L"></a>知善根者，<a id="a-1M"></a>是谓比丘成就见，<a id="a-1N"></a>得正见，<a id="a-1O"></a>于法得不坏净，<a id="a-1P"></a>入正法中。<a id="a-1Q"></a>”</p>
  <p id="a1R">尊者舍梨子闻已，<a id="a-1S"></a>叹曰：<a id="a-1T"></a>“善哉！<a id="a-1U"></a>善哉！<a id="a-1V"></a>贤者大拘絺罗。<a id="a-1W"></a>”尊者舍梨子叹已，<a id="a-1X"></a>欢喜奉行。</p>
  <p id="a1Y">尊者舍梨子复问曰：<a id="a-1Z"></a>“贤者大拘絺罗，<a id="a-1a"></a>颇更有事因此事，<a id="a-1b"></a>比丘成就见，<a id="a-1c"></a>得正见，<a id="a-1d"></a>于法得不坏净，<a id="a-1e"></a>入正法耶？<a id="a-1f"></a>”</p>
  <p id="a1g">答曰：<a id="a-1h"></a>“有也，<a id="a-1i"></a>尊者舍梨子，<a id="a-1j"></a>谓有比丘知食如真，<a id="a-1k"></a>知食集，<a id="a-1l"></a>知食灭、<a id="a-1m"></a>知食灭道如真。<a id="a-1n"></a>云何知食如真？<a id="a-1o"></a>谓有四食者，<a id="a-1p"></a>一者、<a id="a-1q"></a>抟食粗、<a id="a-1r"></a>细，<a id="a-1s"></a>二者、<a id="a-1t"></a>更乐食，<a id="a-1u"></a>三者、<a id="a-1v"></a>意思食，<a id="a-1w"></a>四者、<a id="a-1x"></a>识食，<a id="a-1y"></a>是谓知食如真。<a id="a-1z"></a>云何知食集如真？<a id="a-20"></a>谓因爱便有食，<a id="a-21"></a>是谓知食集如真。<a id="a-22"></a>云何知食灭如真？<a id="a-23"></a>谓爱灭食便灭，<a id="a-24"></a>是谓知食灭如真。<a id="a-25"></a>云何知食灭道如真？<a id="a-26"></a>谓八支圣道，<a id="a-27"></a>正见乃至正定为八，<a id="a-28"></a>是谓知食灭道如真。<a id="a-29"></a>尊者舍梨子，<a id="a-2A"></a>若有比丘如是知食如真，<a id="a-2B"></a>知食集、<a id="a-2C"></a>知食灭、<a id="a-2D"></a>知食灭道如真者，<a id="a-2E"></a>是谓比丘成就见，<a id="a-2F"></a>得正见，<a id="a-2G"></a>于法得不坏净，<a id="a-2H"></a>入正法中。<a id="a-2I"></a>”</p>
  <p id="a2J">尊者舍梨子闻已，<a id="a-2K"></a>叹曰：<a id="a-2L"></a>“善哉！<a id="a-2M"></a>善哉！<a id="a-2N"></a>贤者大拘絺罗。<a id="a-2O"></a>”尊者舍梨子叹已，<a id="a-2P"></a>欢喜奉行。</p>
  <p id="a2Q">尊者舍梨子复问曰：<a id="a-2R"></a>“贤者大拘絺罗，<a id="a-2S"></a>颇更有事因此事，<a id="a-2T"></a>比丘成就见，<a id="a-2U"></a>得正见，<a id="a-2V"></a>于法得不坏净，<a id="a-2W"></a>入正法耶？<a id="a-2X"></a>”</p>
  <p id="a2Y">答曰：<a id="a-2Z"></a>“有也，<a id="a-2a"></a>尊者舍梨子，<a id="a-2b"></a>谓有比丘知漏如真，<a id="a-2c"></a>知漏集、<a id="a-2d"></a>知漏灭、<a id="a-2e"></a>知漏灭道如真。<a id="a-2f"></a>云何知漏如真？<a id="a-2g"></a>谓有三漏——欲漏、<a id="a-2h"></a>有漏、<a id="a-2i"></a>无明漏，<a id="a-2j"></a>是谓知漏如真。<a id="a-2k"></a>云何知漏集如真？<a id="a-2l"></a>谓因无明便有漏，<a id="a-2m"></a>是谓知漏集如真。<a id="a-2n"></a>云何知漏灭如真？<a id="a-2o"></a>谓无明灭漏便灭，<a id="a-2p"></a>是谓知漏灭如真。<a id="a-2q"></a>云何知漏灭道如真？<a id="a-2r"></a>谓八支圣道，<a id="a-2s"></a>正见乃至正定为八，<a id="a-2t"></a>是谓知漏灭道如真。<a id="a-2u"></a>尊者舍梨子，<a id="a-2v"></a>若有比丘如是知漏如真，<a id="a-2w"></a>知漏集、<a id="a-2x"></a>知漏灭、<a id="a-2y"></a>知漏灭道如真者，<a id="a-2z"></a>是谓比丘成就见，<a id="a-30"></a>得正见，<a id="a-31"></a>于法得不坏净，<a id="a-32"></a>入正法中。<a id="a-33"></a>”</p>
  <p id="a34">尊者舍梨子闻已，<a id="a-35"></a>叹曰：<a id="a-36"></a>“善哉！<a id="a-37"></a>善哉！<a id="a-38"></a>贤者大拘絺罗。<a id="a-39"></a>”尊者舍梨子叹已，<a id="a-3A"></a>欢喜奉行。</p>
  <p id="a3B">尊者舍梨子复问曰：<a id="a-3C"></a>“贤者大拘絺罗，<a id="a-3D"></a>颇更有事因此事，<a id="a-3E"></a>比丘成就见，<a id="a-3F"></a>得正见，<a id="a-3G"></a>于法得不坏净，<a id="a-3H"></a>入正法耶？<a id="a-3I"></a>”</p>
  <p id="a3J">答曰：<a id="a-3K"></a>“有也，<a id="a-3L"></a>尊者舍梨子，<a id="a-3M"></a>谓有比丘知苦如真，<a id="a-3N"></a>知苦集、<a id="a-3O"></a>知苦灭、<a id="a-3P"></a>知苦灭道如真。<a id="a-3Q"></a>云何知苦如真？<a id="a-3R"></a>谓生苦、<a id="a-3S"></a>老苦、<a id="a-3T"></a>病苦、<a id="a-3U"></a>死苦、<a id="a-3V"></a>怨憎会苦、<a id="a-3W"></a>爱别离苦、<a id="a-3X"></a>所求不得苦、<a id="a-3Y"></a>略五盛阴苦，<a id="a-3Z"></a>是谓知苦如真。<a id="a-3a"></a>云何知苦集如真？<a id="a-3b"></a>谓因老死便有苦，<a id="a-3c"></a>是谓知苦集如真。<a id="a-3d"></a>云何知苦灭如真？<a id="a-3e"></a>谓老死灭苦便灭，<a id="a-3f"></a>是谓知苦灭如真。<a id="a-3g"></a>云何知苦灭道如真？<a id="a-3h"></a>谓八支圣道，<a id="a-3i"></a>正见乃至正定为八，<a id="a-3j"></a>是谓知苦灭道如真。<a id="a-3k"></a>尊者舍梨子，<a id="a-3l"></a>若有比丘，<a id="a-3m"></a>如是知苦如真，<a id="a-3n"></a>知苦集、<a id="a-3o"></a>知苦灭、<a id="a-3p"></a>知苦灭道如真者，<a id="a-3q"></a>是谓比丘成就见，<a id="a-3r"></a>得正见，<a id="a-3s"></a>于法得不坏净，<a id="a-3t"></a>入正法中。<a id="a-3u"></a>”</p>
  <p id="a3v">尊者舍梨子闻已，<a id="a-3w"></a>叹曰：<a id="a-3x"></a>“善哉！<a id="a-3y"></a>善哉！<a id="a-3z"></a>贤者大拘絺罗。<a id="a-40"></a>”尊者舍梨子叹已，<a id="a-41"></a>欢喜奉行。</p>
  <p id="a42">尊者舍梨子复问曰：<a id="a-43"></a>“贤者大拘絺罗，<a id="a-44"></a>颇更有事因此事，<a id="a-45"></a>比丘成就见，<a id="a-46"></a>得正见，<a id="a-47"></a>于法得不坏净，<a id="a-48"></a>入正法耶？<a id="a-49"></a>”</p>
  <p id="a4A">答曰：<a id="a-4B"></a>“有也，<a id="a-4C"></a>尊者舍梨子，<a id="a-4D"></a>谓有比丘知老死如真，<a id="a-4E"></a>知老死集、<a id="a-4F"></a>知老死灭、<a id="a-4G"></a>知老死灭道如真。<a id="a-4H"></a>云何知老？<a id="a-4I"></a>谓彼老耄头白齿落，<a id="a-4J"></a>盛壮日衰，<a id="a-4K"></a>身曲脚戾，<a id="a-4L"></a>体重气上，<a id="a-4M"></a>拄杖而行，<a id="a-4N"></a>肌缩皮缓，<a id="a-4O"></a>皱如麻子，<a id="a-4P"></a>诸根毁熟，<a id="a-4Q"></a>颜色丑恶，<a id="a-4R"></a>是名老也。<a id="a-4S"></a>云何知死？<a id="a-4T"></a>谓彼众生、<a id="a-4U"></a>彼彼众生种类，<a id="a-4V"></a>命终无常，<a id="a-4W"></a>死丧散灭，<a id="a-4X"></a>寿尽破坏，<a id="a-4Y"></a>命根闭塞，<a id="a-4Z"></a>是名死也。<a id="a-4a"></a>此说死前说老，<a id="a-4b"></a>是名老死，<a id="a-4c"></a>是谓知老死如真。<a id="a-4d"></a>云何知老死集如真？<a id="a-4e"></a>谓因生便有老死，<a id="a-4f"></a>是谓知老死集如真。<a id="a-4g"></a>云何知老死灭如真？<a id="a-4h"></a>谓生灭老死便灭，<a id="a-4i"></a>是谓知老死灭如真。<a id="a-4j"></a>云何知老死灭道如真？<a id="a-4k"></a>谓八支圣道，<a id="a-4l"></a>正见乃至正定为八，<a id="a-4m"></a>是谓知老死灭道如真。<a id="a-4n"></a>尊者舍梨子，<a id="a-4o"></a>若有比丘如是知老死如真，<a id="a-4p"></a>知老死集、<a id="a-4q"></a>知老死灭、<a id="a-4r"></a>知老死灭道如真者，<a id="a-4s"></a>是谓比丘成就见，<a id="a-4t"></a>得正见，<a id="a-4u"></a>于法得不坏净，<a id="a-4v"></a>入正法中。<a id="a-4w"></a>”</p>
  <p id="a4x">尊者舍梨子闻已，<a id="a-4y"></a>叹曰：<a id="a-4z"></a>“善哉！<a id="a-50"></a>善哉！<a id="a-51"></a>贤者大拘絺罗。<a id="a-52"></a>”尊者舍梨子叹已，<a id="a-53"></a>欢喜奉行。</p>
  <p id="a54">尊者舍梨子复问曰：<a id="a-55"></a>“贤者大拘絺罗，<a id="a-56"></a>颇更有事因此事，<a id="a-57"></a>比丘成就见，<a id="a-58"></a>得正见，<a id="a-59"></a>于法得不坏净，<a id="a-5A"></a>入正法耶？<a id="a-5B"></a>”</p>
  <p id="a5C">答曰：<a id="a-5D"></a>“有也，<a id="a-5E"></a>尊者舍梨子，<a id="a-5F"></a>谓有比丘知生如真，<a id="a-5G"></a>知生集、<a id="a-5H"></a>知生灭、<a id="a-5I"></a>知生灭道如真。<a id="a-5J"></a>云何知生如真？<a id="a-5K"></a>谓彼众生、<a id="a-5L"></a>彼彼众生种类，<a id="a-5M"></a>生则生，<a id="a-5N"></a>出则出，<a id="a-5O"></a>成则成，<a id="a-5P"></a>兴起五阴，<a id="a-5Q"></a>已得命根，<a id="a-5R"></a>是谓知生如真。<a id="a-5S"></a>云何知生集如真？<a id="a-5T"></a>谓因有便有生，<a id="a-5U"></a>是谓知生集如真。<a id="a-5V"></a>云何知生灭如真？<a id="a-5W"></a>谓有灭生便灭，<a id="a-5X"></a>是谓知生灭如真。<a id="a-5Y"></a>云何知生灭道如真？<a id="a-5Z"></a>谓八支圣道，<a id="a-5a"></a>正见乃至正定为八，<a id="a-5b"></a>是谓知生灭道如真。<a id="a-5c"></a>尊者舍梨子，<a id="a-5d"></a>若有比丘如是知生如真，<a id="a-5e"></a>知生集、<a id="a-5f"></a>知生灭、<a id="a-5g"></a>知生灭道如真者，<a id="a-5h"></a>是谓比丘成就见，<a id="a-5i"></a>得正见，<a id="a-5j"></a>于法得不坏净，<a id="a-5k"></a>入正法中。<a id="a-5l"></a>”</p>
  <p id="a5m">尊者舍梨子闻已，<a id="a-5n"></a>叹曰：<a id="a-5o"></a>“善哉！<a id="a-5p"></a>善哉！<a id="a-5q"></a>贤者大拘絺罗。<a id="a-5r"></a>”尊者舍梨子叹已，<a id="a-5s"></a>欢喜奉行。</p>
  <p id="a5t">尊者舍梨子复问曰：<a id="a-5u"></a>“贤者大拘絺罗，<a id="a-5v"></a>颇更有事因此事，<a id="a-5w"></a>比丘成就见，<a id="a-5x"></a>得正见，<a id="a-5y"></a>于法得不坏净，<a id="a-5z"></a>入正法耶？<a id="a-60"></a>”</p>
  <p id="a61">答曰：<a id="a-62"></a>“有也，<a id="a-63"></a>尊者舍梨子，<a id="a-64"></a>谓有比丘知有如真，<a id="a-65"></a>知有集、<a id="a-66"></a>知有灭、<a id="a-67"></a>知有灭道如真。<a id="a-68"></a>云何知有如真？<a id="a-69"></a>谓有三有——欲有、<a id="a-6A"></a>色有、<a id="a-6B"></a>无色有，<a id="a-6C"></a>是谓知有如真。<a id="a-6D"></a>云何知有集如真？<a id="a-6E"></a>谓因受便有有，<a id="a-6F"></a>是谓知有集如真。<a id="a-6G"></a>云何知有灭如真？<a id="a-6H"></a>谓受灭有便灭，<a id="a-6I"></a>是谓知有灭如真。<a id="a-6J"></a>云何知有灭道如真？<a id="a-6K"></a>谓八支圣道，<a id="a-6L"></a>正见乃至正定为八，<a id="a-6M"></a>是谓知有灭道如真。<a id="a-6N"></a>尊者舍梨子，<a id="a-6O"></a>若有比丘如是知有如真，<a id="a-6P"></a>知有集、<a id="a-6Q"></a>知有灭、<a id="a-6R"></a>知有灭道如真者，<a id="a-6S"></a>是谓比丘成就见，<a id="a-6T"></a>得正见，<a id="a-6U"></a>于法得不坏净，<a id="a-6V"></a>入正法中。<a id="a-6W"></a>”</p>
  <p id="a6X">尊者舍梨子闻已，<a id="a-6Y"></a>叹曰：<a id="a-6Z"></a>“善哉！<a id="a-6a"></a>善哉！<a id="a-6b"></a>贤者大拘絺罗。<a id="a-6c"></a>”尊者舍梨子叹已，<a id="a-6d"></a>欢喜奉行。</p>
  <p id="a6e">尊者舍梨子复问曰：<a id="a-6f"></a>“贤者大拘絺罗，<a id="a-6g"></a>颇更有事因此事，<a id="a-6h"></a>比丘成就见，<a id="a-6i"></a>得正见，<a id="a-6j"></a>于法得不坏净，<a id="a-6k"></a>入正法耶？<a id="a-6l"></a>”</p>
  <p id="a6m">答曰：<a id="a-6n"></a>“有也，<a id="a-6o"></a>尊者舍梨子，<a id="a-6p"></a>谓有比丘知受如真，<a id="a-6q"></a>知受集、<a id="a-6r"></a>知受灭、<a id="a-6s"></a>知受灭道如真。<a id="a-6t"></a>云何知受如真？<a id="a-6u"></a>谓有四受——欲受、<a id="a-6v"></a>戒受、<a id="a-6w"></a>见受、<a id="a-6x"></a>我受，<a id="a-6y"></a>是谓知受如真。<a id="a-6z"></a>云何知受集如真？<a id="a-70"></a>谓因爱便有受，<a id="a-71"></a>是谓知受集如真。<a id="a-72"></a>云何知受灭如真？<a id="a-73"></a>谓爱灭受便灭，<a id="a-74"></a>是谓知受灭如真。<a id="a-75"></a>云何知受灭道如真？<a id="a-76"></a>谓八支圣道，<a id="a-77"></a>正见乃至正定为八，<a id="a-78"></a>是谓知受灭道如真。<a id="a-79"></a>尊者舍梨子，<a id="a-7A"></a>若有比丘如是知受如真，<a id="a-7B"></a>知受集、<a id="a-7C"></a>知受灭、<a id="a-7D"></a>知受灭道如真者，<a id="a-7E"></a>是谓比丘成就见，<a id="a-7F"></a>得正见，<a id="a-7G"></a>于法得不坏净，<a id="a-7H"></a>入正法中。<a id="a-7I"></a>”</p>
  <p id="a7J">尊者舍梨子闻已，<a id="a-7K"></a>叹曰：<a id="a-7L"></a>“善哉！<a id="a-7M"></a>善哉！<a id="a-7N"></a>贤者大拘絺罗。<a id="a-7O"></a>”尊者舍梨子叹已，<a id="a-7P"></a>欢喜奉行。</p>
  <p id="a7Q">尊者舍梨子复问曰：<a id="a-7R"></a>“贤者大拘絺罗，<a id="a-7S"></a>颇更有事因此事，<a id="a-7T"></a>比丘成就见，<a id="a-7U"></a>得正见，<a id="a-7V"></a>于法得不坏净，<a id="a-7W"></a>入正法耶？<a id="a-7X"></a>”</p>
  <p id="a7Y">答曰：<a id="a-7Z"></a>“有也，<a id="a-7a"></a>尊者舍梨子，<a id="a-7b"></a>谓有比丘知爱如真，<a id="a-7c"></a>知爱集、<a id="a-7d"></a>知爱灭、<a id="a-7e"></a>知爱灭道如真。<a id="a-7f"></a>云何知爱如真？<a id="a-7g"></a>谓有三爱——欲爱、<a id="a-7h"></a>色爱、<a id="a-7i"></a>无色爱，<a id="a-7j"></a>是谓知爱如真。<a id="a-7k"></a>云何知爱集如真？<a id="a-7l"></a>谓因觉便有爱，<a id="a-7m"></a>是谓知爱集如真。<a id="a-7n"></a>云何知爱灭如真？<a id="a-7o"></a>谓觉灭爱便灭，<a id="a-7p"></a>是谓知爱灭如真。<a id="a-7q"></a>云何知爱灭道如真，<a id="a-7r"></a>谓八支圣道，<a id="a-7s"></a>正见乃至正定为八，<a id="a-7t"></a>是谓知爱灭道如真。<a id="a-7u"></a>尊者舍梨子，<a id="a-7v"></a>若有比丘如是知爱如真，<a id="a-7w"></a>知爱集、<a id="a-7x"></a>知爱灭、<a id="a-7y"></a>知爱灭道如真者，<a id="a-7z"></a>是谓比丘成就见，<a id="a-80"></a>得正见，<a id="a-81"></a>于法得不坏净，<a id="a-82"></a>入正法中。<a id="a-83"></a>”</p>
  <p id="a84">尊者舍梨子闻已，<a id="a-85"></a>叹曰：<a id="a-86"></a>“善哉！<a id="a-87"></a>善哉！<a id="a-88"></a>贤者大拘絺罗。<a id="a-89"></a>”尊者舍梨子叹已，<a id="a-8A"></a>欢喜奉行。</p>
  <p id="a8B">尊者舍梨子复问曰：<a id="a-8C"></a>“贤者大拘絺罗，<a id="a-8D"></a>颇更有事因此事，<a id="a-8E"></a>比丘成就见，<a id="a-8F"></a>得正见，<a id="a-8G"></a>于法得不坏净，<a id="a-8H"></a>入正法耶？<a id="a-8I"></a>”</p>
  <p id="a8J">答曰：<a id="a-8K"></a>“有也，<a id="a-8L"></a>尊者舍梨子，<a id="a-8M"></a>谓有比丘知觉如真，<a id="a-8N"></a>知觉集、<a id="a-8O"></a>知觉灭、<a id="a-8P"></a>知觉灭道如真。<a id="a-8Q"></a>云何知觉如真？<a id="a-8R"></a>谓有三觉——乐觉、<a id="a-8S"></a>苦觉、<a id="a-8T"></a>不苦不乐觉，<a id="a-8U"></a>是谓知觉如真。<a id="a-8V"></a>云何知觉集如真？<a id="a-8W"></a>谓因更乐便有觉，<a id="a-8X"></a>是谓知觉集如真。<a id="a-8Y"></a>云何知觉灭如真？<a id="a-8Z"></a>谓更乐灭觉便灭，<a id="a-8a"></a>是谓知觉灭如真。<a id="a-8b"></a>云何知觉灭道如真？<a id="a-8c"></a>谓八支圣道，<a id="a-8d"></a>正见乃至正定为八，<a id="a-8e"></a>是谓知觉灭道如真。<a id="a-8f"></a>尊者舍梨子，<a id="a-8g"></a>若有比丘如是知觉如真，<a id="a-8h"></a>知觉集、<a id="a-8i"></a>知觉灭、<a id="a-8j"></a>知觉灭道如真者，<a id="a-8k"></a>是谓比丘成就见，<a id="a-8l"></a>得正见，<a id="a-8m"></a>于法得不坏净，<a id="a-8n"></a>入正法中。<a id="a-8o"></a>”</p>
  <p id="a8p">尊者舍梨子闻已，<a id="a-8q"></a>叹曰：<a id="a-8r"></a>“善哉！<a id="a-8s"></a>善哉！<a id="a-8t"></a>贤者大拘絺罗。<a id="a-8u"></a>”尊者舍梨子叹已，<a id="a-8v"></a>欢喜奉行。</p>
  <p id="a8w">尊者舍梨子复问曰：<a id="a-8x"></a>“贤者大拘絺罗，<a id="a-8y"></a>颇更有事因此事，<a id="a-8z"></a>比丘成就见，<a id="a-90"></a>得正见，<a id="a-91"></a>于法得不坏净，<a id="a-92"></a>入正法耶？<a id="a-93"></a>”</p>
  <p id="a94">答曰：<a id="a-95"></a>“有也，<a id="a-96"></a>尊者舍梨子，<a id="a-97"></a>谓有比丘知更乐如真，<a id="a-98"></a>知更乐集、<a id="a-99"></a>知更乐灭、<a id="a-9A"></a>知更乐灭道如真。<a id="a-9B"></a>云何知更乐如真？<a id="a-9C"></a>谓有三更乐——乐更乐、<a id="a-9D"></a>苦更乐、<a id="a-9E"></a>不苦不乐更乐，<a id="a-9F"></a>是谓知更乐如真。<a id="a-9G"></a>云何知更乐集如真？<a id="a-9H"></a>谓因六处便有更乐，<a id="a-9I"></a>是谓知更乐集如真。<a id="a-9J"></a>云何知更乐灭如真？<a id="a-9K"></a>谓六处灭更乐便灭，<a id="a-9L"></a>是谓知更乐灭如真。<a id="a-9M"></a>云何知更乐灭道如真？<a id="a-9N"></a>谓八支圣道，<a id="a-9O"></a>正见乃至正定为八，<a id="a-9P"></a>是谓知更乐灭道如真。<a id="a-9Q"></a>尊者舍梨子，<a id="a-9R"></a>若有比丘如是知更乐如真，<a id="a-9S"></a>知更乐集、<a id="a-9T"></a>知更乐灭、<a id="a-9U"></a>知更乐灭道如真者，<a id="a-9V"></a>是谓比丘成就见，<a id="a-9W"></a>得正见，<a id="a-9X"></a>于法得不坏净，<a id="a-9Y"></a>入正法中。<a id="a-9Z"></a>”</p>
  <p id="a9a">尊者舍梨子闻已，<a id="a-9b"></a>叹曰：<a id="a-9c"></a>“善哉！<a id="a-9d"></a>善哉！<a id="a-9e"></a>贤者大拘絺罗。<a id="a-9f"></a>”尊者舍梨子叹已，<a id="a-9g"></a>欢喜奉行。</p>
  <p id="a9h">尊者舍梨子复问曰：<a id="a-9i"></a>“贤者大拘絺罗，<a id="a-9j"></a>颇更有事因此事，<a id="a-9k"></a>比丘成就见，<a id="a-9l"></a>得正见，<a id="a-9m"></a>于法得不坏净，<a id="a-9n"></a>入正法耶？<a id="a-9o"></a>”</p>
  <p id="a9p">答曰：<a id="a-9q"></a>“有也，<a id="a-9r"></a>尊者舍梨子，<a id="a-9s"></a>谓有比丘知六处如真，<a id="a-9t"></a>知六处集、<a id="a-9u"></a>知六处灭、<a id="a-9v"></a>知六处灭道如真。<a id="a-9w"></a>云何知六处如真？<a id="a-9x"></a>谓眼处，<a id="a-9y"></a>耳、<a id="a-9z"></a>鼻、<a id="a-A0"></a>舌、<a id="a-A1"></a>身、<a id="a-A2"></a>意处，<a id="a-A3"></a>是谓知六处如真。<a id="a-A4"></a>云何知六处集如真？<a id="a-A5"></a>谓因名色便有六处，<a id="a-A6"></a>是谓知六处集如真。<a id="a-A7"></a>云何知六处灭如真？<a id="a-A8"></a>谓名色灭六处便灭，<a id="a-A9"></a>是谓知六处灭如真。<a id="a-AA"></a>云何知六处灭道如真？<a id="a-AB"></a>谓八支圣道，<a id="a-AC"></a>正见乃至正定为八，<a id="a-AD"></a>是谓知六处灭道如真。<a id="a-AE"></a>尊者舍梨子，<a id="a-AF"></a>若有比丘如是知六处如真，<a id="a-AG"></a>知六处集、<a id="a-AH"></a>知六处灭、<a id="a-AI"></a>知六处灭道如真者，<a id="a-AJ"></a>是谓比丘成就见，<a id="a-AK"></a>得正见，<a id="a-AL"></a>于法得不坏净，<a id="a-AM"></a>入正法中。<a id="a-AN"></a>”</p>
  <p id="aAO">尊者舍梨子闻已，<a id="a-AP"></a>叹曰：<a id="a-AQ"></a>“善哉！<a id="a-AR"></a>善哉！<a id="a-AS"></a>贤者大拘絺罗。<a id="a-AT"></a>”尊者舍梨子叹已，<a id="a-AU"></a>欢喜奉行。</p>
  <p id="aAV">尊者舍梨子复问曰：<a id="a-AW"></a>“贤者大拘絺罗，<a id="a-AX"></a>颇更有事因此事，<a id="a-AY"></a>比丘成就见，<a id="a-AZ"></a>得正见，<a id="a-Aa"></a>于法得不坏净，<a id="a-Ab"></a>入正法耶？</p>
  <p id="aAc">答曰：<a id="a-Ad"></a>“有也，<a id="a-Ae"></a>尊者舍梨子，<a id="a-Af"></a>谓有比丘知名色如真，<a id="a-Ag"></a>知名色集、<a id="a-Ah"></a>知名色灭、<a id="a-Ai"></a>知名色灭道如真。<a id="a-Aj"></a>云何知名？<a id="a-Ak"></a>谓四非色阴为名。<a id="a-Al"></a>云何知色？<a id="a-Am"></a>谓四大及四大造为色。<a id="a-An"></a>此说色，<a id="a-Ao"></a>前说名，<a id="a-Ap"></a>是为名色，<a id="a-Aq"></a>是谓知名色如真。<a id="a-Ar"></a>云何知名色集如真？<a id="a-As"></a>谓因识便有名色，<a id="a-At"></a>是谓知名色集如真。<a id="a-Au"></a>云何知名色灭如真？<a id="a-Av"></a>谓识灭名色便灭，<a id="a-Aw"></a>是谓知名色灭如真。<a id="a-Ax"></a>云何知名色灭道如真？<a id="a-Ay"></a>谓八支圣道，<a id="a-Az"></a>正见乃至正定为八，<a id="a-B0"></a>是谓知名色灭道如真。<a id="a-B1"></a>尊者舍梨子，<a id="a-B2"></a>若有比丘如是知名色如真，<a id="a-B3"></a>知名色集、<a id="a-B4"></a>知名色灭、<a id="a-B5"></a>知名色灭道如真者，<a id="a-B6"></a>是谓比丘成就见，<a id="a-B7"></a>得正见，<a id="a-B8"></a>于法得不坏净，<a id="a-B9"></a>入正法中。<a id="a-BA"></a>”</p>
  <p id="aBB">尊者舍梨子闻已，<a id="a-BC"></a>叹曰：<a id="a-BD"></a>“善哉！<a id="a-BE"></a>善哉！<a id="a-BF"></a>贤者大拘絺罗。<a id="a-BG"></a>”尊者舍梨子叹已，<a id="a-BH"></a>欢喜奉行。</p>
  <p id="aBI">尊者舍梨子复问曰：<a id="a-BJ"></a>“贤者大拘絺罗，<a id="a-BK"></a>颇更有事因此事，<a id="a-BL"></a>比丘成就见，<a id="a-BM"></a>得正见，<a id="a-BN"></a>于法得不坏净，<a id="a-BO"></a>入正法耶？<a id="a-BP"></a>”</p>
  <p id="aBQ">答曰：<a id="a-BR"></a>“有也，<a id="a-BS"></a>尊者舍梨子，<a id="a-BT"></a>谓有比丘知识如真，<a id="a-BU"></a>知识集、<a id="a-BV"></a>知识灭、<a id="a-BW"></a>知识灭道如真。<a id="a-BX"></a>云何知识如真？<a id="a-BY"></a>谓有六识——眼识，<a id="a-BZ"></a>耳、<a id="a-Ba"></a>鼻、<a id="a-Bb"></a>舌、<a id="a-Bc"></a>身、<a id="a-Bd"></a>意识，<a id="a-Be"></a>是谓知识如真。<a id="a-Bf"></a>云何知识集如真？<a id="a-Bg"></a>谓因行便有识，<a id="a-Bh"></a>是谓知识集如真。<a id="a-Bi"></a>云何知识灭如真？<a id="a-Bj"></a>谓行灭识便灭，<a id="a-Bk"></a>是谓知识灭如真。<a id="a-Bl"></a>云何知识灭道如真？<a id="a-Bm"></a>谓八支圣道，<a id="a-Bn"></a>正见乃至正定为八，<a id="a-Bo"></a>是谓知识灭道如真。<a id="a-Bp"></a>尊者舍梨子，<a id="a-Bq"></a>若有比丘如是知识如真，<a id="a-Br"></a>知识集、<a id="a-Bs"></a>知识灭、<a id="a-Bt"></a>知识灭道如真者，<a id="a-Bu"></a>是谓比丘成就见，<a id="a-Bv"></a>得正见，<a id="a-Bw"></a>于法得不坏净，<a id="a-Bx"></a>入正法中。<a id="a-By"></a>”</p>
  <p id="aBz">尊者舍梨子闻已，<a id="a-C0"></a>叹曰：<a id="a-C1"></a>“善哉！<a id="a-C2"></a>善哉！<a id="a-C3"></a>贤者大拘絺罗。<a id="a-C4"></a>”尊者舍梨子叹已，<a id="a-C5"></a>欢喜奉行。</p>
  <p id="aC6">尊者舍梨子复问曰：<a id="a-C7"></a>“贤者大拘絺罗，<a id="a-C8"></a>颇更有事因此事，<a id="a-C9"></a>比丘成就见，<a id="a-CA"></a>得正见，<a id="a-CB"></a>于法得不坏净，<a id="a-CC"></a>入正法耶？<a id="a-CD"></a>”</p>
  <p id="aCE">答曰：<a id="a-CF"></a>“有也，<a id="a-CG"></a>尊者舍梨子，<a id="a-CH"></a>谓有比丘知行如真，<a id="a-CI"></a>知行集、<a id="a-CJ"></a>知行灭、<a id="a-CK"></a>知行灭道如真。<a id="a-CL"></a>云何知行如真？<a id="a-CM"></a>谓有三行——身行、<a id="a-CN"></a>口行、<a id="a-CO"></a>意行，<a id="a-CP"></a>是谓知行如真。<a id="a-CQ"></a>云何知行集如真？<a id="a-CR"></a>谓因无明便有行，<a id="a-CS"></a>是谓知行集如真。<a id="a-CT"></a>云何知行灭如真？<a id="a-CU"></a>谓无明灭行便灭，<a id="a-CV"></a>是谓知行灭如真。<a id="a-CW"></a>云何知行灭道如真？<a id="a-CX"></a>谓八支圣道，<a id="a-CY"></a>正见乃至正定为八，<a id="a-CZ"></a>是谓知行灭道如真。<a id="a-Ca"></a>尊者舍梨子，<a id="a-Cb"></a>若有比丘如是知行如真，<a id="a-Cc"></a>知行集、<a id="a-Cd"></a>知行灭、<a id="a-Ce"></a>知行灭道如真者，<a id="a-Cf"></a>是谓比丘成就见，<a id="a-Cg"></a>得正见，<a id="a-Ch"></a>于法得不坏净，<a id="a-Ci"></a>入正法中。<a id="a-Cj"></a>”</p>
  <p id="aCk">尊者舍梨子闻已，<a id="a-Cl"></a>叹曰：<a id="a-Cm"></a>“善哉！<a id="a-Cn"></a>善哉！<a id="a-Co"></a>贤者大拘絺罗。<a id="a-Cp"></a>”尊者舍梨子叹已，<a id="a-Cq"></a>欢喜奉行。</p>
  <p id="aCr">尊者舍梨子复问曰：<a id="a-Cs"></a>“贤者大拘絺罗，<a id="a-Ct"></a>若有比丘无明已尽，<a id="a-Cu"></a>明已生，<a id="a-Cv"></a>复作何等？<a id="a-Cw"></a>”</p>
  <p id="aCx">尊者大拘絺罗答曰：<a id="a-Cy"></a>“尊者舍梨子，<a id="a-Cz"></a>若有比丘无明已尽，<a id="a-D0"></a>明已生，<a id="a-D1"></a>无所复作。<a id="a-D2"></a>”</p>
  <p id="aD3">尊者舍梨子闻已，<a id="a-D4"></a>叹曰：<a id="a-D5"></a>“善哉！<a id="a-D6"></a>善哉！<a id="a-D7"></a>贤者大拘絺罗。<a id="a-D8"></a>”</p>
  <p id="aD9">如是，<a id="a-DA"></a>彼二尊更互说义，<a id="a-DB"></a>各欢喜奉行，<a id="a-DC"></a>从座起去。</p>
  <p data-pb></p>
  <h2 id="aDD">舍梨子相应品象迹喻经第十</h2>
  <p id="aDE">我闻如是：<a id="a-DF"></a>一时，<a id="a-DG"></a>佛游舍卫国，<a id="a-DH"></a>在胜林给孤独园。</p>
  <p id="aDI">尔时，<a id="a-DJ"></a>尊者舍梨子告诸比丘：<a id="a-DK"></a>“诸贤，<a id="a-DL"></a>若有无量善法，<a id="a-DM"></a>彼一切法皆四圣谛所摄，<a id="a-DN"></a>来入四圣谛中，<a id="a-DO"></a>谓四圣谛于一切法最为第一。<a id="a-DP"></a>所以者何？<a id="a-DQ"></a>摄受一切众善法故。<a id="a-DR"></a>诸贤，<a id="a-DS"></a>犹如诸畜之迹，<a id="a-DT"></a>象迹为第一。<a id="a-DU"></a>所以者何？<a id="a-DV"></a>彼象迹者最广大故。<a id="a-DW"></a>如是，<a id="a-DX"></a>诸贤，<a id="a-DY"></a>无量善法，<a id="a-DZ"></a>彼一切法皆四圣谛所摄，<a id="a-Da"></a>来入四圣谛中，<a id="a-Db"></a>谓四圣谛于一切法最为第一。<a id="a-Dc"></a>云何为四？<a id="a-Dd"></a>谓苦圣谛，<a id="a-De"></a>苦集、<a id="a-Df"></a>苦灭、<a id="a-Dg"></a>苦灭道圣谛。</p>
  <p id="aDh">“诸贤，<a id="a-Di"></a>云何苦圣谛？<a id="a-Dj"></a>谓生苦、<a id="a-Dk"></a>老苦、<a id="a-Dl"></a>病苦、<a id="a-Dm"></a>死苦、<a id="a-Dn"></a>怨憎会苦、<a id="a-Do"></a>爱别离苦、<a id="a-Dp"></a>所求不得苦、<a id="a-Dq"></a>略五盛阴苦。</p>
  <p id="aDr">“诸贤，<a id="a-Ds"></a>云何五盛阴？<a id="a-Dt"></a>谓色盛阴，<a id="a-Du"></a>觉、<a id="a-Dv"></a>想、<a id="a-Dw"></a>行、<a id="a-Dx"></a>识盛阴。<a id="a-Dy"></a>诸贤，<a id="a-Dz"></a>云何色盛阴？<a id="a-E0"></a>谓有色，<a id="a-E1"></a>彼一切四大及四大造。<a id="a-E2"></a>诸贤，<a id="a-E3"></a>云何四大？<a id="a-E4"></a>谓地界，<a id="a-E5"></a>水、<a id="a-E6"></a>火、<a id="a-E7"></a>风界。</p>
  <p id="aE8">“诸贤，<a id="a-E9"></a>云何地界？<a id="a-EA"></a>诸贤，<a id="a-EB"></a>谓地界有二：<a id="a-EC"></a>有内地界，<a id="a-ED"></a>有外地界。<a id="a-EE"></a>诸贤，<a id="a-EF"></a>云何内地界？<a id="a-EG"></a>谓内身中在，<a id="a-EH"></a>内所摄坚，<a id="a-EI"></a>坚性住，<a id="a-EJ"></a>内之所受。<a id="a-EK"></a>此为云何？<a id="a-EL"></a>谓发、<a id="a-EM"></a>毛、<a id="a-EN"></a>爪、<a id="a-EO"></a>齿、<a id="a-EP"></a>粗细皮肤、<a id="a-EQ"></a>肌肉、<a id="a-ER"></a>筋、<a id="a-ES"></a>骨、<a id="a-ET"></a>心、<a id="a-EU"></a>肾、<a id="a-EV"></a>肝、<a id="a-EW"></a>肺、<a id="a-EX"></a>脾、<a id="a-EY"></a>肠、<a id="a-EZ"></a>胃、<a id="a-Ea"></a>粪，<a id="a-Eb"></a>如是比此身中余在，<a id="a-Ec"></a>内所摄，<a id="a-Ed"></a>坚性住，<a id="a-Ee"></a>内之所受。<a id="a-Ef"></a>诸贤，<a id="a-Eg"></a>是谓内地界。<a id="a-Eh"></a>诸贤，<a id="a-Ei"></a>外地界者，<a id="a-Ej"></a>谓大是，<a id="a-Ek"></a>净是，<a id="a-El"></a>不憎恶是。<a id="a-Em"></a>诸贤，<a id="a-En"></a>有时水灾，<a id="a-Eo"></a>是时灭外地界。</p>
  <p id="aEp">“诸贤，<a id="a-Eq"></a>此外地界极大，<a id="a-Er"></a>极净，<a id="a-Es"></a>极不憎恶，<a id="a-Et"></a>是无常法、<a id="a-Eu"></a>尽法、<a id="a-Ev"></a>衰法、<a id="a-Ew"></a>变易之法，<a id="a-Ex"></a>况复此身暂住，<a id="a-Ey"></a>为爱所受？<a id="a-Ez"></a>谓不多闻愚痴凡夫而作此念：<a id="a-F0"></a>‘是我，<a id="a-F1"></a>是我所，<a id="a-F2"></a>我是彼所。<a id="a-F3"></a>’多闻圣弟子不作此念：<a id="a-F4"></a>‘是我，<a id="a-F5"></a>是我所，<a id="a-F6"></a>我是彼所。<a id="a-F7"></a>’彼云何作是念？<a id="a-F8"></a>若有他人骂詈、<a id="a-F9"></a>捶打、<a id="a-FA"></a>瞋恚责数者，<a id="a-FB"></a>彼作是念：<a id="a-FC"></a>‘我生此苦，<a id="a-FD"></a>从因缘生，<a id="a-FE"></a>非无因缘。<a id="a-FF"></a>云何为缘？<a id="a-FG"></a>缘苦更乐。<a id="a-FH"></a>’彼观此更乐无常，<a id="a-FI"></a>观觉、<a id="a-FJ"></a>想、<a id="a-FK"></a>行、<a id="a-FL"></a>识无常，<a id="a-FM"></a>彼心缘界住，<a id="a-FN"></a>止合一心，<a id="a-FO"></a>定不移动。<a id="a-FP"></a>彼于后时他人来语柔辞软言者，<a id="a-FQ"></a>彼作是念：<a id="a-FR"></a>‘我生此乐，<a id="a-FS"></a>从因缘生，<a id="a-FT"></a>非无因缘。<a id="a-FU"></a>云何为缘？<a id="a-FV"></a>缘乐更乐。<a id="a-FW"></a>’彼观此更乐无常，<a id="a-FX"></a>观觉、<a id="a-FY"></a>想、<a id="a-FZ"></a>行、<a id="a-Fa"></a>识无常，<a id="a-Fb"></a>彼心缘界住，<a id="a-Fc"></a>止合一心，<a id="a-Fd"></a>定不移动。<a id="a-Fe"></a>彼于后时，<a id="a-Ff"></a>若幼少、<a id="a-Fg"></a>中年、<a id="a-Fh"></a>长老来行不可事，<a id="a-Fi"></a>或以拳扠，<a id="a-Fj"></a>或以石掷，<a id="a-Fk"></a>或刀杖加，<a id="a-Fl"></a>彼作是念：<a id="a-Fm"></a>‘我受此身，<a id="a-Fn"></a>色法粗质，<a id="a-Fo"></a>四大之种，<a id="a-Fp"></a>从父母生，<a id="a-Fq"></a>饮食长养，<a id="a-Fr"></a>常衣被覆，<a id="a-Fs"></a>坐卧按摩，<a id="a-Ft"></a>澡浴强忍，<a id="a-Fu"></a>是破坏法，<a id="a-Fv"></a>是灭尽法，<a id="a-Fw"></a>离散之法，<a id="a-Fx"></a>我因此身致拳扠、<a id="a-Fy"></a>石掷及刀杖加。<a id="a-Fz"></a>’由是之故，<a id="a-G0"></a>彼极精勤而不懈怠，<a id="a-G1"></a>正身正念，<a id="a-G2"></a>不忘不痴，<a id="a-G3"></a>安定一心，<a id="a-G4"></a>彼作是念：<a id="a-G5"></a>‘我极精勤而不懈怠，<a id="a-G6"></a>正身正念，<a id="a-G7"></a>不忘不痴，<a id="a-G8"></a>安定一心，<a id="a-G9"></a>我受此身，<a id="a-GA"></a>应致拳扠、<a id="a-GB"></a>石掷及刀杖加，<a id="a-GC"></a>但当精勤学世尊法。<a id="a-GD"></a>’</p>
  <p id="aGE">“诸贤，<a id="a-GF"></a>世尊亦如是说：<a id="a-GG"></a>‘若有贼来，<a id="a-GH"></a>以利刀锯，<a id="a-GI"></a>节节解身。<a id="a-GJ"></a>若汝为贼以利刀锯节节解身时，<a id="a-GK"></a>或心变易，<a id="a-GL"></a>或恶语言者，<a id="a-GM"></a>汝则衰退。<a id="a-GN"></a>汝当作是念：<a id="a-GO"></a>“若有贼来，<a id="a-GP"></a>以利刀锯节节解我身者，<a id="a-GQ"></a>因此令我心不变易，<a id="a-GR"></a>不恶语言，<a id="a-GS"></a>当为彼节节解我身者起哀愍心，<a id="a-GT"></a>为彼人故，<a id="a-GU"></a>心与慈俱，<a id="a-GV"></a>遍满一方成就游。<a id="a-GW"></a>如是二三四方，<a id="a-GX"></a>四维上下，<a id="a-GY"></a>普周一切，<a id="a-GZ"></a>心与慈俱，<a id="a-Ga"></a>无结无怨，<a id="a-Gb"></a>无恚无诤，<a id="a-Gc"></a>极广甚大，<a id="a-Gd"></a>无量善修，<a id="a-Ge"></a>遍满一切世间成就游。<a id="a-Gf"></a>”’</p>
  <p id="aGg">“诸贤，<a id="a-Gh"></a>彼比丘若因佛、<a id="a-Gi"></a>法、<a id="a-Gj"></a>众，<a id="a-Gk"></a>不住善相应舍者，<a id="a-Gl"></a>诸贤，<a id="a-Gm"></a>彼比丘应惭愧羞厌：<a id="a-Gn"></a>‘我于利无利，<a id="a-Go"></a>于德无德。<a id="a-Gp"></a>’谓我因佛、<a id="a-Gq"></a>法、<a id="a-Gr"></a>众，<a id="a-Gs"></a>不住善相应舍。<a id="a-Gt"></a>诸贤，<a id="a-Gu"></a>犹如初迎新妇，<a id="a-Gv"></a>见其姑嫜，<a id="a-Gw"></a>若见夫主，<a id="a-Gx"></a>则惭愧羞厌。<a id="a-Gy"></a>诸贤，<a id="a-Gz"></a>当知比丘亦复如是，<a id="a-H0"></a>应惭愧羞厌：<a id="a-H1"></a>‘我于利无利，<a id="a-H2"></a>于德无德。<a id="a-H3"></a>’谓我因佛、<a id="a-H4"></a>法、<a id="a-H5"></a>众，<a id="a-H6"></a>不住善相应舍。<a id="a-H7"></a>彼因惭愧羞厌故，<a id="a-H8"></a>便住善相应舍，<a id="a-H9"></a>是妙息寂，<a id="a-HA"></a>谓舍一切有，<a id="a-HB"></a>离爱、<a id="a-HC"></a>无欲，<a id="a-HD"></a>灭尽无余。<a id="a-HE"></a>诸贤，<a id="a-HF"></a>是谓比丘一切大学。</p>
  <p id="aHG">“诸贤，<a id="a-HH"></a>云何水界？<a id="a-HI"></a>诸贤，<a id="a-HJ"></a>谓水界有二：<a id="a-HK"></a>有内水界，<a id="a-HL"></a>有外水界。<a id="a-HM"></a>诸贤，<a id="a-HN"></a>云何内水界？<a id="a-HO"></a>谓内身中在，<a id="a-HP"></a>内所摄水，<a id="a-HQ"></a>水性润，<a id="a-HR"></a>内之所受。<a id="a-HS"></a>此为云何？<a id="a-HT"></a>谓脑、<a id="a-HU"></a>脑根、<a id="a-HV"></a>泪、<a id="a-HW"></a>汗、<a id="a-HX"></a>涕、<a id="a-HY"></a>唾、<a id="a-HZ"></a>脓、<a id="a-Ha"></a>血、<a id="a-Hb"></a>肪、<a id="a-Hc"></a>髄、<a id="a-Hd"></a>涎、<a id="a-He"></a>胆、<a id="a-Hf"></a>小便，<a id="a-Hg"></a>如是比此身中余在，<a id="a-Hh"></a>内所摄水，<a id="a-Hi"></a>水性润，<a id="a-Hj"></a>内之所受。<a id="a-Hk"></a>诸贤，<a id="a-Hl"></a>是谓内水界。<a id="a-Hm"></a>诸贤，<a id="a-Hn"></a>外水界者，<a id="a-Ho"></a>谓大是，<a id="a-Hp"></a>净是，<a id="a-Hq"></a>不憎恶是。<a id="a-Hr"></a>诸贤，<a id="a-Hs"></a>有时火灾，<a id="a-Ht"></a>是时灭外水界。</p>
  <p id="aHu">“诸贤，<a id="a-Hv"></a>此外水界极大，<a id="a-Hw"></a>极净，<a id="a-Hx"></a>极不憎恶，<a id="a-Hy"></a>是无常法、<a id="a-Hz"></a>尽法、<a id="a-I0"></a>衰法、<a id="a-I1"></a>变易之法，<a id="a-I2"></a>况复此身暂住，<a id="a-I3"></a>为爱所受？<a id="a-I4"></a>谓不多闻愚痴凡夫而作此念：<a id="a-I5"></a>‘是我，<a id="a-I6"></a>是我所，<a id="a-I7"></a>我是彼所。<a id="a-I8"></a>’多闻圣弟子不作此念：<a id="a-I9"></a>‘是我，<a id="a-IA"></a>是我所，<a id="a-IB"></a>我是彼所。<a id="a-IC"></a>’彼云何作是念？<a id="a-ID"></a>若有他人骂詈、<a id="a-IE"></a>捶打、<a id="a-IF"></a>瞋恚责数者，<a id="a-IG"></a>便作是念：<a id="a-IH"></a>‘我生此苦，<a id="a-II"></a>从因缘生，<a id="a-IJ"></a>非无因缘。<a id="a-IK"></a>云何为缘？<a id="a-IL"></a>缘苦更乐。<a id="a-IM"></a>’彼观此更乐无常，<a id="a-IN"></a>观觉、<a id="a-IO"></a>想、<a id="a-IP"></a>行、<a id="a-IQ"></a>识无常，<a id="a-IR"></a>彼心缘界住，<a id="a-IS"></a>止合一心，<a id="a-IT"></a>定不移动。<a id="a-IU"></a>彼于后时，<a id="a-IV"></a>他人来语柔辞软言者，<a id="a-IW"></a>彼作是念：<a id="a-IX"></a>‘我生此乐，<a id="a-IY"></a>从因缘生，<a id="a-IZ"></a>非无因缘。<a id="a-Ia"></a>云何为缘？<a id="a-Ib"></a>缘乐更乐。<a id="a-Ic"></a>’彼观此更乐无常，<a id="a-Id"></a>观觉、<a id="a-Ie"></a>想、<a id="a-If"></a>行、<a id="a-Ig"></a>识无常，<a id="a-Ih"></a>彼心缘界住，<a id="a-Ii"></a>止合一心，<a id="a-Ij"></a>定不移动。<a id="a-Ik"></a>彼于后时，<a id="a-Il"></a>若幼少、<a id="a-Im"></a>中年、<a id="a-In"></a>长老来行不可事，<a id="a-Io"></a>或以拳扠，<a id="a-Ip"></a>或以石掷，<a id="a-Iq"></a>或刀杖加，<a id="a-Ir"></a>彼作是念：<a id="a-Is"></a>‘我受此身，<a id="a-It"></a>色法粗质，<a id="a-Iu"></a>四大之种，<a id="a-Iv"></a>从父母生，<a id="a-Iw"></a>饮食长养，<a id="a-Ix"></a>常衣被覆，<a id="a-Iy"></a>坐卧按摩，<a id="a-Iz"></a>澡浴强忍，<a id="a-J0"></a>是破坏法，<a id="a-J1"></a>是灭尽法，<a id="a-J2"></a>离散之法，<a id="a-J3"></a>我因此身致拳扠、<a id="a-J4"></a>石掷及刀杖加。<a id="a-J5"></a>’由是之故，<a id="a-J6"></a>彼极精勤而不懈怠，<a id="a-J7"></a>正身正念，<a id="a-J8"></a>不忘不痴，<a id="a-J9"></a>安定一心，<a id="a-JA"></a>彼作是念：<a id="a-JB"></a>‘我极精勤而不懈怠，<a id="a-JC"></a>正身正念，<a id="a-JD"></a>不忘不痴，<a id="a-JE"></a>安定一心，<a id="a-JF"></a>我受此身应致拳扠、<a id="a-JG"></a>石掷及刀杖加，<a id="a-JH"></a>但当精勤学世尊法。<a id="a-JI"></a>’</p>
  <p id="aJJ">“诸贤，<a id="a-JK"></a>世尊亦如是说：<a id="a-JL"></a>‘若有贼来，<a id="a-JM"></a>以利刀锯，<a id="a-JN"></a>节节解身。<a id="a-JO"></a>若汝为贼以利刀锯节节解身时，<a id="a-JP"></a>或心变易，<a id="a-JQ"></a>或恶语言者，<a id="a-JR"></a>汝则衰退。<a id="a-JS"></a>汝当作是念：<a id="a-JT"></a>“若有贼来，<a id="a-JU"></a>以利刀锯节节解我身者，<a id="a-JV"></a>因此令我心不变易，<a id="a-JW"></a>不恶语言，<a id="a-JX"></a>当为彼节节解我身者起哀愍心，<a id="a-JY"></a>为彼人故，<a id="a-JZ"></a>心与慈俱，<a id="a-Ja"></a>遍满一方成就游。<a id="a-Jb"></a>如是二三四方，<a id="a-Jc"></a>四维上不，<a id="a-Jd"></a>普周一切，<a id="a-Je"></a>心与慈俱，<a id="a-Jf"></a>无结无怨，<a id="a-Jg"></a>无恚无诤，<a id="a-Jh"></a>极广甚大，<a id="a-Ji"></a>无量善修，<a id="a-Jj"></a>遍满一切世闻成就游。<a id="a-Jk"></a>”’</p>
  <p id="aJl">“诸贤，<a id="a-Jm"></a>彼比丘若因佛、<a id="a-Jn"></a>法、<a id="a-Jo"></a>众，<a id="a-Jp"></a>不住善相应舍者，<a id="a-Jq"></a>诸贤，<a id="a-Jr"></a>彼比丘应惭愧羞厌：<a id="a-Js"></a>‘我于利无利，<a id="a-Jt"></a>于德无德。<a id="a-Ju"></a>’谓我因佛、<a id="a-Jv"></a>法、<a id="a-Jw"></a>众，<a id="a-Jx"></a>不住善相应舍。<a id="a-Jy"></a>诸贤，<a id="a-Jz"></a>犹如初迎新妇，<a id="a-K0"></a>见其姑嫜，<a id="a-K1"></a>若见夫主，<a id="a-K2"></a>则惭愧羞厌。<a id="a-K3"></a>诸贤，<a id="a-K4"></a>当知比丘亦复如是，<a id="a-K5"></a>应惭愧羞厌：<a id="a-K6"></a>‘我于利无利，<a id="a-K7"></a>于德无德。<a id="a-K8"></a>’谓我因佛、<a id="a-K9"></a>法、<a id="a-KA"></a>众，<a id="a-KB"></a>不住善相应舍。<a id="a-KC"></a>彼因惭愧羞厌故，<a id="a-KD"></a>便住善相应舍，<a id="a-KE"></a>是妙息寂，<a id="a-KF"></a>谓舍一切有，<a id="a-KG"></a>离爱、<a id="a-KH"></a>无欲，<a id="a-KI"></a>灭尽无余。<a id="a-KJ"></a>诸贤，<a id="a-KK"></a>是谓比丘一切大学。</p>
  <p id="aKL">“诸贤，<a id="a-KM"></a>云何火界？<a id="a-KN"></a>诸贤，<a id="a-KO"></a>谓火界有二：<a id="a-KP"></a>有内火界，<a id="a-KQ"></a>有外火界。<a id="a-KR"></a>诸贤，<a id="a-KS"></a>云何内火界？<a id="a-KT"></a>谓内身中在，<a id="a-KU"></a>内所摄火，<a id="a-KV"></a>火性热，<a id="a-KW"></a>内之所受。<a id="a-KX"></a>此为云何？<a id="a-KY"></a>谓暖身、<a id="a-KZ"></a>热身、<a id="a-Ka"></a>烦闷、<a id="a-Kb"></a>温壮、<a id="a-Kc"></a>消化饮食，<a id="a-Kd"></a>如是比此身中余在，<a id="a-Ke"></a>内所摄火，<a id="a-Kf"></a>火性热，<a id="a-Kg"></a>内之所受。<a id="a-Kh"></a>诸贤，<a id="a-Ki"></a>是谓内火界。<a id="a-Kj"></a>诸贤，<a id="a-Kk"></a>外火界者，<a id="a-Kl"></a>谓大是，<a id="a-Km"></a>净是，<a id="a-Kn"></a>不憎恶是。<a id="a-Ko"></a>诸贤，<a id="a-Kp"></a>有时外火界起，<a id="a-Kq"></a>起已烧村邑、<a id="a-Kr"></a>城郭、<a id="a-Ks"></a>山林、<a id="a-Kt"></a>旷野，<a id="a-Ku"></a>烧彼已，<a id="a-Kv"></a>或至道、<a id="a-Kw"></a>至水，<a id="a-Kx"></a>无受而灭。<a id="a-Ky"></a>诸贤，<a id="a-Kz"></a>外火界灭后，<a id="a-L0"></a>人民求火，<a id="a-L1"></a>或钻木截竹，<a id="a-L2"></a>或以珠燧。</p>
  <p id="aL3">“诸贤，<a id="a-L4"></a>此外火界极大，<a id="a-L5"></a>极净，<a id="a-L6"></a>极不憎恶，<a id="a-L7"></a>是无常法、<a id="a-L8"></a>尽法、<a id="a-L9"></a>衰法、<a id="a-LA"></a>变易之法，<a id="a-LB"></a>况复此身暂住，<a id="a-LC"></a>为爱所受？<a id="a-LD"></a>谓不多闻愚痴凡夫而作此念：<a id="a-LE"></a>‘是我，<a id="a-LF"></a>是我所，<a id="a-LG"></a>我是彼所。<a id="a-LH"></a>’多闻圣弟子不作此念：<a id="a-LI"></a>‘是我，<a id="a-LJ"></a>是我所，<a id="a-LK"></a>我是彼所。<a id="a-LL"></a>’彼云何作是念？<a id="a-LM"></a>若有他人骂詈、<a id="a-LN"></a>捶打、<a id="a-LO"></a>瞋恚责数者，<a id="a-LP"></a>便作是念：<a id="a-LQ"></a>‘我生此苦，<a id="a-LR"></a>从因缘生，<a id="a-LS"></a>非无因缘。<a id="a-LT"></a>云何为缘？<a id="a-LU"></a>缘苦更乐。<a id="a-LV"></a>’彼观此更乐无常，<a id="a-LW"></a>观觉、<a id="a-LX"></a>想、<a id="a-LY"></a>行、<a id="a-LZ"></a>识无常，<a id="a-La"></a>彼心缘界住，<a id="a-Lb"></a>止合一心，<a id="a-Lc"></a>定不移动。<a id="a-Ld"></a>彼于后时，<a id="a-Le"></a>他人来语柔辞软言者，<a id="a-Lf"></a>彼作是念：<a id="a-Lg"></a>‘我生此乐，<a id="a-Lh"></a>从因缘生，<a id="a-Li"></a>非无因缘。<a id="a-Lj"></a>云何为缘？<a id="a-Lk"></a>缘乐更乐。<a id="a-Ll"></a>’彼观此更乐无常，<a id="a-Lm"></a>观觉、<a id="a-Ln"></a>想、<a id="a-Lo"></a>行、<a id="a-Lp"></a>识无常，<a id="a-Lq"></a>彼心缘界住，<a id="a-Lr"></a>止合一心，<a id="a-Ls"></a>定不移动。<a id="a-Lt"></a>彼于后时，<a id="a-Lu"></a>若幼少、<a id="a-Lv"></a>中年、<a id="a-Lw"></a>长老来行不可事，<a id="a-Lx"></a>或以拳扠，<a id="a-Ly"></a>或以石掷，<a id="a-Lz"></a>或刀杖加，<a id="a-M0"></a>彼作是念：<a id="a-M1"></a>‘我受此身，<a id="a-M2"></a>色法粗质，<a id="a-M3"></a>四大之种，<a id="a-M4"></a>从父母生，<a id="a-M5"></a>饮食长养，<a id="a-M6"></a>常衣被覆，<a id="a-M7"></a>坐卧按摩，<a id="a-M8"></a>澡浴强忍，<a id="a-M9"></a>是破坏法，<a id="a-MA"></a>是灭尽法，<a id="a-MB"></a>离散之法，<a id="a-MC"></a>我因此身致拳扠、<a id="a-MD"></a>石掷及刀杖加。<a id="a-ME"></a>’由是之故，<a id="a-MF"></a>彼极精勤而不懈怠，<a id="a-MG"></a>正身正念，<a id="a-MH"></a>不忘不痴，<a id="a-MI"></a>安定一心，<a id="a-MJ"></a>彼作是念：<a id="a-MK"></a>‘我极精勤而不懈怠，<a id="a-ML"></a>正身正念，<a id="a-MM"></a>不忘不痴，<a id="a-MN"></a>安定一心，<a id="a-MO"></a>我受此身应致拳扠、<a id="a-MP"></a>石掷及刀杖加，<a id="a-MQ"></a>但当精勤学世尊法。<a id="a-MR"></a>’</p>
  <p id="aMS">“诸贤，<a id="a-MT"></a>世尊亦如是说：<a id="a-MU"></a>‘若有贼来，<a id="a-MV"></a>以利刀锯，<a id="a-MW"></a>节节解身。<a id="a-MX"></a>若汝为贼以利刀锯节节解身时，<a id="a-MY"></a>或心变易，<a id="a-MZ"></a>或恶语言者，<a id="a-Ma"></a>汝则衰退。<a id="a-Mb"></a>汝当作是念：<a id="a-Mc"></a>“若有贼来，<a id="a-Md"></a>以利刀锯节节解我身者，<a id="a-Me"></a>因此令我心不变易，<a id="a-Mf"></a>不恶语言，<a id="a-Mg"></a>当为彼节节解我身者起哀愍心，<a id="a-Mh"></a>为彼人故，<a id="a-Mi"></a>心与慈俱，<a id="a-Mj"></a>遍满一方成就游。<a id="a-Mk"></a>如是二三四方，<a id="a-Ml"></a>四维上下，<a id="a-Mm"></a>普周一切，<a id="a-Mn"></a>心与慈俱，<a id="a-Mo"></a>无结无怨，<a id="a-Mp"></a>无恚无诤，<a id="a-Mq"></a>极广甚大，<a id="a-Mr"></a>无量善修，<a id="a-Ms"></a>遍满一切世间成就游。<a id="a-Mt"></a>”’</p>
  <p id="aMu">“诸贤，<a id="a-Mv"></a>彼比丘若因佛、<a id="a-Mw"></a>法、<a id="a-Mx"></a>众，<a id="a-My"></a>不住善相应舍者。<a id="a-Mz"></a>诸贤，<a id="a-N0"></a>彼比丘应惭愧羞厌：<a id="a-N1"></a>‘我于利无利，<a id="a-N2"></a>于德无德。<a id="a-N3"></a>’谓我因佛、<a id="a-N4"></a>法、<a id="a-N5"></a>众，<a id="a-N6"></a>不住善相应舍。<a id="a-N7"></a>诸贤，<a id="a-N8"></a>犹如初迎新妇，<a id="a-N9"></a>见其姑嫜，<a id="a-NA"></a>若见夫主，<a id="a-NB"></a>则惭愧羞厌。<a id="a-NC"></a>诸贤，<a id="a-ND"></a>当知比丘亦复如是，<a id="a-NE"></a>应惭愧羞厌：<a id="a-NF"></a>‘我于利无利，<a id="a-NG"></a>于德无德。<a id="a-NH"></a>’谓我因佛、<a id="a-NI"></a>法、<a id="a-NJ"></a>众，<a id="a-NK"></a>不住善相应舍。<a id="a-NL"></a>彼因惭愧羞厌故，<a id="a-NM"></a>便住善相应舍，<a id="a-NN"></a>是妙息寂，<a id="a-NO"></a>谓舍一切有，<a id="a-NP"></a>离爱、<a id="a-NQ"></a>无欲，<a id="a-NR"></a>灭尽无余。<a id="a-NS"></a>诸贤，<a id="a-NT"></a>是谓比丘一切大学。</p>
  <p id="aNU">“诸贤，<a id="a-NV"></a>云何风界？<a id="a-NW"></a>诸贤，<a id="a-NX"></a>谓风界有二：<a id="a-NY"></a>有内风界，<a id="a-NZ"></a>有外风界。<a id="a-Na"></a>诸贤，<a id="a-Nb"></a>云何内风界？<a id="a-Nc"></a>谓内身中在，<a id="a-Nd"></a>内所摄风，<a id="a-Ne"></a>风性动，<a id="a-Nf"></a>内之所受。<a id="a-Ng"></a>此为云何？<a id="a-Nh"></a>谓上风、<a id="a-Ni"></a>下风、<a id="a-Nj"></a>腹风、<a id="a-Nk"></a>行风、<a id="a-Nl"></a>掣缩风、<a id="a-Nm"></a>刀风、<a id="a-Nn"></a>跻风、<a id="a-No"></a>非道风、<a id="a-Np"></a>节节行风、<a id="a-Nq"></a>息出风、<a id="a-Nr"></a>息入风，<a id="a-Ns"></a>如是比此身中余在，<a id="a-Nt"></a>内所摄风，<a id="a-Nu"></a>风性动，<a id="a-Nv"></a>内之所受。<a id="a-Nw"></a>诸贤，<a id="a-Nx"></a>是谓内风界。<a id="a-Ny"></a>诸贤，<a id="a-Nz"></a>外风界者，<a id="a-O0"></a>谓大是，<a id="a-O1"></a>净是，<a id="a-O2"></a>不憎恶是。<a id="a-O3"></a>诸贤，<a id="a-O4"></a>有时外风界起，<a id="a-O5"></a>风界起时，<a id="a-O6"></a>拔屋拔树，<a id="a-O7"></a>崩山，<a id="a-O8"></a>山岩拔已便止，<a id="a-O9"></a>纤毫不动。<a id="a-OA"></a>诸贤，<a id="a-OB"></a>外风界止后，<a id="a-OC"></a>人民求风，<a id="a-OD"></a>或以其扇，<a id="a-OE"></a>或以哆逻叶，<a id="a-OF"></a>或以衣求风。</p>
  <p id="aOG">“诸贤，<a id="a-OH"></a>此风界极大，<a id="a-OI"></a>极净，<a id="a-OJ"></a>极不憎恶，<a id="a-OK"></a>是无常法、<a id="a-OL"></a>尽法、<a id="a-OM"></a>衰法、<a id="a-ON"></a>变易之法，<a id="a-OO"></a>况复此身暂住，<a id="a-OP"></a>为爱所受？<a id="a-OQ"></a>谓不多闻愚痴凡夫而作此念：<a id="a-OR"></a>‘是我，<a id="a-OS"></a>是我所，<a id="a-OT"></a>我是彼所。<a id="a-OU"></a>’多闻圣弟子不作此念：<a id="a-OV"></a>‘是我，<a id="a-OW"></a>是我所，<a id="a-OX"></a>我是彼所。<a id="a-OY"></a>’彼云何作是念？<a id="a-OZ"></a>若有他人骂詈、<a id="a-Oa"></a>捶打、<a id="a-Ob"></a>瞋恚责数者，<a id="a-Oc"></a>便作是念：<a id="a-Od"></a>‘我生此苦，<a id="a-Oe"></a>从因缘生，<a id="a-Of"></a>非无因缘。<a id="a-Og"></a>云何为缘？<a id="a-Oh"></a>缘苦更乐。<a id="a-Oi"></a>’彼观此更乐无常，<a id="a-Oj"></a>观觉、<a id="a-Ok"></a>想、<a id="a-Ol"></a>行、<a id="a-Om"></a>识无常，<a id="a-On"></a>彼心缘界住，<a id="a-Oo"></a>止合一心，<a id="a-Op"></a>定不移动。<a id="a-Oq"></a>彼于后时，<a id="a-Or"></a>他人来语柔辞软言者，<a id="a-Os"></a>彼作是念：<a id="a-Ot"></a>‘我生此乐，<a id="a-Ou"></a>从因缘生，<a id="a-Ov"></a>非无因缘。<a id="a-Ow"></a>云何为缘？<a id="a-Ox"></a>缘乐更乐。<a id="a-Oy"></a>’彼观此更乐无常，<a id="a-Oz"></a>观觉、<a id="a-P0"></a>想、<a id="a-P1"></a>行、<a id="a-P2"></a>识无常，<a id="a-P3"></a>彼心缘界住，<a id="a-P4"></a>止合一心，<a id="a-P5"></a>定不移动。<a id="a-P6"></a>彼于后时，<a id="a-P7"></a>若幼少、<a id="a-P8"></a>中年、<a id="a-P9"></a>长老来行不可事，<a id="a-PA"></a>或以拳扠，<a id="a-PB"></a>或以石掷，<a id="a-PC"></a>或刀杖加，<a id="a-PD"></a>彼作是念：<a id="a-PE"></a>‘我受此身，<a id="a-PF"></a>色法粗质，<a id="a-PG"></a>四大之种，<a id="a-PH"></a>从父母生，<a id="a-PI"></a>饮食长养，<a id="a-PJ"></a>常衣被覆，<a id="a-PK"></a>坐卧按摩，<a id="a-PL"></a>澡浴强忍，<a id="a-PM"></a>是破坏法，<a id="a-PN"></a>是灭尽法，<a id="a-PO"></a>离散之法，<a id="a-PP"></a>我因此身致拳扠、<a id="a-PQ"></a>石掷及刀杖加。<a id="a-PR"></a>’由是之故，<a id="a-PS"></a>彼极精勤而不懈怠，<a id="a-PT"></a>正身正念，<a id="a-PU"></a>不忘不痴，<a id="a-PV"></a>安定一心，<a id="a-PW"></a>彼作是念：<a id="a-PX"></a>‘我极精勤而不懈怠，<a id="a-PY"></a>正身正念，<a id="a-PZ"></a>不忘不痴，<a id="a-Pa"></a>安定一心，<a id="a-Pb"></a>我受此身应致拳扠、<a id="a-Pc"></a>石掷及刀杖加，<a id="a-Pd"></a>但当精勤学世尊法。<a id="a-Pe"></a>’</p>
  <p id="aPf">“诸贤，<a id="a-Pg"></a>世尊亦如是说：<a id="a-Ph"></a>‘若有贼来，<a id="a-Pi"></a>以利刀锯，<a id="a-Pj"></a>节节解身。<a id="a-Pk"></a>若汝为贼以利刀锯节节解身时，<a id="a-Pl"></a>或心变易，<a id="a-Pm"></a>或恶语言者，<a id="a-Pn"></a>汝则衰退。<a id="a-Po"></a>汝当作是念：<a id="a-Pp"></a>“若有贼来，<a id="a-Pq"></a>以利刀锯节节解我身者，<a id="a-Pr"></a>因此令我心不变易，<a id="a-Ps"></a>不恶语言，<a id="a-Pt"></a>当为彼节节解我身者起哀愍心，<a id="a-Pu"></a>为彼人故，<a id="a-Pv"></a>心与慈俱，<a id="a-Pw"></a>遍满一方成就游。<a id="a-Px"></a>如是二三四方，<a id="a-Py"></a>四维上下，<a id="a-Pz"></a>普周一切，<a id="a-Q0"></a>心与慈俱，<a id="a-Q1"></a>无结无怨，<a id="a-Q2"></a>无恚无诤，<a id="a-Q3"></a>极广甚大，<a id="a-Q4"></a>无量善修，<a id="a-Q5"></a>遍满一切世间成就游。<a id="a-Q6"></a>”’</p>
  <p id="aQ7">“诸贤，<a id="a-Q8"></a>彼比丘若因佛、<a id="a-Q9"></a>法、<a id="a-QA"></a>众，<a id="a-QB"></a>不住善相应舍者，<a id="a-QC"></a>诸贤，<a id="a-QD"></a>彼比丘应惭愧羞厌：<a id="a-QE"></a>‘我于利无利，<a id="a-QF"></a>于德无德。<a id="a-QG"></a>’谓我因佛、<a id="a-QH"></a>法、<a id="a-QI"></a>众，<a id="a-QJ"></a>不住善相应舍。<a id="a-QK"></a>诸贤，<a id="a-QL"></a>犹如初迎新妇，<a id="a-QM"></a>见其姑嫜，<a id="a-QN"></a>若见夫主，<a id="a-QO"></a>则惭愧羞厌。<a id="a-QP"></a>诸贤，<a id="a-QQ"></a>当知比丘亦复如是，<a id="a-QR"></a>应惭愧羞厌：<a id="a-QS"></a>‘我于利无利，<a id="a-QT"></a>于德无德。<a id="a-QU"></a>’谓我因佛、<a id="a-QV"></a>法、<a id="a-QW"></a>众，<a id="a-QX"></a>不住善相应舍。<a id="a-QY"></a>彼因惭愧羞厌故，<a id="a-QZ"></a>便住善相应舍，<a id="a-Qa"></a>是妙息寂，<a id="a-Qb"></a>谓舍一切有，<a id="a-Qc"></a>离爱、<a id="a-Qd"></a>无欲，<a id="a-Qe"></a>灭尽无余。<a id="a-Qf"></a>诸贤，<a id="a-Qg"></a>是谓比丘一切大学。</p>
  <p id="aQh">“诸贤，<a id="a-Qi"></a>犹如因材木，<a id="a-Qj"></a>因泥土，<a id="a-Qk"></a>因水草，<a id="a-Ql"></a>覆裹于空，<a id="a-Qm"></a>便生屋名。<a id="a-Qn"></a>诸贤，<a id="a-Qo"></a>当知，<a id="a-Qp"></a>此身亦复如是，<a id="a-Qq"></a>因筋骨，<a id="a-Qr"></a>因皮肤，<a id="a-Qs"></a>因肉血，<a id="a-Qt"></a>缠裹于空，<a id="a-Qu"></a>便生身名。<a id="a-Qv"></a>诸贤，<a id="a-Qw"></a>若内眼处坏者，<a id="a-Qx"></a>外色便不为光明所照，<a id="a-Qy"></a>则无有念，<a id="a-Qz"></a>眼识不得生。<a id="a-R0"></a>诸贤，<a id="a-R1"></a>若内眼处不坏者，<a id="a-R2"></a>外色便为光明所照，<a id="a-R3"></a>而便有念，<a id="a-R4"></a>眼识得生。<a id="a-R5"></a>诸贤，<a id="a-R6"></a>内眼处及色，<a id="a-R7"></a>眼识知外色，<a id="a-R8"></a>是属色阴，<a id="a-R9"></a>若有觉是觉阴，<a id="a-RA"></a>若有想是想阴，<a id="a-RB"></a>若有思是思阴，<a id="a-RC"></a>若有识是识阴，<a id="a-RD"></a>如是观阴合会。</p>
  <p id="aRE">“诸贤，<a id="a-RF"></a>世尊亦如是说：<a id="a-RG"></a>‘若见缘起便见法，<a id="a-RH"></a>若见法便见缘起。<a id="a-RI"></a>’所以者何？<a id="a-RJ"></a>诸贤，<a id="a-RK"></a>世尊说五盛阴从因缘生，<a id="a-RL"></a>色盛阴，<a id="a-RM"></a>觉、<a id="a-RN"></a>想、<a id="a-RO"></a>行、<a id="a-RP"></a>识盛阴。<a id="a-RQ"></a>诸贤，<a id="a-RR"></a>若内耳、<a id="a-RS"></a>鼻、<a id="a-RT"></a>舌、<a id="a-RU"></a>身、<a id="a-RV"></a>意处坏者，<a id="a-RW"></a>外法便不为光明所照，<a id="a-RX"></a>则无有念，<a id="a-RY"></a>意识不得生。<a id="a-RZ"></a>诸贤，<a id="a-Ra"></a>若内意处不坏者，<a id="a-Rb"></a>外法便为光明所照而便有念，<a id="a-Rc"></a>意识得生。<a id="a-Rd"></a>诸贤，<a id="a-Re"></a>内意处及法，<a id="a-Rf"></a>意识知外色法，<a id="a-Rg"></a>是属色阴，<a id="a-Rh"></a>若有觉是觉阴，<a id="a-Ri"></a>若有想是想阴，<a id="a-Rj"></a>若有思是思阴，<a id="a-Rk"></a>若有识是识阴，<a id="a-Rl"></a>如是观阴合会。<a id="a-Rm"></a>诸贤，<a id="a-Rn"></a>世尊亦如是说：<a id="a-Ro"></a>‘若见缘起便见法，<a id="a-Rp"></a>若见法便见缘起。<a id="a-Rq"></a>’所以者何？<a id="a-Rr"></a>诸贤，<a id="a-Rs"></a>世尊说五盛阴从因缘生，<a id="a-Rt"></a>色盛阴，<a id="a-Ru"></a>觉、<a id="a-Rv"></a>想、<a id="a-Rw"></a>行、<a id="a-Rx"></a>识盛阴。<a id="a-Ry"></a>彼厌此过去、<a id="a-Rz"></a>未来、<a id="a-S0"></a>现在五盛阴，<a id="a-S1"></a>厌已便无欲，<a id="a-S2"></a>无欲已便知解脱；<a id="a-S3"></a>解脱已，<a id="a-S4"></a>便知解脱：<a id="a-S5"></a>生已尽，<a id="a-S6"></a>梵行已立，<a id="a-S7"></a>所作已办，<a id="a-S8"></a>不更受有，<a id="a-S9"></a>知如真。<a id="a-SA"></a>诸贤，<a id="a-SB"></a>是谓比丘一切大学。<a id="a-SC"></a>”</p>
  <p id="aSD">尊者舍梨子所说如是，<a id="a-SE"></a>彼诸比丘闻尊者舍梨子所说，<a id="a-SF"></a>欢喜奉行。</p>
  <p data-pb></p>
  <h2 id="aSG">舍梨子相应品分别圣谛经第十一</h2>
  <p id="aSH">我闻如是：<a id="a-SI"></a>一时，<a id="a-SJ"></a>佛游舍卫国，<a id="a-SK"></a>在胜林给孤独园。</p>
  <p id="aSL">尔时，<a id="a-SM"></a>世尊告诸比丘：<a id="a-SN"></a>“此是正行说法，<a id="a-SO"></a>谓四圣谛广摄、<a id="a-SP"></a>广观、<a id="a-SQ"></a>分别、<a id="a-SR"></a>发露、<a id="a-SS"></a>开仰、<a id="a-ST"></a>施设、<a id="a-SU"></a>显示、<a id="a-SV"></a>趣向。<a id="a-SW"></a>过去诸如来、<a id="a-SX"></a>无所著、<a id="a-SY"></a>等正觉，<a id="a-SZ"></a>彼亦有此正行说法，<a id="a-Sa"></a>谓四圣谛广摄、<a id="a-Sb"></a>广观、<a id="a-Sc"></a>分别、<a id="a-Sd"></a>发露、<a id="a-Se"></a>开仰、<a id="a-Sf"></a>施设、<a id="a-Sg"></a>显示、<a id="a-Sh"></a>趣向。<a id="a-Si"></a>未来诸如来、<a id="a-Sj"></a>无所著、<a id="a-Sk"></a>等正觉，<a id="a-Sl"></a>彼亦有此正行说法，<a id="a-Sm"></a>谓四圣谛广摄、<a id="a-Sn"></a>广观、<a id="a-So"></a>分别、<a id="a-Sp"></a>发露、<a id="a-Sq"></a>开仰、<a id="a-Sr"></a>施设、<a id="a-Ss"></a>显示、<a id="a-St"></a>趣向。<a id="a-Su"></a>我今现如来、<a id="a-Sv"></a>无所著、<a id="a-Sw"></a>等正觉，<a id="a-Sx"></a>亦有此正行说法，<a id="a-Sy"></a>谓四圣谛广摄、<a id="a-Sz"></a>广观、<a id="a-T0"></a>分别、<a id="a-T1"></a>发露、<a id="a-T2"></a>开仰、<a id="a-T3"></a>施设、<a id="a-T4"></a>显示、<a id="a-T5"></a>趣向。</p>
  <p id="aT6">“舍梨子比丘聪慧、<a id="a-T7"></a>速慧、<a id="a-T8"></a>捷慧、<a id="a-T9"></a>利慧、<a id="a-TA"></a>广慧、<a id="a-TB"></a>深慧、<a id="a-TC"></a>出要慧、<a id="a-TD"></a>明达慧、<a id="a-TE"></a>辩才慧，<a id="a-TF"></a>舍梨子比丘成就实慧。<a id="a-TG"></a>所以者何？<a id="a-TH"></a>谓我略说四圣谛，<a id="a-TI"></a>舍梨子比丘则能为他广教、<a id="a-TJ"></a>广观、<a id="a-TK"></a>分别、<a id="a-TL"></a>发露、<a id="a-TM"></a>开仰、<a id="a-TN"></a>施设、<a id="a-TO"></a>显现、<a id="a-TP"></a>趣向，<a id="a-TQ"></a>舍梨子比丘广教、<a id="a-TR"></a>广示此四圣谛，<a id="a-TS"></a>分别、<a id="a-TT"></a>发露、<a id="a-TU"></a>开仰、<a id="a-TV"></a>施设、<a id="a-TW"></a>显现、<a id="a-TX"></a>趣向时，<a id="a-TY"></a>令无量人而得于观，<a id="a-TZ"></a>舍梨子比丘能以正见为导御也。<a id="a-Ta"></a>目揵连比丘能令立于最上真际，<a id="a-Tb"></a>谓究竟漏尽。<a id="a-Tc"></a>舍梨子比丘生诸梵行，<a id="a-Td"></a>犹如生母；<a id="a-Te"></a>目揵连比丘长养诸梵行，<a id="a-Tf"></a>犹如养母。<a id="a-Tg"></a>是以诸梵行者，<a id="a-Th"></a>应奉事供养恭敬礼拜舍梨子、<a id="a-Ti"></a>目揵连比丘。<a id="a-Tj"></a>所以者何？<a id="a-Tk"></a>舍梨子、<a id="a-Tl"></a>目揵连比丘为诸梵行者求义及饶益，<a id="a-Tm"></a>求安隐快乐。<a id="a-Tn"></a>”尔时，<a id="a-To"></a>世尊说如是已，<a id="a-Tp"></a>即从座起，<a id="a-Tq"></a>入室宴坐。</p>
  <p id="aTr">于是，<a id="a-Ts"></a>尊者舍梨子告诸比丘：<a id="a-Tt"></a>“诸贤，<a id="a-Tu"></a>世尊为我等出世，<a id="a-Tv"></a>谓为他广教、<a id="a-Tw"></a>广示此四圣谛，<a id="a-Tx"></a>分别、<a id="a-Ty"></a>发露、<a id="a-Tz"></a>开仰、<a id="a-U0"></a>施设、<a id="a-U1"></a>显现、<a id="a-U2"></a>趣向。<a id="a-U3"></a>云何为四？<a id="a-U4"></a>谓苦圣谛，<a id="a-U5"></a>苦集、<a id="a-U6"></a>苦灭、<a id="a-U7"></a>苦灭道圣谛。<a id="a-U8"></a>诸贤，<a id="a-U9"></a>云何苦圣谛？<a id="a-UA"></a>谓生苦、<a id="a-UB"></a>老苦、<a id="a-UC"></a>病苦、<a id="a-UD"></a>死苦、<a id="a-UE"></a>怨憎会苦、<a id="a-UF"></a>爱别离苦、<a id="a-UG"></a>所求不得苦、<a id="a-UH"></a>略五盛阴苦。</p>
  <p id="aUI">“诸贤，<a id="a-UJ"></a>说生苦者，<a id="a-UK"></a>此说何因？<a id="a-UL"></a>诸贤，<a id="a-UM"></a>生者，<a id="a-UN"></a>谓彼众生、<a id="a-UO"></a>彼彼众生种类，<a id="a-UP"></a>生则生，<a id="a-UQ"></a>出则出，<a id="a-UR"></a>成则成，<a id="a-US"></a>兴起五阴，<a id="a-UT"></a>已得命根，<a id="a-UU"></a>是名为生。<a id="a-UV"></a>诸贤，<a id="a-UW"></a>生苦者，<a id="a-UX"></a>谓众生生时，<a id="a-UY"></a>身受苦受、<a id="a-UZ"></a>遍受、<a id="a-Ua"></a>觉、<a id="a-Ub"></a>遍觉，<a id="a-Uc"></a>心受苦受、<a id="a-Ud"></a>遍受、<a id="a-Ue"></a>觉、<a id="a-Uf"></a>遍觉，<a id="a-Ug"></a>身心受苦受、<a id="a-Uh"></a>遍受、<a id="a-Ui"></a>觉、<a id="a-Uj"></a>遍觉；<a id="a-Uk"></a>身热受、<a id="a-Ul"></a>遍受、<a id="a-Um"></a>觉、<a id="a-Un"></a>遍觉，<a id="a-Uo"></a>心热受、<a id="a-Up"></a>遍受、<a id="a-Uq"></a>觉、<a id="a-Ur"></a>遍觉，<a id="a-Us"></a>身心热受、<a id="a-Ut"></a>遍受、<a id="a-Uu"></a>觉、<a id="a-Uv"></a>遍觉；<a id="a-Uw"></a>身壮热烦恼忧戚受、<a id="a-Ux"></a>遍受、<a id="a-Uy"></a>觉、<a id="a-Uz"></a>遍觉，<a id="a-V0"></a>心壮热烦恼忧戚受、<a id="a-V1"></a>遍受、<a id="a-V2"></a>觉、<a id="a-V3"></a>遍觉，<a id="a-V4"></a>身心壮热烦恼忧戚受、<a id="a-V5"></a>遍受、<a id="a-V6"></a>觉、<a id="a-V7"></a>遍觉。<a id="a-V8"></a>诸贤，<a id="a-V9"></a>说生苦者，<a id="a-VA"></a>因此故说。</p>
  <p id="aVB">“诸贤，<a id="a-VC"></a>说老苦者，<a id="a-VD"></a>此说何因？<a id="a-VE"></a>诸贤，<a id="a-VF"></a>老者，<a id="a-VG"></a>谓彼众生、<a id="a-VH"></a>彼彼众生种类，<a id="a-VI"></a>彼为老耄，<a id="a-VJ"></a>头白齿落，<a id="a-VK"></a>盛壮日衰，<a id="a-VL"></a>身曲脚戾，<a id="a-VM"></a>体重气上，<a id="a-VN"></a>拄杖而行，<a id="a-VO"></a>肌缩皮缓，<a id="a-VP"></a>皱如麻子，<a id="a-VQ"></a>诸根毁熟，<a id="a-VR"></a>颜色丑恶，<a id="a-VS"></a>是名为老。<a id="a-VT"></a>诸贤，<a id="a-VU"></a>老苦者，<a id="a-VV"></a>谓众生老时，<a id="a-VW"></a>身受苦受、<a id="a-VX"></a>遍受、<a id="a-VY"></a>觉、<a id="a-VZ"></a>遍觉，<a id="a-Va"></a>心受苦受、<a id="a-Vb"></a>遍受、<a id="a-Vc"></a>觉、<a id="a-Vd"></a>遍觉，<a id="a-Ve"></a>身心受苦受、<a id="a-Vf"></a>遍受、<a id="a-Vg"></a>觉、<a id="a-Vh"></a>遍觉；<a id="a-Vi"></a>身热受、<a id="a-Vj"></a>遍受、<a id="a-Vk"></a>觉、<a id="a-Vl"></a>遍觉，<a id="a-Vm"></a>心热受、<a id="a-Vn"></a>遍受、<a id="a-Vo"></a>觉、<a id="a-Vp"></a>遍觉，<a id="a-Vq"></a>身心热受、<a id="a-Vr"></a>遍受、<a id="a-Vs"></a>觉、<a id="a-Vt"></a>遍觉；<a id="a-Vu"></a>身壮热烦恼忧戚受、<a id="a-Vv"></a>遍受、<a id="a-Vw"></a>觉、<a id="a-Vx"></a>遍觉，<a id="a-Vy"></a>心壮热烦恼忧戚受、<a id="a-Vz"></a>遍受、<a id="a-W0"></a>觉、<a id="a-W1"></a>遍觉，<a id="a-W2"></a>身心壮热烦恼忧戚受、<a id="a-W3"></a>遍受、<a id="a-W4"></a>觉、<a id="a-W5"></a>遍觉。<a id="a-W6"></a>诸贤，<a id="a-W7"></a>说老苦者，<a id="a-W8"></a>因此故说。</p>
  <p id="aW9">“诸贤，<a id="a-WA"></a>说病苦者，<a id="a-WB"></a>此说何因？<a id="a-WC"></a>诸贤，<a id="a-WD"></a>病者，<a id="a-WE"></a>谓头痛、<a id="a-WF"></a>眼痛、<a id="a-WG"></a>耳痛、<a id="a-WH"></a>鼻痛、<a id="a-WI"></a>面痛、<a id="a-WJ"></a>唇痛、<a id="a-WK"></a>齿痛、<a id="a-WL"></a>舌痛、<a id="a-WM"></a>腭痛、<a id="a-WN"></a>咽痛、<a id="a-WO"></a>风喘、<a id="a-WP"></a>咳嗽、<a id="a-WQ"></a>喝吐、<a id="a-WR"></a>喉痺、<a id="a-WS"></a>癲痫、<a id="a-WT"></a>痈瘿、<a id="a-WU"></a>经溢、<a id="a-WV"></a>赤胆、<a id="a-WW"></a>壮热、<a id="a-WX"></a>枯槁、<a id="a-WY"></a>痔瘘、<a id="a-WZ"></a>下痢，<a id="a-Wa"></a>若有如是比余种种病，<a id="a-Wb"></a>从更乐触生，<a id="a-Wc"></a>不离心，<a id="a-Wd"></a>立在身中，<a id="a-We"></a>是名为病。<a id="a-Wf"></a>诸贤，<a id="a-Wg"></a>病苦者，<a id="a-Wh"></a>谓众生病时，<a id="a-Wi"></a>身受苦受、<a id="a-Wj"></a>遍受、<a id="a-Wk"></a>觉、<a id="a-Wl"></a>遍觉，<a id="a-Wm"></a>心受苦受、<a id="a-Wn"></a>遍受、<a id="a-Wo"></a>觉、<a id="a-Wp"></a>遍觉，<a id="a-Wq"></a>身心受苦受、<a id="a-Wr"></a>遍受、<a id="a-Ws"></a>觉、<a id="a-Wt"></a>遍觉；<a id="a-Wu"></a>身热受、<a id="a-Wv"></a>遍受、<a id="a-Ww"></a>觉、<a id="a-Wx"></a>遍觉，<a id="a-Wy"></a>心热受、<a id="a-Wz"></a>遍受、<a id="a-X0"></a>觉、<a id="a-X1"></a>遍觉，<a id="a-X2"></a>身心热受、<a id="a-X3"></a>遍受、<a id="a-X4"></a>觉、<a id="a-X5"></a>遍觉；<a id="a-X6"></a>身壮热烦恼忧戚受、<a id="a-X7"></a>遍受、<a id="a-X8"></a>觉、<a id="a-X9"></a>遍觉，<a id="a-XA"></a>心壮热烦恼忧戚受、<a id="a-XB"></a>遍受、<a id="a-XC"></a>觉、<a id="a-XD"></a>遍觉，<a id="a-XE"></a>身心壮热烦恼忧戚受、<a id="a-XF"></a>遍受、<a id="a-XG"></a>觉、<a id="a-XH"></a>遍觉。<a id="a-XI"></a>诸贤，<a id="a-XJ"></a>说病苦者，<a id="a-XK"></a>因此故说。</p>
  <p id="aXL">“诸贤，<a id="a-XM"></a>说死苦者，<a id="a-XN"></a>此说何因？<a id="a-XO"></a>诸贤，<a id="a-XP"></a>死者，<a id="a-XQ"></a>谓彼众生、<a id="a-XR"></a>彼彼众生种类，<a id="a-XS"></a>命终无常，<a id="a-XT"></a>死丧散灭，<a id="a-XU"></a>寿尽破坏，<a id="a-XV"></a>命根闭塞，<a id="a-XW"></a>是名为死。<a id="a-XX"></a>诸贤，<a id="a-XY"></a>死苦者，<a id="a-XZ"></a>谓众生死时，<a id="a-Xa"></a>身受苦受、<a id="a-Xb"></a>遍受、<a id="a-Xc"></a>觉、<a id="a-Xd"></a>遍觉，<a id="a-Xe"></a>心受苦受、<a id="a-Xf"></a>遍受、<a id="a-Xg"></a>觉、<a id="a-Xh"></a>遍觉，<a id="a-Xi"></a>身心受苦受、<a id="a-Xj"></a>遍受、<a id="a-Xk"></a>觉、<a id="a-Xl"></a>遍觉；<a id="a-Xm"></a>身热受、<a id="a-Xn"></a>遍受、<a id="a-Xo"></a>觉、<a id="a-Xp"></a>遍觉，<a id="a-Xq"></a>心热受、<a id="a-Xr"></a>遍受、<a id="a-Xs"></a>觉、<a id="a-Xt"></a>遍觉，<a id="a-Xu"></a>身心热受、<a id="a-Xv"></a>遍受、<a id="a-Xw"></a>觉、<a id="a-Xx"></a>遍觉；<a id="a-Xy"></a>身壮热烦恼忧戚受、<a id="a-Xz"></a>遍受、<a id="a-Y0"></a>觉、<a id="a-Y1"></a>遍觉，<a id="a-Y2"></a>心壮热烦恼忧戚受、<a id="a-Y3"></a>遍受、<a id="a-Y4"></a>觉、<a id="a-Y5"></a>遍觉，<a id="a-Y6"></a>身心壮热烦恼忧戚受、<a id="a-Y7"></a>遍受、<a id="a-Y8"></a>觉、<a id="a-Y9"></a>遍觉。<a id="a-YA"></a>诸贤，<a id="a-YB"></a>说死苦者，<a id="a-YC"></a>因此故说。</p>
  <p id="aYD">“诸贤，<a id="a-YE"></a>说怨憎会苦者，<a id="a-YF"></a>此说何因？<a id="a-YG"></a>诸贤，<a id="a-YH"></a>怨憎会者，<a id="a-YI"></a>谓众生实有内六处，<a id="a-YJ"></a>不爱眼处，<a id="a-YK"></a>耳、<a id="a-YL"></a>鼻、<a id="a-YM"></a>舌、<a id="a-YN"></a>身、<a id="a-YO"></a>意处，<a id="a-YP"></a>彼同会一，<a id="a-YQ"></a>有摄、<a id="a-YR"></a>和、<a id="a-YS"></a>集，<a id="a-YT"></a>共合为苦。<a id="a-YU"></a>如是外处，<a id="a-YV"></a>更乐、<a id="a-YW"></a>觉、<a id="a-YX"></a>想、<a id="a-YY"></a>思、<a id="a-YZ"></a>爱，<a id="a-Ya"></a>亦复如是。<a id="a-Yb"></a>诸贤，<a id="a-Yc"></a>众生实有六界，<a id="a-Yd"></a>不爱地界，<a id="a-Ye"></a>水、<a id="a-Yf"></a>火、<a id="a-Yg"></a>风、<a id="a-Yh"></a>空、<a id="a-Yi"></a>识界，<a id="a-Yj"></a>彼同会一，<a id="a-Yk"></a>有摄、<a id="a-Yl"></a>和、<a id="a-Ym"></a>集，<a id="a-Yn"></a>共合为苦，<a id="a-Yo"></a>是名怨憎会。<a id="a-Yp"></a>诸贤，<a id="a-Yq"></a>怨憎会苦者，<a id="a-Yr"></a>谓众生怨憎会时，<a id="a-Ys"></a>身受苦受、<a id="a-Yt"></a>遍受、<a id="a-Yu"></a>觉、<a id="a-Yv"></a>遍觉，<a id="a-Yw"></a>心受苦受、<a id="a-Yx"></a>遍受、<a id="a-Yy"></a>觉、<a id="a-Yz"></a>遍觉，<a id="a-Z0"></a>身心受苦受、<a id="a-Z1"></a>遍受、<a id="a-Z2"></a>觉、<a id="a-Z3"></a>遍觉。<a id="a-Z4"></a>诸贤，<a id="a-Z5"></a>说怨憎会苦者，<a id="a-Z6"></a>因此故说。</p>
  <p id="aZ7">“诸贤，<a id="a-Z8"></a>说爱别离苦者，<a id="a-Z9"></a>此说何因？<a id="a-ZA"></a>诸贤，<a id="a-ZB"></a>爱别离苦者，<a id="a-ZC"></a>谓众生实有内六处，<a id="a-ZD"></a>爱眼处，<a id="a-ZE"></a>耳、<a id="a-ZF"></a>鼻、<a id="a-ZG"></a>舌、<a id="a-ZH"></a>身、<a id="a-ZI"></a>意处，<a id="a-ZJ"></a>彼异分散，<a id="a-ZK"></a>不得相应，<a id="a-ZL"></a>别离不会，<a id="a-ZM"></a>不摄、<a id="a-ZN"></a>不集、<a id="a-ZO"></a>不和合为苦。<a id="a-ZP"></a>如是外处，<a id="a-ZQ"></a>更乐、<a id="a-ZR"></a>觉、<a id="a-ZS"></a>想、<a id="a-ZT"></a>思、<a id="a-ZU"></a>爱，<a id="a-ZV"></a>亦复如是。<a id="a-ZW"></a>诸贤，<a id="a-ZX"></a>众生实有六界，<a id="a-ZY"></a>爱地界，<a id="a-ZZ"></a>水、<a id="a-Za"></a>火、<a id="a-Zb"></a>风、<a id="a-Zc"></a>空、<a id="a-Zd"></a>识界，<a id="a-Ze"></a>彼异分散，<a id="a-Zf"></a>不得相应，<a id="a-Zg"></a>别离不会，<a id="a-Zh"></a>不摄、<a id="a-Zi"></a>不集、<a id="a-Zj"></a>不和合为苦，<a id="a-Zk"></a>是名爱别离。<a id="a-Zl"></a>诸贤，<a id="a-Zm"></a>爱别离苦者，<a id="a-Zn"></a>谓众生别离时，<a id="a-Zo"></a>身受苦受、<a id="a-Zp"></a>遍受、<a id="a-Zq"></a>觉、<a id="a-Zr"></a>遍觉，<a id="a-Zs"></a>心受苦受、<a id="a-Zt"></a>遍受、<a id="a-Zu"></a>觉、<a id="a-Zv"></a>遍觉，<a id="a-Zw"></a>身心受苦受、<a id="a-Zx"></a>遍受、<a id="a-Zy"></a>觉、<a id="a-Zz"></a>遍觉。<a id="a-a0"></a>诸贤，<a id="a-a1"></a>说爱别离苦者，<a id="a-a2"></a>因此故说。</p>
  <p id="aa3">“诸贤，<a id="a-a4"></a>说所求不得苦者，<a id="a-a5"></a>此说何因？<a id="a-a6"></a>诸贤，<a id="a-a7"></a>谓众生生法，<a id="a-a8"></a>不离生法，<a id="a-a9"></a>欲得令我而不生者，<a id="a-aA"></a>此实不可以欲而得。<a id="a-aB"></a>老法、<a id="a-aC"></a>死法、<a id="a-aD"></a>愁忧戚法，<a id="a-aE"></a>不离忧戚法，<a id="a-aF"></a>欲得念我不忧戚者，<a id="a-aG"></a>此亦不可以欲而得。<a id="a-aH"></a>诸贤，<a id="a-aI"></a>众生实生苦而不可乐、<a id="a-aJ"></a>不可爱念，<a id="a-aK"></a>彼作是念：<a id="a-aL"></a>‘若我生苦而不可乐、<a id="a-aM"></a>不可爱念者，<a id="a-aN"></a>欲得转是，<a id="a-aO"></a>令可爱念。<a id="a-aP"></a>’此亦不可以欲而得。<a id="a-aQ"></a>诸贤，<a id="a-aR"></a>众生实生乐而可爱念，<a id="a-aS"></a>彼作是念：<a id="a-aT"></a>‘若我生乐可爱念者，<a id="a-aU"></a>欲得令是常恒久住不变易法。<a id="a-aV"></a>’此亦不可以欲而得。<a id="a-aW"></a>诸贤，<a id="a-aX"></a>众生实生思想而不可乐、<a id="a-aY"></a>不可爱念，<a id="a-aZ"></a>彼作是念：<a id="a-aa"></a>‘若我生思想而不可乐、<a id="a-ab"></a>不可爱念者，<a id="a-ac"></a>欲得转是，<a id="a-ad"></a>令可爱念。<a id="a-ae"></a>’此亦不可以欲而得。<a id="a-af"></a>诸贤，<a id="a-ag"></a>众生实生思想而可爱念，<a id="a-ah"></a>彼作是念：<a id="a-ai"></a>‘若我生思想可爱念者，<a id="a-aj"></a>欲得令是常恒久住不变易法。<a id="a-ak"></a>’此亦不可以欲而得。<a id="a-al"></a>诸贤，<a id="a-am"></a>说所求不得苦者，<a id="a-an"></a>因此故说。</p>
  <p id="aao">“诸贤，<a id="a-ap"></a>说略五盛阴苦者，<a id="a-aq"></a>此说何因？<a id="a-ar"></a>谓色盛阴，<a id="a-as"></a>觉、<a id="a-at"></a>想、<a id="a-au"></a>行、<a id="a-av"></a>识盛阴。<a id="a-aw"></a>诸贤，<a id="a-ax"></a>说略五盛阴苦者，<a id="a-ay"></a>因此故说。</p>
  <p id="aaz">“诸贤，<a id="a-b0"></a>过去时是苦圣谛，<a id="a-b1"></a>未来、<a id="a-b2"></a>现在时是苦圣谛，<a id="a-b3"></a>真谛不虚，<a id="a-b4"></a>不离于如，<a id="a-b5"></a>亦非颠倒，<a id="a-b6"></a>真谛审实。<a id="a-b7"></a>合如是谛，<a id="a-b8"></a>圣所有，<a id="a-b9"></a>圣所知，<a id="a-bA"></a>圣所见，<a id="a-bB"></a>圣所了，<a id="a-bC"></a>圣所得，<a id="a-bD"></a>圣所等正觉，<a id="a-bE"></a>是故说苦圣谛。</p>
  <p id="abF">“诸贤，<a id="a-bG"></a>云何爱集苦集圣谛？<a id="a-bH"></a>谓众生实有爱内六处，<a id="a-bI"></a>眼处，<a id="a-bJ"></a>耳、<a id="a-bK"></a>鼻、<a id="a-bL"></a>舌、<a id="a-bM"></a>身、<a id="a-bN"></a>意处，<a id="a-bO"></a>于中若有爱、<a id="a-bP"></a>有腻、<a id="a-bQ"></a>有染、<a id="a-bR"></a>有著者，<a id="a-bS"></a>是名为集。<a id="a-bT"></a>诸贤，<a id="a-bU"></a>多闻圣弟子知我如是知此法，<a id="a-bV"></a>如是见，<a id="a-bW"></a>如是了，<a id="a-bX"></a>如是视，<a id="a-bY"></a>如是觉，<a id="a-bZ"></a>是谓爱集苦集圣谛。<a id="a-ba"></a>如是知之，<a id="a-bb"></a>云何知耶？<a id="a-bc"></a>若有爱妻、<a id="a-bd"></a>子、<a id="a-be"></a>奴婢、<a id="a-bf"></a>给使、<a id="a-bg"></a>眷属、<a id="a-bh"></a>田地、<a id="a-bi"></a>屋宅、<a id="a-bj"></a>店肆、<a id="a-bk"></a>出息财物，<a id="a-bl"></a>为所作业，<a id="a-bm"></a>有爱、<a id="a-bn"></a>有腻、<a id="a-bo"></a>有染、<a id="a-bp"></a>有著者，<a id="a-bq"></a>是名为集；<a id="a-br"></a>彼知此爱集苦集圣谛。<a id="a-bs"></a>如是外处，<a id="a-bt"></a>更乐、<a id="a-bu"></a>觉、<a id="a-bv"></a>想、<a id="a-bw"></a>思、<a id="a-bx"></a>爱，<a id="a-by"></a>亦复如是。<a id="a-bz"></a>诸贤，<a id="a-c0"></a>众生实有爱六界，<a id="a-c1"></a>地界，<a id="a-c2"></a>水、<a id="a-c3"></a>火、<a id="a-c4"></a>风、<a id="a-c5"></a>空、<a id="a-c6"></a>识界，<a id="a-c7"></a>于中若有爱、<a id="a-c8"></a>有腻、<a id="a-c9"></a>有染、<a id="a-cA"></a>有著者，<a id="a-cB"></a>是名为集。<a id="a-cC"></a>诸贤，<a id="a-cD"></a>多闻圣弟子知我如是知此法，<a id="a-cE"></a>如是见，<a id="a-cF"></a>如是了，<a id="a-cG"></a>如是视，<a id="a-cH"></a>如是觉，<a id="a-cI"></a>是谓爱集苦集圣谛。<a id="a-cJ"></a>如是知之，<a id="a-cK"></a>云何知耶？<a id="a-cL"></a>若有爱妻、<a id="a-cM"></a>子、<a id="a-cN"></a>奴婢、<a id="a-cO"></a>给使、<a id="a-cP"></a>眷属、<a id="a-cQ"></a>田地、<a id="a-cR"></a>屋宅、<a id="a-cS"></a>店肆、<a id="a-cT"></a>出息财物，<a id="a-cU"></a>为所作业，<a id="a-cV"></a>有爱、<a id="a-cW"></a>有腻、<a id="a-cX"></a>有染、<a id="a-cY"></a>有著者，<a id="a-cZ"></a>是名为集；<a id="a-ca"></a>彼知是爱集苦集圣谛。<a id="a-cb"></a>诸贤，<a id="a-cc"></a>过去时是爱集苦集圣谛，<a id="a-cd"></a>未来、<a id="a-ce"></a>现在时是爱集苦集圣谛，<a id="a-cf"></a>真谛不虚，<a id="a-cg"></a>不离于如，<a id="a-ch"></a>亦非颠倒，<a id="a-ci"></a>真谛审实。<a id="a-cj"></a>合如是谛，<a id="a-ck"></a>圣所有，<a id="a-cl"></a>圣所知，<a id="a-cm"></a>圣所见，<a id="a-cn"></a>圣所了，<a id="a-co"></a>圣所得，<a id="a-cp"></a>圣所等正觉，<a id="a-cq"></a>是故说爱集苦集圣谛。</p>
  <p id="acr">“诸贤，<a id="a-cs"></a>云何爱灭苦灭圣谛？<a id="a-ct"></a>谓众生实有爱内六处，<a id="a-cu"></a>眼处，<a id="a-cv"></a>耳、<a id="a-cw"></a>鼻、<a id="a-cx"></a>舌、<a id="a-cy"></a>身、<a id="a-cz"></a>意处。<a id="a-d0"></a>彼若解脱，<a id="a-d1"></a>不染不著、<a id="a-d2"></a>断舍吐尽、<a id="a-d3"></a>无欲、<a id="a-d4"></a>灭、<a id="a-d5"></a>止没者，<a id="a-d6"></a>是名苦灭。<a id="a-d7"></a>诸贤，<a id="a-d8"></a>多闻圣弟子知我如是知此法，<a id="a-d9"></a>如是见，<a id="a-dA"></a>如是了，<a id="a-dB"></a>如是视，<a id="a-dC"></a>如是觉，<a id="a-dD"></a>是谓爱灭苦灭圣谛。<a id="a-dE"></a>如是知之，<a id="a-dF"></a>云何知耶？<a id="a-dG"></a>若有不爱妻、<a id="a-dH"></a>子、<a id="a-dI"></a>奴婢、<a id="a-dJ"></a>给使、<a id="a-dK"></a>眷属、<a id="a-dL"></a>田地、<a id="a-dM"></a>屋宅、<a id="a-dN"></a>店肆、<a id="a-dO"></a>出息财物，<a id="a-dP"></a>不为所作业，<a id="a-dQ"></a>彼若解脱，<a id="a-dR"></a>不染不著、<a id="a-dS"></a>断舍吐尽、<a id="a-dT"></a>无欲、<a id="a-dU"></a>灭、<a id="a-dV"></a>止没者，<a id="a-dW"></a>是名苦灭；<a id="a-dX"></a>彼知是爱灭苦灭圣谛。<a id="a-dY"></a>如是外处，<a id="a-dZ"></a>更乐、<a id="a-da"></a>觉、<a id="a-db"></a>想、<a id="a-dc"></a>思、<a id="a-dd"></a>爱，<a id="a-de"></a>亦复如是。<a id="a-df"></a>诸贤，<a id="a-dg"></a>众生实有爱六界，<a id="a-dh"></a>地界，<a id="a-di"></a>水、<a id="a-dj"></a>火、<a id="a-dk"></a>风、<a id="a-dl"></a>空、<a id="a-dm"></a>识界，<a id="a-dn"></a>彼若解脱，<a id="a-do"></a>不染不著、<a id="a-dp"></a>断舍吐尽、<a id="a-dq"></a>无欲、<a id="a-dr"></a>灭、<a id="a-ds"></a>止没者，<a id="a-dt"></a>是名苦灭。<a id="a-du"></a>诸贤，<a id="a-dv"></a>多闻圣弟子知我如是知此法，<a id="a-dw"></a>如是见，<a id="a-dx"></a>如是了，<a id="a-dy"></a>如是视，<a id="a-dz"></a>如是觉，<a id="a-e0"></a>是谓爱灭苦灭圣谛。<a id="a-e1"></a>如是知之，<a id="a-e2"></a>云何知耶？<a id="a-e3"></a>若有不爱妻、<a id="a-e4"></a>子、<a id="a-e5"></a>奴婢、<a id="a-e6"></a>给使、<a id="a-e7"></a>眷属、<a id="a-e8"></a>田地、<a id="a-e9"></a>屋宅、<a id="a-eA"></a>店肆、<a id="a-eB"></a>出息财物，<a id="a-eC"></a>不为所作业，<a id="a-eD"></a>彼若解脱，<a id="a-eE"></a>不染不著、<a id="a-eF"></a>断舍吐尽、<a id="a-eG"></a>无欲、<a id="a-eH"></a>灭、<a id="a-eI"></a>止没者，<a id="a-eJ"></a>是名苦灭；<a id="a-eK"></a>彼知是爱灭苦灭圣谛。<a id="a-eL"></a>诸贤，<a id="a-eM"></a>过去时是爱灭苦灭圣谛，<a id="a-eN"></a>未来、<a id="a-eO"></a>现在时是爱灭苦灭圣谛，<a id="a-eP"></a>真谛不虚，<a id="a-eQ"></a>不离于如，<a id="a-eR"></a>亦非颠倒，<a id="a-eS"></a>真谛审实。<a id="a-eT"></a>合如是谛，<a id="a-eU"></a>圣所有，<a id="a-eV"></a>圣所知，<a id="a-eW"></a>圣所见，<a id="a-eX"></a>圣所了，<a id="a-eY"></a>圣所得，<a id="a-eZ"></a>圣所等正觉，<a id="a-ea"></a>是故说爱灭苦灭圣谛。</p>
  <p id="aeb">“诸贤，<a id="a-ec"></a>云何苦灭道圣谛？<a id="a-ed"></a>谓正见、<a id="a-ee"></a>正志、<a id="a-ef"></a>正语、<a id="a-eg"></a>正业、<a id="a-eh"></a>正命、<a id="a-ei"></a>正方便、<a id="a-ej"></a>正念、<a id="a-ek"></a>正定。</p>
  <p id="ael">“诸贤，<a id="a-em"></a>云何正见？<a id="a-en"></a>谓圣弟子念苦是苦时，<a id="a-eo"></a>集是集，<a id="a-ep"></a>灭是灭，<a id="a-eq"></a>念道是道时，<a id="a-er"></a>或观本所作，<a id="a-es"></a>或学念诸行，<a id="a-et"></a>或见诸行灾患，<a id="a-eu"></a>或见涅槃止息，<a id="a-ev"></a>或无著念观善心解脱时，<a id="a-ew"></a>于中择、<a id="a-ex"></a>遍择、<a id="a-ey"></a>次择、<a id="a-ez"></a>择法、<a id="a-f0"></a>视、<a id="a-f1"></a>遍视，<a id="a-f2"></a>观察明达，<a id="a-f3"></a>是名正见。</p>
  <p id="af4">“诸贤，<a id="a-f5"></a>云何正志？<a id="a-f6"></a>谓圣弟子念苦是苦时，<a id="a-f7"></a>集是集，<a id="a-f8"></a>灭是灭，<a id="a-f9"></a>念道是道时，<a id="a-fA"></a>或观本所作，<a id="a-fB"></a>或学念诸行，<a id="a-fC"></a>或见诸行灾患，<a id="a-fD"></a>或见涅槃止息，<a id="a-fE"></a>或无著念观善心解脱时，<a id="a-fF"></a>于中心伺、<a id="a-fG"></a>遍伺、<a id="a-fH"></a>随顺伺，<a id="a-fI"></a>可念则念，<a id="a-fJ"></a>可望则望，<a id="a-fK"></a>是名正志。</p>
  <p id="afL">“诸贤，<a id="a-fM"></a>云何正语？<a id="a-fN"></a>谓圣弟子念苦是苦时，<a id="a-fO"></a>集是集，<a id="a-fP"></a>灭是灭，<a id="a-fQ"></a>念道是道时，<a id="a-fR"></a>或观本所作，<a id="a-fS"></a>或学念诸行，<a id="a-fT"></a>或见诸行灾患，<a id="a-fU"></a>或见涅槃止息，<a id="a-fV"></a>或无著念观善心解脱时，<a id="a-fW"></a>于中除口四妙行，<a id="a-fX"></a>诸余口恶行远离除断，<a id="a-fY"></a>不行不作，<a id="a-fZ"></a>不合不会，<a id="a-fa"></a>是名正语。</p>
  <p id="afb">“诸贤，<a id="a-fc"></a>云何正业？<a id="a-fd"></a>谓圣弟子念苦是苦时，<a id="a-fe"></a>集是集，<a id="a-ff"></a>灭是灭，<a id="a-fg"></a>念道是道时，<a id="a-fh"></a>或观本所作，<a id="a-fi"></a>或学念诸行，<a id="a-fj"></a>或见诸行灾患，<a id="a-fk"></a>或见涅槃止息，<a id="a-fl"></a>或无著念观善心解脱时，<a id="a-fm"></a>于中除身三妙行，<a id="a-fn"></a>诸余身恶行远离除断，<a id="a-fo"></a>不行不作，<a id="a-fp"></a>不合不会，<a id="a-fq"></a>是名正业。</p>
  <p id="afr">“诸贤，<a id="a-fs"></a>云何正命？<a id="a-ft"></a>谓圣弟子念苦是苦时，<a id="a-fu"></a>集是集，<a id="a-fv"></a>灭是灭，<a id="a-fw"></a>念道是道时，<a id="a-fx"></a>或观本所作，<a id="a-fy"></a>或学念诸行，<a id="a-fz"></a>或见诸行灾患，<a id="a-g0"></a>或见涅槃止息，<a id="a-g1"></a>或无著念观善心解脱时，<a id="a-g2"></a>于中非无理求，<a id="a-g3"></a>不以多欲无厌足，<a id="a-g4"></a>不为种种伎术咒说邪命活，<a id="a-g5"></a>但以法求衣，<a id="a-g6"></a>不以非法，<a id="a-g7"></a>亦以法求食、<a id="a-g8"></a>床座，<a id="a-g9"></a>不以非法，<a id="a-gA"></a>是名正命。</p>
  <p id="agB">“诸贤，<a id="a-gC"></a>云何正方便？<a id="a-gD"></a>谓圣弟子念苦是苦时，<a id="a-gE"></a>集是集，<a id="a-gF"></a>灭是灭，<a id="a-gG"></a>念道是道时，<a id="a-gH"></a>或观本所作，<a id="a-gI"></a>或学念诸行，<a id="a-gJ"></a>或见诸行灾患，<a id="a-gK"></a>或见涅槃止息，<a id="a-gL"></a>或无著念观善心解脱时，<a id="a-gM"></a>于中若有精进方便，<a id="a-gN"></a>一向精勤求，<a id="a-gO"></a>有力趣向，<a id="a-gP"></a>专著不舍，<a id="a-gQ"></a>亦不衰退，<a id="a-gR"></a>正伏其心，<a id="a-gS"></a>是名正方便。</p>
  <p id="agT">“诸贤，<a id="a-gU"></a>云何正念？<a id="a-gV"></a>谓圣弟子念苦是苦时，<a id="a-gW"></a>集是集，<a id="a-gX"></a>灭是灭，<a id="a-gY"></a>念道是道时，<a id="a-gZ"></a>或观本所作，<a id="a-ga"></a>或学念诸行，<a id="a-gb"></a>或见诸行灾患，<a id="a-gc"></a>或见涅槃止息，<a id="a-gd"></a>或无著念观善心解脱时，<a id="a-ge"></a>于中若心顺念、<a id="a-gf"></a>背不向念、<a id="a-gg"></a>念遍、<a id="a-gh"></a>念忆、<a id="a-gi"></a>复忆、<a id="a-gj"></a>心正、<a id="a-gk"></a>不忘心之所应，<a id="a-gl"></a>是名正念。</p>
  <p id="agm">“诸贤，<a id="a-gn"></a>云何正定？<a id="a-go"></a>谓圣弟子念苦是苦时，<a id="a-gp"></a>集是集，<a id="a-gq"></a>灭是灭，<a id="a-gr"></a>念道是道时，<a id="a-gs"></a>或观本所作，<a id="a-gt"></a>或学念诸行，<a id="a-gu"></a>或见诸行灾患，<a id="a-gv"></a>或见涅槃止息，<a id="a-gw"></a>或无著念观善心解脱时，<a id="a-gx"></a>于中若心住、<a id="a-gy"></a>禅住、<a id="a-gz"></a>顺住，<a id="a-h0"></a>不乱不散，<a id="a-h1"></a>摄止正定，<a id="a-h2"></a>是名正定。</p>
  <p id="ah3">“诸贤，<a id="a-h4"></a>过去时是苦灭道圣谛，<a id="a-h5"></a>未来、<a id="a-h6"></a>现在时是苦灭道圣谛，<a id="a-h7"></a>真谛不虚，<a id="a-h8"></a>不离于如，<a id="a-h9"></a>亦非颠倒，<a id="a-hA"></a>真谛审实。<a id="a-hB"></a>合如是谛，<a id="a-hC"></a>圣所有，<a id="a-hD"></a>圣所知，<a id="a-hE"></a>圣所见，<a id="a-hF"></a>圣所了，<a id="a-hG"></a>圣所得，<a id="a-hH"></a>圣所等正觉，<a id="a-hI"></a>是故说苦灭道圣谛。<a id="a-hJ"></a>”</p>
  <p id="ahK">于是颂曰：</p>
  <p id="ahL">“佛明达诸法，<a id="a-hM"></a>见无量善德，</p>
  <p id="ahN">苦集灭道谛，<a id="a-hO"></a>善显现分别。<a id="a-hP"></a>”</p>
  <p id="ahQ">尊者舍梨子所说如是，<a id="a-hR"></a>彼诸比丘闻尊者舍梨子所说，<a id="a-hS"></a>欢喜奉行。</p>
  <p id="ahT">舍梨子相应品第三竟。</p>
 </body>
</html>