<!doctype html>
<html id="z3IBU7PWq" data-ver="1708">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第十七</h1>
  <h2 id="a2">长寿王品第七（有十五经）（第二小土城诵）</h2>
  <p id="a3">长寿、<a id="a-4"></a>天、<a id="a-5"></a>八念，<a id="a-6"></a>净不移动道，</p>
  <p id="a7">郁伽支罗说，<a id="a-8"></a>娑鸡三族姓，</p>
  <p id="a9">梵天迎请佛，<a id="a-A"></a>胜天、<a id="a-B"></a>迦絺那，</p>
  <p id="aC">念身、<a id="a-D"></a>支离弥，<a id="a-E"></a>上尊长老眠，</p>
  <p id="aF">无刺及真人，<a id="a-G"></a>说处最在后。</p>
  <p data-pb></p>
  <h2 id="aH">长寿王品长寿王本起经第一</h2>
  <p id="aI">我闻如是：<a id="a-J"></a>一时，<a id="a-K"></a>佛游拘舍弥，<a id="a-L"></a>在瞿师罗园。</p>
  <p id="aM">尔时，<a id="a-N"></a>拘舍弥诸比丘数共斗诤。<a id="a-O"></a>于是，<a id="a-P"></a>世尊告拘舍弥诸比丘曰：<a id="a-Q"></a>“比丘，<a id="a-R"></a>汝等莫共斗诤！<a id="a-S"></a>所以者何？</p>
  <p id="aT">“若以诤止诤，<a id="a-U"></a>至竟不见止，</p>
  <p id="aV">唯忍能止诤，<a id="a-W"></a>是法可尊贵。</p>
  <p id="aX">“所以者何？<a id="a-Y"></a>昔过去时，<a id="a-Z"></a>有拘娑罗国王，<a id="a-a"></a>名曰长寿；<a id="a-b"></a>复有加赦国王，<a id="a-c"></a>名梵摩达哆。<a id="a-d"></a>彼二国王常共战诤。<a id="a-e"></a>于是，<a id="a-f"></a>加赦国王梵摩达哆兴四种军——象军、<a id="a-g"></a>马军、<a id="a-h"></a>车军、<a id="a-i"></a>步军；<a id="a-j"></a>兴四种军已，<a id="a-k"></a>加赦国王梵摩达哆自引军往，<a id="a-l"></a>欲与拘娑罗国王长寿共战。<a id="a-m"></a>拘娑罗国王长寿闻加赦国王梵摩达哆兴四种军——象军、<a id="a-n"></a>马军、<a id="a-o"></a>车军、<a id="a-p"></a>步军；<a id="a-q"></a>兴四种军已，<a id="a-r"></a>来与我战。<a id="a-s"></a>拘娑罗国王长寿闻已，<a id="a-t"></a>亦兴四种军——象军、<a id="a-u"></a>马军、<a id="a-v"></a>车军、<a id="a-w"></a>步军；<a id="a-x"></a>兴四种军已，<a id="a-y"></a>拘娑罗国王长寿自引军出，<a id="a-z"></a>往至界上，<a id="a-10"></a>列阵共战，<a id="a-11"></a>即摧破之。<a id="a-12"></a>于是，<a id="a-13"></a>拘娑罗国王长寿尽夺取彼梵摩达哆四种军——象军、<a id="a-14"></a>马军、<a id="a-15"></a>车军、<a id="a-16"></a>步军，<a id="a-17"></a>乃复生擒加赦国王梵摩达哆身；<a id="a-18"></a>得已，<a id="a-19"></a>即放而语彼曰：<a id="a-1A"></a>‘汝穷厄人！<a id="a-1B"></a>今原赦汝，<a id="a-1C"></a>后莫复作！<a id="a-1D"></a>’</p>
  <p id="a1E">“加赦国王梵摩达哆复再三兴四种军——象军、<a id="a-1F"></a>马军、<a id="a-1G"></a>车军、<a id="a-1H"></a>步军；<a id="a-1I"></a>兴四种军已，<a id="a-1J"></a>复自引军往与拘娑罗国长寿共战。<a id="a-1K"></a>拘娑罗国王长寿闻加赦国王梵摩达哆复兴四种军——象军、<a id="a-1L"></a>马军、<a id="a-1M"></a>车军、<a id="a-1N"></a>步军，<a id="a-1O"></a>兴四种军已，<a id="a-1P"></a>来与我战。<a id="a-1Q"></a>拘娑罗国王长寿闻已，<a id="a-1R"></a>便作是念：<a id="a-1S"></a>‘我已克彼，<a id="a-1T"></a>何须复克？<a id="a-1U"></a>我已伏彼，<a id="a-1V"></a>何足更伏？<a id="a-1W"></a>我已害彼，<a id="a-1X"></a>何须复害？<a id="a-1Y"></a>但以空弓，<a id="a-1Z"></a>足能伏彼。<a id="a-1a"></a>’拘娑罗国王长寿作是念已，<a id="a-1b"></a>晏然不复兴四种军——象军、<a id="a-1c"></a>马军、<a id="a-1d"></a>车军、<a id="a-1e"></a>步军，<a id="a-1f"></a>亦不自往。<a id="a-1g"></a>于是，<a id="a-1h"></a>加赦国王梵摩达哆得来破之，<a id="a-1i"></a>尽夺取拘娑罗国王长寿四种军众——象军、<a id="a-1j"></a>马军、<a id="a-1k"></a>车军、<a id="a-1l"></a>步军。</p>
  <p id="a1m">“于是，<a id="a-1n"></a>拘娑罗王长寿闻加赦国王梵摩达哆来，<a id="a-1o"></a>尽夺取我四种军众——象军、<a id="a-1p"></a>马军、<a id="a-1q"></a>车军、<a id="a-1r"></a>步军已，<a id="a-1s"></a>复作是念：<a id="a-1t"></a>‘斗为甚奇！<a id="a-1u"></a>斗为甚恶！<a id="a-1v"></a>所以者何？<a id="a-1w"></a>克当复克，<a id="a-1x"></a>伏当复伏，<a id="a-1y"></a>害当复害。<a id="a-1z"></a>我今宁可独将一妻，<a id="a-20"></a>共乘一车，<a id="a-21"></a>走至波罗柰。<a id="a-22"></a>’于是，<a id="a-23"></a>拘娑罗国王长寿即独将妻，<a id="a-24"></a>共乘一车，<a id="a-25"></a>走至波罗柰。<a id="a-26"></a>拘娑罗国王长寿复作是念：<a id="a-27"></a>‘我今宁可至村村邑邑，<a id="a-28"></a>受学博闻。<a id="a-29"></a>’拘娑罗国王长寿作是念已，<a id="a-2A"></a>即便往至村村邑邑，<a id="a-2B"></a>受学博闻；<a id="a-2C"></a>以博闻故，<a id="a-2D"></a>即转名为长寿博士。</p>
  <p id="a2E">“长寿博士复作是念：<a id="a-2F"></a>‘所为学者，<a id="a-2G"></a>我今已得。<a id="a-2H"></a>我宁可往波罗柰都邑中，<a id="a-2I"></a>住街街巷巷，<a id="a-2J"></a>以欢悦颜色作妙音伎，<a id="a-2K"></a>如是波罗柰诸贵豪族闻已，<a id="a-2L"></a>当极欢喜而自娱乐。<a id="a-2M"></a>’长寿博士作是念已，<a id="a-2N"></a>便往至波罗柰都邑中，<a id="a-2O"></a>住街街巷巷，<a id="a-2P"></a>以欢悦颜色作妙音伎，<a id="a-2Q"></a>如是波罗柰诸贵豪族闻已，<a id="a-2R"></a>极大欢喜而自娱乐。<a id="a-2S"></a>于是，<a id="a-2T"></a>加赦国王梵摩达哆外眷属闻，<a id="a-2U"></a>中眷属、<a id="a-2V"></a>内眷属及梵志国师展转悉闻。<a id="a-2W"></a>梵志国师闻已，<a id="a-2X"></a>便呼见之。<a id="a-2Y"></a>于是，<a id="a-2Z"></a>长寿博士往诣梵志国师所，<a id="a-2a"></a>向彼而立，<a id="a-2b"></a>以欢悦颜色作妙音伎。<a id="a-2c"></a>梵志国师闻已，<a id="a-2d"></a>极大欢喜而自娱乐。<a id="a-2e"></a>于是，<a id="a-2f"></a>梵志国师告长寿博士：<a id="a-2g"></a>‘汝从今日可依我住，<a id="a-2h"></a>当相供给。<a id="a-2i"></a>’长寿博士白曰：<a id="a-2j"></a>‘尊者，<a id="a-2k"></a>我有一妻，<a id="a-2l"></a>当如之何？<a id="a-2m"></a>’梵志国师报曰：<a id="a-2n"></a>‘博士，<a id="a-2o"></a>汝可将来依我家往，<a id="a-2p"></a>当供给之。<a id="a-2q"></a>’于是，<a id="a-2r"></a>长寿博士即将其妻依梵志国师家住，<a id="a-2s"></a>梵志国师即便供给彼。</p>
  <p id="a2t">“于后时长寿博士妻心怀忧戚，<a id="a-2u"></a>作如是念：<a id="a-2v"></a>‘欲令四种军阵列卤簿，<a id="a-2w"></a>拔白露刃，<a id="a-2x"></a>徐详而过，<a id="a-2y"></a>我欲遍观，<a id="a-2z"></a>亦复欲得磨刀水饮。<a id="a-30"></a>’长寿博士妻作是念已，<a id="a-31"></a>便白长寿博士：<a id="a-32"></a>‘我心怀忧戚，<a id="a-33"></a>作如是念：<a id="a-34"></a>“欲今四种军阵列卤簿，<a id="a-35"></a>拔白露刃，<a id="a-36"></a>徐详而过，<a id="a-37"></a>我欲遍观，<a id="a-38"></a>亦复欲得磨刀水饮。<a id="a-39"></a>”’长寿博士即告妻曰：<a id="a-3A"></a>‘卿莫作是念！<a id="a-3B"></a>所以者何？<a id="a-3C"></a>我等今为梵摩达哆王所破坏，<a id="a-3D"></a>卿当何由得见四种军阵列卤簿，<a id="a-3E"></a>拔白露刃，<a id="a-3F"></a>徐详而过，<a id="a-3G"></a>我欲遍观，<a id="a-3H"></a>亦复欲得磨刀水饮耶？<a id="a-3I"></a>’妻复白曰：<a id="a-3J"></a>‘尊若能得者，<a id="a-3K"></a>我有活望；<a id="a-3L"></a>若不得者，<a id="a-3M"></a>必死无疑。<a id="a-3N"></a>’</p>
  <p id="a3O">“长寿博士即便往诣梵志国师所，<a id="a-3P"></a>向彼而立，<a id="a-3Q"></a>颜色愁惨，<a id="a-3R"></a>以恶微声作诸音伎。<a id="a-3S"></a>梵志国师闻已不得欢喜。<a id="a-3T"></a>于是，<a id="a-3U"></a>梵志国师问曰：<a id="a-3V"></a>‘博士，<a id="a-3W"></a>汝本向我立，<a id="a-3X"></a>以欢悦颜色作妙音伎，<a id="a-3Y"></a>我闻已极大欢喜而自娱乐。<a id="a-3Z"></a>汝今何以向我立，<a id="a-3a"></a>颜色愁惨，<a id="a-3b"></a>以恶微声作诸音伎？<a id="a-3c"></a>我闻已不得欢喜。<a id="a-3d"></a>长寿博士，<a id="a-3e"></a>汝身无疾患，<a id="a-3f"></a>意无忧戚耶？<a id="a-3g"></a>’长寿博士白曰：<a id="a-3h"></a>‘尊者，<a id="a-3i"></a>我身无患，<a id="a-3j"></a>但意有忧戚耳！<a id="a-3k"></a>尊者，<a id="a-3l"></a>我妻心怀忧戚，<a id="a-3m"></a>作如是念：<a id="a-3n"></a>“我欲得四种军阵列卤簿，<a id="a-3o"></a>拔白露刃，<a id="a-3p"></a>徐详而过，<a id="a-3q"></a>我欲遍观，<a id="a-3r"></a>亦复欲得磨刀水饮。<a id="a-3s"></a>”我即报妻曰：<a id="a-3t"></a>“卿莫作是念！<a id="a-3u"></a>所以者何？<a id="a-3v"></a>我今如此，<a id="a-3w"></a>卿当何由得四种军阵列卤簿，<a id="a-3x"></a>拔白露刃，<a id="a-3y"></a>徐详而过，<a id="a-3z"></a>我欲遍观，<a id="a-40"></a>亦复欲得磨刀水饮耶？<a id="a-41"></a>”妻复白我曰：<a id="a-42"></a>“尊若能得者，<a id="a-43"></a>我有活望；<a id="a-44"></a>若不得者，<a id="a-45"></a>必死无疑。<a id="a-46"></a>”尊者，<a id="a-47"></a>若妻不全，<a id="a-48"></a>我亦无理。<a id="a-49"></a>’</p>
  <p id="a4A">“梵志国师问曰：<a id="a-4B"></a>‘博士，<a id="a-4C"></a>汝妻可得见不？<a id="a-4D"></a>’白曰：<a id="a-4E"></a>‘尊者，<a id="a-4F"></a>可得见耳！<a id="a-4G"></a>’于是，<a id="a-4H"></a>梵志国师将长寿博士往至妻所。<a id="a-4I"></a>是时，<a id="a-4J"></a>长寿博士妻怀有德子，<a id="a-4K"></a>梵志国师见长寿博士妻怀有德子故，<a id="a-4L"></a>便以右膝跪地，<a id="a-4M"></a>叉手向长寿博士妻，<a id="a-4N"></a>再三称说：<a id="a-4O"></a>‘生拘娑罗国王！<a id="a-4P"></a>生拘娑罗国王！<a id="a-4Q"></a>’教敕左右曰：<a id="a-4R"></a>‘莫令人知。<a id="a-4S"></a>’梵志国师告曰：<a id="a-4T"></a>‘博士，<a id="a-4U"></a>汝勿忧戚！<a id="a-4V"></a>我能令汝妻得见四种军阵列卤簿，<a id="a-4W"></a>拔白露刃，<a id="a-4X"></a>徐详而过，<a id="a-4Y"></a>亦能令得磨刀水饮。<a id="a-4Z"></a>’</p>
  <p id="a4a">“于是，<a id="a-4b"></a>梵志国师往诣加赦国王梵摩达哆所，<a id="a-4c"></a>到已白曰：<a id="a-4d"></a>‘天王，<a id="a-4e"></a>当知有德星现，<a id="a-4f"></a>惟愿天王严四种军，<a id="a-4g"></a>阵列卤簿，<a id="a-4h"></a>拔白露刃，<a id="a-4i"></a>徐详导引，<a id="a-4j"></a>出曜军威，<a id="a-4k"></a>以水磨刀。<a id="a-4l"></a>惟愿天王自出观视！<a id="a-4m"></a>天王，<a id="a-4n"></a>若作是者，<a id="a-4o"></a>必有吉应。<a id="a-4p"></a>’加赦国王梵摩达哆即敕主兵臣：<a id="a-4q"></a>‘卿今当知有德星现，<a id="a-4r"></a>卿宜速严四种之军，<a id="a-4s"></a>阵列卤簿，<a id="a-4t"></a>拔白露刃，<a id="a-4u"></a>徐详导引，<a id="a-4v"></a>出曜军威，<a id="a-4w"></a>以水磨刀，<a id="a-4x"></a>我自出观。<a id="a-4y"></a>若作是者，<a id="a-4z"></a>必有吉应。<a id="a-50"></a>’时，<a id="a-51"></a>主兵臣即受王教，<a id="a-52"></a>严四种军，<a id="a-53"></a>阵列卤簿，<a id="a-54"></a>拔白露刃，<a id="a-55"></a>徐详导引，<a id="a-56"></a>出曜军威，<a id="a-57"></a>以水磨刀，<a id="a-58"></a>梵摩达哆即自出观。</p>
  <p id="a59">“因是长寿博土妻得见四种军阵列卤簿，<a id="a-5A"></a>拔白露刃，<a id="a-5B"></a>徐详导引，<a id="a-5C"></a>出曜军威，<a id="a-5D"></a>并亦复得磨刀水饮。<a id="a-5E"></a>饮磨刀水已，<a id="a-5F"></a>忧戚即除，<a id="a-5G"></a>寻生德子，<a id="a-5H"></a>便为作字，<a id="a-5I"></a>名长生童子，<a id="a-5J"></a>寄人密养，<a id="a-5K"></a>渐已长大。<a id="a-5L"></a>长生童子若诸刹利顶生王者，<a id="a-5M"></a>整御天下，<a id="a-5N"></a>得大国土，<a id="a-5O"></a>种种伎艺，<a id="a-5P"></a>乘象、<a id="a-5Q"></a>骑马、<a id="a-5R"></a>调御、<a id="a-5S"></a>驰骤、<a id="a-5T"></a>射戏、<a id="a-5U"></a>手搏、<a id="a-5V"></a>掷罥、<a id="a-5W"></a>掷钩、<a id="a-5X"></a>乘车、<a id="a-5Y"></a>坐辇，<a id="a-5Z"></a>如是种种诸妙伎艺皆善知之。<a id="a-5a"></a>若干种妙触事殊胜，<a id="a-5b"></a>猛毅超世，<a id="a-5c"></a>聪明挺出，<a id="a-5d"></a>幽微隐远，<a id="a-5e"></a>无不博达。</p>
  <p id="a5f">“于是，<a id="a-5g"></a>梵摩达哆闻拘娑罗国王长寿彼作博士，<a id="a-5h"></a>转名在此波罗柰城中。<a id="a-5i"></a>梵摩达哆即敕左右：<a id="a-5j"></a>‘卿等速往收拘娑罗国王长寿，<a id="a-5k"></a>反缚两手，<a id="a-5l"></a>令彼骑驴，<a id="a-5m"></a>打破败鼓，<a id="a-5n"></a>声如驴鸣，<a id="a-5o"></a>遍宣令已，<a id="a-5p"></a>从城南门出，<a id="a-5q"></a>坐高标下，<a id="a-5r"></a>诘问其辞。<a id="a-5s"></a>’左右受教，<a id="a-5t"></a>即便往收拘娑罗国王长寿，<a id="a-5u"></a>反缚两手，<a id="a-5v"></a>令彼骑驴，<a id="a-5w"></a>打破败鼓，<a id="a-5x"></a>声如驴鸣，<a id="a-5y"></a>遍宣令已，<a id="a-5z"></a>从城南门出，<a id="a-60"></a>坐高标下，<a id="a-61"></a>诘问其辞。<a id="a-62"></a>是时，<a id="a-63"></a>长生童子寻随父后，<a id="a-64"></a>或在左右而白父曰：<a id="a-65"></a>‘天王勿怖！<a id="a-66"></a>天王勿怖！<a id="a-67"></a>我即于此，<a id="a-68"></a>必能拔济！<a id="a-69"></a>必能拔济！<a id="a-6A"></a>’拘娑罗王长寿告曰：<a id="a-6B"></a>‘童子可忍！<a id="a-6C"></a>童子可忍！<a id="a-6D"></a>莫起怨诘，<a id="a-6E"></a>但当行慈。<a id="a-6F"></a>’众人闻长寿王而作此语，<a id="a-6G"></a>便问于王：<a id="a-6H"></a>‘所道何等？<a id="a-6I"></a>’王答众人曰：<a id="a-6J"></a>‘此童子聪明，<a id="a-6K"></a>必解我语。<a id="a-6L"></a>’</p>
  <p id="a6M">“尔时，<a id="a-6N"></a>长生童子劝波罗柰城中诸贵豪族：<a id="a-6O"></a>‘诸君，<a id="a-6P"></a>行施修福，<a id="a-6Q"></a>为拘娑罗国王长寿咒愿：<a id="a-6R"></a>“以此施福，<a id="a-6S"></a>愿拘娑罗国王长寿令安隐，<a id="a-6T"></a>得解脱！<a id="a-6U"></a>”’于是，<a id="a-6V"></a>波罗柰城中诸贵豪族为长生童子所劝，<a id="a-6W"></a>行施修福，<a id="a-6X"></a>为拘娑罗国王长寿咒愿：<a id="a-6Y"></a>‘以此施福，<a id="a-6Z"></a>愿拘娑罗国王长寿令安隐，<a id="a-6a"></a>得解脱！<a id="a-6b"></a>’加赦国王梵摩达哆闻此波罗柰诸贵豪族行施修福，<a id="a-6c"></a>为拘娑罗国王长寿咒愿：<a id="a-6d"></a>‘以此施福，<a id="a-6e"></a>愿拘娑罗国王长寿令安隐，<a id="a-6f"></a>得解脱！<a id="a-6g"></a>’闻即大怖，<a id="a-6h"></a>身毛皆竖：<a id="a-6i"></a>‘莫令此波罗柰城中诸贵豪族反于我耶？<a id="a-6j"></a>且置彼事，<a id="a-6k"></a>我今急当先灭此事。<a id="a-6l"></a>’于是，<a id="a-6m"></a>加赦国王梵摩达哆教敕左右：<a id="a-6n"></a>‘汝等速去！<a id="a-6o"></a>杀拘娑罗国王长寿，<a id="a-6p"></a>斩作七段。<a id="a-6q"></a>’左右受教，<a id="a-6r"></a>即便速往，<a id="a-6s"></a>杀长寿王，<a id="a-6t"></a>斩作七段。</p>
  <p id="a6u">“于是，<a id="a-6v"></a>长生童子劝波罗柰城中诸贵豪族而作是语：<a id="a-6w"></a>‘诸君看此！<a id="a-6x"></a>加赦国王梵摩达哆酷暴无道，<a id="a-6y"></a>彼取我父拘娑罗国王长寿无过之人，<a id="a-6z"></a>夺取其国仓库财物，<a id="a-70"></a>怨酷枉杀，<a id="a-71"></a>斩作七段。<a id="a-72"></a>诸君可往，<a id="a-73"></a>以新缯叠收敛我父，<a id="a-74"></a>取七段尸，<a id="a-75"></a>以一切香、<a id="a-76"></a>香木积聚而阇维之，<a id="a-77"></a>立于庙堂，<a id="a-78"></a>为我作书与梵摩达哆言：<a id="a-79"></a>“拘娑罗国王长生童子，<a id="a-7A"></a>彼作是语：<a id="a-7B"></a>汝不畏后为子孙作患耶？<a id="a-7C"></a>”’于是，<a id="a-7D"></a>波罗柰诸贵豪族为长生童子所劝，<a id="a-7E"></a>以新缯叠即往敛，<a id="a-7F"></a>取彼七段尸，<a id="a-7G"></a>以一切香、<a id="a-7H"></a>香木积聚而阇维之，<a id="a-7I"></a>为立庙堂，<a id="a-7J"></a>亦为作书与梵摩达哆言：<a id="a-7K"></a>‘拘娑罗国王长生童子，<a id="a-7L"></a>彼作是语：<a id="a-7M"></a>汝不畏后为子孙作患耶？<a id="a-7N"></a>’</p>
  <p id="a7O">“于是，<a id="a-7P"></a>长寿王妻告长生童子曰：<a id="a-7Q"></a>‘汝当知此加赦国王梵摩达哆酷暴无道，<a id="a-7R"></a>彼取汝父拘娑罗国王长寿无过之人，<a id="a-7S"></a>夺取其国仓库财物，<a id="a-7T"></a>怨酷枉杀，<a id="a-7U"></a>斩作七段。<a id="a-7V"></a>童子汝来，<a id="a-7W"></a>共乘一车，<a id="a-7X"></a>走出波罗柰。<a id="a-7Y"></a>若不去者，<a id="a-7Z"></a>祸将及汝。<a id="a-7a"></a>’于是，<a id="a-7b"></a>长寿王妻与长生童子共乘一车，<a id="a-7c"></a>走出波罗柰。<a id="a-7d"></a>尔时，<a id="a-7e"></a>长生童子作如是念：<a id="a-7f"></a>‘我宁可往至村村邑邑，<a id="a-7g"></a>受学博闻。<a id="a-7h"></a>’长生童子作是念已，<a id="a-7i"></a>便往至村村邑邑，<a id="a-7j"></a>受学博闻；<a id="a-7k"></a>以博闻故，<a id="a-7l"></a>即转名为长生博士。</p>
  <p id="a7m">“长生博士复作是念：<a id="a-7n"></a>‘所为学者，<a id="a-7o"></a>我今已得。<a id="a-7p"></a>我宁可往波罗柰都邑中，<a id="a-7q"></a>住街街巷巷，<a id="a-7r"></a>以欢悦颜色作妙音伎，<a id="a-7s"></a>如是波罗柰诸贵豪族闻已，<a id="a-7t"></a>当大欢喜而自娱乐。<a id="a-7u"></a>’长生博士作是念已，<a id="a-7v"></a>便往至波罗柰都邑中，<a id="a-7w"></a>住街街巷巷，<a id="a-7x"></a>欢悦颜色作妙音伎，<a id="a-7y"></a>如是波罗柰诸贵豪族闻已，<a id="a-7z"></a>极大欢喜而自娱乐。<a id="a-80"></a>于是，<a id="a-81"></a>加赦国王梵摩达哆外眷属闻，<a id="a-82"></a>中眷属、<a id="a-83"></a>内眷属、<a id="a-84"></a>梵志国师，<a id="a-85"></a>展转乃至加赦国王梵摩达哆闻，<a id="a-86"></a>便呼见。</p>
  <p id="a87">“于是，<a id="a-88"></a>长生博士即往诣加赦国王梵摩达哆所，<a id="a-89"></a>向彼而立，<a id="a-8A"></a>以欢悦颜色作妙音伎。<a id="a-8B"></a>如是加赦国王梵摩达哆闻已，<a id="a-8C"></a>极大欢喜而自娱乐。<a id="a-8D"></a>于是，<a id="a-8E"></a>加赦国王梵摩达哆告曰：<a id="a-8F"></a>‘博士，<a id="a-8G"></a>汝从今日可依我住，<a id="a-8H"></a>当相供给。<a id="a-8I"></a>’于是，<a id="a-8J"></a>长生博士即依彼往。<a id="a-8K"></a>加赦国王梵摩达哆即供给之，<a id="a-8L"></a>后遂信任，<a id="a-8M"></a>一以委付，<a id="a-8N"></a>即持卫身刀剑授与长生博士。</p>
  <p id="a8O">“尔时，<a id="a-8P"></a>加赦国王梵摩达哆便敕御者：<a id="a-8Q"></a>‘汝可严驾，<a id="a-8R"></a>我欲出猎。<a id="a-8S"></a>’御者受教，<a id="a-8T"></a>即便严驾讫，<a id="a-8U"></a>还白曰：<a id="a-8V"></a>‘严驾已办，<a id="a-8W"></a>随天王意。<a id="a-8X"></a>’于是，<a id="a-8Y"></a>加赦国王梵摩达哆便与长生博士共乘车出。<a id="a-8Z"></a>长生博士即作是念：<a id="a-8a"></a>‘此加赦国王梵摩达哆酷暴无道，<a id="a-8b"></a>彼取我父拘娑罗国王长寿无过之人，<a id="a-8c"></a>夺取其国仓库财物，<a id="a-8d"></a>怨酷枉杀，<a id="a-8e"></a>斩作七段。<a id="a-8f"></a>我今宁可御车，<a id="a-8g"></a>使离四种军众，<a id="a-8h"></a>各在异处。<a id="a-8i"></a>’长生博士作是念已，<a id="a-8j"></a>即便御车离四种军，<a id="a-8k"></a>各在异处。</p>
  <p id="a8l">“彼时，<a id="a-8m"></a>加赦国王梵摩达哆冒涉涂路，<a id="a-8n"></a>风热所逼，<a id="a-8o"></a>烦闷渴乏，<a id="a-8p"></a>疲极欲卧，<a id="a-8q"></a>即便下车，<a id="a-8r"></a>枕长生博士膝眠。<a id="a-8s"></a>于是，<a id="a-8t"></a>长生博士复作是念：<a id="a-8u"></a>‘此加赦国王梵摩达哆酷暴无道，<a id="a-8v"></a>彼取我父无过之人，<a id="a-8w"></a>夺取其国仓库财物，<a id="a-8x"></a>怨酷枉杀，<a id="a-8y"></a>斩作七段。<a id="a-8z"></a>然于今日已在我手，<a id="a-90"></a>但当报怨！<a id="a-91"></a>’长生博士作是念已，<a id="a-92"></a>即拔利刀，<a id="a-93"></a>著加赦国王梵摩达哆颈上而作是语：<a id="a-94"></a>‘我今杀汝！<a id="a-95"></a>我今杀汝！<a id="a-96"></a>’长生博士复作是念：<a id="a-97"></a>‘我为不是！<a id="a-98"></a>所以者何？<a id="a-99"></a>忆父昔日在标下时，<a id="a-9A"></a>临终语我：<a id="a-9B"></a>“童子可忍！<a id="a-9C"></a>童子可忍！<a id="a-9D"></a>莫起怨结，<a id="a-9E"></a>但当行慈。<a id="a-9F"></a>”’忆已，<a id="a-9G"></a>举刀还内鞘中。</p>
  <p id="a9H">“彼时，<a id="a-9I"></a>加赦国王梵摩达哆梦见拘娑罗国王长寿儿长生童子，<a id="a-9J"></a>手拔利刀，<a id="a-9K"></a>著我颈上而作此言：<a id="a-9L"></a>‘我今杀汝！<a id="a-9M"></a>我今杀汝！<a id="a-9N"></a>’见已恐怖，<a id="a-9O"></a>身毛皆竖，<a id="a-9P"></a>便疾惊寤，<a id="a-9Q"></a>起语长生博士：<a id="a-9R"></a>‘汝今当知我于梦中，<a id="a-9S"></a>见拘娑罗国王长寿儿长生童子，<a id="a-9T"></a>手拔利刀，<a id="a-9U"></a>著我颈上而作是言：<a id="a-9V"></a>“我今杀汝！<a id="a-9W"></a>我今杀汝！<a id="a-9X"></a>”’长生博士闻已，<a id="a-9Y"></a>白曰：<a id="a-9Z"></a>‘天王勿怖！<a id="a-9a"></a>天王勿怖！<a id="a-9b"></a>所以者何？<a id="a-9c"></a>彼拘娑罗国王长寿儿长生童子者，<a id="a-9d"></a>即我身是。<a id="a-9e"></a>天王，<a id="a-9f"></a>我作是念：<a id="a-9g"></a>“加赦国王梵摩达哆酷暴无道，<a id="a-9h"></a>彼取我父无过之人，<a id="a-9i"></a>夺取其国仓库财物，<a id="a-9j"></a>怨酷枉杀，<a id="a-9k"></a>斩作七段。<a id="a-9l"></a>而于今日已在我手，<a id="a-9m"></a>但当报怨！<a id="a-9n"></a>”天王，<a id="a-9o"></a>我拔利刃，<a id="a-9p"></a>著王颈上而作是语：<a id="a-9q"></a>“我今杀汝！<a id="a-9r"></a>我今杀汝！<a id="a-9s"></a>”天王，<a id="a-9t"></a>我复作是念：<a id="a-9u"></a>“我为不是！<a id="a-9v"></a>所以者何？<a id="a-9w"></a>忆父昔日在标下时，<a id="a-9x"></a>临终语我：<a id="a-9y"></a>童子可忍！<a id="a-9z"></a>童子可忍！<a id="a-A0"></a>莫起怨结，<a id="a-A1"></a>但当行慈。<a id="a-A2"></a>”忆已举刀还内鞘中。<a id="a-A3"></a>’</p>
  <p id="aA4">“加赦国王梵摩达哆语曰：<a id="a-A5"></a>‘童子，<a id="a-A6"></a>汝作是说：<a id="a-A7"></a>“童子可忍！<a id="a-A8"></a>童子可忍！<a id="a-A9"></a>”我已知此义。<a id="a-AA"></a>童子又言“莫起怨结，<a id="a-AB"></a>但当行慈”者，<a id="a-AC"></a>此谓何义？<a id="a-AD"></a>’长生童子答曰：<a id="a-AE"></a>‘天王，<a id="a-AF"></a>莫起怨结，<a id="a-AG"></a>但当行慈者，<a id="a-AH"></a>即谓此也。<a id="a-AI"></a>’加赦国王梵摩达哆闻已，<a id="a-AJ"></a>语曰：<a id="a-AK"></a>‘童子，<a id="a-AL"></a>从今日始，<a id="a-AM"></a>我所领国尽以相与，<a id="a-AN"></a>汝父本国还持付卿。<a id="a-AO"></a>所以者何？<a id="a-AP"></a>汝所作甚难，<a id="a-AQ"></a>乃惠我命。<a id="a-AR"></a>’长生童子闻已，<a id="a-AS"></a>白曰：<a id="a-AT"></a>‘天王本国自属天王，<a id="a-AU"></a>我父本国可以见还！<a id="a-AV"></a>’</p>
  <p id="aAW">“于是，<a id="a-AX"></a>加赦国王梵摩达哆与长生童子共载还归，<a id="a-AY"></a>入波罗柰城，<a id="a-AZ"></a>坐正殿上，<a id="a-Aa"></a>告诸臣曰：<a id="a-Ab"></a>‘卿等若见拘娑罗国王长寿儿长生童子者，<a id="a-Ac"></a>当云何耶？<a id="a-Ad"></a>’诸臣闻已，<a id="a-Ae"></a>或有白曰：<a id="a-Af"></a>‘天王，<a id="a-Ag"></a>若见彼者，<a id="a-Ah"></a>当截其手！<a id="a-Ai"></a>’或复作是语：<a id="a-Aj"></a>‘天王，<a id="a-Ak"></a>若见彼者，<a id="a-Al"></a>当截其足！<a id="a-Am"></a>’或复作是语：<a id="a-An"></a>‘当断其命！<a id="a-Ao"></a>’加赦国王梵摩达哆告诸臣曰：<a id="a-Ap"></a>‘卿等欲见拘娑罗国王长寿儿长生童子者，<a id="a-Aq"></a>即此是也。<a id="a-Ar"></a>汝等莫起恶意向此童子。<a id="a-As"></a>所以者何？<a id="a-At"></a>此童子所作甚难，<a id="a-Au"></a>惠与我命。<a id="a-Av"></a>’于是，<a id="a-Aw"></a>加赦国王梵摩达哆以王沐浴浴长生童子，<a id="a-Ax"></a>涂以王香，<a id="a-Ay"></a>衣以王服，<a id="a-Az"></a>令坐金御床，<a id="a-B0"></a>以女妻之，<a id="a-B1"></a>还其本国。</p>
  <p id="aB2">“比丘，<a id="a-B3"></a>彼诸国王刹利顶生王，<a id="a-B4"></a>为大国主，<a id="a-B5"></a>整御天下，<a id="a-B6"></a>自行忍辱，<a id="a-B7"></a>复称叹忍；<a id="a-B8"></a>自行慈心，<a id="a-B9"></a>复称叹慈；<a id="a-BA"></a>自行恩惠，<a id="a-BB"></a>复称恩惠。<a id="a-BC"></a>诸比丘，<a id="a-BD"></a>汝亦应如是，<a id="a-BE"></a>至信、<a id="a-BF"></a>舍家、<a id="a-BG"></a>无家、<a id="a-BH"></a>学道，<a id="a-BI"></a>当行忍辱，<a id="a-BJ"></a>复称叹忍；<a id="a-BK"></a>自行慈心，<a id="a-BL"></a>复称叹慈；<a id="a-BM"></a>自行恩惠，<a id="a-BN"></a>复称恩惠。<a id="a-BO"></a>”</p>
  <p id="aBP">于是，<a id="a-BQ"></a>诸比丘闻佛所，<a id="a-BR"></a>说作是言：<a id="a-BS"></a>“世尊法主今且住也，<a id="a-BT"></a>彼导说我，<a id="a-BU"></a>我那得不导说彼。<a id="a-BV"></a>”</p>
  <p id="aBW">于是，<a id="a-BX"></a>世尊不悦可拘舍弥诸比丘所行威仪、<a id="a-BY"></a>礼节、<a id="a-BZ"></a>所学、<a id="a-Ba"></a>所习，<a id="a-Bb"></a>即从座起，<a id="a-Bc"></a>而说颂曰：</p>
  <p id="aBd">“以若干言语，<a id="a-Be"></a>破坏最尊众，</p>
  <p id="aBf">破坏圣众时，<a id="a-Bg"></a>无有能诃止。</p>
  <p id="aBh">碎身至断命，<a id="a-Bi"></a>夺象牛马财，</p>
  <p id="aBj">破国灭亡尽，<a id="a-Bk"></a>彼犹故和解。</p>
  <p id="aBl">况汝小言骂，<a id="a-Bm"></a>不能制和合，</p>
  <p id="aBn">若不思真义，<a id="a-Bo"></a>怨结焉得息？</p>
  <p id="aBp">骂詈责数说，<a id="a-Bq"></a>而能制和合？</p>
  <p id="aBr">若思真实义，<a id="a-Bs"></a>怨结必得息。</p>
  <p id="aBt">若以诤止诤，<a id="a-Bu"></a>至竟不见止，</p>
  <p id="aBv">唯忍能止诤，<a id="a-Bw"></a>是法可尊贵。</p>
  <p id="aBx">瞋向慧真人，<a id="a-By"></a>口说无赖言，</p>
  <p id="aBz">诽谤牟尼圣，<a id="a-C0"></a>是下贱非智。</p>
  <p id="aC1">他人不解义，<a id="a-C2"></a>唯我独能知，</p>
  <p id="aC3">若有能解义，<a id="a-C4"></a>彼恚便得息。</p>
  <p id="aC5">若得定为侣，<a id="a-C6"></a>慧者共修善，</p>
  <p id="aC7">舍本所执意，<a id="a-C8"></a>欢喜常相随。</p>
  <p id="aC9">若不得定伴，<a id="a-CA"></a>慧者独修善，</p>
  <p id="aCB">如王严治国，<a id="a-CC"></a>如象独在野。</p>
  <p id="aCD">独行莫为恶，<a id="a-CE"></a>如象独在野，</p>
  <p id="aCF">独行为善胜，<a id="a-CG"></a>勿与恶共会。</p>
  <p id="aCH">学不得善友，<a id="a-CI"></a>不与己等者，</p>
  <p id="aCJ">当坚意独住，<a id="a-CK"></a>勿与恶共会。<a id="a-CL"></a>”</p>
  <p id="aCM">尔时，<a id="a-CN"></a>世尊说此颂已，<a id="a-CO"></a>即以如意足乘虚而去，<a id="a-CP"></a>至婆罗楼罗村。<a id="a-CQ"></a>于是，<a id="a-CR"></a>婆罗楼罗村有尊者婆咎释家子，<a id="a-CS"></a>昼夜不眠，<a id="a-CT"></a>精勤行道，<a id="a-CU"></a>志行常定，<a id="a-CV"></a>住道品法。<a id="a-CW"></a>尊者释家子遥见佛来，<a id="a-CX"></a>见已往迎，<a id="a-CY"></a>摄佛衣钵，<a id="a-CZ"></a>为佛敷床，<a id="a-Ca"></a>汲水洗足。<a id="a-Cb"></a>佛洗足已，<a id="a-Cc"></a>坐尊者释家子婆咎座，<a id="a-Cd"></a>坐已，<a id="a-Ce"></a>告曰：<a id="a-Cf"></a>“婆咎比丘，<a id="a-Cg"></a>汝常安隐，<a id="a-Ch"></a>无所乏耶？<a id="a-Ci"></a>”</p>
  <p id="aCj">尊者释家子婆咎白曰：<a id="a-Ck"></a>“世尊，<a id="a-Cl"></a>我常安隐，<a id="a-Cm"></a>无有所乏。<a id="a-Cn"></a>”</p>
  <p id="aCo">世尊复问：<a id="a-Cp"></a>“婆咎比丘，<a id="a-Cq"></a>云何安隐，<a id="a-Cr"></a>无所乏耶？<a id="a-Cs"></a>”</p>
  <p id="aCt">尊者婆咎白曰：<a id="a-Cu"></a>“世尊，<a id="a-Cv"></a>我昼夜不眠，<a id="a-Cw"></a>精进行道，<a id="a-Cx"></a>志行常定，<a id="a-Cy"></a>住道品法。<a id="a-Cz"></a>世尊，<a id="a-D0"></a>如是我常安隐，<a id="a-D1"></a>无有所乏。<a id="a-D2"></a>”</p>
  <p id="aD3">世尊复念：<a id="a-D4"></a>“此族姓子游行安乐，<a id="a-D5"></a>我今宁可为彼说法。<a id="a-D6"></a>”作是念已，<a id="a-D7"></a>便为尊者婆咎说法，<a id="a-D8"></a>劝发渴仰，<a id="a-D9"></a>成就欢喜；<a id="a-DA"></a>无量方便为彼说法，<a id="a-DB"></a>劝发渴仰，<a id="a-DC"></a>成就欢喜已，<a id="a-DD"></a>从座起去，<a id="a-DE"></a>往至护寺林。<a id="a-DF"></a>入护寺林中，<a id="a-DG"></a>至一树下，<a id="a-DH"></a>敷尼师檀，<a id="a-DI"></a>结跏趺坐。</p>
  <p id="aDJ">世尊复念：<a id="a-DK"></a>“我已得脱彼拘舍弥诸比丘辈，<a id="a-DL"></a>数数斗讼，<a id="a-DM"></a>相伏相憎，<a id="a-DN"></a>相瞋共诤。<a id="a-DO"></a>我不喜念彼方，<a id="a-DP"></a>谓拘舍弥诸比丘辈所住处也。<a id="a-DQ"></a>”</p>
  <p id="aDR">当尔之时，<a id="a-DS"></a>有一大象为众象王，<a id="a-DT"></a>彼离象众而独游行，<a id="a-DU"></a>亦至护寺林。<a id="a-DV"></a>入护寺林中，<a id="a-DW"></a>至贤娑罗树，<a id="a-DX"></a>倚贤娑罗树立。<a id="a-DY"></a>尔时，<a id="a-DZ"></a>大象而作是念：<a id="a-Da"></a>“我已得脱彼群象辈，<a id="a-Db"></a>牝象、<a id="a-Dc"></a>牡象、<a id="a-Dd"></a>大小象子，<a id="a-De"></a>彼群象辈常在前行，<a id="a-Df"></a>草为之蹋，<a id="a-Dg"></a>水为之浑。<a id="a-Dh"></a>我于尔时，<a id="a-Di"></a>食彼蹋草，<a id="a-Dj"></a>饮浑浊水。<a id="a-Dk"></a>我今饮食新草、<a id="a-Dl"></a>清水。<a id="a-Dm"></a>”</p>
  <p id="aDn">于是，<a id="a-Do"></a>世尊以他心智，<a id="a-Dp"></a>知彼大象心之所念，<a id="a-Dq"></a>即说颂曰：</p>
  <p id="aDr">“一象与象等，<a id="a-Ds"></a>成身具足牙，</p>
  <p id="aDt">以心与心等，<a id="a-Du"></a>若乐独住林。<a id="a-Dv"></a>”</p>
  <p id="aDw">于是，<a id="a-Dx"></a>世尊从护寺林摄衣持钵，<a id="a-Dy"></a>往至般那蔓阇寺林。<a id="a-Dz"></a>尔时，<a id="a-E0"></a>般那蔓阇寺林有三族姓子共在中住，<a id="a-E1"></a>尊者阿那律陀、<a id="a-E2"></a>尊者难提、<a id="a-E3"></a>尊者金毗罗。<a id="a-E4"></a>彼尊者等所行如是：<a id="a-E5"></a>若彼乞食有前还者，<a id="a-E6"></a>便敷床，<a id="a-E7"></a>汲水出，<a id="a-E8"></a>洗足器，<a id="a-E9"></a>安洗足橙，<a id="a-EA"></a>及拭脚巾、<a id="a-EB"></a>水瓶、<a id="a-EC"></a>澡罐。<a id="a-ED"></a>若所乞食能尽食者，<a id="a-EE"></a>便尽食之；<a id="a-EF"></a>若有余者，<a id="a-EG"></a>器盛覆举。<a id="a-EH"></a>食讫收钵，<a id="a-EI"></a>澡洗手足，<a id="a-EJ"></a>以尼师檀著于肩上，<a id="a-EK"></a>入室宴坐。<a id="a-EL"></a>若彼乞食有后还者，<a id="a-EM"></a>能尽食者，<a id="a-EN"></a>亦尽食之；<a id="a-EO"></a>若不足者，<a id="a-EP"></a>取前余食，<a id="a-EQ"></a>足而食之。<a id="a-ER"></a>若有余者，<a id="a-ES"></a>便泻著净地，<a id="a-ET"></a>及无虫水中。<a id="a-EU"></a>取彼食器，<a id="a-EV"></a>净洗拭已，<a id="a-EW"></a>举著一面，<a id="a-EX"></a>收卷床席，<a id="a-EY"></a>敛洗足橙，<a id="a-EZ"></a>收拭脚巾，<a id="a-Ea"></a>举洗足器，<a id="a-Eb"></a>及水瓶、<a id="a-Ec"></a>澡罐。<a id="a-Ed"></a>扫洒食堂，<a id="a-Ee"></a>粪除净已，<a id="a-Ef"></a>收举衣钵，<a id="a-Eg"></a>澡洗手足，<a id="a-Eh"></a>以尼师檀著于肩上，<a id="a-Ei"></a>入室宴坐。<a id="a-Ej"></a>彼尊者等至于晡时，<a id="a-Ek"></a>若有先从宴坐起者，<a id="a-El"></a>见水瓶、<a id="a-Em"></a>澡罐空无有水，<a id="a-En"></a>便持行取。<a id="a-Eo"></a>若能胜者，<a id="a-Ep"></a>便举持来，<a id="a-Eq"></a>安著一面。<a id="a-Er"></a>若不能胜，<a id="a-Es"></a>则便以手招一比丘，<a id="a-Et"></a>两人共举，<a id="a-Eu"></a>持著一面，<a id="a-Ev"></a>各不相语，<a id="a-Ew"></a>各不相问。<a id="a-Ex"></a>彼尊者等五日一集，<a id="a-Ey"></a>或共说法，<a id="a-Ez"></a>或圣默然。</p>
  <p id="aF0">于是，<a id="a-F1"></a>守林人遥见世尊来，<a id="a-F2"></a>逆诃止曰：<a id="a-F3"></a>“沙门，<a id="a-F4"></a>沙门，<a id="a-F5"></a>莫入此林！<a id="a-F6"></a>所以者何？<a id="a-F7"></a>今此林中有三族姓子，<a id="a-F8"></a>尊者阿那律陀、<a id="a-F9"></a>尊者难提、<a id="a-FA"></a>尊者金毗罗，<a id="a-FB"></a>彼若见汝，<a id="a-FC"></a>或有不可。<a id="a-FD"></a>”</p>
  <p id="aFE">世尊告曰：<a id="a-FF"></a>“汝守林人，<a id="a-FG"></a>彼若见我，<a id="a-FH"></a>必可，<a id="a-FI"></a>无不可。<a id="a-FJ"></a>”</p>
  <p id="aFK">于是，<a id="a-FL"></a>尊者阿那律陀遥见世尊来，<a id="a-FM"></a>即诃彼曰：<a id="a-FN"></a>“汝守林人，<a id="a-FO"></a>莫诃世尊！<a id="a-FP"></a>汝守林人，<a id="a-FQ"></a>莫止善逝！<a id="a-FR"></a>所以者何？<a id="a-FS"></a>是我尊来，<a id="a-FT"></a>我善逝来。<a id="a-FU"></a>”尊者阿那律陀出迎世尊，<a id="a-FV"></a>摄佛衣钵，<a id="a-FW"></a>尊者难提为佛敷床，<a id="a-FX"></a>尊者金毗罗为佛取水。</p>
  <p id="aFY">尔时，<a id="a-FZ"></a>世尊洗手足已，<a id="a-Fa"></a>坐彼尊者所敷之座，<a id="a-Fb"></a>坐已，<a id="a-Fc"></a>问曰：<a id="a-Fd"></a>“阿那律陀，<a id="a-Fe"></a>汝常安隐，<a id="a-Ff"></a>无所乏耶？<a id="a-Fg"></a>”</p>
  <p id="aFh">尊者阿那律陀白曰：<a id="a-Fi"></a>“世尊，<a id="a-Fj"></a>我常安隐，<a id="a-Fk"></a>无有所乏。<a id="a-Fl"></a>”</p>
  <p id="aFm">世尊复问阿那律陀：<a id="a-Fn"></a>“云何安隐，<a id="a-Fo"></a>无所乏耶？<a id="a-Fp"></a>”</p>
  <p id="aFq">尊者阿那律陀白曰：<a id="a-Fr"></a>“世尊，<a id="a-Fs"></a>我作是念：<a id="a-Ft"></a>‘我有善利，<a id="a-Fu"></a>有大功德，<a id="a-Fv"></a>谓我与如是梵行共行。<a id="a-Fw"></a>’世尊，<a id="a-Fx"></a>我常向彼梵行行慈身业，<a id="a-Fy"></a>见与不见，<a id="a-Fz"></a>等无有异；<a id="a-G0"></a>行慈口业、<a id="a-G1"></a>行慈意业，<a id="a-G2"></a>见与不见，<a id="a-G3"></a>等无有异。<a id="a-G4"></a>世尊，<a id="a-G5"></a>我作是念：<a id="a-G6"></a>‘我今宁可自舍己心，<a id="a-G7"></a>随彼诸贤心。<a id="a-G8"></a>’世尊，<a id="a-G9"></a>我便自舍己心，<a id="a-GA"></a>随彼诸贤心。<a id="a-GB"></a>世尊，<a id="a-GC"></a>我未曾有一不可心。<a id="a-GD"></a>世尊，<a id="a-GE"></a>如是我常安隐，<a id="a-GF"></a>无有所乏。<a id="a-GG"></a>”问尊者难提，<a id="a-GH"></a>答亦如是。</p>
  <p id="aGI">复问尊者金毗罗曰：<a id="a-GJ"></a>“汝常安隐，<a id="a-GK"></a>无所乏耶？<a id="a-GL"></a>”</p>
  <p id="aGM">尊者金毗罗白曰：<a id="a-GN"></a>“世尊，<a id="a-GO"></a>我常安隐，<a id="a-GP"></a>无有所乏。<a id="a-GQ"></a>”</p>
  <p id="aGR">问曰：<a id="a-GS"></a>“金毗罗，<a id="a-GT"></a>云何安隐，<a id="a-GU"></a>无所乏耶？<a id="a-GV"></a>”</p>
  <p id="aGW">尊者金毗罗白曰：<a id="a-GX"></a>“世尊，<a id="a-GY"></a>我作是念：<a id="a-GZ"></a>‘我有善利，<a id="a-Ga"></a>有大功德，<a id="a-Gb"></a>谓我与如是梵行共行。<a id="a-Gc"></a>’世尊，<a id="a-Gd"></a>我常向彼梵行行慈身业，<a id="a-Ge"></a>见与不见，<a id="a-Gf"></a>等无有异；<a id="a-Gg"></a>行慈口业、<a id="a-Gh"></a>行慈意业，<a id="a-Gi"></a>见与不见，<a id="a-Gj"></a>等无有异。<a id="a-Gk"></a>世尊，<a id="a-Gl"></a>我作是念：<a id="a-Gm"></a>‘我今宁可自舍己心，<a id="a-Gn"></a>随彼诸贤心。<a id="a-Go"></a>’世尊，<a id="a-Gp"></a>我便自舍已心，<a id="a-Gq"></a>随彼诸贤心。<a id="a-Gr"></a>世尊，<a id="a-Gs"></a>我未曾有一不可心。<a id="a-Gt"></a>世尊，<a id="a-Gu"></a>如是我常安隐，<a id="a-Gv"></a>无有所乏。<a id="a-Gw"></a>”</p>
  <p id="aGx">世尊叹曰：<a id="a-Gy"></a>“善哉！<a id="a-Gz"></a>善哉！<a id="a-H0"></a>阿那律陀，<a id="a-H1"></a>如是汝等常共和合，<a id="a-H2"></a>安乐无诤，<a id="a-H3"></a>一心一师，<a id="a-H4"></a>合一水乳，<a id="a-H5"></a>颇得人上为法而有差降安乐住止耶？<a id="a-H6"></a>”</p>
  <p id="aH7">尊者阿那律陀白曰：<a id="a-H8"></a>“世尊，<a id="a-H9"></a>如是我等常共和合，<a id="a-HA"></a>安乐无诤，<a id="a-HB"></a>一心一师，<a id="a-HC"></a>合一水乳，<a id="a-HD"></a>得人上之法而有差降安乐住止。<a id="a-HE"></a>世尊，<a id="a-HF"></a>我等得光明便见色，<a id="a-HG"></a>彼见色光明寻复灭。<a id="a-HH"></a>”</p>
  <p id="aHI">世尊告曰：<a id="a-HJ"></a>“阿那律陀，<a id="a-HK"></a>汝等不达此相，<a id="a-HL"></a>谓相得光明而见色者，<a id="a-HM"></a>彼见色光明寻复灭。<a id="a-HN"></a>阿那律陀，<a id="a-HO"></a>我本未得觉无上正真道时，<a id="a-HP"></a>亦得光明而见色，<a id="a-HQ"></a>彼见色光明寻复灭。<a id="a-HR"></a>阿那律陀，<a id="a-HS"></a>我作是念：<a id="a-HT"></a>‘我心中有何患？<a id="a-HU"></a>令我失定而灭眼，<a id="a-HV"></a>眼灭已，<a id="a-HW"></a>我本所得光明而见色，<a id="a-HX"></a>彼见色光明寻复灭？<a id="a-HY"></a>’阿那律陀，<a id="a-HZ"></a>我行精勤无懈怠，<a id="a-Ha"></a>身止住，<a id="a-Hb"></a>有正念正智，<a id="a-Hc"></a>无有愚痴，<a id="a-Hd"></a>得定一心。<a id="a-He"></a>阿那律陀，<a id="a-Hf"></a>我作是念：<a id="a-Hg"></a>‘我行精勤无懈怠，<a id="a-Hh"></a>身止住，<a id="a-Hi"></a>有正念正智，<a id="a-Hj"></a>无有愚痴，<a id="a-Hk"></a>得定一心，<a id="a-Hl"></a>若世中无道，<a id="a-Hm"></a>我可见可知彼耶？<a id="a-Hn"></a>’我心中生此疑患，<a id="a-Ho"></a>因此疑患故，<a id="a-Hp"></a>便失定而灭眼，<a id="a-Hq"></a>眼灭已，<a id="a-Hr"></a>我本所得光明而见色，<a id="a-Hs"></a>彼见色光明寻复灭。<a id="a-Ht"></a>阿那律陀，<a id="a-Hu"></a>我今要当作是念：<a id="a-Hv"></a>‘我心中不生疑患。<a id="a-Hw"></a>’阿那律陀，<a id="a-Hx"></a>我欲不起此患故，<a id="a-Hy"></a>便在远离独住，<a id="a-Hz"></a>心无放逸，<a id="a-I0"></a>修行精勤。<a id="a-I1"></a>因在远离独住，<a id="a-I2"></a>心无放逸，<a id="a-I3"></a>修行精勤故，<a id="a-I4"></a>便得光明而见色，<a id="a-I5"></a>彼见色光明寻复灭。</p>
  <p id="aI6">“阿那律陀，<a id="a-I7"></a>我复作是念：<a id="a-I8"></a>‘我心中有何患？<a id="a-I9"></a>令我失定而灭眼，<a id="a-IA"></a>眼灭已，<a id="a-IB"></a>我本所得光明而见色，<a id="a-IC"></a>彼见色光明寻复灭？<a id="a-ID"></a>’阿那律陀，<a id="a-IE"></a>我复作是念：<a id="a-IF"></a>‘我心中生无念患，<a id="a-IG"></a>因止无念患故，<a id="a-IH"></a>便失定而灭眼，<a id="a-II"></a>眼灭已，<a id="a-IJ"></a>我本所得光明而见色，<a id="a-IK"></a>彼见色光明寻复灭。<a id="a-IL"></a>’阿那律陀，<a id="a-IM"></a>我今要当作是念：<a id="a-IN"></a>‘我心中不生疑患，<a id="a-IO"></a>亦不生无念患。<a id="a-IP"></a>’阿那律陀，<a id="a-IQ"></a>我欲不起此患故，<a id="a-IR"></a>便在远离独住，<a id="a-IS"></a>心无放逸，<a id="a-IT"></a>修行精勤。<a id="a-IU"></a>因在远离独住，<a id="a-IV"></a>心无放逸，<a id="a-IW"></a>修行精勤故，<a id="a-IX"></a>便得光明而见色，<a id="a-IY"></a>彼见色光明寻复灭。</p>
  <p id="aIZ">“阿那律陀，<a id="a-Ia"></a>我复作是念：<a id="a-Ib"></a>‘我心中有何患？<a id="a-Ic"></a>令我失定而灭眼，<a id="a-Id"></a>眼灭已，<a id="a-Ie"></a>我本所得光明而见色，<a id="a-If"></a>彼见色光明寻复灭？<a id="a-Ig"></a>’阿那律陀，<a id="a-Ih"></a>我复作是念：<a id="a-Ii"></a>‘我心中生身病想患，<a id="a-Ij"></a>因此身病想患故，<a id="a-Ik"></a>便失定而灭眼，<a id="a-Il"></a>眼灭已，<a id="a-Im"></a>我本所得光明而见色，<a id="a-In"></a>彼见色光明寻复灭’。<a id="a-Io"></a>阿那律陀，<a id="a-Ip"></a>我今要当作是念：<a id="a-Iq"></a>‘我心中不生疑患，<a id="a-Ir"></a>不生无念患，<a id="a-Is"></a>亦不生身病想患。<a id="a-It"></a>’阿那律陀，<a id="a-Iu"></a>我欲不起此患故，<a id="a-Iv"></a>便在远离独住，<a id="a-Iw"></a>心无放逸，<a id="a-Ix"></a>修行精勤。<a id="a-Iy"></a>因在远离独住，<a id="a-Iz"></a>心无放逸，<a id="a-J0"></a>修行精勤故，<a id="a-J1"></a>便得光明而见色，<a id="a-J2"></a>彼见色光明寻复灭。</p>
  <p id="aJ3">“阿那律陀，<a id="a-J4"></a>我复作是念：<a id="a-J5"></a>‘我心中有何患？<a id="a-J6"></a>令我失定而灭眼，<a id="a-J7"></a>眼灭已，<a id="a-J8"></a>我本所得光明而见色，<a id="a-J9"></a>彼见色光明寻复灭？<a id="a-JA"></a>’阿那律陀，<a id="a-JB"></a>我复作是念：<a id="a-JC"></a>‘我心中生睡眠患，<a id="a-JD"></a>因此睡眠患故，<a id="a-JE"></a>便失定而灭眼，<a id="a-JF"></a>眼灭已，<a id="a-JG"></a>我本所得光明而见色，<a id="a-JH"></a>彼见色光明寻复灭。<a id="a-JI"></a>’阿那律陀，<a id="a-JJ"></a>我今要当作是念：<a id="a-JK"></a>‘我心中不生疑患，<a id="a-JL"></a>不生无念患，<a id="a-JM"></a>不生身病想患，<a id="a-JN"></a>亦不生睡眠患。<a id="a-JO"></a>’阿那律陀，<a id="a-JP"></a>我欲不起此患故，<a id="a-JQ"></a>便在远离独住，<a id="a-JR"></a>心无放逸，<a id="a-JS"></a>修行精勤。<a id="a-JT"></a>因在远离独住，<a id="a-JU"></a>心无放逸，<a id="a-JV"></a>修行精勤故，<a id="a-JW"></a>便得光明而见色，<a id="a-JX"></a>彼见色光明寻复灭。</p>
  <p id="aJY">“阿那律陀，<a id="a-JZ"></a>我复作是念：<a id="a-Ja"></a>‘我心中有何患？<a id="a-Jb"></a>令我失定而灭眼，<a id="a-Jc"></a>眼灭已，<a id="a-Jd"></a>我本所得光明而见色，<a id="a-Je"></a>彼见色光明寻复灭？<a id="a-Jf"></a>’阿那律陀，<a id="a-Jg"></a>我复作是念：<a id="a-Jh"></a>‘我心中生过精勤患，<a id="a-Ji"></a>因此过精勤患故，<a id="a-Jj"></a>便失定而灭眼，<a id="a-Jk"></a>眼灭已，<a id="a-Jl"></a>我本所得光明而见色，<a id="a-Jm"></a>彼见色光明寻复灭。<a id="a-Jn"></a>’阿那律陀，<a id="a-Jo"></a>犹如力士捉蝇太急，<a id="a-Jp"></a>蝇即便死。<a id="a-Jq"></a>如是，<a id="a-Jr"></a>阿那律陀，<a id="a-Js"></a>我心中生过精勤患，<a id="a-Jt"></a>因此过精勤患故，<a id="a-Ju"></a>便失定而灭眼，<a id="a-Jv"></a>眼灭已，<a id="a-Jw"></a>我本所得光明而见色，<a id="a-Jx"></a>彼见色光明寻复灭。<a id="a-Jy"></a>阿那律陀，<a id="a-Jz"></a>我今要当作是念：<a id="a-K0"></a>‘我心中不生疑患，<a id="a-K1"></a>不生无念患，<a id="a-K2"></a>不生身病想患，<a id="a-K3"></a>不生睡眠患，<a id="a-K4"></a>亦不生过精勤患。<a id="a-K5"></a>’阿那律陀，<a id="a-K6"></a>我欲不起此患故，<a id="a-K7"></a>便在远离独住，<a id="a-K8"></a>心无放逸，<a id="a-K9"></a>修行精勤。<a id="a-KA"></a>因在远离独住，<a id="a-KB"></a>心无放逸，<a id="a-KC"></a>修行精勤故，<a id="a-KD"></a>便得光明而见色，<a id="a-KE"></a>彼见色光明寻复灭。</p>
  <p id="aKF">“阿那律陀，<a id="a-KG"></a>我复作是念：<a id="a-KH"></a>‘我心中有何患？<a id="a-KI"></a>令我失定而灭眼，<a id="a-KJ"></a>眼灭已，<a id="a-KK"></a>我本所得光明而见色，<a id="a-KL"></a>彼见色光明寻复灭？<a id="a-KM"></a>’阿那律陀，<a id="a-KN"></a>我复作是念：<a id="a-KO"></a>‘我心中生太懈怠患，<a id="a-KP"></a>因此太懈怠患故，<a id="a-KQ"></a>便失定而灭眼，<a id="a-KR"></a>眼灭已，<a id="a-KS"></a>我本所得光明而见色，<a id="a-KT"></a>彼见色光明寻复灭。<a id="a-KU"></a>’阿那律陀，<a id="a-KV"></a>犹如力士捉蝇太缓，<a id="a-KW"></a>蝇便飞去。<a id="a-KX"></a>阿那律陀，<a id="a-KY"></a>我心中生太懈怠患，<a id="a-KZ"></a>因此太懈怠患故，<a id="a-Ka"></a>便失定而灭眼，<a id="a-Kb"></a>眼灭已，<a id="a-Kc"></a>我本所得光明而见色，<a id="a-Kd"></a>彼见色光明寻复灭。<a id="a-Ke"></a>阿那律陀，<a id="a-Kf"></a>我今要当作是念：<a id="a-Kg"></a>‘我心中不生疑患，<a id="a-Kh"></a>不生无念患，<a id="a-Ki"></a>不生身病想患，<a id="a-Kj"></a>不生睡眠患，<a id="a-Kk"></a>不生太精勤患，<a id="a-Kl"></a>亦不生太懈怠患。<a id="a-Km"></a>’阿那律陀，<a id="a-Kn"></a>我欲不起此患故，<a id="a-Ko"></a>便在远离独住，<a id="a-Kp"></a>心无放逸，<a id="a-Kq"></a>修行精勤。<a id="a-Kr"></a>因在远离独住，<a id="a-Ks"></a>心无放逸，<a id="a-Kt"></a>修行精勤故，<a id="a-Ku"></a>便得光明而见色，<a id="a-Kv"></a>彼见色光明寻复灭。</p>
  <p id="aKw">“阿那律陀，<a id="a-Kx"></a>我复作是念：<a id="a-Ky"></a>‘我心中有何患？<a id="a-Kz"></a>令我失定而灭眼，<a id="a-L0"></a>眼灭已，<a id="a-L1"></a>我本所得光明而见色，<a id="a-L2"></a>彼见色光明寻复灭？<a id="a-L3"></a>’阿那律陀，<a id="a-L4"></a>我复作是念：<a id="a-L5"></a>‘我心中生恐怖患，<a id="a-L6"></a>因此恐怖患故，<a id="a-L7"></a>便失定而灭眼，<a id="a-L8"></a>眼灭已，<a id="a-L9"></a>我本所得光明而见色，<a id="a-LA"></a>彼见色光明寻复灭。<a id="a-LB"></a>’阿那律陀，<a id="a-LC"></a>犹如人行道，<a id="a-LD"></a>四方有怨贼来，<a id="a-LE"></a>彼人见已，<a id="a-LF"></a>畏惧恐怖，<a id="a-LG"></a>举身毛竖。<a id="a-LH"></a>如是，<a id="a-LI"></a>阿那律陀，<a id="a-LJ"></a>我心中生恐怖患，<a id="a-LK"></a>因此恐怖患故，<a id="a-LL"></a>便失定而灭眼，<a id="a-LM"></a>眼灭已，<a id="a-LN"></a>我本所得光明而见色，<a id="a-LO"></a>彼见色光明寻复灭。<a id="a-LP"></a>阿那律陀，<a id="a-LQ"></a>我今要当作是念：<a id="a-LR"></a>‘我心中不生疑患，<a id="a-LS"></a>不生无念患，<a id="a-LT"></a>不生身病想患，<a id="a-LU"></a>不生睡眠患，<a id="a-LV"></a>不生太精勤患，<a id="a-LW"></a>不生太懈怠患，<a id="a-LX"></a>亦不生恐怖患。<a id="a-LY"></a>’阿那律陀，<a id="a-LZ"></a>我欲不起此患故，<a id="a-La"></a>便在远离独住，<a id="a-Lb"></a>心无放逸，<a id="a-Lc"></a>修行精勤。<a id="a-Ld"></a>因在远离独住，<a id="a-Le"></a>心无放逸，<a id="a-Lf"></a>修行精勤故，<a id="a-Lg"></a>便得光明而见色，<a id="a-Lh"></a>彼见色光明寻复灭。</p>
  <p id="aLi">“阿那律陀，<a id="a-Lj"></a>我复作是念：<a id="a-Lk"></a>‘我心中有何患？<a id="a-Ll"></a>令我失定而灭眼，<a id="a-Lm"></a>眼灭已，<a id="a-Ln"></a>我本所得光明而见色，<a id="a-Lo"></a>彼见色光明寻复灭？<a id="a-Lp"></a>’阿那律陀，<a id="a-Lq"></a>我复作是念：<a id="a-Lr"></a>‘我心中生喜悦患，<a id="a-Ls"></a>因此喜悦患故，<a id="a-Lt"></a>便失定而灭眼，<a id="a-Lu"></a>眼灭已，<a id="a-Lv"></a>我本所得光明而见色，<a id="a-Lw"></a>彼见色光明寻复灭。<a id="a-Lx"></a>’阿那律陀，<a id="a-Ly"></a>犹若如人本求一宝藏，<a id="a-Lz"></a>顿得四宝藏，<a id="a-M0"></a>彼见已，<a id="a-M1"></a>便生悦欢喜。<a id="a-M2"></a>如是，<a id="a-M3"></a>阿那律陀，<a id="a-M4"></a>我心中生喜悦患，<a id="a-M5"></a>因此喜悦患故，<a id="a-M6"></a>便失定而灭眼，<a id="a-M7"></a>眼灭已，<a id="a-M8"></a>我本所得光明而见色，<a id="a-M9"></a>彼见色光明寻复灭。<a id="a-MA"></a>阿那律陀，<a id="a-MB"></a>我今要当作是念：<a id="a-MC"></a>‘我心中不生疑患，<a id="a-MD"></a>不生无念患，<a id="a-ME"></a>不生身病想患，<a id="a-MF"></a>不生睡眠患，<a id="a-MG"></a>不生太精勤患，<a id="a-MH"></a>不生太懈怠患，<a id="a-MI"></a>不生恐怖患，<a id="a-MJ"></a>亦不生喜悦患。<a id="a-MK"></a>’阿那律陀，<a id="a-ML"></a>我欲不起此患故，<a id="a-MM"></a>便在远离独住，<a id="a-MN"></a>心无放逸，<a id="a-MO"></a>修行精勤。<a id="a-MP"></a>因在远离独住，<a id="a-MQ"></a>心无放逸，<a id="a-MR"></a>修行精勤故，<a id="a-MS"></a>便得光明而见色，<a id="a-MT"></a>彼见色光明寻复灭。</p>
  <p id="aMU">“阿那律陀，<a id="a-MV"></a>我复作是念：<a id="a-MW"></a>‘我心中有何患？<a id="a-MX"></a>令我失定而灭眼，<a id="a-MY"></a>眼灭已，<a id="a-MZ"></a>我本所得光明而见色，<a id="a-Ma"></a>彼见色光明寻复灭？<a id="a-Mb"></a>’阿那律陀，<a id="a-Mc"></a>我复作是念：<a id="a-Md"></a>‘我心中生自高心患，<a id="a-Me"></a>因此自高心患故，<a id="a-Mf"></a>便失定而灭眼，<a id="a-Mg"></a>眼灭已，<a id="a-Mh"></a>我本所得光明而见色，<a id="a-Mi"></a>彼见色光明寻复灭。<a id="a-Mj"></a>’阿那律陀，<a id="a-Mk"></a>我今要当作是念：<a id="a-Ml"></a>‘我心中不生疑患，<a id="a-Mm"></a>不生无念患，<a id="a-Mn"></a>不生身病想患，<a id="a-Mo"></a>不生睡眠患，<a id="a-Mp"></a>不生太精勤患，<a id="a-Mq"></a>不生太懈怠患，<a id="a-Mr"></a>不生恐怖患，<a id="a-Ms"></a>不生喜悦患，<a id="a-Mt"></a>亦不生自高心患。<a id="a-Mu"></a>’阿那律陀，<a id="a-Mv"></a>我欲不起此患故，<a id="a-Mw"></a>便在远离独住，<a id="a-Mx"></a>心无放逸，<a id="a-My"></a>修行精勤。<a id="a-Mz"></a>因在远离独住，<a id="a-N0"></a>心无放逸，<a id="a-N1"></a>修行精勤故，<a id="a-N2"></a>便得光明而见色，<a id="a-N3"></a>彼见色光明寻复灭。</p>
  <p id="aN4">“阿那律陀，<a id="a-N5"></a>我复作是念：<a id="a-N6"></a>‘我心中有何患？<a id="a-N7"></a>令我失定而灭眼，<a id="a-N8"></a>眼灭已，<a id="a-N9"></a>我本所得光明而见色，<a id="a-NA"></a>彼见色光明寻复灭？<a id="a-NB"></a>’阿那律陀，<a id="a-NC"></a>我复作是念：<a id="a-ND"></a>‘我心中生若干想患，<a id="a-NE"></a>因此若干想患故，<a id="a-NF"></a>便失定而灭眼，<a id="a-NG"></a>眼灭已，<a id="a-NH"></a>我本所得光明而见色，<a id="a-NI"></a>彼见色光明寻复灭。<a id="a-NJ"></a>’阿那律陀，<a id="a-NK"></a>我今要当作是念：<a id="a-NL"></a>‘我心中不生疑患，<a id="a-NM"></a>不生无念患，<a id="a-NN"></a>不生身病想患，<a id="a-NO"></a>不生睡眠患，<a id="a-NP"></a>不生太精勤患，<a id="a-NQ"></a>不生太懈怠患，<a id="a-NR"></a>不生恐怖患，<a id="a-NS"></a>不生喜悦患，<a id="a-NT"></a>不生自高心患，<a id="a-NU"></a>亦不生若干想患。<a id="a-NV"></a>’阿那律陀，<a id="a-NW"></a>我欲不起此患故，<a id="a-NX"></a>便在远离独住，<a id="a-NY"></a>心无放逸，<a id="a-NZ"></a>修行精勤。<a id="a-Na"></a>因在远离独住，<a id="a-Nb"></a>心无放逸，<a id="a-Nc"></a>修行精勤故，<a id="a-Nd"></a>便得光明而见色，<a id="a-Ne"></a>彼见色光明寻复灭。</p>
  <p id="aNf">“阿那律陀，<a id="a-Ng"></a>我复作是念：<a id="a-Nh"></a>‘我心中有何患？<a id="a-Ni"></a>令我失定而灭眼，<a id="a-Nj"></a>眼灭已，<a id="a-Nk"></a>我本所得光明而见色，<a id="a-Nl"></a>彼见色光明寻复灭？<a id="a-Nm"></a>’阿那律陀，<a id="a-Nn"></a>我复作是念：<a id="a-No"></a>‘我心中生不观色患，<a id="a-Np"></a>因此不观色患故，<a id="a-Nq"></a>便失定而灭眼，<a id="a-Nr"></a>眼灭已，<a id="a-Ns"></a>我本所得光明而见色，<a id="a-Nt"></a>彼见色光明寻复灭。<a id="a-Nu"></a>’阿那律陀，<a id="a-Nv"></a>我今要当作是念：<a id="a-Nw"></a>‘我心中不生疑患，<a id="a-Nx"></a>不生无念患，<a id="a-Ny"></a>不生身病想患，<a id="a-Nz"></a>不生睡眠患，<a id="a-O0"></a>不生太精勤患，<a id="a-O1"></a>不生太懈怠患，<a id="a-O2"></a>不生恐怖患，<a id="a-O3"></a>不生喜悦患，<a id="a-O4"></a>亦不生自高心患，<a id="a-O5"></a>不生若干想患，<a id="a-O6"></a>亦不生不观色患。<a id="a-O7"></a>’阿那律陀，<a id="a-O8"></a>我欲不起此患故，<a id="a-O9"></a>便在远离独住，<a id="a-OA"></a>心无放逸，<a id="a-OB"></a>修行精勤。<a id="a-OC"></a>因在远离独住，<a id="a-OD"></a>心无放逸，<a id="a-OE"></a>修行精勤故，<a id="a-OF"></a>便得光明而见色。<a id="a-OG"></a>阿那律陀，<a id="a-OH"></a>若我心生疑患，<a id="a-OI"></a>彼得心清净，<a id="a-OJ"></a>无念、<a id="a-OK"></a>身病想、<a id="a-OL"></a>睡眠、<a id="a-OM"></a>太精勤、<a id="a-ON"></a>太懈怠、<a id="a-OO"></a>恐怖、<a id="a-OP"></a>喜悦、<a id="a-OQ"></a>高心、<a id="a-OR"></a>生若干想、<a id="a-OS"></a>不观色心患，<a id="a-OT"></a>彼得心清净。</p>
  <p id="aOU">“阿那律陀，<a id="a-OV"></a>我复作是念：<a id="a-OW"></a>‘我当修学三定，<a id="a-OX"></a>修学有觉有观定，<a id="a-OY"></a>修学无觉少观定，<a id="a-OZ"></a>修学无觉无观定。<a id="a-Oa"></a>’阿那律陀，<a id="a-Ob"></a>我便修学三定，<a id="a-Oc"></a>修学有觉有观定，<a id="a-Od"></a>修学无觉少观定，<a id="a-Oe"></a>修学无觉无观定。</p>
  <p id="aOf">“若我修学有觉有观定者，<a id="a-Og"></a>心便顺向无觉少观定，<a id="a-Oh"></a>如是我必不失此智见。<a id="a-Oi"></a>阿那律陀，<a id="a-Oj"></a>如是我知如是已，<a id="a-Ok"></a>竟日、<a id="a-Ol"></a>竟夜、<a id="a-Om"></a>竟日夜修学有觉有观定。<a id="a-On"></a>阿那律陀，<a id="a-Oo"></a>我尔时行此住止行，<a id="a-Op"></a>若我修学有觉有观定者，<a id="a-Oq"></a>心便顺向无觉无观定，<a id="a-Or"></a>如是我必不失此智见。<a id="a-Os"></a>阿那律陀，<a id="a-Ot"></a>如是我知如是已，<a id="a-Ou"></a>竟日、<a id="a-Ov"></a>竟夜、<a id="a-Ow"></a>竟日夜修学有觉有观定。<a id="a-Ox"></a>阿那律陀，<a id="a-Oy"></a>我尔时行此住止行。</p>
  <p id="aOz">“阿那律陀，<a id="a-P0"></a>若我修学无觉少观定者，<a id="a-P1"></a>心便顺向有觉有观定，<a id="a-P2"></a>如是我必不失此智见。<a id="a-P3"></a>阿那律陀，<a id="a-P4"></a>如是我知如是已，<a id="a-P5"></a>竟日、<a id="a-P6"></a>竟夜、<a id="a-P7"></a>竟日夜修学无觉少观定。<a id="a-P8"></a>阿那律陀，<a id="a-P9"></a>我尔时行此住止行，<a id="a-PA"></a>若我修学无觉少观定者，<a id="a-PB"></a>心便顺向无觉无观定，<a id="a-PC"></a>如是我必不失此智见。<a id="a-PD"></a>阿那律陀，<a id="a-PE"></a>如是我知如是已，<a id="a-PF"></a>竟日、<a id="a-PG"></a>竟夜、<a id="a-PH"></a>竟日夜修学无觉少观定。<a id="a-PI"></a>阿那律陀，<a id="a-PJ"></a>我尔时行此住止行。</p>
  <p id="aPK">“阿那律陀，<a id="a-PL"></a>若我修学无觉无观定者，<a id="a-PM"></a>心便顺向有觉有观定，<a id="a-PN"></a>如是我必不失此智见。<a id="a-PO"></a>阿那律陀，<a id="a-PP"></a>如是我知如是已，<a id="a-PQ"></a>竟日、<a id="a-PR"></a>竟夜、<a id="a-PS"></a>竟日夜修学无觉无观定。<a id="a-PT"></a>阿那律陀，<a id="a-PU"></a>我尔时行此住止行，<a id="a-PV"></a>若我修学无觉无观定者，<a id="a-PW"></a>心便顺向无觉少观定，<a id="a-PX"></a>如是我不失此智见。<a id="a-PY"></a>阿那律陀，<a id="a-PZ"></a>如是我知如是已，<a id="a-Pa"></a>竟日、<a id="a-Pb"></a>竟夜、<a id="a-Pc"></a>竟日夜修学无觉无观定。<a id="a-Pd"></a>阿那律陀，<a id="a-Pe"></a>我尔时行此住止行。</p>
  <p id="aPf">“阿那律陀，<a id="a-Pg"></a>有时我知光明而不见色。<a id="a-Ph"></a>阿那律陀，<a id="a-Pi"></a>我作是念：<a id="a-Pj"></a>‘何因何缘知光明而不见色？<a id="a-Pk"></a>’阿那律陀，<a id="a-Pl"></a>我复作是念：<a id="a-Pm"></a>‘若我念光明相，<a id="a-Pn"></a>不念色相者，<a id="a-Po"></a>尔时我知光明而不见色。<a id="a-Pp"></a>’阿那律陀，<a id="a-Pq"></a>如是我知如是已，<a id="a-Pr"></a>竟日、<a id="a-Ps"></a>竟夜、<a id="a-Pt"></a>竟日夜知光明而不见色。<a id="a-Pu"></a>阿那律陀，<a id="a-Pv"></a>我尔时行此住止行。</p>
  <p id="aPw">“阿那律陀，<a id="a-Px"></a>有时我见色而不知光明。<a id="a-Py"></a>阿那律陀，<a id="a-Pz"></a>我作是念：<a id="a-Q0"></a>‘何因何缘我见色而不知光明？<a id="a-Q1"></a>’阿那律陀，<a id="a-Q2"></a>我复作是念：<a id="a-Q3"></a>‘若我念色相，<a id="a-Q4"></a>不念光明相者，<a id="a-Q5"></a>尔时我知色而不知光明。<a id="a-Q6"></a>’阿那律陀，<a id="a-Q7"></a>如是我知如是已，<a id="a-Q8"></a>竟日、<a id="a-Q9"></a>竟夜、<a id="a-QA"></a>竟日夜知色而不知光明。<a id="a-QB"></a>阿那律陀，<a id="a-QC"></a>我尔时行此住止行。</p>
  <p id="aQD">“阿那律陀，<a id="a-QE"></a>有时我少知光明，<a id="a-QF"></a>亦少见色。<a id="a-QG"></a>阿那律陀，<a id="a-QH"></a>我作是念：<a id="a-QI"></a>‘何因何缘我少知光明，<a id="a-QJ"></a>亦少见色？<a id="a-QK"></a>’阿那律陀，<a id="a-QL"></a>我复作是念：<a id="a-QM"></a>‘若我少入定，<a id="a-QN"></a>少入定故，<a id="a-QO"></a>少眼清净；<a id="a-QP"></a>少眼清净故，<a id="a-QQ"></a>我少知光明，<a id="a-QR"></a>亦少见色。<a id="a-QS"></a>’阿那律陀，<a id="a-QT"></a>如是我知如是已，<a id="a-QU"></a>竟日、<a id="a-QV"></a>竟夜、<a id="a-QW"></a>竟日夜少知光明，<a id="a-QX"></a>亦少见色。<a id="a-QY"></a>阿那律陀，<a id="a-QZ"></a>尔时我行此住止行。</p>
  <p id="aQa">“阿那律陀，<a id="a-Qb"></a>有时我广知光明，<a id="a-Qc"></a>亦广见色。<a id="a-Qd"></a>阿那律陀，<a id="a-Qe"></a>我作是念：<a id="a-Qf"></a>‘何因何缘我广知光明，<a id="a-Qg"></a>亦广见色？<a id="a-Qh"></a>’阿那律陀，<a id="a-Qi"></a>我复作是念：<a id="a-Qj"></a>‘若我广入定，<a id="a-Qk"></a>广入定故，<a id="a-Ql"></a>广眼清净；<a id="a-Qm"></a>广眼清净故，<a id="a-Qn"></a>我广知光明，<a id="a-Qo"></a>亦广见色。<a id="a-Qp"></a>’阿那律陀，<a id="a-Qq"></a>如是我知如是已，<a id="a-Qr"></a>竟日、<a id="a-Qs"></a>竟夜、<a id="a-Qt"></a>竟日夜广知光明，<a id="a-Qu"></a>亦广见色。<a id="a-Qv"></a>阿那律陀，<a id="a-Qw"></a>尔时我行此住止行。</p>
  <p id="aQx">“阿那律陀，<a id="a-Qy"></a>若我心中生疑患，<a id="a-Qz"></a>彼得心清净，<a id="a-R0"></a>无念、<a id="a-R1"></a>身病想、<a id="a-R2"></a>睡眠、<a id="a-R3"></a>太精勤、<a id="a-R4"></a>太懈怠、<a id="a-R5"></a>恐怖、<a id="a-R6"></a>喜悦、<a id="a-R7"></a>高心、<a id="a-R8"></a>生若干想、<a id="a-R9"></a>不观色心患，<a id="a-RA"></a>彼得心清净，<a id="a-RB"></a>有觉有观定修学极修学，<a id="a-RC"></a>无觉少观定修学极修学，<a id="a-RD"></a>无觉无观定修学极修学，<a id="a-RE"></a>一向定修学极修学，<a id="a-RF"></a>杂定修学极修学，<a id="a-RG"></a>少定修学极修学，<a id="a-RH"></a>广无量定修学极修学，<a id="a-RI"></a>我生知见极明净，<a id="a-RJ"></a>趣向定住，<a id="a-RK"></a>精勤修道品，<a id="a-RL"></a>生已尽，<a id="a-RM"></a>梵行已立，<a id="a-RN"></a>所作已办，<a id="a-RO"></a>不更受有，<a id="a-RP"></a>知如真。<a id="a-RQ"></a>阿那律陀，<a id="a-RR"></a>尔时我行此住止行。<a id="a-RS"></a>”</p>
  <p id="aRT">佛说如是，<a id="a-RU"></a>尊者阿那律陀、<a id="a-RV"></a>尊者难提、<a id="a-RW"></a>尊者金毗罗闻佛所说，<a id="a-RX"></a>欢喜奉行。</p>
 </body>
</html>