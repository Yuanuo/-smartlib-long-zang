<!doctype html>
<html id="z3IBU9TXT" data-ver="1727">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五十六</h1>
  <h2 id="a2">晡利多品罗摩经第三</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在于东园鹿子母堂。</p>
  <p id="a7">尔时，<a id="a-8"></a>世尊则于晡时从宴坐起，<a id="a-9"></a>堂上来下，<a id="a-A"></a>告尊者阿难：<a id="a-B"></a>“我今共汝至阿夷罗婆提河浴。<a id="a-C"></a>”</p>
  <p id="aD">尊者阿难白曰：<a id="a-E"></a>“唯然。<a id="a-F"></a>”</p>
  <p id="aG">尊者阿难执持户钥，<a id="a-H"></a>遍诣诸屋而彷徉，<a id="a-I"></a>见诸比丘，<a id="a-J"></a>便作是说：<a id="a-K"></a>“诸贤，<a id="a-L"></a>可共诣梵志罗摩家。<a id="a-M"></a>”诸比丘闻已，<a id="a-N"></a>便共往诣梵志罗摩家。<a id="a-O"></a>世尊将尊者阿难往至阿夷罗婆提河，<a id="a-P"></a>脱衣岸上，<a id="a-Q"></a>便入水浴。<a id="a-R"></a>浴已还出，<a id="a-S"></a>拭体著衣。</p>
  <p id="aT">尔时，<a id="a-U"></a>尊者阿难立世尊后，<a id="a-V"></a>执扇扇佛。<a id="a-W"></a>于是，<a id="a-X"></a>尊者阿难叉手向佛，<a id="a-Y"></a>白曰：<a id="a-Z"></a>“世尊，<a id="a-a"></a>梵志罗摩家极好整顿，<a id="a-b"></a>甚可爱乐。<a id="a-c"></a>惟愿世尊以慈悯故，<a id="a-d"></a>往至梵志罗摩家！<a id="a-e"></a>”世尊为尊者阿难默然而受，<a id="a-f"></a>于是世尊将尊者阿难往至梵志罗摩家。</p>
  <p id="ag">尔时，<a id="a-h"></a>梵志罗摩家，<a id="a-i"></a>众多比丘集坐说法，<a id="a-j"></a>佛住门外，<a id="a-k"></a>待诸比丘说法讫竟。<a id="a-l"></a>众多比丘寻说法讫，<a id="a-m"></a>默然而住，<a id="a-n"></a>世尊知已，<a id="a-o"></a>謦欬敲门，<a id="a-p"></a>诸比丘闻，<a id="a-q"></a>即往开门。<a id="a-r"></a>世尊便入梵志罗摩家，<a id="a-s"></a>于比丘众前敷座而坐，<a id="a-t"></a>问曰：<a id="a-u"></a>“诸比丘向说何等？<a id="a-v"></a>以何事故集坐在此？<a id="a-w"></a>”</p>
  <p id="ax">时，<a id="a-y"></a>诸比丘答曰：<a id="a-z"></a>“世尊，<a id="a-10"></a>向者说法，<a id="a-11"></a>以此法事集坐在此。<a id="a-12"></a>”</p>
  <p id="a13">世尊叹曰：<a id="a-14"></a>“善哉！<a id="a-15"></a>善哉！<a id="a-16"></a>比丘集坐当行二事，<a id="a-17"></a>一曰、<a id="a-18"></a>说法，<a id="a-19"></a>二曰、<a id="a-1A"></a>默然。<a id="a-1B"></a>所以者何？<a id="a-1C"></a>我亦为汝说法。<a id="a-1D"></a>谛听！<a id="a-1E"></a>谛听！<a id="a-1F"></a>善思念之。<a id="a-1G"></a>”</p>
  <p id="a1H">时，<a id="a-1I"></a>诸比丘白曰：<a id="a-1J"></a>“唯然，<a id="a-1K"></a>当受教听。<a id="a-1L"></a>”</p>
  <p id="a1M">佛言：<a id="a-1N"></a>“有二种求，<a id="a-1O"></a>一曰、<a id="a-1P"></a>圣求，<a id="a-1Q"></a>二曰、<a id="a-1R"></a>非圣求。</p>
  <p id="a1S">“云何非圣求？<a id="a-1T"></a>有一实病法、<a id="a-1U"></a>求病法，<a id="a-1V"></a>实老法、<a id="a-1W"></a>死法、<a id="a-1X"></a>愁忧戚法，<a id="a-1Y"></a>实秽污法、<a id="a-1Z"></a>求秽污法。<a id="a-1a"></a>云何实病法、<a id="a-1b"></a>求病法？<a id="a-1c"></a>云何病法耶？<a id="a-1d"></a>儿子、<a id="a-1e"></a>兄弟是病法也。<a id="a-1f"></a>象马、<a id="a-1g"></a>牛羊、<a id="a-1h"></a>奴婢、<a id="a-1i"></a>钱财、<a id="a-1j"></a>珍宝、<a id="a-1k"></a>米谷是病害法。<a id="a-1l"></a>众生于中触染贪著，<a id="a-1m"></a>骄傲受入，<a id="a-1n"></a>不见灾患，<a id="a-1o"></a>不见出要，<a id="a-1p"></a>而取用之。<a id="a-1q"></a>云何老法、<a id="a-1r"></a>死法、<a id="a-1s"></a>愁忧戚法、<a id="a-1t"></a>秽污法耶？<a id="a-1u"></a>儿子、<a id="a-1v"></a>兄弟是秽污法。<a id="a-1w"></a>象马、<a id="a-1x"></a>牛羊、<a id="a-1y"></a>奴婢、<a id="a-1z"></a>钱财、<a id="a-20"></a>珍宝、<a id="a-21"></a>米谷是秽污害法。<a id="a-22"></a>众生于中染触贪著，<a id="a-23"></a>骄傲受入，<a id="a-24"></a>不见灾患，<a id="a-25"></a>不见出要，<a id="a-26"></a>而取用之。<a id="a-27"></a>彼人欲求无病无上安隐涅槃，<a id="a-28"></a>得无病无上安隐涅槃者，<a id="a-29"></a>终无是处；<a id="a-2A"></a>求无老、<a id="a-2B"></a>无死、<a id="a-2C"></a>无愁忧戚、<a id="a-2D"></a>无秽污无上安隐涅槃，<a id="a-2E"></a>得无老、<a id="a-2F"></a>无死、<a id="a-2G"></a>无愁忧戚、<a id="a-2H"></a>无秽污无上安隐涅槃者，<a id="a-2I"></a>终无是处，<a id="a-2J"></a>是谓非圣求。</p>
  <p id="a2K">“云何圣求耶？<a id="a-2L"></a>有一作是念：<a id="a-2M"></a>‘我自实病法，<a id="a-2N"></a>无辜求病法。<a id="a-2O"></a>我自实老法、<a id="a-2P"></a>死法、<a id="a-2Q"></a>愁忧戚法、<a id="a-2R"></a>秽污法，<a id="a-2S"></a>无辜求秽污法。<a id="a-2T"></a>我今宁可求无病无上安隐涅槃，<a id="a-2U"></a>求无老、<a id="a-2V"></a>无死、<a id="a-2W"></a>无愁忧戚、<a id="a-2X"></a>无秽污法无上安隐涅槃。<a id="a-2Y"></a>’彼人便求无病无上安隐涅槃，<a id="a-2Z"></a>得无病无上安隐涅槃者，<a id="a-2a"></a>必有是处；<a id="a-2b"></a>求无老、<a id="a-2c"></a>无死、<a id="a-2d"></a>无愁忧戚、<a id="a-2e"></a>无秽污无上安隐涅槃，<a id="a-2f"></a>得无老、<a id="a-2g"></a>无死、<a id="a-2h"></a>无愁忧戚、<a id="a-2i"></a>无秽污无上安隐涅槃者，<a id="a-2j"></a>必有是处。</p>
  <p id="a2k">“我本未觉无上正尽觉时，<a id="a-2l"></a>亦如是念：<a id="a-2m"></a>‘我自实病法，<a id="a-2n"></a>无辜求病法。<a id="a-2o"></a>我自实老法、<a id="a-2p"></a>死法、<a id="a-2q"></a>愁忧戚法、<a id="a-2r"></a>秽污法、<a id="a-2s"></a>无辜求秽污法。<a id="a-2t"></a>我今宁可求无病无上安隐涅槃，<a id="a-2u"></a>求无老、<a id="a-2v"></a>无死、<a id="a-2w"></a>无愁忧戚、<a id="a-2x"></a>无秽污无上安隐涅槃耶？<a id="a-2y"></a>’我时年少童子，<a id="a-2z"></a>清净青发，<a id="a-30"></a>盛年年二十九，<a id="a-31"></a>尔时极多乐戏，<a id="a-32"></a>庄饰游行。<a id="a-33"></a>我于尔时，<a id="a-34"></a>父母啼哭，<a id="a-35"></a>诸亲不乐。<a id="a-36"></a>我剃除须发，<a id="a-37"></a>著袈裟衣，<a id="a-38"></a>至信、<a id="a-39"></a>舍家、<a id="a-3A"></a>无家、<a id="a-3B"></a>学道，<a id="a-3C"></a>护身命清净，<a id="a-3D"></a>护口、<a id="a-3E"></a>意命清净。<a id="a-3F"></a>我成就此戒身已，<a id="a-3G"></a>欲求无病无上安隐涅槃，<a id="a-3H"></a>无老、<a id="a-3I"></a>无死、<a id="a-3J"></a>无愁忧戚、<a id="a-3K"></a>无秽污无上安隐涅槃故，<a id="a-3L"></a>更往阿罗罗伽罗摩所，<a id="a-3M"></a>问曰：<a id="a-3N"></a>‘阿罗罗，<a id="a-3O"></a>我欲于汝法行梵行，<a id="a-3P"></a>为可尔不？<a id="a-3Q"></a>’阿罗罗答我曰：<a id="a-3R"></a>‘贤者，<a id="a-3S"></a>我无不可，<a id="a-3T"></a>汝欲行便行。<a id="a-3U"></a>’我复问曰：<a id="a-3V"></a>‘阿罗罗，<a id="a-3W"></a>云何汝此法自知、<a id="a-3X"></a>自觉、<a id="a-3Y"></a>自作证耶？<a id="a-3Z"></a>’阿罗罗答我曰：<a id="a-3a"></a>‘贤者，<a id="a-3b"></a>我度一切识处，<a id="a-3c"></a>得无所有处成就游，<a id="a-3d"></a>是故我法自知、<a id="a-3e"></a>自觉、<a id="a-3f"></a>自作证。<a id="a-3g"></a>’</p>
  <p id="a3h">“我复作是念：<a id="a-3i"></a>‘不但阿罗罗独有此信，<a id="a-3j"></a>我亦有此信；<a id="a-3k"></a>不但阿罗罗独有此精进，<a id="a-3l"></a>我亦有此精进；<a id="a-3m"></a>不但阿罗罗独有此慧，<a id="a-3n"></a>我亦有此慧。<a id="a-3o"></a>’阿罗罗于此法自知、<a id="a-3p"></a>自觉、<a id="a-3q"></a>自作证，<a id="a-3r"></a>我欲证此法故，<a id="a-3s"></a>便独住远离、<a id="a-3t"></a>空安静处，<a id="a-3u"></a>心无放逸，<a id="a-3v"></a>修行精勤。<a id="a-3w"></a>我独住远离、<a id="a-3x"></a>空安静处，<a id="a-3y"></a>心无放逸，<a id="a-3z"></a>修行精勤已，<a id="a-40"></a>不久得证彼法。<a id="a-41"></a>证彼法已，<a id="a-42"></a>复往诣阿罗罗伽罗摩所，<a id="a-43"></a>问曰：<a id="a-44"></a>‘阿罗罗，<a id="a-45"></a>此法自知、<a id="a-46"></a>自觉、<a id="a-47"></a>自作证，<a id="a-48"></a>谓度一切无量识处，<a id="a-49"></a>得无所有处成就游耶？<a id="a-4A"></a>’阿罗罗伽罗摩答我曰：<a id="a-4B"></a>‘贤者，<a id="a-4C"></a>我是法自知、<a id="a-4D"></a>自觉、<a id="a-4E"></a>自作证，<a id="a-4F"></a>谓度无量识处，<a id="a-4G"></a>得无所有处成就游。<a id="a-4H"></a>’阿罗罗伽罗摩复语我曰：<a id="a-4I"></a>‘贤者，<a id="a-4J"></a>是为如我此法作证，<a id="a-4K"></a>汝亦然；<a id="a-4L"></a>如汝此法作证，<a id="a-4M"></a>我亦然。<a id="a-4N"></a>贤者，<a id="a-4O"></a>汝来共领此众。<a id="a-4P"></a>’是为阿罗罗伽罗摩师处，<a id="a-4Q"></a>我与同等，<a id="a-4R"></a>最上恭敬、<a id="a-4S"></a>最上供养、<a id="a-4T"></a>最上欢喜。</p>
  <p id="a4U">“我复作是念：<a id="a-4V"></a>‘此法不趣智，<a id="a-4W"></a>不趣觉，<a id="a-4X"></a>不趣涅槃，<a id="a-4Y"></a>我今宁可舍此法，<a id="a-4Z"></a>更求无病无上安隐涅槃，<a id="a-4a"></a>求无老、<a id="a-4b"></a>无死、<a id="a-4c"></a>无愁忧戚、<a id="a-4d"></a>无秽污无上安隐涅槃。<a id="a-4e"></a>’我即舍此法，<a id="a-4f"></a>便求无病无上安隐涅槃，<a id="a-4g"></a>求无老、<a id="a-4h"></a>无死、<a id="a-4i"></a>无愁忧戚、<a id="a-4j"></a>无秽污无上安隐涅槃已，<a id="a-4k"></a>往诣郁陀罗罗摩子所，<a id="a-4l"></a>问曰：<a id="a-4m"></a>‘郁陀罗，<a id="a-4n"></a>我欲于汝法中学，<a id="a-4o"></a>为可尔不？<a id="a-4p"></a>’郁陀罗罗摩子答我曰：<a id="a-4q"></a>‘贤者，<a id="a-4r"></a>我无不可，<a id="a-4s"></a>汝欲学便学。<a id="a-4t"></a>’我复问曰：<a id="a-4u"></a>‘郁陀罗，<a id="a-4v"></a>汝父罗摩自知、<a id="a-4w"></a>自觉、<a id="a-4x"></a>自作证何等法耶？<a id="a-4y"></a>’郁陀罗罗摩子答我曰：<a id="a-4z"></a>‘贤者，<a id="a-50"></a>度一切无所有处，<a id="a-51"></a>得非有想非无想处成就游。<a id="a-52"></a>贤者，<a id="a-53"></a>我父罗摩自知、<a id="a-54"></a>自觉、<a id="a-55"></a>自作证，<a id="a-56"></a>谓此法也。<a id="a-57"></a>’</p>
  <p id="a58">“我复作是念：<a id="a-59"></a>‘不但罗摩独有此信，<a id="a-5A"></a>我亦有此信；<a id="a-5B"></a>不但罗摩独有此精进，<a id="a-5C"></a>我亦有此精进；<a id="a-5D"></a>不但罗摩独有此慧，<a id="a-5E"></a>我亦有此慧。<a id="a-5F"></a>罗摩自知、<a id="a-5G"></a>自觉、<a id="a-5H"></a>自作证此法，<a id="a-5I"></a>我何故不得自知、<a id="a-5J"></a>自觉、<a id="a-5K"></a>自作证此法耶？<a id="a-5L"></a>’我欲证此法故，<a id="a-5M"></a>便独往远离、<a id="a-5N"></a>空安静处，<a id="a-5O"></a>心无放逸，<a id="a-5P"></a>修行精勤。<a id="a-5Q"></a>我独住远离、<a id="a-5R"></a>空安静处，<a id="a-5S"></a>心无放逸，<a id="a-5T"></a>修行精勤已，<a id="a-5U"></a>不久得证彼法。<a id="a-5V"></a>证彼法已，<a id="a-5W"></a>复往郁陀罗罗摩子所，<a id="a-5X"></a>问曰：<a id="a-5Y"></a>‘郁陀罗，<a id="a-5Z"></a>汝父罗摩，<a id="a-5a"></a>是法自知、<a id="a-5b"></a>自觉、<a id="a-5c"></a>自作证，<a id="a-5d"></a>谓度一切无所有处，<a id="a-5e"></a>得非有想非无想处成就游耶？<a id="a-5f"></a>’郁陀罗罗摩子答我曰：<a id="a-5g"></a>‘贤者，<a id="a-5h"></a>我父罗摩，<a id="a-5i"></a>是法自知、<a id="a-5j"></a>自觉、<a id="a-5k"></a>自作证，<a id="a-5l"></a>谓度一切无所有处，<a id="a-5m"></a>得非有想非无想处成就游。<a id="a-5n"></a>’郁陀罗复语我曰：<a id="a-5o"></a>‘如我父罗摩此法作证，<a id="a-5p"></a>汝亦然；<a id="a-5q"></a>如汝此法作证，<a id="a-5r"></a>我父亦然。<a id="a-5s"></a>贤者，<a id="a-5t"></a>汝来共领此众。<a id="a-5u"></a>’郁陀罗罗摩子同师处，<a id="a-5v"></a>我亦如师，<a id="a-5w"></a>最上恭敬、<a id="a-5x"></a>最上供养、<a id="a-5y"></a>最上欢喜。</p>
  <p id="a5z">“我复作是念：<a id="a-60"></a>‘此法不趣智，<a id="a-61"></a>不趣觉，<a id="a-62"></a>不趣涅槃，<a id="a-63"></a>我今宁可舍此法，<a id="a-64"></a>更求无病无上安隐涅槃，<a id="a-65"></a>求无老、<a id="a-66"></a>无死、<a id="a-67"></a>无愁忧戚、<a id="a-68"></a>无秽污无上安隐涅槃。<a id="a-69"></a>’我即舍此法，<a id="a-6A"></a>便求无病无上安隐涅槃，<a id="a-6B"></a>求无老、<a id="a-6C"></a>无死、<a id="a-6D"></a>无愁忧戚、<a id="a-6E"></a>无秽污无上安隐涅槃已，<a id="a-6F"></a>往象顶山南，<a id="a-6G"></a>郁鞞罗梵志村，<a id="a-6H"></a>名曰斯那，<a id="a-6I"></a>于彼中地至可爱乐，<a id="a-6J"></a>山林郁茂，<a id="a-6K"></a>尼连禅河清流盈岸。<a id="a-6L"></a>我见彼已，<a id="a-6M"></a>便作是念：<a id="a-6N"></a>‘此地至可爱乐，<a id="a-6O"></a>山林郁茂，<a id="a-6P"></a>尼连禅河清流盈岸。<a id="a-6Q"></a>若族姓子欲有学者，<a id="a-6R"></a>可于中学，<a id="a-6S"></a>我亦当学，<a id="a-6T"></a>我今宁可于此中学。<a id="a-6U"></a>’即便持草往诣觉树，<a id="a-6V"></a>到已布下敷尼师檀，<a id="a-6W"></a>结跏趺坐，<a id="a-6X"></a>要不解坐，<a id="a-6Y"></a>至得漏尽。<a id="a-6Z"></a>我便不解坐，<a id="a-6a"></a>至得漏尽。<a id="a-6b"></a>我求无病无上安隐涅槃，<a id="a-6c"></a>便得无病无上安隐涅槃；<a id="a-6d"></a>求无老、<a id="a-6e"></a>无死、<a id="a-6f"></a>无愁忧戚、<a id="a-6g"></a>无秽污无上安隐涅槃，<a id="a-6h"></a>便得无老、<a id="a-6i"></a>无死、<a id="a-6j"></a>无愁忧戚、<a id="a-6k"></a>无秽污无上安隐涅槃。<a id="a-6l"></a>生知生见，<a id="a-6m"></a>定道品法，<a id="a-6n"></a>生已尽，<a id="a-6o"></a>梵行已立，<a id="a-6p"></a>所作已办，<a id="a-6q"></a>不更受有，<a id="a-6r"></a>知如真。</p>
  <p id="a6s">“我初觉无上正尽觉已，<a id="a-6t"></a>便作是念：<a id="a-6u"></a>‘我当为谁先说法耶？<a id="a-6v"></a>’我复作是念：<a id="a-6w"></a>‘我今宁可为阿罗罗伽摩先说法耶？<a id="a-6x"></a>’尔时有天，<a id="a-6y"></a>住虚空中，<a id="a-6z"></a>而语我曰：<a id="a-70"></a>‘大仙人，<a id="a-71"></a>当知阿罗罗伽摩彼命终来至今七日。<a id="a-72"></a>’我亦自知阿罗罗伽摩其命终来得今七日。<a id="a-73"></a>我复作是念：<a id="a-74"></a>‘阿罗罗伽摩，<a id="a-75"></a>彼人长衰不闻此法；<a id="a-76"></a>若闻此者，<a id="a-77"></a>速知法次法。<a id="a-78"></a>’</p>
  <p id="a79">“我初觉无上正尽觉已，<a id="a-7A"></a>作如是念：<a id="a-7B"></a>‘我当为谁先说法耶？<a id="a-7C"></a>’我复作是念：<a id="a-7D"></a>‘我今宁可为郁陀罗罗摩子先说法耶？<a id="a-7E"></a>’天复住空，<a id="a-7F"></a>而语我曰：<a id="a-7G"></a>‘大仙人，<a id="a-7H"></a>当知郁陀罗罗摩子命终已来二七日也。<a id="a-7I"></a>’我亦自知郁陀罗罗摩子命终已来二七日也。<a id="a-7J"></a>我复作是念：<a id="a-7K"></a>‘郁陀罗罗摩子，<a id="a-7L"></a>彼人长衰不闻此法；<a id="a-7M"></a>若闻法者，<a id="a-7N"></a>速知法次法。<a id="a-7O"></a>’</p>
  <p id="a7P">“我初觉无上正尽觉已，<a id="a-7Q"></a>作如是念：<a id="a-7R"></a>‘我当为谁先说法耶？<a id="a-7S"></a>’我复作是念：<a id="a-7T"></a>‘昔五比丘为我执劳，<a id="a-7U"></a>多所饶益。<a id="a-7V"></a>我苦行时，<a id="a-7W"></a>彼五比丘承事于我，<a id="a-7X"></a>我今宁可为五比丘先说法耶？<a id="a-7Y"></a>’我复作是念：<a id="a-7Z"></a>‘昔五比丘今在何处？<a id="a-7a"></a>’我以清净天眼出过于人，<a id="a-7b"></a>见五比丘在波罗柰仙人住处鹿野园中。<a id="a-7c"></a>我随住觉树下，<a id="a-7d"></a>摄衣持钵，<a id="a-7e"></a>往波罗柰加尸都邑。<a id="a-7f"></a>尔时，<a id="a-7g"></a>异学优陀遥见我来，<a id="a-7h"></a>而语我曰：<a id="a-7i"></a>‘贤者瞿昙，<a id="a-7j"></a>诸根清净，<a id="a-7k"></a>形色极妙，<a id="a-7l"></a>面光照耀。<a id="a-7m"></a>贤者瞿昙，<a id="a-7n"></a>师为是谁？<a id="a-7o"></a>从谁学道？<a id="a-7p"></a>为信谁法？<a id="a-7q"></a>’我于尔时即为优陀说偈答曰：</p>
  <p id="a7r">“‘我最上最胜，<a id="a-7s"></a>不著一切法，</p>
  <p id="a7t">诸爱尽解脱，<a id="a-7u"></a>自觉谁称师？</p>
  <p id="a7v">无等无有胜，<a id="a-7w"></a>自觉无上觉，</p>
  <p id="a7x">如来天人师，<a id="a-7y"></a>普知成就力。<a id="a-7z"></a>’</p>
  <p id="a80">“优陀问我曰：<a id="a-81"></a>‘贤者瞿昙，<a id="a-82"></a>自称胜耶？<a id="a-83"></a>’我复以偈而答彼曰：</p>
  <p id="a84">“‘胜者如是有，<a id="a-85"></a>谓得诸漏尽，</p>
  <p id="a86">我害诸恶法，<a id="a-87"></a>优陀故我胜。<a id="a-88"></a>’</p>
  <p id="a89">“优陀复问我曰：<a id="a-8A"></a>‘贤者瞿昙，<a id="a-8B"></a>欲至何处？<a id="a-8C"></a>’我时以偈而答彼曰：</p>
  <p id="a8D">“‘我至波罗柰，<a id="a-8E"></a>系妙甘露鼓，</p>
  <p id="a8F">转无上法轮，<a id="a-8G"></a>世所未曾转。<a id="a-8H"></a>’</p>
  <p id="a8I">“优陀语我曰：<a id="a-8J"></a>‘贤者瞿昙，<a id="a-8K"></a>或可有是。<a id="a-8L"></a>’如是语已，<a id="a-8M"></a>即彼邪道经便还去。<a id="a-8N"></a>我自往至仙人住处鹿野园中。<a id="a-8O"></a>时，<a id="a-8P"></a>五比丘遥见我来，<a id="a-8Q"></a>各相约敕而立制曰：<a id="a-8R"></a>‘诸贤，<a id="a-8S"></a>当知此沙门瞿昙来，<a id="a-8T"></a>多欲多求，<a id="a-8U"></a>食妙饮食，<a id="a-8V"></a>好粳粮饭，<a id="a-8W"></a>及麦酥蜜，<a id="a-8X"></a>麻油涂体，<a id="a-8Y"></a>今复来至。<a id="a-8Z"></a>汝等但坐，<a id="a-8a"></a>慎莫起迎，<a id="a-8b"></a>亦莫作礼，<a id="a-8c"></a>预留一座，<a id="a-8d"></a>莫请令坐，<a id="a-8e"></a>到已语曰：<a id="a-8f"></a>“卿，<a id="a-8g"></a>欲坐者，<a id="a-8h"></a>自随所欲。<a id="a-8i"></a>”’我时往至五比丘所，<a id="a-8j"></a>时，<a id="a-8k"></a>五比丘于我不堪极妙威德，<a id="a-8l"></a>即从座起，<a id="a-8m"></a>有持衣钵者，<a id="a-8n"></a>有敷床者，<a id="a-8o"></a>有取水者，<a id="a-8p"></a>欲洗足者。<a id="a-8q"></a>我作是念：<a id="a-8r"></a>‘此愚痴人！<a id="a-8s"></a>何无牢固，<a id="a-8t"></a>自立制度还违本要？<a id="a-8u"></a>’我知彼已，<a id="a-8v"></a>坐五比丘所敷之座。</p>
  <p id="a8w">“时，<a id="a-8x"></a>五比丘呼我姓字，<a id="a-8y"></a>及卿于我，<a id="a-8z"></a>我语彼曰：<a id="a-90"></a>‘五比丘，<a id="a-91"></a>我如来、<a id="a-92"></a>无所著、<a id="a-93"></a>正尽觉，<a id="a-94"></a>汝等莫称我本姓字，<a id="a-95"></a>亦莫卿我。<a id="a-96"></a>所以者何？<a id="a-97"></a>我求无病无上安隐涅槃，<a id="a-98"></a>得无病无上安隐涅槃；<a id="a-99"></a>我求无老、<a id="a-9A"></a>无死、<a id="a-9B"></a>无愁忧戚、<a id="a-9C"></a>无秽污无上安隐涅槃，<a id="a-9D"></a>得无老、<a id="a-9E"></a>无死、<a id="a-9F"></a>无愁忧戚、<a id="a-9G"></a>无秽污无上安隐涅槃。<a id="a-9H"></a>生知生见，<a id="a-9I"></a>定道品法，<a id="a-9J"></a>生已尽，<a id="a-9K"></a>梵行已立，<a id="a-9L"></a>所作已办，<a id="a-9M"></a>不更受有，<a id="a-9N"></a>知如真。<a id="a-9O"></a>’彼语我曰：<a id="a-9P"></a>‘卿瞿昙，<a id="a-9Q"></a>本如是行，<a id="a-9R"></a>如是道迹，<a id="a-9S"></a>如是苦行，<a id="a-9T"></a>尚不能得人上法差降圣知圣见，<a id="a-9U"></a>况复今日多欲多求，<a id="a-9V"></a>食妙饮食，<a id="a-9W"></a>好梗粮饭，<a id="a-9X"></a>及麦酥蜜，<a id="a-9Y"></a>麻油涂体耶？<a id="a-9Z"></a>’我复语曰：<a id="a-9a"></a>‘五比丘，<a id="a-9b"></a>汝等本时见我如是诸根清净，<a id="a-9c"></a>光明照耀耶？<a id="a-9d"></a>’时，<a id="a-9e"></a>五比丘复答我曰：<a id="a-9f"></a>‘本不见卿诸根清净，<a id="a-9g"></a>光明照耀。<a id="a-9h"></a>卿瞿昙，<a id="a-9i"></a>今诸根清净，<a id="a-9j"></a>形色极妙，<a id="a-9k"></a>面光照耀。<a id="a-9l"></a>’</p>
  <p id="a9m">“我于尔时即告彼曰：<a id="a-9n"></a>‘五比丘，<a id="a-9o"></a>当知有二边行，<a id="a-9p"></a>诸为道者所不当学：<a id="a-9q"></a>一曰、<a id="a-9r"></a>著欲乐下贱业凡人所行；<a id="a-9s"></a>二曰、<a id="a-9t"></a>自烦自苦，<a id="a-9u"></a>非贤圣法，<a id="a-9v"></a>无义相应。<a id="a-9w"></a>五比丘，<a id="a-9x"></a>舍此二边，<a id="a-9y"></a>有取中道，<a id="a-9z"></a>成明成智，<a id="a-A0"></a>成就于定，<a id="a-A1"></a>而得自在，<a id="a-A2"></a>趣智趣觉，<a id="a-A3"></a>趣于涅槃，<a id="a-A4"></a>谓八正道，<a id="a-A5"></a>正见乃至正定，<a id="a-A6"></a>是谓为八。<a id="a-A7"></a>’意欲随顺教五比丘，<a id="a-A8"></a>教化二人，<a id="a-A9"></a>三人乞食，<a id="a-AA"></a>三人持食来，<a id="a-AB"></a>足六人食。<a id="a-AC"></a>教化三人，<a id="a-AD"></a>二人乞食，<a id="a-AE"></a>二人持食来，<a id="a-AF"></a>足六人食。<a id="a-AG"></a>我如是教，<a id="a-AH"></a>如是化彼，<a id="a-AI"></a>求无病无上安隐涅槃，<a id="a-AJ"></a>得无病无上安隐涅槃；<a id="a-AK"></a>求无老、<a id="a-AL"></a>无死、<a id="a-AM"></a>无愁忧戚、<a id="a-AN"></a>无秽污无上安隐涅槃，<a id="a-AO"></a>得无老、<a id="a-AP"></a>无死、<a id="a-AQ"></a>无愁忧戚、<a id="a-AR"></a>无秽污无上安隐涅槃。<a id="a-AS"></a>生知生见，<a id="a-AT"></a>定道品法，<a id="a-AU"></a>生已尽、<a id="a-AV"></a>梵行已立，<a id="a-AW"></a>所作已办，<a id="a-AX"></a>不更受有，<a id="a-AY"></a>知如真。</p>
  <p id="aAZ">“于是，<a id="a-Aa"></a>世尊复告彼曰：<a id="a-Ab"></a>‘五比丘，<a id="a-Ac"></a>有五欲功德可爱、<a id="a-Ad"></a>可乐、<a id="a-Ae"></a>可意所念，<a id="a-Af"></a>善欲相应。<a id="a-Ag"></a>云何为五？<a id="a-Ah"></a>眼知色，<a id="a-Ai"></a>耳知声，<a id="a-Aj"></a>鼻知香，<a id="a-Ak"></a>舌知味，<a id="a-Al"></a>身知触。<a id="a-Am"></a>五比丘，<a id="a-An"></a>愚痴凡夫而不多闻，<a id="a-Ao"></a>不见善友，<a id="a-Ap"></a>不知圣法，<a id="a-Aq"></a>不御圣法。<a id="a-Ar"></a>彼触染贪著，<a id="a-As"></a>骄傲受入，<a id="a-At"></a>不见灾患，<a id="a-Au"></a>不见出要，<a id="a-Av"></a>而取用之。<a id="a-Aw"></a>当知彼随弊魔，<a id="a-Ax"></a>自作弊魔，<a id="a-Ay"></a>堕弊魔手，<a id="a-Az"></a>为魔网缠，<a id="a-B0"></a>魔网所缠，<a id="a-B1"></a>不脱魔缠。<a id="a-B2"></a>五比丘，<a id="a-B3"></a>犹如野鹿，<a id="a-B4"></a>为网所缠，<a id="a-B5"></a>当知彼随猎师，<a id="a-B6"></a>自作猎师，<a id="a-B7"></a>堕猎师手，<a id="a-B8"></a>为猎师网缠，<a id="a-B9"></a>猎师来已，<a id="a-BA"></a>不能得脱。<a id="a-BB"></a>如是，<a id="a-BC"></a>五比丘，<a id="a-BD"></a>愚痴凡夫而不多闻，<a id="a-BE"></a>不见善友，<a id="a-BF"></a>不知圣法，<a id="a-BG"></a>不御圣法。<a id="a-BH"></a>彼于此五欲功德触染贪著，<a id="a-BI"></a>骄傲受入，<a id="a-BJ"></a>不见灾患，<a id="a-BK"></a>不见出要，<a id="a-BL"></a>而取用之。<a id="a-BM"></a>当知彼随弊魔，<a id="a-BN"></a>自作弊魔，<a id="a-BO"></a>堕弊魔手，<a id="a-BP"></a>为魔网缠，<a id="a-BQ"></a>魔网所缠，<a id="a-BR"></a>不脱魔缠。</p>
  <p id="aBS">“‘五比丘，<a id="a-BT"></a>多闻圣弟子见善知识，<a id="a-BU"></a>而知圣法，<a id="a-BV"></a>又御圣法。<a id="a-BW"></a>彼于此五欲功德，<a id="a-BX"></a>不触、<a id="a-BY"></a>不染、<a id="a-BZ"></a>不贪、<a id="a-Ba"></a>不著，<a id="a-Bb"></a>亦不骄傲、<a id="a-Bc"></a>不受入，<a id="a-Bd"></a>见灾患，<a id="a-Be"></a>见出要，<a id="a-Bf"></a>而取用之。<a id="a-Bg"></a>当知彼不随弊魔，<a id="a-Bh"></a>不自作魔，<a id="a-Bi"></a>不堕魔手，<a id="a-Bj"></a>不为魔网所缠，<a id="a-Bk"></a>不为魔网所缠，<a id="a-Bl"></a>便解脱魔缠。<a id="a-Bm"></a>五比丘，<a id="a-Bn"></a>犹如野鹿得脱于缠，<a id="a-Bo"></a>当知彼不随猎师，<a id="a-Bp"></a>不自在猎师，<a id="a-Bq"></a>不堕猎师手，<a id="a-Br"></a>不为猎师网所缠，<a id="a-Bs"></a>猎师来已，<a id="a-Bt"></a>则能得脱。<a id="a-Bu"></a>如是，<a id="a-Bv"></a>五比丘，<a id="a-Bw"></a>多闻圣弟子见善知识而知圣法，<a id="a-Bx"></a>又御圣法，<a id="a-By"></a>彼于此五欲功德，<a id="a-Bz"></a>不触、<a id="a-C0"></a>不染、<a id="a-C1"></a>不贪、<a id="a-C2"></a>不著，<a id="a-C3"></a>亦不见骄傲、<a id="a-C4"></a>不受入，<a id="a-C5"></a>见灾患，<a id="a-C6"></a>见出要，<a id="a-C7"></a>而取用之。<a id="a-C8"></a>当知彼不随弊魔，<a id="a-C9"></a>不自作魔，<a id="a-CA"></a>不堕魔手，<a id="a-CB"></a>不为魔网所缠，<a id="a-CC"></a>不为魔网所缠，<a id="a-CD"></a>便解脱魔缠。</p>
  <p id="aCE">“‘五比丘，<a id="a-CF"></a>若时如来出兴于世，<a id="a-CG"></a>无所著、<a id="a-CH"></a>等正觉、<a id="a-CI"></a>明行成为、<a id="a-CJ"></a>善逝、<a id="a-CK"></a>世间解、<a id="a-CL"></a>无上士、<a id="a-CM"></a>道法御、<a id="a-CN"></a>天人师，<a id="a-CO"></a>号佛、<a id="a-CP"></a>众佑，<a id="a-CQ"></a>彼断乃至五盖、<a id="a-CR"></a>心秽、<a id="a-CS"></a>慧羸，<a id="a-CT"></a>离欲、<a id="a-CU"></a>离恶不善之法至得第四禅成就游。<a id="a-CV"></a>彼如是定心清净，<a id="a-CW"></a>无秽无烦，<a id="a-CX"></a>柔软善住，<a id="a-CY"></a>得不动心，<a id="a-CZ"></a>修学漏尽智通作证。<a id="a-Ca"></a>彼知此苦如真，<a id="a-Cb"></a>知此苦集、<a id="a-Cc"></a>知此苦灭、<a id="a-Cd"></a>知此苦灭道如真；<a id="a-Ce"></a>知此漏如真，<a id="a-Cf"></a>知此漏集、<a id="a-Cg"></a>知此漏灭、<a id="a-Ch"></a>知此漏灭道如真。<a id="a-Ci"></a>彼如是知、<a id="a-Cj"></a>如是见，<a id="a-Ck"></a>欲漏心解脱，<a id="a-Cl"></a>有漏、<a id="a-Cm"></a>无明漏心解脱；<a id="a-Cn"></a>解脱已，<a id="a-Co"></a>便知解脱：<a id="a-Cp"></a>生已尽，<a id="a-Cq"></a>梵行已立，<a id="a-Cr"></a>所作已办，<a id="a-Cs"></a>不更受有，<a id="a-Ct"></a>知如真。<a id="a-Cu"></a>彼于尔时自在行、<a id="a-Cv"></a>自在住、<a id="a-Cw"></a>自在坐、<a id="a-Cx"></a>自在卧。<a id="a-Cy"></a>所以者何？<a id="a-Cz"></a>彼自见无量恶不善法尽，<a id="a-D0"></a>是故彼自在行、<a id="a-D1"></a>自在住、<a id="a-D2"></a>自在坐、<a id="a-D3"></a>自在卧。</p>
  <p id="aD4">“‘五比丘，<a id="a-D5"></a>犹如无事无人民处，<a id="a-D6"></a>彼有野鹿，<a id="a-D7"></a>自在行、<a id="a-D8"></a>自在往、<a id="a-D9"></a>自在坐、<a id="a-DA"></a>自在卧。<a id="a-DB"></a>所以者何？<a id="a-DC"></a>彼野鹿不在猎师境界，<a id="a-DD"></a>是故自在行、<a id="a-DE"></a>自在住、<a id="a-DF"></a>自在坐、<a id="a-DG"></a>自在卧。<a id="a-DH"></a>如是，<a id="a-DI"></a>五比丘，<a id="a-DJ"></a>比丘漏尽得无漏，<a id="a-DK"></a>心解脱、<a id="a-DL"></a>慧解脱，<a id="a-DM"></a>自知、<a id="a-DN"></a>自觉、<a id="a-DO"></a>自作证成就游：<a id="a-DP"></a>生已尽，<a id="a-DQ"></a>梵行已立，<a id="a-DR"></a>所作已办，<a id="a-DS"></a>不更受有，<a id="a-DT"></a>知如真。<a id="a-DU"></a>彼于尔时自在行、<a id="a-DV"></a>自在住、<a id="a-DW"></a>自在坐、<a id="a-DX"></a>自在卧。<a id="a-DY"></a>所以者何？<a id="a-DZ"></a>彼自见无量恶不善法尽，<a id="a-Da"></a>是故彼自在行、<a id="a-Db"></a>自在住、<a id="a-Dc"></a>自在坐、<a id="a-Dd"></a>白在卧。<a id="a-De"></a>五比丘，<a id="a-Df"></a>是说无余解脱，<a id="a-Dg"></a>是说无病无上安隐涅槃，<a id="a-Dh"></a>是说无老、<a id="a-Di"></a>无死、<a id="a-Dj"></a>无愁忧戚、<a id="a-Dk"></a>无秽污无上安隐涅槃。<a id="a-Dl"></a>’”</p>
  <p id="aDm">佛说如是，<a id="a-Dn"></a>尊者阿难及诸比丘闻佛所说，<a id="a-Do"></a>欢喜奉行。</p>
  <p data-pb></p>
  <h2 id="aDp">晡利多品五下分结经第四</h2>
  <p id="aDq">我闻如是：<a id="a-Dr"></a>一时，<a id="a-Ds"></a>佛游舍卫国，<a id="a-Dt"></a>在胜林给孤独园。</p>
  <p id="aDu">尔时，<a id="a-Dv"></a>世尊告诸比丘：<a id="a-Dw"></a>“我曾说五下分结，<a id="a-Dx"></a>汝等受持耶？<a id="a-Dy"></a>”诸比丘默然不答。</p>
  <p id="aDz">世尊复再三告诸比丘：<a id="a-E0"></a>“我曾说五下分结，<a id="a-E1"></a>汝等受持耶？<a id="a-E2"></a>”诸比丘亦再三默然不答。</p>
  <p id="aE3">尔时，<a id="a-E4"></a>尊者鬘童子在彼众中。<a id="a-E5"></a>于是，<a id="a-E6"></a>尊者鬘童子即从座起，<a id="a-E7"></a>偏袒著衣，<a id="a-E8"></a>叉手向佛。<a id="a-E9"></a>白曰：<a id="a-EA"></a>“世尊曾说五下分结，<a id="a-EB"></a>我受持之。<a id="a-EC"></a>”</p>
  <p id="aED">世尊问曰：<a id="a-EE"></a>“鬘童子，<a id="a-EF"></a>我曾说五下分结，<a id="a-EG"></a>汝受持耶？<a id="a-EH"></a>”</p>
  <p id="aEI">尊者鬘童子答曰：<a id="a-EJ"></a>“世尊曾说欲初下分结，<a id="a-EK"></a>是我受持，<a id="a-EL"></a>恚、<a id="a-EM"></a>身见、<a id="a-EN"></a>戒取、<a id="a-EO"></a>疑，<a id="a-EP"></a>世尊说第五下分结，<a id="a-EQ"></a>是我受持。<a id="a-ER"></a>”</p>
  <p id="aES">世尊诃曰：<a id="a-ET"></a>“鬘童子，<a id="a-EU"></a>汝云何受持我说五下分结？<a id="a-EV"></a>鬘童子，<a id="a-EW"></a>汝从何口受持我说五下分结耶？<a id="a-EX"></a>鬘童子，<a id="a-EY"></a>非为众多异学来，<a id="a-EZ"></a>以婴孩童子责数喻诘责汝耶？<a id="a-Ea"></a>鬘童子，<a id="a-Eb"></a>婴孩幼小，<a id="a-Ec"></a>柔软仰眠，<a id="a-Ed"></a>意无欲想，<a id="a-Ee"></a>况复欲心缠住耶？<a id="a-Ef"></a>然彼性使故，<a id="a-Eg"></a>说欲使。<a id="a-Eh"></a>鬘童子，<a id="a-Ei"></a>婴孩幼小，<a id="a-Ej"></a>柔软仰眠，<a id="a-Ek"></a>无众生想，<a id="a-El"></a>况复恚心缠住耶？<a id="a-Em"></a>然彼性使故，<a id="a-En"></a>说恚使。<a id="a-Eo"></a>鬘童子，<a id="a-Ep"></a>婴孩幼小，<a id="a-Eq"></a>柔软仰眠，<a id="a-Er"></a>无自身想，<a id="a-Es"></a>况复身见心缠住耶？<a id="a-Et"></a>然彼性使故，<a id="a-Eu"></a>说身见使。<a id="a-Ev"></a>鬘童子，<a id="a-Ew"></a>婴孩幼小，<a id="a-Ex"></a>柔软仰眠，<a id="a-Ey"></a>无有戒想，<a id="a-Ez"></a>况复戒取必缠往耶？<a id="a-F0"></a>然彼性使故，<a id="a-F1"></a>说戒取使。<a id="a-F2"></a>鬘童子，<a id="a-F3"></a>婴孩幼小，<a id="a-F4"></a>柔软仰眠，<a id="a-F5"></a>无有法想，<a id="a-F6"></a>况复疑心缠往耶？<a id="a-F7"></a>然彼性使故，<a id="a-F8"></a>说疑使。<a id="a-F9"></a>鬘童子，<a id="a-FA"></a>非为众多异学来，<a id="a-FB"></a>以此婴孩童子责数喻诘责汝耶？<a id="a-FC"></a>”于是，<a id="a-FD"></a>尊者鬘童子为世尊面诃责已，<a id="a-FE"></a>内怀忧戚，<a id="a-FF"></a>低头默然，<a id="a-FG"></a>失辩无言，<a id="a-FH"></a>如有所伺。</p>
  <p id="aFI">彼时，<a id="a-FJ"></a>世尊面前诃责鬘童子已，<a id="a-FK"></a>默然而住。<a id="a-FL"></a>尔时，<a id="a-FM"></a>尊者阿难立世尊后，<a id="a-FN"></a>执扇扇佛。<a id="a-FO"></a>于是，<a id="a-FP"></a>尊者阿难叉手向佛，<a id="a-FQ"></a>白曰：<a id="a-FR"></a>“世尊，<a id="a-FS"></a>今正是时。<a id="a-FT"></a>善逝，<a id="a-FU"></a>今正是时。<a id="a-FV"></a>若世尊为诸比丘说五下分结者，<a id="a-FW"></a>诸比丘从世尊闻已，<a id="a-FX"></a>善受善持。<a id="a-FY"></a>”</p>
  <p id="aFZ">世尊告曰：<a id="a-Fa"></a>“阿难，<a id="a-Fb"></a>谛听！<a id="a-Fc"></a>善思念之。<a id="a-Fd"></a>”</p>
  <p id="aFe">尊者阿难白曰：<a id="a-Ff"></a>“唯然，<a id="a-Fg"></a>当受教听。<a id="a-Fh"></a>”</p>
  <p id="aFi">佛言：<a id="a-Fj"></a>“阿难，<a id="a-Fk"></a>或有一为欲所缠，<a id="a-Fl"></a>欲心生已，<a id="a-Fm"></a>不知舍如真；<a id="a-Fn"></a>彼不知舍如真已，<a id="a-Fo"></a>欲转炽盛，<a id="a-Fp"></a>不可制除，<a id="a-Fq"></a>是下分结。<a id="a-Fr"></a>阿难，<a id="a-Fs"></a>或有一为恚所缠，<a id="a-Ft"></a>恚心生已，<a id="a-Fu"></a>不知舍如真；<a id="a-Fv"></a>彼不知舍如真已，<a id="a-Fw"></a>恚转炽盛，<a id="a-Fx"></a>不可制除，<a id="a-Fy"></a>是下分结。<a id="a-Fz"></a>阿难，<a id="a-G0"></a>或有一为身见所缠，<a id="a-G1"></a>身见心生已，<a id="a-G2"></a>不知舍如真；<a id="a-G3"></a>彼不知舍如真已，<a id="a-G4"></a>身见转盛，<a id="a-G5"></a>不可制除，<a id="a-G6"></a>是下分结。<a id="a-G7"></a>阿难，<a id="a-G8"></a>或有一为戒取所缠，<a id="a-G9"></a>戒取心生已，<a id="a-GA"></a>不知舍如真；<a id="a-GB"></a>彼不知舍如真已，<a id="a-GC"></a>戒取转盛，<a id="a-GD"></a>不可制除，<a id="a-GE"></a>是下分结。<a id="a-GF"></a>阿难，<a id="a-GG"></a>或有一为疑所缠，<a id="a-GH"></a>疑心生已，<a id="a-GI"></a>不知舍如真；<a id="a-GJ"></a>彼不知舍如真已，<a id="a-GK"></a>疑转炽盛，<a id="a-GL"></a>不可制除，<a id="a-GM"></a>是下分结。</p>
  <p id="aGN">“阿难，<a id="a-GO"></a>若依道、<a id="a-GP"></a>依迹、<a id="a-GQ"></a>断五下分结；<a id="a-GR"></a>彼不依此道、<a id="a-GS"></a>不依此迹，<a id="a-GT"></a>断五下分结者，<a id="a-GU"></a>终无是处。<a id="a-GV"></a>阿难，<a id="a-GW"></a>犹如有人欲得求实，<a id="a-GX"></a>为求实故，<a id="a-GY"></a>持斧入林。<a id="a-GZ"></a>彼人见树成就根、<a id="a-Ga"></a>茎、<a id="a-Gb"></a>枝、<a id="a-Gc"></a>叶及实，<a id="a-Gd"></a>彼人不截根、<a id="a-Ge"></a>茎，<a id="a-Gf"></a>得实归者，<a id="a-Gg"></a>终无是处。<a id="a-Gh"></a>如是，<a id="a-Gi"></a>阿难，<a id="a-Gj"></a>若依道、<a id="a-Gk"></a>依迹，<a id="a-Gl"></a>断五下分结；<a id="a-Gm"></a>不依此道、<a id="a-Gn"></a>不依此迹，<a id="a-Go"></a>断五下分结者，<a id="a-Gp"></a>终无是处。<a id="a-Gq"></a>阿难，<a id="a-Gr"></a>若依道、<a id="a-Gs"></a>依迹，<a id="a-Gt"></a>断五下分结；<a id="a-Gu"></a>彼依此道、<a id="a-Gv"></a>依此迹，<a id="a-Gw"></a>断五下分结者，<a id="a-Gx"></a>必有是处。<a id="a-Gy"></a>阿难，<a id="a-Gz"></a>犹如有人欲得求实，<a id="a-H0"></a>为求实故，<a id="a-H1"></a>持斧入林。<a id="a-H2"></a>彼人见树成就根、<a id="a-H3"></a>茎、<a id="a-H4"></a>枝、<a id="a-H5"></a>叶及实，<a id="a-H6"></a>彼人截根、<a id="a-H7"></a>茎，<a id="a-H8"></a>得实归者，<a id="a-H9"></a>必有是处。<a id="a-HA"></a>如是，<a id="a-HB"></a>阿难，<a id="a-HC"></a>若依道、<a id="a-HD"></a>依迹，<a id="a-HE"></a>断五下分结；<a id="a-HF"></a>依此道、<a id="a-HG"></a>依此迹，<a id="a-HH"></a>断五下分结者，<a id="a-HI"></a>必有是处。</p>
  <p id="aHJ">“阿难，<a id="a-HK"></a>依何道、<a id="a-HL"></a>依何迹，<a id="a-HM"></a>断五下分结？<a id="a-HN"></a>阿难，<a id="a-HO"></a>或有一不为欲所缠，<a id="a-HP"></a>若生欲缠，<a id="a-HQ"></a>即知舍如真；<a id="a-HR"></a>彼知舍如真已，<a id="a-HS"></a>彼欲缠便灭。<a id="a-HT"></a>阿难，<a id="a-HU"></a>或有一不为恚所缠，<a id="a-HV"></a>若生恚缠，<a id="a-HW"></a>即知舍如真；<a id="a-HX"></a>彼知舍如真已，<a id="a-HY"></a>彼恚缠便灭。<a id="a-HZ"></a>阿难，<a id="a-Ha"></a>或有一不为身见所缠，<a id="a-Hb"></a>若生身见缠，<a id="a-Hc"></a>即知舍如真；<a id="a-Hd"></a>彼知舍如真已，<a id="a-He"></a>彼身见缠便灭。<a id="a-Hf"></a>阿难，<a id="a-Hg"></a>或有一不为戒取所缠，<a id="a-Hh"></a>若生戒取缠，<a id="a-Hi"></a>即知舍如真；<a id="a-Hj"></a>彼知舍如真已，<a id="a-Hk"></a>彼戒取便灭。<a id="a-Hl"></a>阿难，<a id="a-Hm"></a>或有一不为疑所缠，<a id="a-Hn"></a>若生疑缠，<a id="a-Ho"></a>即知舍如真；<a id="a-Hp"></a>彼知舍如真已，<a id="a-Hq"></a>彼疑缠便灭。<a id="a-Hr"></a>阿难，<a id="a-Hs"></a>依此道、<a id="a-Ht"></a>依此迹，<a id="a-Hu"></a>断五下分结。</p>
  <p id="aHv">“阿难，<a id="a-Hw"></a>犹恒伽河，<a id="a-Hx"></a>其水溢岸。<a id="a-Hy"></a>若有人来彼岸，<a id="a-Hz"></a>有事欲得度河，<a id="a-I0"></a>彼作是念：<a id="a-I1"></a>‘此恒伽河，<a id="a-I2"></a>其水溢岸。<a id="a-I3"></a>我于彼岸有事欲度，<a id="a-I4"></a>身无有力令我安隐浮至彼岸。<a id="a-I5"></a>’阿难，<a id="a-I6"></a>当知彼人无力。<a id="a-I7"></a>如是，<a id="a-I8"></a>阿难，<a id="a-I9"></a>若有人觉、<a id="a-IA"></a>灭、<a id="a-IB"></a>涅槃，<a id="a-IC"></a>其心不向而不清净，<a id="a-ID"></a>不住解脱，<a id="a-IE"></a>阿难，<a id="a-IF"></a>当知此人如彼羸人无有力也。<a id="a-IG"></a>阿难，<a id="a-IH"></a>犹恒伽河，<a id="a-II"></a>其水溢岸。<a id="a-IJ"></a>若有人来彼岸，<a id="a-IK"></a>有事欲得度河，<a id="a-IL"></a>彼作是念：<a id="a-IM"></a>‘此恒伽河，<a id="a-IN"></a>其水溢岸。<a id="a-IO"></a>我于彼岸有事欲度，<a id="a-IP"></a>身今有力令我安隐浮至彼岸。<a id="a-IQ"></a>’阿难，<a id="a-IR"></a>当知彼人有力。<a id="a-IS"></a>如是，<a id="a-IT"></a>阿难，<a id="a-IU"></a>若有人觉、<a id="a-IV"></a>灭、<a id="a-IW"></a>涅槃，<a id="a-IX"></a>心向清净而住解脱，<a id="a-IY"></a>阿难，<a id="a-IZ"></a>当知此人如彼有力人。</p>
  <p id="aIa">“阿难，<a id="a-Ib"></a>犹如山水，<a id="a-Ic"></a>甚深极广，<a id="a-Id"></a>长流驶疾，<a id="a-Ie"></a>多有所漂，<a id="a-If"></a>其中无船，<a id="a-Ig"></a>亦无桥梁。<a id="a-Ih"></a>或有人来彼岸，<a id="a-Ii"></a>有事则便求度，<a id="a-Ij"></a>彼求度时而作是念：<a id="a-Ik"></a>‘今此山水甚深极广，<a id="a-Il"></a>长流驶疾，<a id="a-Im"></a>多有所漂，<a id="a-In"></a>其中无船，<a id="a-Io"></a>亦无桥梁而可度者。<a id="a-Ip"></a>我于彼岸有事欲度，<a id="a-Iq"></a>当以何方便令我安隐至彼岸耶？<a id="a-Ir"></a>’复作是念：<a id="a-Is"></a>‘我今宁可于此岸边收聚草木，<a id="a-It"></a>缚作椑筏，<a id="a-Iu"></a>乘之而度。<a id="a-Iv"></a>’彼便岸边收聚草木，<a id="a-Iw"></a>缚作椑筏，<a id="a-Ix"></a>乘之而度，<a id="a-Iy"></a>安隐至彼。<a id="a-Iz"></a>如是，<a id="a-J0"></a>阿难，<a id="a-J1"></a>若有比丘攀缘厌离，<a id="a-J2"></a>依于厌离，<a id="a-J3"></a>住于厌离，<a id="a-J4"></a>止息身恶故，<a id="a-J5"></a>心入离、<a id="a-J6"></a>定故，<a id="a-J7"></a>离欲、<a id="a-J8"></a>离恶不善之法，<a id="a-J9"></a>有觉、<a id="a-JA"></a>有观，<a id="a-JB"></a>离生喜、<a id="a-JC"></a>乐，<a id="a-JD"></a>得初禅成就游。<a id="a-JE"></a>彼依此处，<a id="a-JF"></a>观觉兴衰；<a id="a-JG"></a>彼依此处，<a id="a-JH"></a>观觉兴衰已，<a id="a-JI"></a>住彼必得漏尽。<a id="a-JJ"></a>设住彼不得漏尽者，<a id="a-JK"></a>必当升进得止息处。</p>
  <p id="aJL">“云何升进得止息处？<a id="a-JM"></a>彼觉、<a id="a-JN"></a>观已息，<a id="a-JO"></a>内静、<a id="a-JP"></a>一心，<a id="a-JQ"></a>无觉、<a id="a-JR"></a>无观，<a id="a-JS"></a>定生喜、<a id="a-JT"></a>乐，<a id="a-JU"></a>得第二禅成就游。<a id="a-JV"></a>彼依此处，<a id="a-JW"></a>观觉兴衰；<a id="a-JX"></a>彼依此处，<a id="a-JY"></a>观觉兴衰已，<a id="a-JZ"></a>住彼必得漏尽。<a id="a-Ja"></a>设住彼不得漏尽者，<a id="a-Jb"></a>必当升进得止息处。<a id="a-Jc"></a>云何升进得止息处？<a id="a-Jd"></a>彼离于喜欲，<a id="a-Je"></a>舍无求游，<a id="a-Jf"></a>正念正智而身觉乐，<a id="a-Jg"></a>谓圣所说、<a id="a-Jh"></a>圣所舍、<a id="a-Ji"></a>念、<a id="a-Jj"></a>乐住、<a id="a-Jk"></a>空，<a id="a-Jl"></a>得第三禅成就游。<a id="a-Jm"></a>彼依此处，<a id="a-Jn"></a>观觉兴衰；<a id="a-Jo"></a>彼依此处，<a id="a-Jp"></a>观觉兴衰已，<a id="a-Jq"></a>住彼必得漏尽。<a id="a-Jr"></a>设住彼不得漏尽者，<a id="a-Js"></a>必当升进得止息处。</p>
  <p id="aJt">“云何升进得止息处？<a id="a-Ju"></a>彼乐灭、<a id="a-Jv"></a>苦灭、<a id="a-Jw"></a>喜、<a id="a-Jx"></a>忧本已灭，<a id="a-Jy"></a>不苦不乐、<a id="a-Jz"></a>舍、<a id="a-K0"></a>念、<a id="a-K1"></a>清净，<a id="a-K2"></a>得第四禅成就游。<a id="a-K3"></a>彼依此处，<a id="a-K4"></a>观觉兴衰；<a id="a-K5"></a>彼依此处，<a id="a-K6"></a>观觉兴衰已，<a id="a-K7"></a>住彼必得漏尽。<a id="a-K8"></a>设住彼不得漏尽者，<a id="a-K9"></a>必当升进得止息处。</p>
  <p id="aKA">“云何升进得止息处？<a id="a-KB"></a>彼度一切色想，<a id="a-KC"></a>灭有碍想，<a id="a-KD"></a>不念若干想，<a id="a-KE"></a>无量空，<a id="a-KF"></a>是无量空处成就游；<a id="a-KG"></a>彼依此处，<a id="a-KH"></a>观觉兴衰。<a id="a-KI"></a>彼依此处，<a id="a-KJ"></a>观觉兴衰已，<a id="a-KK"></a>住彼必得漏尽。<a id="a-KL"></a>设住彼不得漏尽者，<a id="a-KM"></a>必当升进得止息处。</p>
  <p id="aKN">“云何升进得止息处？<a id="a-KO"></a>彼度一切无量空处，<a id="a-KP"></a>无量识，<a id="a-KQ"></a>是无量识处成就游。<a id="a-KR"></a>彼依此处，<a id="a-KS"></a>观觉兴衰；<a id="a-KT"></a>彼依此处，<a id="a-KU"></a>观觉兴衰已，<a id="a-KV"></a>住彼必得漏尽。<a id="a-KW"></a>设住彼不得漏尽者，<a id="a-KX"></a>必当升进得止息处。</p>
  <p id="aKY">“云何升进得止息处？<a id="a-KZ"></a>彼度一切无量识处，<a id="a-Ka"></a>无所有，<a id="a-Kb"></a>无所有处成就游。<a id="a-Kc"></a>彼若有所觉，<a id="a-Kd"></a>或乐或苦，<a id="a-Ke"></a>或不苦不乐。<a id="a-Kf"></a>彼观此觉无常，<a id="a-Kg"></a>观兴衰、<a id="a-Kh"></a>观无欲、<a id="a-Ki"></a>观灭、<a id="a-Kj"></a>观断、<a id="a-Kk"></a>观舍；<a id="a-Kl"></a>彼如是观此觉无常，<a id="a-Km"></a>观兴衰、<a id="a-Kn"></a>观无欲、<a id="a-Ko"></a>观灭、<a id="a-Kp"></a>观断、<a id="a-Kq"></a>观舍已，<a id="a-Kr"></a>便不受此世；<a id="a-Ks"></a>不受此世已，<a id="a-Kt"></a>便不恐怖；<a id="a-Ku"></a>因不恐怖，<a id="a-Kv"></a>便般涅槃：<a id="a-Kw"></a>生已尽，<a id="a-Kx"></a>梵行已立，<a id="a-Ky"></a>所作已办，<a id="a-Kz"></a>不更受有，<a id="a-L0"></a>知如真。</p>
  <p id="aL1">“犹去村不远，<a id="a-L2"></a>有大芭蕉，<a id="a-L3"></a>若人持斧破芭蕉树，<a id="a-L4"></a>破作片，<a id="a-L5"></a>破为十分，<a id="a-L6"></a>或作百分。<a id="a-L7"></a>破为十分，<a id="a-L8"></a>或作百分已，<a id="a-L9"></a>便擗叶叶，<a id="a-LA"></a>不见彼节，<a id="a-LB"></a>况复实耶？<a id="a-LC"></a>阿难，<a id="a-LD"></a>如是比丘若有所觉，<a id="a-LE"></a>或乐或苦，<a id="a-LF"></a>或不苦不乐。<a id="a-LG"></a>彼观此觉无常，<a id="a-LH"></a>观兴衰、<a id="a-LI"></a>观无欲、<a id="a-LJ"></a>观灭、<a id="a-LK"></a>观断、<a id="a-LL"></a>观舍；<a id="a-LM"></a>彼如是观此觉无常，<a id="a-LN"></a>观兴衰、<a id="a-LO"></a>观无欲、<a id="a-LP"></a>观灭、<a id="a-LQ"></a>观断、<a id="a-LR"></a>观舍已，<a id="a-LS"></a>便不受此世；<a id="a-LT"></a>不受此世已，<a id="a-LU"></a>便不恐怖；<a id="a-LV"></a>因不恐怖已，<a id="a-LW"></a>便般涅槃：<a id="a-LX"></a>生已尽、<a id="a-LY"></a>梵行已立，<a id="a-LZ"></a>所作已办，<a id="a-La"></a>不更受有，<a id="a-Lb"></a>知如真。<a id="a-Lc"></a>”</p>
  <p id="aLd">于是，<a id="a-Le"></a>尊者阿难叉手向佛，<a id="a-Lf"></a>白曰：<a id="a-Lg"></a>“世尊，<a id="a-Lh"></a>甚奇！<a id="a-Li"></a>甚特！<a id="a-Lj"></a>世尊为诸比丘依依立依，<a id="a-Lk"></a>说舍离漏，<a id="a-Ll"></a>说过度漏，<a id="a-Lm"></a>然诸比丘不速得无上，<a id="a-Ln"></a>谓毕究竟尽。<a id="a-Lo"></a>”</p>
  <p id="aLp">世尊告曰：<a id="a-Lq"></a>“如是，<a id="a-Lr"></a>阿难。<a id="a-Ls"></a>如是，<a id="a-Lt"></a>阿难。<a id="a-Lu"></a>甚奇！<a id="a-Lv"></a>甚特！<a id="a-Lw"></a>我为诸比丘依依立依，<a id="a-Lx"></a>说舍离漏，<a id="a-Ly"></a>说过度漏，<a id="a-Lz"></a>然诸比丘不速得无上，<a id="a-M0"></a>谓毕究竟尽。<a id="a-M1"></a>所以者何？<a id="a-M2"></a>人有胜如故，<a id="a-M3"></a>修道便有精粗。<a id="a-M4"></a>修道有精粗故，<a id="a-M5"></a>人便有胜如。<a id="a-M6"></a>阿难，<a id="a-M7"></a>是故我说人有胜如。<a id="a-M8"></a>”</p>
  <p id="aM9">佛说如是，<a id="a-MA"></a>尊者阿难及诸比丘闻佛所说，<a id="a-MB"></a>欢喜奉行。</p>
  <p data-pb></p>
  <h2 id="aMC">晡利多品心秽经第五</h2>
  <p id="aMD">我闻如是：<a id="a-ME"></a>一时，<a id="a-MF"></a>佛游舍卫国，<a id="a-MG"></a>在胜林给孤独园。</p>
  <p id="aMH">尔时，<a id="a-MI"></a>世尊告诸比丘：<a id="a-MJ"></a>“若比丘、<a id="a-MK"></a>比丘尼不拔心中五秽，<a id="a-ML"></a>不解心中五缚者，<a id="a-MM"></a>是为比丘、<a id="a-MN"></a>比丘尼说必退法。</p>
  <p id="aMO">“云何不拔心中五秽？<a id="a-MP"></a>或有一疑世尊，<a id="a-MQ"></a>犹豫、<a id="a-MR"></a>不开意、<a id="a-MS"></a>不解意、<a id="a-MT"></a>意不静。<a id="a-MU"></a>若有一疑世尊，<a id="a-MV"></a>犹豫、<a id="a-MW"></a>不开意、<a id="a-MX"></a>不解意、<a id="a-MY"></a>意不静者，<a id="a-MZ"></a>是谓不拔第一心秽，<a id="a-Ma"></a>谓于世尊也。<a id="a-Mb"></a>如是法、<a id="a-Mc"></a>戒、<a id="a-Md"></a>教，<a id="a-Me"></a>若有诸梵行，<a id="a-Mf"></a>世尊所称誉，<a id="a-Mg"></a>彼便责数、<a id="a-Mh"></a>轻易、<a id="a-Mi"></a>触娆、<a id="a-Mj"></a>侵害，<a id="a-Mk"></a>不开意、<a id="a-Ml"></a>不解意、<a id="a-Mm"></a>意不静，<a id="a-Mn"></a>是谓第五不拔心中秽，<a id="a-Mo"></a>谓于梵行也。</p>
  <p id="aMp">“云何不解心中五缚？<a id="a-Mq"></a>或有一身不离染、<a id="a-Mr"></a>不离欲、<a id="a-Ms"></a>不离爱、<a id="a-Mt"></a>不离渴。<a id="a-Mu"></a>若有身不离染、<a id="a-Mv"></a>不离欲、<a id="a-Mw"></a>不离爱、<a id="a-Mx"></a>不离渴者，<a id="a-My"></a>彼心不趣向，<a id="a-Mz"></a>不静、<a id="a-N0"></a>不住、<a id="a-N1"></a>不解，<a id="a-N2"></a>自方便断宴坐。<a id="a-N3"></a>若有此心不趣向，<a id="a-N4"></a>不静、<a id="a-N5"></a>不住、<a id="a-N6"></a>不解，<a id="a-N7"></a>自方便断宴坐者，<a id="a-N8"></a>是谓第一不解心缚，<a id="a-N9"></a>谓身也。</p>
  <p id="aNA">“复次，<a id="a-NB"></a>于欲不离染、<a id="a-NC"></a>不离欲、<a id="a-ND"></a>不离爱、<a id="a-NE"></a>不离渴。<a id="a-NF"></a>若有于欲不离染、<a id="a-NG"></a>不离欲、<a id="a-NH"></a>不离爱、<a id="a-NI"></a>不离渴者，<a id="a-NJ"></a>彼心不趣向，<a id="a-NK"></a>不静、<a id="a-NL"></a>不住、<a id="a-NM"></a>不解，<a id="a-NN"></a>自方便断宴坐。<a id="a-NO"></a>若有此心不趣向，<a id="a-NP"></a>不静、<a id="a-NQ"></a>不住、<a id="a-NR"></a>不解，<a id="a-NS"></a>自方便断宴坐者，<a id="a-NT"></a>是谓第二不解心缚，<a id="a-NU"></a>谓欲也。</p>
  <p id="aNV">“复次，<a id="a-NW"></a>有一所说圣义相应，<a id="a-NX"></a>柔软无疑盖，<a id="a-NY"></a>谓说戒、<a id="a-NZ"></a>说定、<a id="a-Na"></a>说慧、<a id="a-Nb"></a>说解脱、<a id="a-Nc"></a>说解脱知见、<a id="a-Nd"></a>说损、<a id="a-Ne"></a>说不聚会、<a id="a-Nf"></a>说少欲、<a id="a-Ng"></a>说知足、<a id="a-Nh"></a>说断、<a id="a-Ni"></a>说无欲、<a id="a-Nj"></a>说灭、<a id="a-Nk"></a>说宴坐、<a id="a-Nl"></a>说缘起。<a id="a-Nm"></a>如是比丘，<a id="a-Nn"></a>沙门所说者，<a id="a-No"></a>彼心不趣向，<a id="a-Np"></a>不静、<a id="a-Nq"></a>不住、<a id="a-Nr"></a>不解，<a id="a-Ns"></a>自方便断宴坐。<a id="a-Nt"></a>若有此心不趣向，<a id="a-Nu"></a>不静、<a id="a-Nv"></a>不住、<a id="a-Nw"></a>不解，<a id="a-Nx"></a>自方便断宴坐者，<a id="a-Ny"></a>是谓第三不解心缚，<a id="a-Nz"></a>谓说也。</p>
  <p id="aO0">“复次，<a id="a-O1"></a>数道俗共会，<a id="a-O2"></a>掉乱、<a id="a-O3"></a>骄傲、<a id="a-O4"></a>不学问。<a id="a-O5"></a>若有数道俗共会，<a id="a-O6"></a>掉乱、<a id="a-O7"></a>骄傲、<a id="a-O8"></a>不学问者，<a id="a-O9"></a>彼心不趣向，<a id="a-OA"></a>不静、<a id="a-OB"></a>不住、<a id="a-OC"></a>不解，<a id="a-OD"></a>自方便断宴坐。<a id="a-OE"></a>若此心不趣向，<a id="a-OF"></a>不静、<a id="a-OG"></a>不住、<a id="a-OH"></a>不解，<a id="a-OI"></a>自方便断宴坐者，<a id="a-OJ"></a>是谓第四不解心缚，<a id="a-OK"></a>谓聚会也。</p>
  <p id="aOL">“复次，<a id="a-OM"></a>少有所得故，<a id="a-ON"></a>于其中间住，<a id="a-OO"></a>不复求升进。<a id="a-OP"></a>若有少所得故，<a id="a-OQ"></a>于其中间住，<a id="a-OR"></a>不复求升进者，<a id="a-OS"></a>彼心不趣向，<a id="a-OT"></a>不静、<a id="a-OU"></a>不住、<a id="a-OV"></a>不解，<a id="a-OW"></a>自方便断宴坐。<a id="a-OX"></a>若此心不趣向，<a id="a-OY"></a>不静、<a id="a-OZ"></a>不住、<a id="a-Oa"></a>不解，<a id="a-Ob"></a>自方便断宴坐者，<a id="a-Oc"></a>是谓第五不解心缚，<a id="a-Od"></a>谓升进也。</p>
  <p id="aOe">“若有比丘、<a id="a-Of"></a>比丘尼不拔此心中五秽，<a id="a-Og"></a>及不解此心中五缚者，<a id="a-Oh"></a>是谓比丘、<a id="a-Oi"></a>比丘尼必退法也。<a id="a-Oj"></a>若有比丘、<a id="a-Ok"></a>比丘尼善拔心中五秽，<a id="a-Ol"></a>善解心中五缚者，<a id="a-Om"></a>是谓比丘、<a id="a-On"></a>比丘尼清净法。</p>
  <p id="aOo">“云何善拔心中五秽？<a id="a-Op"></a>或有一不疑世尊，<a id="a-Oq"></a>不犹豫、<a id="a-Or"></a>开意、<a id="a-Os"></a>意解、<a id="a-Ot"></a>意静。<a id="a-Ou"></a>若有不疑世尊，<a id="a-Ov"></a>不犹豫、<a id="a-Ow"></a>开意、<a id="a-Ox"></a>意解、<a id="a-Oy"></a>意静者，<a id="a-Oz"></a>是谓第一善拔心中秽，<a id="a-P0"></a>谓于世尊也。<a id="a-P1"></a>如是法、<a id="a-P2"></a>戒、<a id="a-P3"></a>教，<a id="a-P4"></a>若有梵行，<a id="a-P5"></a>世尊所称誉，<a id="a-P6"></a>彼不责数、<a id="a-P7"></a>不轻易、<a id="a-P8"></a>不触娆、<a id="a-P9"></a>不侵害，<a id="a-PA"></a>开意、<a id="a-PB"></a>意解、<a id="a-PC"></a>意静，<a id="a-PD"></a>是谓第五善拔心中秽，<a id="a-PE"></a>谓于梵行也。</p>
  <p id="aPF">“云何解心中五缚？<a id="a-PG"></a>或有一身离染、<a id="a-PH"></a>离欲、<a id="a-PI"></a>离爱、<a id="a-PJ"></a>离渴。<a id="a-PK"></a>若有身离染、<a id="a-PL"></a>离欲、<a id="a-PM"></a>离爱、<a id="a-PN"></a>离渴者，<a id="a-PO"></a>彼心趣向，<a id="a-PP"></a>静、<a id="a-PQ"></a>住、<a id="a-PR"></a>解，<a id="a-PS"></a>自方便断宴坐。<a id="a-PT"></a>若有此心趣向，<a id="a-PU"></a>静、<a id="a-PV"></a>住、<a id="a-PW"></a>解，<a id="a-PX"></a>自方便断宴坐者，<a id="a-PY"></a>是谓第一解心中缚，<a id="a-PZ"></a>谓身也。</p>
  <p id="aPa">“复次，<a id="a-Pb"></a>于欲离染、<a id="a-Pc"></a>离欲、<a id="a-Pd"></a>离爱、<a id="a-Pe"></a>离渴。<a id="a-Pf"></a>若有于欲离染、<a id="a-Pg"></a>离欲、<a id="a-Ph"></a>离爱、<a id="a-Pi"></a>离渴者，<a id="a-Pj"></a>彼心趣向，<a id="a-Pk"></a>静、<a id="a-Pl"></a>住、<a id="a-Pm"></a>解，<a id="a-Pn"></a>自方便断宴坐。<a id="a-Po"></a>若有此心趣向，<a id="a-Pp"></a>静、<a id="a-Pq"></a>住、<a id="a-Pr"></a>解，<a id="a-Ps"></a>自方便断宴坐者，<a id="a-Pt"></a>是谓第二解心中缚，<a id="a-Pu"></a>谓欲也。</p>
  <p id="aPv">“复次，<a id="a-Pw"></a>有一所说，<a id="a-Px"></a>圣义相应，<a id="a-Py"></a>柔软无疑盖，<a id="a-Pz"></a>谓说戒、<a id="a-Q0"></a>说定、<a id="a-Q1"></a>说慧、<a id="a-Q2"></a>说解脱、<a id="a-Q3"></a>说解脱知见、<a id="a-Q4"></a>说损、<a id="a-Q5"></a>说不聚会、<a id="a-Q6"></a>说少欲、<a id="a-Q7"></a>说知足、<a id="a-Q8"></a>说断、<a id="a-Q9"></a>说无欲、<a id="a-QA"></a>说灭、<a id="a-QB"></a>说宴坐、<a id="a-QC"></a>说缘起，<a id="a-QD"></a>如是比丘，<a id="a-QE"></a>沙门所说者，<a id="a-QF"></a>彼心趣向，<a id="a-QG"></a>静、<a id="a-QH"></a>住、<a id="a-QI"></a>解，<a id="a-QJ"></a>自方便断宴坐。<a id="a-QK"></a>若有此心趣向，<a id="a-QL"></a>静、<a id="a-QM"></a>住、<a id="a-QN"></a>解，<a id="a-QO"></a>自方便断宴坐者，<a id="a-QP"></a>是谓第三解心中缚，<a id="a-QQ"></a>谓说也。</p>
  <p id="aQR">“复次，<a id="a-QS"></a>不数道俗共会，<a id="a-QT"></a>不掉乱、<a id="a-QU"></a>不骄傲学问。<a id="a-QV"></a>若有不数道俗共会，<a id="a-QW"></a>不掉乱、<a id="a-QX"></a>不骄傲学问者，<a id="a-QY"></a>彼心趣向，<a id="a-QZ"></a>静、<a id="a-Qa"></a>住、<a id="a-Qb"></a>解，<a id="a-Qc"></a>自方便断宴坐。<a id="a-Qd"></a>若有此必趣向，<a id="a-Qe"></a>静、<a id="a-Qf"></a>往、<a id="a-Qg"></a>解，<a id="a-Qh"></a>自方便断宴坐者，<a id="a-Qi"></a>是谓第四解心中缚，<a id="a-Qj"></a>谓不聚会也。</p>
  <p id="aQk">“复次，<a id="a-Ql"></a>少有所得故，<a id="a-Qm"></a>于其中间不住，<a id="a-Qn"></a>复求升进。<a id="a-Qo"></a>若有少所得故，<a id="a-Qp"></a>于其中间不住，<a id="a-Qq"></a>复求升进者，<a id="a-Qr"></a>彼心趣向，<a id="a-Qs"></a>静、<a id="a-Qt"></a>住、<a id="a-Qu"></a>解，<a id="a-Qv"></a>自方便断宴坐。<a id="a-Qw"></a>若此心趣向，<a id="a-Qx"></a>静、<a id="a-Qy"></a>住、<a id="a-Qz"></a>解，<a id="a-R0"></a>自方便断宴坐者，<a id="a-R1"></a>是谓第五解心中缚，<a id="a-R2"></a>谓升进也。</p>
  <p id="aR3">“若有比丘、<a id="a-R4"></a>比丘尼善拔此心中五秽，<a id="a-R5"></a>及善解此心中五缚者，<a id="a-R6"></a>是谓比丘、<a id="a-R7"></a>比丘尼清净法。<a id="a-R8"></a>彼住此十支已，<a id="a-R9"></a>复修习五法。<a id="a-RA"></a>云何为五？<a id="a-RB"></a>修欲定心成就断如意足，<a id="a-RC"></a>依离、<a id="a-RD"></a>依无欲、<a id="a-RE"></a>依灭、<a id="a-RF"></a>依舍，<a id="a-RG"></a>趣向非品。<a id="a-RH"></a>修精进定、<a id="a-RI"></a>心定、<a id="a-RJ"></a>思惟定成就断如意足，<a id="a-RK"></a>依离、<a id="a-RL"></a>依无欲、<a id="a-RM"></a>依灭、<a id="a-RN"></a>依舍，<a id="a-RO"></a>趣向非品，<a id="a-RP"></a>堪任第五。</p>
  <p id="aRQ">“彼成就此堪任等十五法，<a id="a-RR"></a>成就自受者，<a id="a-RS"></a>必知必见，<a id="a-RT"></a>必正尽觉，<a id="a-RU"></a>至甘露门，<a id="a-RV"></a>近住涅槃，<a id="a-RW"></a>我说无不至涅槃。<a id="a-RX"></a>犹如鸡生十卵，<a id="a-RY"></a>或十二，<a id="a-RZ"></a>随时覆盖，<a id="a-Ra"></a>随时温暖，<a id="a-Rb"></a>随时看视。<a id="a-Rc"></a>鸡设有放逸者，<a id="a-Rd"></a>彼中或鸡子以[唯/乃]以足，<a id="a-Re"></a>啄破其卵，<a id="a-Rf"></a>自安隐出者，<a id="a-Rg"></a>彼为第一。<a id="a-Rh"></a>如是比丘成就此堪任等十五法自受者，<a id="a-Ri"></a>必知必见，<a id="a-Rj"></a>必正尽觉，<a id="a-Rk"></a>必至甘露门，<a id="a-Rl"></a>近住涅槃，<a id="a-Rm"></a>我说无不得涅槃。<a id="a-Rn"></a>”</p>
  <p id="aRo">佛说如是，<a id="a-Rp"></a>彼诸比丘闻佛所说，<a id="a-Rq"></a>欢喜奉行。</p>
 </body>
</html>