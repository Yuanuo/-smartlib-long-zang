<!doctype html>
<html id="z3IBU8hXE" data-ver="1513">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第四十一</h1>
  <h2 id="a2">梵志品梵摩经第二十</h2>
  <p id="a3">我闻如是：<a id="a-4"></a>一时，<a id="a-5"></a>佛游鞞陀提国，<a id="a-6"></a>与大比丘众俱。</p>
  <p id="a7">尔时，<a id="a-8"></a>弥萨罗有梵志，<a id="a-9"></a>名曰梵摩，<a id="a-A"></a>极大富乐，<a id="a-B"></a>资财无量，<a id="a-C"></a>畜牧产业不可称计，<a id="a-D"></a>封户食邑种种具足丰饶，<a id="a-E"></a>弥萨罗乃至水草木，<a id="a-F"></a>谓摩竭陀王未生怨鞞陀提子特与梵封。<a id="a-G"></a>梵志梵摩有一摩纳，<a id="a-H"></a>名优多罗，<a id="a-I"></a>为父母所举，<a id="a-J"></a>受生清净，<a id="a-K"></a>乃至七世父母不绝种族，<a id="a-L"></a>生生无恶，<a id="a-M"></a>博闻总持，<a id="a-N"></a>诵过四典经，<a id="a-O"></a>深达因、<a id="a-P"></a>缘、<a id="a-Q"></a>正、<a id="a-R"></a>文、<a id="a-S"></a>戏五句说。</p>
  <p id="aT">梵志梵摩闻：<a id="a-U"></a>有沙门瞿昙释种子舍释宗族，<a id="a-V"></a>剃除须发，<a id="a-W"></a>著袈裟衣，<a id="a-X"></a>至信、<a id="a-Y"></a>舍家、<a id="a-Z"></a>无家、<a id="a-a"></a>学道，<a id="a-b"></a>游鞞陀提国，<a id="a-c"></a>与大比丘众俱。<a id="a-d"></a>彼沙门瞿昙有大名称，<a id="a-e"></a>周闻十方，<a id="a-f"></a>彼沙门瞿昙如来、<a id="a-g"></a>无所著、<a id="a-h"></a>等正觉、<a id="a-i"></a>明行成为、<a id="a-j"></a>善逝、<a id="a-k"></a>世间解、<a id="a-l"></a>无上士、<a id="a-m"></a>道法御、<a id="a-n"></a>天人师，<a id="a-o"></a>号佛、<a id="a-p"></a>众佑。<a id="a-q"></a>彼于此世，<a id="a-r"></a>天及魔、<a id="a-s"></a>梵、<a id="a-t"></a>沙门、<a id="a-u"></a>梵志，<a id="a-v"></a>从人至天，<a id="a-w"></a>自知、<a id="a-x"></a>自觉、<a id="a-y"></a>自作证成就游。<a id="a-z"></a>彼说法，<a id="a-10"></a>初妙、<a id="a-11"></a>中妙、<a id="a-12"></a>竟亦妙，<a id="a-13"></a>有义有文，<a id="a-14"></a>具足清净，<a id="a-15"></a>显现梵行。<a id="a-16"></a>复次闻：<a id="a-17"></a>彼沙门瞿昙成就三十二大人之相，<a id="a-18"></a>若成就大人相者，<a id="a-19"></a>必有二处真谛不虚。<a id="a-1A"></a>若在家者，<a id="a-1B"></a>必为转轮王，<a id="a-1C"></a>聪明智慧，<a id="a-1D"></a>有四种军，<a id="a-1E"></a>整御天下，<a id="a-1F"></a>由己自在，<a id="a-1G"></a>如法法王成就七宝。<a id="a-1H"></a>彼七宝者，<a id="a-1I"></a>轮宝、<a id="a-1J"></a>象宝、<a id="a-1K"></a>马宝、<a id="a-1L"></a>珠宝、<a id="a-1M"></a>女宝、<a id="a-1N"></a>居士宝、<a id="a-1O"></a>主兵臣宝，<a id="a-1P"></a>是谓为七。<a id="a-1Q"></a>千子具足，<a id="a-1R"></a>颜貌端正，<a id="a-1S"></a>勇猛无畏，<a id="a-1T"></a>能伏他众。<a id="a-1U"></a>彼必统领此一切地乃至大海，<a id="a-1V"></a>不以刀杖，<a id="a-1W"></a>以法教令，<a id="a-1X"></a>令得安隐。<a id="a-1Y"></a>若剃除须发，<a id="a-1Z"></a>著袈裟衣，<a id="a-1a"></a>至信、<a id="a-1b"></a>舍家、<a id="a-1c"></a>无家、<a id="a-1d"></a>学道者，<a id="a-1e"></a>必得如来、<a id="a-1f"></a>无所著、<a id="a-1g"></a>等正觉，<a id="a-1h"></a>名称流布，<a id="a-1i"></a>周闻十方。</p>
  <p id="a1j">梵志梵摩闻已，<a id="a-1k"></a>告曰：<a id="a-1l"></a>“优多罗，<a id="a-1m"></a>我闻如是：<a id="a-1n"></a>彼沙门瞿昙释种子舍释宗族，<a id="a-1o"></a>剃除须发，<a id="a-1p"></a>著袈裟衣，<a id="a-1q"></a>至信、<a id="a-1r"></a>舍家、<a id="a-1s"></a>无家、<a id="a-1t"></a>学道，<a id="a-1u"></a>游鞞陀提国，<a id="a-1v"></a>与大比丘众俱。<a id="a-1w"></a>优多罗，<a id="a-1x"></a>彼沙门瞿昙有大名称，<a id="a-1y"></a>周闻十方，<a id="a-1z"></a>彼沙门瞿昙如来、<a id="a-20"></a>无所著、<a id="a-21"></a>等正觉、<a id="a-22"></a>明行成为、<a id="a-23"></a>善逝、<a id="a-24"></a>世间解、<a id="a-25"></a>无上士、<a id="a-26"></a>道法御、<a id="a-27"></a>天人师，<a id="a-28"></a>号佛、<a id="a-29"></a>众佑。<a id="a-2A"></a>彼于此世，<a id="a-2B"></a>天及魔、<a id="a-2C"></a>梵、<a id="a-2D"></a>沙门、<a id="a-2E"></a>梵志，<a id="a-2F"></a>从人至天，<a id="a-2G"></a>自知、<a id="a-2H"></a>自觉、<a id="a-2I"></a>自作证成就游。<a id="a-2J"></a>彼说法，<a id="a-2K"></a>初妙、<a id="a-2L"></a>中妙、<a id="a-2M"></a>竟亦妙，<a id="a-2N"></a>有义有文，<a id="a-2O"></a>具足清净，<a id="a-2P"></a>显现梵行。</p>
  <p id="a2Q">“复次，<a id="a-2R"></a>优多罗，<a id="a-2S"></a>彼沙门瞿昙成就三十二大人之相，<a id="a-2T"></a>若成就大人相者，<a id="a-2U"></a>必有二处真谛不虚。<a id="a-2V"></a>若在家者，<a id="a-2W"></a>必为转轮王，<a id="a-2X"></a>聪明智慧，<a id="a-2Y"></a>有四种军，<a id="a-2Z"></a>整御天下，<a id="a-2a"></a>由己自在，<a id="a-2b"></a>如法法王成就七宝。<a id="a-2c"></a>彼七宝者，<a id="a-2d"></a>轮宝、<a id="a-2e"></a>象宝、<a id="a-2f"></a>马宝、<a id="a-2g"></a>珠宝、<a id="a-2h"></a>女宝、<a id="a-2i"></a>居士宝、<a id="a-2j"></a>主兵臣宝，<a id="a-2k"></a>是谓为七。<a id="a-2l"></a>千子具足，<a id="a-2m"></a>颜貌端正，<a id="a-2n"></a>勇猛无畏，<a id="a-2o"></a>能伏他众。<a id="a-2p"></a>彼必统领此一切地乃至大海，<a id="a-2q"></a>不以刀杖，<a id="a-2r"></a>以法教令，<a id="a-2s"></a>令得安隐。<a id="a-2t"></a>若剃除须发，<a id="a-2u"></a>著袈裟衣，<a id="a-2v"></a>至信、<a id="a-2w"></a>舍家、<a id="a-2x"></a>无家、<a id="a-2y"></a>学道者，<a id="a-2z"></a>必得如来、<a id="a-30"></a>无所著、<a id="a-31"></a>等正觉，<a id="a-32"></a>名称流布，<a id="a-33"></a>周闻十方。</p>
  <p id="a34">“优多罗，<a id="a-35"></a>汝受持诸经，<a id="a-36"></a>有三十二大人之相。<a id="a-37"></a>若成就大人相者，<a id="a-38"></a>必有二处真谛不虚。<a id="a-39"></a>若在家者，<a id="a-3A"></a>必为转轮王，<a id="a-3B"></a>聪明智慧，<a id="a-3C"></a>有四种军，<a id="a-3D"></a>整御天下，<a id="a-3E"></a>由己自在，<a id="a-3F"></a>如法法王成就七宝。<a id="a-3G"></a>彼七宝者，<a id="a-3H"></a>轮宝、<a id="a-3I"></a>象宝、<a id="a-3J"></a>马宝、<a id="a-3K"></a>珠宝、<a id="a-3L"></a>女宝、<a id="a-3M"></a>居士宝、<a id="a-3N"></a>主兵臣宝，<a id="a-3O"></a>是谓为七。<a id="a-3P"></a>千子具足，<a id="a-3Q"></a>颜貌端正，<a id="a-3R"></a>勇猛无畏，<a id="a-3S"></a>能伏他众。<a id="a-3T"></a>彼必统领此一切地乃至大海，<a id="a-3U"></a>不以刀杖，<a id="a-3V"></a>以法教令，<a id="a-3W"></a>令得安隐。<a id="a-3X"></a>若剃除须发，<a id="a-3Y"></a>著袈裟衣，<a id="a-3Z"></a>至信、<a id="a-3a"></a>舍家、<a id="a-3b"></a>无家、<a id="a-3c"></a>学道者，<a id="a-3d"></a>必得如来、<a id="a-3e"></a>无所著、<a id="a-3f"></a>等正觉，<a id="a-3g"></a>名称流布，<a id="a-3h"></a>周闻十方。<a id="a-3i"></a>”</p>
  <p id="a3j">优多罗答曰：<a id="a-3k"></a>“唯然，<a id="a-3l"></a>世尊，<a id="a-3m"></a>我受持诸经，<a id="a-3n"></a>有三十二大人之相。<a id="a-3o"></a>若成就大人相者，<a id="a-3p"></a>必有二处真谛不虚。<a id="a-3q"></a>若在家者，<a id="a-3r"></a>必为转轮王，<a id="a-3s"></a>聪明智慧，<a id="a-3t"></a>有四种军，<a id="a-3u"></a>整御天下，<a id="a-3v"></a>由己自在，<a id="a-3w"></a>如法法王成就七宝。<a id="a-3x"></a>彼七宝者，<a id="a-3y"></a>轮宝、<a id="a-3z"></a>象宝、<a id="a-40"></a>马宝、<a id="a-41"></a>珠宝、<a id="a-42"></a>女宝、<a id="a-43"></a>居士宝、<a id="a-44"></a>主兵臣宝，<a id="a-45"></a>是谓为七。<a id="a-46"></a>千子具足，<a id="a-47"></a>颜貌端正，<a id="a-48"></a>勇猛无畏，<a id="a-49"></a>能伏他众。<a id="a-4A"></a>彼必统领此一切地乃至大海，<a id="a-4B"></a>不以刀杖，<a id="a-4C"></a>以法教令，<a id="a-4D"></a>令得安隐。<a id="a-4E"></a>若剃除须发，<a id="a-4F"></a>著袈娑衣，<a id="a-4G"></a>至信、<a id="a-4H"></a>舍家、<a id="a-4I"></a>无家、<a id="a-4J"></a>学道者，<a id="a-4K"></a>必得如来、<a id="a-4L"></a>无所著、<a id="a-4M"></a>等正觉，<a id="a-4N"></a>名称流布，<a id="a-4O"></a>周闻十方。<a id="a-4P"></a>”</p>
  <p id="a4Q">梵志梵摩告曰：<a id="a-4R"></a>“优多罗，<a id="a-4S"></a>汝往诣彼沙门瞿昙所，<a id="a-4T"></a>观彼沙门瞿昙为如是？<a id="a-4U"></a>为不如是？<a id="a-4V"></a>实有三十二大人相耶？<a id="a-4W"></a>”</p>
  <p id="a4X">优多罗摩纳闻已，<a id="a-4Y"></a>稽首梵志梵摩足，<a id="a-4Z"></a>绕三匝而去；<a id="a-4a"></a>往诣佛所，<a id="a-4b"></a>共相问讯，<a id="a-4c"></a>却坐一面，<a id="a-4d"></a>观世尊身三十二相。<a id="a-4e"></a>彼见世尊身有三十相，<a id="a-4f"></a>于二相疑惑：<a id="a-4g"></a>阴马藏及广长舌。<a id="a-4h"></a>世尊念曰：<a id="a-4i"></a>“此优多罗于我身观三十二相。<a id="a-4j"></a>彼见有三十相，<a id="a-4k"></a>于二相疑惑：<a id="a-4l"></a>阴马藏及广长舌。<a id="a-4m"></a>我今宁可断其疑惑。<a id="a-4n"></a>”世尊知已，<a id="a-4o"></a>即如其像作如意足，<a id="a-4p"></a>如其像作如意足已，<a id="a-4q"></a>令优多罗摩纳见我身阴马藏及广长舌。</p>
  <p id="a4r">于是，<a id="a-4s"></a>世尊即如其像作如意足，<a id="a-4t"></a>如其像作如意足已，<a id="a-4u"></a>优多罗摩纳见世尊身阴马藏及广长舌。<a id="a-4v"></a>广长舌者，<a id="a-4w"></a>从口出舌，<a id="a-4x"></a>尽覆其面。<a id="a-4y"></a>优多罗摩纳见已，<a id="a-4z"></a>而作是念：<a id="a-50"></a>“沙门瞿昙成就三十二大人之相。<a id="a-51"></a>若成就大人相者，<a id="a-52"></a>必有二处真谛不虚。<a id="a-53"></a>若在家者，<a id="a-54"></a>必为转轮王，<a id="a-55"></a>聪明智慧，<a id="a-56"></a>有四种军，<a id="a-57"></a>整御天下，<a id="a-58"></a>由己自在，<a id="a-59"></a>如法法王成就七宝。<a id="a-5A"></a>彼七宝者，<a id="a-5B"></a>轮宝、<a id="a-5C"></a>象宝、<a id="a-5D"></a>马宝、<a id="a-5E"></a>珠宝、<a id="a-5F"></a>女宝、<a id="a-5G"></a>居士宝、<a id="a-5H"></a>主兵臣宝，<a id="a-5I"></a>是谓为七。<a id="a-5J"></a>千子具足，<a id="a-5K"></a>颜貌端正，<a id="a-5L"></a>勇猛无畏，<a id="a-5M"></a>能伏他众。<a id="a-5N"></a>彼必统领此一切地乃至大海，<a id="a-5O"></a>不以刀杖，<a id="a-5P"></a>以法教令，<a id="a-5Q"></a>令得安隐。<a id="a-5R"></a>若剃除须发，<a id="a-5S"></a>著袈裟衣，<a id="a-5T"></a>至信、<a id="a-5U"></a>舍家、<a id="a-5V"></a>无家、<a id="a-5W"></a>学道者，<a id="a-5X"></a>必得如来、<a id="a-5Y"></a>无所著、<a id="a-5Z"></a>等正觉，<a id="a-5a"></a>名称流布，<a id="a-5b"></a>周闻十方。<a id="a-5c"></a>”</p>
  <p id="a5d">优多罗摩纳复作是念：<a id="a-5e"></a>“我宁可极观威仪礼节，<a id="a-5f"></a>及观游行所趣。<a id="a-5g"></a>”于是，<a id="a-5h"></a>优多罗摩纳寻随佛行，<a id="a-5i"></a>于夏四月观威仪礼节，<a id="a-5j"></a>及观游行所趣。<a id="a-5k"></a>优多罗摩纳过夏四月，<a id="a-5l"></a>悦可世尊威仪礼节，<a id="a-5m"></a>及观游行所趣，<a id="a-5n"></a>白曰：<a id="a-5o"></a>“瞿昙，<a id="a-5p"></a>我今有事，<a id="a-5q"></a>欲还请辞。<a id="a-5r"></a>”</p>
  <p id="a5s">世尊告曰：<a id="a-5t"></a>“优多罗，<a id="a-5u"></a>汝去随意。<a id="a-5v"></a>”</p>
  <p id="a5w">优多罗摩纳闻世尊所说，<a id="a-5x"></a>善受善持，<a id="a-5y"></a>即从坐起，<a id="a-5z"></a>绕三匝而去；<a id="a-60"></a>往诣梵志梵摩所，<a id="a-61"></a>稽首梵志梵摩足，<a id="a-62"></a>却坐一面。</p>
  <p id="a63">梵志梵摩问曰：<a id="a-64"></a>“优多罗，<a id="a-65"></a>实如所闻，<a id="a-66"></a>沙门瞿昙有大名称，<a id="a-67"></a>周闻十方，<a id="a-68"></a>为如是？<a id="a-69"></a>为不如是？<a id="a-6A"></a>实有三十二大人相耶？<a id="a-6B"></a>”</p>
  <p id="a6C">优多罗摩纳答曰：<a id="a-6D"></a>“唯然，<a id="a-6E"></a>尊，<a id="a-6F"></a>实如所闻，<a id="a-6G"></a>沙门瞿昙有大名称，<a id="a-6H"></a>周闻十方，<a id="a-6I"></a>沙门瞿昙如是，<a id="a-6J"></a>非不如是，<a id="a-6K"></a>实有三十二相。</p>
  <p id="a6L">“尊，<a id="a-6M"></a>沙门瞿昙足安平立。<a id="a-6N"></a>是谓，<a id="a-6O"></a>尊，<a id="a-6P"></a>沙门瞿昙大人大人之相。</p>
  <p id="a6Q">“复次，<a id="a-6R"></a>尊，<a id="a-6S"></a>沙门瞿昙足下生轮，<a id="a-6T"></a>轮有千辐，<a id="a-6U"></a>一切具足。<a id="a-6V"></a>是谓，<a id="a-6W"></a>尊，<a id="a-6X"></a>沙门瞿昙大人大人之相。</p>
  <p id="a6Y">“复次，<a id="a-6Z"></a>尊，<a id="a-6a"></a>沙门瞿昙足指纤长。<a id="a-6b"></a>是谓，<a id="a-6c"></a>尊沙门瞿昙大人大人之相。</p>
  <p id="a6d">“复次，<a id="a-6e"></a>尊，<a id="a-6f"></a>沙门瞿昙足周正直。<a id="a-6g"></a>是谓，<a id="a-6h"></a>尊，<a id="a-6i"></a>沙门瞿昙大人大人之相。</p>
  <p id="a6j">“复次，<a id="a-6k"></a>尊，<a id="a-6l"></a>沙门瞿昙足跟踝后两边平满。<a id="a-6m"></a>是谓，<a id="a-6n"></a>尊，<a id="a-6o"></a>沙门瞿昙大人大人之相。</p>
  <p id="a6p">“复次，<a id="a-6q"></a>尊，<a id="a-6r"></a>沙门瞿昙足两踝傭。<a id="a-6s"></a>是谓，<a id="a-6t"></a>尊，<a id="a-6u"></a>沙门瞿昙大人大人之相。</p>
  <p id="a6v">“复次，<a id="a-6w"></a>尊，<a id="a-6x"></a>沙门瞿昙身毛上向。<a id="a-6y"></a>是谓，<a id="a-6z"></a>尊，<a id="a-70"></a>沙门瞿昙大人大人之相。</p>
  <p id="a71">“复次，<a id="a-72"></a>尊，<a id="a-73"></a>沙门瞿昙手足网缦，<a id="a-74"></a>犹如鹅王。<a id="a-75"></a>是谓，<a id="a-76"></a>尊，<a id="a-77"></a>沙门瞿昙大人大人之相。</p>
  <p id="a78">“复次，<a id="a-79"></a>尊，<a id="a-7A"></a>沙门瞿昙手足极妙，<a id="a-7B"></a>柔弱软软，<a id="a-7C"></a>犹兜罗华。<a id="a-7D"></a>是谓，<a id="a-7E"></a>尊，<a id="a-7F"></a>沙门瞿昙大人大人之相。</p>
  <p id="a7G">“复次，<a id="a-7H"></a>尊，<a id="a-7I"></a>沙门瞿昙肌皮软细，<a id="a-7J"></a>尘水不著。<a id="a-7K"></a>是谓，<a id="a-7L"></a>尊，<a id="a-7M"></a>沙门瞿昙大人大人之相。</p>
  <p id="a7N">“复次，<a id="a-7O"></a>尊，<a id="a-7P"></a>沙门瞿昙一一毛，<a id="a-7Q"></a>一一毛者，<a id="a-7R"></a>身一一孔一毛生，<a id="a-7S"></a>色若绀青，<a id="a-7T"></a>如螺右旋。<a id="a-7U"></a>是谓，<a id="a-7V"></a>尊，<a id="a-7W"></a>沙门瞿昙天人大人之相。</p>
  <p id="a7X">“复次，<a id="a-7Y"></a>尊，<a id="a-7Z"></a>沙门瞿昙鹿腨肠，<a id="a-7a"></a>犹如鹿王。<a id="a-7b"></a>是谓，<a id="a-7c"></a>尊，<a id="a-7d"></a>沙门瞿昙大人大人之相。</p>
  <p id="a7e">“复次，<a id="a-7f"></a>尊，<a id="a-7g"></a>沙门瞿昙阴马藏，<a id="a-7h"></a>犹良马王。<a id="a-7i"></a>是谓，<a id="a-7j"></a>尊，<a id="a-7k"></a>沙门瞿昙大人大人之相。</p>
  <p id="a7l">“复次，<a id="a-7m"></a>尊，<a id="a-7n"></a>沙门瞿昙身形圆好，<a id="a-7o"></a>犹尼拘类树，<a id="a-7p"></a>上下圆相称。<a id="a-7q"></a>是谓，<a id="a-7r"></a>尊，<a id="a-7s"></a>沙门瞿昙大人大人之相。</p>
  <p id="a7t">“复次，<a id="a-7u"></a>尊，<a id="a-7v"></a>沙门瞿昙身不阿曲，<a id="a-7w"></a>身不曲者，<a id="a-7x"></a>平立伸手以摩其膝。<a id="a-7y"></a>是谓，<a id="a-7z"></a>尊，<a id="a-80"></a>沙门瞿昙大人大人之相。</p>
  <p id="a81">“复次，<a id="a-82"></a>尊，<a id="a-83"></a>沙门瞿昙身黄金色，<a id="a-84"></a>如紫磨金。<a id="a-85"></a>是谓，<a id="a-86"></a>尊，<a id="a-87"></a>沙门瞿昙大人大人之相。</p>
  <p id="a88">“复次，<a id="a-89"></a>尊，<a id="a-8A"></a>沙门瞿昙身七处满，<a id="a-8B"></a>七处满者，<a id="a-8C"></a>两手、<a id="a-8D"></a>两足、<a id="a-8E"></a>两肩及项。<a id="a-8F"></a>是谓，<a id="a-8G"></a>尊，<a id="a-8H"></a>沙门瞿昙大人大人之相。</p>
  <p id="a8I">“复次，<a id="a-8J"></a>尊，<a id="a-8K"></a>沙门瞿昙其上身大，<a id="a-8L"></a>犹如师子。<a id="a-8M"></a>是谓，<a id="a-8N"></a>尊，<a id="a-8O"></a>沙门瞿昙大人大人之相。</p>
  <p id="a8P">“复次，<a id="a-8Q"></a>尊，<a id="a-8R"></a>沙门瞿昙师子颊车。<a id="a-8S"></a>是谓，<a id="a-8T"></a>尊，<a id="a-8U"></a>沙门瞿昙大人大人之相。</p>
  <p id="a8V">“复次，<a id="a-8W"></a>尊，<a id="a-8X"></a>沙门瞿昙脊背平直。<a id="a-8Y"></a>是谓，<a id="a-8Z"></a>尊，<a id="a-8a"></a>沙门瞿昙大人大人之相。</p>
  <p id="a8b">“复次，<a id="a-8c"></a>尊，<a id="a-8d"></a>沙门瞿昙两肩上连，<a id="a-8e"></a>通颈平满。<a id="a-8f"></a>是谓，<a id="a-8g"></a>尊，<a id="a-8h"></a>沙门瞿昙大人大人之相。</p>
  <p id="a8i">“复次，<a id="a-8j"></a>尊，<a id="a-8k"></a>沙门瞿昙四十齿，<a id="a-8l"></a>平齿、<a id="a-8m"></a>不疏齿、<a id="a-8n"></a>白齿、<a id="a-8o"></a>通味第一味。<a id="a-8p"></a>是谓，<a id="a-8q"></a>尊，<a id="a-8r"></a>沙门瞿昙大人大人之相。</p>
  <p id="a8s">“复次，<a id="a-8t"></a>尊，<a id="a-8u"></a>沙门瞿昙梵音可爱，<a id="a-8v"></a>其声犹如迦罗毗伽。<a id="a-8w"></a>是谓，<a id="a-8x"></a>尊，<a id="a-8y"></a>沙门瞿昙大人大人之相。</p>
  <p id="a8z">“复次，<a id="a-90"></a>尊，<a id="a-91"></a>沙门瞿昙广长舌，<a id="a-92"></a>广长舌者，<a id="a-93"></a>舌从口出，<a id="a-94"></a>遍覆其面。<a id="a-95"></a>是谓，<a id="a-96"></a>尊，<a id="a-97"></a>沙门瞿昙大人大人之相。</p>
  <p id="a98">“复次，<a id="a-99"></a>尊，<a id="a-9A"></a>沙门瞿昙承泪处满，<a id="a-9B"></a>犹如牛王。<a id="a-9C"></a>是谓，<a id="a-9D"></a>尊，<a id="a-9E"></a>沙门瞿昙大人大人之相。</p>
  <p id="a9F">“复次，<a id="a-9G"></a>尊，<a id="a-9H"></a>沙门瞿昙眼色绀青。<a id="a-9I"></a>是谓，<a id="a-9J"></a>尊，<a id="a-9K"></a>沙门瞿昙大人大人之相。</p>
  <p id="a9L">“复次，<a id="a-9M"></a>尊，<a id="a-9N"></a>沙门瞿昙顶有肉髻，<a id="a-9O"></a>团圆相称，<a id="a-9P"></a>发螺右旋。<a id="a-9Q"></a>是谓，<a id="a-9R"></a>尊，<a id="a-9S"></a>沙门瞿昙大人大人之相。</p>
  <p id="a9T">“复次，<a id="a-9U"></a>尊，<a id="a-9V"></a>沙门瞿昙眉间生毛，<a id="a-9W"></a>洁白右萦。<a id="a-9X"></a>是谓，<a id="a-9Y"></a>尊，<a id="a-9Z"></a>沙门瞿昙大人大人之相。</p>
  <p id="a9a">“是谓，<a id="a-9b"></a>尊，<a id="a-9c"></a>沙门瞿昙成就三十二大人之相。<a id="a-9d"></a>若成就大人相者，<a id="a-9e"></a>必有二处真谛不虚。<a id="a-9f"></a>若在家者，<a id="a-9g"></a>必为转轮王，<a id="a-9h"></a>聪明智慧，<a id="a-9i"></a>有四种军，<a id="a-9j"></a>整御天下，<a id="a-9k"></a>由己自在，<a id="a-9l"></a>如法法王成就七宝。<a id="a-9m"></a>彼七宝者，<a id="a-9n"></a>轮宝、<a id="a-9o"></a>象宝、<a id="a-9p"></a>马宝、<a id="a-9q"></a>珠宝、<a id="a-9r"></a>女宝、<a id="a-9s"></a>居士宝、<a id="a-9t"></a>主兵臣宝，<a id="a-9u"></a>是谓为七。<a id="a-9v"></a>千子具足，<a id="a-9w"></a>颜貌端正，<a id="a-9x"></a>勇猛无畏，<a id="a-9y"></a>能伏他众。<a id="a-9z"></a>彼必统领此一切地乃至大海，<a id="a-A0"></a>不以刀杖，<a id="a-A1"></a>以法教令，<a id="a-A2"></a>令得安隐。<a id="a-A3"></a>若剃除须发，<a id="a-A4"></a>著袈娑衣，<a id="a-A5"></a>至信、<a id="a-A6"></a>舍家、<a id="a-A7"></a>无家、<a id="a-A8"></a>学道者，<a id="a-A9"></a>必得如来、<a id="a-AA"></a>无所著、<a id="a-AB"></a>等正觉，<a id="a-AC"></a>名称流布，<a id="a-AD"></a>周闻十方。</p>
  <p id="aAE">“复次，<a id="a-AF"></a>尊，<a id="a-AG"></a>我见沙门瞿昙著衣、<a id="a-AH"></a>已著衣，<a id="a-AI"></a>被衣、<a id="a-AJ"></a>已被衣，<a id="a-AK"></a>出房、<a id="a-AL"></a>已出房，<a id="a-AM"></a>出园、<a id="a-AN"></a>已出园，<a id="a-AO"></a>行道至村间，<a id="a-AP"></a>入村、<a id="a-AQ"></a>已入村，<a id="a-AR"></a>在巷，<a id="a-AS"></a>入家、<a id="a-AT"></a>已入家，<a id="a-AU"></a>正床、<a id="a-AV"></a>已正床，<a id="a-AW"></a>坐、<a id="a-AX"></a>已坐，<a id="a-AY"></a>澡手、<a id="a-AZ"></a>已澡手，<a id="a-Aa"></a>受饮食、<a id="a-Ab"></a>已受饮食，<a id="a-Ac"></a>食、<a id="a-Ad"></a>已食，<a id="a-Ae"></a>澡手咒愿，<a id="a-Af"></a>从坐起，<a id="a-Ag"></a>出家、<a id="a-Ah"></a>已出家，<a id="a-Ai"></a>在巷，<a id="a-Aj"></a>出村、<a id="a-Ak"></a>已出村，<a id="a-Al"></a>入园、<a id="a-Am"></a>已入园，<a id="a-An"></a>入房、<a id="a-Ao"></a>已入房，<a id="a-Ap"></a>尊，<a id="a-Aq"></a>沙门瞿昙著衣齐整，<a id="a-Ar"></a>不高不下，<a id="a-As"></a>衣不近体，<a id="a-At"></a>风不能令衣远离身。<a id="a-Au"></a>尊，<a id="a-Av"></a>沙门瞿昙被衣齐整，<a id="a-Aw"></a>不高不下，<a id="a-Ax"></a>衣不近体，<a id="a-Ay"></a>风不能令衣远离身。<a id="a-Az"></a>尊，<a id="a-B0"></a>沙门瞿昙常著新衣，<a id="a-B1"></a>随顺于圣，<a id="a-B2"></a>以刀割截，<a id="a-B3"></a>染作恶色，<a id="a-B4"></a>如是彼圣染作恶色。<a id="a-B5"></a>彼持衣者，<a id="a-B6"></a>不为财物，<a id="a-B7"></a>不为贡高，<a id="a-B8"></a>不为自饰，<a id="a-B9"></a>不为庄严，<a id="a-BA"></a>但为障蔽蚊虻、<a id="a-BB"></a>风日之所触故，<a id="a-BC"></a>及为惭愧，<a id="a-BD"></a>覆其身故。</p>
  <p id="aBE">“彼出房时，<a id="a-BF"></a>身不低仰。<a id="a-BG"></a>尊，<a id="a-BH"></a>沙门瞿昙出房时，<a id="a-BI"></a>终不低身。<a id="a-BJ"></a>尊，<a id="a-BK"></a>沙门瞿昙若欲行时，<a id="a-BL"></a>先举右足，<a id="a-BM"></a>正举正下，<a id="a-BN"></a>行不扰乱，<a id="a-BO"></a>亦无恶乱，<a id="a-BP"></a>行时两踝终不相掁。<a id="a-BQ"></a>尊，<a id="a-BR"></a>沙门瞿昙行时不为尘土所坌。<a id="a-BS"></a>所以者何？<a id="a-BT"></a>以本善行故。<a id="a-BU"></a>彼出园时，<a id="a-BV"></a>身不低仰。<a id="a-BW"></a>尊，<a id="a-BX"></a>沙门瞿昙出园时，<a id="a-BY"></a>终不低身，<a id="a-BZ"></a>往到村间，<a id="a-Ba"></a>身极右旋，<a id="a-Bb"></a>观察如龙，<a id="a-Bc"></a>遍观而观，<a id="a-Bd"></a>不恐不怖，<a id="a-Be"></a>亦不惊惧，<a id="a-Bf"></a>观于诸方。<a id="a-Bg"></a>所以者何？<a id="a-Bh"></a>以如来、<a id="a-Bi"></a>无所著、<a id="a-Bj"></a>等正觉故。<a id="a-Bk"></a>彼入村时，<a id="a-Bl"></a>身不低仰。<a id="a-Bm"></a>尊，<a id="a-Bn"></a>沙门瞿昙入村时，<a id="a-Bo"></a>终不低身。<a id="a-Bp"></a>彼在街巷不低视，<a id="a-Bq"></a>亦不仰视，<a id="a-Br"></a>唯直正视，<a id="a-Bs"></a>于中不碍所知所见。</p>
  <p id="aBt">“尊，<a id="a-Bu"></a>沙门瞿昙诸根常定。<a id="a-Bv"></a>所以者何？<a id="a-Bw"></a>以本善行故。<a id="a-Bx"></a>彼入家时，<a id="a-By"></a>身不低仰。<a id="a-Bz"></a>尊，<a id="a-C0"></a>沙门瞿昙入家时，<a id="a-C1"></a>终不低身。<a id="a-C2"></a>尊，<a id="a-C3"></a>沙门瞿昙回身右旋，<a id="a-C4"></a>正床而坐。<a id="a-C5"></a>彼于床上不极身力坐，<a id="a-C6"></a>亦不以手案髀坐床。<a id="a-C7"></a>彼坐床已，<a id="a-C8"></a>不悒悒，<a id="a-C9"></a>不烦恼，<a id="a-CA"></a>亦复不乐。<a id="a-CB"></a>受澡水时，<a id="a-CC"></a>不高不下，<a id="a-CD"></a>不多不少。<a id="a-CE"></a>彼受饮食，<a id="a-CF"></a>不高不下，<a id="a-CG"></a>不多不少。<a id="a-CH"></a>尊，<a id="a-CI"></a>沙门瞿昙受食平钵，<a id="a-CJ"></a>等羹饮食。<a id="a-CK"></a>尊，<a id="a-CL"></a>沙门瞿昙抟食，<a id="a-CM"></a>齐整徐著口中，<a id="a-CN"></a>抟食未至，<a id="a-CO"></a>不豫张口，<a id="a-CP"></a>及在口中三嚼而咽，<a id="a-CQ"></a>无饭及羹亦不断碎，<a id="a-CR"></a>有余在口，<a id="a-CS"></a>复内后抟。</p>
  <p id="aCT">“尊，<a id="a-CU"></a>沙门瞿昙以三事清净，<a id="a-CV"></a>食欲得味，<a id="a-CW"></a>不欲染味彼食，<a id="a-CX"></a>不为财物，<a id="a-CY"></a>不为贡高，<a id="a-CZ"></a>不为自饰，<a id="a-Ca"></a>不为庄严，<a id="a-Cb"></a>但欲存身，<a id="a-Cc"></a>久住无患，<a id="a-Cd"></a>用止故疹，<a id="a-Ce"></a>不起新病，<a id="a-Cf"></a>存命无患，<a id="a-Cg"></a>有力快乐。<a id="a-Ch"></a>饭食已讫，<a id="a-Ci"></a>受澡手水，<a id="a-Cj"></a>不高不下，<a id="a-Ck"></a>不多不少。<a id="a-Cl"></a>受澡钵水，<a id="a-Cm"></a>不高不下，<a id="a-Cn"></a>不多不少。<a id="a-Co"></a>彼洗手净已，<a id="a-Cp"></a>其钵亦净。<a id="a-Cq"></a>洗钵净已，<a id="a-Cr"></a>其手亦净。<a id="a-Cs"></a>拭手已，<a id="a-Ct"></a>便拭钵。<a id="a-Cu"></a>拭钵已，<a id="a-Cv"></a>便拭手。<a id="a-Cw"></a>彼洗拭钵已，<a id="a-Cx"></a>安著一面，<a id="a-Cy"></a>不近不远，<a id="a-Cz"></a>不数观钵，<a id="a-D0"></a>亦不为钵。<a id="a-D1"></a>彼不毁訾此食，<a id="a-D2"></a>亦不称誉彼食，<a id="a-D3"></a>但暂默然已，<a id="a-D4"></a>为诸居士说法，<a id="a-D5"></a>劝发渴仰，<a id="a-D6"></a>成就欢喜；<a id="a-D7"></a>无量方便为彼说法，<a id="a-D8"></a>劝发渴仰，<a id="a-D9"></a>成就欢喜已，<a id="a-DA"></a>即从座起，<a id="a-DB"></a>便退而还。<a id="a-DC"></a>彼出家时，<a id="a-DD"></a>身不低仰。</p>
  <p id="aDE">“尊，<a id="a-DF"></a>沙门瞿昙出家时，<a id="a-DG"></a>终不低身。<a id="a-DH"></a>彼在街巷不低视，<a id="a-DI"></a>亦不仰视，<a id="a-DJ"></a>唯直正视，<a id="a-DK"></a>于中不碍所知所见。<a id="a-DL"></a>尊，<a id="a-DM"></a>沙门瞿昙诸根常定。<a id="a-DN"></a>所以者何？<a id="a-DO"></a>以本善行故。<a id="a-DP"></a>彼出村时，<a id="a-DQ"></a>身不低仰。<a id="a-DR"></a>尊，<a id="a-DS"></a>沙门瞿昙出村时，<a id="a-DT"></a>终不低身。<a id="a-DU"></a>彼入园时，<a id="a-DV"></a>身不低仰。<a id="a-DW"></a>尊，<a id="a-DX"></a>沙门瞿昙入园时，<a id="a-DY"></a>终不低身。<a id="a-DZ"></a>彼中食后，<a id="a-Da"></a>收举衣钵，<a id="a-Db"></a>澡洗手足，<a id="a-Dc"></a>以尼师坛著于肩上，<a id="a-Dd"></a>入房宴坐。<a id="a-De"></a>尊，<a id="a-Df"></a>沙门瞿昙饶益世间故，<a id="a-Dg"></a>入房宴坐。<a id="a-Dh"></a>尊，<a id="a-Di"></a>沙门瞿昙则于晡时从宴坐起，<a id="a-Dj"></a>面色光泽。<a id="a-Dk"></a>所以者何？<a id="a-Dl"></a>以如来、<a id="a-Dm"></a>无所著、<a id="a-Dn"></a>等正觉故。</p>
  <p id="aDo">“尊，<a id="a-Dp"></a>沙门瞿昙口出八种音声：<a id="a-Dq"></a>一曰、<a id="a-Dr"></a>甚深，<a id="a-Ds"></a>二曰、<a id="a-Dt"></a>毗摩楼簸，<a id="a-Du"></a>三曰、<a id="a-Dv"></a>入心，<a id="a-Dw"></a>四曰、<a id="a-Dx"></a>可爱，<a id="a-Dy"></a>五曰、<a id="a-Dz"></a>极满，<a id="a-E0"></a>六曰、<a id="a-E1"></a>活瞿，<a id="a-E2"></a>七曰、<a id="a-E3"></a>分了，<a id="a-E4"></a>八曰、<a id="a-E5"></a>智也。<a id="a-E6"></a>多人所爱，<a id="a-E7"></a>多人所乐，<a id="a-E8"></a>多人所念，<a id="a-E9"></a>令得心定。<a id="a-EA"></a>尊，<a id="a-EB"></a>沙门瞿昙随众说法，<a id="a-EC"></a>声不出众外，<a id="a-ED"></a>唯在于众，<a id="a-EE"></a>为彼说法，<a id="a-EF"></a>劝发渴仰，<a id="a-EG"></a>成就欢喜；<a id="a-EH"></a>无量方便为彼说法，<a id="a-EI"></a>劝发渴仰，<a id="a-EJ"></a>成就欢喜已，<a id="a-EK"></a>即从座起，<a id="a-EL"></a>还归本所。<a id="a-EM"></a>尊，<a id="a-EN"></a>沙门瞿昙其像如是，<a id="a-EO"></a>但有殊胜复过于是。<a id="a-EP"></a>尊，<a id="a-EQ"></a>我欲诣彼沙门瞿昙，<a id="a-ER"></a>从学梵行。<a id="a-ES"></a>”</p>
  <p id="aET">梵志梵摩告曰：<a id="a-EU"></a>“随意。<a id="a-EV"></a>”</p>
  <p id="aEW">于是，<a id="a-EX"></a>优多罗摩纳稽首梵志梵摩足，<a id="a-EY"></a>绕三匝而去；<a id="a-EZ"></a>往诣佛所，<a id="a-Ea"></a>稽首佛足，<a id="a-Eb"></a>却坐一面，<a id="a-Ec"></a>白曰：<a id="a-Ed"></a>“世尊，<a id="a-Ee"></a>愿从世尊学道受具足，<a id="a-Ef"></a>成就比丘，<a id="a-Eg"></a>得从世尊修行梵行。<a id="a-Eh"></a>”</p>
  <p id="aEi">于是，<a id="a-Ej"></a>世尊度优多罗摩纳，<a id="a-Ek"></a>令学道受具足。<a id="a-El"></a>度优多罗摩纳，<a id="a-Em"></a>令学道受具足已，<a id="a-En"></a>游行鞞陀提国，<a id="a-Eo"></a>与大比丘众俱，<a id="a-Ep"></a>展转进前，<a id="a-Eq"></a>到弥萨罗，<a id="a-Er"></a>住弥萨罗大天奈林。<a id="a-Es"></a>彼弥萨罗梵志、<a id="a-Et"></a>居士闻沙门瞿昙释种子舍释宗族，<a id="a-Eu"></a>出家学道，<a id="a-Ev"></a>游行鞞陀提国，<a id="a-Ew"></a>与大比丘众俱，<a id="a-Ex"></a>展转来至此弥萨罗，<a id="a-Ey"></a>住大天奈林：<a id="a-Ez"></a>“沙门瞿昙有大名称，<a id="a-F0"></a>周闻十方，<a id="a-F1"></a>沙门瞿昙如来、<a id="a-F2"></a>无所著、<a id="a-F3"></a>等正觉、<a id="a-F4"></a>明行成为、<a id="a-F5"></a>善逝、<a id="a-F6"></a>世间解、<a id="a-F7"></a>无上士、<a id="a-F8"></a>道法御、<a id="a-F9"></a>天人师，<a id="a-FA"></a>号佛、<a id="a-FB"></a>众佑，<a id="a-FC"></a>彼于此世，<a id="a-FD"></a>天及魔、<a id="a-FE"></a>梵、<a id="a-FF"></a>沙门、<a id="a-FG"></a>梵志，<a id="a-FH"></a>从人至天，<a id="a-FI"></a>自知、<a id="a-FJ"></a>自觉、<a id="a-FK"></a>自作证成就游。<a id="a-FL"></a>彼说法，<a id="a-FM"></a>初妙、<a id="a-FN"></a>中妙、<a id="a-FO"></a>竟亦妙，<a id="a-FP"></a>有义有文，<a id="a-FQ"></a>具足清净，<a id="a-FR"></a>显现梵行。<a id="a-FS"></a>若有见如来、<a id="a-FT"></a>无所著、<a id="a-FU"></a>等正觉，<a id="a-FV"></a>敬重礼拜，<a id="a-FW"></a>供养承事者，<a id="a-FX"></a>快得善利！<a id="a-FY"></a>我等宁可共往见彼沙门瞿昙，<a id="a-FZ"></a>礼拜供养。<a id="a-Fa"></a>”</p>
  <p id="aFb">彼弥萨罗梵志、<a id="a-Fc"></a>居士各与等类眷属相随，<a id="a-Fd"></a>从弥萨罗出，<a id="a-Fe"></a>北行至大天奈林，<a id="a-Ff"></a>欲见世尊礼拜供养。<a id="a-Fg"></a>往诣佛已，<a id="a-Fh"></a>或有弥萨罗梵志、<a id="a-Fi"></a>居士稽首佛足，<a id="a-Fj"></a>却坐一面。<a id="a-Fk"></a>或有与佛共相问讯，<a id="a-Fl"></a>却坐一面。<a id="a-Fm"></a>或有叉手向佛，<a id="a-Fn"></a>却坐一面。<a id="a-Fo"></a>或有遥见佛已，<a id="a-Fp"></a>默然而坐。<a id="a-Fq"></a>彼弥萨罗梵志、<a id="a-Fr"></a>居士各各坐已，<a id="a-Fs"></a>佛为说法，<a id="a-Ft"></a>劝发渴仰，<a id="a-Fu"></a>成就欢喜；<a id="a-Fv"></a>无量方便为彼说法，<a id="a-Fw"></a>劝发渴仰，<a id="a-Fx"></a>成就欢喜已，<a id="a-Fy"></a>默然而住。</p>
  <p id="aFz">梵志梵摩闻沙门瞿昙释种子舍释宗族，<a id="a-G0"></a>出家学道，<a id="a-G1"></a>游行鞞陀提国，<a id="a-G2"></a>与大比丘众俱，<a id="a-G3"></a>展转来至此弥萨罗国，<a id="a-G4"></a>住大天奈林：<a id="a-G5"></a>“彼沙门瞿昙有大名称，<a id="a-G6"></a>周闻十方，<a id="a-G7"></a>彼沙门瞿昙如来、<a id="a-G8"></a>无所著、<a id="a-G9"></a>等正觉、<a id="a-GA"></a>明行成为、<a id="a-GB"></a>善逝、<a id="a-GC"></a>世间解、<a id="a-GD"></a>无上士、<a id="a-GE"></a>道法御、<a id="a-GF"></a>天人师，<a id="a-GG"></a>号佛、<a id="a-GH"></a>众佑，<a id="a-GI"></a>彼于此世，<a id="a-GJ"></a>天及魔、<a id="a-GK"></a>梵、<a id="a-GL"></a>沙门、<a id="a-GM"></a>梵志，<a id="a-GN"></a>从人至天，<a id="a-GO"></a>自知、<a id="a-GP"></a>自觉、<a id="a-GQ"></a>自作证成就游。<a id="a-GR"></a>彼说法，<a id="a-GS"></a>初妙、<a id="a-GT"></a>中妙、<a id="a-GU"></a>竟亦妙，<a id="a-GV"></a>有义有文，<a id="a-GW"></a>具足清净，<a id="a-GX"></a>显现梵行。<a id="a-GY"></a>若有见如来、<a id="a-GZ"></a>无所著、<a id="a-Ga"></a>等正觉，<a id="a-Gb"></a>敬重礼拜，<a id="a-Gc"></a>供养承事者，<a id="a-Gd"></a>快得善利！<a id="a-Ge"></a>我宁可往见沙门瞿昙，<a id="a-Gf"></a>礼拜供养。<a id="a-Gg"></a>”</p>
  <p id="aGh">梵志梵摩告御者曰：<a id="a-Gi"></a>“汝速严驾，<a id="a-Gj"></a>我今欲往诣沙门瞿昙。<a id="a-Gk"></a>”</p>
  <p id="aGl">御者受教，<a id="a-Gm"></a>即速严驾讫，<a id="a-Gn"></a>还白曰：<a id="a-Go"></a>“严驾已毕，<a id="a-Gp"></a>尊自知时。<a id="a-Gq"></a>”</p>
  <p id="aGr">于是，<a id="a-Gs"></a>梵摩乘极贤妙车，<a id="a-Gt"></a>从弥萨罗出，<a id="a-Gu"></a>北行至大天奈林，<a id="a-Gv"></a>欲见世尊礼拜供养。</p>
  <p id="aGw">尔时，<a id="a-Gx"></a>世尊在无量众前后围绕而为说法。<a id="a-Gy"></a>梵志梵摩遥见世尊在无量众前后围绕而为说法，<a id="a-Gz"></a>见已恐怖。<a id="a-H0"></a>于是，<a id="a-H1"></a>梵摩即避在道侧，<a id="a-H2"></a>至树下住，<a id="a-H3"></a>告一摩纳：<a id="a-H4"></a>“汝往诣彼沙门瞿昙，<a id="a-H5"></a>为我间讯圣体康强，<a id="a-H6"></a>安快无病，<a id="a-H7"></a>起居轻便，<a id="a-H8"></a>气力如常耶？<a id="a-H9"></a>作如是语：<a id="a-HA"></a>‘瞿昙，<a id="a-HB"></a>我师梵摩问讯圣体康强，<a id="a-HC"></a>安快无病，<a id="a-HD"></a>起居轻便，<a id="a-HE"></a>气力如常耶？<a id="a-HF"></a>瞿昙，<a id="a-HG"></a>我师梵摩欲来见沙门瞿昙。<a id="a-HH"></a>’”</p>
  <p id="aHI">于是，<a id="a-HJ"></a>摩纳即受教行，<a id="a-HK"></a>往诣佛所，<a id="a-HL"></a>共相问讯，<a id="a-HM"></a>却坐一面，<a id="a-HN"></a>白曰：<a id="a-HO"></a>“瞿昙，<a id="a-HP"></a>我师梵摩问讯圣体康强，<a id="a-HQ"></a>安快无病，<a id="a-HR"></a>起居轻便，<a id="a-HS"></a>气力如常耶？<a id="a-HT"></a>瞿昙，<a id="a-HU"></a>我师梵摩欲来见沙门瞿昙。<a id="a-HV"></a>”</p>
  <p id="aHW">世尊告曰：<a id="a-HX"></a>“摩纳，<a id="a-HY"></a>令梵志梵摩安隐快乐，<a id="a-HZ"></a>令天及人、<a id="a-Ha"></a>阿修罗、<a id="a-Hb"></a>揵沓惒、<a id="a-Hc"></a>罗刹及余种种身安隐快乐。<a id="a-Hd"></a>摩纳，<a id="a-He"></a>梵志梵摩欲来随意。<a id="a-Hf"></a>”</p>
  <p id="aHg">于是，<a id="a-Hh"></a>摩纳闻佛所说，<a id="a-Hi"></a>善受善持，<a id="a-Hj"></a>即从座起，<a id="a-Hk"></a>绕佛三匝而去，<a id="a-Hl"></a>还诣梵志梵摩所，<a id="a-Hm"></a>白曰：<a id="a-Hn"></a>“尊，<a id="a-Ho"></a>我已通沙门瞿昙，<a id="a-Hp"></a>彼沙门瞿昙今住待尊，<a id="a-Hq"></a>唯尊知时。<a id="a-Hr"></a>”</p>
  <p id="aHs">梵志梵摩即从车下，<a id="a-Ht"></a>步诣佛所。<a id="a-Hu"></a>彼众遥见梵志梵摩来，<a id="a-Hv"></a>即从座起，<a id="a-Hw"></a>开道避之。<a id="a-Hx"></a>所以者何？<a id="a-Hy"></a>以有名德及多识故。</p>
  <p id="aHz">梵志梵摩告彼众曰：<a id="a-I0"></a>“诸贤，<a id="a-I1"></a>各各复坐！<a id="a-I2"></a>我欲直往见沙门瞿昙。<a id="a-I3"></a>”</p>
  <p id="aI4">于是，<a id="a-I5"></a>梵摩往诣佛所，<a id="a-I6"></a>共相问讯，<a id="a-I7"></a>却坐一面。</p>
  <p id="aI8">尔时，<a id="a-I9"></a>梵摩不坏二根，<a id="a-IA"></a>眼根及耳根。<a id="a-IB"></a>梵志梵摩坐已，<a id="a-IC"></a>谛观佛身三十二相，<a id="a-ID"></a>彼见三十相，<a id="a-IE"></a>于二相有疑：<a id="a-IF"></a>阴马藏及广长舌。<a id="a-IG"></a>梵志梵摩即时以偈问世尊曰：</p>
  <p id="aIH">“如我昔曾所闻，<a id="a-II"></a>三十二大人相，</p>
  <p id="aIJ">于中求不见二，<a id="a-IK"></a>尊沙门瞿昙身，</p>
  <p id="aIL">为有阴马藏不？<a id="a-IM"></a>一切人尊深密，</p>
  <p id="aIN">云何为人最尊？<a id="a-IO"></a>不现视微妙舌，</p>
  <p id="aIP">若尊有广长舌，<a id="a-IQ"></a>惟愿令我得见，</p>
  <p id="aIR">今实有疑惑心，<a id="a-IS"></a>愿调御决我疑。<a id="a-IT"></a>”</p>
  <p id="aIU">世尊作是念：<a id="a-IV"></a>“此梵志梵摩求我身三十二相，<a id="a-IW"></a>彼见三十，<a id="a-IX"></a>于二有疑：<a id="a-IY"></a>阴马藏及广长舌。<a id="a-IZ"></a>我今宁可除彼疑惑。<a id="a-Ia"></a>”世尊知已，<a id="a-Ib"></a>作如其像如意足，<a id="a-Ic"></a>作如其像如意足已，<a id="a-Id"></a>梵志梵摩见世尊身阴马藏及广长舌。<a id="a-Ie"></a>于中广长舌者，<a id="a-If"></a>舌从口出，<a id="a-Ig"></a>尽覆其面。<a id="a-Ih"></a>世尊止如意足已，<a id="a-Ii"></a>为梵志梵摩说此颂曰：</p>
  <p id="aIj">“谓汝昔曾所闻，<a id="a-Ik"></a>三十二大人相，</p>
  <p id="aIl">彼一切在我身，<a id="a-Im"></a>满具足最上正。</p>
  <p id="aIn">调御断于我疑，<a id="a-Io"></a>梵志发微妙信，</p>
  <p id="aIp">至难得见闻，<a id="a-Iq"></a>最上正尽觉。</p>
  <p id="aIr">出世为极难，<a id="a-Is"></a>最上正尽觉，</p>
  <p id="aIt">梵志我正觉，<a id="a-Iu"></a>无上正法王。<a id="a-Iv"></a>”</p>
  <p id="aIw">梵志梵摩闻已，<a id="a-Ix"></a>而作是念：<a id="a-Iy"></a>“此沙门瞿昙成就三十二大人之相，<a id="a-Iz"></a>成就大人相者，<a id="a-J0"></a>必有二处真谛不虚。<a id="a-J1"></a>若在家者，<a id="a-J2"></a>必为转轮王，<a id="a-J3"></a>聪明智慧，<a id="a-J4"></a>有四种军，<a id="a-J5"></a>整御天下，<a id="a-J6"></a>如法法王成就七宝。<a id="a-J7"></a>彼七宝者，<a id="a-J8"></a>轮宝、<a id="a-J9"></a>象宝、<a id="a-JA"></a>马宝、<a id="a-JB"></a>珠宝、<a id="a-JC"></a>女宝、<a id="a-JD"></a>居士宝、<a id="a-JE"></a>主兵臣宝，<a id="a-JF"></a>是谓为七。<a id="a-JG"></a>千子具足，<a id="a-JH"></a>颜貌端正，<a id="a-JI"></a>勇猛无畏，<a id="a-JJ"></a>能伏他众。<a id="a-JK"></a>彼必统领此一切地乃至大海，<a id="a-JL"></a>不以刀杖，<a id="a-JM"></a>以法教令，<a id="a-JN"></a>令得安隐。<a id="a-JO"></a>若剃除须发，<a id="a-JP"></a>著袈娑衣，<a id="a-JQ"></a>至信、<a id="a-JR"></a>舍家、<a id="a-JS"></a>无家、<a id="a-JT"></a>学道者，<a id="a-JU"></a>必得如来、<a id="a-JV"></a>无所著、<a id="a-JW"></a>等正觉，<a id="a-JX"></a>名称流布，<a id="a-JY"></a>周闻十方。<a id="a-JZ"></a>”</p>
  <p id="aJa">于是，<a id="a-Jb"></a>世尊而作是念：<a id="a-Jc"></a>“此梵志梵摩长夜无谀谄、<a id="a-Jd"></a>无欺诳，<a id="a-Je"></a>所欲所问者，<a id="a-Jf"></a>一切欲知非为触娆，<a id="a-Jg"></a>彼亦如是，<a id="a-Jh"></a>我宁可说彼甚深阿毗昙。<a id="a-Ji"></a>”世尊知已，<a id="a-Jj"></a>为梵志梵摩即说颂曰：</p>
  <p id="aJk">“现世乐法故，<a id="a-Jl"></a>饶益为后世，</p>
  <p id="aJm">梵志汝问事，<a id="a-Jn"></a>随本意所思，</p>
  <p id="aJo">彼彼诸问事，<a id="a-Jp"></a>我为汝断疑。<a id="a-Jq"></a>”</p>
  <p id="aJr">世尊已许问，<a id="a-Js"></a>梵志梵摩故，<a id="a-Jt"></a>便问世尊事，<a id="a-Ju"></a>随本意所思：</p>
  <p id="aJv">“云何为梵志？<a id="a-Jw"></a>三达有何义？</p>
  <p id="aJx">以何说无著？<a id="a-Jy"></a>何等正尽觉？<a id="a-Jz"></a>”</p>
  <p id="aK0">尔时，<a id="a-K1"></a>世尊以颂答曰：</p>
  <p id="aK2">“灭恶不善法，<a id="a-K3"></a>立住择梵行，</p>
  <p id="aK4">修习梵志行，<a id="a-K5"></a>以此为梵志。</p>
  <p id="aK6">明达于过去，<a id="a-K7"></a>见乐及恶道，</p>
  <p id="aK8">得无明尽说，<a id="a-K9"></a>知是立牟尼。</p>
  <p id="aKA">善知清净心，<a id="a-KB"></a>尽脱淫怒痴，</p>
  <p id="aKC">成就于三明，<a id="a-KD"></a>以此为三达。</p>
  <p id="aKE">远离不善法，<a id="a-KF"></a>正住第一义，</p>
  <p id="aKG">第一世所敬，<a id="a-KH"></a>以此为无著。</p>
  <p id="aKI">饶益天及人，<a id="a-KJ"></a>与眼灭坏诤，</p>
  <p id="aKK">普知现视尽，<a id="a-KL"></a>以此正尽觉。<a id="a-KM"></a>”</p>
  <p id="aKN">于是，<a id="a-KO"></a>梵摩即从座起，<a id="a-KP"></a>欲稽首佛足。<a id="a-KQ"></a>彼时大众同时俱发高大音声：<a id="a-KR"></a>“沙门瞿昙甚奇！<a id="a-KS"></a>甚特！<a id="a-KT"></a>有大如意足，<a id="a-KU"></a>有大威德，<a id="a-KV"></a>有大福佑，<a id="a-KW"></a>有大威神。<a id="a-KX"></a>所以者何？<a id="a-KY"></a>此弥萨罗国所有梵志、<a id="a-KZ"></a>居士者，<a id="a-Ka"></a>梵志梵摩于彼最第一，<a id="a-Kb"></a>谓出生故，<a id="a-Kc"></a>梵志梵摩为父母所举，<a id="a-Kd"></a>受生清净，<a id="a-Ke"></a>乃至七世父母不绝种族，<a id="a-Kf"></a>生生无恶。<a id="a-Kg"></a>彼为沙门瞿昙极下意尊敬作礼，<a id="a-Kh"></a>供养奉事。<a id="a-Ki"></a>沙门瞿昙甚奇！<a id="a-Kj"></a>甚特！<a id="a-Kk"></a>有大如意足，<a id="a-Kl"></a>有大威德，<a id="a-Km"></a>有大福佑，<a id="a-Kn"></a>有大威神。<a id="a-Ko"></a>所以者何？<a id="a-Kp"></a>此弥萨罗国所有梵志、<a id="a-Kq"></a>居士者，<a id="a-Kr"></a>梵志梵摩于彼最第一，<a id="a-Ks"></a>谓学书故，<a id="a-Kt"></a>梵志梵摩博闻总持，<a id="a-Ku"></a>诵过四典经，<a id="a-Kv"></a>深达因、<a id="a-Kw"></a>缘、<a id="a-Kx"></a>正、<a id="a-Ky"></a>文、<a id="a-Kz"></a>戏五句说。<a id="a-L0"></a>彼为沙门瞿昙极下意尊敬作礼，<a id="a-L1"></a>供养奉事。</p>
  <p id="aL2">“沙门瞿昙甚奇！<a id="a-L3"></a>甚特！<a id="a-L4"></a>有大如意足，<a id="a-L5"></a>有大威德，<a id="a-L6"></a>有大福佑，<a id="a-L7"></a>有大威神。<a id="a-L8"></a>所以者何？<a id="a-L9"></a>此弥萨罗国所有梵志、<a id="a-LA"></a>居士者，<a id="a-LB"></a>梵志梵摩于彼最第一，<a id="a-LC"></a>谓财物故，<a id="a-LD"></a>梵志梵摩极大富乐，<a id="a-LE"></a>资财无量，<a id="a-LF"></a>畜牧产业不可称计，<a id="a-LG"></a>封户食邑种种具足丰饶，<a id="a-LH"></a>弥萨罗乃至水草木，<a id="a-LI"></a>谓王摩竭陀未生怨鞞陀提子特与梵封。<a id="a-LJ"></a>彼为沙门瞿昙极下意尊敬作礼，<a id="a-LK"></a>供养奉事。<a id="a-LL"></a>沙门瞿昙甚奇！<a id="a-LM"></a>甚特！<a id="a-LN"></a>有大如意足，<a id="a-LO"></a>有大威德，<a id="a-LP"></a>有大福佑，<a id="a-LQ"></a>有大威神。<a id="a-LR"></a>所以者何？<a id="a-LS"></a>此弥萨罗国所有梵志、<a id="a-LT"></a>居士者，<a id="a-LU"></a>梵志梵摩于彼最第一，<a id="a-LV"></a>谓寿命故，<a id="a-LW"></a>梵志梵摩极大长老，<a id="a-LX"></a>寿命具足，<a id="a-LY"></a>年百二十六。<a id="a-LZ"></a>彼为沙门瞿昙极下意尊敬作礼，<a id="a-La"></a>供养奉事。<a id="a-Lb"></a>”</p>
  <p id="aLc">是时，<a id="a-Ld"></a>世尊以他心智知彼大众心之所念，<a id="a-Le"></a>世尊知已，<a id="a-Lf"></a>告梵志梵摩：<a id="a-Lg"></a>“止！<a id="a-Lh"></a>止！<a id="a-Li"></a>梵志，<a id="a-Lj"></a>但心喜足，<a id="a-Lk"></a>可还复坐，<a id="a-Ll"></a>为汝说法。<a id="a-Lm"></a>”</p>
  <p id="aLn">梵志梵摩稽首佛足，<a id="a-Lo"></a>却坐一面。<a id="a-Lp"></a>世尊为彼说法，<a id="a-Lq"></a>劝发渴仰，<a id="a-Lr"></a>成就欢喜；<a id="a-Ls"></a>无量方便为彼说法，<a id="a-Lt"></a>劝发渴仰，<a id="a-Lu"></a>成就欢喜已，<a id="a-Lv"></a>如诸佛法，<a id="a-Lw"></a>先说端正法，<a id="a-Lx"></a>闻者欢悦，<a id="a-Ly"></a>谓说施、<a id="a-Lz"></a>说戒、<a id="a-M0"></a>说生天法，<a id="a-M1"></a>毁訾欲为灾患，<a id="a-M2"></a>生死为秽，<a id="a-M3"></a>称叹无欲为妙，<a id="a-M4"></a>道品白净。<a id="a-M5"></a>为说是已，<a id="a-M6"></a>佛知彼有欢喜心、<a id="a-M7"></a>具足心、<a id="a-M8"></a>柔软心、<a id="a-M9"></a>堪耐心、<a id="a-MA"></a>升上心、<a id="a-MB"></a>一向心、<a id="a-MC"></a>无疑心、<a id="a-MD"></a>无盖心，<a id="a-ME"></a>有能有力受佛正法，<a id="a-MF"></a>谓如诸佛所说正要，<a id="a-MG"></a>世尊具为彼说苦、<a id="a-MH"></a>集、<a id="a-MI"></a>灭、<a id="a-MJ"></a>道。<a id="a-MK"></a>梵志梵摩即于座上见四圣谛苦、<a id="a-ML"></a>集、<a id="a-MM"></a>灭、<a id="a-MN"></a>道，<a id="a-MO"></a>犹如白素易染为色，<a id="a-MP"></a>如是梵摩即于座上见四圣谛苦、<a id="a-MQ"></a>集、<a id="a-MR"></a>灭、<a id="a-MS"></a>道。</p>
  <p id="aMT">于是，<a id="a-MU"></a>梵摩见法得法，<a id="a-MV"></a>觉白净法，<a id="a-MW"></a>断疑度惑，<a id="a-MX"></a>更无余尊，<a id="a-MY"></a>不复由他，<a id="a-MZ"></a>无有犹豫，<a id="a-Ma"></a>已住果证，<a id="a-Mb"></a>于世尊法得无所畏；<a id="a-Mc"></a>即从座起，<a id="a-Md"></a>稽首佛足：<a id="a-Me"></a>“世尊，<a id="a-Mf"></a>我今自归于佛、<a id="a-Mg"></a>法及比丘众，<a id="a-Mh"></a>惟愿世尊受我为优婆塞！<a id="a-Mi"></a>从今日始，<a id="a-Mj"></a>终身自归，<a id="a-Mk"></a>乃至命尽。<a id="a-Ml"></a>”</p>
  <p id="aMm">时，<a id="a-Mn"></a>梵志梵摩又手向佛，<a id="a-Mo"></a>白曰：<a id="a-Mp"></a>“世尊，<a id="a-Mq"></a>惟愿明日垂顾受请，<a id="a-Mr"></a>及比丘众！<a id="a-Ms"></a>”</p>
  <p id="aMt">世尊为梵志梵摩故，<a id="a-Mu"></a>默然而受。<a id="a-Mv"></a>梵志梵摩知世尊默然受已，<a id="a-Mw"></a>稽首佛足，<a id="a-Mx"></a>绕三匝而去，<a id="a-My"></a>还归其家，<a id="a-Mz"></a>即于其夜施设肴馔极妙上味、<a id="a-N0"></a>种种丰饶食啖含消。<a id="a-N1"></a>施设已讫，<a id="a-N2"></a>平旦敷床，<a id="a-N3"></a>至时唱曰：<a id="a-N4"></a>“世尊，<a id="a-N5"></a>饭食已办，<a id="a-N6"></a>唯圣知时。<a id="a-N7"></a>”</p>
  <p id="aN8">于是，<a id="a-N9"></a>世尊过夜平旦，<a id="a-NA"></a>著衣持钵，<a id="a-NB"></a>比丘翼从，<a id="a-NC"></a>世尊在前，<a id="a-ND"></a>往诣梵志梵摩家，<a id="a-NE"></a>于比丘众前敷座而坐。<a id="a-NF"></a>梵志梵摩知世尊及比丘众众坐已定，<a id="a-NG"></a>自行澡水，<a id="a-NH"></a>以上味肴馔、<a id="a-NI"></a>种种丰饶食啖含消，<a id="a-NJ"></a>自手斟酌，<a id="a-NK"></a>令极饱满；<a id="a-NL"></a>食讫收器，<a id="a-NM"></a>行澡水竟，<a id="a-NN"></a>取一小床，<a id="a-NO"></a>坐受咒愿。</p>
  <p id="aNP">梵志梵摩坐已，<a id="a-NQ"></a>世尊为彼说咒愿曰：</p>
  <p id="aNR">“咒火第一斋，<a id="a-NS"></a>通音诸音本，</p>
  <p id="aNT">王为人中尊，<a id="a-NU"></a>海为江河长，</p>
  <p id="aNV">月为星中明，<a id="a-NW"></a>明照无过日。</p>
  <p id="aNX">上下维诸方，<a id="a-NY"></a>及一切世间，</p>
  <p id="aNZ">从人乃至天，<a id="a-Na"></a>唯佛最第一。<a id="a-Nb"></a>”</p>
  <p id="aNc">于是，<a id="a-Nd"></a>世尊为梵志梵摩说咒愿已，<a id="a-Ne"></a>从座起去。<a id="a-Nf"></a>弥萨罗国住经数日，<a id="a-Ng"></a>摄衣持钵，<a id="a-Nh"></a>则便游行至舍卫国，<a id="a-Ni"></a>展转前进，<a id="a-Nj"></a>到舍卫国，<a id="a-Nk"></a>住胜林给孤独园。<a id="a-Nl"></a>于是，<a id="a-Nm"></a>众多比丘舍卫乞食时，<a id="a-Nn"></a>闻彼弥萨罗梵志梵摩以偈问佛事，<a id="a-No"></a>彼便命终。<a id="a-Np"></a>诸比丘闻已，<a id="a-Nq"></a>食讫，<a id="a-Nr"></a>中后收举衣钵，<a id="a-Ns"></a>澡洗手足，<a id="a-Nt"></a>以尼师坛著于肩上，<a id="a-Nu"></a>往诣佛所，<a id="a-Nv"></a>稽首作礼，<a id="a-Nw"></a>却住一面，<a id="a-Nx"></a>白曰：<a id="a-Ny"></a>“世尊，<a id="a-Nz"></a>我等众多比丘平旦著衣，<a id="a-O0"></a>持钵入舍卫乞食时，<a id="a-O1"></a>闻彼弥萨罗梵志梵摩以偈问佛事，<a id="a-O2"></a>彼便命终。<a id="a-O3"></a>世尊，<a id="a-O4"></a>彼至何处？<a id="a-O5"></a>为生何许？<a id="a-O6"></a>后世云何？<a id="a-O7"></a>”</p>
  <p id="aO8">世尊答曰：<a id="a-O9"></a>“比丘，<a id="a-OA"></a>梵志梵摩极有大利，<a id="a-OB"></a>最后知法，<a id="a-OC"></a>为法故不烦劳我。<a id="a-OD"></a>比丘，<a id="a-OE"></a>梵志梵摩五下分结尽，<a id="a-OF"></a>生彼得般涅槃，<a id="a-OG"></a>得不退法，<a id="a-OH"></a>不还此世。<a id="a-OI"></a>”</p>
  <p id="aOJ">尔时，<a id="a-OK"></a>世尊记说梵摩得阿那含。<a id="a-OL"></a>佛说如是，<a id="a-OM"></a>梵志梵摩及诸比丘闻佛所说，<a id="a-ON"></a>欢喜奉行。</p>
  <p id="aOO">梵志品第十二竟。</p>
 </body>
</html>