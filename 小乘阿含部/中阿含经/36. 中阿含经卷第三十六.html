<!doctype html>
<html id="z3IBU7yX9" data-ver="2005">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第三十六</h1>
  <h2 id="a2">梵志品瞿默目揵连经第四</h2>
  <p id="a3">我闻如是：<a id="a-4"></a>一时，<a id="a-5"></a>佛般涅槃后不久，<a id="a-6"></a>尊者阿难游王舍城。</p>
  <p id="a7">尔时，<a id="a-8"></a>摩竭陀大臣雨势治王舍城，<a id="a-9"></a>为防跋耆故。<a id="a-A"></a>于是，<a id="a-B"></a>摩竭陀大臣雨势遣瞿默目揵连田作人，<a id="a-C"></a>往至竹林迦兰哆园。</p>
  <p id="aD">尔时，<a id="a-E"></a>尊者阿难过夜平旦，<a id="a-F"></a>著衣持钵，<a id="a-G"></a>为乞食故，<a id="a-H"></a>入王舍城。<a id="a-I"></a>于是，<a id="a-J"></a>尊者阿难作是念：<a id="a-K"></a>“且置王舍城乞食，<a id="a-L"></a>我宁可往诣瞿默目揵连田作人所。<a id="a-M"></a>”于是，<a id="a-N"></a>尊者阿难往诣瞿默目揵连田作人所。</p>
  <p id="aO">梵志瞿默目揵连遥见尊者阿难来，<a id="a-P"></a>即从座起，<a id="a-Q"></a>偏袒著衣，<a id="a-R"></a>叉手向尊者阿难，<a id="a-S"></a>白曰：<a id="a-T"></a>“善来！<a id="a-U"></a>阿难，<a id="a-V"></a>久不来此，<a id="a-W"></a>可坐此座。<a id="a-X"></a>”</p>
  <p id="aY">尊者阿难即坐彼座，<a id="a-Z"></a>梵志瞿默目揵连与尊者阿难共相问讯，<a id="a-a"></a>却坐一面，<a id="a-b"></a>白曰：<a id="a-c"></a>“阿难，<a id="a-d"></a>欲有所问，<a id="a-e"></a>听我问耶？<a id="a-f"></a>”</p>
  <p id="ag">尊者阿难报曰：<a id="a-h"></a>“目揵连，<a id="a-i"></a>汝便可问，<a id="a-j"></a>我闻当思。<a id="a-k"></a>”</p>
  <p id="al">则便问曰：<a id="a-m"></a>“阿难，<a id="a-n"></a>颇有一比丘与沙门瞿昙等耶？<a id="a-o"></a>”</p>
  <p id="ap">尊者阿难与梵志瞿默目揵连共论此事时，<a id="a-q"></a>尔时，<a id="a-r"></a>摩竭陀大臣雨势慰劳田作人，<a id="a-s"></a>往诣梵志瞿默目揵连田作人所。</p>
  <p id="at">摩竭陀大臣雨势遥见尊者阿难坐在梵志瞿默目揵连田作人中，<a id="a-u"></a>往诣尊者阿难所，<a id="a-v"></a>共相问讯，<a id="a-w"></a>却坐一面，<a id="a-x"></a>问曰：<a id="a-y"></a>“阿难，<a id="a-z"></a>与梵志瞿默目揵连共论何事？<a id="a-10"></a>以何事故共会此耶？<a id="a-11"></a>”</p>
  <p id="a12">尊者阿难答曰：<a id="a-13"></a>“雨势，<a id="a-14"></a>梵志瞿默目揵连问我：<a id="a-15"></a>‘阿难，<a id="a-16"></a>颇有一比丘与沙门瞿昙等耶？<a id="a-17"></a>’”</p>
  <p id="a18">摩竭陀大臣雨势复问曰：<a id="a-19"></a>“阿难，<a id="a-1A"></a>云何答彼？<a id="a-1B"></a>”</p>
  <p id="a1C">尊者阿难答曰：<a id="a-1D"></a>“雨势，<a id="a-1E"></a>都无一比丘与世尊等等。<a id="a-1F"></a>”</p>
  <p id="a1G">摩竭陀大臣雨势复问曰：<a id="a-1H"></a>“唯然，<a id="a-1I"></a>阿难，<a id="a-1J"></a>无一比丘与世尊等等。<a id="a-1K"></a>颇有一比丘为沙门瞿昙在时所立，<a id="a-1L"></a>此比丘我般涅槃后，<a id="a-1M"></a>为诸比丘所依，<a id="a-1N"></a>谓令汝等今所依耶？<a id="a-1O"></a>”</p>
  <p id="a1P">尊者阿难答曰：<a id="a-1Q"></a>“雨势，<a id="a-1R"></a>都无一比丘为世尊所知、<a id="a-1S"></a>见，<a id="a-1T"></a>如来、<a id="a-1U"></a>无所著、<a id="a-1V"></a>等正觉在时所立，<a id="a-1W"></a>此比丘我般涅槃后，<a id="a-1X"></a>为诸比丘所依，<a id="a-1Y"></a>谓令我等今所依者。<a id="a-1Z"></a>”</p>
  <p id="a1a">摩竭陀大臣雨势复问曰：<a id="a-1b"></a>“阿难，<a id="a-1c"></a>唯然，<a id="a-1d"></a>无一比丘与沙门瞿昙等等；<a id="a-1e"></a>亦无一比丘为沙门瞿昙在时所立，<a id="a-1f"></a>此比丘我般涅槃后，<a id="a-1g"></a>为诸比丘所依，<a id="a-1h"></a>谓令汝等今所依者。<a id="a-1i"></a>颇有一比丘与众共和集拜，<a id="a-1j"></a>此比丘世尊般涅槃后，<a id="a-1k"></a>为诸比丘所依，<a id="a-1l"></a>谓令汝等今所依。<a id="a-1m"></a>”</p>
  <p id="a1n">尊者阿难答曰：<a id="a-1o"></a>“雨势，<a id="a-1p"></a>亦无一比丘与众共和集拜，<a id="a-1q"></a>此比丘世尊般涅槃后，<a id="a-1r"></a>为诸比丘所依，<a id="a-1s"></a>谓令我等今所依者。<a id="a-1t"></a>”</p>
  <p id="a1u">摩竭陀大臣雨势复问曰：<a id="a-1v"></a>“阿难，<a id="a-1w"></a>唯然，<a id="a-1x"></a>无一比丘与沙门瞿昙等等；<a id="a-1y"></a>亦无一比丘为沙门瞿昙在时所立，<a id="a-1z"></a>此比丘我般涅槃后，<a id="a-20"></a>为诸比丘所依，<a id="a-21"></a>谓令汝等今所依者；<a id="a-22"></a>亦无一比丘与众共和集拜，<a id="a-23"></a>此比丘世尊般涅槃后，<a id="a-24"></a>为诸比丘所依，<a id="a-25"></a>谓令汝等今所依者。<a id="a-26"></a>阿难，<a id="a-27"></a>若尔者，<a id="a-28"></a>汝等无所依，<a id="a-29"></a>共和合、<a id="a-2A"></a>不诤、<a id="a-2B"></a>安隐，<a id="a-2C"></a>同一一教，<a id="a-2D"></a>合一水乳，<a id="a-2E"></a>快乐游行，<a id="a-2F"></a>如沙门瞿昙在时耶？</p>
  <p id="a2G">尊者阿难告曰：<a id="a-2H"></a>“雨势，<a id="a-2I"></a>汝莫作是说，<a id="a-2J"></a>言我等无所依。<a id="a-2K"></a>所以者何？<a id="a-2L"></a>我等有所依耳！<a id="a-2M"></a>”</p>
  <p id="a2N">摩竭陀大臣雨势白曰：<a id="a-2O"></a>“阿难，<a id="a-2P"></a>前后所说何不相应？<a id="a-2Q"></a>阿难向如是说：<a id="a-2R"></a>无一比丘与世尊等等；<a id="a-2S"></a>亦无一比丘为世尊所知、<a id="a-2T"></a>见，<a id="a-2U"></a>如来、<a id="a-2V"></a>无所著、<a id="a-2W"></a>等正觉在时所立，<a id="a-2X"></a>此比丘我般涅槃后，<a id="a-2Y"></a>为诸比丘所依，<a id="a-2Z"></a>谓令我等今所依者；<a id="a-2a"></a>亦无一比丘与众共和集拜，<a id="a-2b"></a>此比丘世尊般涅槃后，<a id="a-2c"></a>为诸比丘所依，<a id="a-2d"></a>谓令我等今所依者。<a id="a-2e"></a>阿难，<a id="a-2f"></a>何因何缘今说我有所依耶？<a id="a-2g"></a>”</p>
  <p id="a2h">尊者阿难答曰：<a id="a-2i"></a>“雨势，<a id="a-2j"></a>我等不依于人而依于法。<a id="a-2k"></a>雨势，<a id="a-2l"></a>我等若依村邑游行，<a id="a-2m"></a>十五日说从解脱时，<a id="a-2n"></a>集坐一处。<a id="a-2o"></a>若有比丘知法者，<a id="a-2p"></a>我等请彼比丘为我等说法。<a id="a-2q"></a>若彼众清净者，<a id="a-2r"></a>我等一切欢喜奉行彼比丘所说；<a id="a-2s"></a>若彼众不清净者，<a id="a-2t"></a>随法所说，<a id="a-2u"></a>我等教作是。<a id="a-2v"></a>”</p>
  <p id="a2w">摩竭陀大臣雨势白曰：<a id="a-2x"></a>“阿难，<a id="a-2y"></a>非汝等教作是，<a id="a-2z"></a>但法教作是。<a id="a-30"></a>阿难，<a id="a-31"></a>如是少法、<a id="a-32"></a>多法可得久住者。<a id="a-33"></a>如是阿难等共和合、<a id="a-34"></a>不诤、<a id="a-35"></a>安隐，<a id="a-36"></a>同一一教，<a id="a-37"></a>合一水乳，<a id="a-38"></a>快乐游行，<a id="a-39"></a>如沙门瞿昙在时。<a id="a-3A"></a>”</p>
  <p id="a3B">摩竭陀大臣雨势复问曰：<a id="a-3C"></a>“阿难，<a id="a-3D"></a>颇有可尊敬耶？<a id="a-3E"></a>”</p>
  <p id="a3F">尊者阿难答曰：<a id="a-3G"></a>“雨势，<a id="a-3H"></a>有可尊敬。<a id="a-3I"></a>”</p>
  <p id="a3J">雨势白曰：<a id="a-3K"></a>“阿难，<a id="a-3L"></a>前后所说何不相应？<a id="a-3M"></a>阿难向如是说：<a id="a-3N"></a>无一比丘与世尊共等等；<a id="a-3O"></a>亦无一比丘为世尊在时所立，<a id="a-3P"></a>此比丘我般涅槃后，<a id="a-3Q"></a>为诸比丘所依，<a id="a-3R"></a>谓令我等今所依者；<a id="a-3S"></a>亦无一比丘与众共和集拜，<a id="a-3T"></a>此比丘世尊般涅槃后，<a id="a-3U"></a>为诸比丘所依，<a id="a-3V"></a>谓令我等今所依者。<a id="a-3W"></a>阿难，<a id="a-3X"></a>汝何因何缘今说有可尊敬耶？<a id="a-3Y"></a>”</p>
  <p id="a3Z">尊者阿难答曰：<a id="a-3a"></a>“雨势，<a id="a-3b"></a>世尊知、<a id="a-3c"></a>见，<a id="a-3d"></a>如来、<a id="a-3e"></a>无所著、<a id="a-3f"></a>等正觉说有十法而可尊敬。<a id="a-3g"></a>我等若见比丘有此十法者，<a id="a-3h"></a>则共爱敬、<a id="a-3i"></a>尊重、<a id="a-3j"></a>供养、<a id="a-3k"></a>宗奉，<a id="a-3l"></a>礼事于彼比丘。<a id="a-3m"></a>云何为十？</p>
  <p id="a3n">“雨势，<a id="a-3o"></a>比丘修习禁戒，<a id="a-3p"></a>守护从解脱，<a id="a-3q"></a>又复善摄威仪礼节，<a id="a-3r"></a>见纤芥罪，<a id="a-3s"></a>常怀畏怖，<a id="a-3t"></a>受持学戒。<a id="a-3u"></a>雨势，<a id="a-3v"></a>我等若见比丘极行增上戒者，<a id="a-3w"></a>则共爱敬、<a id="a-3x"></a>尊重、<a id="a-3y"></a>供养、<a id="a-3z"></a>宗奉，<a id="a-40"></a>礼事于彼比丘。</p>
  <p id="a41">“复次，<a id="a-42"></a>雨势，<a id="a-43"></a>比丘广学多闻，<a id="a-44"></a>守持不忘，<a id="a-45"></a>积聚博闻，<a id="a-46"></a>所谓法者，<a id="a-47"></a>初妙、<a id="a-48"></a>中妙、<a id="a-49"></a>竟亦妙，<a id="a-4A"></a>有义有文，<a id="a-4B"></a>具足清净，<a id="a-4C"></a>显现梵行，<a id="a-4D"></a>如是诸法广学，<a id="a-4E"></a>多闻诵习至千，<a id="a-4F"></a>意所推观，<a id="a-4G"></a>明见深达。<a id="a-4H"></a>雨势，<a id="a-4I"></a>我等若见比丘极多闻者，<a id="a-4J"></a>则共爱敬、<a id="a-4K"></a>尊重、<a id="a-4L"></a>供养、<a id="a-4M"></a>宗奉，<a id="a-4N"></a>礼事于彼比丘。</p>
  <p id="a4O">“复次，<a id="a-4P"></a>雨势，<a id="a-4Q"></a>比丘作善知识，<a id="a-4R"></a>作善朋友，<a id="a-4S"></a>作善伴党。<a id="a-4T"></a>雨势，<a id="a-4U"></a>我等若见比丘极善知识者，<a id="a-4V"></a>则共爱敬、<a id="a-4W"></a>尊重、<a id="a-4X"></a>供养、<a id="a-4Y"></a>宗奉，<a id="a-4Z"></a>礼事于彼比丘。</p>
  <p id="a4a">“复次，<a id="a-4b"></a>雨势，<a id="a-4c"></a>比丘乐住远离，<a id="a-4d"></a>成就二远离，<a id="a-4e"></a>身及心也。<a id="a-4f"></a>雨势，<a id="a-4g"></a>我等若见比丘极乐住远离者，<a id="a-4h"></a>则共爱敬、<a id="a-4i"></a>尊重、<a id="a-4j"></a>供养、<a id="a-4k"></a>宗奉，<a id="a-4l"></a>礼事于彼比丘。</p>
  <p id="a4m">“复次，<a id="a-4n"></a>雨势，<a id="a-4o"></a>比丘乐于宴坐，<a id="a-4p"></a>内行正止，<a id="a-4q"></a>亦不离伺，<a id="a-4r"></a>成就于观，<a id="a-4s"></a>增长空行。<a id="a-4t"></a>雨势，<a id="a-4u"></a>我等若见比丘极乐宴坐者，<a id="a-4v"></a>则共爱敬、<a id="a-4w"></a>尊重、<a id="a-4x"></a>供养、<a id="a-4y"></a>宗奉，<a id="a-4z"></a>礼事于彼比丘。</p>
  <p id="a50">“复次，<a id="a-51"></a>雨势，<a id="a-52"></a>比丘知足，<a id="a-53"></a>衣取覆形，<a id="a-54"></a>食取充躯，<a id="a-55"></a>随所游至，<a id="a-56"></a>与衣钵俱，<a id="a-57"></a>行无顾恋，<a id="a-58"></a>犹如鹰鸟，<a id="a-59"></a>与两翅俱，<a id="a-5A"></a>飞翔空中。<a id="a-5B"></a>如是比丘知足，<a id="a-5C"></a>衣取覆形，<a id="a-5D"></a>食取充躯，<a id="a-5E"></a>随所游至，<a id="a-5F"></a>与衣钵俱，<a id="a-5G"></a>行无顾恋。<a id="a-5H"></a>雨势，<a id="a-5I"></a>我等若见比丘极知足者，<a id="a-5J"></a>则共爱敬、<a id="a-5K"></a>尊重、<a id="a-5L"></a>供养、<a id="a-5M"></a>宗奉，<a id="a-5N"></a>礼事于彼比丘。</p>
  <p id="a5O">“复次，<a id="a-5P"></a>雨势，<a id="a-5Q"></a>比丘常行于念，<a id="a-5R"></a>成就正念，<a id="a-5S"></a>久所曾习，<a id="a-5T"></a>久所曾闻，<a id="a-5U"></a>恒忆不忘。<a id="a-5V"></a>雨势，<a id="a-5W"></a>我等若见比丘极有正念者，<a id="a-5X"></a>则共爱敬、<a id="a-5Y"></a>尊重、<a id="a-5Z"></a>供养、<a id="a-5a"></a>宗奉，<a id="a-5b"></a>礼事于彼比丘。</p>
  <p id="a5c">“复次，<a id="a-5d"></a>雨势，<a id="a-5e"></a>比丘常行精进，<a id="a-5f"></a>断恶不善，<a id="a-5g"></a>修诸善法，<a id="a-5h"></a>恒自起意，<a id="a-5i"></a>专一坚固，<a id="a-5j"></a>为诸善本，<a id="a-5k"></a>不舍方便。<a id="a-5l"></a>雨势，<a id="a-5m"></a>我等若见比丘极精勤者，<a id="a-5n"></a>则共爱敬、<a id="a-5o"></a>尊重、<a id="a-5p"></a>供养、<a id="a-5q"></a>宗奉，<a id="a-5r"></a>礼事于彼比丘。</p>
  <p id="a5s">“复次，<a id="a-5t"></a>雨势，<a id="a-5u"></a>比丘修行智慧，<a id="a-5v"></a>观兴衰法，<a id="a-5w"></a>得如此智，<a id="a-5x"></a>圣慧明达，<a id="a-5y"></a>分别晓了，<a id="a-5z"></a>以正尽苦。<a id="a-60"></a>雨势，<a id="a-61"></a>我等若见比丘极行慧者，<a id="a-62"></a>则共爱敬、<a id="a-63"></a>尊重、<a id="a-64"></a>供养、<a id="a-65"></a>宗奉，<a id="a-66"></a>礼事于彼比丘。</p>
  <p id="a67">“复次，<a id="a-68"></a>雨势，<a id="a-69"></a>比丘诸漏已尽，<a id="a-6A"></a>而得无漏，<a id="a-6B"></a>心解脱，<a id="a-6C"></a>慧解脱，<a id="a-6D"></a>自知、<a id="a-6E"></a>自觉、<a id="a-6F"></a>自作证成就游：<a id="a-6G"></a>生已尽，<a id="a-6H"></a>梵行已立，<a id="a-6I"></a>所作已办，<a id="a-6J"></a>不更受有，<a id="a-6K"></a>知如真。<a id="a-6L"></a>雨势，<a id="a-6M"></a>我等若见比丘诸漏尽者，<a id="a-6N"></a>则共爱敬、<a id="a-6O"></a>尊重、<a id="a-6P"></a>供养、<a id="a-6Q"></a>宗奉，<a id="a-6R"></a>礼事于彼比丘。</p>
  <p id="a6S">“雨势，<a id="a-6T"></a>世尊知见，<a id="a-6U"></a>如来、<a id="a-6V"></a>无所著、<a id="a-6W"></a>等正觉说此十法而可尊敬。<a id="a-6X"></a>雨势，<a id="a-6Y"></a>我等若见比丘行此十法者，<a id="a-6Z"></a>则共爱敬、<a id="a-6a"></a>尊重、<a id="a-6b"></a>供养、<a id="a-6c"></a>宗奉，<a id="a-6d"></a>礼事于彼比丘。<a id="a-6e"></a>”</p>
  <p id="a6f">于是，<a id="a-6g"></a>彼大众放高大音声：<a id="a-6h"></a>“可修直道，<a id="a-6i"></a>非不可修。<a id="a-6j"></a>若修直道，<a id="a-6k"></a>非不可修者，<a id="a-6l"></a>随世中阿罗诃爱敬、<a id="a-6m"></a>尊重、<a id="a-6n"></a>供养、<a id="a-6o"></a>礼事。<a id="a-6p"></a>若诸尊可修直道而能修者，<a id="a-6q"></a>是故世中阿罗诃爱敬、<a id="a-6r"></a>尊重、<a id="a-6s"></a>供养、<a id="a-6t"></a>礼事。<a id="a-6u"></a>”</p>
  <p id="a6v">于是，<a id="a-6w"></a>摩竭陀大臣雨势及其眷属问曰：<a id="a-6x"></a>“阿难，<a id="a-6y"></a>今游何处？<a id="a-6z"></a>”</p>
  <p id="a70">尊者阿难答曰：<a id="a-71"></a>“我今游行此王舍城竹林迦兰哆园。<a id="a-72"></a>”</p>
  <p id="a73">“阿难，<a id="a-74"></a>竹林迦兰哆园至可爱乐，<a id="a-75"></a>整顿可喜，<a id="a-76"></a>昼不喧闹，<a id="a-77"></a>夜则静寂，<a id="a-78"></a>无有蚊虻，<a id="a-79"></a>亦无蝇蚤，<a id="a-7A"></a>不寒不热。<a id="a-7B"></a>阿难，<a id="a-7C"></a>乐住竹林迦兰哆园耶？<a id="a-7D"></a>”</p>
  <p id="a7E">尊者阿难答曰：<a id="a-7F"></a>“如是，<a id="a-7G"></a>雨势。<a id="a-7H"></a>如是，<a id="a-7I"></a>雨势。<a id="a-7J"></a>竹林迦兰哆园至可爱乐，<a id="a-7K"></a>整顿可喜，<a id="a-7L"></a>昼不喧闹，<a id="a-7M"></a>夜则静寂，<a id="a-7N"></a>无有蚊虻，<a id="a-7O"></a>亦无蝇蚤，<a id="a-7P"></a>不寒不热。<a id="a-7Q"></a>雨势，<a id="a-7R"></a>我乐住竹林迦兰哆园中。<a id="a-7S"></a>所以者何？<a id="a-7T"></a>以世尊拥护故。<a id="a-7U"></a>”</p>
  <p id="a7V">是时，<a id="a-7W"></a>婆难大将在彼众中，<a id="a-7X"></a>婆难大将白曰：<a id="a-7Y"></a>“如是，<a id="a-7Z"></a>雨势。<a id="a-7a"></a>如是，<a id="a-7b"></a>雨势。<a id="a-7c"></a>竹林迦兰哆园至可爱乐，<a id="a-7d"></a>整顿可喜。<a id="a-7e"></a>昼不喧闹，<a id="a-7f"></a>夜则静寂，<a id="a-7g"></a>无有蚊虻，<a id="a-7h"></a>亦无蝇蚤，<a id="a-7i"></a>不寒不热，<a id="a-7j"></a>彼尊者乐住竹林迦兰哆园。<a id="a-7k"></a>所以者何？<a id="a-7l"></a>此尊者行伺、<a id="a-7m"></a>乐伺故。<a id="a-7n"></a>”</p>
  <p id="a7o">摩竭陀大臣雨势闻已，<a id="a-7p"></a>语曰：<a id="a-7q"></a>“婆难大将，<a id="a-7r"></a>沙门瞿昙昔时游行金鞞罗乐园中。<a id="a-7s"></a>婆难大将，<a id="a-7t"></a>尔时我数往诣彼，<a id="a-7u"></a>见沙门瞿昙。<a id="a-7v"></a>所以者何？<a id="a-7w"></a>沙门瞿昙行伺、<a id="a-7x"></a>乐伺，<a id="a-7y"></a>称叹一切伺。<a id="a-7z"></a>”</p>
  <p id="a80">尊者阿虽闻已，<a id="a-81"></a>告曰：<a id="a-82"></a>“雨势，<a id="a-83"></a>莫作是说：<a id="a-84"></a>‘沙门瞿昙称说一切伺。<a id="a-85"></a>’所以者何？<a id="a-86"></a>世尊或称说伺，<a id="a-87"></a>或不称说。<a id="a-88"></a>”</p>
  <p id="a89">摩竭陀大臣雨势复问曰：<a id="a-8A"></a>“阿难，<a id="a-8B"></a>沙门瞿昙不称说伺，<a id="a-8C"></a>不称说何等伺？<a id="a-8D"></a>”</p>
  <p id="a8E">尊者阿难答曰：<a id="a-8F"></a>“雨势，<a id="a-8G"></a>或有一贪欲所缠而起贪欲，<a id="a-8H"></a>不知出要如真，<a id="a-8I"></a>彼为贪欲所障碍故，<a id="a-8J"></a>伺、<a id="a-8K"></a>增伺而重伺。<a id="a-8L"></a>雨势，<a id="a-8M"></a>是谓第一伺，<a id="a-8N"></a>世尊不称说。<a id="a-8O"></a>复次，<a id="a-8P"></a>雨势，<a id="a-8Q"></a>或有一瞋恚所缠而起瞋恚，<a id="a-8R"></a>不知出要如真，<a id="a-8S"></a>彼为瞋恚所障碍故，<a id="a-8T"></a>伺、<a id="a-8U"></a>憎伺而重伺。<a id="a-8V"></a>雨势，<a id="a-8W"></a>是谓第二伺，<a id="a-8X"></a>世尊不称说。<a id="a-8Y"></a>复次，<a id="a-8Z"></a>雨势，<a id="a-8a"></a>睡眠所缠而起睡眠，<a id="a-8b"></a>不如出要如真，<a id="a-8c"></a>彼为睡眠所障碍故，<a id="a-8d"></a>伺、<a id="a-8e"></a>增伺而重伺。<a id="a-8f"></a>雨势，<a id="a-8g"></a>是谓第三伺，<a id="a-8h"></a>世尊不称说。<a id="a-8i"></a>复次，<a id="a-8j"></a>雨势，<a id="a-8k"></a>疑惑所缠而起疑惑，<a id="a-8l"></a>不知出要如真，<a id="a-8m"></a>彼为疑惑所障碍故，<a id="a-8n"></a>伺、<a id="a-8o"></a>增伺而重伺。<a id="a-8p"></a>雨势，<a id="a-8q"></a>是谓第四伺，<a id="a-8r"></a>世尊不称说。<a id="a-8s"></a>雨势，<a id="a-8t"></a>世尊不称说此四伺。<a id="a-8u"></a>”</p>
  <p id="a8v">摩竭陀大臣雨势白曰：<a id="a-8w"></a>“阿难，<a id="a-8x"></a>此四伺可憎可憎处，<a id="a-8y"></a>沙门瞿昙不称说。<a id="a-8z"></a>所以者何？<a id="a-90"></a>正尽觉故。<a id="a-91"></a>”</p>
  <p id="a92">摩竭陀大臣雨势复问曰：<a id="a-93"></a>“阿难，<a id="a-94"></a>何等伺沙门瞿昙所称说？<a id="a-95"></a>”</p>
  <p id="a96">尊者阿难答曰：<a id="a-97"></a>“雨势，<a id="a-98"></a>比丘者，<a id="a-99"></a>离欲、<a id="a-9A"></a>离恶不善之法，<a id="a-9B"></a>至得第四禅成就游。<a id="a-9C"></a>雨势，<a id="a-9D"></a>世尊称说此四伺。<a id="a-9E"></a>”</p>
  <p id="a9F">摩竭陀大臣雨势白曰：<a id="a-9G"></a>“阿难，<a id="a-9H"></a>此四伺可称可称处，<a id="a-9I"></a>沙门瞿昙所称。<a id="a-9J"></a>所以者何？<a id="a-9K"></a>以正尽觉故。<a id="a-9L"></a>阿难，<a id="a-9M"></a>我事烦猥，<a id="a-9N"></a>请退还归。<a id="a-9O"></a>”</p>
  <p id="a9P">尊者阿难告曰：<a id="a-9Q"></a>“欲还随意。<a id="a-9R"></a>”</p>
  <p id="a9S">于是，<a id="a-9T"></a>摩竭陀大臣雨势闻尊者阿难所说，<a id="a-9U"></a>善受善持，<a id="a-9V"></a>即从座起，<a id="a-9W"></a>绕尊者阿难三匝而去。</p>
  <p id="a9X">是时，<a id="a-9Y"></a>梵志瞿默目揵连于摩竭陀大臣雨势去后不久，<a id="a-9Z"></a>白曰：<a id="a-9a"></a>“阿难，<a id="a-9b"></a>我所问事，<a id="a-9c"></a>都不答耶？<a id="a-9d"></a>”</p>
  <p id="a9e">尊者阿难告曰：<a id="a-9f"></a>“目揵连，<a id="a-9g"></a>我实不答。<a id="a-9h"></a>”</p>
  <p id="a9i">梵志瞿默目揵连白曰：<a id="a-9j"></a>“阿难，<a id="a-9k"></a>我更有所问，<a id="a-9l"></a>听我问耶？<a id="a-9m"></a>”</p>
  <p id="a9n">尊者阿难答曰：<a id="a-9o"></a>“目揵连，<a id="a-9p"></a>汝便可问，<a id="a-9q"></a>我闻当思。<a id="a-9r"></a>”</p>
  <p id="a9s">梵志瞿默目揵连即问曰：<a id="a-9t"></a>“阿难，<a id="a-9u"></a>若如来、<a id="a-9v"></a>无所著、<a id="a-9w"></a>等正觉解脱及慧解脱、<a id="a-9x"></a>阿罗诃解脱，<a id="a-9y"></a>此三解脱有何差别？<a id="a-9z"></a>有何胜如？<a id="a-A0"></a>”</p>
  <p id="aA1">尊者阿难答曰：<a id="a-A2"></a>“目揵连，<a id="a-A3"></a>若如来、<a id="a-A4"></a>无所著、<a id="a-A5"></a>等正觉解脱及慧解脱、<a id="a-A6"></a>阿罗诃解脱，<a id="a-A7"></a>此三解脱无有差别，<a id="a-A8"></a>亦无胜如。<a id="a-A9"></a>”</p>
  <p id="aAA">梵志瞿默目揵连白曰：<a id="a-AB"></a>“阿难，<a id="a-AC"></a>可在此食。<a id="a-AD"></a>”</p>
  <p id="aAE">尊者阿难默然而受。</p>
  <p id="aAF">梵志瞿默目揵连知默然受已，<a id="a-AG"></a>即从座起，<a id="a-AH"></a>自行澡水，<a id="a-AI"></a>极美净妙，<a id="a-AJ"></a>种种丰饶食啖含消，<a id="a-AK"></a>自手斟酌，<a id="a-AL"></a>极令饱满；<a id="a-AM"></a>食讫举器，<a id="a-AN"></a>行澡水竟，<a id="a-AO"></a>取一小床，<a id="a-AP"></a>别坐听法。</p>
  <p id="aAQ">尊者阿难为彼说法，<a id="a-AR"></a>劝发渴仰，<a id="a-AS"></a>成就欢喜；<a id="a-AT"></a>无量方便为彼说法，<a id="a-AU"></a>劝发渴仰，<a id="a-AV"></a>成就欢喜已，<a id="a-AW"></a>尊者阿难所说如是，<a id="a-AX"></a>摩竭陀大臣雨势眷属，<a id="a-AY"></a>及梵志瞿默目揵连，<a id="a-AZ"></a>闻尊者阿难所说，<a id="a-Aa"></a>欢喜奉行。</p>
  <p data-pb></p>
  <h2 id="aAb">梵志品象迹喻经第五</h2>
  <p id="aAc">我闻如是：<a id="a-Ad"></a>一时，<a id="a-Ae"></a>佛游舍卫国，<a id="a-Af"></a>在胜林给孤独园。</p>
  <p id="aAg">尔时，<a id="a-Ah"></a>卑卢异学平旦则从舍卫国出，<a id="a-Ai"></a>往诣佛所，<a id="a-Aj"></a>稽首作礼，<a id="a-Ak"></a>却座一面，<a id="a-Al"></a>佛为彼说法，<a id="a-Am"></a>劝发渴仰，<a id="a-An"></a>成就欢喜；<a id="a-Ao"></a>无量方便为彼说法，<a id="a-Ap"></a>劝发渴仰，<a id="a-Aq"></a>成就欢喜已，<a id="a-Ar"></a>默然而住。<a id="a-As"></a>卑卢异学，<a id="a-At"></a>佛为说法，<a id="a-Au"></a>劝发渴仰，<a id="a-Av"></a>成就欢喜已，<a id="a-Aw"></a>即从坐起，<a id="a-Ax"></a>稽首佛足，<a id="a-Ay"></a>绕三匝而去。</p>
  <p id="aAz">尔时，<a id="a-B0"></a>生闻梵志乘极好白乘，<a id="a-B1"></a>与五百弟子俱，<a id="a-B2"></a>以平旦时从舍卫出，<a id="a-B3"></a>至无事处，<a id="a-B4"></a>欲教弟子讽读经书。<a id="a-B5"></a>生闻梵志遥见卑卢异学来，<a id="a-B6"></a>便问：<a id="a-B7"></a>“婆蹉，<a id="a-B8"></a>晨起从何处来？<a id="a-B9"></a>”</p>
  <p id="aBA">卑卢异学答曰：<a id="a-BB"></a>“梵志，<a id="a-BC"></a>我见世尊礼事、<a id="a-BD"></a>供养来。<a id="a-BE"></a>”</p>
  <p id="aBF">生闻梵志问曰：<a id="a-BG"></a>“婆蹉，<a id="a-BH"></a>颇知沙门瞿昙空安静处学智慧耶？<a id="a-BI"></a>”</p>
  <p id="aBJ">卑卢异学答曰：<a id="a-BK"></a>“梵志，<a id="a-BL"></a>何等人可知世尊空安静处学智慧耶？<a id="a-BM"></a>梵志，<a id="a-BN"></a>若知世尊空安静处学智慧者，<a id="a-BO"></a>亦当如彼。<a id="a-BP"></a>但，<a id="a-BQ"></a>梵志，<a id="a-BR"></a>我所读书有四句义，<a id="a-BS"></a>因四句义，<a id="a-BT"></a>我必信世尊、<a id="a-BU"></a>如来、<a id="a-BV"></a>无所著、<a id="a-BW"></a>等正觉，<a id="a-BX"></a>世尊所说法善，<a id="a-BY"></a>如来弟子圣众善趣。<a id="a-BZ"></a>梵志，<a id="a-Ba"></a>譬善象师游无事处，<a id="a-Bb"></a>于树林间见大象迹，<a id="a-Bc"></a>见已，<a id="a-Bd"></a>必信彼象极大而有此迹。<a id="a-Be"></a>梵志，<a id="a-Bf"></a>我亦如是，<a id="a-Bg"></a>我所读书有四句义，<a id="a-Bh"></a>因四句义，<a id="a-Bi"></a>我必信世尊、<a id="a-Bj"></a>如来、<a id="a-Bk"></a>无所著、<a id="a-Bl"></a>等正觉，<a id="a-Bm"></a>世尊所说法善，<a id="a-Bn"></a>如来弟子圣众善趣。</p>
  <p id="aBo">“云何四句义？<a id="a-Bp"></a>梵志，<a id="a-Bq"></a>智慧刹利论士多闻决定，<a id="a-Br"></a>能伏世人，<a id="a-Bs"></a>无所不知，<a id="a-Bt"></a>则以诸见造作文章，<a id="a-Bu"></a>行于世间。<a id="a-Bv"></a>彼作是念：<a id="a-Bw"></a>‘我往沙门瞿昙所，<a id="a-Bx"></a>问如是如是事。<a id="a-By"></a>若能答者，<a id="a-Bz"></a>当复重问；<a id="a-C0"></a>若不能答，<a id="a-C1"></a>便伏舍去。<a id="a-C2"></a>’彼闻世尊游某村邑，<a id="a-C3"></a>便往彼所，<a id="a-C4"></a>见世尊已，<a id="a-C5"></a>尚不敢问，<a id="a-C6"></a>况复能伏？<a id="a-C7"></a>梵志，<a id="a-C8"></a>我所读书，<a id="a-C9"></a>用得如此第一句义，<a id="a-CA"></a>我因此义，<a id="a-CB"></a>必信世尊、<a id="a-CC"></a>如来、<a id="a-CD"></a>无所著、<a id="a-CE"></a>等正觉，<a id="a-CF"></a>世尊所说法善，<a id="a-CG"></a>如来弟子圣众善趣。</p>
  <p id="aCH">“如是智慧梵志、<a id="a-CI"></a>智慧居士、<a id="a-CJ"></a>智慧沙门论士多闻决定，<a id="a-CK"></a>能伏世人，<a id="a-CL"></a>无所不知，<a id="a-CM"></a>则以诸见造作文章，<a id="a-CN"></a>行于世间。<a id="a-CO"></a>彼作是念：<a id="a-CP"></a>‘我往沙门瞿昙所，<a id="a-CQ"></a>问如是如是事。<a id="a-CR"></a>若能答者，<a id="a-CS"></a>当复重问；<a id="a-CT"></a>若不能答，<a id="a-CU"></a>便伏舍去。<a id="a-CV"></a>’彼闻世尊游某村邑，<a id="a-CW"></a>便往彼所，<a id="a-CX"></a>见世尊已，<a id="a-CY"></a>尚不敢问，<a id="a-CZ"></a>况复能伏？<a id="a-Ca"></a>梵志，<a id="a-Cb"></a>我所读书，<a id="a-Cc"></a>用得如此第四句义，<a id="a-Cd"></a>我因此义，<a id="a-Ce"></a>必信世尊、<a id="a-Cf"></a>如来、<a id="a-Cg"></a>无所著、<a id="a-Ch"></a>等正觉，<a id="a-Ci"></a>世尊所说法善，<a id="a-Cj"></a>如来弟子圣众善趣。<a id="a-Ck"></a>梵志，<a id="a-Cl"></a>我所读书有此四句义，<a id="a-Cm"></a>我因此四句义故，<a id="a-Cn"></a>必信世尊、<a id="a-Co"></a>如来、<a id="a-Cp"></a>无所著、<a id="a-Cq"></a>等正觉，<a id="a-Cr"></a>世尊所说法善，<a id="a-Cs"></a>如来弟子圣众善趣。<a id="a-Ct"></a>”</p>
  <p id="aCu">生闻梵志语曰：<a id="a-Cv"></a>“婆蹉，<a id="a-Cw"></a>汝大供养沙门瞿昙，<a id="a-Cx"></a>所因所缘，<a id="a-Cy"></a>欢喜奉行。<a id="a-Cz"></a>”</p>
  <p id="aD0">卑卢异学答曰：<a id="a-D1"></a>“梵志，<a id="a-D2"></a>如是！<a id="a-D3"></a>如是！<a id="a-D4"></a>我极供养于彼世尊，<a id="a-D5"></a>亦极称誉，<a id="a-D6"></a>一切世间亦应供养。<a id="a-D7"></a>”</p>
  <p id="aD8">彼时，<a id="a-D9"></a>生闻梵志闻此义已，<a id="a-DA"></a>即从乘下，<a id="a-DB"></a>右膝著地，<a id="a-DC"></a>叉手向于胜林给孤独园，<a id="a-DD"></a>再三作礼：<a id="a-DE"></a>“南无如来、<a id="a-DF"></a>无所著、<a id="a-DG"></a>等正觉。<a id="a-DH"></a>”如是至三已，<a id="a-DI"></a>还乘极好白乘，<a id="a-DJ"></a>往诣胜林给孤独园。<a id="a-DK"></a>到彼乘地，<a id="a-DL"></a>即便下乘，<a id="a-DM"></a>步进诣佛，<a id="a-DN"></a>共相问讯，<a id="a-DO"></a>却坐一面。</p>
  <p id="aDP">生闻梵志向与卑卢异学所共论事尽向佛说，<a id="a-DQ"></a>世尊闻已，<a id="a-DR"></a>告曰：<a id="a-DS"></a>“梵志，<a id="a-DT"></a>卑卢异学说象迹喻，<a id="a-DU"></a>犹不善作，<a id="a-DV"></a>亦不具足。<a id="a-DW"></a>如象迹喻善作具足者，<a id="a-DX"></a>今为汝说，<a id="a-DY"></a>当善听之。</p>
  <p id="aDZ">“梵志，<a id="a-Da"></a>譬善象师游无事处，<a id="a-Db"></a>于树林间见大象迹，<a id="a-Dc"></a>见已，<a id="a-Dd"></a>必信彼象极大而有此迹。<a id="a-De"></a>梵志，<a id="a-Df"></a>彼善象师或不信者，<a id="a-Dg"></a>于此林中复有母象，<a id="a-Dh"></a>名加梨[少/兔]，<a id="a-Di"></a>身极高大，<a id="a-Dj"></a>彼有此迹，<a id="a-Dk"></a>即寻此迹，<a id="a-Dl"></a>复见大象迹，<a id="a-Dm"></a>见已，<a id="a-Dn"></a>必信彼象极大而有此迹。<a id="a-Do"></a>梵志，<a id="a-Dp"></a>彼善象师或复不信，<a id="a-Dq"></a>于此林中更有母象，<a id="a-Dr"></a>名加罗梨，<a id="a-Ds"></a>身极高大，<a id="a-Dt"></a>彼有此迹，<a id="a-Du"></a>即寻此迹，<a id="a-Dv"></a>复见大象迹，<a id="a-Dw"></a>见已，<a id="a-Dx"></a>必信彼象极大而有此迹。<a id="a-Dy"></a>梵志，<a id="a-Dz"></a>彼善象师或复不信，<a id="a-E0"></a>于此林中更有母象，<a id="a-E1"></a>名婆惒[少/兔]，<a id="a-E2"></a>身极高大，<a id="a-E3"></a>彼有此迹，<a id="a-E4"></a>即寻此迹，<a id="a-E5"></a>复见大象迹，<a id="a-E6"></a>见已，<a id="a-E7"></a>必信彼象极大而有此迹。<a id="a-E8"></a>彼寻此迹已，<a id="a-E9"></a>见大象迹，<a id="a-EA"></a>大象迹方极长极广，<a id="a-EB"></a>周匝遍著，<a id="a-EC"></a>正深入地。<a id="a-ED"></a>及见彼象，<a id="a-EE"></a>或去或来，<a id="a-EF"></a>或住或走，<a id="a-EG"></a>或立或卧。<a id="a-EH"></a>见彼象已，<a id="a-EI"></a>便作是念：<a id="a-EJ"></a>‘若有此迹，<a id="a-EK"></a>必是大象。<a id="a-EL"></a>’</p>
  <p id="aEM">“梵志，<a id="a-EN"></a>如是，<a id="a-EO"></a>若世中出如来、<a id="a-EP"></a>无所著、<a id="a-EQ"></a>等正觉、<a id="a-ER"></a>明行成为、<a id="a-ES"></a>善逝、<a id="a-ET"></a>世间解、<a id="a-EU"></a>无上士、<a id="a-EV"></a>道法御、<a id="a-EW"></a>天人师，<a id="a-EX"></a>号佛、<a id="a-EY"></a>众佑，<a id="a-EZ"></a>彼于此世，<a id="a-Ea"></a>天及魔、<a id="a-Eb"></a>梵、<a id="a-Ec"></a>沙门、<a id="a-Ed"></a>梵志，<a id="a-Ee"></a>乃至天、<a id="a-Ef"></a>人，<a id="a-Eg"></a>自知、<a id="a-Eh"></a>自觉、<a id="a-Ei"></a>自作证成就游：<a id="a-Ej"></a>生已尽，<a id="a-Ek"></a>梵行已立，<a id="a-El"></a>所作已办，<a id="a-Em"></a>不更受有，<a id="a-En"></a>知如真。<a id="a-Eo"></a>彼说法初妙、<a id="a-Ep"></a>中妙、<a id="a-Eq"></a>竟亦妙，<a id="a-Er"></a>有义有文，<a id="a-Es"></a>具足清净，<a id="a-Et"></a>显现梵行。<a id="a-Eu"></a>彼所说法，<a id="a-Ev"></a>或居士、<a id="a-Ew"></a>居士子，<a id="a-Ex"></a>闻已得信；<a id="a-Ey"></a>于如来正法、<a id="a-Ez"></a>律彼得信已，<a id="a-F0"></a>便作是念：<a id="a-F1"></a>‘在家至狭，<a id="a-F2"></a>尘劳之处；<a id="a-F3"></a>出家学道，<a id="a-F4"></a>发露旷大。<a id="a-F5"></a>我今在家，<a id="a-F6"></a>为锁所锁，<a id="a-F7"></a>不得尽形寿净修梵行。<a id="a-F8"></a>我宁可舍于少财物及多财物，<a id="a-F9"></a>舍少亲族及多亲族，<a id="a-FA"></a>剃除须发，<a id="a-FB"></a>著袈裟衣，<a id="a-FC"></a>至信、<a id="a-FD"></a>舍家、<a id="a-FE"></a>无家、<a id="a-FF"></a>学道。<a id="a-FG"></a>’</p>
  <p id="aFH">“彼于后时，<a id="a-FI"></a>舍少财物及多财物，<a id="a-FJ"></a>舍少亲族及多亲族，<a id="a-FK"></a>剃除须发，<a id="a-FL"></a>著袈裟衣，<a id="a-FM"></a>至信、<a id="a-FN"></a>舍家、<a id="a-FO"></a>无家、<a id="a-FP"></a>学道。<a id="a-FQ"></a>彼出家已，<a id="a-FR"></a>舍亲族相，<a id="a-FS"></a>受比丘要，<a id="a-FT"></a>修习禁戒，<a id="a-FU"></a>守护从解脱，<a id="a-FV"></a>又复善摄威仪礼节，<a id="a-FW"></a>见织芥罪，<a id="a-FX"></a>常怀畏怖，<a id="a-FY"></a>受持学戒。</p>
  <p id="aFZ">“彼离杀、<a id="a-Fa"></a>断杀，<a id="a-Fb"></a>弃舍刀杖，<a id="a-Fc"></a>有惭有愧，<a id="a-Fd"></a>有慈悲心，<a id="a-Fe"></a>饶益一切乃至昆虫，<a id="a-Ff"></a>彼于杀生净除其心。<a id="a-Fg"></a>彼离不与取、<a id="a-Fh"></a>断不与取，<a id="a-Fi"></a>与而后取，<a id="a-Fj"></a>乐于与取，<a id="a-Fk"></a>常好布施，<a id="a-Fl"></a>欢喜无吝，<a id="a-Fm"></a>不望其报，<a id="a-Fn"></a>彼于不与取净除其心。<a id="a-Fo"></a>彼离非梵行，<a id="a-Fp"></a>断非梵行，<a id="a-Fq"></a>勤修梵行，<a id="a-Fr"></a>精勤妙行，<a id="a-Fs"></a>清净无秽，<a id="a-Ft"></a>离欲断淫，<a id="a-Fu"></a>彼于非梵行净除其心。</p>
  <p id="aFv">“彼离妄言、<a id="a-Fw"></a>断妄言、<a id="a-Fx"></a>真谛言，<a id="a-Fy"></a>乐真谛，<a id="a-Fz"></a>住真谛，<a id="a-G0"></a>不移动，<a id="a-G1"></a>一切可信，<a id="a-G2"></a>不欺世间，<a id="a-G3"></a>彼于妄言净除其心。<a id="a-G4"></a>彼离两舌，<a id="a-G5"></a>断于两舌，<a id="a-G6"></a>行不两舌，<a id="a-G7"></a>不破坏他；<a id="a-G8"></a>不闻此语彼，<a id="a-G9"></a>欲破坏此；<a id="a-GA"></a>不闻彼语此，<a id="a-GB"></a>欲破坏彼；<a id="a-GC"></a>离者欲合，<a id="a-GD"></a>合者欢喜；<a id="a-GE"></a>不作群党，<a id="a-GF"></a>不乐群党，<a id="a-GG"></a>不称说群党事，<a id="a-GH"></a>彼于两舌净除其心。<a id="a-GI"></a>彼离粗言，<a id="a-GJ"></a>断于粗言，<a id="a-GK"></a>若有所言，<a id="a-GL"></a>辞气粗犷，<a id="a-GM"></a>恶声逆耳，<a id="a-GN"></a>众所不喜，<a id="a-GO"></a>众所不爱，<a id="a-GP"></a>使他苦恼，<a id="a-GQ"></a>令不得定，<a id="a-GR"></a>断如是言；<a id="a-GS"></a>若有所言，<a id="a-GT"></a>清和柔润，<a id="a-GU"></a>顺耳入心，<a id="a-GV"></a>可喜可爱，<a id="a-GW"></a>使他安隐，<a id="a-GX"></a>言声具了，<a id="a-GY"></a>不使人畏，<a id="a-GZ"></a>令他得定，<a id="a-Ga"></a>说如是言，<a id="a-Gb"></a>彼于粗言净除其心。<a id="a-Gc"></a>彼离绮语，<a id="a-Gd"></a>断于绮言，<a id="a-Ge"></a>时说、<a id="a-Gf"></a>真说、<a id="a-Gg"></a>法说、<a id="a-Gh"></a>义说、<a id="a-Gi"></a>止息说、<a id="a-Gj"></a>乐止息说，<a id="a-Gk"></a>事随时得宜，<a id="a-Gl"></a>善教善诃，<a id="a-Gm"></a>彼于绮语净除其心。</p>
  <p id="aGn">“彼离治生，<a id="a-Go"></a>断于治生，<a id="a-Gp"></a>弃舍称量及斗斛，<a id="a-Gq"></a>亦不受货，<a id="a-Gr"></a>不缚束人，<a id="a-Gs"></a>不望折斗量，<a id="a-Gt"></a>不以小利侵欺于人，<a id="a-Gu"></a>彼于治生净除其心。<a id="a-Gv"></a>彼离受寡妇、<a id="a-Gw"></a>童女，<a id="a-Gx"></a>断受寡妇、<a id="a-Gy"></a>童女，<a id="a-Gz"></a>彼于受寡妇、<a id="a-H0"></a>童女净除其心。<a id="a-H1"></a>彼离受奴婢，<a id="a-H2"></a>断受奴婢，<a id="a-H3"></a>彼于受奴婢净除其心。<a id="a-H4"></a>彼离受象、<a id="a-H5"></a>马、<a id="a-H6"></a>牛、<a id="a-H7"></a>羊，<a id="a-H8"></a>断受象、<a id="a-H9"></a>马、<a id="a-HA"></a>牛、<a id="a-HB"></a>羊，<a id="a-HC"></a>彼于受象、<a id="a-HD"></a>马、<a id="a-HE"></a>牛、<a id="a-HF"></a>羊净除其心。<a id="a-HG"></a>彼离受鸡、<a id="a-HH"></a>猪，<a id="a-HI"></a>断受鸡、<a id="a-HJ"></a>猪，<a id="a-HK"></a>彼于受鸡、<a id="a-HL"></a>猪净除其心。<a id="a-HM"></a>彼离受田业、<a id="a-HN"></a>店肆，<a id="a-HO"></a>断受田业、<a id="a-HP"></a>店肆，<a id="a-HQ"></a>彼于受田业、<a id="a-HR"></a>店肆净除其心。<a id="a-HS"></a>彼离受生稻、<a id="a-HT"></a>麦、<a id="a-HU"></a>豆，<a id="a-HV"></a>断受生稻、<a id="a-HW"></a>麦、<a id="a-HX"></a>豆，<a id="a-HY"></a>彼于受生稻、<a id="a-HZ"></a>麦、<a id="a-Ha"></a>豆净除其心。</p>
  <p id="aHb">“彼离酒、<a id="a-Hc"></a>断酒，<a id="a-Hd"></a>彼于饮酒净除其心。<a id="a-He"></a>彼离高广大床，<a id="a-Hf"></a>断高广大床，<a id="a-Hg"></a>彼于高广大床净除其心。<a id="a-Hh"></a>彼离华鬘、<a id="a-Hi"></a>璎珞、<a id="a-Hj"></a>涂香、<a id="a-Hk"></a>脂粉，<a id="a-Hl"></a>断华鬘、<a id="a-Hm"></a>璎珞、<a id="a-Hn"></a>涂香、<a id="a-Ho"></a>脂粉，<a id="a-Hp"></a>彼于华鬘、<a id="a-Hq"></a>璎珞、<a id="a-Hr"></a>涂香、<a id="a-Hs"></a>脂粉净除其心。<a id="a-Ht"></a>彼离歌舞、<a id="a-Hu"></a>倡妓及往观听，<a id="a-Hv"></a>断歌舞、<a id="a-Hw"></a>倡妓及往观听，<a id="a-Hx"></a>彼于歌舞、<a id="a-Hy"></a>倡妓及往观听净除其心。<a id="a-Hz"></a>彼离受生色、<a id="a-I0"></a>像宝，<a id="a-I1"></a>断受生色、<a id="a-I2"></a>像宝，<a id="a-I3"></a>彼于受生色、<a id="a-I4"></a>像宝净除其心。<a id="a-I5"></a>彼离过中食，<a id="a-I6"></a>断过中食，<a id="a-I7"></a>一食、<a id="a-I8"></a>不夜食、<a id="a-I9"></a>学时食，<a id="a-IA"></a>彼于过中食净除其心。</p>
  <p id="aIB">“彼已成就此圣戒聚，<a id="a-IC"></a>复行极知足，<a id="a-ID"></a>衣取覆形，<a id="a-IE"></a>食取充躯，<a id="a-IF"></a>随所游至，<a id="a-IG"></a>与衣钵俱，<a id="a-IH"></a>行无顾恋，<a id="a-II"></a>犹如鹰鸟，<a id="a-IJ"></a>与两翅俱，<a id="a-IK"></a>飞翔空中。<a id="a-IL"></a>彼已成就此圣戒聚，<a id="a-IM"></a>及极知足，<a id="a-IN"></a>复守护诸根，<a id="a-IO"></a>常念闭塞，<a id="a-IP"></a>念欲明达，<a id="a-IQ"></a>守护念心而得成就，<a id="a-IR"></a>恒起正知。<a id="a-IS"></a>若眼见色，<a id="a-IT"></a>然不受相，<a id="a-IU"></a>亦不味色，<a id="a-IV"></a>谓忿诤故，<a id="a-IW"></a>守护眼根；<a id="a-IX"></a>心中不生贪伺、<a id="a-IY"></a>忧戚、<a id="a-IZ"></a>恶不善法，<a id="a-Ia"></a>趣向彼故，<a id="a-Ib"></a>守护眼根。<a id="a-Ic"></a>如是耳、<a id="a-Id"></a>鼻、<a id="a-Ie"></a>舌、<a id="a-If"></a>身，<a id="a-Ig"></a>若意知法，<a id="a-Ih"></a>然不受相，<a id="a-Ii"></a>亦不味法，<a id="a-Ij"></a>谓忿诤故，<a id="a-Ik"></a>守护意根；<a id="a-Il"></a>心中不生贪伺、<a id="a-Im"></a>忧戚、<a id="a-In"></a>恶不善法，<a id="a-Io"></a>趣向彼故，<a id="a-Ip"></a>守护意根。</p>
  <p id="aIq">“彼已成就此圣戒聚，<a id="a-Ir"></a>及极知足，<a id="a-Is"></a>守护诸根，<a id="a-It"></a>复正知出入，<a id="a-Iu"></a>善观分别，<a id="a-Iv"></a>屈伸低仰，<a id="a-Iw"></a>仪容庠序，<a id="a-Ix"></a>善著僧伽梨及诸衣钵，<a id="a-Iy"></a>行住坐卧，<a id="a-Iz"></a>眠寤语默，<a id="a-J0"></a>皆正知之。<a id="a-J1"></a>彼已成就此圣戒聚，<a id="a-J2"></a>及极知足，<a id="a-J3"></a>守护诸根，<a id="a-J4"></a>正知出入，<a id="a-J5"></a>复独住远离，<a id="a-J6"></a>在无事处，<a id="a-J7"></a>或至树下空安静处、<a id="a-J8"></a>山岩石室、<a id="a-J9"></a>露地穰积，<a id="a-JA"></a>或至林中，<a id="a-JB"></a>或在冢间。<a id="a-JC"></a>彼已在无事处，<a id="a-JD"></a>或至树下空安静处，<a id="a-JE"></a>敷尼师檀，<a id="a-JF"></a>结跏趺坐，<a id="a-JG"></a>正身正愿，<a id="a-JH"></a>反念不向，<a id="a-JI"></a>断除贪伺，<a id="a-JJ"></a>心无有诤，<a id="a-JK"></a>见他财物诸生活具，<a id="a-JL"></a>不起贪伺，<a id="a-JM"></a>欲令我得，<a id="a-JN"></a>彼于贪伺净除其心。</p>
  <p id="aJO">“如是瞋恚、<a id="a-JP"></a>睡眠、<a id="a-JQ"></a>掉悔、<a id="a-JR"></a>断疑、<a id="a-JS"></a>度惑，<a id="a-JT"></a>于诸善法，<a id="a-JU"></a>无有犹豫，<a id="a-JV"></a>彼于疑惑净除其心。<a id="a-JW"></a>彼断此五盖、<a id="a-JX"></a>心秽、<a id="a-JY"></a>慧羸，<a id="a-JZ"></a>离欲、<a id="a-Ja"></a>离恶不善之法，<a id="a-Jb"></a>有觉有观，<a id="a-Jc"></a>离生喜乐，<a id="a-Jd"></a>逮初禅成就游。<a id="a-Je"></a>梵志，<a id="a-Jf"></a>是谓如来所屈，<a id="a-Jg"></a>如来所行，<a id="a-Jh"></a>如来所服。<a id="a-Ji"></a>然彼不以此为讫。<a id="a-Jj"></a>世尊、<a id="a-Jk"></a>如来、<a id="a-Jl"></a>无所著、<a id="a-Jm"></a>等正觉，<a id="a-Jn"></a>世尊所说法善，<a id="a-Jo"></a>如来弟子圣众善趣。</p>
  <p id="aJp">“彼觉观已息，<a id="a-Jq"></a>内静一心，<a id="a-Jr"></a>无觉无观，<a id="a-Js"></a>定生喜乐，<a id="a-Jt"></a>逮第二禅成就游。<a id="a-Ju"></a>梵志，<a id="a-Jv"></a>是谓如来所屈，<a id="a-Jw"></a>如来所行，<a id="a-Jx"></a>如来所服。<a id="a-Jy"></a>然彼不以此为讫。<a id="a-Jz"></a>世尊、<a id="a-K0"></a>如来、<a id="a-K1"></a>无所著、<a id="a-K2"></a>等正觉，<a id="a-K3"></a>世尊所说法善，<a id="a-K4"></a>如来弟子圣众善趣。</p>
  <p id="aK5">“彼离喜欲，<a id="a-K6"></a>舍无求游，<a id="a-K7"></a>正念正智而身觉乐，<a id="a-K8"></a>谓圣所说、<a id="a-K9"></a>圣所舍、<a id="a-KA"></a>念、<a id="a-KB"></a>乐住、<a id="a-KC"></a>空，<a id="a-KD"></a>逮第三禅成就游。<a id="a-KE"></a>梵志，<a id="a-KF"></a>是谓如来所屈，<a id="a-KG"></a>如来所行，<a id="a-KH"></a>如来所服。<a id="a-KI"></a>然彼不以此为讫。<a id="a-KJ"></a>世尊、<a id="a-KK"></a>如来、<a id="a-KL"></a>无所著、<a id="a-KM"></a>等正觉，<a id="a-KN"></a>世尊所说法善，<a id="a-KO"></a>如来弟子圣众善趣。</p>
  <p id="aKP">“彼乐灭、<a id="a-KQ"></a>苦灭，<a id="a-KR"></a>喜、<a id="a-KS"></a>忧本已灭，<a id="a-KT"></a>不苦不乐、<a id="a-KU"></a>舍、<a id="a-KV"></a>念、<a id="a-KW"></a>清净，<a id="a-KX"></a>逮第四禅成就游。<a id="a-KY"></a>梵志，<a id="a-KZ"></a>是谓如来所屈，<a id="a-Ka"></a>如来所行，<a id="a-Kb"></a>如来所服。<a id="a-Kc"></a>然彼不以此为讫。<a id="a-Kd"></a>世尊、<a id="a-Ke"></a>如来、<a id="a-Kf"></a>无所著、<a id="a-Kg"></a>等正觉，<a id="a-Kh"></a>世尊所说法善，<a id="a-Ki"></a>如来弟子圣众善趣。</p>
  <p id="aKj">“彼已得如是定心，<a id="a-Kk"></a>清净无秽，<a id="a-Kl"></a>无烦柔软，<a id="a-Km"></a>善住得不动心，<a id="a-Kn"></a>趣向漏尽智通作证。<a id="a-Ko"></a>彼知此苦如真，<a id="a-Kp"></a>知此苦集，<a id="a-Kq"></a>知此苦灭，<a id="a-Kr"></a>知此苦灭道如真；<a id="a-Ks"></a>知此漏如真，<a id="a-Kt"></a>知此漏集，<a id="a-Ku"></a>知此漏灭，<a id="a-Kv"></a>知此漏灭道如真。<a id="a-Kw"></a>彼如是知、<a id="a-Kx"></a>如是见，<a id="a-Ky"></a>欲漏心解脱，<a id="a-Kz"></a>有漏、<a id="a-L0"></a>无明漏心解脱；<a id="a-L1"></a>解脱已，<a id="a-L2"></a>便知解脱：<a id="a-L3"></a>生已尽，<a id="a-L4"></a>梵行已立，<a id="a-L5"></a>所作已办，<a id="a-L6"></a>不更受有，<a id="a-L7"></a>知如真。<a id="a-L8"></a>梵志，<a id="a-L9"></a>是谓如来所屈，<a id="a-LA"></a>如来所行，<a id="a-LB"></a>如来所服。<a id="a-LC"></a>彼以此为讫。<a id="a-LD"></a>世尊、<a id="a-LE"></a>如来、<a id="a-LF"></a>无所著、<a id="a-LG"></a>等正觉，<a id="a-LH"></a>世尊所说法善，<a id="a-LI"></a>如来弟子圣众善趣。<a id="a-LJ"></a>梵志，<a id="a-LK"></a>于意云何？<a id="a-LL"></a>如是象迹喻善作具足耶？<a id="a-LM"></a>”</p>
  <p id="aLN">生闻梵志答曰：<a id="a-LO"></a>“唯然，<a id="a-LP"></a>瞿昙，<a id="a-LQ"></a>如是象迹喻善作具足。<a id="a-LR"></a>”</p>
  <p id="aLS">生闻梵志白曰：<a id="a-LT"></a>“世尊，<a id="a-LU"></a>我已知。<a id="a-LV"></a>善逝，<a id="a-LW"></a>我已解。<a id="a-LX"></a>世尊，<a id="a-LY"></a>我今自归于佛、<a id="a-LZ"></a>法及比丘众，<a id="a-La"></a>惟愿世尊受我为优婆塞！<a id="a-Lb"></a>从今日始，<a id="a-Lc"></a>终身自归，<a id="a-Ld"></a>乃至命尽。</p>
  <p id="aLe">佛说如是，<a id="a-Lf"></a>生闻梵志及卑卢异学闻佛所说，<a id="a-Lg"></a>欢喜奉行。</p>
  <p data-pb></p>
  <h2 id="aLh">梵志品闻德经第六</h2>
  <p id="aLi">我闻如是：<a id="a-Lj"></a>一时，<a id="a-Lk"></a>佛游舍卫国，<a id="a-Ll"></a>在胜林给孤独园。</p>
  <p id="aLm">尔时，<a id="a-Ln"></a>生闻梵志中后彷佯，<a id="a-Lo"></a>往诣佛所，<a id="a-Lp"></a>共相问讯，<a id="a-Lq"></a>却坐一面，<a id="a-Lr"></a>白曰：<a id="a-Ls"></a>“瞿昙，<a id="a-Lt"></a>我欲有所问，<a id="a-Lu"></a>听乃敢陈。<a id="a-Lv"></a>”</p>
  <p id="aLw">世尊告日：<a id="a-Lx"></a>“梵志，<a id="a-Ly"></a>恣汝所问。<a id="a-Lz"></a>”</p>
  <p id="aM0">生闻梵志即便问曰：<a id="a-M1"></a>“沙门瞿昙弟子或有在家，<a id="a-M2"></a>或有出家学道，<a id="a-M3"></a>以何义故博闻诵习耶？<a id="a-M4"></a>”</p>
  <p id="aM5">世尊答曰：<a id="a-M6"></a>“梵志，<a id="a-M7"></a>我弟子或有在家，<a id="a-M8"></a>或出家学道，<a id="a-M9"></a>所以博闻诵习，<a id="a-MA"></a>欲自调御，<a id="a-MB"></a>欲自息止，<a id="a-MC"></a>自求灭讫。<a id="a-MD"></a>梵志，<a id="a-ME"></a>我弟子或有在家，<a id="a-MF"></a>或出家学道，<a id="a-MG"></a>以此义故博闻诵习。<a id="a-MH"></a>”</p>
  <p id="aMI">生闻梵志复问曰：<a id="a-MJ"></a>“瞿昙，<a id="a-MK"></a>博闻诵习有差别耶？<a id="a-ML"></a>博闻诵习有功德耶？<a id="a-MM"></a>”</p>
  <p id="aMN">世尊答曰：<a id="a-MO"></a>“梵志，<a id="a-MP"></a>博闻诵习而有差别，<a id="a-MQ"></a>博闻诵习则有功德。<a id="a-MR"></a>”</p>
  <p id="aMS">生闻梵志复问曰：<a id="a-MT"></a>“瞿昙，<a id="a-MU"></a>博闻诵习有何差别？<a id="a-MV"></a>有何功德耶？<a id="a-MW"></a>”</p>
  <p id="aMX">世尊答曰：<a id="a-MY"></a>“梵志，<a id="a-MZ"></a>多闻圣弟子昼日作业，<a id="a-Ma"></a>欲得其利，<a id="a-Mb"></a>彼所作业败坏不成。<a id="a-Mc"></a>彼所作业败坏不成已，<a id="a-Md"></a>然不忧戚、<a id="a-Me"></a>愁烦、<a id="a-Mf"></a>啼哭，<a id="a-Mg"></a>不椎身懊恼，<a id="a-Mh"></a>亦不痴狂。<a id="a-Mi"></a>梵志，<a id="a-Mj"></a>若多闻圣弟子昼日作业，<a id="a-Mk"></a>欲得其利，<a id="a-Ml"></a>彼所作业败坏不成。<a id="a-Mm"></a>彼所作业败坏不成已，<a id="a-Mn"></a>然不忧戚、<a id="a-Mo"></a>愁烦、<a id="a-Mp"></a>啼哭，<a id="a-Mq"></a>不椎身懊恼，<a id="a-Mr"></a>亦不痴狂者。<a id="a-Ms"></a>梵志，<a id="a-Mt"></a>是谓博闻诵习而有差别，<a id="a-Mu"></a>有此功德。</p>
  <p id="aMv">“复次，<a id="a-Mw"></a>梵志，<a id="a-Mx"></a>多闻圣弟子所有爱念，<a id="a-My"></a>异无散解，<a id="a-Mz"></a>不复相应，<a id="a-N0"></a>与别离已，<a id="a-N1"></a>然不忧戚、<a id="a-N2"></a>愁烦、<a id="a-N3"></a>啼哭，<a id="a-N4"></a>不椎身懊恼，<a id="a-N5"></a>亦不痴狂。<a id="a-N6"></a>梵志，<a id="a-N7"></a>若多闻圣弟子所有爱念，<a id="a-N8"></a>异无散解，<a id="a-N9"></a>不复相应，<a id="a-NA"></a>与别离已，<a id="a-NB"></a>然不忧戚、<a id="a-NC"></a>愁烦、<a id="a-ND"></a>啼哭，<a id="a-NE"></a>不椎身懊恼，<a id="a-NF"></a>亦不痴狂者。<a id="a-NG"></a>梵志，<a id="a-NH"></a>是谓博闻诵习而有差别，<a id="a-NI"></a>有此功德。</p>
  <p id="aNJ">“复次，<a id="a-NK"></a>梵志，<a id="a-NL"></a>多闻圣弟子知所有财物皆悉无常，<a id="a-NM"></a>念出家学道。<a id="a-NN"></a>梵志，<a id="a-NO"></a>若多闻圣弟子知所有财物皆悉无常，<a id="a-NP"></a>念出家学道者。<a id="a-NQ"></a>梵志，<a id="a-NR"></a>是谓博闻诵习而有差别，<a id="a-NS"></a>有此功德。</p>
  <p id="aNT">“复次，<a id="a-NU"></a>梵志，<a id="a-NV"></a>多闻圣弟子知所有财物皆悉无常已，<a id="a-NW"></a>剃除须发，<a id="a-NX"></a>著袈裟衣，<a id="a-NY"></a>至信、<a id="a-NZ"></a>舍家、<a id="a-Na"></a>无家、<a id="a-Nb"></a>学道。<a id="a-Nc"></a>梵志，<a id="a-Nd"></a>若多闻圣弟子知所有财物皆悉无常已，<a id="a-Ne"></a>剃除须发，<a id="a-Nf"></a>著袈裟衣，<a id="a-Ng"></a>至信、<a id="a-Nh"></a>舍家、<a id="a-Ni"></a>无家、<a id="a-Nj"></a>学道者。<a id="a-Nk"></a>梵志，<a id="a-Nl"></a>是谓博闻诵习而有差别，<a id="a-Nm"></a>有此功德。</p>
  <p id="aNn">“复次，<a id="a-No"></a>梵志，<a id="a-Np"></a>多闻圣弟子能忍饥渴、<a id="a-Nq"></a>寒热、<a id="a-Nr"></a>蚊虻、<a id="a-Ns"></a>蝇蚤，<a id="a-Nt"></a>风日所逼、<a id="a-Nu"></a>恶声捶杖亦能忍之；<a id="a-Nv"></a>身遇诸疾，<a id="a-Nw"></a>极为苦痛，<a id="a-Nx"></a>至命欲绝，<a id="a-Ny"></a>诸不可乐皆能堪耐。<a id="a-Nz"></a>梵志，<a id="a-O0"></a>若多闻圣弟子能忍饥渴、<a id="a-O1"></a>寒热、<a id="a-O2"></a>蚊虻、<a id="a-O3"></a>蝇蚤，<a id="a-O4"></a>风日所逼、<a id="a-O5"></a>恶声捶杖亦能忍之；<a id="a-O6"></a>身遇诸疾，<a id="a-O7"></a>极为苦痛，<a id="a-O8"></a>至命欲绝，<a id="a-O9"></a>诸不可乐皆能堪耐者。<a id="a-OA"></a>梵志，<a id="a-OB"></a>是谓博闻诵习而有差别，<a id="a-OC"></a>有此功德。</p>
  <p id="aOD">“复次，<a id="a-OE"></a>梵志，<a id="a-OF"></a>多闻圣弟子堪耐不乐，<a id="a-OG"></a>生不乐已，<a id="a-OH"></a>心终不著。<a id="a-OI"></a>梵志，<a id="a-OJ"></a>若多闻圣弟子堪耐不乐，<a id="a-OK"></a>生不乐已，<a id="a-OL"></a>心终不著者。<a id="a-OM"></a>梵志，<a id="a-ON"></a>是谓博闻诵习而有差别，<a id="a-OO"></a>有此功德。</p>
  <p id="aOP">“复次，<a id="a-OQ"></a>梵志，<a id="a-OR"></a>多闻圣弟子堪耐恐怖，<a id="a-OS"></a>生恐怖已，<a id="a-OT"></a>心终不著。<a id="a-OU"></a>梵志，<a id="a-OV"></a>若多闻圣弟子堪耐恐怖，<a id="a-OW"></a>生恐怖已，<a id="a-OX"></a>心终不著。<a id="a-OY"></a>梵志，<a id="a-OZ"></a>是谓博闻诵习而有差别，<a id="a-Oa"></a>有此功德。</p>
  <p id="aOb">“复次，<a id="a-Oc"></a>梵志，<a id="a-Od"></a>多闻圣弟子若生三恶不善之念，<a id="a-Oe"></a>欲念、<a id="a-Of"></a>恚念及害念，<a id="a-Og"></a>为此三恶不善念已，<a id="a-Oh"></a>心终不著。<a id="a-Oi"></a>梵志，<a id="a-Oj"></a>若多闻圣弟子若生三恶不善之念，<a id="a-Ok"></a>欲念、<a id="a-Ol"></a>恚念及害念，<a id="a-Om"></a>为此三恶不善念已，<a id="a-On"></a>心终不著者。<a id="a-Oo"></a>梵志，<a id="a-Op"></a>是谓博闻诵习而有差别，<a id="a-Oq"></a>有此功德。</p>
  <p id="aOr">“复次，<a id="a-Os"></a>梵志，<a id="a-Ot"></a>多闻圣弟子离欲、<a id="a-Ou"></a>离恶不善之法，<a id="a-Ov"></a>至得第四禅成就游。<a id="a-Ow"></a>梵志，<a id="a-Ox"></a>若多闻圣弟子离欲、<a id="a-Oy"></a>离恶不善之法，<a id="a-Oz"></a>至得第四禅成就游者。<a id="a-P0"></a>梵志，<a id="a-P1"></a>是谓博闻诵习而有差别，<a id="a-P2"></a>有此功德。</p>
  <p id="aP3">“复次，<a id="a-P4"></a>梵志，<a id="a-P5"></a>多闻圣弟子三结已尽，<a id="a-P6"></a>得须陀洹，<a id="a-P7"></a>不堕恶法，<a id="a-P8"></a>定趣正觉，<a id="a-P9"></a>极受七有，<a id="a-PA"></a>天上人间七往来已，<a id="a-PB"></a>则得苦边。<a id="a-PC"></a>梵志，<a id="a-PD"></a>若多闻圣弟子三结已尽，<a id="a-PE"></a>得须陀洹，<a id="a-PF"></a>不堕恶法，<a id="a-PG"></a>定趣正觉，<a id="a-PH"></a>极受七有，<a id="a-PI"></a>天上人间七往来已，<a id="a-PJ"></a>则得苦边者。<a id="a-PK"></a>梵志，<a id="a-PL"></a>是谓博闻诵习而有差别，<a id="a-PM"></a>有此功德。</p>
  <p id="aPN">“复次，<a id="a-PO"></a>梵志，<a id="a-PP"></a>多闻圣弟子三结已尽，<a id="a-PQ"></a>淫、<a id="a-PR"></a>怒、<a id="a-PS"></a>痴薄，<a id="a-PT"></a>得一往来，<a id="a-PU"></a>天上人间一往来已，<a id="a-PV"></a>则得苦边。<a id="a-PW"></a>梵志，<a id="a-PX"></a>若多闻圣弟子三结已尽，<a id="a-PY"></a>淫、<a id="a-PZ"></a>怒、<a id="a-Pa"></a>痴薄，<a id="a-Pb"></a>得一往来，<a id="a-Pc"></a>天上人间一往来已，<a id="a-Pd"></a>则得苦边者。<a id="a-Pe"></a>梵志，<a id="a-Pf"></a>是谓博闻诵习而有差别，<a id="a-Pg"></a>有此功德。</p>
  <p id="aPh">“复次，<a id="a-Pi"></a>梵志，<a id="a-Pj"></a>多闻圣弟子五下分结尽，<a id="a-Pk"></a>生彼间已，<a id="a-Pl"></a>便般涅槃，<a id="a-Pm"></a>得不退法，<a id="a-Pn"></a>不还此世。<a id="a-Po"></a>梵志，<a id="a-Pp"></a>若多闻圣弟子五下分结尽，<a id="a-Pq"></a>生彼间已，<a id="a-Pr"></a>便般涅槃，<a id="a-Ps"></a>得不退法，<a id="a-Pt"></a>不还此世者。<a id="a-Pu"></a>梵志，<a id="a-Pv"></a>是谓博闻诵习而有差别，<a id="a-Pw"></a>有此功德。</p>
  <p id="aPx">“复次，<a id="a-Py"></a>梵志，<a id="a-Pz"></a>多闻圣弟子有息解脱，<a id="a-Q0"></a>离色得无色如其像定，<a id="a-Q1"></a>身作证成就游，<a id="a-Q2"></a>慧观断漏而知漏。<a id="a-Q3"></a>梵志，<a id="a-Q4"></a>若多闻圣弟子有息解脱，<a id="a-Q5"></a>离色得无色如其像定，<a id="a-Q6"></a>身作证成就游，<a id="a-Q7"></a>慧观断漏而知漏者。<a id="a-Q8"></a>梵志，<a id="a-Q9"></a>是谓博闻诵习而有差别，<a id="a-QA"></a>有此功德。</p>
  <p id="aQB">“复次，<a id="a-QC"></a>梵志，<a id="a-QD"></a>多闻圣弟子如意足、<a id="a-QE"></a>天耳、<a id="a-QF"></a>他心智、<a id="a-QG"></a>宿命智、<a id="a-QH"></a>生死智，<a id="a-QI"></a>诸漏已尽，<a id="a-QJ"></a>得无漏，<a id="a-QK"></a>心解脱，<a id="a-QL"></a>慧解脱，<a id="a-QM"></a>于现法中自知、<a id="a-QN"></a>自觉、<a id="a-QO"></a>自作证成就游：<a id="a-QP"></a>生已尽，<a id="a-QQ"></a>梵行已立，<a id="a-QR"></a>所作已办，<a id="a-QS"></a>不更受有，<a id="a-QT"></a>知如真。<a id="a-QU"></a>梵志，<a id="a-QV"></a>若多闻圣弟子如意足、<a id="a-QW"></a>天耳、<a id="a-QX"></a>他心智、<a id="a-QY"></a>宿命智、<a id="a-QZ"></a>生死智，<a id="a-Qa"></a>诸漏已尽，<a id="a-Qb"></a>得无漏，<a id="a-Qc"></a>心解脱，<a id="a-Qd"></a>慧解脱，<a id="a-Qe"></a>于现法中自知、<a id="a-Qf"></a>自觉、<a id="a-Qg"></a>自作证成就游：<a id="a-Qh"></a>生已尽，<a id="a-Qi"></a>梵行已立，<a id="a-Qj"></a>所作已办，<a id="a-Qk"></a>不更受有，<a id="a-Ql"></a>知如真者。<a id="a-Qm"></a>梵志，<a id="a-Qn"></a>是谓博闻诵习而有差别，<a id="a-Qo"></a>有此功德。<a id="a-Qp"></a>”</p>
  <p id="aQq">生闻梵志复问世尊：<a id="a-Qr"></a>“此博闻诵习有此差别，<a id="a-Qs"></a>有此功德，<a id="a-Qt"></a>颇更有差别，<a id="a-Qu"></a>更有功德，<a id="a-Qv"></a>最上、<a id="a-Qw"></a>最妙、<a id="a-Qx"></a>最胜耶？<a id="a-Qy"></a>”</p>
  <p id="aQz">世尊答曰：<a id="a-R0"></a>“梵志，<a id="a-R1"></a>此博闻诵习有此差别，<a id="a-R2"></a>有此功德，<a id="a-R3"></a>更无差别，<a id="a-R4"></a>更无功德，<a id="a-R5"></a>最上、<a id="a-R6"></a>最妙、<a id="a-R7"></a>最胜者。<a id="a-R8"></a>”</p>
  <p id="aR9">生闻梵志白曰：<a id="a-RA"></a>“世尊，<a id="a-RB"></a>我已知。<a id="a-RC"></a>善逝，<a id="a-RD"></a>我已解。<a id="a-RE"></a>世尊，<a id="a-RF"></a>我今自归于佛、<a id="a-RG"></a>法及比丘众，<a id="a-RH"></a>惟愿世尊受我为优婆塞！<a id="a-RI"></a>从今日始，<a id="a-RJ"></a>终身自归，<a id="a-RK"></a>乃至命尽。<a id="a-RL"></a>”</p>
  <p id="aRM">佛说如是，<a id="a-RN"></a>生闻梵志闻佛所说，<a id="a-RO"></a>欢喜奉行。</p>
  <p data-pb></p>
  <h2 id="aRP">梵志品何苦经第七</h2>
  <p id="aRQ">我闻如是：<a id="a-RR"></a>一时，<a id="a-RS"></a>佛游舍卫国，<a id="a-RT"></a>在胜林给孤独园。</p>
  <p id="aRU">尔时，<a id="a-RV"></a>生闻梵志中后彷徉，<a id="a-RW"></a>往诣佛所，<a id="a-RX"></a>共相问讯，<a id="a-RY"></a>却坐一面，<a id="a-RZ"></a>白曰：<a id="a-Ra"></a>“瞿昙，<a id="a-Rb"></a>我欲有所问，<a id="a-Rc"></a>听乃敢陈。<a id="a-Rd"></a>”</p>
  <p id="aRe">世尊告曰：<a id="a-Rf"></a>“梵志，<a id="a-Rg"></a>恣汝所问。<a id="a-Rh"></a>”</p>
  <p id="aRi">生闻梵志即便问曰：<a id="a-Rj"></a>“瞿昙，<a id="a-Rk"></a>在家者有何苦？<a id="a-Rl"></a>出家学道者有何苦耶？<a id="a-Rm"></a>”</p>
  <p id="aRn">世尊答曰：<a id="a-Ro"></a>“梵志，<a id="a-Rp"></a>在家者，<a id="a-Rq"></a>以不自在为苦；<a id="a-Rr"></a>出家学道者，<a id="a-Rs"></a>以自在为苦。<a id="a-Rt"></a>”</p>
  <p id="aRu">生闻梵志复问曰：<a id="a-Rv"></a>“瞿昙，<a id="a-Rw"></a>在家者云何以不自在为苦？<a id="a-Rx"></a>出家学道者云何以自在为苦耶？<a id="a-Ry"></a>”</p>
  <p id="aRz">世尊答曰：<a id="a-S0"></a>“梵志，<a id="a-S1"></a>若在家者，<a id="a-S2"></a>钱不增长，<a id="a-S3"></a>金、<a id="a-S4"></a>银、<a id="a-S5"></a>真珠、<a id="a-S6"></a>琉璃、<a id="a-S7"></a>水精悉不增长，<a id="a-S8"></a>畜牧、<a id="a-S9"></a>谷米及奴婢使亦不增长，<a id="a-SA"></a>尔时，<a id="a-SB"></a>在家忧苦愁戚，<a id="a-SC"></a>因此故在家者多有忧苦，<a id="a-SD"></a>多怀愁戚。<a id="a-SE"></a>梵志，<a id="a-SF"></a>若出家学道者行随其欲，<a id="a-SG"></a>行随恚痴，<a id="a-SH"></a>尔时，<a id="a-SI"></a>出家学道忧苦愁戚，<a id="a-SJ"></a>因此故出家学道者多有忧苦，<a id="a-SK"></a>多怀愁戚。<a id="a-SL"></a>梵志，<a id="a-SM"></a>如是在家者以不自在为苦，<a id="a-SN"></a>出家学道者以自在为苦。<a id="a-SO"></a>”</p>
  <p id="aSP">生闻梵志复问曰：<a id="a-SQ"></a>“瞿昙，<a id="a-SR"></a>在家者有何乐？<a id="a-SS"></a>出家学道者有何乐耶？<a id="a-ST"></a>”</p>
  <p id="aSU">世尊答曰：<a id="a-SV"></a>“梵志，<a id="a-SW"></a>在家者以自在为乐，<a id="a-SX"></a>出家学道者以不自在为乐。<a id="a-SY"></a>”</p>
  <p id="aSZ">生闻梵志复问曰：<a id="a-Sa"></a>“瞿昙，<a id="a-Sb"></a>在家者云何以自在为乐？<a id="a-Sc"></a>出家学道者云何以不自在为乐耶？<a id="a-Sd"></a>”</p>
  <p id="aSe">世尊答曰：<a id="a-Sf"></a>“梵志，<a id="a-Sg"></a>若在家者钱得增长，<a id="a-Sh"></a>金、<a id="a-Si"></a>银、<a id="a-Sj"></a>真珠、<a id="a-Sk"></a>琉璃、<a id="a-Sl"></a>水精皆得增长，<a id="a-Sm"></a>畜牧、<a id="a-Sn"></a>谷米及奴婢使亦得增长，<a id="a-So"></a>尔时，<a id="a-Sp"></a>在家快乐欢喜，<a id="a-Sq"></a>因此故在家者多快乐欢喜。<a id="a-Sr"></a>梵志，<a id="a-Ss"></a>出家学道者行不随欲，<a id="a-St"></a>行不随恚痴，<a id="a-Su"></a>尔时，<a id="a-Sv"></a>出家学道快乐欢喜，<a id="a-Sw"></a>因此故出家学道者多快乐欢喜。<a id="a-Sx"></a>梵志，<a id="a-Sy"></a>如是在家者以自在为乐，<a id="a-Sz"></a>出家学道者以不自在为乐。<a id="a-T0"></a>”</p>
  <p id="aT1">生闻梵志复问曰：<a id="a-T2"></a>“瞿昙，<a id="a-T3"></a>以何事故令天及人必无利义？<a id="a-T4"></a>以何事故令天及人必有利义？<a id="a-T5"></a>”</p>
  <p id="aT6">世尊答曰：<a id="a-T7"></a>“梵志，<a id="a-T8"></a>若天及人共诤者，<a id="a-T9"></a>必无利义；<a id="a-TA"></a>若天及人不诤者，<a id="a-TB"></a>必有利义。<a id="a-TC"></a>”</p>
  <p id="aTD">生闻梵志复问曰：<a id="a-TE"></a>“瞿昙，<a id="a-TF"></a>云何天及人共诤者必无利义？<a id="a-TG"></a>云何天及人不诤者必有利义耶？<a id="a-TH"></a>”</p>
  <p id="aTI">世尊答曰：<a id="a-TJ"></a>“梵志，<a id="a-TK"></a>若时天及人斗诤怨憎者，<a id="a-TL"></a>尔时，<a id="a-TM"></a>天及人忧苦愁戚，<a id="a-TN"></a>因此故天及人多有忧苦，<a id="a-TO"></a>多怀愁戚。<a id="a-TP"></a>梵志，<a id="a-TQ"></a>若时天及人不斗诤、<a id="a-TR"></a>不怨憎者，<a id="a-TS"></a>尔时，<a id="a-TT"></a>天及人快乐欢喜，<a id="a-TU"></a>因此故天及人多快乐、<a id="a-TV"></a>多欢喜。<a id="a-TW"></a>梵志，<a id="a-TX"></a>如是天及人共诤者，<a id="a-TY"></a>必无利义；<a id="a-TZ"></a>天及人不诤者，<a id="a-Ta"></a>必有利义。<a id="a-Tb"></a>”</p>
  <p id="aTc">生闻梵志复问曰：<a id="a-Td"></a>“瞿昙，<a id="a-Te"></a>以何事故，<a id="a-Tf"></a>令天及人必不得饶益，<a id="a-Tg"></a>必得其苦？<a id="a-Th"></a>以何事故，<a id="a-Ti"></a>令天及人必得饶益，<a id="a-Tj"></a>必得其乐？<a id="a-Tk"></a>”</p>
  <p id="aTl">世尊答曰：<a id="a-Tm"></a>“梵志，<a id="a-Tn"></a>若天及人行于非法及行恶者，<a id="a-To"></a>必不得益，<a id="a-Tp"></a>必得其苦。<a id="a-Tq"></a>若天及人能行如法，<a id="a-Tr"></a>不行恶者，<a id="a-Ts"></a>必得饶益，<a id="a-Tt"></a>必得其乐。<a id="a-Tu"></a>”</p>
  <p id="aTv">生闻梵志复问曰：<a id="a-Tw"></a>“瞿昙，<a id="a-Tx"></a>天及人云何行于非法及行恶者，<a id="a-Ty"></a>必不得益，<a id="a-Tz"></a>必得其苦？<a id="a-U0"></a>天及人云何行如法，<a id="a-U1"></a>不行恶者，<a id="a-U2"></a>必得饶益，<a id="a-U3"></a>必得其乐？<a id="a-U4"></a>”</p>
  <p id="aU5">世尊答曰：<a id="a-U6"></a>“梵志，<a id="a-U7"></a>天及人身行非法及行恶，<a id="a-U8"></a>口、<a id="a-U9"></a>意行非法及行恶者，<a id="a-UA"></a>尔时，<a id="a-UB"></a>天及人必当减损，<a id="a-UC"></a>阿修罗必当兴盛。<a id="a-UD"></a>梵志，<a id="a-UE"></a>若天及人身行如法，<a id="a-UF"></a>守护其身，<a id="a-UG"></a>口、<a id="a-UH"></a>意行如法，<a id="a-UI"></a>守护口、<a id="a-UJ"></a>意者，<a id="a-UK"></a>尔时，<a id="a-UL"></a>天及人必当兴盛，<a id="a-UM"></a>阿修罗必当减损。<a id="a-UN"></a>梵志，<a id="a-UO"></a>如是天及人行于非法及行恶者，<a id="a-UP"></a>必得不益，<a id="a-UQ"></a>必得其苦。<a id="a-UR"></a>梵志，<a id="a-US"></a>如是天及人能行如法，<a id="a-UT"></a>不行恶者，<a id="a-UU"></a>必得饶益，<a id="a-UV"></a>必得其乐。<a id="a-UW"></a>”</p>
  <p id="aUX">生闻梵志复问曰：<a id="a-UY"></a>“瞿昙，<a id="a-UZ"></a>云何观恶知识？<a id="a-Ua"></a>”</p>
  <p id="aUb">世尊答曰：<a id="a-Uc"></a>“梵志，<a id="a-Ud"></a>当观恶知识犹如月也。<a id="a-Ue"></a>”</p>
  <p id="aUf">生闻梵志复问曰：<a id="a-Ug"></a>“瞿昙，<a id="a-Uh"></a>云何当观恶知识犹如月耶？<a id="a-Ui"></a>”</p>
  <p id="aUj">世尊答曰：<a id="a-Uk"></a>“梵志，<a id="a-Ul"></a>如向尽月，<a id="a-Um"></a>日日稍减，<a id="a-Un"></a>宫殿亦减，<a id="a-Uo"></a>光明亦减，<a id="a-Up"></a>形色亦减，<a id="a-Uq"></a>日日尽去。<a id="a-Ur"></a>梵志，<a id="a-Us"></a>有时月乃至于尽，<a id="a-Ut"></a>都不复见。<a id="a-Uu"></a>梵志，<a id="a-Uv"></a>恶知识人于如来正法、<a id="a-Uw"></a>律亦得其信，<a id="a-Ux"></a>彼得信已，<a id="a-Uy"></a>则于后时而不孝顺，<a id="a-Uz"></a>亦不恭敬，<a id="a-V0"></a>所行不顺，<a id="a-V1"></a>不立正智，<a id="a-V2"></a>不趣向法次法，<a id="a-V3"></a>彼便失信，<a id="a-V4"></a>持戒、<a id="a-V5"></a>博闻、<a id="a-V6"></a>庶几、<a id="a-V7"></a>智慧亦复失之。<a id="a-V8"></a>梵志，<a id="a-V9"></a>有时此恶知识教灭善法，<a id="a-VA"></a>犹如月尽。<a id="a-VB"></a>梵志，<a id="a-VC"></a>如是当观恶知识犹如月也。<a id="a-VD"></a>”</p>
  <p id="aVE">生闻梵志复问曰：<a id="a-VF"></a>“瞿昙，<a id="a-VG"></a>云何观善知识？<a id="a-VH"></a>”</p>
  <p id="aVI">世尊答曰：<a id="a-VJ"></a>“梵志，<a id="a-VK"></a>当观善知识犹如月也。<a id="a-VL"></a>”</p>
  <p id="aVM">生闻梵志复问曰：<a id="a-VN"></a>“瞿昙，<a id="a-VO"></a>云何当观善知识犹如月耶？<a id="a-VP"></a>”</p>
  <p id="aVQ">世尊答曰：<a id="a-VR"></a>“梵志，<a id="a-VS"></a>犹如月初生，<a id="a-VT"></a>少壮明净，<a id="a-VU"></a>日日增长。<a id="a-VV"></a>梵志，<a id="a-VW"></a>或时月十五日，<a id="a-VX"></a>其殿丰满。<a id="a-VY"></a>梵志，<a id="a-VZ"></a>如是善知识于如来正法、<a id="a-Va"></a>律得信，<a id="a-Vb"></a>彼得信已，<a id="a-Vc"></a>而于后时孝顺恭敬，<a id="a-Vd"></a>所行随顺，<a id="a-Ve"></a>立于正智，<a id="a-Vf"></a>趣向法次法，<a id="a-Vg"></a>彼增长信，<a id="a-Vh"></a>持戒、<a id="a-Vi"></a>博闻、<a id="a-Vj"></a>庶几、<a id="a-Vk"></a>智慧亦复增长。<a id="a-Vl"></a>梵志，<a id="a-Vm"></a>有时彼善知识善法具足，<a id="a-Vn"></a>如十五日月。<a id="a-Vo"></a>梵志，<a id="a-Vp"></a>如是当观善知识犹如月也。<a id="a-Vq"></a>”</p>
  <p id="aVr">于是，<a id="a-Vs"></a>世尊说此颂曰：</p>
  <p id="aVt">“譬如月无垢，<a id="a-Vu"></a>游于虚空界，</p>
  <p id="aVv">一切世星宿，<a id="a-Vw"></a>悉翳其光明。</p>
  <p id="aVx">如是信博闻，<a id="a-Vy"></a>庶几无悭贪，</p>
  <p id="aVz">世间一切悭，<a id="a-W0"></a>悉翳施光明。</p>
  <p id="aW1">犹如有大龙，<a id="a-W2"></a>兴起云雷电，</p>
  <p id="aW3">雨下极滂沛，<a id="a-W4"></a>充满一切地。</p>
  <p id="aW5">如是信博闻，<a id="a-W6"></a>庶几无悭贪，</p>
  <p id="aW7">施饮食丰足，<a id="a-W8"></a>乐劝增广施。</p>
  <p id="aW9">如是极雷震，<a id="a-WA"></a>如天降时雨，</p>
  <p id="aWB">彼福雨广大，<a id="a-WC"></a>施主之所雨。</p>
  <p id="aWD">钱财多名誉，<a id="a-WE"></a>得生于善处，</p>
  <p id="aWF">彼当受于福，<a id="a-WG"></a>死已生天上。<a id="a-WH"></a>”</p>
  <p id="aWI">佛说如是，<a id="a-WJ"></a>生闻梵志闻佛所说，<a id="a-WK"></a>欢喜奉行。</p>
 </body>
</html>