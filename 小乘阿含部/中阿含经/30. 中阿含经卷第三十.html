<!doctype html>
<html id="z3IBU7kX3" data-ver="1970">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第三十</h1>
  <h2 id="a2">大品行欲经第十</h2>
  <p id="a3">我闻如是：<a id="a-4"></a>一时，<a id="a-5"></a>佛游舍卫国，<a id="a-6"></a>在胜林给孤独园。</p>
  <p id="a7">尔时，<a id="a-8"></a>给孤独居士往诣佛所，<a id="a-9"></a>稽首佛足，<a id="a-A"></a>却坐一面，<a id="a-B"></a>白曰：<a id="a-C"></a>“世尊，<a id="a-D"></a>世中为有几人行欲？<a id="a-E"></a>”</p>
  <p id="aF">世尊告曰：<a id="a-G"></a>“居士，<a id="a-H"></a>世中凡有十人行欲。<a id="a-I"></a>云何为十？</p>
  <p id="aJ">“居士，<a id="a-K"></a>有一行欲人，<a id="a-L"></a>非法无道求索财物。<a id="a-M"></a>彼非法无道求财物已，<a id="a-N"></a>不自养安隐及父母、<a id="a-O"></a>妻子、<a id="a-P"></a>奴婢、<a id="a-Q"></a>作使，<a id="a-R"></a>亦不供养沙门、<a id="a-S"></a>梵志，<a id="a-T"></a>令升上与乐俱而受乐报，<a id="a-U"></a>生天长寿，<a id="a-V"></a>如是有一行欲人也。</p>
  <p id="aW">“复次，<a id="a-X"></a>居士，<a id="a-Y"></a>有一行欲人，<a id="a-Z"></a>非法无道求索财物。<a id="a-a"></a>彼非法无道求财物已，<a id="a-b"></a>能自养安隐及父母、<a id="a-c"></a>妻子、<a id="a-d"></a>奴婢、<a id="a-e"></a>作使，<a id="a-f"></a>而不供养沙门、<a id="a-g"></a>梵志，<a id="a-h"></a>令升上与乐俱而受乐报，<a id="a-i"></a>生天长寿，<a id="a-j"></a>如是有一行欲人也。</p>
  <p id="ak">“复次，<a id="a-l"></a>居士，<a id="a-m"></a>有一行欲人，<a id="a-n"></a>非法无道求索财物。<a id="a-o"></a>彼非法无道求财物已，<a id="a-p"></a>能自养安隐及父母、<a id="a-q"></a>妻子、<a id="a-r"></a>奴婢、<a id="a-s"></a>作使，<a id="a-t"></a>亦供养沙门、<a id="a-u"></a>梵志，<a id="a-v"></a>令升上与乐俱而受乐报，<a id="a-w"></a>生天长寿，<a id="a-x"></a>如是有一行欲人也。</p>
  <p id="ay">“复次，<a id="a-z"></a>居士，<a id="a-10"></a>有一行欲人，<a id="a-11"></a>法非法求索财物。<a id="a-12"></a>彼法非法求财物已，<a id="a-13"></a>不自养安隐及父母、<a id="a-14"></a>妻子、<a id="a-15"></a>奴婢、<a id="a-16"></a>作使，<a id="a-17"></a>亦不供养沙门、<a id="a-18"></a>梵志，<a id="a-19"></a>令升上与乐俱而受乐报，<a id="a-1A"></a>生天长寿，<a id="a-1B"></a>如是有一行欲人也。</p>
  <p id="a1C">“复次，<a id="a-1D"></a>居士，<a id="a-1E"></a>有一行欲人，<a id="a-1F"></a>法非法求索财物。<a id="a-1G"></a>彼法非法求财物已，<a id="a-1H"></a>能自养安隐及父母、<a id="a-1I"></a>妻子、<a id="a-1J"></a>奴婢、<a id="a-1K"></a>作使，<a id="a-1L"></a>而不供养沙门、<a id="a-1M"></a>梵志，<a id="a-1N"></a>令升上与乐俱而受乐报，<a id="a-1O"></a>生天长寿，<a id="a-1P"></a>如是有一行欲人也。</p>
  <p id="a1Q">“复次，<a id="a-1R"></a>居士，<a id="a-1S"></a>有一行欲人，<a id="a-1T"></a>法非法求索财物。<a id="a-1U"></a>彼法非法求财物已，<a id="a-1V"></a>能自养安隐及父母、<a id="a-1W"></a>妻子、<a id="a-1X"></a>奴婢、<a id="a-1Y"></a>作使，<a id="a-1Z"></a>亦供养沙门、<a id="a-1a"></a>梵志，<a id="a-1b"></a>令升上与乐俱而受乐报，<a id="a-1c"></a>生天长寿，<a id="a-1d"></a>如是有一行欲人也。</p>
  <p id="a1e">“复次，<a id="a-1f"></a>居士，<a id="a-1g"></a>有一行欲人，<a id="a-1h"></a>如法以道求索财物。<a id="a-1i"></a>彼如法以道求财物已，<a id="a-1j"></a>不自养安隐及父母、<a id="a-1k"></a>妻子、<a id="a-1l"></a>奴婢、<a id="a-1m"></a>作使，<a id="a-1n"></a>亦不供养沙门、<a id="a-1o"></a>梵志，<a id="a-1p"></a>令升上与乐俱而受乐报，<a id="a-1q"></a>生天长寿，<a id="a-1r"></a>如是有一行欲人也。</p>
  <p id="a1s">“复次，<a id="a-1t"></a>居士，<a id="a-1u"></a>有一行欲人，<a id="a-1v"></a>如法以道求索财物。<a id="a-1w"></a>彼如法以道求财物已，<a id="a-1x"></a>能自养安隐及父母、<a id="a-1y"></a>妻子、<a id="a-1z"></a>奴婢、<a id="a-20"></a>作使，<a id="a-21"></a>而不供养沙门、<a id="a-22"></a>梵志，<a id="a-23"></a>令升上与乐俱而受乐报，<a id="a-24"></a>生天长寿，<a id="a-25"></a>如是有一行欲行人也。</p>
  <p id="a26">“复次，<a id="a-27"></a>居士，<a id="a-28"></a>有一行欲人，<a id="a-29"></a>如法以道求索财物。<a id="a-2A"></a>彼如法以道求财物已，<a id="a-2B"></a>能自养安隐及父母、<a id="a-2C"></a>妻子、<a id="a-2D"></a>奴婢、<a id="a-2E"></a>作使，<a id="a-2F"></a>亦供养沙门、<a id="a-2G"></a>梵志，<a id="a-2H"></a>令升上与乐俱而受乐报，<a id="a-2I"></a>生天长寿；<a id="a-2J"></a>得财物已，<a id="a-2K"></a>染著缚缴；<a id="a-2L"></a>缴已染著，<a id="a-2M"></a>不见灾患，<a id="a-2N"></a>不知出要而用，<a id="a-2O"></a>如是有一行欲人也。</p>
  <p id="a2P">“复次，<a id="a-2Q"></a>居士，<a id="a-2R"></a>有一行欲人，<a id="a-2S"></a>如法以道求索财物。<a id="a-2T"></a>彼如法以道求财物已，<a id="a-2U"></a>能自养安隐及父母、<a id="a-2V"></a>妻子、<a id="a-2W"></a>奴婢、<a id="a-2X"></a>作使，<a id="a-2Y"></a>亦供养沙门、<a id="a-2Z"></a>梵志，<a id="a-2a"></a>令升上与乐俱而受乐报，<a id="a-2b"></a>生天长寿；<a id="a-2c"></a>得财物已，<a id="a-2d"></a>不染不著，<a id="a-2e"></a>不缚不缴；<a id="a-2f"></a>不缴已染著，<a id="a-2g"></a>见灾患，<a id="a-2h"></a>知出要而用，<a id="a-2i"></a>如是有一行欲人也。</p>
  <p id="a2j">“居士，<a id="a-2k"></a>若有一行欲人，<a id="a-2l"></a>非法无道求索财物。<a id="a-2m"></a>彼非法无道求财物已，<a id="a-2n"></a>不自养安隐及父母、<a id="a-2o"></a>妻子、<a id="a-2p"></a>奴婢、<a id="a-2q"></a>作使，<a id="a-2r"></a>亦不供养沙门、<a id="a-2s"></a>梵志，<a id="a-2t"></a>令升上与乐俱而受乐报，<a id="a-2u"></a>生天长寿者，<a id="a-2v"></a>此行欲人于诸行欲人为最下也。</p>
  <p id="a2w">“居士，<a id="a-2x"></a>若有一行欲人，<a id="a-2y"></a>法非法求索财物。<a id="a-2z"></a>彼法非法求财物已，<a id="a-30"></a>自养安隐及父母、<a id="a-31"></a>妻子、<a id="a-32"></a>奴婢、<a id="a-33"></a>作使，<a id="a-34"></a>亦供养沙门、<a id="a-35"></a>梵志，<a id="a-36"></a>令升上与乐俱而受乐报，<a id="a-37"></a>生天长寿者，<a id="a-38"></a>此行欲人于诸行欲人为最上也。</p>
  <p id="a39">“居士，<a id="a-3A"></a>若有一行欲人，<a id="a-3B"></a>如法以道求索财物。<a id="a-3C"></a>彼如法以道求财物已，<a id="a-3D"></a>自养安隐及父母、<a id="a-3E"></a>妻子、<a id="a-3F"></a>奴婢、<a id="a-3G"></a>作使，<a id="a-3H"></a>亦供养沙门、<a id="a-3I"></a>梵志，<a id="a-3J"></a>令升上与乐俱而受乐报，<a id="a-3K"></a>生天长寿；<a id="a-3L"></a>得财物已，<a id="a-3M"></a>不染不著，<a id="a-3N"></a>不缚不缴；<a id="a-3O"></a>不缴已染著，<a id="a-3P"></a>见灾患，<a id="a-3Q"></a>知出要而用者，<a id="a-3R"></a>此行欲人于诸行欲人为最第一、<a id="a-3S"></a>最大、<a id="a-3T"></a>最上、<a id="a-3U"></a>最胜、<a id="a-3V"></a>最尊，<a id="a-3W"></a>为最妙也。<a id="a-3X"></a>犹如因牛有乳，<a id="a-3Y"></a>因乳有酪，<a id="a-3Z"></a>因酪有生酥，<a id="a-3a"></a>因生酥有熟酥，<a id="a-3b"></a>因熟酥有酥精。<a id="a-3c"></a>酥精者，<a id="a-3d"></a>为最第一、<a id="a-3e"></a>最大、<a id="a-3f"></a>最上、<a id="a-3g"></a>最胜、<a id="a-3h"></a>最尊，<a id="a-3i"></a>为最妙也。<a id="a-3j"></a>如是，<a id="a-3k"></a>居士，<a id="a-3l"></a>此行欲人于诸行欲人为最第一、<a id="a-3m"></a>最大、<a id="a-3n"></a>最上、<a id="a-3o"></a>最胜、<a id="a-3p"></a>最尊，<a id="a-3q"></a>为最妙也。<a id="a-3r"></a>”</p>
  <p id="a3s">于是，<a id="a-3t"></a>世尊说此颂曰：</p>
  <p id="a3u">“若非法求财，<a id="a-3v"></a>及法非法求，</p>
  <p id="a3w">不供不自用，<a id="a-3x"></a>亦不施为福，</p>
  <p id="a3y">二俱皆有恶，<a id="a-3z"></a>于行欲最下。</p>
  <p id="a40">若如法求财，<a id="a-41"></a>自身勤所得，</p>
  <p id="a42">供他及自用，<a id="a-43"></a>亦以施为福，</p>
  <p id="a44">二俱皆有德，<a id="a-45"></a>于行欲最上。</p>
  <p id="a46">若得出要慧，<a id="a-47"></a>行欲住在家，</p>
  <p id="a48">见灾患知足，<a id="a-49"></a>节俭用财物，</p>
  <p id="a4A">彼得出欲慧，<a id="a-4B"></a>于行欲最上。<a id="a-4C"></a>”</p>
  <p id="a4D">佛说如是，<a id="a-4E"></a>给孤独居士及诸比丘闻佛所说，<a id="a-4F"></a>欢喜奉行。</p>
  <p data-pb></p>
  <h2 id="a4G">大品福田经第十一</h2>
  <p id="a4H">我闻如是：<a id="a-4I"></a>一时，<a id="a-4J"></a>佛游舍卫国，<a id="a-4K"></a>在胜林给孤独园。</p>
  <p id="a4L">尔时，<a id="a-4M"></a>给孤独居士往诣佛所，<a id="a-4N"></a>稽首佛足，<a id="a-4O"></a>却坐一面，<a id="a-4P"></a>白曰：<a id="a-4Q"></a>“世尊，<a id="a-4R"></a>世中为有几福田人？<a id="a-4S"></a>”</p>
  <p id="a4T">世尊告曰：<a id="a-4U"></a>“居士，<a id="a-4V"></a>世中凡有二种福田人。<a id="a-4W"></a>云何为二？<a id="a-4X"></a>一者、<a id="a-4Y"></a>学人，<a id="a-4Z"></a>二者、<a id="a-4a"></a>无学人。<a id="a-4b"></a>学人有十八，<a id="a-4c"></a>无学人有九。<a id="a-4d"></a>居士，<a id="a-4e"></a>云何十八学人？<a id="a-4f"></a>信行、<a id="a-4g"></a>法行、<a id="a-4h"></a>信解脱、<a id="a-4i"></a>见到、<a id="a-4j"></a>身证、<a id="a-4k"></a>家家、<a id="a-4l"></a>一种、<a id="a-4m"></a>向须陀洹、<a id="a-4n"></a>得须陀洹、<a id="a-4o"></a>向斯陀含、<a id="a-4p"></a>得斯陀含、<a id="a-4q"></a>向阿那含、<a id="a-4r"></a>得阿那含、<a id="a-4s"></a>中般涅槃、<a id="a-4t"></a>生般涅槃、<a id="a-4u"></a>行般涅槃、<a id="a-4v"></a>无行般涅槃、<a id="a-4w"></a>上流色究竟，<a id="a-4x"></a>是谓十八学人。<a id="a-4y"></a>居士，<a id="a-4z"></a>云何九无学人？<a id="a-50"></a>思法、<a id="a-51"></a>升进法、<a id="a-52"></a>不动法、<a id="a-53"></a>退法、<a id="a-54"></a>不退法、<a id="a-55"></a>护法（护则不退，<a id="a-56"></a>不护则退）、<a id="a-57"></a>实住法、<a id="a-58"></a>慧解脱、<a id="a-59"></a>俱解脱，<a id="a-5A"></a>是谓九无学人。<a id="a-5B"></a>”</p>
  <p id="a5C">于是，<a id="a-5D"></a>世尊说此颂曰：</p>
  <p id="a5E">“世中学、<a id="a-5F"></a>无学，<a id="a-5G"></a>可尊可奉敬，</p>
  <p id="a5H">彼能正其身，<a id="a-5I"></a>口意亦复然，</p>
  <p id="a5J">居士是良田，<a id="a-5K"></a>施彼得大福。<a id="a-5L"></a>”</p>
  <p id="a5M">佛说如是，<a id="a-5N"></a>给孤独居士及诸比丘闻佛所说，<a id="a-5O"></a>欢喜奉行。</p>
  <p data-pb></p>
  <h2 id="a5P">大品优婆塞经第十二</h2>
  <p id="a5Q">我闻如是：<a id="a-5R"></a>一时，<a id="a-5S"></a>佛游舍卫国，<a id="a-5T"></a>在胜林给孤独园。</p>
  <p id="a5U">尔时，<a id="a-5V"></a>给孤独居士与大优婆塞众五百人俱，<a id="a-5W"></a>往诣尊者舍梨子所，<a id="a-5X"></a>稽首作礼，<a id="a-5Y"></a>却坐一面；<a id="a-5Z"></a>五百优婆塞亦为作礼，<a id="a-5a"></a>却坐一面。<a id="a-5b"></a>给孤独居士及五百优婆塞坐一面已，<a id="a-5c"></a>尊者舍梨子为彼说法，<a id="a-5d"></a>劝发渴仰，<a id="a-5e"></a>成就欢喜；<a id="a-5f"></a>无量方便为彼说法，<a id="a-5g"></a>劝发渴仰，<a id="a-5h"></a>成就欢喜已，<a id="a-5i"></a>即从座起，<a id="a-5j"></a>往诣佛所，<a id="a-5k"></a>稽首佛足，<a id="a-5l"></a>却坐一面。<a id="a-5m"></a>尊者舍梨子去后不久，<a id="a-5n"></a>给孤独居士及五百优婆塞亦诣佛所，<a id="a-5o"></a>稽首佛足，<a id="a-5p"></a>却坐一面。</p>
  <p id="a5q">尊者舍梨子及众坐已定，<a id="a-5r"></a>世尊告曰：<a id="a-5s"></a>“舍梨子，<a id="a-5t"></a>若汝知白衣圣弟子善护行五法及得四增上心，<a id="a-5u"></a>现法乐居，<a id="a-5v"></a>易不难得。<a id="a-5w"></a>舍梨子，<a id="a-5x"></a>汝当记别圣弟子地狱尽，<a id="a-5y"></a>畜生、<a id="a-5z"></a>饿鬼及诸恶处亦尽，<a id="a-60"></a>得须陀洹，<a id="a-61"></a>不堕恶法，<a id="a-62"></a>定趣正觉，<a id="a-63"></a>极受七有，<a id="a-64"></a>天上人间七往来已而得苦边。</p>
  <p id="a65">“舍梨子，<a id="a-66"></a>云何白衣圣弟子善护行五法？<a id="a-67"></a>白衣圣弟子者，<a id="a-68"></a>离杀、<a id="a-69"></a>断杀，<a id="a-6A"></a>弃舍刀杖，<a id="a-6B"></a>有惭有愧，<a id="a-6C"></a>有慈悲心，<a id="a-6D"></a>饶益一切乃至昆虫，<a id="a-6E"></a>彼于杀生净除其心。<a id="a-6F"></a>白衣圣弟子善护行，<a id="a-6G"></a>此第一法。</p>
  <p id="a6H">“复次，<a id="a-6I"></a>舍梨子，<a id="a-6J"></a>白衣圣弟子离不与取、<a id="a-6K"></a>断不与取，<a id="a-6L"></a>与而后取，<a id="a-6M"></a>乐于与取，<a id="a-6N"></a>常好布施，<a id="a-6O"></a>劝喜无吝，<a id="a-6P"></a>不望其报，<a id="a-6Q"></a>不以偷所覆，<a id="a-6R"></a>常自护已，<a id="a-6S"></a>彼于不与取净除其心。<a id="a-6T"></a>白衣圣弟子善护行，<a id="a-6U"></a>此第二法。</p>
  <p id="a6V">“复次，<a id="a-6W"></a>舍梨子，<a id="a-6X"></a>白衣圣弟子离邪淫、<a id="a-6Y"></a>断邪淫，<a id="a-6Z"></a>彼或有父所护，<a id="a-6a"></a>或母所护，<a id="a-6b"></a>或父母所护，<a id="a-6c"></a>或兄弟所护，<a id="a-6d"></a>或姊妹所护，<a id="a-6e"></a>或妇父母所护，<a id="a-6f"></a>或亲亲所护，<a id="a-6g"></a>或同姓所护，<a id="a-6h"></a>或为他妇女，<a id="a-6i"></a>有鞭罚恐怖，<a id="a-6j"></a>及有名雇赁至华鬘亲；<a id="a-6k"></a>不犯如是女，<a id="a-6l"></a>彼于邪淫净除其心。<a id="a-6m"></a>白衣圣弟子善护行，<a id="a-6n"></a>此第三法。</p>
  <p id="a6o">“复次，<a id="a-6p"></a>舍梨子，<a id="a-6q"></a>白衣圣弟子离妄言、<a id="a-6r"></a>断妄言，<a id="a-6s"></a>真谛言，<a id="a-6t"></a>乐真谛，<a id="a-6u"></a>住真谛不移动，<a id="a-6v"></a>一切可信，<a id="a-6w"></a>不欺世间，<a id="a-6x"></a>彼于妄言净除其心。<a id="a-6y"></a>白衣圣弟子善护行，<a id="a-6z"></a>此第四法。</p>
  <p id="a70">“复次，<a id="a-71"></a>舍梨子，<a id="a-72"></a>白衣圣弟子离酒、<a id="a-73"></a>断酒，<a id="a-74"></a>彼于饮酒净除其心。<a id="a-75"></a>白衣圣弟子善护行，<a id="a-76"></a>此第五法。</p>
  <p id="a77">“舍梨子，<a id="a-78"></a>白衣圣弟子云何得四增上心，<a id="a-79"></a>现法乐居，<a id="a-7A"></a>易不难得？<a id="a-7B"></a>白衣圣弟子念如来：<a id="a-7C"></a>‘彼如来、<a id="a-7D"></a>无所著、<a id="a-7E"></a>等正觉、<a id="a-7F"></a>明行成为、<a id="a-7G"></a>善逝、<a id="a-7H"></a>世间解、<a id="a-7I"></a>无上士、<a id="a-7J"></a>道法御、<a id="a-7K"></a>天人师，<a id="a-7L"></a>号佛、<a id="a-7M"></a>众佑。<a id="a-7N"></a>’如是念如来已，<a id="a-7O"></a>若有恶欲即便得灭，<a id="a-7P"></a>心中有不善、<a id="a-7Q"></a>秽污、<a id="a-7R"></a>愁苦、<a id="a-7S"></a>忧戚亦复得灭。<a id="a-7T"></a>白衣圣弟子攀缘如来，<a id="a-7U"></a>心静得喜，<a id="a-7V"></a>若有恶欲即便得灭，<a id="a-7W"></a>心中有不善、<a id="a-7X"></a>秽污、<a id="a-7Y"></a>愁苦、<a id="a-7Z"></a>忧戚亦复得灭。<a id="a-7a"></a>白衣圣弟子得第一增上心，<a id="a-7b"></a>现法乐居，<a id="a-7c"></a>易不难得。</p>
  <p id="a7d">“复次，<a id="a-7e"></a>舍梨子，<a id="a-7f"></a>白衣圣弟子念法：<a id="a-7g"></a>‘世尊善说法，<a id="a-7h"></a>必至究竟，<a id="a-7i"></a>无烦无热，<a id="a-7j"></a>常有不移动。<a id="a-7k"></a>’如是观、<a id="a-7l"></a>如是觉、<a id="a-7m"></a>如是知、<a id="a-7n"></a>如是念法已，<a id="a-7o"></a>若有恶欲即便得灭，<a id="a-7p"></a>心中有不善、<a id="a-7q"></a>秽污、<a id="a-7r"></a>愁苦、<a id="a-7s"></a>忧戚亦复得灭。<a id="a-7t"></a>白衣圣弟子攀缘法，<a id="a-7u"></a>心静得喜，<a id="a-7v"></a>若有恶欲即便得灭，<a id="a-7w"></a>心中有不善、<a id="a-7x"></a>秽污、<a id="a-7y"></a>愁苦、<a id="a-7z"></a>忧戚亦复得灭。<a id="a-80"></a>白衣圣弟子得此第二增上心。</p>
  <p id="a81">“复次，<a id="a-82"></a>舍梨子，<a id="a-83"></a>白衣圣弟子念众：<a id="a-84"></a>‘如来圣众善趣正趣，<a id="a-85"></a>向法次法，<a id="a-86"></a>顺行如法，<a id="a-87"></a>彼众实有阿罗诃、<a id="a-88"></a>趣阿罗诃，<a id="a-89"></a>有阿那含、<a id="a-8A"></a>趣阿那含，<a id="a-8B"></a>有斯陀含、<a id="a-8C"></a>趣斯陀含，<a id="a-8D"></a>有须陀洹、<a id="a-8E"></a>趣须陀洹，<a id="a-8F"></a>是谓四双八辈。<a id="a-8G"></a>’谓如来众成就尸赖，<a id="a-8H"></a>成就三昧，<a id="a-8I"></a>成就般若，<a id="a-8J"></a>成就解脱，<a id="a-8K"></a>成就解脱知见，<a id="a-8L"></a>可敬可重，<a id="a-8M"></a>可奉可供，<a id="a-8N"></a>世良福田。<a id="a-8O"></a>彼如是念如来众，<a id="a-8P"></a>若有恶欲即便得灭，<a id="a-8Q"></a>心中有不善、<a id="a-8R"></a>秽污、<a id="a-8S"></a>愁苦、<a id="a-8T"></a>忧戚亦复得灭。<a id="a-8U"></a>白衣圣弟子攀缘如来众，<a id="a-8V"></a>心静得喜，<a id="a-8W"></a>若有恶欲即便得灭，<a id="a-8X"></a>心中有不善、<a id="a-8Y"></a>秽污、<a id="a-8Z"></a>愁苦、<a id="a-8a"></a>忧戚亦复得灭。<a id="a-8b"></a>白衣圣弟子是谓得第三增上心，<a id="a-8c"></a>现法乐居，<a id="a-8d"></a>易不难得。</p>
  <p id="a8e">“复次，<a id="a-8f"></a>舍梨子，<a id="a-8g"></a>白衣圣弟子自念尸赖：<a id="a-8h"></a>‘此尸赖不缺不穿，<a id="a-8i"></a>无秽无浊，<a id="a-8j"></a>住如地不虚妄，<a id="a-8k"></a>圣所称誉，<a id="a-8l"></a>具善受持。<a id="a-8m"></a>’彼如是自念尸赖，<a id="a-8n"></a>若有恶欲即便得灭，<a id="a-8o"></a>心中有不善、<a id="a-8p"></a>秽污、<a id="a-8q"></a>愁苦、<a id="a-8r"></a>忧戚亦复得灭。<a id="a-8s"></a>白衣圣弟子攀缘尸赖，<a id="a-8t"></a>心静得喜，<a id="a-8u"></a>若有恶欲即便得灭，<a id="a-8v"></a>心中有不善、<a id="a-8w"></a>秽污、<a id="a-8x"></a>愁苦、<a id="a-8y"></a>忧戚亦复得灭。<a id="a-8z"></a>白衣圣弟子是谓得第四增上心，<a id="a-90"></a>现法乐居，<a id="a-91"></a>易不难得。</p>
  <p id="a92">“舍梨子，<a id="a-93"></a>若汝知白衣圣弟子善护行此五法，<a id="a-94"></a>得此四增上心，<a id="a-95"></a>现法乐居，<a id="a-96"></a>易不难得者。<a id="a-97"></a>舍梨子，<a id="a-98"></a>汝记别白衣圣弟子地狱尽，<a id="a-99"></a>畜生、<a id="a-9A"></a>饿鬼及诸恶处亦尽，<a id="a-9B"></a>得须陀洹，<a id="a-9C"></a>不堕恶法，<a id="a-9D"></a>定趣正觉，<a id="a-9E"></a>极受七有，<a id="a-9F"></a>天上人间七往来已而得苦边。<a id="a-9G"></a>”</p>
  <p id="a9H">于是，<a id="a-9I"></a>世尊说此颂曰：</p>
  <p id="a9J">“慧者住在家，<a id="a-9K"></a>见地狱恐怖，</p>
  <p id="a9L">因受持圣法，<a id="a-9M"></a>除去一切恶。</p>
  <p id="a9N">不杀害众生，<a id="a-9O"></a>知而能舍离，</p>
  <p id="a9P">真谛不妄言，<a id="a-9Q"></a>不盗他财物。</p>
  <p id="a9R">自有妇知足，<a id="a-9S"></a>不乐他人妻，</p>
  <p id="a9T">舍离断饮酒，<a id="a-9U"></a>心乱狂痴本。</p>
  <p id="a9V">常当念正觉，<a id="a-9W"></a>思惟诸善法，</p>
  <p id="a9X">念众观尸赖，<a id="a-9Y"></a>从是得欢喜。</p>
  <p id="a9Z">欲行其布施，<a id="a-9a"></a>当以望其福，</p>
  <p id="a9b">先施于息心，<a id="a-9c"></a>如是成果报。</p>
  <p id="a9d">我今说息心，<a id="a-9e"></a>舍梨子善听：</p>
  <p id="a9f">若有黑及白，<a id="a-9g"></a>赤色之与黄，</p>
  <p id="a9h">尨色爱乐色，<a id="a-9i"></a>牛及诸鸽鸟，</p>
  <p id="a9j">随彼所生处，<a id="a-9k"></a>良御牛在前。</p>
  <p id="a9l">身力成具足，<a id="a-9m"></a>善速往来快，</p>
  <p id="a9n">取彼之所能，<a id="a-9o"></a>莫以色为非。</p>
  <p id="a9p">如是此人间，<a id="a-9q"></a>若有所生处，</p>
  <p id="a9r">刹帝利梵志，<a id="a-9s"></a>居士本工师，</p>
  <p id="a9t">随彼所生处，<a id="a-9u"></a>长老净持戒，</p>
  <p id="a9v">世无著善逝，<a id="a-9w"></a>施彼得大果。</p>
  <p id="a9x">愚痴无所知，<a id="a-9y"></a>无慧无所闻，</p>
  <p id="a9z">施彼得果少，<a id="a-A0"></a>无光无所照。</p>
  <p id="aA1">若光有所照，<a id="a-A2"></a>有慧佛弟子，</p>
  <p id="aA3">信向善逝者，<a id="a-A4"></a>根生善坚住。</p>
  <p id="aA5">彼是生善处，<a id="a-A6"></a>如意往人家，</p>
  <p id="aA7">最后得涅槃，<a id="a-A8"></a>如是各有缘。<a id="a-A9"></a>”</p>
  <p id="aAA">佛说如是，<a id="a-AB"></a>尊者舍梨子及诸比丘、<a id="a-AC"></a>给孤独居士、<a id="a-AD"></a>五百优婆塞闻佛所说，<a id="a-AE"></a>欢喜奉行。</p>
  <p data-pb></p>
  <h2 id="aAF">大品怨家经第十三</h2>
  <p id="aAG">我闻如是：<a id="a-AH"></a>一时，<a id="a-AI"></a>佛游舍卫国，<a id="a-AJ"></a>在胜林给孤独园。</p>
  <p id="aAK">尔时，<a id="a-AL"></a>世尊告诸比丘：<a id="a-AM"></a>“有七怨家法而作怨家，<a id="a-AN"></a>谓男女辈瞋恚时来。<a id="a-AO"></a>云何为七？<a id="a-AP"></a>怨家者，<a id="a-AQ"></a>不欲令怨家有好色。<a id="a-AR"></a>所以者何？<a id="a-AS"></a>怨家者，<a id="a-AT"></a>不乐怨家有好色。<a id="a-AU"></a>人有瞋恚，<a id="a-AV"></a>习瞋恚，<a id="a-AW"></a>瞋恚所覆，<a id="a-AX"></a>心不舍瞋恚，<a id="a-AY"></a>彼虽好沐浴，<a id="a-AZ"></a>名香涂身，<a id="a-Aa"></a>然色故恶。<a id="a-Ab"></a>所以者何？<a id="a-Ac"></a>因瞋恚所覆，<a id="a-Ad"></a>心不舍瞋恚故。<a id="a-Ae"></a>是谓第一怨家法而作怨家，<a id="a-Af"></a>谓男女辈瞋恚时来。</p>
  <p id="aAg">“复次，<a id="a-Ah"></a>怨家者，<a id="a-Ai"></a>不欲令怨家安隐眠。<a id="a-Aj"></a>所以者何？<a id="a-Ak"></a>怨家者，<a id="a-Al"></a>不乐怨家安隐眠。<a id="a-Am"></a>人有瞋恚，<a id="a-An"></a>习瞋恚，<a id="a-Ao"></a>瞋恚所覆，<a id="a-Ap"></a>心不舍瞋恚，<a id="a-Aq"></a>彼虽卧以御床，<a id="a-Ar"></a>敷以氍氀、<a id="a-As"></a>毾[毯-炎+登]，<a id="a-At"></a>覆以锦绮罗縠，<a id="a-Au"></a>有衬体被，<a id="a-Av"></a>两头安枕，<a id="a-Aw"></a>加陵伽波惒逻波遮悉多罗那，<a id="a-Ax"></a>然故忧苦眠。<a id="a-Ay"></a>所以者何？<a id="a-Az"></a>因瞋恚所覆，<a id="a-B0"></a>心不舍瞋恚故。<a id="a-B1"></a>是谓第二怨家法而作怨家，<a id="a-B2"></a>谓男女辈瞋恚时来。</p>
  <p id="aB3">“复次，<a id="a-B4"></a>怨家者，<a id="a-B5"></a>不欲令怨家得大利。<a id="a-B6"></a>所以者何？<a id="a-B7"></a>怨家者，<a id="a-B8"></a>不乐怨家得大利。<a id="a-B9"></a>人有瞋恚，<a id="a-BA"></a>习瞋恚，<a id="a-BB"></a>瞋恚所覆，<a id="a-BC"></a>心不舍瞋恚，<a id="a-BD"></a>彼应得利而不得利，<a id="a-BE"></a>应不得利而得利。<a id="a-BF"></a>彼此二法更互相违，<a id="a-BG"></a>大得不利。<a id="a-BH"></a>所以者何？<a id="a-BI"></a>因瞋恚所覆，<a id="a-BJ"></a>心不舍瞋恚故。<a id="a-BK"></a>是谓第三怨家法而作怨家，<a id="a-BL"></a>谓男女辈瞋恚时来。</p>
  <p id="aBM">“复次，<a id="a-BN"></a>怨家者，<a id="a-BO"></a>不欲令怨家有朋友。<a id="a-BP"></a>所以者何？<a id="a-BQ"></a>怨家者，<a id="a-BR"></a>不乐怨家有朋友。<a id="a-BS"></a>人有瞋恚，<a id="a-BT"></a>习瞋恚，<a id="a-BU"></a>瞋恚所覆，<a id="a-BV"></a>心不舍瞋恚，<a id="a-BW"></a>彼若有亲朋友，<a id="a-BX"></a>舍离避去。<a id="a-BY"></a>所以者何？<a id="a-BZ"></a>因瞋恚所覆，<a id="a-Ba"></a>心不舍瞋恚故。<a id="a-Bb"></a>是谓第四怨家法而作怨家，<a id="a-Bc"></a>谓男女辈瞋恚时来。</p>
  <p id="aBd">“复次，<a id="a-Be"></a>怨家者，<a id="a-Bf"></a>不欲令怨家有称誉。<a id="a-Bg"></a>所以者何？<a id="a-Bh"></a>怨家者，<a id="a-Bi"></a>不乐怨家有名称。<a id="a-Bj"></a>人有瞋恚，<a id="a-Bk"></a>习瞋恚，<a id="a-Bl"></a>瞋恚所覆，<a id="a-Bm"></a>心不舍瞋恚，<a id="a-Bn"></a>彼恶名丑声周闻诸方。<a id="a-Bo"></a>所以者何？<a id="a-Bp"></a>因瞋恚所覆，<a id="a-Bq"></a>心不舍瞋恚故。<a id="a-Br"></a>是谓第五怨家法而作怨家，<a id="a-Bs"></a>谓男女辈瞋恚时来。</p>
  <p id="aBt">“复次，<a id="a-Bu"></a>怨家者，<a id="a-Bv"></a>不欲令怨家极大富。<a id="a-Bw"></a>所以者何？<a id="a-Bx"></a>怨家者，<a id="a-By"></a>不乐怨家极大富。<a id="a-Bz"></a>人有瞋恚，<a id="a-C0"></a>习瞋恚，<a id="a-C1"></a>瞋恚所覆，<a id="a-C2"></a>心不舍瞋恚，<a id="a-C3"></a>彼作如是身、<a id="a-C4"></a>口、<a id="a-C5"></a>意行，<a id="a-C6"></a>使彼大失财物。<a id="a-C7"></a>所以者何？<a id="a-C8"></a>因瞋恚所覆，<a id="a-C9"></a>心不舍瞋恚故。<a id="a-CA"></a>是谓第六怨家法而作怨家，<a id="a-CB"></a>谓男女辈瞋恚时来。</p>
  <p id="aCC">“复次，<a id="a-CD"></a>怨家者，<a id="a-CE"></a>不欲令怨家身坏命终，<a id="a-CF"></a>必至善处，<a id="a-CG"></a>生于天上。<a id="a-CH"></a>所以者何？<a id="a-CI"></a>怨家者，<a id="a-CJ"></a>不乐怨家往至善处。<a id="a-CK"></a>人有瞋恚，<a id="a-CL"></a>习瞋恚，<a id="a-CM"></a>瞋恚所覆，<a id="a-CN"></a>心不舍瞋恚，<a id="a-CO"></a>身、<a id="a-CP"></a>口、<a id="a-CQ"></a>意恶行。<a id="a-CR"></a>彼身、<a id="a-CS"></a>口、<a id="a-CT"></a>意恶行已，<a id="a-CU"></a>身坏命终，<a id="a-CV"></a>必至恶处，<a id="a-CW"></a>生地狱中。<a id="a-CX"></a>所以者何？<a id="a-CY"></a>因瞋恚所覆，<a id="a-CZ"></a>心不舍瞋恚故。<a id="a-Ca"></a>是谓第七怨家法而作怨家，<a id="a-Cb"></a>谓男女辈瞋恚时来。<a id="a-Cc"></a>此七怨家法而作怨家，<a id="a-Cd"></a>谓男女辈瞋恚时来。<a id="a-Ce"></a>”</p>
  <p id="aCf">于是，<a id="a-Cg"></a>世尊说此颂曰：</p>
  <p id="aCh">“瞋者得恶色，<a id="a-Ci"></a>眠卧苦不安，</p>
  <p id="aCj">应获得大财，<a id="a-Ck"></a>反更得不利。</p>
  <p id="aCl">亲亲善朋友，<a id="a-Cm"></a>远离瞋恚人，</p>
  <p id="aCn">数数习瞋恚，<a id="a-Co"></a>恶名流诸方。</p>
  <p id="aCp">瞋作身口业，<a id="a-Cq"></a>恚缠行意业，</p>
  <p id="aCr">人为恚所覆，<a id="a-Cs"></a>失一切财物。</p>
  <p id="aCt">瞋恚生不利，<a id="a-Cu"></a>瞋恚生心秽，</p>
  <p id="aCv">恐怖生于内，<a id="a-Cw"></a>人所不能觉。</p>
  <p id="aCx">瞋者不知义，<a id="a-Cy"></a>瞋者不晓法，</p>
  <p id="aCz">无目盲暗塞，<a id="a-D0"></a>谓乐瞋恚人。</p>
  <p id="aD1">恚初发恶色，<a id="a-D2"></a>犹火始起烟，</p>
  <p id="aD3">从是生憎嫉，<a id="a-D4"></a>缘是诸人瞋。</p>
  <p id="aD5">若瞋者所作，<a id="a-D6"></a>善行及不善，</p>
  <p id="aD7">于后瞋恚盛，<a id="a-D8"></a>烦热如火烧。</p>
  <p id="aD9">所谓烦热业，<a id="a-DA"></a>及诸法所缠，</p>
  <p id="aDB">彼彼我今说，<a id="a-DC"></a>汝等善心听。</p>
  <p id="aDD">瞋者逆害父，<a id="a-DE"></a>及于诸兄弟，</p>
  <p id="aDF">亦杀姊与妹，<a id="a-DG"></a>瞋者多所残。</p>
  <p id="aDH">所生及长养，<a id="a-DI"></a>得见此世间，</p>
  <p id="aDJ">因彼得存命，<a id="a-DK"></a>此母瞋亦害。</p>
  <p id="aDL">无羞无惭愧，<a id="a-DM"></a>瞋缠无所言，</p>
  <p id="aDN">人为恚所覆，<a id="a-DO"></a>口无所不说。</p>
  <p id="aDP">造作痴罪业，<a id="a-DQ"></a>而自夭其命，</p>
  <p id="aDR">作时不自觉，<a id="a-DS"></a>因瞋生恐怖。</p>
  <p id="aDT">系著自己身，<a id="a-DU"></a>爱乐无极已，</p>
  <p id="aDV">虽爱念己身，<a id="a-DW"></a>瞋者亦自害。</p>
  <p id="aDX">以刀而自刺，<a id="a-DY"></a>或从岩自投，</p>
  <p id="aDZ">或以绳自绞，<a id="a-Da"></a>及服诸毒药。</p>
  <p id="aDb">如是像瞋恚，<a id="a-Dc"></a>是死依于恚，</p>
  <p id="aDd">彼彼一切断，<a id="a-De"></a>用慧能觉了。</p>
  <p id="aDf">小小不善业，<a id="a-Dg"></a>慧者了能除，</p>
  <p id="aDh">当堪耐是行，<a id="a-Di"></a>欲令无恶色。</p>
  <p id="aDj">无恚亦无忧，<a id="a-Dk"></a>除烟无贡高，</p>
  <p id="aDl">调御断瞋恚，<a id="a-Dm"></a>灭讫无有漏。<a id="a-Dn"></a>”</p>
  <p id="aDo">佛说如是，<a id="a-Dp"></a>彼诸比丘闻佛所说，<a id="a-Dq"></a>欢喜奉行。</p>
  <p data-pb></p>
  <h2 id="aDr">大品教昙弥经第十四</h2>
  <p id="aDs">我闻如是：<a id="a-Dt"></a>一时，<a id="a-Du"></a>佛游舍卫国，<a id="a-Dv"></a>在胜林给孤独园。</p>
  <p id="aDw">尔时，<a id="a-Dx"></a>尊者昙弥为生地尊长，<a id="a-Dy"></a>作佛图主，<a id="a-Dz"></a>为人所宗，<a id="a-E0"></a>凶暴急弊，<a id="a-E1"></a>极为粗恶，<a id="a-E2"></a>骂詈责数于诸比丘，<a id="a-E3"></a>因此故生地诸比丘皆舍离去，<a id="a-E4"></a>不乐住此。<a id="a-E5"></a>于是，<a id="a-E6"></a>生地诸优婆塞见生地诸比丘皆舍离去，<a id="a-E7"></a>不乐住此，<a id="a-E8"></a>便作是念：<a id="a-E9"></a>“此生地诸比丘以何意故，<a id="a-EA"></a>皆舍离去，<a id="a-EB"></a>不乐住此？<a id="a-EC"></a>”生地诸优婆塞闻此生地尊者昙弥——生地尊长，<a id="a-ED"></a>作佛图主，<a id="a-EE"></a>为人所宗，<a id="a-EF"></a>凶暴急弊，<a id="a-EG"></a>极为粗恶，<a id="a-EH"></a>骂詈责数于诸比丘，<a id="a-EI"></a>因此故生地诸比丘皆舍离去，<a id="a-EJ"></a>不乐住此。<a id="a-EK"></a>生地诸优婆塞闻已，<a id="a-EL"></a>即共往诣尊者昙弥所，<a id="a-EM"></a>驱逐昙弥，<a id="a-EN"></a>令出生地诸寺中去。</p>
  <p id="aEO">于是，<a id="a-EP"></a>尊者昙弥为生地诸优婆塞所驱，<a id="a-EQ"></a>令出生地诸寺中去，<a id="a-ER"></a>即摄衣持钵游行，<a id="a-ES"></a>往诣舍卫国，<a id="a-ET"></a>展转进至舍卫国，<a id="a-EU"></a>住胜林给孤独园。<a id="a-EV"></a>于是，<a id="a-EW"></a>尊者昙弥往诣佛所，<a id="a-EX"></a>稽首佛足，<a id="a-EY"></a>却坐一面，<a id="a-EZ"></a>白曰：<a id="a-Ea"></a>“世尊，<a id="a-Eb"></a>我于生地诸优婆塞无所污、<a id="a-Ec"></a>无所说、<a id="a-Ed"></a>无所犯，<a id="a-Ee"></a>然生地诸优婆塞横驱逐我，<a id="a-Ef"></a>令出生地诸寺中去。<a id="a-Eg"></a>”</p>
  <p id="aEh">彼时世尊告曰：<a id="a-Ei"></a>“止！<a id="a-Ej"></a>止！<a id="a-Ek"></a>昙弥，<a id="a-El"></a>何须说此？<a id="a-Em"></a>”</p>
  <p id="aEn">尊者昙弥叉手向佛，<a id="a-Eo"></a>再白曰：<a id="a-Ep"></a>“世尊，<a id="a-Eq"></a>我于生地诸优婆塞无所污、<a id="a-Er"></a>无所说、<a id="a-Es"></a>无所犯，<a id="a-Et"></a>然生地诸优婆塞横驱逐我，<a id="a-Eu"></a>令出生地诸寺中去。<a id="a-Ev"></a>”</p>
  <p id="aEw">世尊亦再告曰：<a id="a-Ex"></a>“昙弥，<a id="a-Ey"></a>往昔之时，<a id="a-Ez"></a>此阎浮洲有诸商人乘船入海，<a id="a-F0"></a>持视岸鹰行，<a id="a-F1"></a>彼入大海不远，<a id="a-F2"></a>便放视岸鹰。<a id="a-F3"></a>若视岸鹰得至大海岸者，<a id="a-F4"></a>终不还船。<a id="a-F5"></a>若视岸鹰不得至大海岸者，<a id="a-F6"></a>便来还船。<a id="a-F7"></a>如是，<a id="a-F8"></a>昙弥，<a id="a-F9"></a>为生地优婆塞所驱逐，<a id="a-FA"></a>令出生地诸寺故，<a id="a-FB"></a>便还至我所。<a id="a-FC"></a>止！<a id="a-FD"></a>止！<a id="a-FE"></a>昙弥，<a id="a-FF"></a>何须复说此？<a id="a-FG"></a>”</p>
  <p id="aFH">尊者昙弥复三白曰：<a id="a-FI"></a>“世尊，<a id="a-FJ"></a>我于生地诸优婆塞无所污、<a id="a-FK"></a>无所说、<a id="a-FL"></a>无所犯，<a id="a-FM"></a>然生地诸优婆塞横驱逐我，<a id="a-FN"></a>令出生地诸寺中去。<a id="a-FO"></a>”</p>
  <p id="aFP">世尊亦复三告曰：<a id="a-FQ"></a>“昙弥，<a id="a-FR"></a>汝住沙门法，<a id="a-FS"></a>为生地诸优婆塞所驱逐，<a id="a-FT"></a>令出生地诸寺耶？<a id="a-FU"></a>”</p>
  <p id="aFV">于是，<a id="a-FW"></a>尊者昙弥即从座起，<a id="a-FX"></a>叉手向佛，<a id="a-FY"></a>白曰：<a id="a-FZ"></a>“世尊，<a id="a-Fa"></a>云何沙门住沙门法？<a id="a-Fb"></a>”</p>
  <p id="aFc">世尊告曰：<a id="a-Fd"></a>“昙弥，<a id="a-Fe"></a>昔时有人寿八万岁。<a id="a-Ff"></a>昙弥，<a id="a-Fg"></a>人寿八万岁时，<a id="a-Fh"></a>此阎浮洲极大富乐，<a id="a-Fi"></a>多有人民，<a id="a-Fj"></a>村邑相近，<a id="a-Fk"></a>如鸡一飞。<a id="a-Fl"></a>昙弥，<a id="a-Fm"></a>人寿八万岁时，<a id="a-Fn"></a>女年五百岁乃嫁。<a id="a-Fo"></a>昙弥，<a id="a-Fp"></a>人寿八万岁时，<a id="a-Fq"></a>有如是病——大便、<a id="a-Fr"></a>小便、<a id="a-Fs"></a>欲、<a id="a-Ft"></a>不食、<a id="a-Fu"></a>老。<a id="a-Fv"></a>昙弥，<a id="a-Fw"></a>人寿八万岁时，<a id="a-Fx"></a>有王名高罗婆，<a id="a-Fy"></a>聪明智慧，<a id="a-Fz"></a>为转轮王，<a id="a-G0"></a>有四种军，<a id="a-G1"></a>整御天下，<a id="a-G2"></a>如法法王成就七宝。<a id="a-G3"></a>彼七宝者，<a id="a-G4"></a>轮宝、<a id="a-G5"></a>象宝、<a id="a-G6"></a>马宝、<a id="a-G7"></a>珠宝、<a id="a-G8"></a>女宝、<a id="a-G9"></a>居士宝、<a id="a-GA"></a>主兵臣宝，<a id="a-GB"></a>是为七。<a id="a-GC"></a>具足千子，<a id="a-GD"></a>颜貌端正，<a id="a-GE"></a>勇猛无畏，<a id="a-GF"></a>能伏他众。<a id="a-GG"></a>彼必统领此一切地乃至大海，<a id="a-GH"></a>不以刀杖，<a id="a-GI"></a>以法治化，<a id="a-GJ"></a>令得安隐。</p>
  <p id="aGK">“昙弥，<a id="a-GL"></a>高罗婆王有树，<a id="a-GM"></a>名善住尼拘类树王。<a id="a-GN"></a>昙弥，<a id="a-GO"></a>善住尼拘类树王而有五枝，<a id="a-GP"></a>第一枝者，<a id="a-GQ"></a>王所食及皇后；<a id="a-GR"></a>第二枝者，<a id="a-GS"></a>太子食及诸臣；<a id="a-GT"></a>第三枝者，<a id="a-GU"></a>国人民食；<a id="a-GV"></a>第四枝者，<a id="a-GW"></a>沙门、<a id="a-GX"></a>梵志食；<a id="a-GY"></a>第五枝者，<a id="a-GZ"></a>禽兽所食。<a id="a-Ga"></a>昙弥，<a id="a-Gb"></a>善住尼拘类树王果大如二升瓶，<a id="a-Gc"></a>味如淳蜜丸。<a id="a-Gd"></a>昙弥，<a id="a-Ge"></a>善住尼拘类树王果无有护者，<a id="a-Gf"></a>亦无更相偷。<a id="a-Gg"></a>有一人来，<a id="a-Gh"></a>饥渴极羸，<a id="a-Gi"></a>颜色憔悴，<a id="a-Gj"></a>欲得食果，<a id="a-Gk"></a>往至善住尼拘类树王所，<a id="a-Gl"></a>饱啖果已，<a id="a-Gm"></a>毁折其枝，<a id="a-Gn"></a>持果归去。<a id="a-Go"></a>善住尼拘类树王有一天依而居之，<a id="a-Gp"></a>彼作是念：<a id="a-Gq"></a>‘阎浮洲人异哉无恩，<a id="a-Gr"></a>无有反复。<a id="a-Gs"></a>所以者何？<a id="a-Gt"></a>从善住尼拘类树王饱啖果已，<a id="a-Gu"></a>毁折其枝，<a id="a-Gv"></a>持果归去，<a id="a-Gw"></a>宁令善住尼拘类树王无果，<a id="a-Gx"></a>不生果。<a id="a-Gy"></a>’善住尼拘类树王即无果，<a id="a-Gz"></a>亦不生果。</p>
  <p id="aH0">“复有一人来，<a id="a-H1"></a>饥渴极羸，<a id="a-H2"></a>颜色憔悴，<a id="a-H3"></a>欲得啖果，<a id="a-H4"></a>往诣善住尼拘类树王所，<a id="a-H5"></a>见善住尼拘类树王无果，<a id="a-H6"></a>亦不生果，<a id="a-H7"></a>即便往诣高罗婆王所，<a id="a-H8"></a>白曰：<a id="a-H9"></a>‘天王，<a id="a-HA"></a>当知善住尼拘类树王无果，<a id="a-HB"></a>亦不生果。<a id="a-HC"></a>’高罗婆王闻已，<a id="a-HD"></a>犹如力士屈伸臂顷，<a id="a-HE"></a>如是高罗婆王于拘楼瘦没，<a id="a-HF"></a>至三十三天，<a id="a-HG"></a>住天帝释前，<a id="a-HH"></a>白曰：<a id="a-HI"></a>‘拘翼，<a id="a-HJ"></a>当知善住尼拘类树王无果，<a id="a-HK"></a>亦不生果。<a id="a-HL"></a>’于是，<a id="a-HM"></a>天帝释及高罗婆王犹如力士屈伸臂顷，<a id="a-HN"></a>如是天帝释及高罗婆王于三十三天中没，<a id="a-HO"></a>至拘楼瘦，<a id="a-HP"></a>去善住尼拘类树王不远住。<a id="a-HQ"></a>天帝释作如其像如意足，<a id="a-HR"></a>以如其像如意足化作大水暴风雨；<a id="a-HS"></a>作大水暴风雨已，<a id="a-HT"></a>善住尼拘类树王拔根倒竖。</p>
  <p id="aHU">“于是，<a id="a-HV"></a>善住尼拘类树王居止树天，<a id="a-HW"></a>因此故，<a id="a-HX"></a>忧苦愁戚，<a id="a-HY"></a>啼泣垂泪，<a id="a-HZ"></a>在天帝释前立。<a id="a-Ha"></a>天帝释问曰：<a id="a-Hb"></a>‘天，<a id="a-Hc"></a>汝何意忧苦愁戚，<a id="a-Hd"></a>啼泣垂泪，<a id="a-He"></a>在我前立耶？<a id="a-Hf"></a>’彼天白曰：<a id="a-Hg"></a>‘拘翼，<a id="a-Hh"></a>当知大水暴风雨，<a id="a-Hi"></a>善住尼拘类树王拔根倒竖。<a id="a-Hj"></a>’时，<a id="a-Hk"></a>天帝释告彼树天曰：<a id="a-Hl"></a>‘天，<a id="a-Hm"></a>汝树天住树天法，<a id="a-Hn"></a>大水暴风雨，<a id="a-Ho"></a>善住尼拘类树王拔根倒竖耶？<a id="a-Hp"></a>’树天白曰：<a id="a-Hq"></a>‘拘翼，<a id="a-Hr"></a>云何树天住树天法耶？<a id="a-Hs"></a>’天帝释告曰：<a id="a-Ht"></a>‘天，<a id="a-Hu"></a>若使人欲得树根，<a id="a-Hv"></a>持树根去；<a id="a-Hw"></a>欲得树茎、<a id="a-Hx"></a>树技、<a id="a-Hy"></a>树叶、<a id="a-Hz"></a>树华、<a id="a-I0"></a>树果持去者，<a id="a-I1"></a>树天不应瞋恚，<a id="a-I2"></a>不应憎嫉，<a id="a-I3"></a>心不应恨。<a id="a-I4"></a>树天舍意而住树天，<a id="a-I5"></a>如是树天住树天法。<a id="a-I6"></a>’”</p>
  <p id="aI7">“天复白曰：<a id="a-I8"></a>‘拘翼，<a id="a-I9"></a>我树天不住树天法。<a id="a-IA"></a>从今日始树天住树天法，<a id="a-IB"></a>愿善住尼拘类树王还复如本。<a id="a-IC"></a>’于是，<a id="a-ID"></a>天帝释作如其像如意足，<a id="a-IE"></a>作如其像如意足已，<a id="a-IF"></a>复化作大水暴风雨；<a id="a-IG"></a>化作大水暴风雨已，<a id="a-IH"></a>善住尼拘类树王即复如故。<a id="a-II"></a>如是，<a id="a-IJ"></a>昙弥，<a id="a-IK"></a>若有比丘骂者不骂，<a id="a-IL"></a>瞋者不瞋，<a id="a-IM"></a>破者不破，<a id="a-IN"></a>打者不打。<a id="a-IO"></a>如是，<a id="a-IP"></a>昙弥，<a id="a-IQ"></a>沙门住沙门法。<a id="a-IR"></a>”</p>
  <p id="aIS">于是，<a id="a-IT"></a>尊者昙弥即从座起，<a id="a-IU"></a>偏袒著衣，<a id="a-IV"></a>叉手向佛，<a id="a-IW"></a>啼泣垂泪，<a id="a-IX"></a>白曰：<a id="a-IY"></a>“世尊，<a id="a-IZ"></a>我非沙门住沙门法，<a id="a-Ia"></a>从今日始沙门住沙门法。<a id="a-Ib"></a>”</p>
  <p id="aIc">世尊告曰：<a id="a-Id"></a>“昙弥，<a id="a-Ie"></a>昔有大师，<a id="a-If"></a>名曰善眼，<a id="a-Ig"></a>为外道仙人之所师宗，<a id="a-Ih"></a>舍离欲爱，<a id="a-Ii"></a>得如意足。<a id="a-Ij"></a>昙弥，<a id="a-Ik"></a>善眼大师有无量百千弟子。<a id="a-Il"></a>昙弥，<a id="a-Im"></a>善眼大师为诸弟子说梵世法。<a id="a-In"></a>昙弥，<a id="a-Io"></a>若善眼大师为说梵世法时，<a id="a-Ip"></a>诸弟子等有不具足奉行法者，<a id="a-Iq"></a>彼命终已，<a id="a-Ir"></a>或生四王天，<a id="a-Is"></a>或生三十三天，<a id="a-It"></a>或生[火+僉]磨天，<a id="a-Iu"></a>或生兜率哆天，<a id="a-Iv"></a>或生化乐天，<a id="a-Iw"></a>或生他化乐天。<a id="a-Ix"></a>昙弥，<a id="a-Iy"></a>若善眼大师为说梵世法时，<a id="a-Iz"></a>诸弟子等设有具足奉行法者，<a id="a-J0"></a>彼修四梵室，<a id="a-J1"></a>舍离于欲，<a id="a-J2"></a>彼命终已，<a id="a-J3"></a>得生梵天。<a id="a-J4"></a>昙弥，<a id="a-J5"></a>彼时善眼大师而作是念：<a id="a-J6"></a>‘我不应与弟子等同俱至后世，<a id="a-J7"></a>共生一处。<a id="a-J8"></a>我今宁可更修增上慈，<a id="a-J9"></a>修增上慈已，<a id="a-JA"></a>命终得生晃昱天中。<a id="a-JB"></a>’</p>
  <p id="aJC">“昙弥，<a id="a-JD"></a>彼时善眼大师则于后时更修增上慈；<a id="a-JE"></a>修增上慈已，<a id="a-JF"></a>命终得生晃昱天中。<a id="a-JG"></a>昙弥，<a id="a-JH"></a>善眼大师及诸弟子学道不虚，<a id="a-JI"></a>得大果报。<a id="a-JJ"></a>如善眼大师，<a id="a-JK"></a>如是牟梨破群那、<a id="a-JL"></a>阿罗那遮婆罗门、<a id="a-JM"></a>瞿陀梨舍哆、<a id="a-JN"></a>害提婆罗摩纳、<a id="a-JO"></a>储提摩丽桥鞞陀逻，<a id="a-JP"></a>及萨哆富楼奚哆。</p>
  <p id="aJQ">“昙弥，<a id="a-JR"></a>七富楼奚哆师亦有无量百千弟子。<a id="a-JS"></a>昙弥，<a id="a-JT"></a>七富楼奚哆师为诸弟子说梵世法。<a id="a-JU"></a>若七富楼奚哆师为说梵世法时，<a id="a-JV"></a>诸弟子等有不具足奉行法者，<a id="a-JW"></a>彼命终已，<a id="a-JX"></a>或生四王天，<a id="a-JY"></a>或生三十三天，<a id="a-JZ"></a>或生[火+僉]磨天，<a id="a-Ja"></a>或生兜率哆天，<a id="a-Jb"></a>或生化乐天，<a id="a-Jc"></a>或生他化乐天。<a id="a-Jd"></a>若七富楼奚哆师为说梵世法时，<a id="a-Je"></a>诸弟子等设有具足奉行法者，<a id="a-Jf"></a>彼修四梵室，<a id="a-Jg"></a>舍离于欲，<a id="a-Jh"></a>彼命终已，<a id="a-Ji"></a>得生梵天。<a id="a-Jj"></a>昙弥，<a id="a-Jk"></a>七富楼奚哆师而作是念：<a id="a-Jl"></a>‘我不应与弟子等同俱至后世，<a id="a-Jm"></a>共生一处。<a id="a-Jn"></a>我今宁可更修增上慈，<a id="a-Jo"></a>修增上慈已，<a id="a-Jp"></a>命终得生晃昱天中。<a id="a-Jq"></a>’</p>
  <p id="aJr">“昙弥，<a id="a-Js"></a>彼时七富楼奚哆师则于后时更修增上慈；<a id="a-Jt"></a>修增上慈已，<a id="a-Ju"></a>命终得生晃昱天中。<a id="a-Jv"></a>昙弥，<a id="a-Jw"></a>七富楼奚哆师及诸弟子学道不虚，<a id="a-Jx"></a>得大果报。<a id="a-Jy"></a>昙弥，<a id="a-Jz"></a>若有骂彼七师及无量百千眷属，<a id="a-K0"></a>打破瞋恚责数者，<a id="a-K1"></a>必受无量罪。<a id="a-K2"></a>若有一成就正见佛弟子比丘得小果，<a id="a-K3"></a>骂詈打破瞋恚责数者，<a id="a-K4"></a>此受罪多于彼。<a id="a-K5"></a>是故，<a id="a-K6"></a>昙弥，<a id="a-K7"></a>汝等各各更迭相护。<a id="a-K8"></a>所以者何？<a id="a-K9"></a>离此过已，<a id="a-KA"></a>更无有失。<a id="a-KB"></a>”</p>
  <p id="aKC">于是，<a id="a-KD"></a>世尊说此颂曰：</p>
  <p id="aKE">“须涅、<a id="a-KF"></a>牟梨破群那、<a id="a-KG"></a>阿罗那遮婆罗门、<a id="a-KH"></a>瞿陀梨舍哆、<a id="a-KI"></a>害提婆罗摩纳、<a id="a-KJ"></a>储提摩丽桥鞞陀逻、<a id="a-KK"></a>萨哆楼富楼奚哆。</p>
  <p id="aKL">此在过去世，<a id="a-KM"></a>七师有名德，</p>
  <p id="aKN">无爱缚乐悲，<a id="a-KO"></a>欲结尽过去。</p>
  <p id="aKP">彼有诸弟子，<a id="a-KQ"></a>无量百千数，</p>
  <p id="aKR">彼亦离欲结，<a id="a-KS"></a>须臾不究竟。</p>
  <p id="aKT">若彼外仙人，<a id="a-KU"></a>善护行苦行，</p>
  <p id="aKV">心中怀憎嫉，<a id="a-KW"></a>骂者受罪多。</p>
  <p id="aKX">若一得正见，<a id="a-KY"></a>佛子住小果，</p>
  <p id="aKZ">骂詈责打破，<a id="a-Ka"></a>受罪多于彼。</p>
  <p id="aKb">是故汝昙弥，<a id="a-Kc"></a>各各更相护，</p>
  <p id="aKd">所以更相护，<a id="a-Ke"></a>重罪无过是。</p>
  <p id="aKf">如是甚重苦，<a id="a-Kg"></a>亦为圣所恶，</p>
  <p id="aKh">必得受恶色，<a id="a-Ki"></a>横取邪见处。</p>
  <p id="aKj">此是最下人，<a id="a-Kk"></a>圣法之所说，</p>
  <p id="aKl">谓未离淫欲，<a id="a-Km"></a>得微妙五根，</p>
  <p id="aKn">信、<a id="a-Ko"></a>精进、<a id="a-Kp"></a>念处，<a id="a-Kq"></a>正定及正观。</p>
  <p id="aKr">如是得此苦，<a id="a-Ks"></a>前所受其殃，</p>
  <p id="aKt">自受其殃已，<a id="a-Ku"></a>于后便害他。</p>
  <p id="aKv">若能自护者，<a id="a-Kw"></a>彼为能护外，</p>
  <p id="aKx">是故当自护，<a id="a-Ky"></a>慧者无殃乐。<a id="a-Kz"></a>”</p>
  <p id="aL0">佛说如是，<a id="a-L1"></a>尊者昙弥及诸比丘闻佛所说，<a id="a-L2"></a>欢喜奉行。</p>
  <p data-pb></p>
  <h2 id="aL3">大品降魔经第十五</h2>
  <p id="aL4">我闻如是：<a id="a-L5"></a>一时，<a id="a-L6"></a>佛游婆奇瘦，<a id="a-L7"></a>在鼉山怖林鹿野园中。</p>
  <p id="aL8">尔时，<a id="a-L9"></a>尊者大目揵连教授为佛而作禅屋，<a id="a-LA"></a>露地经行。<a id="a-LB"></a>彼时，<a id="a-LC"></a>魔王化作细形，<a id="a-LD"></a>入尊者大目揵连腹中。<a id="a-LE"></a>于是，<a id="a-LF"></a>尊者大目揵连即作是念：<a id="a-LG"></a>“我今腹重犹如食豆，<a id="a-LH"></a>我宁可入如其像定，<a id="a-LI"></a>以如其像定自观其腹。<a id="a-LJ"></a>”是时，<a id="a-LK"></a>尊者大目揵连至经行道头，<a id="a-LL"></a>敷尼师檀，<a id="a-LM"></a>结跏趺坐，<a id="a-LN"></a>入如其像定，<a id="a-LO"></a>以如其像定自观其腹，<a id="a-LP"></a>尊者大目揵连便知魔王在其腹中。</p>
  <p id="aLQ">尊者大目揵连即从定寤，<a id="a-LR"></a>语魔王曰：<a id="a-LS"></a>“汝波旬出！<a id="a-LT"></a>汝波旬出！<a id="a-LU"></a>莫触娆如来，<a id="a-LV"></a>亦莫触娆如来弟子，<a id="a-LW"></a>莫于长夜无义无饶益，<a id="a-LX"></a>必生恶处，<a id="a-LY"></a>受无量苦。<a id="a-LZ"></a>”</p>
  <p id="aLa">彼时，<a id="a-Lb"></a>魔王便作是念：<a id="a-Lc"></a>“此沙门不见不知而作是说：<a id="a-Ld"></a>‘汝波旬出！<a id="a-Le"></a>汝波旬出！<a id="a-Lf"></a>莫触娆如来，<a id="a-Lg"></a>亦莫触娆如来弟子，<a id="a-Lh"></a>莫于长夜无义无饶益，<a id="a-Li"></a>必生恶处，<a id="a-Lj"></a>受无量苦。<a id="a-Lk"></a>’汝之尊师有大如意足，<a id="a-Ll"></a>有大威德，<a id="a-Lm"></a>有大福佑，<a id="a-Ln"></a>有大威神，<a id="a-Lo"></a>彼犹不能速知速见，<a id="a-Lp"></a>况复弟子能知见耶？<a id="a-Lq"></a>”</p>
  <p id="aLr">尊者大目揵连复语魔王：<a id="a-Ls"></a>“我复知汝意，<a id="a-Lt"></a>汝作是念：<a id="a-Lu"></a>‘此沙门不知不见而作是说：<a id="a-Lv"></a>“汝波旬出！<a id="a-Lw"></a>汝波旬出！<a id="a-Lx"></a>莫触娆如来，<a id="a-Ly"></a>亦莫触娆如来弟子，<a id="a-Lz"></a>莫于长夜无义无饶益，<a id="a-M0"></a>必生恶处，<a id="a-M1"></a>受无量苦。<a id="a-M2"></a>”汝之尊师有大如意足，<a id="a-M3"></a>有大威德，<a id="a-M4"></a>有大福佑，<a id="a-M5"></a>有大威神，<a id="a-M6"></a>彼犹不能如是速知速见，<a id="a-M7"></a>况复弟子能知见耶？<a id="a-M8"></a>’”</p>
  <p id="aM9">彼魔波旬复作是念：<a id="a-MA"></a>“今此沙门知见我故，<a id="a-MB"></a>而作是说耳！<a id="a-MC"></a>”于是，<a id="a-MD"></a>魔波旬化作细形，<a id="a-ME"></a>从口中出，<a id="a-MF"></a>在尊者大目揵连前立。</p>
  <p id="aMG">尊者大目揵连告曰：<a id="a-MH"></a>“波旬，<a id="a-MI"></a>昔有如来名觉砾拘荀大无所著、<a id="a-MJ"></a>等正觉，<a id="a-MK"></a>我时作魔，<a id="a-ML"></a>名曰恶。<a id="a-MM"></a>我有妹，<a id="a-MN"></a>名黑，<a id="a-MO"></a>汝是彼子。<a id="a-MP"></a>波旬，<a id="a-MQ"></a>因此事故，<a id="a-MR"></a>汝是我外甥。<a id="a-MS"></a>波旬，<a id="a-MT"></a>觉砾拘荀大如来、<a id="a-MU"></a>无所著、<a id="a-MV"></a>等正觉有二大弟子，<a id="a-MW"></a>一者名音，<a id="a-MX"></a>二者名想。</p>
  <p id="aMY">“波旬，<a id="a-MZ"></a>以何义故，<a id="a-Ma"></a>尊者音名音耶？<a id="a-Mb"></a>波旬，<a id="a-Mc"></a>尊者音住梵天上，<a id="a-Md"></a>以常音声满千世界，<a id="a-Me"></a>更无有弟子音声与彼等者、<a id="a-Mf"></a>相似者、<a id="a-Mg"></a>胜者。<a id="a-Mh"></a>波旬，<a id="a-Mi"></a>以是义故，<a id="a-Mj"></a>尊者音名音也。</p>
  <p id="aMk">“波旬，<a id="a-Ml"></a>复以何义尊者想名想耶？<a id="a-Mm"></a>波旬，<a id="a-Mn"></a>尊者想所依游行村邑，<a id="a-Mo"></a>过夜平旦，<a id="a-Mp"></a>著衣持钵，<a id="a-Mq"></a>入村乞食，<a id="a-Mr"></a>善护其身，<a id="a-Ms"></a>善摄诸根，<a id="a-Mt"></a>立于正念。<a id="a-Mu"></a>彼乞食已，<a id="a-Mv"></a>食讫，<a id="a-Mw"></a>中后收举衣钵，<a id="a-Mx"></a>澡洗手足，<a id="a-My"></a>以尼师檀著于肩上，<a id="a-Mz"></a>至无事处，<a id="a-N0"></a>或至山林树下，<a id="a-N1"></a>或至闲居静处，<a id="a-N2"></a>敷尼师檀，<a id="a-N3"></a>结跏趺坐，<a id="a-N4"></a>速入想知灭定。<a id="a-N5"></a>彼时，<a id="a-N6"></a>若有放牛羊人、<a id="a-N7"></a>取樵草人，<a id="a-N8"></a>或行路人，<a id="a-N9"></a>入彼山林，<a id="a-NA"></a>见入想知灭定，<a id="a-NB"></a>便作是念：<a id="a-NC"></a>‘今此沙门于无事处坐而命终，<a id="a-ND"></a>我等宁可以燥樵、<a id="a-NE"></a>草拾已，<a id="a-NF"></a>积聚覆其身上而耶维之！<a id="a-NG"></a>’即拾樵、<a id="a-NH"></a>草积覆其身，<a id="a-NI"></a>以火燃之，<a id="a-NJ"></a>便舍而去。<a id="a-NK"></a>彼尊者想过夜平旦，<a id="a-NL"></a>从定寤起，<a id="a-NM"></a>抖擞衣服，<a id="a-NN"></a>所依村邑游行，<a id="a-NO"></a>如常著衣，<a id="a-NP"></a>持钵入村乞食，<a id="a-NQ"></a>善护其身，<a id="a-NR"></a>善摄诸根，<a id="a-NS"></a>立于正念。<a id="a-NT"></a>彼放牛羊人、<a id="a-NU"></a>取樵草人，<a id="a-NV"></a>或行路人，<a id="a-NW"></a>入彼山林人先见者，<a id="a-NX"></a>便作是念：<a id="a-NY"></a>‘今此沙门在无事处坐而命终，<a id="a-NZ"></a>我等昨已拾燥樵、<a id="a-Na"></a>草积覆其身，<a id="a-Nb"></a>以火烧之，<a id="a-Nc"></a>燃已而去。<a id="a-Nd"></a>然此贤者更复想也！<a id="a-Ne"></a>’波旬，<a id="a-Nf"></a>以是义故，<a id="a-Ng"></a>尊者想名想也。</p>
  <p id="aNh">“波旬，<a id="a-Ni"></a>彼时恶魔便作是念：<a id="a-Nj"></a>‘此秃沙门以黑所缚，<a id="a-Nk"></a>断种无子，<a id="a-Nl"></a>彼学禅，<a id="a-Nm"></a>伺、<a id="a-Nn"></a>增伺、<a id="a-No"></a>数数伺。<a id="a-Np"></a>犹若如驴，<a id="a-Nq"></a>竟日负重，<a id="a-Nr"></a>系在枥上，<a id="a-Ns"></a>不得麦食，<a id="a-Nt"></a>为彼麦故，<a id="a-Nu"></a>伺、<a id="a-Nv"></a>增伺、<a id="a-Nw"></a>数数伺；<a id="a-Nx"></a>如是，<a id="a-Ny"></a>此秃沙门为黑所缚，<a id="a-Nz"></a>断种无子，<a id="a-O0"></a>学禅，<a id="a-O1"></a>伺、<a id="a-O2"></a>增伺、<a id="a-O3"></a>数数伺。<a id="a-O4"></a>犹如猫子在鼠穴边，<a id="a-O5"></a>欲捕鼠故，<a id="a-O6"></a>伺、<a id="a-O7"></a>增伺、<a id="a-O8"></a>数数伺；<a id="a-O9"></a>如是，<a id="a-OA"></a>此秃沙门为黑所缚，<a id="a-OB"></a>断种无子，<a id="a-OC"></a>彼学禅，<a id="a-OD"></a>伺、<a id="a-OE"></a>增伺、<a id="a-OF"></a>数数伺。<a id="a-OG"></a>犹如鸺狐在燥樵积间，<a id="a-OH"></a>为捕鼠故，<a id="a-OI"></a>伺、<a id="a-OJ"></a>增伺、<a id="a-OK"></a>数数伺；<a id="a-OL"></a>如是，<a id="a-OM"></a>此秃沙门为黑所缚，<a id="a-ON"></a>断种无子，<a id="a-OO"></a>学禅，<a id="a-OP"></a>伺、<a id="a-OQ"></a>增伺、<a id="a-OR"></a>数数伺。<a id="a-OS"></a>犹如鹤鸟在水岸边，<a id="a-OT"></a>为捕鱼故，<a id="a-OU"></a>伺、<a id="a-OV"></a>增伺、<a id="a-OW"></a>数数伺；<a id="a-OX"></a>如是，<a id="a-OY"></a>此秃沙门为黑所缚，<a id="a-OZ"></a>断种无子，<a id="a-Oa"></a>学禅，<a id="a-Ob"></a>伺、<a id="a-Oc"></a>增伺、<a id="a-Od"></a>数数伺。<a id="a-Oe"></a>彼何所伺？<a id="a-Of"></a>为何义伺？<a id="a-Og"></a>求何等伺？<a id="a-Oh"></a>彼调乱狂发败坏。<a id="a-Oi"></a>我不知彼何所从来，<a id="a-Oj"></a>亦不知彼何所从去，<a id="a-Ok"></a>亦不知住止，<a id="a-Ol"></a>不知死不知生，<a id="a-Om"></a>我宁可教敕梵志、<a id="a-On"></a>居士：<a id="a-Oo"></a>“汝等共来骂詈精进沙门，<a id="a-Op"></a>打破责数。<a id="a-Oq"></a>所以者何？<a id="a-Or"></a>或骂打破责数时，<a id="a-Os"></a>倘能起恶心，<a id="a-Ot"></a>令我得其便。<a id="a-Ou"></a>”’</p>
  <p id="aOv">“波旬，<a id="a-Ow"></a>彼时恶魔便教敕梵志、<a id="a-Ox"></a>居士，<a id="a-Oy"></a>彼梵志、<a id="a-Oz"></a>居士骂詈精进沙门，<a id="a-P0"></a>打破责数。<a id="a-P1"></a>彼梵志、<a id="a-P2"></a>居士或以木打，<a id="a-P3"></a>或以石掷，<a id="a-P4"></a>或以杖挝，<a id="a-P5"></a>或伤精进沙门头，<a id="a-P6"></a>或裂坏衣，<a id="a-P7"></a>或破应器。<a id="a-P8"></a>尔时，<a id="a-P9"></a>梵志、<a id="a-PA"></a>居士若有死者，<a id="a-PB"></a>因此缘此，<a id="a-PC"></a>身坏命终，<a id="a-PD"></a>必至恶处，<a id="a-PE"></a>生地狱中。<a id="a-PF"></a>彼生已，<a id="a-PG"></a>作是念：<a id="a-PH"></a>‘我应受此苦，<a id="a-PI"></a>当复更受极苦过是。<a id="a-PJ"></a>所以者何？<a id="a-PK"></a>以我等向精进沙门行恶行故。<a id="a-PL"></a>’</p>
  <p id="aPM">“波旬，<a id="a-PN"></a>觉砾拘荀大如来、<a id="a-PO"></a>无所著、<a id="a-PP"></a>等正觉弟子用伤其头，<a id="a-PQ"></a>裂坏其衣，<a id="a-PR"></a>破其应器已，<a id="a-PS"></a>往诣觉砾拘荀大如来、<a id="a-PT"></a>无所著、<a id="a-PU"></a>等正觉所。<a id="a-PV"></a>尔时，<a id="a-PW"></a>觉砾拘荀大如来、<a id="a-PX"></a>无所著、<a id="a-PY"></a>等正觉无量百千眷属围绕而为说法，<a id="a-PZ"></a>觉砾拘荀大如来、<a id="a-Pa"></a>无所著、<a id="a-Pb"></a>等正觉遥见弟子头伤、<a id="a-Pc"></a>衣裂、<a id="a-Pd"></a>钵破而来，<a id="a-Pe"></a>见已，<a id="a-Pf"></a>告诸比丘：<a id="a-Pg"></a>‘汝等见不？<a id="a-Ph"></a>恶魔教敕梵志、<a id="a-Pi"></a>居士：<a id="a-Pj"></a>“汝等共来骂詈精进沙门，<a id="a-Pk"></a>打破责数。<a id="a-Pl"></a>所以者何？<a id="a-Pm"></a>或骂打破责数时，<a id="a-Pn"></a>倘能起恶心，<a id="a-Po"></a>令我得其便。<a id="a-Pp"></a>”比丘，<a id="a-Pq"></a>汝等当以心与慈俱，<a id="a-Pr"></a>遍满一方成就游。<a id="a-Ps"></a>如是二三四方，<a id="a-Pt"></a>四维上下，<a id="a-Pu"></a>普周一切，<a id="a-Pv"></a>心与慈俱，<a id="a-Pw"></a>无结无怨，<a id="a-Px"></a>无恚无诤，<a id="a-Py"></a>极广甚大，<a id="a-Pz"></a>无量善修，<a id="a-Q0"></a>遍满一切世间成就游。<a id="a-Q1"></a>如是悲、<a id="a-Q2"></a>喜，<a id="a-Q3"></a>心与舍俱，<a id="a-Q4"></a>无结无怨，<a id="a-Q5"></a>无恚无诤，<a id="a-Q6"></a>极广甚大，<a id="a-Q7"></a>无量善修，<a id="a-Q8"></a>遍满，<a id="a-Q9"></a>一切世间成就游，<a id="a-QA"></a>令恶魔求便不能得便。<a id="a-QB"></a>’</p>
  <p id="aQC">“波旬，<a id="a-QD"></a>觉砾拘荀大如来、<a id="a-QE"></a>无所著、<a id="a-QF"></a>等正觉以此教教诸弟子，<a id="a-QG"></a>彼即受教，<a id="a-QH"></a>心与慈俱，<a id="a-QI"></a>遍满一方成就游。<a id="a-QJ"></a>如是二三四方，<a id="a-QK"></a>四维上下，<a id="a-QL"></a>普周一切，<a id="a-QM"></a>心与慈俱，<a id="a-QN"></a>无结无怨，<a id="a-QO"></a>无恚无诤，<a id="a-QP"></a>极广甚大，<a id="a-QQ"></a>无量善修，<a id="a-QR"></a>遍满一切世间成就游。<a id="a-QS"></a>如是悲、<a id="a-QT"></a>喜，<a id="a-QU"></a>心与舍俱，<a id="a-QV"></a>无结无怨，<a id="a-QW"></a>无恚无诤，<a id="a-QX"></a>极广甚大，<a id="a-QY"></a>无量善修，<a id="a-QZ"></a>遍满一切世间成就游。<a id="a-Qa"></a>以此故，<a id="a-Qb"></a>彼恶魔求便不能得便。</p>
  <p id="aQc">“波旬，<a id="a-Qd"></a>彼时恶魔复作是念：<a id="a-Qe"></a>‘我以此事求精进沙门便，<a id="a-Qf"></a>而不能得。<a id="a-Qg"></a>我宁可教敕梵志、<a id="a-Qh"></a>居士：<a id="a-Qi"></a>“汝等共来奉敬、<a id="a-Qj"></a>供养、<a id="a-Qk"></a>礼事精进沙门，<a id="a-Ql"></a>或以奉敬，<a id="a-Qm"></a>供养、<a id="a-Qn"></a>礼事精进沙门，<a id="a-Qo"></a>倘能起恶心，<a id="a-Qp"></a>令我得其便。<a id="a-Qq"></a>”’波旬，<a id="a-Qr"></a>彼梵志、<a id="a-Qs"></a>居士为恶魔所教敕已，<a id="a-Qt"></a>即共奉敬、<a id="a-Qu"></a>供养、<a id="a-Qv"></a>礼事精进沙门，<a id="a-Qw"></a>以衣敷地而作是说：<a id="a-Qx"></a>‘精进沙门可于上行，<a id="a-Qy"></a>精进沙门难行而行，<a id="a-Qz"></a>令我长夜得利饶益，<a id="a-R0"></a>安隐快乐！<a id="a-R1"></a>’梵志、<a id="a-R2"></a>居士以发布地而作是说：<a id="a-R3"></a>‘精进沙门可于上行，<a id="a-R4"></a>精进沙门难行而行，<a id="a-R5"></a>令我长夜得利饶益，<a id="a-R6"></a>安隐快乐！<a id="a-R7"></a>’梵志、<a id="a-R8"></a>居士以手捧持种种饮食，<a id="a-R9"></a>住道边待而作是说：<a id="a-RA"></a>‘精进沙门受是食是，<a id="a-RB"></a>可持是去，<a id="a-RC"></a>随意而用，<a id="a-RD"></a>令我长夜得利饶益，<a id="a-RE"></a>安隐快乐！<a id="a-RF"></a>’诸信梵志、<a id="a-RG"></a>居士见精进沙门，<a id="a-RH"></a>敬心扶抱，<a id="a-RI"></a>将入于内，<a id="a-RJ"></a>持种种财物与精进沙门，<a id="a-RK"></a>作如是说：<a id="a-RL"></a>‘受是用是，<a id="a-RM"></a>可持是去，<a id="a-RN"></a>随意所用。<a id="a-RO"></a>’尔时，<a id="a-RP"></a>梵志、<a id="a-RQ"></a>居士若有死者，<a id="a-RR"></a>因此缘此，<a id="a-RS"></a>身坏命终，<a id="a-RT"></a>必至善处，<a id="a-RU"></a>生于天上。<a id="a-RV"></a>生已，<a id="a-RW"></a>作是念：<a id="a-RX"></a>‘我应受是乐，<a id="a-RY"></a>当复更受极乐胜是。<a id="a-RZ"></a>所以者何？<a id="a-Ra"></a>以我等向精进沙门行善行故。<a id="a-Rb"></a>’</p>
  <p id="aRc">“波旬，<a id="a-Rd"></a>觉砾拘荀大如来、<a id="a-Re"></a>无所著、<a id="a-Rf"></a>等正觉弟子得奉敬、<a id="a-Rg"></a>供养、<a id="a-Rh"></a>礼事已，<a id="a-Ri"></a>往诣觉砾拘荀大如来、<a id="a-Rj"></a>无所著、<a id="a-Rk"></a>等正觉所。<a id="a-Rl"></a>是时，<a id="a-Rm"></a>觉砾拘荀大如来、<a id="a-Rn"></a>无所著、<a id="a-Ro"></a>等正觉无量百千眷属围绕而为说法，<a id="a-Rp"></a>觉砾拘荀大如来、<a id="a-Rq"></a>无所著、<a id="a-Rr"></a>等正觉遥见弟子得奉敬、<a id="a-Rs"></a>供养、<a id="a-Rt"></a>礼事而来，<a id="a-Ru"></a>见已，<a id="a-Rv"></a>告诸比丘：<a id="a-Rw"></a>‘汝等见不？<a id="a-Rx"></a>恶魔教敕梵志、<a id="a-Ry"></a>居士：<a id="a-Rz"></a>“汝等共来奉敬、<a id="a-S0"></a>供养、<a id="a-S1"></a>礼事精进沙门，<a id="a-S2"></a>或以奉敬、<a id="a-S3"></a>供养、<a id="a-S4"></a>礼事精进沙门，<a id="a-S5"></a>倘能起恶心，<a id="a-S6"></a>令我得其便。<a id="a-S7"></a>”’比丘，<a id="a-S8"></a>汝等当观诸行无常，<a id="a-S9"></a>观兴衰法，<a id="a-SA"></a>观无欲，<a id="a-SB"></a>观舍离，<a id="a-SC"></a>观灭，<a id="a-SD"></a>观断，<a id="a-SE"></a>令恶魔求便而不能得。<a id="a-SF"></a>波旬，<a id="a-SG"></a>觉砾拘荀大如来、<a id="a-SH"></a>无所著、<a id="a-SI"></a>等正觉以此教教诸弟子，<a id="a-SJ"></a>彼即受教，<a id="a-SK"></a>观一切行无常，<a id="a-SL"></a>观兴衰法，<a id="a-SM"></a>观无欲，<a id="a-SN"></a>观舍离，<a id="a-SO"></a>观灭，<a id="a-SP"></a>观断，<a id="a-SQ"></a>令恶魔求便而不能得。</p>
  <p id="aSR">“波旬，<a id="a-SS"></a>彼时恶魔复作是念：<a id="a-ST"></a>‘我以此事求精进沙门便，<a id="a-SU"></a>而不能得。<a id="a-SV"></a>我宁可化作年少形，<a id="a-SW"></a>手执大杖，<a id="a-SX"></a>住其道边，<a id="a-SY"></a>打尊者音头，<a id="a-SZ"></a>令破血流污面。<a id="a-Sa"></a>’波旬，<a id="a-Sb"></a>觉砾拘荀大如来、<a id="a-Sc"></a>无所著、<a id="a-Sd"></a>等正觉于后所依村邑游行，<a id="a-Se"></a>彼于平旦著衣持钵，<a id="a-Sf"></a>入村乞食，<a id="a-Sg"></a>尊者音在后侍从。<a id="a-Sh"></a>波旬，<a id="a-Si"></a>尔时恶魔化作年少形，<a id="a-Sj"></a>手执大杖，<a id="a-Sk"></a>住在道边，<a id="a-Sl"></a>击尊者音头破血流污面。<a id="a-Sm"></a>波旬，<a id="a-Sn"></a>尊者音破头流血已，<a id="a-So"></a>随从觉砾拘荀大如来、<a id="a-Sp"></a>无所著、<a id="a-Sq"></a>等正觉后，<a id="a-Sr"></a>犹影不离。</p>
  <p id="aSs">“波旬，<a id="a-St"></a>觉砾拘荀大如来、<a id="a-Su"></a>无所著、<a id="a-Sv"></a>等正觉至村邑已，<a id="a-Sw"></a>极其身力右旋顾视，<a id="a-Sx"></a>犹如龙视，<a id="a-Sy"></a>不恐不怖，<a id="a-Sz"></a>不惊不惧而观诸方。<a id="a-T0"></a>波旬，<a id="a-T1"></a>觉砾拘荀大如来、<a id="a-T2"></a>无所著、<a id="a-T3"></a>等正觉见尊者音头破血流污面，<a id="a-T4"></a>随佛后行，<a id="a-T5"></a>如影不离，<a id="a-T6"></a>便作是说：<a id="a-T7"></a>‘此恶魔凶暴，<a id="a-T8"></a>大有威力，<a id="a-T9"></a>此恶魔不知厌足。<a id="a-TA"></a>’波旬，<a id="a-TB"></a>觉砾拘荀大如来、<a id="a-TC"></a>无所著、<a id="a-TD"></a>等正觉说语未讫，<a id="a-TE"></a>彼时，<a id="a-TF"></a>恶魔便于彼处，<a id="a-TG"></a>其身即堕无缺大地狱。<a id="a-TH"></a>波旬，<a id="a-TI"></a>此大地狱而有四名：<a id="a-TJ"></a>一者、<a id="a-TK"></a>无缺，<a id="a-TL"></a>二者、<a id="a-TM"></a>百钉，<a id="a-TN"></a>三者、<a id="a-TO"></a>逆刺，<a id="a-TP"></a>四者、<a id="a-TQ"></a>六更。<a id="a-TR"></a>彼大地狱其中有卒，<a id="a-TS"></a>往至恶魔所，<a id="a-TT"></a>语恶魔曰：<a id="a-TU"></a>‘汝今当知，<a id="a-TV"></a>若钉钉等共合者，<a id="a-TW"></a>当知满百年。<a id="a-TX"></a>’”</p>
  <p id="aTY">于是，<a id="a-TZ"></a>魔波旬闻说此已，<a id="a-Ta"></a>即便心悸，<a id="a-Tb"></a>恐怖惊惧，<a id="a-Tc"></a>身毛皆竖，<a id="a-Td"></a>向尊者大目揵连即说颂曰：</p>
  <p id="aTe">“云何彼地狱，<a id="a-Tf"></a>恶魔昔在中？</p>
  <p id="aTg">娆害佛梵行，<a id="a-Th"></a>及犯彼比丘。<a id="a-Ti"></a>”</p>
  <p id="aTj">尊者大目揵连即时以偈答魔波旬曰：</p>
  <p id="aTk">“地狱名无缺，<a id="a-Tl"></a>恶魔曾在中，</p>
  <p id="aTm">娆害佛梵行，<a id="a-Tn"></a>及犯彼比丘。</p>
  <p id="aTo">彼铁钉有百，<a id="a-Tp"></a>一切各逆刺，</p>
  <p id="aTq">地狱名无缺，<a id="a-Tr"></a>恶魔昔在中。</p>
  <p id="aTs">若有不知者，<a id="a-Tt"></a>比丘佛弟子，</p>
  <p id="aTu">必得如是苦，<a id="a-Tv"></a>受黑业之报。</p>
  <p id="aTw">若干种园观，<a id="a-Tx"></a>人者在于地，</p>
  <p id="aTy">食自然粳米，<a id="a-Tz"></a>居止在北洲。</p>
  <p id="aU0">大须弥山岩，<a id="a-U1"></a>善修之所熏，</p>
  <p id="aU2">修习于解脱，<a id="a-U3"></a>受持最后身。</p>
  <p id="aU4">跱立在大泉，<a id="a-U5"></a>宫殿住至劫，</p>
  <p id="aU6">金色可爱乐，<a id="a-U7"></a>犹火[火+僉]晃昱。</p>
  <p id="aU8">作诸众妓乐，<a id="a-U9"></a>往诣帝释所，</p>
  <p id="aUA">本以一屋舍，<a id="a-UB"></a>善觉了为施。</p>
  <p id="aUC">若释在前行，<a id="a-UD"></a>升毗阇延殿，</p>
  <p id="aUE">见释大欢喜，<a id="a-UF"></a>天女各各舞。</p>
  <p id="aUG">若见比丘来，<a id="a-UH"></a>还顾有惭愧，</p>
  <p id="aUI">若毗阇延殿，<a id="a-UJ"></a>见比丘问义：</p>
  <p id="aUK">大仙颇能知，<a id="a-UL"></a>爱尽得解脱？</p>
  <p id="aUM">比丘即为答：<a id="a-UN"></a>问者如其义，</p>
  <p id="aUO">拘翼我能知，<a id="a-UP"></a>爱尽得解脱。</p>
  <p id="aUQ">闻彼之所答，<a id="a-UR"></a>释得欢喜乐，</p>
  <p id="aUS">比丘多饶益，<a id="a-UT"></a>所说如其义。</p>
  <p id="aUU">若毗阇延殿，<a id="a-UV"></a>问帝释天王：</p>
  <p id="aUW">此殿名何等，<a id="a-UX"></a>汝释摄持城？</p>
  <p id="aUY">释答大仙人，<a id="a-UZ"></a>名毗阇延哆，</p>
  <p id="aUa">是谓千世界，<a id="a-Ub"></a>于千世界中，</p>
  <p id="aUc">无有胜此殿，<a id="a-Ud"></a>如毗阇延哆，</p>
  <p id="aUe">天王天帝释，<a id="a-Uf"></a>自在随所游。</p>
  <p id="aUg">受乐那游哆，<a id="a-Uh"></a>化作一行百，</p>
  <p id="aUi">毗阇延殿内，<a id="a-Uj"></a>释得自在游。</p>
  <p id="aUk">毗阇延大殿，<a id="a-Ul"></a>足指能震动，</p>
  <p id="aUm">天王眼所观，<a id="a-Un"></a>释得自在游。</p>
  <p id="aUo">若鹿子母堂，<a id="a-Up"></a>筑基极深坚，</p>
  <p id="aUq">难动不可震，<a id="a-Ur"></a>如意足能摇。</p>
  <p id="aUs">彼有琉璃地，<a id="a-Ut"></a>圣人之所履，</p>
  <p id="aUu">滑泽乐更触，<a id="a-Uv"></a>布柔软绵褥。</p>
  <p id="aUw">爱语共和合，<a id="a-Ux"></a>天王常欢喜，</p>
  <p id="aUy">善能作妓乐，<a id="a-Uz"></a>音节善谐和。</p>
  <p id="aV0">诸天来会聚，<a id="a-V1"></a>而说须陀洹，</p>
  <p id="aV2">若干无量千，<a id="a-V3"></a>及百诸那术。</p>
  <p id="aV4">至三十三天，<a id="a-V5"></a>慧眼者说法，</p>
  <p id="aV6">闻彼所说法，<a id="a-V7"></a>欢喜而奉行。</p>
  <p id="aV8">我亦有是法，<a id="a-V9"></a>如仙人所说，</p>
  <p id="aVA">谓至梵天上，<a id="a-VB"></a>问彼梵天事。</p>
  <p id="aVC">梵故有此见，<a id="a-VD"></a>谓见昔时有，</p>
  <p id="aVE">我住有常存，<a id="a-VF"></a>恒有不变易。</p>
  <p id="aVG">梵天为答彼，<a id="a-VH"></a>大仙我无见，</p>
  <p id="aVI">谓见昔时有，<a id="a-VJ"></a>我恒常不变。</p>
  <p id="aVK">我见此境界，<a id="a-VL"></a>诸梵皆过去，</p>
  <p id="aVM">我今何由说，<a id="a-VN"></a>恒常不变易。</p>
  <p id="aVO">我见此世间，<a id="a-VP"></a>正觉之所说，</p>
  <p id="aVQ">随所因缘生，<a id="a-VR"></a>所往而转还。</p>
  <p id="aVS">火无有思念，<a id="a-VT"></a>我烧愚痴人，</p>
  <p id="aVU">火燃若愚触，<a id="a-VV"></a>必自然得烧。</p>
  <p id="aVW">如是汝波旬，<a id="a-VX"></a>触娆于如来，</p>
  <p id="aVY">久作不善行，<a id="a-VZ"></a>受报亦当久，</p>
  <p id="aVa">魔汝莫厌佛，<a id="a-Vb"></a>莫娆害比丘。<a id="a-Vc"></a>”</p>
  <p id="aVd">一比丘降魔，<a id="a-Ve"></a>住在于怖林。</p>
  <p id="aVf">彼鬼愁忧戚，<a id="a-Vg"></a>目连之所诃，</p>
  <p id="aVh">恐怖无智慧，<a id="a-Vi"></a>即于彼处没。</p>
  <p id="aVj">尊者大目揵连所说如是，<a id="a-Vk"></a>彼魔波旬闻尊者大目揵连所说，<a id="a-Vl"></a>欢喜奉行。</p>
 </body>
</html>