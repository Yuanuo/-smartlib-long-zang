<!doctype html>
<html id="z3IBU7pX4" data-ver="1419">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第三十一</h1>
  <h2 id="a2">大品赖吒和罗经第十六</h2>
  <p id="a3">我闻如是：<a id="a-4"></a>一时，<a id="a-5"></a>佛游拘楼瘦，<a id="a-6"></a>与大比丘众俱，<a id="a-7"></a>往至鍮芦吒，<a id="a-8"></a>住鍮芦吒村北尸摄惒园中。</p>
  <p id="a9">尔时，<a id="a-A"></a>鍮芦吒梵志、<a id="a-B"></a>居士闻：<a id="a-C"></a>沙门瞿昙释种子舍释宗族，<a id="a-D"></a>出家学道，<a id="a-E"></a>游拘楼瘦，<a id="a-F"></a>与大比丘众俱，<a id="a-G"></a>来至此鍮芦吒，<a id="a-H"></a>住鍮芦吒村北尸摄惒园中。<a id="a-I"></a>彼沙门瞿昙有大名称，<a id="a-J"></a>周闻十方，<a id="a-K"></a>沙门瞿昙如来、<a id="a-L"></a>无所著、<a id="a-M"></a>等正觉、<a id="a-N"></a>明行成为、<a id="a-O"></a>善逝、<a id="a-P"></a>世间解、<a id="a-Q"></a>无上士、<a id="a-R"></a>道法御、<a id="a-S"></a>天人师，<a id="a-T"></a>号佛、<a id="a-U"></a>众佑。<a id="a-V"></a>彼于此世，<a id="a-W"></a>天及魔、<a id="a-X"></a>梵、<a id="a-Y"></a>沙门、<a id="a-Z"></a>梵志，<a id="a-a"></a>从人至天，<a id="a-b"></a>自知、<a id="a-c"></a>自觉、<a id="a-d"></a>自作证成就游。<a id="a-e"></a>彼若说法，<a id="a-f"></a>初妙、<a id="a-g"></a>中妙、<a id="a-h"></a>竟亦妙，<a id="a-i"></a>有义有文，<a id="a-j"></a>具足清净，<a id="a-k"></a>显现梵行。<a id="a-l"></a>若见如来、<a id="a-m"></a>无所著、<a id="a-n"></a>等正觉，<a id="a-o"></a>尊重礼拜，<a id="a-p"></a>供养承事者，<a id="a-q"></a>快得善利！<a id="a-r"></a>“我等应共往见沙门瞿昙礼拜供养。<a id="a-s"></a>”</p>
  <p id="at">鍮芦吒梵志、<a id="a-u"></a>居士闻已，<a id="a-v"></a>各与等类眷属相随，<a id="a-w"></a>从鍮芦吒出，<a id="a-x"></a>北行至尸摄惒园，<a id="a-y"></a>欲见世尊礼拜、<a id="a-z"></a>供养。<a id="a-10"></a>往诣佛已，<a id="a-11"></a>彼鍮芦吒梵志、<a id="a-12"></a>居士或稽首佛足，<a id="a-13"></a>却坐一面；<a id="a-14"></a>或问讯佛，<a id="a-15"></a>却坐一面；<a id="a-16"></a>或叉手向佛，<a id="a-17"></a>却坐一面；<a id="a-18"></a>或遥见佛已，<a id="a-19"></a>默然而坐。<a id="a-1A"></a>彼时，<a id="a-1B"></a>鍮芦吒梵志、<a id="a-1C"></a>居士各坐已定，<a id="a-1D"></a>佛为说法，<a id="a-1E"></a>劝发渴仰，<a id="a-1F"></a>成就欢喜；<a id="a-1G"></a>无量方便为彼说法，<a id="a-1H"></a>劝发渴仰，<a id="a-1I"></a>成就欢喜已，<a id="a-1J"></a>默然而住。<a id="a-1K"></a>时，<a id="a-1L"></a>鍮芦吒梵志、<a id="a-1M"></a>居士，<a id="a-1N"></a>佛为说法，<a id="a-1O"></a>劝发渴仰，<a id="a-1P"></a>成就欢喜已，<a id="a-1Q"></a>各从座起，<a id="a-1R"></a>稽首佛足，<a id="a-1S"></a>绕佛三匝而去。</p>
  <p id="a1T">彼时，<a id="a-1U"></a>赖吒惒罗居士子故坐不起。<a id="a-1V"></a>于是，<a id="a-1W"></a>赖吒惒罗居士子，<a id="a-1X"></a>鍮芦吒梵志、<a id="a-1Y"></a>居士去后不久，<a id="a-1Z"></a>即从座起，<a id="a-1a"></a>偏袒著衣，<a id="a-1b"></a>叉手向佛，<a id="a-1c"></a>白曰：<a id="a-1d"></a>“世尊，<a id="a-1e"></a>如我知佛所说法者，<a id="a-1f"></a>若我在家，<a id="a-1g"></a>为锁所锁，<a id="a-1h"></a>不得尽形寿清净行梵行。<a id="a-1i"></a>世尊，<a id="a-1j"></a>愿我得从世尊出家学道而受具足，<a id="a-1k"></a>得作比丘，<a id="a-1l"></a>净修梵行。<a id="a-1m"></a>”</p>
  <p id="a1n">世尊问曰：<a id="a-1o"></a>“居士子，<a id="a-1p"></a>父母听汝于正法、<a id="a-1q"></a>律中至信、<a id="a-1r"></a>舍家、<a id="a-1s"></a>无家、<a id="a-1t"></a>学道耶？<a id="a-1u"></a>”</p>
  <p id="a1v">赖吒惒罗居士子白曰：<a id="a-1w"></a>“世尊，<a id="a-1x"></a>父母未听我于正法、<a id="a-1y"></a>律中至信、<a id="a-1z"></a>舍家、<a id="a-20"></a>无家、<a id="a-21"></a>学道。<a id="a-22"></a>”</p>
  <p id="a23">世尊告曰：<a id="a-24"></a>“居士子，<a id="a-25"></a>若父母不听汝于正法、<a id="a-26"></a>律中至信、<a id="a-27"></a>舍家、<a id="a-28"></a>无家、<a id="a-29"></a>学道者，<a id="a-2A"></a>我不得度汝出家学道，<a id="a-2B"></a>亦不得授具足。<a id="a-2C"></a>”</p>
  <p id="a2D">赖吒惒罗居士子白曰：<a id="a-2E"></a>“世尊，<a id="a-2F"></a>我当方便从父母求，<a id="a-2G"></a>必令听我于正法、<a id="a-2H"></a>律中至信、<a id="a-2I"></a>舍家、<a id="a-2J"></a>无家、<a id="a-2K"></a>学道。<a id="a-2L"></a>”</p>
  <p id="a2M">世尊告曰：<a id="a-2N"></a>“居士子，<a id="a-2O"></a>随汝所欲。<a id="a-2P"></a>”</p>
  <p id="a2Q">于是，<a id="a-2R"></a>赖吒惒罗居士子闻佛所说，<a id="a-2S"></a>善受善持，<a id="a-2T"></a>稽首佛足，<a id="a-2U"></a>绕三匝还归，<a id="a-2V"></a>白曰：<a id="a-2W"></a>“二尊，<a id="a-2X"></a>如我知佛所说法者，<a id="a-2Y"></a>若我在家，<a id="a-2Z"></a>为锁所锁，<a id="a-2a"></a>不得尽形寿清净行梵行。<a id="a-2b"></a>惟愿二尊听我于正法、<a id="a-2c"></a>律中至信、<a id="a-2d"></a>舍家、<a id="a-2e"></a>无家、<a id="a-2f"></a>学道。<a id="a-2g"></a>”</p>
  <p id="a2h">赖吒惒罗父母告曰：<a id="a-2i"></a>“赖吒惒罗，<a id="a-2j"></a>我今唯有汝一子，<a id="a-2k"></a>极爱怜念，<a id="a-2l"></a>意常爱乐，<a id="a-2m"></a>见无厌足。<a id="a-2n"></a>若汝命终，<a id="a-2o"></a>我尚不欲相弃舍也，<a id="a-2p"></a>况生别离不见汝耶？<a id="a-2q"></a>”</p>
  <p id="a2r">赖吒惒罗居士子复至再三白曰：<a id="a-2s"></a>“二尊，<a id="a-2t"></a>如我知佛所说法者，<a id="a-2u"></a>若我在家，<a id="a-2v"></a>为锁所锁，<a id="a-2w"></a>不得尽形寿清净行梵行。<a id="a-2x"></a>惟愿二尊听我于正法、<a id="a-2y"></a>律中至信、<a id="a-2z"></a>舍家、<a id="a-30"></a>无家、<a id="a-31"></a>学道。<a id="a-32"></a>”</p>
  <p id="a33">赖吒惒罗居士子父母亦至再三告曰：<a id="a-34"></a>“赖吒惒罗，<a id="a-35"></a>我今唯有汝一子，<a id="a-36"></a>极爱怜念，<a id="a-37"></a>意常爱乐，<a id="a-38"></a>见无厌足。<a id="a-39"></a>若汝命终，<a id="a-3A"></a>我尚不欲相弃舍也，<a id="a-3B"></a>况生别离不见汝耶！<a id="a-3C"></a>”</p>
  <p id="a3D">于是，<a id="a-3E"></a>赖吒惒罗居士子即时卧地：<a id="a-3F"></a>“从今不起，<a id="a-3G"></a>不饮不食，<a id="a-3H"></a>乃至父母听我于正法、<a id="a-3I"></a>律中至信、<a id="a-3J"></a>舍家、<a id="a-3K"></a>无家、<a id="a-3L"></a>学道！<a id="a-3M"></a>”</p>
  <p id="a3N">于是，<a id="a-3O"></a>赖吒惒罗居士子一日不食，<a id="a-3P"></a>至二、<a id="a-3Q"></a>三、<a id="a-3R"></a>四，<a id="a-3S"></a>多日不食。</p>
  <p id="a3T">于是，<a id="a-3U"></a>赖吒惒罗居士子父母往至子所，<a id="a-3V"></a>告曰：<a id="a-3W"></a>“赖吒惒罗，<a id="a-3X"></a>汝至柔软，<a id="a-3Y"></a>身体极好，<a id="a-3Z"></a>常坐卧好床，<a id="a-3a"></a>汝今不知苦耶？<a id="a-3b"></a>赖吒惒罗，<a id="a-3c"></a>汝可速起，<a id="a-3d"></a>行欲布施，<a id="a-3e"></a>快修福业。<a id="a-3f"></a>所以者何？<a id="a-3g"></a>赖吒惒罗，<a id="a-3h"></a>世尊境界甚难甚难！<a id="a-3i"></a>出家学道亦复甚难！<a id="a-3j"></a>”</p>
  <p id="a3k">尔时，<a id="a-3l"></a>赖吒惒罗居士子默然不答。<a id="a-3m"></a>于是，<a id="a-3n"></a>赖吒惒罗居士子父母往至赖吒惒罗亲亲及诸臣所，<a id="a-3o"></a>而作是语：<a id="a-3p"></a>“汝等共来至赖吒惒罗所，<a id="a-3q"></a>劝令从地起。<a id="a-3r"></a>”</p>
  <p id="a3s">赖吒惒罗居士子亲亲及诸臣等即便共至赖吒惒罗所，<a id="a-3t"></a>语曰：<a id="a-3u"></a>“赖吒惒罗，<a id="a-3v"></a>汝至柔软，<a id="a-3w"></a>身体极好，<a id="a-3x"></a>常坐卧好床，<a id="a-3y"></a>汝今不知苦耶？<a id="a-3z"></a>赖吒惒罗，<a id="a-40"></a>汝可速起，<a id="a-41"></a>行欲布施，<a id="a-42"></a>快修福业。<a id="a-43"></a>所以者何？<a id="a-44"></a>世尊境界甚难甚难！<a id="a-45"></a>出家学道亦复甚难！<a id="a-46"></a>”</p>
  <p id="a47">彼时，<a id="a-48"></a>赖吒惒罗居士子默然不答。<a id="a-49"></a>于是，<a id="a-4A"></a>赖吒惒罗居士子父母至赖吒惒罗居士子善知识、<a id="a-4B"></a>同伴、<a id="a-4C"></a>同时所，<a id="a-4D"></a>而作是语：<a id="a-4E"></a>“汝等共来至赖吒惒罗所，<a id="a-4F"></a>劝令从地起。<a id="a-4G"></a>”</p>
  <p id="a4H">于是，<a id="a-4I"></a>赖吒惒罗居士子善知识、<a id="a-4J"></a>同伴、<a id="a-4K"></a>同时即共往诣赖吒惒罗居士子所，<a id="a-4L"></a>而作是语：<a id="a-4M"></a>“赖吒惒罗，<a id="a-4N"></a>汝至柔软，<a id="a-4O"></a>身体极好，<a id="a-4P"></a>常坐卧好床，<a id="a-4Q"></a>汝今不知苦耶？<a id="a-4R"></a>赖吒惒罗，<a id="a-4S"></a>汝可速起，<a id="a-4T"></a>行欲布施，<a id="a-4U"></a>快修福业。<a id="a-4V"></a>所以者何？<a id="a-4W"></a>赖吒惒罗，<a id="a-4X"></a>世尊境界甚难甚难！<a id="a-4Y"></a>出家学道亦复甚难！<a id="a-4Z"></a>”彼时，<a id="a-4a"></a>赖吒惒罗居士子默然不答。</p>
  <p id="a4b">于是，<a id="a-4c"></a>赖吒惒罗居士子善知识、<a id="a-4d"></a>同伴、<a id="a-4e"></a>同时往至赖吒惒罗居士子父母所，<a id="a-4f"></a>作如是语：<a id="a-4g"></a>“可听赖吒惒罗于正法、<a id="a-4h"></a>律中至信、<a id="a-4i"></a>舍家、<a id="a-4j"></a>无家、<a id="a-4k"></a>学道。<a id="a-4l"></a>若其乐者，<a id="a-4m"></a>于此生中，<a id="a-4n"></a>故可相见。<a id="a-4o"></a>若不乐者，<a id="a-4p"></a>必自来还归父母所。<a id="a-4q"></a>今若不听，<a id="a-4r"></a>定死无疑，<a id="a-4s"></a>当何所益？<a id="a-4t"></a>”</p>
  <p id="a4u">于是，<a id="a-4v"></a>赖吒惒罗居士子父母闻已，<a id="a-4w"></a>语赖吒惒罗居士子善知识、<a id="a-4x"></a>同伴、<a id="a-4y"></a>同时曰：<a id="a-4z"></a>“我今听赖吒惒罗于正法、<a id="a-50"></a>律中至信、<a id="a-51"></a>舍家、<a id="a-52"></a>无家、<a id="a-53"></a>学道。<a id="a-54"></a>若学道来还，<a id="a-55"></a>故可见也。<a id="a-56"></a>”</p>
  <p id="a57">赖吒惒罗居士子善知识、<a id="a-58"></a>同伴、<a id="a-59"></a>同时即共往诣赖吒惒罗所，<a id="a-5A"></a>便作是语：<a id="a-5B"></a>“居士子，<a id="a-5C"></a>父母听汝于正法、<a id="a-5D"></a>律中至信、<a id="a-5E"></a>舍家、<a id="a-5F"></a>无家、<a id="a-5G"></a>学道。<a id="a-5H"></a>若学道已，<a id="a-5I"></a>还见父母。<a id="a-5J"></a>”</p>
  <p id="a5K">赖吒惒罗居士子闻是语已，<a id="a-5L"></a>便大欢喜，<a id="a-5M"></a>生爱生乐，<a id="a-5N"></a>从地而起，<a id="a-5O"></a>渐养其身。<a id="a-5P"></a>身平复已，<a id="a-5Q"></a>从鍮芦吒出，<a id="a-5R"></a>往诣佛所，<a id="a-5S"></a>稽首佛足，<a id="a-5T"></a>白曰：<a id="a-5U"></a>“世尊，<a id="a-5V"></a>父母听我于正法、<a id="a-5W"></a>律中至信、<a id="a-5X"></a>舍家、<a id="a-5Y"></a>无家、<a id="a-5Z"></a>学道。<a id="a-5a"></a>惟愿世尊，<a id="a-5b"></a>听从世尊出家学道而受具足，<a id="a-5c"></a>得作比丘。<a id="a-5d"></a>”</p>
  <p id="a5e">于是，<a id="a-5f"></a>世尊度赖吒惒罗居士子出家学道，<a id="a-5g"></a>授其具足。<a id="a-5h"></a>授具足已，<a id="a-5i"></a>于鍮芦吒随住数时，<a id="a-5j"></a>于后则便摄衣持钵，<a id="a-5k"></a>游行展转，<a id="a-5l"></a>往至舍卫国，<a id="a-5m"></a>住胜林给孤独园。<a id="a-5n"></a>尊者赖吒惒罗出家学道，<a id="a-5o"></a>受具足已，<a id="a-5p"></a>在远离独住，<a id="a-5q"></a>心无放逸，<a id="a-5r"></a>修行精勤。<a id="a-5s"></a>彼在远离独住，<a id="a-5t"></a>心无放逸，<a id="a-5u"></a>修行精勤已，<a id="a-5v"></a>族姓子所为剃除须发，<a id="a-5w"></a>著袈裟衣，<a id="a-5x"></a>至信、<a id="a-5y"></a>舍家、<a id="a-5z"></a>无家、<a id="a-60"></a>学道者，<a id="a-61"></a>唯无上梵行讫，<a id="a-62"></a>于现法中自知、<a id="a-63"></a>自觉、<a id="a-64"></a>自作证成就游：<a id="a-65"></a>生已尽，<a id="a-66"></a>梵行已立，<a id="a-67"></a>所作已办，<a id="a-68"></a>不更受有，<a id="a-69"></a>知如真。<a id="a-6A"></a>尊者赖吒惒罗知法已，<a id="a-6B"></a>至得阿罗诃。</p>
  <p id="a6C">于是，<a id="a-6D"></a>尊者赖吒惒罗得阿罗诃已，<a id="a-6E"></a>后或九年、<a id="a-6F"></a>十年，<a id="a-6G"></a>而作是念：<a id="a-6H"></a>“我本已许出家学道，<a id="a-6I"></a>还见父母，<a id="a-6J"></a>我今宁可还赴本要。<a id="a-6K"></a>”于是，<a id="a-6L"></a>尊者赖吒惒罗往诣佛所，<a id="a-6M"></a>稽首佛足，<a id="a-6N"></a>却坐一面，<a id="a-6O"></a>白曰：<a id="a-6P"></a>“世尊，<a id="a-6Q"></a>我本有要，<a id="a-6R"></a>出家学道已，<a id="a-6S"></a>还见父母。<a id="a-6T"></a>世尊，<a id="a-6U"></a>我今辞行，<a id="a-6V"></a>往见父母，<a id="a-6W"></a>赴其本要。<a id="a-6X"></a>”</p>
  <p id="a6Y">尔时，<a id="a-6Z"></a>世尊便作是念：<a id="a-6a"></a>“此赖吒惒罗族姓子，<a id="a-6b"></a>若使舍戒，<a id="a-6c"></a>罢道行欲如本者，<a id="a-6d"></a>必无是处。<a id="a-6e"></a>”世尊知已，<a id="a-6f"></a>告曰：<a id="a-6g"></a>“汝去未度者度，<a id="a-6h"></a>未解脱者令得解脱，<a id="a-6i"></a>未灭讫者令得灭讫。<a id="a-6j"></a>赖吒惒罗，<a id="a-6k"></a>今随汝意。<a id="a-6l"></a>”</p>
  <p id="a6m">彼时，<a id="a-6n"></a>尊者赖吒惒罗闻佛所说，<a id="a-6o"></a>善受善持，<a id="a-6p"></a>即从座起，<a id="a-6q"></a>稽首佛足，<a id="a-6r"></a>绕三匝而去，<a id="a-6s"></a>至己房中，<a id="a-6t"></a>收举卧具，<a id="a-6u"></a>著衣持钵，<a id="a-6v"></a>游行展转，<a id="a-6w"></a>往至鍮芦吒，<a id="a-6x"></a>住鍮芦吒村北尸摄惒园。</p>
  <p id="a6y">于是，<a id="a-6z"></a>尊者赖吒惒罗过夜平旦，<a id="a-70"></a>著衣持钵，<a id="a-71"></a>入鍮芦吒而行乞食。<a id="a-72"></a>尊者赖吒惒罗作如是念：<a id="a-73"></a>“世尊称叹次第乞食，<a id="a-74"></a>我今宁可于此鍮芦吒次第乞食。<a id="a-75"></a>”尊者赖吒惒罗便于鍮芦吒次第乞食，<a id="a-76"></a>展转至本家。</p>
  <p id="a77">彼时，<a id="a-78"></a>尊者赖吒惒罗父在中门住，<a id="a-79"></a>修理须发。<a id="a-7A"></a>尊者赖吒惒罗父遥见尊者赖吒惒罗来，<a id="a-7B"></a>便作是语：<a id="a-7C"></a>“此秃沙门为黑所缚，<a id="a-7D"></a>断种无子，<a id="a-7E"></a>破坏我家。<a id="a-7F"></a>我有一子，<a id="a-7G"></a>极爱怜念，<a id="a-7H"></a>意常忍乐，<a id="a-7I"></a>见无厌足，<a id="a-7J"></a>彼将去度，<a id="a-7K"></a>当莫与食。<a id="a-7L"></a>”</p>
  <p id="a7M">尊者赖吒惒罗自于父家不得布施，<a id="a-7N"></a>但得责数：<a id="a-7O"></a>“此秃沙门为黑所缚，<a id="a-7P"></a>断种无子，<a id="a-7Q"></a>破坏我家。<a id="a-7R"></a>我有一子，<a id="a-7S"></a>极爱怜念，<a id="a-7T"></a>意常爱乐，<a id="a-7U"></a>见无厌足，<a id="a-7V"></a>彼将去度，<a id="a-7W"></a>当莫与食。<a id="a-7X"></a>”</p>
  <p id="a7Y">尊者赖吒惒罗知已，<a id="a-7Z"></a>便速出去。</p>
  <p id="a7a">彼时，<a id="a-7b"></a>尊者赖吒惒罗父家婢使以箕盛臭烂饮食，<a id="a-7c"></a>欲弃著粪聚中。<a id="a-7d"></a>尊者赖吒惒罗见父婢使以箕盛臭烂饮食，<a id="a-7e"></a>欲弃著粪聚中，<a id="a-7f"></a>便作是语：<a id="a-7g"></a>“汝妹，<a id="a-7h"></a>若此臭烂饮食法应弃者，<a id="a-7i"></a>可著我钵中，<a id="a-7j"></a>我当食之。<a id="a-7k"></a>”</p>
  <p id="a7l">彼时，<a id="a-7m"></a>尊者赖吒惒罗父家婢使以箕中臭烂饮食泻著钵中，<a id="a-7n"></a>泻著钵中时取其二相识，<a id="a-7o"></a>其音声及其手足；<a id="a-7p"></a>取二相已，<a id="a-7q"></a>即往至尊者赖吒惒罗父所，<a id="a-7r"></a>而作是语：<a id="a-7s"></a>“尊今当知，<a id="a-7t"></a>尊子赖吒惒罗还来至此鍮芦吒，<a id="a-7u"></a>可往见之。<a id="a-7v"></a>”</p>
  <p id="a7w">尊者赖吒惒罗父闻已，<a id="a-7x"></a>大欢喜踊跃，<a id="a-7y"></a>左手摄衣，<a id="a-7z"></a>右手摩抆须发，<a id="a-80"></a>疾往诣尊者赖吒惒罗所。</p>
  <p id="a81">彼时，<a id="a-82"></a>尊者赖吒惒罗向壁食此臭烂食。<a id="a-83"></a>尊者赖吒惒罗父见尊者赖吒惒罗向壁食此臭烂食，<a id="a-84"></a>作如是说：<a id="a-85"></a>“汝赖吒惒罗，<a id="a-86"></a>汝至柔软，<a id="a-87"></a>身体极好，<a id="a-88"></a>常食好食。<a id="a-89"></a>赖吒惒罗，<a id="a-8A"></a>汝云何乃食此臭烂食耶？<a id="a-8B"></a>赖吒惒罗，<a id="a-8C"></a>汝以何意来此鍮芦吒，<a id="a-8D"></a>而不能还至父母家耶？<a id="a-8E"></a>”</p>
  <p id="a8F">尊者赖吒惒罗白曰：<a id="a-8G"></a>“居士，<a id="a-8H"></a>我入父家不得布施，<a id="a-8I"></a>但得责数：<a id="a-8J"></a>‘此秃沙门为黑所缚，<a id="a-8K"></a>断种无子，<a id="a-8L"></a>破坏我家。<a id="a-8M"></a>我唯有一子，<a id="a-8N"></a>至爱怜念，<a id="a-8O"></a>意常爱乐，<a id="a-8P"></a>见无厌足，<a id="a-8Q"></a>彼将去度，<a id="a-8R"></a>当莫与食。<a id="a-8S"></a>’我闻此已，<a id="a-8T"></a>便速出去。<a id="a-8U"></a>”</p>
  <p id="a8V">尊者赖吒惒罗父即辞谢曰：<a id="a-8W"></a>“赖吒惒罗可忍！<a id="a-8X"></a>赖吒惒罗可忍！<a id="a-8Y"></a>我实不知赖吒惒罗还入父家。<a id="a-8Z"></a>”</p>
  <p id="a8a">于是，<a id="a-8b"></a>尊者赖吒惒罗父敬心扶抱尊者赖吒惒罗，<a id="a-8c"></a>将入于内，<a id="a-8d"></a>敷座令坐，<a id="a-8e"></a>尊者赖吒惒罗即便就坐。</p>
  <p id="a8f">于是，<a id="a-8g"></a>其父见尊者赖吒惒罗坐已，<a id="a-8h"></a>往至妇所，<a id="a-8i"></a>而作是语：<a id="a-8j"></a>“卿今当知，<a id="a-8k"></a>赖吒惒罗族姓子今来还家，<a id="a-8l"></a>可速办饮食！<a id="a-8m"></a>”</p>
  <p id="a8n">尊者赖吒惒罗母闻已，<a id="a-8o"></a>大欢喜踊跃，<a id="a-8p"></a>速办饮食。<a id="a-8q"></a>办饮食已，<a id="a-8r"></a>疾辇钱出，<a id="a-8s"></a>著中庭地，<a id="a-8t"></a>聚作大积。<a id="a-8u"></a>彼大钱积，<a id="a-8v"></a>一面立人，<a id="a-8w"></a>一面坐人，<a id="a-8x"></a>各不相见。<a id="a-8y"></a>作大钱积已，<a id="a-8z"></a>往诣尊者赖吒惒罗所，<a id="a-90"></a>作如是语：<a id="a-91"></a>“赖吒惒罗，<a id="a-92"></a>是汝母分所有钱财，<a id="a-93"></a>汝父钱财无量，<a id="a-94"></a>百千不可复计，<a id="a-95"></a>今尽付汝。<a id="a-96"></a>赖吒惒罗，<a id="a-97"></a>汝可舍戒罢道，<a id="a-98"></a>行欲布施，<a id="a-99"></a>快修福业。<a id="a-9A"></a>所以者何？<a id="a-9B"></a>世尊境界甚难甚难！<a id="a-9C"></a>出家学道亦复甚难！<a id="a-9D"></a>”</p>
  <p id="a9E">尊者赖吒惒罗白其母曰：<a id="a-9F"></a>“我今欲有所说，<a id="a-9G"></a>能见听不？<a id="a-9H"></a>”</p>
  <p id="a9I">尊者赖吒惒罗母语曰：<a id="a-9J"></a>“居士子，<a id="a-9K"></a>汝有所说，<a id="a-9L"></a>我当听之。<a id="a-9M"></a>”</p>
  <p id="a9N">尊者赖吒惒罗白其母曰：<a id="a-9O"></a>“当作新布囊，<a id="a-9P"></a>用盛满钱，<a id="a-9Q"></a>以车载之，<a id="a-9R"></a>至恒伽江，<a id="a-9S"></a>泻著深处。<a id="a-9T"></a>所以者何？<a id="a-9U"></a>因此钱故，<a id="a-9V"></a>令人忧苦、<a id="a-9W"></a>愁戚、<a id="a-9X"></a>啼哭，<a id="a-9Y"></a>不得快乐。<a id="a-9Z"></a>”</p>
  <p id="a9a">于是，<a id="a-9b"></a>尊者赖吒惒罗母而作是念：<a id="a-9c"></a>“以此方便不能令子赖吒惒罗舍戒罢道，<a id="a-9d"></a>我宁可至其本妇所，<a id="a-9e"></a>作如是语：<a id="a-9f"></a>‘诸新妇等，<a id="a-9g"></a>汝可以先所著璎珞严饰其身，<a id="a-9h"></a>赖吒惒罗族姓子本在家时极所爱念。<a id="a-9i"></a>以此璎珞速严身已，<a id="a-9j"></a>汝等共往至赖吒惒罗族姓子所，<a id="a-9k"></a>各抱一足而作是说：<a id="a-9l"></a>不审贤郎有何天女胜于我者，<a id="a-9m"></a>而令贤郎舍我为彼修梵行耶？<a id="a-9n"></a>’”</p>
  <p id="a9o">于是，<a id="a-9p"></a>其母即至尊者赖吒惒罗其本妇所，<a id="a-9q"></a>作如是语：<a id="a-9r"></a>“诸新妇等，<a id="a-9s"></a>汝可以先所著璎珞严饰其身，<a id="a-9t"></a>赖吒惒罗族姓子本在家时极所爱念。<a id="a-9u"></a>以此璎珞速严身已，<a id="a-9v"></a>汝等共往至赖吒惒罗族姓子所，<a id="a-9w"></a>各抱一足而作是说：<a id="a-9x"></a>不审贤郎有何天女胜于我者，<a id="a-9y"></a>而令贤郎舍我为彼修梵行耶？<a id="a-9z"></a>”</p>
  <p id="aA0">彼时，<a id="a-A1"></a>尊者赖吒惒罗其本妇等即各以先所著璎珞严饰其身，<a id="a-A2"></a>尊者赖吒惒罗本在家时极所爱念。<a id="a-A3"></a>以此璎珞严饰身已，<a id="a-A4"></a>往诣尊者赖吒惒罗所，<a id="a-A5"></a>各抱一足而作是说：<a id="a-A6"></a>“不审贤郎有何天女胜于我者，<a id="a-A7"></a>而令贤郎舍我为彼修梵行耶？<a id="a-A8"></a>”</p>
  <p id="aA9">尊者赖吒惒罗语本妇曰：<a id="a-AA"></a>“诸妹，<a id="a-AB"></a>当知我不为天女故修于梵行，<a id="a-AC"></a>所为修梵行者，<a id="a-AD"></a>彼义已得，<a id="a-AE"></a>佛教所作今已成办。<a id="a-AF"></a>”</p>
  <p id="aAG">尊者赖吒惒罗诸妇等却住一面，<a id="a-AH"></a>啼泣垂泪而作是语：<a id="a-AI"></a>“我非贤郎妹，<a id="a-AJ"></a>然贤郎唤我为妹。<a id="a-AK"></a>”</p>
  <p id="aAL">于是，<a id="a-AM"></a>尊者赖吒惒罗回还顾视，<a id="a-AN"></a>白父母曰：<a id="a-AO"></a>“居士，<a id="a-AP"></a>若施食者便以时施，<a id="a-AQ"></a>何为相娆？<a id="a-AR"></a>”</p>
  <p id="aAS">尔时，<a id="a-AT"></a>父母即从座起，<a id="a-AU"></a>自行澡水，<a id="a-AV"></a>以上味肴馔，<a id="a-AW"></a>种种丰饶，<a id="a-AX"></a>食啖含消，<a id="a-AY"></a>手自斟酌，<a id="a-AZ"></a>极令饱满；<a id="a-Aa"></a>食讫收器，<a id="a-Ab"></a>行澡水竟，<a id="a-Ac"></a>取一小床，<a id="a-Ad"></a>别坐听法。<a id="a-Ae"></a>尊者赖吒惒罗为父母说法，<a id="a-Af"></a>劝发渴仰，<a id="a-Ag"></a>成就欢喜；<a id="a-Ah"></a>无量方便为彼说法，<a id="a-Ai"></a>劝发渴仰，<a id="a-Aj"></a>成就欢喜已，<a id="a-Ak"></a>即从座起立，<a id="a-Al"></a>说颂曰：</p>
  <p id="aAm">“观此严饰形，<a id="a-An"></a>珍宝璎珞等，</p>
  <p id="aAo">右槃萦其发，<a id="a-Ap"></a>绀黛画眉目，</p>
  <p id="aAq">此欺愚痴人，<a id="a-Ar"></a>不诳度彼岸。</p>
  <p id="aAs">以众好彩色，<a id="a-At"></a>庄严臭秽身，</p>
  <p id="aAu">此欺愚痴人，<a id="a-Av"></a>不诳度彼岸。</p>
  <p id="aAw">众香遍涂体，<a id="a-Ax"></a>雌黄黄其足，</p>
  <p id="aAy">此欺愚痴人，<a id="a-Az"></a>不诳度彼岸。</p>
  <p id="aB0">身服净妙衣，<a id="a-B1"></a>庄严犹幻化，</p>
  <p id="aB2">此欺愚痴人，<a id="a-B3"></a>不诳度彼岸。</p>
  <p id="aB4">断绝鹿鞙繦，<a id="a-B5"></a>及破坏鹿门，</p>
  <p id="aB6">我舍离饵去，<a id="a-B7"></a>谁乐于鹿缚？<a id="a-B8"></a>”</p>
  <p id="aB9">尊者赖吒惒罗说此颂已，<a id="a-BA"></a>以如意足乘虚而去，<a id="a-BB"></a>至鍮芦吒林入彼林中，<a id="a-BC"></a>于鞞醯勒树下敷尼师檀，<a id="a-BD"></a>结跏趺坐。</p>
  <p id="aBE">尔时，<a id="a-BF"></a>拘牢婆王及诸群臣前后围绕，<a id="a-BG"></a>坐于正殿，<a id="a-BH"></a>咨嗟称叹尊者赖吒惒罗：<a id="a-BI"></a>“若我闻赖吒惒罗族姓子来此鍮芦吒者，<a id="a-BJ"></a>我必往见。<a id="a-BK"></a>”</p>
  <p id="aBL">于是，<a id="a-BM"></a>拘牢婆王告猎师曰：<a id="a-BN"></a>“汝去按行鍮芦吒林，<a id="a-BO"></a>我欲出猎。<a id="a-BP"></a>”猎师受教，<a id="a-BQ"></a>即便按行鍮芦吒林。<a id="a-BR"></a>于是，<a id="a-BS"></a>猎师按行鍮芦吒林，<a id="a-BT"></a>见尊者赖吒惒罗在鞞醯勒树下，<a id="a-BU"></a>敷尼师檀，<a id="a-BV"></a>结跏趺坐，<a id="a-BW"></a>便作是念：<a id="a-BX"></a>“所为拘牢婆王及诸群臣共坐正殿，<a id="a-BY"></a>咨嗟称叹者，<a id="a-BZ"></a>今已在此。<a id="a-Ba"></a>”</p>
  <p id="aBb">尔时，<a id="a-Bc"></a>猎师按行鍮芦吒林已，<a id="a-Bd"></a>还诣拘牢婆王所，<a id="a-Be"></a>白曰：<a id="a-Bf"></a>“大王，<a id="a-Bg"></a>当知我已按行鍮芦吒林，<a id="a-Bh"></a>随大王意。<a id="a-Bi"></a>大王本所为与诸群臣共坐正殿，<a id="a-Bj"></a>咨嗟称叹尊者赖吒惒罗：<a id="a-Bk"></a>‘若我闻赖吒惒罗族姓子来此鍮芦吒林者，<a id="a-Bl"></a>我必往见。<a id="a-Bm"></a>’尊者赖吒惒罗族姓子今在鍮芦吒林中鞞醯勒树下，<a id="a-Bn"></a>敷尼师檀，<a id="a-Bo"></a>结跏趺坐。<a id="a-Bp"></a>大王欲见者，<a id="a-Bq"></a>便可往也。<a id="a-Br"></a>”</p>
  <p id="aBs">拘牢婆王闻已，<a id="a-Bt"></a>告御者曰：<a id="a-Bu"></a>“汝速严驾，<a id="a-Bv"></a>我今欲往见赖吒惒罗。<a id="a-Bw"></a>”</p>
  <p id="aBx">御者受教，<a id="a-By"></a>即速严驾，<a id="a-Bz"></a>讫还白曰：<a id="a-C0"></a>“大王，<a id="a-C1"></a>当知严驾已办，<a id="a-C2"></a>随大王意。<a id="a-C3"></a>”</p>
  <p id="aC4">于是，<a id="a-C5"></a>拘牢婆王即乘车出，<a id="a-C6"></a>往至鍮芦吒林，<a id="a-C7"></a>遥见尊者赖吒惒罗，<a id="a-C8"></a>即便下车，<a id="a-C9"></a>步进往至尊者赖吒惒罗所。<a id="a-CA"></a>尊者赖吒惒罗见拘牢婆王来，<a id="a-CB"></a>而作是说：<a id="a-CC"></a>“大王，<a id="a-CD"></a>今来欲自坐耶？<a id="a-CE"></a>”</p>
  <p id="aCF">拘牢婆王曰：<a id="a-CG"></a>“今我虽到自己境界，<a id="a-CH"></a>然我意欲令赖吒惒罗族姓子请我令坐。<a id="a-CI"></a>”</p>
  <p id="aCJ">尊者赖吒惒罗即请拘牢婆王曰：<a id="a-CK"></a>“今有别座，<a id="a-CL"></a>大王可坐。<a id="a-CM"></a>”</p>
  <p id="aCN">于是，<a id="a-CO"></a>拘牢婆王与尊者赖吒惒罗共相问讯，<a id="a-CP"></a>却坐一面，<a id="a-CQ"></a>语赖吒惒罗：<a id="a-CR"></a>“若为家衰故出家学道耶？<a id="a-CS"></a>若为无财物故行学道者？<a id="a-CT"></a>赖吒惒罗，<a id="a-CU"></a>拘牢婆王家多有财物，<a id="a-CV"></a>我出财物与赖吒惒罗，<a id="a-CW"></a>劝赖吒惒罗舍戒罢道，<a id="a-CX"></a>行欲布施，<a id="a-CY"></a>快修福业。<a id="a-CZ"></a>所以者何？<a id="a-Ca"></a>赖吒惒罗，<a id="a-Cb"></a>师教甚难！<a id="a-Cc"></a>出家学道亦复甚难！<a id="a-Cd"></a>”</p>
  <p id="aCe">尊者赖吒惒罗闻已，<a id="a-Cf"></a>语曰：<a id="a-Cg"></a>“大王，<a id="a-Ch"></a>今以不净请我，<a id="a-Ci"></a>非清净请。<a id="a-Cj"></a>”</p>
  <p id="aCk">拘牢婆王闻已，<a id="a-Cl"></a>问曰：<a id="a-Cm"></a>“我当云何以清净请赖吒惒罗，<a id="a-Cn"></a>非以不净耶？<a id="a-Co"></a>”</p>
  <p id="aCp">尊者赖吒惒罗语曰：<a id="a-Cq"></a>“大王，<a id="a-Cr"></a>应如是语：<a id="a-Cs"></a>‘赖吒惒罗，<a id="a-Ct"></a>我国人民安隐快乐，<a id="a-Cu"></a>无恐怖、<a id="a-Cv"></a>无斗诤，<a id="a-Cw"></a>亦无棘刺、<a id="a-Cx"></a>无苦使役，<a id="a-Cy"></a>米谷丰饶，<a id="a-Cz"></a>乞食易得。<a id="a-D0"></a>赖吒惒罗住我国中，<a id="a-D1"></a>我当护如法。<a id="a-D2"></a>’大王，<a id="a-D3"></a>如是以净请我，<a id="a-D4"></a>非以不净。<a id="a-D5"></a>”</p>
  <p id="aD6">拘牢婆王闻已，<a id="a-D7"></a>语曰：<a id="a-D8"></a>“我今以净请赖吒惒罗，<a id="a-D9"></a>非以不净。<a id="a-DA"></a>我国人民安隐快乐，<a id="a-DB"></a>无恐怖、<a id="a-DC"></a>无斗诤，<a id="a-DD"></a>亦无棘刺、<a id="a-DE"></a>无苦使役，<a id="a-DF"></a>米谷丰饶，<a id="a-DG"></a>乞食易得。<a id="a-DH"></a>赖吒惒罗住我国中，<a id="a-DI"></a>我当护如法。</p>
  <p id="aDJ">“复次，<a id="a-DK"></a>赖吒惒罗，<a id="a-DL"></a>有四种衰，<a id="a-DM"></a>谓衰衰故，<a id="a-DN"></a>剃除须发，<a id="a-DO"></a>著袈裟衣，<a id="a-DP"></a>至信、<a id="a-DQ"></a>舍家、<a id="a-DR"></a>无家、<a id="a-DS"></a>学道。<a id="a-DT"></a>云何为四？<a id="a-DU"></a>病衰、<a id="a-DV"></a>老衰、<a id="a-DW"></a>财衰、<a id="a-DX"></a>亲衰。</p>
  <p id="aDY">“赖吒惒罗，<a id="a-DZ"></a>云何病衰？<a id="a-Da"></a>或有一人长病疾患，<a id="a-Db"></a>极重甚苦，<a id="a-Dc"></a>彼作是念：<a id="a-Dd"></a>‘我长病疾患，<a id="a-De"></a>极重甚苦，<a id="a-Df"></a>我实有欲，<a id="a-Dg"></a>不能行欲，<a id="a-Dh"></a>我今宁可剃除须发，<a id="a-Di"></a>著袈裟衣，<a id="a-Dj"></a>至信、<a id="a-Dk"></a>舍家、<a id="a-Dl"></a>无家、<a id="a-Dm"></a>学道。<a id="a-Dn"></a>’彼于后时以病衰故，<a id="a-Do"></a>剃除须发，<a id="a-Dp"></a>著袈裟衣，<a id="a-Dq"></a>至信、<a id="a-Dr"></a>舍家、<a id="a-Ds"></a>无家、<a id="a-Dt"></a>学道，<a id="a-Du"></a>是为病衰。</p>
  <p id="aDv">“赖吒惒罗，<a id="a-Dw"></a>云何老衰？<a id="a-Dx"></a>或有一人年耆根熟，<a id="a-Dy"></a>寿过垂讫，<a id="a-Dz"></a>彼作是念：<a id="a-E0"></a>‘我年耆根熟，<a id="a-E1"></a>寿过垂讫，<a id="a-E2"></a>我实有欲，<a id="a-E3"></a>不能行欲，<a id="a-E4"></a>我今宁可剃除须发，<a id="a-E5"></a>著袈裟衣，<a id="a-E6"></a>至信、<a id="a-E7"></a>舍家、<a id="a-E8"></a>无家、<a id="a-E9"></a>学道。<a id="a-EA"></a>’彼于后时以老衰故，<a id="a-EB"></a>剃除须发，<a id="a-EC"></a>著袈裟衣，<a id="a-ED"></a>至信、<a id="a-EE"></a>舍家、<a id="a-EF"></a>无家、<a id="a-EG"></a>学道，<a id="a-EH"></a>是谓老衰。</p>
  <p id="aEI">“赖吒惒罗，<a id="a-EJ"></a>云何财衰？<a id="a-EK"></a>或有一人贫穷无力，<a id="a-EL"></a>彼作是念：<a id="a-EM"></a>‘我贫穷无力，<a id="a-EN"></a>我今宁可剃除须发，<a id="a-EO"></a>著袈裟衣，<a id="a-EP"></a>至信、<a id="a-EQ"></a>舍家、<a id="a-ER"></a>无家、<a id="a-ES"></a>学道。<a id="a-ET"></a>’彼于后时以财衰故，<a id="a-EU"></a>剃除须发，<a id="a-EV"></a>著袈裟衣，<a id="a-EW"></a>至信、<a id="a-EX"></a>舍家、<a id="a-EY"></a>无家、<a id="a-EZ"></a>学道，<a id="a-Ea"></a>是谓财衰。</p>
  <p id="aEb">“赖吒惒罗，<a id="a-Ec"></a>云何亲衰？<a id="a-Ed"></a>或有一人亲里断种，<a id="a-Ee"></a>死亡没尽，<a id="a-Ef"></a>彼作是念：<a id="a-Eg"></a>‘我亲里断种，<a id="a-Eh"></a>死亡没尽，<a id="a-Ei"></a>我今宁可剃除须发，<a id="a-Ej"></a>著袈裟衣，<a id="a-Ek"></a>至信、<a id="a-El"></a>舍家、<a id="a-Em"></a>无家、<a id="a-En"></a>学道。<a id="a-Eo"></a>’彼于后时以亲衰故，<a id="a-Ep"></a>剃除须发，<a id="a-Eq"></a>著袈裟衣，<a id="a-Er"></a>至信、<a id="a-Es"></a>舍家、<a id="a-Et"></a>无家、<a id="a-Eu"></a>学道，<a id="a-Ev"></a>是谓亲衰。</p>
  <p id="aEw">“赖吒惒罗昔时无病，<a id="a-Ex"></a>安隐成就，<a id="a-Ey"></a>平等食道，<a id="a-Ez"></a>不冷不热，<a id="a-F0"></a>平正安乐，<a id="a-F1"></a>顺次不诤。<a id="a-F2"></a>由是之故，<a id="a-F3"></a>食啖含消，<a id="a-F4"></a>安隐得化。<a id="a-F5"></a>赖吒惒罗非以病衰故，<a id="a-F6"></a>剃除须发，<a id="a-F7"></a>著袈裟衣，<a id="a-F8"></a>至信、<a id="a-F9"></a>舍家、<a id="a-FA"></a>无家、<a id="a-FB"></a>学道。</p>
  <p id="aFC">“赖吒惒罗往昔之时，<a id="a-FD"></a>年幼童子，<a id="a-FE"></a>发黑清净，<a id="a-FF"></a>身体盛壮，<a id="a-FG"></a>尔时作倡伎乐，<a id="a-FH"></a>极以自娱，<a id="a-FI"></a>庄严其身，<a id="a-FJ"></a>常喜游戏。<a id="a-FK"></a>彼时亲属皆不欲使令其学道，<a id="a-FL"></a>父母啼泣，<a id="a-FM"></a>忧戚懊恼，<a id="a-FN"></a>亦不听汝出家学道，<a id="a-FO"></a>然汝剃除须发，<a id="a-FP"></a>著袈裟衣，<a id="a-FQ"></a>至信、<a id="a-FR"></a>舍家、<a id="a-FS"></a>无家、<a id="a-FT"></a>学道。<a id="a-FU"></a>赖吒惒罗不以老衰故，<a id="a-FV"></a>剃除须发，<a id="a-FW"></a>著袈裟衣，<a id="a-FX"></a>至信、<a id="a-FY"></a>舍家、<a id="a-FZ"></a>无家、<a id="a-Fa"></a>学道。</p>
  <p id="aFb">“赖吒惒罗此鍮芦吒第一家、<a id="a-Fc"></a>最大家、<a id="a-Fd"></a>最胜家、<a id="a-Fe"></a>最上家，<a id="a-Ff"></a>谓财物也。<a id="a-Fg"></a>赖吒惒罗不以财衰故，<a id="a-Fh"></a>剃除须发，<a id="a-Fi"></a>著袈裟衣，<a id="a-Fj"></a>至信、<a id="a-Fk"></a>舍家、<a id="a-Fl"></a>无家、<a id="a-Fm"></a>学道。</p>
  <p id="aFn">“赖吒惒罗此鍮芦吒林间，<a id="a-Fo"></a>大豪亲族亲皆存在。<a id="a-Fp"></a>赖吒惒罗不以亲衰故，<a id="a-Fq"></a>剃除须发，<a id="a-Fr"></a>著袈裟衣，<a id="a-Fs"></a>至信、<a id="a-Ft"></a>舍家、<a id="a-Fu"></a>无家、<a id="a-Fv"></a>学道。</p>
  <p id="aFw">“赖吒惒罗，<a id="a-Fx"></a>此四种衰，<a id="a-Fy"></a>或有衰者剃除须发，<a id="a-Fz"></a>著袈裟衣，<a id="a-G0"></a>至信、<a id="a-G1"></a>舍家、<a id="a-G2"></a>无家、<a id="a-G3"></a>学道。<a id="a-G4"></a>我见赖吒惒罗都无此衰可使赖吒惒罗剃除须发，<a id="a-G5"></a>著袈裟衣，<a id="a-G6"></a>至信、<a id="a-G7"></a>舍家、<a id="a-G8"></a>无家、<a id="a-G9"></a>学道。<a id="a-GA"></a>赖吒惒罗，<a id="a-GB"></a>知见何等，<a id="a-GC"></a>为闻何等，<a id="a-GD"></a>剃除须发，<a id="a-GE"></a>著架裟衣，<a id="a-GF"></a>至信、<a id="a-GG"></a>舍家、<a id="a-GH"></a>无家、<a id="a-GI"></a>学道？<a id="a-GJ"></a>”</p>
  <p id="aGK">尊者赖吒惒罗答曰：<a id="a-GL"></a>“大王，<a id="a-GM"></a>世尊知、<a id="a-GN"></a>见、<a id="a-GO"></a>如来、<a id="a-GP"></a>无所著、<a id="a-GQ"></a>等正觉为说四事。<a id="a-GR"></a>我欲忍乐是，<a id="a-GS"></a>我知见闻是，<a id="a-GT"></a>是故剃除须发，<a id="a-GU"></a>著袈裟衣，<a id="a-GV"></a>至信、<a id="a-GW"></a>舍家、<a id="a-GX"></a>无家、<a id="a-GY"></a>学道。<a id="a-GZ"></a>云何为四？<a id="a-Ga"></a>大王，<a id="a-Gb"></a>此世无护，<a id="a-Gc"></a>无可依恃；<a id="a-Gd"></a>此世一切趣向老法；<a id="a-Ge"></a>此世非常，<a id="a-Gf"></a>要当舍去；<a id="a-Gg"></a>此世无满，<a id="a-Gh"></a>无有厌足，<a id="a-Gi"></a>为爱走使。<a id="a-Gj"></a>”</p>
  <p id="aGk">拘牢婆王问曰：<a id="a-Gl"></a>“赖吒惒罗向之所说：<a id="a-Gm"></a>‘大王，<a id="a-Gn"></a>此世无护，<a id="a-Go"></a>无可依恃。<a id="a-Gp"></a>’赖吒惒罗，<a id="a-Gq"></a>我有儿孙、<a id="a-Gr"></a>兄弟、<a id="a-Gs"></a>枝党、<a id="a-Gt"></a>象军、<a id="a-Gu"></a>车军、<a id="a-Gv"></a>马军、<a id="a-Gw"></a>步军，<a id="a-Gx"></a>皆能射御，<a id="a-Gy"></a>严毅勇猛；<a id="a-Gz"></a>王子力士钵逻骞提摩诃能伽有占相、<a id="a-H0"></a>有策虑、<a id="a-H1"></a>有计算、<a id="a-H2"></a>有善知书、<a id="a-H3"></a>有善谈论；<a id="a-H4"></a>有君臣、<a id="a-H5"></a>有眷属，<a id="a-H6"></a>持咒知咒，<a id="a-H7"></a>彼随诸方，<a id="a-H8"></a>有恐怖者能制止之。<a id="a-H9"></a>若赖吒惒罗所说：<a id="a-HA"></a>‘大王，<a id="a-HB"></a>此世无护，<a id="a-HC"></a>无可依恃。<a id="a-HD"></a>’赖吒惒罗，<a id="a-HE"></a>向所说，<a id="a-HF"></a>此有何义耶？<a id="a-HG"></a>”</p>
  <p id="aHH">尊者赖吒惒罗答曰：<a id="a-HI"></a>“大王，<a id="a-HJ"></a>我今问王，<a id="a-HK"></a>随所解答。<a id="a-HL"></a>大王，<a id="a-HM"></a>此身颇有病耶？<a id="a-HN"></a>”</p>
  <p id="aHO">拘牢婆王答曰：<a id="a-HP"></a>“赖吒惒罗，<a id="a-HQ"></a>今我此身常有风病。<a id="a-HR"></a>”</p>
  <p id="aHS">尊者赖吒惒罗问曰：<a id="a-HT"></a>“大王，<a id="a-HU"></a>风病发时，<a id="a-HV"></a>生极重甚苦者。<a id="a-HW"></a>大王，<a id="a-HX"></a>尔时可得语彼儿孙、<a id="a-HY"></a>兄弟、<a id="a-HZ"></a>象军、<a id="a-Ha"></a>马军、<a id="a-Hb"></a>车军、<a id="a-Hc"></a>步军皆能射御严毅勇猛，<a id="a-Hd"></a>王子力士钵逻骞提摩诃能伽占相、<a id="a-He"></a>策虑、<a id="a-Hf"></a>计算、<a id="a-Hg"></a>知书、<a id="a-Hh"></a>善能谈论，<a id="a-Hi"></a>君臣、<a id="a-Hj"></a>眷属持咒知咒：<a id="a-Hk"></a>‘汝等共来暂代我受极重甚苦，<a id="a-Hl"></a>令我无病得安乐’耶？<a id="a-Hm"></a>”</p>
  <p id="aHn">拘牢婆王答曰：<a id="a-Ho"></a>“不也。<a id="a-Hp"></a>所以者何？<a id="a-Hq"></a>我自作业，<a id="a-Hr"></a>因业缘业，<a id="a-Hs"></a>独受极苦，<a id="a-Ht"></a>甚重苦也。<a id="a-Hu"></a>”</p>
  <p id="aHv">尊者赖吒惒罗语曰：<a id="a-Hw"></a>“大王，<a id="a-Hx"></a>以是故，<a id="a-Hy"></a>世尊说此世无护，<a id="a-Hz"></a>无可依恃。<a id="a-I0"></a>我欲忍乐是，<a id="a-I1"></a>我知见闻是，<a id="a-I2"></a>是故剃除须发，<a id="a-I3"></a>著袈裟衣，<a id="a-I4"></a>至信、<a id="a-I5"></a>舍家、<a id="a-I6"></a>无家、<a id="a-I7"></a>学道。<a id="a-I8"></a>”</p>
  <p id="aI9">拘牢婆王语曰：<a id="a-IA"></a>“若赖吒惒罗所说：<a id="a-IB"></a>‘大王，<a id="a-IC"></a>此世无护，<a id="a-ID"></a>无可依恃。<a id="a-IE"></a>’赖吒惒罗，<a id="a-IF"></a>我亦欲是忍乐于是。<a id="a-IG"></a>所以者何？<a id="a-IH"></a>此世真实无护，<a id="a-II"></a>无可依恃。<a id="a-IJ"></a>”</p>
  <p id="aIK">拘牢婆王复问曰：<a id="a-IL"></a>“若赖吒惒罗所说：<a id="a-IM"></a>‘大王，<a id="a-IN"></a>此世一切趣向老法。<a id="a-IO"></a>’赖吒惒罗向所说，<a id="a-IP"></a>此复有何义？<a id="a-IQ"></a>”</p>
  <p id="aIR">尊者赖吒惒罗答曰：<a id="a-IS"></a>“大王，<a id="a-IT"></a>我今问王，<a id="a-IU"></a>随所解答。<a id="a-IV"></a>若大王年或二十四、<a id="a-IW"></a>或二十五者。<a id="a-IX"></a>于意云何？<a id="a-IY"></a>尔时速疾何如于今？<a id="a-IZ"></a>尔时筋力、<a id="a-Ia"></a>形体、<a id="a-Ib"></a>颜色何如于今？<a id="a-Ic"></a>”</p>
  <p id="aId">拘牢婆王答曰：<a id="a-Ie"></a>“赖吒惒罗，<a id="a-If"></a>若我时年或二十四、<a id="a-Ig"></a>或二十五，<a id="a-Ih"></a>自忆尔时，<a id="a-Ii"></a>速疾、<a id="a-Ij"></a>筋力、<a id="a-Ik"></a>形体、<a id="a-Il"></a>颜色无胜我者。<a id="a-Im"></a>赖吒惒罗，<a id="a-In"></a>我今极老，<a id="a-Io"></a>诸根衰熟，<a id="a-Ip"></a>寿过垂讫，<a id="a-Iq"></a>年满八十，<a id="a-Ir"></a>不复能起。<a id="a-Is"></a>”</p>
  <p id="aIt">尊者赖吒惒罗语曰：<a id="a-Iu"></a>“大王，<a id="a-Iv"></a>以是故，<a id="a-Iw"></a>世尊说此世一切趣向老法。<a id="a-Ix"></a>我欲忍乐是，<a id="a-Iy"></a>我知见闻是，<a id="a-Iz"></a>是故剃除须发，<a id="a-J0"></a>著袈裟衣，<a id="a-J1"></a>至信、<a id="a-J2"></a>舍家、<a id="a-J3"></a>无家、<a id="a-J4"></a>学道。<a id="a-J5"></a>”</p>
  <p id="aJ6">拘牢婆王语曰：<a id="a-J7"></a>“若赖吒惒罗所说：<a id="a-J8"></a>‘大王，<a id="a-J9"></a>此世一切趣向老法。<a id="a-JA"></a>’我亦欲是忍乐于是。<a id="a-JB"></a>所以者何？<a id="a-JC"></a>此世真实一切趣向老法。<a id="a-JD"></a>”</p>
  <p id="aJE">拘牢婆王复问曰：<a id="a-JF"></a>“若赖吒惒罗所说：<a id="a-JG"></a>‘大王，<a id="a-JH"></a>此世无常，<a id="a-JI"></a>要当舍去。<a id="a-JJ"></a>’赖吒惒罗向所说，<a id="a-JK"></a>此复有何义？<a id="a-JL"></a>”</p>
  <p id="aJM">尊者赖吒惒罗语曰：<a id="a-JN"></a>“大王，<a id="a-JO"></a>我今问王，<a id="a-JP"></a>随所解答。<a id="a-JQ"></a>大王，<a id="a-JR"></a>有丰拘楼国及丰后宫、<a id="a-JS"></a>丰仓库耶？<a id="a-JT"></a>”</p>
  <p id="aJU">拘牢婆王答曰：<a id="a-JV"></a>“如是。<a id="a-JW"></a>”</p>
  <p id="aJX">尊者赖吒惒罗复问曰：<a id="a-JY"></a>“大王，<a id="a-JZ"></a>有丰拘楼国及丰后宫、<a id="a-Ja"></a>丰仓库者，<a id="a-Jb"></a>若时有法来不可依，<a id="a-Jc"></a>忍乐破坏，<a id="a-Jd"></a>一切世无不归死者，<a id="a-Je"></a>尔时丰拘楼国及丰后宫、<a id="a-Jf"></a>丰仓库者，<a id="a-Jg"></a>可得从此世持至后世耶？<a id="a-Jh"></a>”</p>
  <p id="aJi">拘牢婆王答曰：<a id="a-Jj"></a>“不也。<a id="a-Jk"></a>所以者何？<a id="a-Jl"></a>我独无二，<a id="a-Jm"></a>亦无伴侣从此世至后世也。<a id="a-Jn"></a>”</p>
  <p id="aJo">尊者赖吒惒罗语曰：<a id="a-Jp"></a>“大王，<a id="a-Jq"></a>以是故，<a id="a-Jr"></a>世尊说此世无常，<a id="a-Js"></a>要当舍去。<a id="a-Jt"></a>我欲忍乐是，<a id="a-Ju"></a>我知见闻是，<a id="a-Jv"></a>是故剃除须发，<a id="a-Jw"></a>著袈裟衣，<a id="a-Jx"></a>至信、<a id="a-Jy"></a>舍家、<a id="a-Jz"></a>无家、<a id="a-K0"></a>学道。<a id="a-K1"></a>”</p>
  <p id="aK2">拘牢婆王语曰：<a id="a-K3"></a>“若赖吒惒罗所说‘大王，<a id="a-K4"></a>此世无常，<a id="a-K5"></a>要当舍去’者，<a id="a-K6"></a>我亦欲是忍乐于是。<a id="a-K7"></a>所以者何？<a id="a-K8"></a>此世真实无常，<a id="a-K9"></a>要当舍去。<a id="a-KA"></a>”</p>
  <p id="aKB">拘牢婆王复问曰：<a id="a-KC"></a>“若赖吒惒罗所说：<a id="a-KD"></a>‘大王，<a id="a-KE"></a>此世无满，<a id="a-KF"></a>无有厌足，<a id="a-KG"></a>为爱走使。<a id="a-KH"></a>’赖吒惒罗向所说，<a id="a-KI"></a>此复有何义？<a id="a-KJ"></a>”</p>
  <p id="aKK">尊者赖吒惒罗答曰：<a id="a-KL"></a>“大王，<a id="a-KM"></a>我今问王，<a id="a-KN"></a>随所解答。<a id="a-KO"></a>大王，<a id="a-KP"></a>有丰拘楼国及丰后宫、<a id="a-KQ"></a>丰仓库耶？<a id="a-KR"></a>”</p>
  <p id="aKS">拘牢婆王答曰：<a id="a-KT"></a>“如是。<a id="a-KU"></a>”</p>
  <p id="aKV">尊者赖吒惒罗复问曰：<a id="a-KW"></a>“大王，<a id="a-KX"></a>有丰拘楼国及丰后宫、<a id="a-KY"></a>丰仓库者，<a id="a-KZ"></a>若于东方有一人来，<a id="a-Ka"></a>可信可任，<a id="a-Kb"></a>不欺诳世，<a id="a-Kc"></a>来语王言：<a id="a-Kd"></a>‘我从东方来，<a id="a-Ke"></a>见彼国土极大富乐，<a id="a-Kf"></a>多有人民。<a id="a-Kg"></a>大王，<a id="a-Kh"></a>可得彼国尔所财物、<a id="a-Ki"></a>人民、<a id="a-Kj"></a>力役，<a id="a-Kk"></a>欲得彼国整御之耶？<a id="a-Kl"></a>’”</p>
  <p id="aKm">拘牢婆王答曰：<a id="a-Kn"></a>“赖吒惒罗，<a id="a-Ko"></a>若我知有如是丰国，<a id="a-Kp"></a>尔所财物、<a id="a-Kq"></a>人民、<a id="a-Kr"></a>力役，<a id="a-Ks"></a>得彼人民整御治者，<a id="a-Kt"></a>我必取之。<a id="a-Ku"></a>”</p>
  <p id="aKv">“如是南方、<a id="a-Kw"></a>西方、<a id="a-Kx"></a>北方，<a id="a-Ky"></a>从大海岸若有人来，<a id="a-Kz"></a>可信可任，<a id="a-L0"></a>不欺诳世，<a id="a-L1"></a>来语王言：<a id="a-L2"></a>‘我从大海彼岸来，<a id="a-L3"></a>见彼国土极大富乐，<a id="a-L4"></a>多有人民。<a id="a-L5"></a>大王，<a id="a-L6"></a>可得彼国尔所财物、<a id="a-L7"></a>人民、<a id="a-L8"></a>力役，<a id="a-L9"></a>欲得彼国整御之耶？<a id="a-LA"></a>’”</p>
  <p id="aLB">拘牢婆王答曰：<a id="a-LC"></a>“赖吒惒罗，<a id="a-LD"></a>若我知有如是丰国，<a id="a-LE"></a>尔所财物、<a id="a-LF"></a>人民、<a id="a-LG"></a>力役，<a id="a-LH"></a>得彼人民整御治者，<a id="a-LI"></a>我必取之。<a id="a-LJ"></a>”</p>
  <p id="aLK">尊者赖吒惒罗语曰：<a id="a-LL"></a>“大王，<a id="a-LM"></a>以是故，<a id="a-LN"></a>世尊说此世无满，<a id="a-LO"></a>无有厌足，<a id="a-LP"></a>为爱走使。<a id="a-LQ"></a>我欲忍乐是，<a id="a-LR"></a>我知见闻是，<a id="a-LS"></a>是故剃除须发，<a id="a-LT"></a>著袈裟衣，<a id="a-LU"></a>至信、<a id="a-LV"></a>舍家、<a id="a-LW"></a>无家、<a id="a-LX"></a>学道。<a id="a-LY"></a>”</p>
  <p id="aLZ">拘牢婆王语曰：<a id="a-La"></a>“若赖吒惒罗所说：<a id="a-Lb"></a>‘大王，<a id="a-Lc"></a>此世无满，<a id="a-Ld"></a>无有厌足，<a id="a-Le"></a>为爱走使。<a id="a-Lf"></a>’我亦欲是忍乐于是。<a id="a-Lg"></a>所以者何？<a id="a-Lh"></a>此世真实无满，<a id="a-Li"></a>无有厌足，<a id="a-Lj"></a>为爱走使。<a id="a-Lk"></a>”</p>
  <p id="aLl">尊者赖吒惒罗语曰：<a id="a-Lm"></a>“大王，<a id="a-Ln"></a>世尊知、<a id="a-Lo"></a>见、<a id="a-Lp"></a>如来、<a id="a-Lq"></a>无所著、<a id="a-Lr"></a>等正觉为我说此四事。<a id="a-Ls"></a>我欲忍乐是，<a id="a-Lt"></a>我知见闻是，<a id="a-Lu"></a>是故剃除须发，<a id="a-Lv"></a>著袈裟衣，<a id="a-Lw"></a>至信、<a id="a-Lx"></a>舍家、<a id="a-Ly"></a>无家、<a id="a-Lz"></a>学道。<a id="a-M0"></a>”</p>
  <p id="aM1">于是，<a id="a-M2"></a>尊者赖吒惒罗说此颂曰：</p>
  <p id="aM3">“我见世间人，<a id="a-M4"></a>有财痴不施，</p>
  <p id="aM5">得财复更求，<a id="a-M6"></a>悭贪积聚物。</p>
  <p id="aM7">王者得天下，<a id="a-M8"></a>整御随其力，</p>
  <p id="aM9">海内无厌足，<a id="a-MA"></a>复求于海外。</p>
  <p id="aMB">王及诸人民，<a id="a-MC"></a>未离欲命尽，</p>
  <p id="aMD">散发妻子哭，<a id="a-ME"></a>呜呼苦难伏。</p>
  <p id="aMF">衣被而埋藏，<a id="a-MG"></a>或积薪火烧，</p>
  <p id="aMH">缘行至后世，<a id="a-MI"></a>烧已无慧念。</p>
  <p id="aMJ">死后财不随，<a id="a-MK"></a>妻子及奴婢，</p>
  <p id="aML">货富俱共同，<a id="a-MM"></a>愚智亦复然。</p>
  <p id="aMN">智者不怀忧，<a id="a-MO"></a>唯愚抱悒戚，</p>
  <p id="aMP">是故智慧胜，<a id="a-MQ"></a>逮得正觉道。</p>
  <p id="aMR">深著于有有，<a id="a-MS"></a>愚痴作恶行，</p>
  <p id="aMT">于法非法行，<a id="a-MU"></a>以力强夺他。</p>
  <p id="aMV">少智习效他，<a id="a-MW"></a>愚多作恶行，</p>
  <p id="aMX">趣胎至后世，<a id="a-MY"></a>数数受生死。</p>
  <p id="aMZ">已受出生世，<a id="a-Ma"></a>独作众恶事，</p>
  <p id="aMb">如贼他所缚，<a id="a-Mc"></a>自作恶所害。</p>
  <p id="aMd">如是此众生，<a id="a-Me"></a>至到于后世，</p>
  <p id="aMf">为己所作业，<a id="a-Mg"></a>自作恶所害。</p>
  <p id="aMh">如果熟自堕，<a id="a-Mi"></a>老少亦如斯，</p>
  <p id="aMj">欲庄美爱乐，<a id="a-Mk"></a>心趣好恶色。</p>
  <p id="aMl">为欲所缚害，<a id="a-Mm"></a>因欲恐怖生，</p>
  <p id="aMn">王我见此觉，<a id="a-Mo"></a>知是沙门妙。<a id="a-Mp"></a>”</p>
  <p id="aMq">尊者赖吒惒罗所说如是，<a id="a-Mr"></a>拘牢婆王闻尊者赖吒惒罗所说，<a id="a-Ms"></a>欢喜奉行。</p>
 </body>
</html>