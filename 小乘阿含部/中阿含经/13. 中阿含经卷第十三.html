<!doctype html>
<html id="z3IBU7IWm" data-ver="1671">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第十三</h1>
  <p id="a2">乌鸟喻、<a id="a-3"></a>说本，<a id="a-4"></a>天柰林、<a id="a-5"></a>善见，</p>
  <p id="a6">三十喻、<a id="a-7"></a>转轮，<a id="a-8"></a>蜱肆最在后。</p>
  <p data-pb></p>
  <h2 id="a9">王相应品乌鸟喻经第八（第二小土城诵）</h2>
  <p id="aA">我闻如是：<a id="a-B"></a>一时，<a id="a-C"></a>佛游王舍城，<a id="a-D"></a>在竹林迦兰哆园。</p>
  <p id="aE">尔时，<a id="a-F"></a>世尊告诸比丘：<a id="a-G"></a>“昔转轮王欲试珠宝时，<a id="a-H"></a>便集四种军——象军、<a id="a-I"></a>马军、<a id="a-J"></a>车军、<a id="a-K"></a>步军，<a id="a-L"></a>集四种军已，<a id="a-M"></a>于夜暗中竖立高幢，<a id="a-N"></a>安珠置上，<a id="a-O"></a>出至园观；<a id="a-P"></a>珠之光耀，<a id="a-Q"></a>照四种军，<a id="a-R"></a>明之所及，<a id="a-S"></a>方半由延。<a id="a-T"></a>彼时，<a id="a-U"></a>有一梵志而作是念：<a id="a-V"></a>‘我宁可往见转轮王及四种军，<a id="a-W"></a>观琉璃珠。<a id="a-X"></a>’尔时，<a id="a-Y"></a>梵志复作是念：<a id="a-Z"></a>‘且置见转轮王及四种军、<a id="a-a"></a>观琉璃珠，<a id="a-b"></a>我宁可往至彼林间。<a id="a-c"></a>’</p>
  <p id="ad">“于是，<a id="a-e"></a>梵志便往诣林，<a id="a-f"></a>到已入中，<a id="a-g"></a>至一树下。<a id="a-h"></a>坐已未久，<a id="a-i"></a>有一獭兽来，<a id="a-j"></a>梵志见已而问之曰：<a id="a-k"></a>‘善来！<a id="a-l"></a>獭兽，<a id="a-m"></a>汝从何来？<a id="a-n"></a>为欲何去？<a id="a-o"></a>’答曰：<a id="a-p"></a>‘梵志，<a id="a-q"></a>此池本时清泉盈溢，<a id="a-r"></a>饶藕多华，<a id="a-s"></a>鱼龟满中，<a id="a-t"></a>我昔所依，<a id="a-u"></a>而今枯槁。<a id="a-v"></a>梵志当知：<a id="a-w"></a>我欲舍去，<a id="a-x"></a>入彼大河。<a id="a-y"></a>我今欲去，<a id="a-z"></a>唯畏于人。<a id="a-10"></a>’时，<a id="a-11"></a>彼獭兽与此梵志共论是已，<a id="a-12"></a>便舍而去，<a id="a-13"></a>梵志故坐。</p>
  <p id="a14">“复有究暮鸟来，<a id="a-15"></a>梵志见已而问之曰：<a id="a-16"></a>‘善来！<a id="a-17"></a>究暮鸟，<a id="a-18"></a>汝从何来？<a id="a-19"></a>为欲何去？<a id="a-1A"></a>’答曰：<a id="a-1B"></a>‘梵志，<a id="a-1C"></a>此池本时清泉盈溢，<a id="a-1D"></a>饶藕多华，<a id="a-1E"></a>鱼龟满中，<a id="a-1F"></a>我昔所依，<a id="a-1G"></a>而今枯槁。<a id="a-1H"></a>梵志当知：<a id="a-1I"></a>我欲舍去，<a id="a-1J"></a>依彼死牛聚处栖宿，<a id="a-1K"></a>或依死驴，<a id="a-1L"></a>或依死人聚处栖宿。<a id="a-1M"></a>我今欲去，<a id="a-1N"></a>唯畏于人。<a id="a-1O"></a>’彼究暮鸟与此梵志共论是已，<a id="a-1P"></a>便舍而去，<a id="a-1Q"></a>梵志故坐。</p>
  <p id="a1R">“复有鹫鸟来，<a id="a-1S"></a>梵志见已而问之曰：<a id="a-1T"></a>‘善来！<a id="a-1U"></a>鹫鸟，<a id="a-1V"></a>汝从何来？<a id="a-1W"></a>为欲何去？<a id="a-1X"></a>’答曰：<a id="a-1Y"></a>‘梵志，<a id="a-1Z"></a>我从大墓复至大墓杀害而来，<a id="a-1a"></a>我今欲食死象之肉，<a id="a-1b"></a>死马、<a id="a-1c"></a>死牛、<a id="a-1d"></a>死人之肉。<a id="a-1e"></a>我今欲去，<a id="a-1f"></a>唯畏于人。<a id="a-1g"></a>’时，<a id="a-1h"></a>彼鹫鸟与此梵志共论是已，<a id="a-1i"></a>便舍而去，<a id="a-1j"></a>梵志故坐。</p>
  <p id="a1k">“复有食吐鸟来，<a id="a-1l"></a>梵志见已而问之曰：<a id="a-1m"></a>‘善来！<a id="a-1n"></a>食吐鸟，<a id="a-1o"></a>汝从何来？<a id="a-1p"></a>为欲何去？<a id="a-1q"></a>’答曰：<a id="a-1r"></a>‘梵志，<a id="a-1s"></a>汝见向者鹫鸟去耶？<a id="a-1t"></a>我食彼吐。<a id="a-1u"></a>我今欲去，<a id="a-1v"></a>唯畏于人。<a id="a-1w"></a>’彼食吐鸟与此梵志共论是已，<a id="a-1x"></a>便舍而去，<a id="a-1y"></a>梵志故坐。</p>
  <p id="a1z">“复有豺兽来，<a id="a-20"></a>梵志见已而问之曰：<a id="a-21"></a>‘善来！<a id="a-22"></a>豺兽，<a id="a-23"></a>汝从何来？<a id="a-24"></a>为欲何去？<a id="a-25"></a>’答曰：<a id="a-26"></a>‘梵志，<a id="a-27"></a>我从深涧至深涧，<a id="a-28"></a>从榛莽至榛莽，<a id="a-29"></a>从僻静至僻静处来，<a id="a-2A"></a>我今欲食死象之肉，<a id="a-2B"></a>死马、<a id="a-2C"></a>死牛、<a id="a-2D"></a>死人之肉。<a id="a-2E"></a>我今欲去，<a id="a-2F"></a>唯畏于人。<a id="a-2G"></a>’时，<a id="a-2H"></a>彼豺兽与此梵志共论是已，<a id="a-2I"></a>便舍而去，<a id="a-2J"></a>梵志故坐。</p>
  <p id="a2K">“复有乌鸟来，<a id="a-2L"></a>梵志见已而问之曰：<a id="a-2M"></a>‘善来！<a id="a-2N"></a>乌鸟，<a id="a-2O"></a>汝从何来？<a id="a-2P"></a>为欲何去？<a id="a-2Q"></a>’答曰：<a id="a-2R"></a>‘梵志，<a id="a-2S"></a>汝强额痴狂，<a id="a-2T"></a>何为问我：<a id="a-2U"></a>汝从何来？<a id="a-2V"></a>为欲何去？<a id="a-2W"></a>’彼时乌鸟，<a id="a-2X"></a>面诃梵志已，<a id="a-2Y"></a>便舍而去，<a id="a-2Z"></a>梵志故坐。</p>
  <p id="a2a">“复有狌狌兽来，<a id="a-2b"></a>梵志见已而问之曰：<a id="a-2c"></a>‘善来！<a id="a-2d"></a>狌狌兽，<a id="a-2e"></a>汝从何来？<a id="a-2f"></a>为欲何去？<a id="a-2g"></a>’答曰：<a id="a-2h"></a>‘梵志，<a id="a-2i"></a>我从园至园，<a id="a-2j"></a>从观至观，<a id="a-2k"></a>从林至林，<a id="a-2l"></a>饮清泉水，<a id="a-2m"></a>食好果来。<a id="a-2n"></a>我今欲去，<a id="a-2o"></a>不畏于人。<a id="a-2p"></a>’彼狌狌兽与此梵志共论是已，<a id="a-2q"></a>便舍而去。<a id="a-2r"></a>”</p>
  <p id="a2s">佛告诸比丘：<a id="a-2t"></a>“吾说此喻，<a id="a-2u"></a>欲令解义，<a id="a-2v"></a>汝等当知此说有义。<a id="a-2w"></a>时，<a id="a-2x"></a>彼獭兽与此梵志共论是已，<a id="a-2y"></a>便舍而去。<a id="a-2z"></a>吾说此喻有何义耶？<a id="a-30"></a>若有比丘依村邑行，<a id="a-31"></a>比丘平旦著衣持钵，<a id="a-32"></a>入村乞食，<a id="a-33"></a>不护于身，<a id="a-34"></a>不守诸根，<a id="a-35"></a>不立正念，<a id="a-36"></a>而彼说法，<a id="a-37"></a>或佛所说，<a id="a-38"></a>或声闻所说，<a id="a-39"></a>因此得利衣被、<a id="a-3A"></a>饮食、<a id="a-3B"></a>床褥、<a id="a-3C"></a>汤药、<a id="a-3D"></a>诸生活具。<a id="a-3E"></a>彼得利已，<a id="a-3F"></a>染著触猗，<a id="a-3G"></a>不见灾患，<a id="a-3H"></a>不能舍离，<a id="a-3I"></a>随意而用。<a id="a-3J"></a>彼比丘行恶戒，<a id="a-3K"></a>成就恶法，<a id="a-3L"></a>最在其边，<a id="a-3M"></a>生弊腐败，<a id="a-3N"></a>非梵行称梵行，<a id="a-3O"></a>非沙门称沙门；<a id="a-3P"></a>犹如梵志见獭兽已，<a id="a-3Q"></a>而问之曰：<a id="a-3R"></a>‘善来！<a id="a-3S"></a>獭兽，<a id="a-3T"></a>汝从何来？<a id="a-3U"></a>为欲何去？<a id="a-3V"></a>’答曰：<a id="a-3W"></a>‘梵志，<a id="a-3X"></a>此池本时清泉盈溢，<a id="a-3Y"></a>饶藕多华，<a id="a-3Z"></a>鱼龟满中，<a id="a-3a"></a>我昔所依，<a id="a-3b"></a>而今枯槁。<a id="a-3c"></a>梵志当知：<a id="a-3d"></a>我欲舍去，<a id="a-3e"></a>入彼大河。<a id="a-3f"></a>我今欲去，<a id="a-3g"></a>唯畏于人。<a id="a-3h"></a>’吾说比丘亦复如是，<a id="a-3i"></a>入恶不善秽污法中，<a id="a-3j"></a>为当来有本烦热苦报、<a id="a-3k"></a>生老病死因。<a id="a-3l"></a>是以比丘莫行如獭，<a id="a-3m"></a>莫依非法以自存命，<a id="a-3n"></a>当净身行，<a id="a-3o"></a>净口、<a id="a-3p"></a>意行，<a id="a-3q"></a>住无事中，<a id="a-3r"></a>著粪扫衣，<a id="a-3s"></a>常行乞食；<a id="a-3t"></a>次第乞食，<a id="a-3u"></a>少欲知足，<a id="a-3v"></a>乐住远离而习精勤，<a id="a-3w"></a>立正念、<a id="a-3x"></a>正智、<a id="a-3y"></a>正定、<a id="a-3z"></a>正慧，<a id="a-40"></a>常当远离，<a id="a-41"></a>应学如是！</p>
  <p id="a42">“彼究暮鸟与此梵志共论是已，<a id="a-43"></a>便舍而去。<a id="a-44"></a>吾说此喻有何义耶？<a id="a-45"></a>若有比丘依村邑行，<a id="a-46"></a>比丘平旦著衣持钵，<a id="a-47"></a>入村乞食，<a id="a-48"></a>不护于身，<a id="a-49"></a>不守诸根，<a id="a-4A"></a>不立正念，<a id="a-4B"></a>彼入他家教化说法，<a id="a-4C"></a>或佛所说，<a id="a-4D"></a>或声闻所说，<a id="a-4E"></a>因此得利衣被、<a id="a-4F"></a>饮食、<a id="a-4G"></a>床褥、<a id="a-4H"></a>汤药、<a id="a-4I"></a>诸生活具。<a id="a-4J"></a>彼得利已，<a id="a-4K"></a>染著触猗，<a id="a-4L"></a>不见灾患，<a id="a-4M"></a>不能舍离，<a id="a-4N"></a>随意而用。<a id="a-4O"></a>彼比丘行恶戒，<a id="a-4P"></a>成就恶法，<a id="a-4Q"></a>最在其边，<a id="a-4R"></a>生弊腐败，<a id="a-4S"></a>非梵行称梵行，<a id="a-4T"></a>非沙门称沙门；<a id="a-4U"></a>犹如梵志见究暮已，<a id="a-4V"></a>而问之曰：<a id="a-4W"></a>‘善来！<a id="a-4X"></a>究暮，<a id="a-4Y"></a>汝从何来？<a id="a-4Z"></a>为欲何去？<a id="a-4a"></a>’答曰：<a id="a-4b"></a>‘梵志，<a id="a-4c"></a>此池本时清泉盈溢，<a id="a-4d"></a>饶藕多华，<a id="a-4e"></a>鱼龟满中，<a id="a-4f"></a>我昔所依，<a id="a-4g"></a>而今枯槁。<a id="a-4h"></a>梵志当知：<a id="a-4i"></a>我今欲去，<a id="a-4j"></a>依彼死牛聚处栖宿，<a id="a-4k"></a>或依死驴，<a id="a-4l"></a>或依死人聚处栖宿。<a id="a-4m"></a>我今欲去，<a id="a-4n"></a>唯畏于人。<a id="a-4o"></a>’吾说比丘亦复如是，<a id="a-4p"></a>依恶不善秽污之法，<a id="a-4q"></a>为当来有本烦热苦报、<a id="a-4r"></a>生老病死因。<a id="a-4s"></a>是以比丘莫行如究暮，<a id="a-4t"></a>莫依非法以自存命，<a id="a-4u"></a>当净身行，<a id="a-4v"></a>净口、<a id="a-4w"></a>意行，<a id="a-4x"></a>住无事中，<a id="a-4y"></a>著粪扫衣，<a id="a-4z"></a>常行乞食；<a id="a-50"></a>次第乞食，<a id="a-51"></a>少欲知足，<a id="a-52"></a>乐住远离而习精勤，<a id="a-53"></a>立正念、<a id="a-54"></a>正智、<a id="a-55"></a>正定、<a id="a-56"></a>正慧，<a id="a-57"></a>常当远离，<a id="a-58"></a>应学如是！</p>
  <p id="a59">“时，<a id="a-5A"></a>彼鹫鸟与此梵志共论是已，<a id="a-5B"></a>便舍而去。<a id="a-5C"></a>吾说此喻有何义耶？<a id="a-5D"></a>若有比丘依村邑行，<a id="a-5E"></a>比丘平旦者衣持钵，<a id="a-5F"></a>入村乞食，<a id="a-5G"></a>不护于身，<a id="a-5H"></a>不守诸根，<a id="a-5I"></a>不立正念，<a id="a-5J"></a>彼入他家教化说法，<a id="a-5K"></a>或佛所说，<a id="a-5L"></a>或声闻所说，<a id="a-5M"></a>因此得利衣被、<a id="a-5N"></a>饮食、<a id="a-5O"></a>床褥、<a id="a-5P"></a>汤药、<a id="a-5Q"></a>诸生活具。<a id="a-5R"></a>彼得利已，<a id="a-5S"></a>染著触猗，<a id="a-5T"></a>不见灾患，<a id="a-5U"></a>不能舍离，<a id="a-5V"></a>随意而用。<a id="a-5W"></a>彼比丘行恶戒，<a id="a-5X"></a>成就恶法，<a id="a-5Y"></a>最在其边，<a id="a-5Z"></a>生弊腐败，<a id="a-5a"></a>非梵行称梵行，<a id="a-5b"></a>非沙门称沙门；<a id="a-5c"></a>犹如梵志见鹫鸟已，<a id="a-5d"></a>而问之曰：<a id="a-5e"></a>‘善来！<a id="a-5f"></a>鹫鸟，<a id="a-5g"></a>汝从何来？<a id="a-5h"></a>为欲何去？<a id="a-5i"></a>’答曰：<a id="a-5j"></a>‘梵志，<a id="a-5k"></a>我从大墓复至大墓杀害而来，<a id="a-5l"></a>我今欲食死象之肉，<a id="a-5m"></a>死马、<a id="a-5n"></a>死牛、<a id="a-5o"></a>死人之肉。<a id="a-5p"></a>我今欲去，<a id="a-5q"></a>唯畏于人。<a id="a-5r"></a>’吾说比丘亦复如是。<a id="a-5s"></a>是以比丘莫行如鹫鸟，<a id="a-5t"></a>莫依非法以自存命，<a id="a-5u"></a>当净身行，<a id="a-5v"></a>净口、<a id="a-5w"></a>意行，<a id="a-5x"></a>住无事中，<a id="a-5y"></a>著粪扫衣，<a id="a-5z"></a>常行乞食；<a id="a-60"></a>次第乞食，<a id="a-61"></a>少欲知足，<a id="a-62"></a>乐住远离而习精勤，<a id="a-63"></a>立正念、<a id="a-64"></a>正智、<a id="a-65"></a>正定、<a id="a-66"></a>正慧，<a id="a-67"></a>常当远离，<a id="a-68"></a>应学如是！</p>
  <p id="a69">“彼食吐鸟与此梵志共论是已，<a id="a-6A"></a>便舍而去。<a id="a-6B"></a>吾说此喻有何义耶？<a id="a-6C"></a>若有比丘依村邑行，<a id="a-6D"></a>比丘平旦著衣持钵，<a id="a-6E"></a>入村乞食，<a id="a-6F"></a>不护于身，<a id="a-6G"></a>不守诸根，<a id="a-6H"></a>不立正念，<a id="a-6I"></a>彼入比丘尼房教化说法，<a id="a-6J"></a>或佛所说，<a id="a-6K"></a>或声闻所说，<a id="a-6L"></a>彼比丘尼入若干家说好说恶，<a id="a-6M"></a>受信施物持与比丘，<a id="a-6N"></a>因此得利衣被、<a id="a-6O"></a>饮食、<a id="a-6P"></a>床褥、<a id="a-6Q"></a>汤药、<a id="a-6R"></a>诸生活具。<a id="a-6S"></a>彼得利已，<a id="a-6T"></a>染著触猗，<a id="a-6U"></a>不见灾患，<a id="a-6V"></a>不能舍离，<a id="a-6W"></a>随意而用。<a id="a-6X"></a>彼比丘行恶戒，<a id="a-6Y"></a>成就恶法，<a id="a-6Z"></a>最在其边，<a id="a-6a"></a>生弊腐败，<a id="a-6b"></a>非梵行称梵行，<a id="a-6c"></a>非沙门称沙门；<a id="a-6d"></a>犹如梵志见食吐鸟已，<a id="a-6e"></a>而问之曰：<a id="a-6f"></a>‘善来！<a id="a-6g"></a>食吐鸟，<a id="a-6h"></a>汝从何来？<a id="a-6i"></a>为欲何去？<a id="a-6j"></a>’答曰：<a id="a-6k"></a>‘梵志，<a id="a-6l"></a>汝见向者鹫鸟去耶？<a id="a-6m"></a>我食彼吐。<a id="a-6n"></a>我今欲去，<a id="a-6o"></a>唯畏于人。<a id="a-6p"></a>’吾说比丘亦复如是。<a id="a-6q"></a>是以比丘莫行如食吐鸟，<a id="a-6r"></a>莫依非法以自存命，<a id="a-6s"></a>当净身行，<a id="a-6t"></a>净口、<a id="a-6u"></a>意行，<a id="a-6v"></a>住无事中，<a id="a-6w"></a>著粪扫衣，<a id="a-6x"></a>常行乞食；<a id="a-6y"></a>次第乞食，<a id="a-6z"></a>少欲知足，<a id="a-70"></a>乐住远离而习精勤，<a id="a-71"></a>立正念、<a id="a-72"></a>正智、<a id="a-73"></a>正定、<a id="a-74"></a>正慧，<a id="a-75"></a>常当远离，<a id="a-76"></a>应学如是！</p>
  <p id="a77">“时，<a id="a-78"></a>彼豺兽与此梵志共论是已，<a id="a-79"></a>便舍而去。<a id="a-7A"></a>吾说此喻有何义耶？<a id="a-7B"></a>若有比丘依贫村住，<a id="a-7C"></a>彼若知村邑及城郭中多有智慧精进梵行者，<a id="a-7D"></a>即便避去。<a id="a-7E"></a>若知村邑及城郭中无有智慧精进梵行者，<a id="a-7F"></a>而来住中，<a id="a-7G"></a>或九月，<a id="a-7H"></a>或十月。<a id="a-7I"></a>诸比丘见已，<a id="a-7J"></a>便问：<a id="a-7K"></a>‘贤者，<a id="a-7L"></a>何处游行？<a id="a-7M"></a>’彼即答曰：<a id="a-7N"></a>‘诸贤，<a id="a-7O"></a>我依某处贫村邑行。<a id="a-7P"></a>’诸比丘闻已，<a id="a-7Q"></a>即作是念：<a id="a-7R"></a>‘此贤者难行而行。<a id="a-7S"></a>所以者何？<a id="a-7T"></a>此贤者乃能依某贫村邑行。<a id="a-7U"></a>’诸比丘等便共恭敬礼事供养，<a id="a-7V"></a>因此得利衣被、<a id="a-7W"></a>饮食、<a id="a-7X"></a>床褥、<a id="a-7Y"></a>汤药、<a id="a-7Z"></a>诸生活具。<a id="a-7a"></a>彼得利已，<a id="a-7b"></a>染著触猗，<a id="a-7c"></a>不见灾患，<a id="a-7d"></a>不能舍离，<a id="a-7e"></a>随意而用。<a id="a-7f"></a>彼比丘行恶戒，<a id="a-7g"></a>成就恶法，<a id="a-7h"></a>最在其边，<a id="a-7i"></a>生弊腐败，<a id="a-7j"></a>非梵行称梵行，<a id="a-7k"></a>非沙门称沙门；<a id="a-7l"></a>犹如梵志见豺兽已，<a id="a-7m"></a>而问之曰：<a id="a-7n"></a>‘善来！<a id="a-7o"></a>豺兽，<a id="a-7p"></a>汝从何来？<a id="a-7q"></a>为欲何去？<a id="a-7r"></a>’答曰：<a id="a-7s"></a>‘梵志，<a id="a-7t"></a>我从深涧至深涧，<a id="a-7u"></a>从榛莽至榛莽，<a id="a-7v"></a>从僻静至僻静处来，<a id="a-7w"></a>我今欲食死象之肉，<a id="a-7x"></a>死马、<a id="a-7y"></a>死牛、<a id="a-7z"></a>死人之肉。<a id="a-80"></a>我今欲去，<a id="a-81"></a>唯畏于人。<a id="a-82"></a>’吾说比丘亦复如是。<a id="a-83"></a>是以比丘莫行如豺，<a id="a-84"></a>莫依非法以自存命，<a id="a-85"></a>当净身行，<a id="a-86"></a>净口、<a id="a-87"></a>意行，<a id="a-88"></a>住无事中，<a id="a-89"></a>著粪扫衣，<a id="a-8A"></a>常行乞食；<a id="a-8B"></a>次第乞食，<a id="a-8C"></a>少欲知足，<a id="a-8D"></a>乐住远离而习精勤，<a id="a-8E"></a>立正念、<a id="a-8F"></a>正智、<a id="a-8G"></a>正定、<a id="a-8H"></a>正慧，<a id="a-8I"></a>常当远离，<a id="a-8J"></a>应学如是！</p>
  <p id="a8K">“彼时，<a id="a-8L"></a>乌鸟面诃梵志已，<a id="a-8M"></a>便舍而去。<a id="a-8N"></a>吾说此喻有何义耶？<a id="a-8O"></a>若有比丘依贫无事处而受夏坐，<a id="a-8P"></a>彼若知村邑及城郭中多有智慧精进梵行者，<a id="a-8Q"></a>即便避去。<a id="a-8R"></a>若知村邑及城郭中无有智慧精进梵行者，<a id="a-8S"></a>而来住中二月、<a id="a-8T"></a>三月。<a id="a-8U"></a>诸比丘见已，<a id="a-8V"></a>问曰：<a id="a-8W"></a>‘贤者，<a id="a-8X"></a>何处夏坐？<a id="a-8Y"></a>’答曰：<a id="a-8Z"></a>‘诸贤，<a id="a-8a"></a>我今依某贫无事处而受夏坐。<a id="a-8b"></a>我不如彼诸愚痴辈，<a id="a-8c"></a>作床成就，<a id="a-8d"></a>具足五事而住于中，<a id="a-8e"></a>中前中后、<a id="a-8f"></a>中后中前，<a id="a-8g"></a>口随其味，<a id="a-8h"></a>味随其口，<a id="a-8i"></a>求而求，<a id="a-8j"></a>索而索。<a id="a-8k"></a>’时，<a id="a-8l"></a>诸比丘闻已，<a id="a-8m"></a>即作是念：<a id="a-8n"></a>‘此贤者难行而行。<a id="a-8o"></a>所以者何？<a id="a-8p"></a>此贤者乃能依某贫无事处而受夏坐。<a id="a-8q"></a>’诸比丘等便共恭敬礼事供养，<a id="a-8r"></a>因此得利衣被、<a id="a-8s"></a>饮食、<a id="a-8t"></a>床褥、<a id="a-8u"></a>汤药、<a id="a-8v"></a>诸生活具。<a id="a-8w"></a>彼得利已，<a id="a-8x"></a>染著触猗，<a id="a-8y"></a>不见灾患，<a id="a-8z"></a>不能舍离，<a id="a-90"></a>随意而用。<a id="a-91"></a>彼比丘行恶戒，<a id="a-92"></a>成就恶法，<a id="a-93"></a>最在其边，<a id="a-94"></a>生弊腐败，<a id="a-95"></a>非梵行称梵行，<a id="a-96"></a>非沙门称沙门；<a id="a-97"></a>犹如梵志见乌鸟已，<a id="a-98"></a>而问之曰：<a id="a-99"></a>‘善来！<a id="a-9A"></a>乌鸟，<a id="a-9B"></a>汝从何来？<a id="a-9C"></a>为欲何去？<a id="a-9D"></a>’答曰：<a id="a-9E"></a>‘梵志，<a id="a-9F"></a>汝强额痴狂，<a id="a-9G"></a>何为问我：<a id="a-9H"></a>汝从何来？<a id="a-9I"></a>为欲何去？<a id="a-9J"></a>’吾说比丘亦复如是。<a id="a-9K"></a>是以比丘莫行如乌，<a id="a-9L"></a>莫依非法以自存命，<a id="a-9M"></a>当净身行，<a id="a-9N"></a>净口、<a id="a-9O"></a>意行，<a id="a-9P"></a>住无事中，<a id="a-9Q"></a>著粪扫衣，<a id="a-9R"></a>常行乞食；<a id="a-9S"></a>次第乞食，<a id="a-9T"></a>少欲知足，<a id="a-9U"></a>乐住远离而习精勤，<a id="a-9V"></a>立正念、<a id="a-9W"></a>正智、<a id="a-9X"></a>正定、<a id="a-9Y"></a>正慧，<a id="a-9Z"></a>常当远离，<a id="a-9a"></a>应学如是！</p>
  <p id="a9b">“彼狌狌兽与此梵志共论是已，<a id="a-9c"></a>便舍而去。<a id="a-9d"></a>吾说此喻有何义耶？<a id="a-9e"></a>若有比丘依村邑行，<a id="a-9f"></a>比丘平日著衣持钵，<a id="a-9g"></a>入村乞食，<a id="a-9h"></a>善护于身，<a id="a-9i"></a>守摄诸根，<a id="a-9j"></a>立于正念。<a id="a-9k"></a>彼从村邑乞食已竟，<a id="a-9l"></a>食讫，<a id="a-9m"></a>中后收举衣钵，<a id="a-9n"></a>澡洗手足，<a id="a-9o"></a>以尼师檀著于肩上，<a id="a-9p"></a>或至无事处，<a id="a-9q"></a>或至树下，<a id="a-9r"></a>或至空屋中，<a id="a-9s"></a>敷尼师檀，<a id="a-9t"></a>结跏趺坐。<a id="a-9u"></a>正身正愿，<a id="a-9v"></a>反念不向，<a id="a-9w"></a>断除贪伺，<a id="a-9x"></a>心无有诤，<a id="a-9y"></a>见他财物、<a id="a-9z"></a>诸生活具，<a id="a-A0"></a>不起贪伺，<a id="a-A1"></a>欲令我得。<a id="a-A2"></a>彼于贪伺净除其心，<a id="a-A3"></a>如是瞋恚、<a id="a-A4"></a>睡眠、<a id="a-A5"></a>掉悔，<a id="a-A6"></a>断疑度惑，<a id="a-A7"></a>于善法中无有犹豫，<a id="a-A8"></a>彼于疑惑净除其心。<a id="a-A9"></a>彼已断此五盖心秽慧羸，<a id="a-AA"></a>离欲、<a id="a-AB"></a>离恶不善之法，<a id="a-AC"></a>至得第四禅成就游。<a id="a-AD"></a>彼得如是，<a id="a-AE"></a>定心清净，<a id="a-AF"></a>无秽无烦，<a id="a-AG"></a>柔软善住，<a id="a-AH"></a>得不动心，<a id="a-AI"></a>趣向漏尽智通作证，<a id="a-AJ"></a>彼便知此苦如真，<a id="a-AK"></a>知此苦集、<a id="a-AL"></a>知此苦灭、<a id="a-AM"></a>知此苦灭道如真；<a id="a-AN"></a>知此漏，<a id="a-AO"></a>知此漏集、<a id="a-AP"></a>知此漏灭、<a id="a-AQ"></a>知此漏灭道如真。<a id="a-AR"></a>彼如是知，<a id="a-AS"></a>如是见已，<a id="a-AT"></a>则欲漏心解脱，<a id="a-AU"></a>有漏、<a id="a-AV"></a>无明漏心解脱；<a id="a-AW"></a>解脱已，<a id="a-AX"></a>便知解脱：<a id="a-AY"></a>生已尽，<a id="a-AZ"></a>梵行已立，<a id="a-Aa"></a>所作已办，<a id="a-Ab"></a>不更受有，<a id="a-Ac"></a>知如真。<a id="a-Ad"></a>犹如梵志见狌狌已，<a id="a-Ae"></a>而问之曰：<a id="a-Af"></a>‘善来！<a id="a-Ag"></a>狌狌，<a id="a-Ah"></a>汝从何来？<a id="a-Ai"></a>为欲何去？<a id="a-Aj"></a>’答曰：<a id="a-Ak"></a>‘梵志，<a id="a-Al"></a>我从园至园，<a id="a-Am"></a>从观至观，<a id="a-An"></a>从林至林，<a id="a-Ao"></a>饮清泉水，<a id="a-Ap"></a>啖好果来。<a id="a-Aq"></a>我今欲去，<a id="a-Ar"></a>不畏于人。<a id="a-As"></a>’吾说比丘亦复如是。</p>
  <p id="aAt">“是以比丘莫行如獭，<a id="a-Au"></a>莫行如究暮，<a id="a-Av"></a>莫行如鹫，<a id="a-Aw"></a>莫行如食吐鸟，<a id="a-Ax"></a>莫行如豺，<a id="a-Ay"></a>莫行如乌，<a id="a-Az"></a>当行如狌狌。<a id="a-B0"></a>所以者何？<a id="a-B1"></a>世中无著真人如狌狌兽。<a id="a-B2"></a>”</p>
  <p id="aB3">佛说如是，<a id="a-B4"></a>彼诸比丘闻佛所说，<a id="a-B5"></a>欢喜奉行。</p>
  <p data-pb></p>
  <h2 id="aB6">王相应品说本经第九</h2>
  <p id="aB7">我闻如是：<a id="a-B8"></a>一时，<a id="a-B9"></a>佛游波罗柰，<a id="a-BA"></a>在仙人住处鹿野园中。</p>
  <p id="aBB">时，<a id="a-BC"></a>诸比丘于中食后，<a id="a-BD"></a>以小因缘集坐讲堂，<a id="a-BE"></a>共论此事：<a id="a-BF"></a>“云何，<a id="a-BG"></a>诸贤，<a id="a-BH"></a>居士在家何者为胜？<a id="a-BI"></a>为比丘等持戒妙法，<a id="a-BJ"></a>成就威仪，<a id="a-BK"></a>入家受食耶？<a id="a-BL"></a>为朝朝益利百千万倍乎？<a id="a-BM"></a>”</p>
  <p id="aBN">或有比丘作是说者：<a id="a-BO"></a>“诸贤，<a id="a-BP"></a>何用益利百千万倍，<a id="a-BQ"></a>唯此至要，<a id="a-BR"></a>若有比丘持戒妙法，<a id="a-BS"></a>成就威仪，<a id="a-BT"></a>入家受食，<a id="a-BU"></a>非为朝朝益利百千万倍。<a id="a-BV"></a>”</p>
  <p id="aBW">是时，<a id="a-BX"></a>尊者阿那律陀亦在众中。<a id="a-BY"></a>于是，<a id="a-BZ"></a>尊者阿那律陀告诸比丘：<a id="a-Ba"></a>“诸贤，<a id="a-Bb"></a>何用益利百千万倍？<a id="a-Bc"></a>设复过是，<a id="a-Bd"></a>唯此至要，<a id="a-Be"></a>若有比丘持戒妙法，<a id="a-Bf"></a>成就威仪，<a id="a-Bg"></a>入家受食，<a id="a-Bh"></a>非为朝朝益利百千万倍。<a id="a-Bi"></a>所以者何？<a id="a-Bj"></a>我忆昔时在此波罗柰国为贫穷人，<a id="a-Bk"></a>唯仰捃拾客担生活。<a id="a-Bl"></a>是时，<a id="a-Bm"></a>此波罗柰国灾旱、<a id="a-Bn"></a>早霜、<a id="a-Bo"></a>虫蝗，<a id="a-Bp"></a>五谷不熟，<a id="a-Bq"></a>人民荒俭，<a id="a-Br"></a>乞求难得。<a id="a-Bs"></a>是时，<a id="a-Bt"></a>有一辟支佛，<a id="a-Bu"></a>名曰无患，<a id="a-Bv"></a>依此波罗柰住。<a id="a-Bw"></a>于是，<a id="a-Bx"></a>无患辟支佛过夜平旦，<a id="a-By"></a>著衣持钵，<a id="a-Bz"></a>入波罗柰而行乞食。<a id="a-C0"></a>我于尔时为捃拾故，<a id="a-C1"></a>早出波罗柰。<a id="a-C2"></a>诸贤，<a id="a-C3"></a>我登出时，<a id="a-C4"></a>逢见无患辟支佛入彼。<a id="a-C5"></a>时，<a id="a-C6"></a>无患辟支佛持净钵入，<a id="a-C7"></a>如本净钵出。</p>
  <p id="aC8">“诸贤，<a id="a-C9"></a>我时捃还入波罗柰，<a id="a-CA"></a>复见无患辟支佛出。<a id="a-CB"></a>彼见我已，<a id="a-CC"></a>便作是念：<a id="a-CD"></a>‘我旦入时，<a id="a-CE"></a>见此人出；<a id="a-CF"></a>我今还出，<a id="a-CG"></a>复见此人入。<a id="a-CH"></a>此人或能未得食也，<a id="a-CI"></a>我今宁可随此人去。<a id="a-CJ"></a>’时，<a id="a-CK"></a>辟支佛便追寻我，<a id="a-CL"></a>如影随形。<a id="a-CM"></a>诸贤，<a id="a-CN"></a>我持捃还到家，<a id="a-CO"></a>舍担而回顾视，<a id="a-CP"></a>便见无患辟支佛来追寻我后，<a id="a-CQ"></a>如影随形。<a id="a-CR"></a>我见彼已，<a id="a-CS"></a>便作是念：<a id="a-CT"></a>‘我旦出时，<a id="a-CU"></a>见此仙人入城乞食。<a id="a-CV"></a>今此仙人或未得食，<a id="a-CW"></a>我宁可自缺己食，<a id="a-CX"></a>分与此仙人。<a id="a-CY"></a>’作是念已，<a id="a-CZ"></a>即持食分与辟支佛，<a id="a-Ca"></a>白曰：<a id="a-Cb"></a>‘仙人，<a id="a-Cc"></a>当知此食是我己分，<a id="a-Cd"></a>为慈愍故，<a id="a-Ce"></a>愿哀受之！<a id="a-Cf"></a>’时，<a id="a-Cg"></a>辟支佛即答我曰：<a id="a-Ch"></a>‘居士，<a id="a-Ci"></a>当知今年灾旱、<a id="a-Cj"></a>早霜、<a id="a-Ck"></a>虫蝗，<a id="a-Cl"></a>五谷不熟，<a id="a-Cm"></a>人民荒俭，<a id="a-Cn"></a>乞求难得。<a id="a-Co"></a>汝可减半著我钵中，<a id="a-Cp"></a>汝自食半，<a id="a-Cq"></a>俱得存命，<a id="a-Cr"></a>如是者好。<a id="a-Cs"></a>’我复白曰：<a id="a-Ct"></a>‘仙人，<a id="a-Cu"></a>当知我在居家自有釜灶、<a id="a-Cv"></a>有樵薪、<a id="a-Cw"></a>有谷米，<a id="a-Cx"></a>饮食早晚亦无时节。<a id="a-Cy"></a>仙人，<a id="a-Cz"></a>当为慈愍我故，<a id="a-D0"></a>尽受此食！<a id="a-D1"></a>’时，<a id="a-D2"></a>辟支佛为慈愍故，<a id="a-D3"></a>便尽受之。</p>
  <p id="aD4">“诸贤，<a id="a-D5"></a>我因施彼一钵食福，<a id="a-D6"></a>七反生天，<a id="a-D7"></a>得为天王；<a id="a-D8"></a>七反生人，<a id="a-D9"></a>复为人王。<a id="a-DA"></a>诸贤，<a id="a-DB"></a>我因施彼一钵食福，<a id="a-DC"></a>得生如此释种族中，<a id="a-DD"></a>大富丰饶，<a id="a-DE"></a>多诸畜牧、<a id="a-DF"></a>封户、<a id="a-DG"></a>食邑，<a id="a-DH"></a>资财无量，<a id="a-DI"></a>珍宝具足。<a id="a-DJ"></a>诸贤，<a id="a-DK"></a>我因施彼一钵食福，<a id="a-DL"></a>弃舍百千姟金钱王，<a id="a-DM"></a>出家学道，<a id="a-DN"></a>况复其余种种杂物？<a id="a-DO"></a>诸贤，<a id="a-DP"></a>我因施彼一钵食福，<a id="a-DQ"></a>为王、<a id="a-DR"></a>王臣、<a id="a-DS"></a>梵志、<a id="a-DT"></a>居士、<a id="a-DU"></a>一切人民所见识待，<a id="a-DV"></a>及四部众比丘、<a id="a-DW"></a>比丘尼、<a id="a-DX"></a>优婆塞、<a id="a-DY"></a>优婆夷所见敬重。<a id="a-DZ"></a>诸贤，<a id="a-Da"></a>我因施彼一钵食福，<a id="a-Db"></a>常为人所请求，<a id="a-Dc"></a>令受饮食、<a id="a-Dd"></a>衣被、<a id="a-De"></a>氍氀、<a id="a-Df"></a>毾[毯-炎+登]、<a id="a-Dg"></a>床褥、<a id="a-Dh"></a>綩綖、<a id="a-Di"></a>病瘦汤药、<a id="a-Dj"></a>诸生活具，<a id="a-Dk"></a>非不请求。<a id="a-Dl"></a>若我尔时知彼沙门是无著真人者，<a id="a-Dm"></a>所获福报当复转倍，<a id="a-Dn"></a>受大果报，<a id="a-Do"></a>极妙功德，<a id="a-Dp"></a>明所彻照，<a id="a-Dq"></a>极广甚大。<a id="a-Dr"></a>”</p>
  <p id="aDs">于是，<a id="a-Dt"></a>尊者阿那律陀无著真人逮正解脱，<a id="a-Du"></a>说此颂曰：</p>
  <p id="aDv">“我忆昔贫穷，<a id="a-Dw"></a>唯仰捃拾活，</p>
  <p id="aDx">缺己供沙门，<a id="a-Dy"></a>无患最上德。</p>
  <p id="aDz">因此生释种，<a id="a-E0"></a>名曰阿那律，</p>
  <p id="aE1">善解能歌舞，<a id="a-E2"></a>作乐常欢喜。</p>
  <p id="aE3">我得见世尊，<a id="a-E4"></a>正觉如甘露，</p>
  <p id="aE5">见已生信乐，<a id="a-E6"></a>弃舍家学道。</p>
  <p id="aE7">我得识宿命，<a id="a-E8"></a>知本之所生，</p>
  <p id="aE9">生三十三天，<a id="a-EA"></a>七反住于彼。</p>
  <p id="aEB">此七彼亦七，<a id="a-EC"></a>世受生十四，</p>
  <p id="aED">人间及天上，<a id="a-EE"></a>初不堕恶处。</p>
  <p id="aEF">我今知死生，<a id="a-EG"></a>众生往来处，</p>
  <p id="aEH">知他心是非，<a id="a-EI"></a>贤圣五娱乐。</p>
  <p id="aEJ">得五支禅定，<a id="a-EK"></a>常息心静默，</p>
  <p id="aEL">已得静正住，<a id="a-EM"></a>便逮净天眼。</p>
  <p id="aEN">所为今学道，<a id="a-EO"></a>远离弃舍家，</p>
  <p id="aEP">我今获此义，<a id="a-EQ"></a>得入佛境界。</p>
  <p id="aER">我不乐于死，<a id="a-ES"></a>亦不愿于生，</p>
  <p id="aET">随时任所适，<a id="a-EU"></a>建立正念智。</p>
  <p id="aEV">随耶离竹林，<a id="a-EW"></a>我命在彼尽，</p>
  <p id="aEX">当在竹林下，<a id="a-EY"></a>无余般涅槃。<a id="a-EZ"></a>”</p>
  <p id="aEa">尔时，<a id="a-Eb"></a>世尊在于宴坐，<a id="a-Ec"></a>以净天耳出过于人，<a id="a-Ed"></a>闻诸比丘于中食后集坐讲堂，<a id="a-Ee"></a>共论此事。</p>
  <p id="aEf">世尊闻已，<a id="a-Eg"></a>则于晡时从宴坐起，<a id="a-Eh"></a>往至讲堂比丘众前，<a id="a-Ei"></a>敷座而坐，<a id="a-Ej"></a>问诸比丘：<a id="a-Ek"></a>“汝等今日以何事故集坐讲堂？<a id="a-El"></a>”</p>
  <p id="aEm">时，<a id="a-En"></a>诸比丘白曰：<a id="a-Eo"></a>“世尊，<a id="a-Ep"></a>我等今日以尊者阿那律陀因过去事而说法故集坐讲堂。<a id="a-Eq"></a>”</p>
  <p id="aEr">于是，<a id="a-Es"></a>世尊告诸比丘：<a id="a-Et"></a>“汝等今日欲从佛闻因未来事而说法耶？<a id="a-Eu"></a>”</p>
  <p id="aEv">诸比丘白曰：<a id="a-Ew"></a>“世尊，<a id="a-Ex"></a>今正是时。<a id="a-Ey"></a>善逝，<a id="a-Ez"></a>今正是时。<a id="a-F0"></a>若世尊为诸比丘因未来事而说法者，<a id="a-F1"></a>诸比丘闻已，<a id="a-F2"></a>当善受持。<a id="a-F3"></a>”</p>
  <p id="aF4">世尊告曰：<a id="a-F5"></a>“诸比丘，<a id="a-F6"></a>谛听！<a id="a-F7"></a>谛听！<a id="a-F8"></a>善思念之，<a id="a-F9"></a>吾当为汝广分别说。<a id="a-FA"></a>”</p>
  <p id="aFB">时，<a id="a-FC"></a>诸比丘受教而听。</p>
  <p id="aFD">世尊告曰：<a id="a-FE"></a>“诸比丘，<a id="a-FF"></a>未来久远当有人民寿八万岁。<a id="a-FG"></a>人寿八万岁时，<a id="a-FH"></a>此阎浮洲极大富乐，<a id="a-FI"></a>多有人民，<a id="a-FJ"></a>村邑相近，<a id="a-FK"></a>如鸡一飞。<a id="a-FL"></a>诸比丘，<a id="a-FM"></a>人寿八万岁时，<a id="a-FN"></a>女年五百乃当出嫁。<a id="a-FO"></a>诸比丘，<a id="a-FP"></a>人寿八万岁时，<a id="a-FQ"></a>唯有如是病，<a id="a-FR"></a>谓寒、<a id="a-FS"></a>热、<a id="a-FT"></a>大小便、<a id="a-FU"></a>欲、<a id="a-FV"></a>饮食、<a id="a-FW"></a>老，<a id="a-FX"></a>更无余患。</p>
  <p id="aFY">“诸比丘，<a id="a-FZ"></a>人寿八万岁时，<a id="a-Fa"></a>有王名螺，<a id="a-Fb"></a>为转轮王，<a id="a-Fc"></a>聪明智慧，<a id="a-Fd"></a>有四种军，<a id="a-Fe"></a>整御天下，<a id="a-Ff"></a>由己自在，<a id="a-Fg"></a>如法法王成就七宝。<a id="a-Fh"></a>彼七宝者，<a id="a-Fi"></a>轮宝、<a id="a-Fj"></a>象宝、<a id="a-Fk"></a>马宝、<a id="a-Fl"></a>珠宝、<a id="a-Fm"></a>女宝、<a id="a-Fn"></a>居士宝、<a id="a-Fo"></a>主兵臣宝，<a id="a-Fp"></a>是为七。<a id="a-Fq"></a>千子具足，<a id="a-Fr"></a>颜貌端正，<a id="a-Fs"></a>勇猛无畏，<a id="a-Ft"></a>能伏他众。<a id="a-Fu"></a>彼当统领此一切地乃至大海，<a id="a-Fv"></a>不以刀杖，<a id="a-Fw"></a>以法教令，<a id="a-Fx"></a>令得安乐。<a id="a-Fy"></a>有大金幢，<a id="a-Fz"></a>诸宝严饰，<a id="a-G0"></a>举高千肘，<a id="a-G1"></a>围十六肘，<a id="a-G2"></a>彼当竖之。<a id="a-G3"></a>既竖之后，<a id="a-G4"></a>下便布施沙门、<a id="a-G5"></a>梵志、<a id="a-G6"></a>贫穷、<a id="a-G7"></a>孤独、<a id="a-G8"></a>远来乞者，<a id="a-G9"></a>以饮食、<a id="a-GA"></a>衣被、<a id="a-GB"></a>车乘、<a id="a-GC"></a>华鬘、<a id="a-GD"></a>散华、<a id="a-GE"></a>涂香、<a id="a-GF"></a>屋舍、<a id="a-GG"></a>床褥、<a id="a-GH"></a>氍氀、<a id="a-GI"></a>綩綖、<a id="a-GJ"></a>给使、<a id="a-GK"></a>明灯。<a id="a-GL"></a>彼施此已，<a id="a-GM"></a>便剃除须发，<a id="a-GN"></a>著袈裟衣，<a id="a-GO"></a>至信、<a id="a-GP"></a>舍家、<a id="a-GQ"></a>无家、<a id="a-GR"></a>学道。<a id="a-GS"></a>彼族姓子所为，<a id="a-GT"></a>剃除须发，<a id="a-GU"></a>著袈裟衣，<a id="a-GV"></a>至信、<a id="a-GW"></a>舍家、<a id="a-GX"></a>无家、<a id="a-GY"></a>学道者，<a id="a-GZ"></a>唯无上梵行讫，<a id="a-Ga"></a>于现法中自知、<a id="a-Gb"></a>自觉、<a id="a-Gc"></a>自作证成就游：<a id="a-Gd"></a>生已尽，<a id="a-Ge"></a>梵行已立，<a id="a-Gf"></a>所作已办，<a id="a-Gg"></a>不更受有，<a id="a-Gh"></a>知如真。<a id="a-Gi"></a>”</p>
  <p id="aGj">尔时，<a id="a-Gk"></a>尊者阿夷哆在众中坐。<a id="a-Gl"></a>于是，<a id="a-Gm"></a>尊者阿夷哆即从座起，<a id="a-Gn"></a>偏袒著衣，<a id="a-Go"></a>叉手向佛，<a id="a-Gp"></a>白曰：<a id="a-Gq"></a>“世尊，<a id="a-Gr"></a>我于未来久远人寿八万岁时，<a id="a-Gs"></a>可得作王，<a id="a-Gt"></a>号名曰螺，<a id="a-Gu"></a>为转轮王，<a id="a-Gv"></a>聪明智慧，<a id="a-Gw"></a>有四种军，<a id="a-Gx"></a>整御天下，<a id="a-Gy"></a>由己自在，<a id="a-Gz"></a>如法法王成就七宝。<a id="a-H0"></a>彼七宝者，<a id="a-H1"></a>轮宝、<a id="a-H2"></a>象宝、<a id="a-H3"></a>马宝、<a id="a-H4"></a>珠宝、<a id="a-H5"></a>女宝、<a id="a-H6"></a>居士宝、<a id="a-H7"></a>主兵臣宝，<a id="a-H8"></a>是为七。<a id="a-H9"></a>我当有千子具足，<a id="a-HA"></a>颜貌端正，<a id="a-HB"></a>勇猛无畏，<a id="a-HC"></a>能伏他众。<a id="a-HD"></a>我当统领此一切地乃至大海，<a id="a-HE"></a>不以刀杖，<a id="a-HF"></a>以法教令，<a id="a-HG"></a>令得安乐。<a id="a-HH"></a>有大金幢，<a id="a-HI"></a>诸宝严饰，<a id="a-HJ"></a>举高千肘，<a id="a-HK"></a>围十大肘，<a id="a-HL"></a>我当竖之。<a id="a-HM"></a>既竖之后，<a id="a-HN"></a>下便布施沙门、<a id="a-HO"></a>梵志、<a id="a-HP"></a>贫穷、<a id="a-HQ"></a>孤独、<a id="a-HR"></a>远来乞者，<a id="a-HS"></a>以饮食、<a id="a-HT"></a>衣被、<a id="a-HU"></a>车乘、<a id="a-HV"></a>华鬘、<a id="a-HW"></a>散华、<a id="a-HX"></a>涂香、<a id="a-HY"></a>屋舍、<a id="a-HZ"></a>床褥、<a id="a-Ha"></a>氍氀、<a id="a-Hb"></a>綩綖、<a id="a-Hc"></a>给使、<a id="a-Hd"></a>明灯。<a id="a-He"></a>我施此已，<a id="a-Hf"></a>便剃除须发，<a id="a-Hg"></a>著袈裟衣，<a id="a-Hh"></a>至信、<a id="a-Hi"></a>舍家、<a id="a-Hj"></a>无家、<a id="a-Hk"></a>学道。<a id="a-Hl"></a>我族姓子所为，<a id="a-Hm"></a>剃除须发，<a id="a-Hn"></a>著袈裟衣，<a id="a-Ho"></a>至信、<a id="a-Hp"></a>舍家、<a id="a-Hq"></a>无家、<a id="a-Hr"></a>学道者，<a id="a-Hs"></a>唯无上梵行讫，<a id="a-Ht"></a>于现法中自知、<a id="a-Hu"></a>自觉、<a id="a-Hv"></a>自作证成就游：<a id="a-Hw"></a>生已尽，<a id="a-Hx"></a>梵行已立，<a id="a-Hy"></a>所作已办，<a id="a-Hz"></a>不更受有，<a id="a-I0"></a>知如真。<a id="a-I1"></a>”</p>
  <p id="aI2">于是，<a id="a-I3"></a>世尊诃尊者阿夷哆曰：<a id="a-I4"></a>“汝愚痴人！<a id="a-I5"></a>应更一死，<a id="a-I6"></a>而求再终。<a id="a-I7"></a>所以者何？<a id="a-I8"></a>谓汝作是念：<a id="a-I9"></a>‘世尊，<a id="a-IA"></a>我于未来久远人寿八万岁时，<a id="a-IB"></a>可得作王，<a id="a-IC"></a>号名曰螺，<a id="a-ID"></a>为转轮王，<a id="a-IE"></a>聪明智慧，<a id="a-IF"></a>有四种军，<a id="a-IG"></a>整御天下，<a id="a-IH"></a>由己自在，<a id="a-II"></a>如法法王成就七宝。<a id="a-IJ"></a>彼七宝者，<a id="a-IK"></a>轮宝、<a id="a-IL"></a>象宝、<a id="a-IM"></a>马宝、<a id="a-IN"></a>珠宝、<a id="a-IO"></a>女宝、<a id="a-IP"></a>居士宝、<a id="a-IQ"></a>主兵臣宝，<a id="a-IR"></a>是为七。<a id="a-IS"></a>我当有千子具足，<a id="a-IT"></a>颜貌端正，<a id="a-IU"></a>勇猛无畏，<a id="a-IV"></a>能伏他众。<a id="a-IW"></a>我当统领此一切地乃至大海，<a id="a-IX"></a>不以刀杖，<a id="a-IY"></a>以法教令，<a id="a-IZ"></a>令得安乐。<a id="a-Ia"></a>有大金幢，<a id="a-Ib"></a>诸宝严饰，<a id="a-Ic"></a>举高千肘，<a id="a-Id"></a>围十六肘，<a id="a-Ie"></a>我当竖之。<a id="a-If"></a>既竖之后，<a id="a-Ig"></a>下便布施沙门、<a id="a-Ih"></a>梵志、<a id="a-Ii"></a>贫穷、<a id="a-Ij"></a>孤独、<a id="a-Ik"></a>远来乞者，<a id="a-Il"></a>以饮食、<a id="a-Im"></a>衣被、<a id="a-In"></a>车乘、<a id="a-Io"></a>华鬘、<a id="a-Ip"></a>散华、<a id="a-Iq"></a>涂香、<a id="a-Ir"></a>屋舍、<a id="a-Is"></a>床褥、<a id="a-It"></a>氍氀、<a id="a-Iu"></a>綩綖、<a id="a-Iv"></a>给使、<a id="a-Iw"></a>明灯。<a id="a-Ix"></a>我施此已，<a id="a-Iy"></a>便剃除须发，<a id="a-Iz"></a>著袈裟衣，<a id="a-J0"></a>至信、<a id="a-J1"></a>舍家、<a id="a-J2"></a>无家、<a id="a-J3"></a>学道。<a id="a-J4"></a>我族姓子所为，<a id="a-J5"></a>剃除须发，<a id="a-J6"></a>著袈裟衣，<a id="a-J7"></a>至信、<a id="a-J8"></a>舍家、<a id="a-J9"></a>无家、<a id="a-JA"></a>学道者，<a id="a-JB"></a>唯无上梵行讫，<a id="a-JC"></a>于现法中自知、<a id="a-JD"></a>自觉、<a id="a-JE"></a>自作证成就游：<a id="a-JF"></a>生已尽，<a id="a-JG"></a>梵行已立，<a id="a-JH"></a>所作已办，<a id="a-JI"></a>不更受有，<a id="a-JJ"></a>知如真。<a id="a-JK"></a>’”</p>
  <p id="aJL">世尊告曰：<a id="a-JM"></a>“阿夷哆，<a id="a-JN"></a>汝于未来久远人寿八万岁时，<a id="a-JO"></a>当得作王，<a id="a-JP"></a>号名曰螺，<a id="a-JQ"></a>为转轮王，<a id="a-JR"></a>聪明智慧，<a id="a-JS"></a>有四种军，<a id="a-JT"></a>整御天下，<a id="a-JU"></a>由己自在，<a id="a-JV"></a>如法法王成就七宝。<a id="a-JW"></a>彼七宝者，<a id="a-JX"></a>轮宝、<a id="a-JY"></a>象宝、<a id="a-JZ"></a>马宝、<a id="a-Ja"></a>珠宝、<a id="a-Jb"></a>女宝、<a id="a-Jc"></a>居士宝、<a id="a-Jd"></a>主兵臣宝，<a id="a-Je"></a>是为七。<a id="a-Jf"></a>汝当有千子具足，<a id="a-Jg"></a>颜貌端正，<a id="a-Jh"></a>勇猛无畏，<a id="a-Ji"></a>能伏他众。<a id="a-Jj"></a>汝当统领此一切地乃至大海，<a id="a-Jk"></a>不以刀杖，<a id="a-Jl"></a>以法教令，<a id="a-Jm"></a>令得安乐。<a id="a-Jn"></a>有大金幢，<a id="a-Jo"></a>诸宝严饰，<a id="a-Jp"></a>举高千肘，<a id="a-Jq"></a>围十六肘，<a id="a-Jr"></a>汝当竖之。<a id="a-Js"></a>既竖之后，<a id="a-Jt"></a>下便布施沙门、<a id="a-Ju"></a>梵志、<a id="a-Jv"></a>贫穷、<a id="a-Jw"></a>孤独、<a id="a-Jx"></a>远来乞者，<a id="a-Jy"></a>以饮食、<a id="a-Jz"></a>衣被、<a id="a-K0"></a>车乘、<a id="a-K1"></a>华鬘、<a id="a-K2"></a>散华、<a id="a-K3"></a>涂香、<a id="a-K4"></a>屋舍、<a id="a-K5"></a>床褥、<a id="a-K6"></a>氍氀、<a id="a-K7"></a>綩綖、<a id="a-K8"></a>给使、<a id="a-K9"></a>明灯。<a id="a-KA"></a>汝施此已，<a id="a-KB"></a>便剃除须发，<a id="a-KC"></a>著袈裟衣，<a id="a-KD"></a>至信、<a id="a-KE"></a>舍家、<a id="a-KF"></a>无家、<a id="a-KG"></a>学道。<a id="a-KH"></a>汝族姓子所为，<a id="a-KI"></a>剃除须发，<a id="a-KJ"></a>著袈裟衣，<a id="a-KK"></a>至信、<a id="a-KL"></a>舍家、<a id="a-KM"></a>无家、<a id="a-KN"></a>学道者，<a id="a-KO"></a>唯无上梵行讫，<a id="a-KP"></a>于现法中自知、<a id="a-KQ"></a>自觉、<a id="a-KR"></a>自作证成就游：<a id="a-KS"></a>生已尽，<a id="a-KT"></a>梵行已立，<a id="a-KU"></a>所作已办，<a id="a-KV"></a>不更受有，<a id="a-KW"></a>知如真。<a id="a-KX"></a>”</p>
  <p id="aKY">佛告诸比丘：<a id="a-KZ"></a>“未来久远人寿八万岁时，<a id="a-Ka"></a>当有佛，<a id="a-Kb"></a>名弥勒如来、<a id="a-Kc"></a>无所著、<a id="a-Kd"></a>等正觉、<a id="a-Ke"></a>明行成为、<a id="a-Kf"></a>善逝、<a id="a-Kg"></a>世间解、<a id="a-Kh"></a>无上士、<a id="a-Ki"></a>道法御、<a id="a-Kj"></a>天人师，<a id="a-Kk"></a>号佛、<a id="a-Kl"></a>众佑；<a id="a-Km"></a>犹如我今已成如来、<a id="a-Kn"></a>无所著、<a id="a-Ko"></a>等正觉、<a id="a-Kp"></a>明行成为、<a id="a-Kq"></a>善逝、<a id="a-Kr"></a>世间解、<a id="a-Ks"></a>无上士、<a id="a-Kt"></a>道法御、<a id="a-Ku"></a>天人师、<a id="a-Kv"></a>号佛、<a id="a-Kw"></a>众佑。<a id="a-Kx"></a>彼于此世，<a id="a-Ky"></a>天及魔、<a id="a-Kz"></a>梵、<a id="a-L0"></a>沙门、<a id="a-L1"></a>梵志，<a id="a-L2"></a>从人至天，<a id="a-L3"></a>自知、<a id="a-L4"></a>自觉、<a id="a-L5"></a>自作证成就游；<a id="a-L6"></a>犹如我今于此世，<a id="a-L7"></a>天及魔、<a id="a-L8"></a>梵、<a id="a-L9"></a>沙门、<a id="a-LA"></a>梵志，<a id="a-LB"></a>从人至天，<a id="a-LC"></a>自知、<a id="a-LD"></a>自觉、<a id="a-LE"></a>自作证成就游。<a id="a-LF"></a>彼当说法，<a id="a-LG"></a>初妙、<a id="a-LH"></a>中妙、<a id="a-LI"></a>竟亦妙，<a id="a-LJ"></a>有义有文，<a id="a-LK"></a>具足清净，<a id="a-LL"></a>显现梵行；<a id="a-LM"></a>犹如我今说法，<a id="a-LN"></a>初妙、<a id="a-LO"></a>中妙、<a id="a-LP"></a>竟亦妙，<a id="a-LQ"></a>有义有文，<a id="a-LR"></a>具足清净，<a id="a-LS"></a>显现梵行。<a id="a-LT"></a>彼当广演流布梵行，<a id="a-LU"></a>大会无量，<a id="a-LV"></a>从人至天，<a id="a-LW"></a>善发显现；<a id="a-LX"></a>犹如我今广演流布梵行，<a id="a-LY"></a>大会无量，<a id="a-LZ"></a>从人至天，<a id="a-La"></a>善发显现。<a id="a-Lb"></a>彼当有无量百千比丘众，<a id="a-Lc"></a>犹如我今无量百千比丘众。<a id="a-Ld"></a>”</p>
  <p id="aLe">尔时，<a id="a-Lf"></a>尊者弥勒在彼众中。<a id="a-Lg"></a>于是，<a id="a-Lh"></a>尊者弥勒即从座起，<a id="a-Li"></a>偏袒著衣，<a id="a-Lj"></a>叉手向佛白曰：<a id="a-Lk"></a>“世尊，<a id="a-Ll"></a>我于未来久远人寿八万岁时，<a id="a-Lm"></a>可得成佛，<a id="a-Ln"></a>名弥勒如来、<a id="a-Lo"></a>无所著、<a id="a-Lp"></a>等正觉、<a id="a-Lq"></a>明行成为、<a id="a-Lr"></a>善逝、<a id="a-Ls"></a>世间解、<a id="a-Lt"></a>无上士、<a id="a-Lu"></a>道法御、<a id="a-Lv"></a>天人师，<a id="a-Lw"></a>号佛、<a id="a-Lx"></a>众佑；<a id="a-Ly"></a>如今世尊、<a id="a-Lz"></a>如来、<a id="a-M0"></a>无所著、<a id="a-M1"></a>等正觉、<a id="a-M2"></a>明行成为、<a id="a-M3"></a>善逝、<a id="a-M4"></a>世间解、<a id="a-M5"></a>无上士、<a id="a-M6"></a>道法御、<a id="a-M7"></a>天人师，<a id="a-M8"></a>号佛、<a id="a-M9"></a>众佑。<a id="a-MA"></a>我于此世，<a id="a-MB"></a>天及魔、<a id="a-MC"></a>梵、<a id="a-MD"></a>沙门、<a id="a-ME"></a>梵志，<a id="a-MF"></a>从人至天，<a id="a-MG"></a>自知、<a id="a-MH"></a>自觉、<a id="a-MI"></a>自作证成就游；<a id="a-MJ"></a>如今世尊于此世，<a id="a-MK"></a>天及魔、<a id="a-ML"></a>梵、<a id="a-MM"></a>沙门、<a id="a-MN"></a>梵志，<a id="a-MO"></a>从人至天，<a id="a-MP"></a>自知、<a id="a-MQ"></a>自觉、<a id="a-MR"></a>自作证成就游。<a id="a-MS"></a>我当说法，<a id="a-MT"></a>初妙、<a id="a-MU"></a>中妙、<a id="a-MV"></a>竟亦妙，<a id="a-MW"></a>有义有文，<a id="a-MX"></a>具足清净，<a id="a-MY"></a>显现梵行；<a id="a-MZ"></a>如今世尊说法，<a id="a-Ma"></a>初妙、<a id="a-Mb"></a>中妙、<a id="a-Mc"></a>竟亦妙，<a id="a-Md"></a>有义有文，<a id="a-Me"></a>具足清净，<a id="a-Mf"></a>显现梵行。<a id="a-Mg"></a>我当广演流布梵行，<a id="a-Mh"></a>大会无量，<a id="a-Mi"></a>从人至天，<a id="a-Mj"></a>善发显现；<a id="a-Mk"></a>如今世尊广演流布梵行，<a id="a-Ml"></a>大会无量，<a id="a-Mm"></a>从人至天，<a id="a-Mn"></a>善发显现。<a id="a-Mo"></a>我当有无量百千比丘众，<a id="a-Mp"></a>如今世尊无量百千比丘众。<a id="a-Mq"></a>”</p>
  <p id="aMr">于是，<a id="a-Ms"></a>世尊叹弥勒曰：<a id="a-Mt"></a>“善哉！<a id="a-Mu"></a>善哉！<a id="a-Mv"></a>弥勒，<a id="a-Mw"></a>汝发心极妙，<a id="a-Mx"></a>谓领大众。<a id="a-My"></a>所以者何？<a id="a-Mz"></a>如汝作是念：<a id="a-N0"></a>‘世尊，<a id="a-N1"></a>我于未来久远人寿八万岁时，<a id="a-N2"></a>可得成佛，<a id="a-N3"></a>名弥勒如来、<a id="a-N4"></a>无所著、<a id="a-N5"></a>等正觉、<a id="a-N6"></a>明行成为、<a id="a-N7"></a>善逝、<a id="a-N8"></a>世间解、<a id="a-N9"></a>无上士、<a id="a-NA"></a>道法御、<a id="a-NB"></a>天人师、<a id="a-NC"></a>号佛、<a id="a-ND"></a>众佑；<a id="a-NE"></a>如今世尊、<a id="a-NF"></a>如来、<a id="a-NG"></a>无所著、<a id="a-NH"></a>等正觉、<a id="a-NI"></a>明行成为、<a id="a-NJ"></a>善逝、<a id="a-NK"></a>世间解、<a id="a-NL"></a>无上士、<a id="a-NM"></a>道法御、<a id="a-NN"></a>天人师，<a id="a-NO"></a>号佛、<a id="a-NP"></a>众佑。<a id="a-NQ"></a>我于此世，<a id="a-NR"></a>天及魔、<a id="a-NS"></a>梵、<a id="a-NT"></a>沙门、<a id="a-NU"></a>梵志，<a id="a-NV"></a>从人至天，<a id="a-NW"></a>自知、<a id="a-NX"></a>自觉、<a id="a-NY"></a>自作证成就游；<a id="a-NZ"></a>如今世尊于此世，<a id="a-Na"></a>天及魔、<a id="a-Nb"></a>梵、<a id="a-Nc"></a>沙门、<a id="a-Nd"></a>梵志，<a id="a-Ne"></a>从人至天，<a id="a-Nf"></a>自知、<a id="a-Ng"></a>自觉、<a id="a-Nh"></a>自作证成就游。<a id="a-Ni"></a>我当说法，<a id="a-Nj"></a>初妙、<a id="a-Nk"></a>中妙、<a id="a-Nl"></a>竟亦妙，<a id="a-Nm"></a>有义有文，<a id="a-Nn"></a>具足清净，<a id="a-No"></a>显现梵行；<a id="a-Np"></a>如今世尊说法，<a id="a-Nq"></a>初妙、<a id="a-Nr"></a>中妙、<a id="a-Ns"></a>竟亦妙，<a id="a-Nt"></a>有义有文，<a id="a-Nu"></a>具足清净，<a id="a-Nv"></a>显现梵行。<a id="a-Nw"></a>我当广演流布梵行，<a id="a-Nx"></a>大会无量，<a id="a-Ny"></a>从人至天，<a id="a-Nz"></a>善发显现；<a id="a-O0"></a>如今世尊广演流布梵行，<a id="a-O1"></a>大会无量，<a id="a-O2"></a>从人至天，<a id="a-O3"></a>善发显现。<a id="a-O4"></a>’”</p>
  <p id="aO5">佛复告曰：<a id="a-O6"></a>“弥勒，<a id="a-O7"></a>汝于未来久远人寿八万岁时，<a id="a-O8"></a>当得作佛，<a id="a-O9"></a>名弥勒如来、<a id="a-OA"></a>无所著、<a id="a-OB"></a>等正觉、<a id="a-OC"></a>明行成为、<a id="a-OD"></a>善逝、<a id="a-OE"></a>世间解、<a id="a-OF"></a>无上士、<a id="a-OG"></a>道法御、<a id="a-OH"></a>天人师、<a id="a-OI"></a>号佛、<a id="a-OJ"></a>众佑；<a id="a-OK"></a>犹如我今如来、<a id="a-OL"></a>无所著、<a id="a-OM"></a>等正觉、<a id="a-ON"></a>明行成为、<a id="a-OO"></a>善逝、<a id="a-OP"></a>世间解、<a id="a-OQ"></a>无上士、<a id="a-OR"></a>道法御、<a id="a-OS"></a>天人师，<a id="a-OT"></a>号佛、<a id="a-OU"></a>众佑。<a id="a-OV"></a>汝于此世，<a id="a-OW"></a>天及魔、<a id="a-OX"></a>梵、<a id="a-OY"></a>沙门、<a id="a-OZ"></a>梵志，<a id="a-Oa"></a>从人至天，<a id="a-Ob"></a>自知、<a id="a-Oc"></a>自觉、<a id="a-Od"></a>自作证成就游；<a id="a-Oe"></a>犹如我今于此世，<a id="a-Of"></a>天及魔、<a id="a-Og"></a>梵、<a id="a-Oh"></a>沙门、<a id="a-Oi"></a>梵志，<a id="a-Oj"></a>从人至天，<a id="a-Ok"></a>自知、<a id="a-Ol"></a>自觉、<a id="a-Om"></a>自作证成就游。<a id="a-On"></a>汝当说法，<a id="a-Oo"></a>初妙、<a id="a-Op"></a>中妙、<a id="a-Oq"></a>竟亦妙，<a id="a-Or"></a>有义有文，<a id="a-Os"></a>具足清净，<a id="a-Ot"></a>显现梵行；<a id="a-Ou"></a>犹如我今说法，<a id="a-Ov"></a>初妙、<a id="a-Ow"></a>中妙、<a id="a-Ox"></a>竟亦妙，<a id="a-Oy"></a>有义有文，<a id="a-Oz"></a>具足清净，<a id="a-P0"></a>显现梵行。<a id="a-P1"></a>汝当广演流布梵行，<a id="a-P2"></a>大会无量，<a id="a-P3"></a>从人至天，<a id="a-P4"></a>善发显现；<a id="a-P5"></a>犹如我今广演流布梵行，<a id="a-P6"></a>大会无量，<a id="a-P7"></a>从人至天，<a id="a-P8"></a>善发显现。<a id="a-P9"></a>汝当有无量百千比丘众，<a id="a-PA"></a>犹如我今无量百千比丘众。<a id="a-PB"></a>”</p>
  <p id="aPC">尔时，<a id="a-PD"></a>尊者阿难执拂侍佛。<a id="a-PE"></a>于是，<a id="a-PF"></a>世尊回顾告曰：<a id="a-PG"></a>“阿难，<a id="a-PH"></a>汝取金缕织成衣来，<a id="a-PI"></a>我今欲与弥勒比丘。<a id="a-PJ"></a>”</p>
  <p id="aPK">时，<a id="a-PL"></a>尊者阿难受世尊教，<a id="a-PM"></a>即取金缕织成衣来，<a id="a-PN"></a>授与世尊。<a id="a-PO"></a>于是，<a id="a-PP"></a>世尊从尊者阿难受此金缕织成衣已，<a id="a-PQ"></a>告曰：<a id="a-PR"></a>“弥勒，<a id="a-PS"></a>汝从如来取此金缕织成之衣，<a id="a-PT"></a>施佛、<a id="a-PU"></a>法、<a id="a-PV"></a>众。<a id="a-PW"></a>所以者何？<a id="a-PX"></a>弥勒，<a id="a-PY"></a>诸如来、<a id="a-PZ"></a>无所著、<a id="a-Pa"></a>等正觉，<a id="a-Pb"></a>为世间护，<a id="a-Pc"></a>求义及饶益，<a id="a-Pd"></a>求安隐快乐。<a id="a-Pe"></a>”</p>
  <p id="aPf">于是，<a id="a-Pg"></a>尊者弥勤从如来取金缕织成衣已，<a id="a-Ph"></a>施佛、<a id="a-Pi"></a>法、<a id="a-Pj"></a>众。</p>
  <p id="aPk">时，<a id="a-Pl"></a>魔波旬便作是念：<a id="a-Pm"></a>“此沙门瞿昙游行波罗柰仙人住处鹿野园中，<a id="a-Pn"></a>彼为弟子因未来说法，<a id="a-Po"></a>我宁可往而娆乱之。<a id="a-Pp"></a>”</p>
  <p id="aPq">时，<a id="a-Pr"></a>魔波旬往至佛所，<a id="a-Ps"></a>到已向佛即说颂曰：</p>
  <p id="aPt">“彼必定当得，<a id="a-Pu"></a>容貌妙第一，</p>
  <p id="aPv">华鬘璎珞身，<a id="a-Pw"></a>明珠佩其臂，</p>
  <p id="aPx">若在鸡头城，<a id="a-Py"></a>螺王境界中”</p>
  <p id="aPz">于是，<a id="a-Q0"></a>世尊而作是念：<a id="a-Q1"></a>“此魔波旬来到我所，<a id="a-Q2"></a>欲相娆乱。<a id="a-Q3"></a>”世尊知已，<a id="a-Q4"></a>为魔波旬即说颂曰：</p>
  <p id="aQ5">“彼必定当得，<a id="a-Q6"></a>无伏无疑惑，</p>
  <p id="aQ7">断生老病死，<a id="a-Q8"></a>无漏所作讫，</p>
  <p id="aQ9">若行梵行者，<a id="a-QA"></a>弥勒境界中。<a id="a-QB"></a>”</p>
  <p id="aQC">于是，<a id="a-QD"></a>魔王复说颂曰：</p>
  <p id="aQE">“彼必定当得，<a id="a-QF"></a>名衣上妙服，</p>
  <p id="aQG">栴檀以涂体，<a id="a-QH"></a>身[月+庸]直姝长，</p>
  <p id="aQI">若在鸡头城，<a id="a-QJ"></a>螺王境界中。<a id="a-QK"></a>”</p>
  <p id="aQL">尔时，<a id="a-QM"></a>世尊复说颂曰：</p>
  <p id="aQN">“彼必定当得，<a id="a-QO"></a>无主亦无家，</p>
  <p id="aQP">手不持金宝，<a id="a-QQ"></a>无为无所忧，</p>
  <p id="aQR">若行梵行者，<a id="a-QS"></a>弥勒境界中。<a id="a-QT"></a>”</p>
  <p id="aQU">于是，<a id="a-QV"></a>魔王复说颂曰：</p>
  <p id="aQW">“彼必定当得，<a id="a-QX"></a>名财好饮食，</p>
  <p id="aQY">善能解歌舞，<a id="a-QZ"></a>作乐常欢喜，</p>
  <p id="aQa">若在鸡头城，<a id="a-Qb"></a>螺王境界中。<a id="a-Qc"></a>”</p>
  <p id="aQd">尔时，<a id="a-Qe"></a>世尊复说颂曰：</p>
  <p id="aQf">“彼为必度岸，<a id="a-Qg"></a>如鸟破网出，</p>
  <p id="aQh">得禅自在游，<a id="a-Qi"></a>具乐常欢喜，</p>
  <p id="aQj">汝魔必当知，<a id="a-Qk"></a>我已相降伏。<a id="a-Ql"></a>”</p>
  <p id="aQm">于是，<a id="a-Qn"></a>魔王复作是念：<a id="a-Qo"></a>“世尊知我！<a id="a-Qp"></a>善逝见我！<a id="a-Qq"></a>”愁恼忧戚不能得往，<a id="a-Qr"></a>即于彼处忽没不现。</p>
  <p id="aQs">佛说如是，<a id="a-Qt"></a>弥勒、<a id="a-Qu"></a>阿夷哆、<a id="a-Qv"></a>尊者阿难及诸比丘闻佛所说，<a id="a-Qw"></a>欢喜奉行。</p>
 </body>
</html>