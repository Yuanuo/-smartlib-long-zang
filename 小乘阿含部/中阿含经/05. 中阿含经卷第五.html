<!doctype html>
<html id="z3IBU71We" data-ver="1777">
 <head>
  <meta charset="utf-8">
  <meta author="僧伽提婆">
  <meta library="龙藏">
  <meta catalog="小乘阿含部">
  <meta period="东晋">
 </head>
 <body>
  <h1 id="a1">中阿含经卷第五</h1>
  <h2 id="a2">舍梨子相应品第三（有十一经）（初一日诵）</h2>
  <p id="a3">等心、<a id="a-4"></a>得戒、<a id="a-5"></a>智、<a id="a-6"></a>师子，<a id="a-7"></a>水喻、<a id="a-8"></a>瞿尼、<a id="a-9"></a>梵陀然，</p>
  <p id="aA">教病、<a id="a-B"></a>拘絺、<a id="a-C"></a>象迹喻，<a id="a-D"></a>分别四谛最在后。</p>
  <p data-pb></p>
  <h2 id="aE">舍梨子相应品等心经第一</h2>
  <p id="aF">我闻如是：<a id="a-G"></a>一时，<a id="a-H"></a>佛游舍卫国，<a id="a-I"></a>在胜林给孤独园。</p>
  <p id="aJ">尔时，<a id="a-K"></a>尊者舍梨子与比丘众夜集讲堂，<a id="a-L"></a>因内结、<a id="a-M"></a>外结，<a id="a-N"></a>为诸比丘分别其义：<a id="a-O"></a>“诸贤，<a id="a-P"></a>世实有二种人。<a id="a-Q"></a>云何为二？<a id="a-R"></a>有内结人阿那含，<a id="a-S"></a>不还此间；<a id="a-T"></a>有外结人非阿那含，<a id="a-U"></a>还来此间。</p>
  <p id="aV">“诸贤，<a id="a-W"></a>云何内结人阿那含，<a id="a-X"></a>不还此间？<a id="a-Y"></a>若有一人修习禁戒，<a id="a-Z"></a>无穿无缺，<a id="a-a"></a>无秽无浊，<a id="a-b"></a>极多无难，<a id="a-c"></a>圣所称誉，<a id="a-d"></a>善修善具。<a id="a-e"></a>彼因修习禁戒，<a id="a-f"></a>无穿无缺，<a id="a-g"></a>无秽无浊，<a id="a-h"></a>极多无难，<a id="a-i"></a>圣所称誉，<a id="a-j"></a>善修善具故，<a id="a-k"></a>复学厌欲、<a id="a-l"></a>无欲、<a id="a-m"></a>断欲；<a id="a-n"></a>因学厌欲、<a id="a-o"></a>无欲、<a id="a-p"></a>断欲故，<a id="a-q"></a>得息、<a id="a-r"></a>心解脱。<a id="a-s"></a>得已乐中，<a id="a-t"></a>爱惜不离，<a id="a-u"></a>于现法中不得究竟智，<a id="a-v"></a>身坏命终，<a id="a-w"></a>过抟食天，<a id="a-x"></a>生余意生天中。<a id="a-y"></a>既生彼已，<a id="a-z"></a>便作是念：<a id="a-10"></a>‘我本为人时，<a id="a-11"></a>修习禁戒，<a id="a-12"></a>无穿无缺，<a id="a-13"></a>无秽无浊，<a id="a-14"></a>极多无难，<a id="a-15"></a>圣所称誉，<a id="a-16"></a>善修善具。<a id="a-17"></a>因修习禁戒，<a id="a-18"></a>无穿无缺，<a id="a-19"></a>无秽无浊，<a id="a-1A"></a>极多无难，<a id="a-1B"></a>圣所称誉，<a id="a-1C"></a>善修善具故，<a id="a-1D"></a>复学厌欲、<a id="a-1E"></a>无欲、<a id="a-1F"></a>断欲；<a id="a-1G"></a>因学厌欲、<a id="a-1H"></a>无欲、<a id="a-1I"></a>断欲故，<a id="a-1J"></a>得息、<a id="a-1K"></a>心解脱。<a id="a-1L"></a>得已乐中，<a id="a-1M"></a>爱惜不离，<a id="a-1N"></a>于现法中不得究竟智，<a id="a-1O"></a>身坏命终，<a id="a-1P"></a>过抟食天，<a id="a-1Q"></a>生余意生天在于此中。<a id="a-1R"></a>’</p>
  <p id="a1S">“诸贤，<a id="a-1T"></a>复有一人修习禁戒，<a id="a-1U"></a>无穿无缺，<a id="a-1V"></a>无秽无浊，<a id="a-1W"></a>极多无难，<a id="a-1X"></a>圣所称誉，<a id="a-1Y"></a>善修善具。<a id="a-1Z"></a>彼因修习禁戒，<a id="a-1a"></a>无穿无缺，<a id="a-1b"></a>无秽无浊，<a id="a-1c"></a>极多无难，<a id="a-1d"></a>圣所称誉，<a id="a-1e"></a>善修善具故，<a id="a-1f"></a>复学色有断、<a id="a-1g"></a>贪断业，<a id="a-1h"></a>学欲舍离；<a id="a-1i"></a>因学色有断、<a id="a-1j"></a>贪断业，<a id="a-1k"></a>学欲舍离故，<a id="a-1l"></a>得息、<a id="a-1m"></a>心解脱。<a id="a-1n"></a>得已乐中，<a id="a-1o"></a>爱惜不离，<a id="a-1p"></a>于现法中不得究竟智，<a id="a-1q"></a>身坏命终，<a id="a-1r"></a>过抟食天，<a id="a-1s"></a>生余意生天中。<a id="a-1t"></a>既生彼已，<a id="a-1u"></a>便作是念：<a id="a-1v"></a>‘我本为人时，<a id="a-1w"></a>修习禁戒，<a id="a-1x"></a>无穿无缺，<a id="a-1y"></a>无秽无浊，<a id="a-1z"></a>极多无难，<a id="a-20"></a>圣所称誉，<a id="a-21"></a>善修善具。<a id="a-22"></a>因修习禁戒，<a id="a-23"></a>无穿无缺，<a id="a-24"></a>无秽无浊，<a id="a-25"></a>极多无难，<a id="a-26"></a>圣所称誉，<a id="a-27"></a>善修善具故，<a id="a-28"></a>复学色有断、<a id="a-29"></a>贪断业，<a id="a-2A"></a>学欲舍离；<a id="a-2B"></a>因学色有断、<a id="a-2C"></a>贪断业，<a id="a-2D"></a>学欲舍离故，<a id="a-2E"></a>得息、<a id="a-2F"></a>心解脱。<a id="a-2G"></a>得已乐中，<a id="a-2H"></a>爱惜不离，<a id="a-2I"></a>于现法中不得究竟智，<a id="a-2J"></a>身坏命终，<a id="a-2K"></a>过抟食天，<a id="a-2L"></a>生余意生天在于此中。<a id="a-2M"></a>’诸贤，<a id="a-2N"></a>是谓内结人阿那含，<a id="a-2O"></a>不还此间。</p>
  <p id="a2P">“诸贤，<a id="a-2Q"></a>云何外结人非阿那含，<a id="a-2R"></a>来还此间？<a id="a-2S"></a>若有一人修习禁戒，<a id="a-2T"></a>守护从解脱，<a id="a-2U"></a>又复善摄威仪礼节，<a id="a-2V"></a>见纤芥罪，<a id="a-2W"></a>常怀畏怖，<a id="a-2X"></a>受持学戒。<a id="a-2Y"></a>诸贤，<a id="a-2Z"></a>是谓外结人非阿那含，<a id="a-2a"></a>还来此间。<a id="a-2b"></a>”</p>
  <p id="a2c">于是，<a id="a-2d"></a>众多等心天色像巍巍，<a id="a-2e"></a>光辉暐晔，<a id="a-2f"></a>夜将向旦，<a id="a-2g"></a>来诣佛所，<a id="a-2h"></a>稽首作礼，<a id="a-2i"></a>却往一面，<a id="a-2j"></a>白曰：<a id="a-2k"></a>“世尊，<a id="a-2l"></a>尊者舍梨子昨夜与比丘众集在讲堂，<a id="a-2m"></a>因内结、<a id="a-2n"></a>外结，<a id="a-2o"></a>为诸比丘分别其义：<a id="a-2p"></a>‘诸贤，<a id="a-2q"></a>世实有二种人：<a id="a-2r"></a>内结人、<a id="a-2s"></a>外结人。<a id="a-2t"></a>’世尊，<a id="a-2u"></a>众已欢喜，<a id="a-2v"></a>惟愿世尊慈哀愍念，<a id="a-2w"></a>往至讲堂！<a id="a-2x"></a>”彼时，<a id="a-2y"></a>世尊为诸等心天默然而许。<a id="a-2z"></a>诸等心天知世尊默然许可，<a id="a-30"></a>稽首佛足，<a id="a-31"></a>绕三匝已，<a id="a-32"></a>即彼处没。</p>
  <p id="a33">诸等心天去后不久，<a id="a-34"></a>于是世尊往至讲堂比丘众前，<a id="a-35"></a>敷座而坐。<a id="a-36"></a>世尊坐已，<a id="a-37"></a>叹曰：<a id="a-38"></a>“善哉！<a id="a-39"></a>善哉！<a id="a-3A"></a>舍梨子，<a id="a-3B"></a>汝极甚善。<a id="a-3C"></a>所以者何？<a id="a-3D"></a>汝于昨夜与比丘众集在讲堂，<a id="a-3E"></a>因内结、<a id="a-3F"></a>外结，<a id="a-3G"></a>为诸比丘分别其义：<a id="a-3H"></a>‘诸贤，<a id="a-3I"></a>世实有二种人：<a id="a-3J"></a>内结人、<a id="a-3K"></a>外结人。<a id="a-3L"></a>’舍梨子，<a id="a-3M"></a>昨夜向旦，<a id="a-3N"></a>诸等心天来诣我所，<a id="a-3O"></a>稽首礼已，<a id="a-3P"></a>却住一面，<a id="a-3Q"></a>白我言：<a id="a-3R"></a>‘世尊，<a id="a-3S"></a>尊者舍梨子昨夜与比丘众集在讲堂，<a id="a-3T"></a>因内结、<a id="a-3U"></a>外结，<a id="a-3V"></a>为诸比丘分别其义：<a id="a-3W"></a>“诸贤，<a id="a-3X"></a>世实有二种人：<a id="a-3Y"></a>内结人、<a id="a-3Z"></a>外结人。<a id="a-3a"></a>”世尊，<a id="a-3b"></a>众已欢喜，<a id="a-3c"></a>惟愿世尊慈哀愍念，<a id="a-3d"></a>往至讲堂！<a id="a-3e"></a>’舍梨子，<a id="a-3f"></a>我便为彼诸等心天默然而许。<a id="a-3g"></a>诸等心天知我默然许可，<a id="a-3h"></a>稽首我足，<a id="a-3i"></a>绕三匝已，<a id="a-3j"></a>即彼处没。</p>
  <p id="a3k">“舍梨子，<a id="a-3l"></a>诸等心天或十、<a id="a-3m"></a>二十，<a id="a-3n"></a>或三十、<a id="a-3o"></a>四十，<a id="a-3p"></a>或五十、<a id="a-3q"></a>六十，<a id="a-3r"></a>共往锥头处，<a id="a-3s"></a>各不相妨。<a id="a-3t"></a>舍梨子，<a id="a-3u"></a>诸等心天非生彼中，<a id="a-3v"></a>甫修善心，<a id="a-3w"></a>极广甚大，<a id="a-3x"></a>令诸等心天或十、<a id="a-3y"></a>二十，<a id="a-3z"></a>或三十、<a id="a-40"></a>四十，<a id="a-41"></a>或五十、<a id="a-42"></a>六十，<a id="a-43"></a>共住锥头处，<a id="a-44"></a>各不相妨。<a id="a-45"></a>舍梨子，<a id="a-46"></a>诸等心天本为人时，<a id="a-47"></a>已修善心，<a id="a-48"></a>极广甚大，<a id="a-49"></a>因是故，<a id="a-4A"></a>令诸等心天或十、<a id="a-4B"></a>二十，<a id="a-4C"></a>或三十、<a id="a-4D"></a>四十，<a id="a-4E"></a>或五十、<a id="a-4F"></a>六十，<a id="a-4G"></a>共住锥头处，<a id="a-4H"></a>各不相妨。<a id="a-4I"></a>是故，<a id="a-4J"></a>舍梨子，<a id="a-4K"></a>当学寂静，<a id="a-4L"></a>诸根寂静，<a id="a-4M"></a>心意寂静，<a id="a-4N"></a>身、<a id="a-4O"></a>口、<a id="a-4P"></a>意业寂静，<a id="a-4Q"></a>向于世尊及诸智梵行。<a id="a-4R"></a>舍梨子，<a id="a-4S"></a>虚伪异学，<a id="a-4T"></a>长衰永失。<a id="a-4U"></a>所以者何？<a id="a-4V"></a>谓不得闻如此妙法。<a id="a-4W"></a>”</p>
  <p id="a4X">佛说如是，<a id="a-4Y"></a>彼诸比丘闻佛所说，<a id="a-4Z"></a>欢喜奉行。</p>
  <p data-pb></p>
  <h2 id="a4a">舍梨子相应品成就戒经第二</h2>
  <p id="a4b">我闻如是：<a id="a-4c"></a>一时，<a id="a-4d"></a>佛游舍卫国，<a id="a-4e"></a>在胜林给孤独园。</p>
  <p id="a4f">尔时，<a id="a-4g"></a>尊者舍梨子告诸比丘：<a id="a-4h"></a>“若比丘成就戒、<a id="a-4i"></a>成就定、<a id="a-4j"></a>成就慧者，<a id="a-4k"></a>便于现法出入想知灭定，<a id="a-4l"></a>必有此处。<a id="a-4m"></a>若于现法不得究竟智，<a id="a-4n"></a>身坏命终，<a id="a-4o"></a>过抟食天，<a id="a-4p"></a>生余意生天中，<a id="a-4q"></a>于彼出入想知灭定，<a id="a-4r"></a>必有此处。<a id="a-4s"></a>”</p>
  <p id="a4t">是时，<a id="a-4u"></a>尊者乌陀夷共在众中。<a id="a-4v"></a>尊者乌陀夷白曰：<a id="a-4w"></a>“尊者舍梨子，<a id="a-4x"></a>若比丘生余意生天中，<a id="a-4y"></a>出入想知灭定者，<a id="a-4z"></a>终无此处。<a id="a-50"></a>”</p>
  <p id="a51">尊者舍梨子再三告诸比丘：<a id="a-52"></a>“若比丘成就戒、<a id="a-53"></a>成就定、<a id="a-54"></a>成就慧者，<a id="a-55"></a>便于现法出入想知灭定，<a id="a-56"></a>必有此处。<a id="a-57"></a>若于现法不得究竟智，<a id="a-58"></a>身坏命终，<a id="a-59"></a>过抟食天，<a id="a-5A"></a>生余意生天中，<a id="a-5B"></a>于彼出入想知灭定，<a id="a-5C"></a>必有此处。<a id="a-5D"></a>”</p>
  <p id="a5E">尊者乌陀夷亦复再三白曰：<a id="a-5F"></a>“尊者舍梨子，<a id="a-5G"></a>若比丘生余意生天中，<a id="a-5H"></a>出入想知灭定者，<a id="a-5I"></a>终无此处。<a id="a-5J"></a>”</p>
  <p id="a5K">于是，<a id="a-5L"></a>尊者舍梨子便作是念：<a id="a-5M"></a>“此比丘乃至再三非我所说，<a id="a-5N"></a>无一比丘叹我所说，<a id="a-5O"></a>我宁可往至世尊所。<a id="a-5P"></a>”</p>
  <p id="a5Q">于是，<a id="a-5R"></a>尊者舍梨子往诣佛所，<a id="a-5S"></a>稽首作礼，<a id="a-5T"></a>却坐一面。<a id="a-5U"></a>尊者舍梨子去后不久，<a id="a-5V"></a>尊者乌陀夷及诸比丘亦往诣佛所，<a id="a-5W"></a>稽首作礼，<a id="a-5X"></a>却坐一面。<a id="a-5Y"></a>于中，<a id="a-5Z"></a>尊者舍梨子复告诸比丘：<a id="a-5a"></a>“若比丘成就戒、<a id="a-5b"></a>成就定、<a id="a-5c"></a>成就慧者，<a id="a-5d"></a>便于现法出入想知灭定，<a id="a-5e"></a>必有此处。<a id="a-5f"></a>若于现法不得究竟智，<a id="a-5g"></a>身坏命终，<a id="a-5h"></a>过抟食天，<a id="a-5i"></a>生余意生天中，<a id="a-5j"></a>于彼出入想知灭定，<a id="a-5k"></a>必有此处。<a id="a-5l"></a>”</p>
  <p id="a5m">尊者乌陀夷复白曰：<a id="a-5n"></a>“尊者舍梨子，<a id="a-5o"></a>若比丘生余意生天中，<a id="a-5p"></a>出入想知灭定者，<a id="a-5q"></a>终无此处。<a id="a-5r"></a>”</p>
  <p id="a5s">尊者舍梨子复再三告诸比丘：<a id="a-5t"></a>“若比丘成就戒、<a id="a-5u"></a>成就定、<a id="a-5v"></a>成就慧者，<a id="a-5w"></a>便于现法出入想知灭定，<a id="a-5x"></a>必有此处。<a id="a-5y"></a>若于现法不得究竟智，<a id="a-5z"></a>身坏命终，<a id="a-60"></a>过抟食天，<a id="a-61"></a>生余意生天中，<a id="a-62"></a>于彼出入想知灭定，<a id="a-63"></a>必有此处。<a id="a-64"></a>”</p>
  <p id="a65">尊者乌陀夷亦复再三白曰：<a id="a-66"></a>“尊者舍梨子，<a id="a-67"></a>若比丘生余意生天中，<a id="a-68"></a>出入想知灭定者，<a id="a-69"></a>终无此处。<a id="a-6A"></a>”</p>
  <p id="a6B">尊者舍梨子复作是念：<a id="a-6C"></a>“此比丘于世尊前再三非我所说，<a id="a-6D"></a>亦无一比丘叹我所说，<a id="a-6E"></a>我宜默然。<a id="a-6F"></a>”</p>
  <p id="a6G">于是，<a id="a-6H"></a>世尊问曰：<a id="a-6I"></a>“乌陀夷，<a id="a-6J"></a>汝说意生天为是色耶？<a id="a-6K"></a>”</p>
  <p id="a6L">尊者乌陀夷白世尊曰：<a id="a-6M"></a>“是也，<a id="a-6N"></a>世尊。<a id="a-6O"></a>”</p>
  <p id="a6P">世尊面诃乌陀夷曰：<a id="a-6Q"></a>“汝愚痴人，<a id="a-6R"></a>盲无有目！<a id="a-6S"></a>以何等故，<a id="a-6T"></a>论甚深阿毗昙？<a id="a-6U"></a>”于是，<a id="a-6V"></a>尊者乌陀夷为佛面诃已，<a id="a-6W"></a>内怀忧戚，<a id="a-6X"></a>低头默然，<a id="a-6Y"></a>失辩无言，<a id="a-6Z"></a>如有所思。</p>
  <p id="a6a">世尊面诃尊者乌陀夷已，<a id="a-6b"></a>语尊者阿难曰：<a id="a-6c"></a>“上尊名德长老比丘为他所诘，<a id="a-6d"></a>汝何以故，<a id="a-6e"></a>纵而不检？<a id="a-6f"></a>汝愚痴人，<a id="a-6g"></a>无有慈心，<a id="a-6h"></a>舍背上尊名德长老！<a id="a-6i"></a>”</p>
  <p id="a6j">于是，<a id="a-6k"></a>世尊面诃尊者乌陀夷及尊者阿难已，<a id="a-6l"></a>告诸比丘：<a id="a-6m"></a>“若比丘成就戒、<a id="a-6n"></a>成就定、<a id="a-6o"></a>成就慧者，<a id="a-6p"></a>便于现法出入想知灭定，<a id="a-6q"></a>必有此处。<a id="a-6r"></a>若于现法不得究竟智，<a id="a-6s"></a>身坏命终，<a id="a-6t"></a>过抟食天，<a id="a-6u"></a>生余意生天中，<a id="a-6v"></a>于彼出入想知灭定，<a id="a-6w"></a>必有此处。<a id="a-6x"></a>”佛说如是，<a id="a-6y"></a>即入禅室，<a id="a-6z"></a>宴坐默然。</p>
  <p id="a70">尔时，<a id="a-71"></a>尊者白净比丘在于众中。<a id="a-72"></a>尊者阿难白尊者白净：<a id="a-73"></a>“是他所作，<a id="a-74"></a>而我得责。<a id="a-75"></a>尊者白净，<a id="a-76"></a>世尊晡时必从禅室出，<a id="a-77"></a>至比丘众前，<a id="a-78"></a>敷座而坐，<a id="a-79"></a>共论此义，<a id="a-7A"></a>尊者白净应答此事。<a id="a-7B"></a>我极惭愧于世尊所及诸梵行。<a id="a-7C"></a>”</p>
  <p id="a7D">于是，<a id="a-7E"></a>世尊则于晡时从禅室出，<a id="a-7F"></a>至比丘众前，<a id="a-7G"></a>敷座而坐，<a id="a-7H"></a>告曰：<a id="a-7I"></a>“白净，<a id="a-7J"></a>长老比丘为有几法，<a id="a-7K"></a>为诸梵行者爱敬尊重？<a id="a-7L"></a>”</p>
  <p id="a7M">尊者白净白曰：<a id="a-7N"></a>“世尊，<a id="a-7O"></a>长老比丘若有五法，<a id="a-7P"></a>为诸梵行者爱敬尊重。<a id="a-7Q"></a>云何为五？<a id="a-7R"></a>世尊，<a id="a-7S"></a>长老比丘修习禁戒，<a id="a-7T"></a>守护从解脱，<a id="a-7U"></a>又复善摄威仪礼节，<a id="a-7V"></a>见纤芥罪，<a id="a-7W"></a>常怀畏怖，<a id="a-7X"></a>受持学戒。<a id="a-7Y"></a>世尊，<a id="a-7Z"></a>禁戒长老上尊比丘，<a id="a-7a"></a>为诸梵行者爱敬尊重。<a id="a-7b"></a>复次，<a id="a-7c"></a>世尊，<a id="a-7d"></a>长老比丘广学多闻，<a id="a-7e"></a>守持不忘，<a id="a-7f"></a>积聚博闻。<a id="a-7g"></a>所谓法者，<a id="a-7h"></a>初善、<a id="a-7i"></a>中善、<a id="a-7j"></a>竟亦善，<a id="a-7k"></a>有义有文，<a id="a-7l"></a>具足清净，<a id="a-7m"></a>显现梵行。<a id="a-7n"></a>如是诸法广学多闻，<a id="a-7o"></a>玩习至千，<a id="a-7p"></a>意所惟观，<a id="a-7q"></a>明见深达。<a id="a-7r"></a>世尊，<a id="a-7s"></a>多闻长老上尊比丘，<a id="a-7t"></a>为诸梵行者爱敬尊重。<a id="a-7u"></a>复次，<a id="a-7v"></a>世尊，<a id="a-7w"></a>长老比丘得四增上心，<a id="a-7x"></a>现法乐居，<a id="a-7y"></a>易不难得。<a id="a-7z"></a>世尊，<a id="a-80"></a>禅思长老上尊比丘，<a id="a-81"></a>为诸梵行者爱敬尊重。<a id="a-82"></a>复次，<a id="a-83"></a>世尊，<a id="a-84"></a>长老比丘修行智慧，<a id="a-85"></a>观兴衰法，<a id="a-86"></a>得如是智，<a id="a-87"></a>圣慧明达，<a id="a-88"></a>分别晓了，<a id="a-89"></a>以正尽苦。<a id="a-8A"></a>世尊，<a id="a-8B"></a>智慧长老上尊比丘，<a id="a-8C"></a>为诸梵行者爱敬尊重。<a id="a-8D"></a>复次，<a id="a-8E"></a>世尊，<a id="a-8F"></a>长老比丘诸漏已尽，<a id="a-8G"></a>无复有结，<a id="a-8H"></a>心解脱、<a id="a-8I"></a>慧解脱，<a id="a-8J"></a>于现法中自知、<a id="a-8K"></a>自觉、<a id="a-8L"></a>自作证成就游；<a id="a-8M"></a>生已尽，<a id="a-8N"></a>梵行已立，<a id="a-8O"></a>所作已办，<a id="a-8P"></a>不更受有，<a id="a-8Q"></a>知如真。<a id="a-8R"></a>世尊，<a id="a-8S"></a>漏尽长老上尊比丘，<a id="a-8T"></a>为诸梵行者爱敬尊重。<a id="a-8U"></a>世尊，<a id="a-8V"></a>长老比丘若成就此五法，<a id="a-8W"></a>为诸梵行者爱敬尊重。<a id="a-8X"></a>”</p>
  <p id="a8Y">世尊问曰：<a id="a-8Z"></a>“白净，<a id="a-8a"></a>若长老比丘无此五法，<a id="a-8b"></a>当以何义使诸梵行者爱敬尊重？<a id="a-8c"></a>”尊者白净白曰：<a id="a-8d"></a>“世尊，<a id="a-8e"></a>若长老比丘无此五法者，<a id="a-8f"></a>更无余事使诸梵行爱敬尊重。<a id="a-8g"></a>唯以老耄、<a id="a-8h"></a>头白、<a id="a-8i"></a>齿落，<a id="a-8j"></a>盛壮日衰，<a id="a-8k"></a>身曲脚戾，<a id="a-8l"></a>体重气上，<a id="a-8m"></a>拄杖而行，<a id="a-8n"></a>肌缩皮缓，<a id="a-8o"></a>皱如麻子，<a id="a-8p"></a>诸根毁熟，<a id="a-8q"></a>颜色丑恶，<a id="a-8r"></a>彼因此故，<a id="a-8s"></a>使诸梵行爱敬尊重。<a id="a-8t"></a>”</p>
  <p id="a8u">世尊告曰：<a id="a-8v"></a>“如是！<a id="a-8w"></a>如是！<a id="a-8x"></a>若长老比丘无此五法，<a id="a-8y"></a>更无余事使诸梵行爱敬尊重。<a id="a-8z"></a>唯以老耄、<a id="a-90"></a>头白、<a id="a-91"></a>齿落，<a id="a-92"></a>盛壮日衰，<a id="a-93"></a>身曲脚戾，<a id="a-94"></a>体重气上，<a id="a-95"></a>拄杖而行，<a id="a-96"></a>肌缩皮缓，<a id="a-97"></a>皱如麻子，<a id="a-98"></a>诸根毁熟，<a id="a-99"></a>颜色丑恶，<a id="a-9A"></a>彼因此故，<a id="a-9B"></a>使诸梵行爱敬尊重。<a id="a-9C"></a>白净，<a id="a-9D"></a>舍梨子比丘有此五法，<a id="a-9E"></a>汝等应当爱敬尊重。<a id="a-9F"></a>所以者何？<a id="a-9G"></a>白净，<a id="a-9H"></a>舍梨子比丘修习禁戒，<a id="a-9I"></a>守护从解脱，<a id="a-9J"></a>又复善摄威仪礼节，<a id="a-9K"></a>见纤芥罪，<a id="a-9L"></a>常怀畏怖，<a id="a-9M"></a>受持学戒。<a id="a-9N"></a>复次，<a id="a-9O"></a>白净，<a id="a-9P"></a>舍梨子比丘广学多闻，<a id="a-9Q"></a>守持不忘，<a id="a-9R"></a>积聚博闻。<a id="a-9S"></a>所谓法者，<a id="a-9T"></a>初善、<a id="a-9U"></a>中善、<a id="a-9V"></a>竟亦善，<a id="a-9W"></a>有义有文，<a id="a-9X"></a>具足清净，<a id="a-9Y"></a>显现梵行，<a id="a-9Z"></a>如是诸法，<a id="a-9a"></a>广学多闻，<a id="a-9b"></a>玩习至千，<a id="a-9c"></a>意所惟观，<a id="a-9d"></a>明见深达。<a id="a-9e"></a>复次，<a id="a-9f"></a>白净，<a id="a-9g"></a>舍梨子比丘得四增上心，<a id="a-9h"></a>现法乐居，<a id="a-9i"></a>易不难得。<a id="a-9j"></a>复次，<a id="a-9k"></a>白净，<a id="a-9l"></a>舍梨子比丘修行智慧，<a id="a-9m"></a>观兴衰法，<a id="a-9n"></a>得如是智，<a id="a-9o"></a>圣慧明达，<a id="a-9p"></a>分别晓了，<a id="a-9q"></a>以正尽苦。<a id="a-9r"></a>复次，<a id="a-9s"></a>白净，<a id="a-9t"></a>舍梨子比丘诸漏已尽，<a id="a-9u"></a>无复有结，<a id="a-9v"></a>心解说、<a id="a-9w"></a>慧解脱，<a id="a-9x"></a>于现法中自知、<a id="a-9y"></a>自觉、<a id="a-9z"></a>自作证成就游：<a id="a-A0"></a>生已尽，<a id="a-A1"></a>梵行已立，<a id="a-A2"></a>所作已办，<a id="a-A3"></a>不更受有，<a id="a-A4"></a>知如真。<a id="a-A5"></a>白净，<a id="a-A6"></a>舍梨子比丘成就此五法，<a id="a-A7"></a>汝等应共爱敬尊重。<a id="a-A8"></a>”</p>
  <p id="aA9">佛说如是，<a id="a-AA"></a>尊者白净及诸比丘闻佛所说，<a id="a-AB"></a>欢喜奉行。</p>
  <p data-pb></p>
  <h2 id="aAC">舍梨子相应品智经第三</h2>
  <p id="aAD">我闻如是：<a id="a-AE"></a>一时，<a id="a-AF"></a>佛游舍卫国，<a id="a-AG"></a>在胜林给孤独园。</p>
  <p id="aAH">尔时，<a id="a-AI"></a>牟利破群[少/兔]比丘舍戒罢道。<a id="a-AJ"></a>黑齿比丘闻牟利破群[少/兔]比丘舍戒罢道，<a id="a-AK"></a>即诣尊者舍梨子所，<a id="a-AL"></a>稽首礼足，<a id="a-AM"></a>却坐一面；<a id="a-AN"></a>坐已，<a id="a-AO"></a>白曰：<a id="a-AP"></a>“尊者舍梨子，<a id="a-AQ"></a>当知牟利破群[少/兔]比丘舍戒罢道。<a id="a-AR"></a>”</p>
  <p id="aAS">尊者舍梨子曰：<a id="a-AT"></a>“牟利破群[少/兔]比丘于此法中而爱乐耶？<a id="a-AU"></a>”</p>
  <p id="aAV">黑齿比丘问曰：<a id="a-AW"></a>“尊者舍梨子于此法中而爱乐耶？<a id="a-AX"></a>”</p>
  <p id="aAY">尊者舍梨子答曰：<a id="a-AZ"></a>“黑齿，<a id="a-Aa"></a>我于此法无有疑惑。<a id="a-Ab"></a>”</p>
  <p id="aAc">黑齿比丘即复问曰：<a id="a-Ad"></a>“尊者舍梨子于当来事复云何耶？<a id="a-Ae"></a>”</p>
  <p id="aAf">尊者舍梨子答曰：<a id="a-Ag"></a>“黑齿，<a id="a-Ah"></a>我于来事亦无犹豫。<a id="a-Ai"></a>”</p>
  <p id="aAj">黑齿比丘闻如是已，<a id="a-Ak"></a>即从座起，<a id="a-Al"></a>往诣佛所，<a id="a-Am"></a>稽首作礼，<a id="a-An"></a>却坐一面，<a id="a-Ao"></a>白曰：<a id="a-Ap"></a>“世尊，<a id="a-Aq"></a>尊者舍梨子今自称说得智：<a id="a-Ar"></a>生已尽，<a id="a-As"></a>梵行已立，<a id="a-At"></a>所作已办，<a id="a-Au"></a>不更受有，<a id="a-Av"></a>知如真。<a id="a-Aw"></a>”</p>
  <p id="aAx">世尊闻已，<a id="a-Ay"></a>告一比丘：<a id="a-Az"></a>“汝往舍梨子所，<a id="a-B0"></a>语舍梨子：<a id="a-B1"></a>‘世尊呼汝！<a id="a-B2"></a>’”</p>
  <p id="aB3">一比丘受教已，<a id="a-B4"></a>即从坐起，<a id="a-B5"></a>礼佛而去，<a id="a-B6"></a>往诣尊者舍梨子所，<a id="a-B7"></a>白曰：<a id="a-B8"></a>“世尊呼尊者舍梨子。<a id="a-B9"></a>”尊者舍梨子闻已，<a id="a-BA"></a>即往诣佛，<a id="a-BB"></a>稽首作礼，<a id="a-BC"></a>却坐一面。</p>
  <p id="aBD">世尊问曰：<a id="a-BE"></a>“舍梨子，<a id="a-BF"></a>汝今实自称说得智：<a id="a-BG"></a>生已尽，<a id="a-BH"></a>梵行已立，<a id="a-BI"></a>所作已办，<a id="a-BJ"></a>不更受有，<a id="a-BK"></a>知如真耶？<a id="a-BL"></a>”</p>
  <p id="aBM">尊者舍梨子白曰：<a id="a-BN"></a>“世尊，<a id="a-BO"></a>不以此文，<a id="a-BP"></a>不以此句，<a id="a-BQ"></a>我但说义。<a id="a-BR"></a>”</p>
  <p id="aBS">世尊告曰：<a id="a-BT"></a>“舍梨子，<a id="a-BU"></a>族姓子随其方便称说，<a id="a-BV"></a>得智者即说得智。<a id="a-BW"></a>”</p>
  <p id="aBX">尊者舍梨子白曰：<a id="a-BY"></a>“世尊，<a id="a-BZ"></a>我向已说，<a id="a-Ba"></a>不以此文，<a id="a-Bb"></a>不以此句，<a id="a-Bc"></a>我但说义。<a id="a-Bd"></a>”</p>
  <p id="aBe">世尊问曰：<a id="a-Bf"></a>“舍梨子，<a id="a-Bg"></a>若诸梵行来问汝言：<a id="a-Bh"></a>‘尊者舍梨子，<a id="a-Bi"></a>云何知？<a id="a-Bj"></a>云何见？<a id="a-Bk"></a>自称说得智：<a id="a-Bl"></a>生已尽，<a id="a-Bm"></a>梵行已立，<a id="a-Bn"></a>所作已办，<a id="a-Bo"></a>不更受有，<a id="a-Bp"></a>知如真耶？<a id="a-Bq"></a>’舍梨子，<a id="a-Br"></a>汝闻此已，<a id="a-Bs"></a>当云何答？<a id="a-Bt"></a>”</p>
  <p id="aBu">尊者舍梨子白曰：<a id="a-Bv"></a>“世尊，<a id="a-Bw"></a>若诸梵行来问我言：<a id="a-Bx"></a>‘尊者舍梨子，<a id="a-By"></a>云何知？<a id="a-Bz"></a>云何见？<a id="a-C0"></a>自称说得智：<a id="a-C1"></a>生已尽，<a id="a-C2"></a>梵行已立，<a id="a-C3"></a>所作已办，<a id="a-C4"></a>不更受有，<a id="a-C5"></a>知如真？<a id="a-C6"></a>’世尊，<a id="a-C7"></a>我闻此已，<a id="a-C8"></a>当如是答：<a id="a-C9"></a>‘诸贤，<a id="a-CA"></a>生者有因，<a id="a-CB"></a>此生因尽，<a id="a-CC"></a>知生因尽已，<a id="a-CD"></a>我自称说得智：<a id="a-CE"></a>生已尽，<a id="a-CF"></a>梵行已立，<a id="a-CG"></a>所作已办，<a id="a-CH"></a>不更受有，<a id="a-CI"></a>知如真。<a id="a-CJ"></a>’世尊，<a id="a-CK"></a>若诸梵行来问如此，<a id="a-CL"></a>我当如是答。<a id="a-CM"></a>”</p>
  <p id="aCN">世尊叹曰：<a id="a-CO"></a>“善哉！<a id="a-CP"></a>善哉！<a id="a-CQ"></a>舍梨子，<a id="a-CR"></a>若诸梵行来问如此，<a id="a-CS"></a>汝应如是答。<a id="a-CT"></a>所以者何？<a id="a-CU"></a>如此说者，<a id="a-CV"></a>当知是义。<a id="a-CW"></a>”</p>
  <p id="aCX">世尊问曰：<a id="a-CY"></a>“舍梨子，<a id="a-CZ"></a>若诸梵行来问汝言：<a id="a-Ca"></a>‘尊者舍梨子，<a id="a-Cb"></a>生者何因何缘？<a id="a-Cc"></a>为从何生？<a id="a-Cd"></a>以何为本？<a id="a-Ce"></a>’汝闻此已，<a id="a-Cf"></a>当云何答？<a id="a-Cg"></a>”</p>
  <p id="aCh">尊者舍梨子白曰：<a id="a-Ci"></a>“世尊，<a id="a-Cj"></a>若诸梵行来问我言：<a id="a-Ck"></a>‘尊者舍梨子，<a id="a-Cl"></a>生者何因何缘？<a id="a-Cm"></a>为从何生？<a id="a-Cn"></a>以何为本？<a id="a-Co"></a>’世尊，<a id="a-Cp"></a>我闻此已，<a id="a-Cq"></a>当如是答：<a id="a-Cr"></a>‘诸贤，<a id="a-Cs"></a>生者因有、<a id="a-Ct"></a>缘有，<a id="a-Cu"></a>从有而生，<a id="a-Cv"></a>以有为本。<a id="a-Cw"></a>’世尊，<a id="a-Cx"></a>若诸梵行来问如此，<a id="a-Cy"></a>我当如是答。<a id="a-Cz"></a>”</p>
  <p id="aD0">世尊叹曰：<a id="a-D1"></a>“善哉！<a id="a-D2"></a>善哉！<a id="a-D3"></a>舍梨子，<a id="a-D4"></a>若诸梵行来问如此，<a id="a-D5"></a>汝应如是答。<a id="a-D6"></a>所以者何？<a id="a-D7"></a>如此说者，<a id="a-D8"></a>当知是义。<a id="a-D9"></a>”</p>
  <p id="aDA">世尊问曰：<a id="a-DB"></a>“舍梨子，<a id="a-DC"></a>若诸梵行来问汝言：<a id="a-DD"></a>‘尊者舍梨子，<a id="a-DE"></a>有者何因何缘？<a id="a-DF"></a>为从何生？<a id="a-DG"></a>以何为本？<a id="a-DH"></a>’汝闻此已，<a id="a-DI"></a>当云何答？<a id="a-DJ"></a>”</p>
  <p id="aDK">尊者舍梨子白曰：<a id="a-DL"></a>“世尊，<a id="a-DM"></a>若诸梵行来问我言：<a id="a-DN"></a>‘尊者舍梨子，<a id="a-DO"></a>有者何因何缘？<a id="a-DP"></a>为从何生？<a id="a-DQ"></a>以何为本？<a id="a-DR"></a>’世尊，<a id="a-DS"></a>我闻此已，<a id="a-DT"></a>当如是答：<a id="a-DU"></a>‘诸贤，<a id="a-DV"></a>有者因受，<a id="a-DW"></a>缘受，<a id="a-DX"></a>从受而生，<a id="a-DY"></a>以受为本。<a id="a-DZ"></a>’世尊，<a id="a-Da"></a>若诸梵行来问如此，<a id="a-Db"></a>我当如是答。<a id="a-Dc"></a>”</p>
  <p id="aDd">世尊叹曰：<a id="a-De"></a>“善哉！<a id="a-Df"></a>善哉！<a id="a-Dg"></a>舍梨子，<a id="a-Dh"></a>若诸梵行来问如此，<a id="a-Di"></a>应如是答。<a id="a-Dj"></a>所以者何？<a id="a-Dk"></a>如此说者，<a id="a-Dl"></a>当知是义。<a id="a-Dm"></a>”</p>
  <p id="aDn">世尊问曰：<a id="a-Do"></a>“舍梨子，<a id="a-Dp"></a>若诸梵行来问汝言：<a id="a-Dq"></a>‘尊者舍梨子，<a id="a-Dr"></a>受者何因何缘？<a id="a-Ds"></a>为从何生？<a id="a-Dt"></a>以何为本？<a id="a-Du"></a>’汝闻此已，<a id="a-Dv"></a>当云何答？<a id="a-Dw"></a>”</p>
  <p id="aDx">尊者舍梨子白曰：<a id="a-Dy"></a>“世尊，<a id="a-Dz"></a>若诸梵行来问我言：<a id="a-E0"></a>‘尊者舍梨子，<a id="a-E1"></a>受者何因何缘？<a id="a-E2"></a>为从何生？<a id="a-E3"></a>以何为本？<a id="a-E4"></a>’世尊，<a id="a-E5"></a>我闻此已，<a id="a-E6"></a>当如是答：<a id="a-E7"></a>‘诸贤，<a id="a-E8"></a>受者因爱、<a id="a-E9"></a>缘爱，<a id="a-EA"></a>从爱而生，<a id="a-EB"></a>以爱为本。<a id="a-EC"></a>’世尊，<a id="a-ED"></a>若诸梵行来问如此，<a id="a-EE"></a>我当如是答。<a id="a-EF"></a>”</p>
  <p id="aEG">世尊叹曰：<a id="a-EH"></a>“善哉！<a id="a-EI"></a>善哉！<a id="a-EJ"></a>舍梨子，<a id="a-EK"></a>若诸梵行来问如此，<a id="a-EL"></a>汝应如是答。<a id="a-EM"></a>所以者何？<a id="a-EN"></a>如此说者，<a id="a-EO"></a>当知是义。<a id="a-EP"></a>”</p>
  <p id="aEQ">世尊问曰：<a id="a-ER"></a>“舍梨子，<a id="a-ES"></a>若诸梵行来问汝言：<a id="a-ET"></a>‘尊者舍梨子，<a id="a-EU"></a>云何为爱？<a id="a-EV"></a>’汝闻此已，<a id="a-EW"></a>当云何答？<a id="a-EX"></a>”</p>
  <p id="aEY">尊者舍梨子白曰：<a id="a-EZ"></a>“世尊，<a id="a-Ea"></a>若诸梵行来问我言：<a id="a-Eb"></a>‘尊者舍梨子，<a id="a-Ec"></a>云何为爱？<a id="a-Ed"></a>’世尊，<a id="a-Ee"></a>我闻此已，<a id="a-Ef"></a>当如是答：<a id="a-Eg"></a>‘诸贤，<a id="a-Eh"></a>谓有三觉——乐觉、<a id="a-Ei"></a>苦觉、<a id="a-Ej"></a>不苦不乐觉，<a id="a-Ek"></a>于中乐欲著者，<a id="a-El"></a>是谓为爱。<a id="a-Em"></a>’世尊，<a id="a-En"></a>若诸梵行来问如此，<a id="a-Eo"></a>我当如是答。<a id="a-Ep"></a>”</p>
  <p id="aEq">世尊叹曰：<a id="a-Er"></a>“善哉！<a id="a-Es"></a>善哉！<a id="a-Et"></a>舍梨子，<a id="a-Eu"></a>若诸梵行来问如此，<a id="a-Ev"></a>汝应如是答。<a id="a-Ew"></a>所以者何？<a id="a-Ex"></a>如此说者，<a id="a-Ey"></a>当知是义。<a id="a-Ez"></a>”</p>
  <p id="aF0">世尊问曰：<a id="a-F1"></a>“舍梨子，<a id="a-F2"></a>若诸梵行来问汝言：<a id="a-F3"></a>‘尊者舍梨子，<a id="a-F4"></a>云何知？<a id="a-F5"></a>云何见？<a id="a-F6"></a>于三觉中无乐欲著？<a id="a-F7"></a>’汝闻此已，<a id="a-F8"></a>当云何答？<a id="a-F9"></a>”</p>
  <p id="aFA">尊者舍梨子白曰：<a id="a-FB"></a>“世尊，<a id="a-FC"></a>若诸梵行来问我言：<a id="a-FD"></a>‘尊者舍梨子，<a id="a-FE"></a>云何知？<a id="a-FF"></a>云何见？<a id="a-FG"></a>于三觉中无乐欲著？<a id="a-FH"></a>’世尊，<a id="a-FI"></a>我闻此已，<a id="a-FJ"></a>当如是答：<a id="a-FK"></a>‘诸贤，<a id="a-FL"></a>谓此三觉无常法、<a id="a-FM"></a>苦法、<a id="a-FN"></a>灭法；<a id="a-FO"></a>无常法即是苦，<a id="a-FP"></a>见苦已，<a id="a-FQ"></a>便于三觉无乐欲著。<a id="a-FR"></a>’世尊，<a id="a-FS"></a>若诸梵行来问如此，<a id="a-FT"></a>我当如是答。<a id="a-FU"></a>”</p>
  <p id="aFV">世尊叹曰：<a id="a-FW"></a>“善哉！<a id="a-FX"></a>善哉！<a id="a-FY"></a>舍梨子，<a id="a-FZ"></a>若诸梵行来问如此，<a id="a-Fa"></a>汝应如是答。<a id="a-Fb"></a>所以者何？<a id="a-Fc"></a>如此说者，<a id="a-Fd"></a>当知是义。<a id="a-Fe"></a>”</p>
  <p id="aFf">尔时，<a id="a-Fg"></a>世尊告曰：<a id="a-Fh"></a>“舍梨子，<a id="a-Fi"></a>此说复有义可得略答。<a id="a-Fj"></a>舍梨子，<a id="a-Fk"></a>复有何义，<a id="a-Fl"></a>此说可得略答？<a id="a-Fm"></a>所觉所为，<a id="a-Fn"></a>即皆是苦，<a id="a-Fo"></a>舍梨子，<a id="a-Fp"></a>是谓复有义此说可得略答。<a id="a-Fq"></a>”</p>
  <p id="aFr">世尊问曰：<a id="a-Fs"></a>“舍梨子，<a id="a-Ft"></a>若诸梵行来问汝言：<a id="a-Fu"></a>‘尊者舍梨子，<a id="a-Fv"></a>云何背不向自称说得智：<a id="a-Fw"></a>生已尽，<a id="a-Fx"></a>梵行已立，<a id="a-Fy"></a>所作已办，<a id="a-Fz"></a>不更受有，<a id="a-G0"></a>知如真？<a id="a-G1"></a>’”</p>
  <p id="aG2">尊者舍梨子白曰：<a id="a-G3"></a>“世尊，<a id="a-G4"></a>若诸梵行来问我言：<a id="a-G5"></a>‘尊者舍梨子，<a id="a-G6"></a>云何背不向自称说得智：<a id="a-G7"></a>生已尽，<a id="a-G8"></a>梵行已立，<a id="a-G9"></a>所作已办，<a id="a-GA"></a>不更受有，<a id="a-GB"></a>知如真？<a id="a-GC"></a>’世尊，<a id="a-GD"></a>我闻此已，<a id="a-GE"></a>当如是答：<a id="a-GF"></a>‘诸贤，<a id="a-GG"></a>我自于内背而不向则诸爱尽，<a id="a-GH"></a>无惊无怖，<a id="a-GI"></a>无疑无惑，<a id="a-GJ"></a>行如是守护；<a id="a-GK"></a>如其守护已，<a id="a-GL"></a>不生不善漏。<a id="a-GM"></a>’世尊，<a id="a-GN"></a>若诸梵行来问如此，<a id="a-GO"></a>我当如是答。<a id="a-GP"></a>”</p>
  <p id="aGQ">世尊叹曰：<a id="a-GR"></a>“善哉！<a id="a-GS"></a>善哉！<a id="a-GT"></a>舍梨子，<a id="a-GU"></a>若诸梵行来问如此，<a id="a-GV"></a>汝应如是答。<a id="a-GW"></a>所以者何？<a id="a-GX"></a>如此说者，<a id="a-GY"></a>当知是义。<a id="a-GZ"></a>”</p>
  <p id="aGa">世尊告曰：<a id="a-Gb"></a>“舍梨子，<a id="a-Gc"></a>复次有义，<a id="a-Gd"></a>此说可得略答。<a id="a-Ge"></a>若诸结沙门所说，<a id="a-Gf"></a>彼结非我有，<a id="a-Gg"></a>行如是守护；<a id="a-Gh"></a>如其守护已，<a id="a-Gi"></a>不生不善漏。<a id="a-Gj"></a>舍梨子，<a id="a-Gk"></a>是谓复有义此说可得略答。<a id="a-Gl"></a>”世尊说如是已，<a id="a-Gm"></a>即从座起，<a id="a-Gn"></a>入室宴坐。</p>
  <p id="aGo">世尊入室不久，<a id="a-Gp"></a>尊者舍梨子告诸比丘：<a id="a-Gq"></a>“诸贤，<a id="a-Gr"></a>我始未作意，<a id="a-Gs"></a>而世尊卒问此义，<a id="a-Gt"></a>我作是念：<a id="a-Gu"></a>恐不能答。<a id="a-Gv"></a>诸贤，<a id="a-Gw"></a>我初说一义，<a id="a-Gx"></a>便为世尊之所赞可，<a id="a-Gy"></a>我复作是念：<a id="a-Gz"></a>若世尊一日一夜，<a id="a-H0"></a>以异文异句问我此义者，<a id="a-H1"></a>我能为世尊一日一夜，<a id="a-H2"></a>以异文异句而答此义。<a id="a-H3"></a>若世尊二、<a id="a-H4"></a>三、<a id="a-H5"></a>四至七日七夜，<a id="a-H6"></a>以异文异句问我此义者，<a id="a-H7"></a>我亦能为世尊二、<a id="a-H8"></a>三、<a id="a-H9"></a>四至七日七夜，<a id="a-HA"></a>以异文异句而答此义。<a id="a-HB"></a>”</p>
  <p id="aHC">黑齿比丘闻尊者舍梨子说如是已，<a id="a-HD"></a>即从座起，<a id="a-HE"></a>疾诣佛所，<a id="a-HF"></a>白世尊曰：<a id="a-HG"></a>“世尊入室不久，<a id="a-HH"></a>尊者舍梨子所说至高，<a id="a-HI"></a>一向师子吼：<a id="a-HJ"></a>‘诸贤，<a id="a-HK"></a>我始未作意，<a id="a-HL"></a>而世尊卒问此义，<a id="a-HM"></a>我作是念：<a id="a-HN"></a>恐不能答。<a id="a-HO"></a>诸贤，<a id="a-HP"></a>我初说一义，<a id="a-HQ"></a>便为世尊之所赞可，<a id="a-HR"></a>我复作是念：<a id="a-HS"></a>若世尊一日一夜，<a id="a-HT"></a>以异文异句问我此义者，<a id="a-HU"></a>我能为世尊一日一夜，<a id="a-HV"></a>以异文异句而答此义。<a id="a-HW"></a>诸贤，<a id="a-HX"></a>若世尊二、<a id="a-HY"></a>三、<a id="a-HZ"></a>四至七日七夜，<a id="a-Ha"></a>以异文异句问我此义者，<a id="a-Hb"></a>我亦能为世尊二、<a id="a-Hc"></a>三、<a id="a-Hd"></a>四至七日七夜，<a id="a-He"></a>以异文异句而答此义。<a id="a-Hf"></a>’”</p>
  <p id="aHg">世尊告曰：<a id="a-Hh"></a>“黑齿，<a id="a-Hi"></a>如是！<a id="a-Hj"></a>如是！<a id="a-Hk"></a>若我一日一夜，<a id="a-Hl"></a>以异文异句问舍梨子比丘此义者，<a id="a-Hm"></a>舍梨子比丘必能为我一日一夜，<a id="a-Hn"></a>以异文异句而答此义。<a id="a-Ho"></a>黑齿，<a id="a-Hp"></a>若我二、<a id="a-Hq"></a>三、<a id="a-Hr"></a>四至七日七夜，<a id="a-Hs"></a>以异文异句问舍梨子比丘此义者，<a id="a-Ht"></a>舍梨子比丘亦能为我二、<a id="a-Hu"></a>三、<a id="a-Hv"></a>四至七日七夜，<a id="a-Hw"></a>以异文异句而答此义。<a id="a-Hx"></a>所以者何？<a id="a-Hy"></a>黑齿，<a id="a-Hz"></a>舍梨子比丘深达法界故。<a id="a-I0"></a>”</p>
  <p id="aI1">佛说如是，<a id="a-I2"></a>尊者舍梨子及诸比丘闻佛所说，<a id="a-I3"></a>欢喜奉行。</p>
  <p data-pb></p>
  <h2 id="aI4">舍梨子相应品师子吼经第四</h2>
  <p id="aI5">我闻如是：<a id="a-I6"></a>一时，<a id="a-I7"></a>佛游舍卫国，<a id="a-I8"></a>在胜林给孤独园。</p>
  <p id="aI9">尔时，<a id="a-IA"></a>世尊与大比丘众俱，<a id="a-IB"></a>于舍卫国而受夏坐，<a id="a-IC"></a>尊者舍梨子亦游舍卫国而受夏坐。<a id="a-ID"></a>于是，<a id="a-IE"></a>尊者舍梨子舍卫国受夏坐讫，<a id="a-IF"></a>过三月已，<a id="a-IG"></a>补治衣竟，<a id="a-IH"></a>摄衣持钵，<a id="a-II"></a>往诣佛所，<a id="a-IJ"></a>稽首礼足，<a id="a-IK"></a>却坐一面，<a id="a-IL"></a>白曰：<a id="a-IM"></a>“世尊，<a id="a-IN"></a>我于舍卫国受夏坐讫，<a id="a-IO"></a>世尊，<a id="a-IP"></a>我欲游行人间。<a id="a-IQ"></a>”</p>
  <p id="aIR">世尊告曰：<a id="a-IS"></a>“舍梨子，<a id="a-IT"></a>汝去随所欲，<a id="a-IU"></a>诸未度者当令得度，<a id="a-IV"></a>诸未脱者当令得脱，<a id="a-IW"></a>诸未般涅槃者令得般涅槃。<a id="a-IX"></a>舍梨子，<a id="a-IY"></a>汝去随所欲。<a id="a-IZ"></a>”</p>
  <p id="aIa">于是，<a id="a-Ib"></a>尊者舍梨子闻佛所说，<a id="a-Ic"></a>善受善持，<a id="a-Id"></a>即从座起，<a id="a-Ie"></a>稽首佛足，<a id="a-If"></a>绕三匝而去；<a id="a-Ig"></a>还至己房，<a id="a-Ih"></a>收举床座，<a id="a-Ii"></a>摄衣持钵，<a id="a-Ij"></a>即便出去游行人间。</p>
  <p id="aIk">尊者舍梨子去后不久，<a id="a-Il"></a>有一梵行在于佛前犯相违法，<a id="a-Im"></a>白世尊曰：<a id="a-In"></a>“今日尊者舍梨子轻慢我已，<a id="a-Io"></a>游行人间。<a id="a-Ip"></a>”</p>
  <p id="aIq">世尊闻已，<a id="a-Ir"></a>告一比丘：<a id="a-Is"></a>“汝往舍梨子所，<a id="a-It"></a>语舍梨子：<a id="a-Iu"></a>‘世尊呼汝！<a id="a-Iv"></a>汝去不久，<a id="a-Iw"></a>有一梵行在于我前犯相违法，<a id="a-Ix"></a>而作是语：<a id="a-Iy"></a>“世尊，<a id="a-Iz"></a>今日尊者舍梨子轻慢我已，<a id="a-J0"></a>游行人间。<a id="a-J1"></a>”’”</p>
  <p id="aJ2">一比丘受教已，<a id="a-J3"></a>即从坐起，<a id="a-J4"></a>礼佛而去。<a id="a-J5"></a>于是，<a id="a-J6"></a>尊者阿难住世尊后执拂侍佛。</p>
  <p id="aJ7">一比丘去后不久，<a id="a-J8"></a>尊者阿难即持户钥，<a id="a-J9"></a>遍至诸房，<a id="a-JA"></a>见诸比丘便作是语：<a id="a-JB"></a>“善哉！<a id="a-JC"></a>诸尊，<a id="a-JD"></a>速诣讲堂，<a id="a-JE"></a>今尊者舍梨子当在佛前而师子吼。<a id="a-JF"></a>若尊者舍梨子所说甚深，<a id="a-JG"></a>息中之息，<a id="a-JH"></a>妙中之妙；<a id="a-JI"></a>如是说者，<a id="a-JJ"></a>诸尊及我得闻此已，<a id="a-JK"></a>当善诵习，<a id="a-JL"></a>当善受持。<a id="a-JM"></a>”彼时，<a id="a-JN"></a>诸比丘闻尊者阿难语已，<a id="a-JO"></a>悉诣讲堂。</p>
  <p id="aJP">尔时，<a id="a-JQ"></a>一比丘往诣尊者舍梨子所，<a id="a-JR"></a>白曰：<a id="a-JS"></a>“世尊呼汝：<a id="a-JT"></a>‘汝去不久，<a id="a-JU"></a>有一梵行在于我前犯相违法，<a id="a-JV"></a>而作是语：<a id="a-JW"></a>“世尊，<a id="a-JX"></a>今日尊者舍梨子轻慢我已，<a id="a-JY"></a>游行人间。<a id="a-JZ"></a>”’”</p>
  <p id="aJa">于是，<a id="a-Jb"></a>尊者舍梨子闻已，<a id="a-Jc"></a>即从坐起，<a id="a-Jd"></a>便还诣佛，<a id="a-Je"></a>稽首礼足，<a id="a-Jf"></a>却坐一面。<a id="a-Jg"></a>佛便告曰：<a id="a-Jh"></a>“舍梨子，<a id="a-Ji"></a>汝去不久，<a id="a-Jj"></a>有一梵行在于我前犯相违法，<a id="a-Jk"></a>而作是语：<a id="a-Jl"></a>‘世尊，<a id="a-Jm"></a>今日尊者舍梨子轻慢我已，<a id="a-Jn"></a>游行人间。<a id="a-Jo"></a>’舍梨子，<a id="a-Jp"></a>汝实轻慢一梵行已而游人间耶？<a id="a-Jq"></a>”</p>
  <p id="aJr">尊者舍梨子白曰：<a id="a-Js"></a>“世尊，<a id="a-Jt"></a>若无身身念者，<a id="a-Ju"></a>彼便轻慢于一梵行而游人间。<a id="a-Jv"></a>世尊，<a id="a-Jw"></a>我善有身身念，<a id="a-Jx"></a>我当云何轻慢一梵行而游人间？<a id="a-Jy"></a>世尊，<a id="a-Jz"></a>犹截角牛，<a id="a-K0"></a>至忍温良，<a id="a-K1"></a>善调善御，<a id="a-K2"></a>从村至村，<a id="a-K3"></a>从巷至巷，<a id="a-K4"></a>所游行处，<a id="a-K5"></a>无所侵犯。<a id="a-K6"></a>世尊，<a id="a-K7"></a>我亦如是，<a id="a-K8"></a>心如截角牛，<a id="a-K9"></a>无结无怨，<a id="a-KA"></a>无恚无诤，<a id="a-KB"></a>极广甚大，<a id="a-KC"></a>无量善修，<a id="a-KD"></a>遍满一切世间成就游。<a id="a-KE"></a>世尊，<a id="a-KF"></a>若无身身念者，<a id="a-KG"></a>彼便轻慢于一梵行而游人间。<a id="a-KH"></a>世尊，<a id="a-KI"></a>我善有身身念，<a id="a-KJ"></a>我当云何轻慢一梵行而游人间？</p>
  <p id="aKK">“世尊，<a id="a-KL"></a>犹旃陀罗子而截两手，<a id="a-KM"></a>其意至下，<a id="a-KN"></a>从村至村，<a id="a-KO"></a>从邑至邑，<a id="a-KP"></a>所游行处，<a id="a-KQ"></a>无所侵犯。<a id="a-KR"></a>世尊，<a id="a-KS"></a>我亦如是，<a id="a-KT"></a>心如截手旃陀罗子，<a id="a-KU"></a>无结无怨，<a id="a-KV"></a>无恚无诤，<a id="a-KW"></a>极广甚大，<a id="a-KX"></a>无量善修，<a id="a-KY"></a>遍满一切世间成就游。<a id="a-KZ"></a>世尊，<a id="a-Ka"></a>若无身身念者，<a id="a-Kb"></a>彼便轻慢于一梵行而游人间。<a id="a-Kc"></a>世尊，<a id="a-Kd"></a>我善有身身念，<a id="a-Ke"></a>我当云何轻慢一梵行而游人间？</p>
  <p id="aKf">“世尊，<a id="a-Kg"></a>犹若如地，<a id="a-Kh"></a>净与不净，<a id="a-Ki"></a>大便、<a id="a-Kj"></a>小便、<a id="a-Kk"></a>涕、<a id="a-Kl"></a>唾悉受，<a id="a-Km"></a>地不以此而有憎爱，<a id="a-Kn"></a>不羞不惭，<a id="a-Ko"></a>亦不愧耻。<a id="a-Kp"></a>世尊，<a id="a-Kq"></a>我亦如是，<a id="a-Kr"></a>心如彼地，<a id="a-Ks"></a>无结无怨，<a id="a-Kt"></a>无恚无诤，<a id="a-Ku"></a>极广甚大，<a id="a-Kv"></a>无量善修，<a id="a-Kw"></a>遍满一切世间成就游。<a id="a-Kx"></a>世尊，<a id="a-Ky"></a>若无身身念者，<a id="a-Kz"></a>彼便轻慢于一梵行而游人间。<a id="a-L0"></a>世尊，<a id="a-L1"></a>我善有身身念，<a id="a-L2"></a>我当云何轻慢一梵行而游人间？</p>
  <p id="aL3">“世尊，<a id="a-L4"></a>犹若如水，<a id="a-L5"></a>净与不净，<a id="a-L6"></a>大便、<a id="a-L7"></a>小便、<a id="a-L8"></a>涕、<a id="a-L9"></a>唾悉洗，<a id="a-LA"></a>水不以此而有憎爱，<a id="a-LB"></a>不羞不惭，<a id="a-LC"></a>亦不愧耻。<a id="a-LD"></a>世尊，<a id="a-LE"></a>我亦如是，<a id="a-LF"></a>心如彼水，<a id="a-LG"></a>无结无怨，<a id="a-LH"></a>无恚无诤，<a id="a-LI"></a>极广甚大，<a id="a-LJ"></a>无量善修，<a id="a-LK"></a>遍满一切世间成就游。<a id="a-LL"></a>世尊，<a id="a-LM"></a>若无身身念者，<a id="a-LN"></a>彼便轻慢于一梵行而游人间。<a id="a-LO"></a>世尊，<a id="a-LP"></a>我善有身身念，<a id="a-LQ"></a>我当云何轻慢一梵行而游人间？</p>
  <p id="aLR">“世尊，<a id="a-LS"></a>犹若如火，<a id="a-LT"></a>净与不净，<a id="a-LU"></a>大便、<a id="a-LV"></a>小便、<a id="a-LW"></a>涕、<a id="a-LX"></a>唾悉烧，<a id="a-LY"></a>火不以此而有憎爱，<a id="a-LZ"></a>不羞不惭，<a id="a-La"></a>亦不愧耻。<a id="a-Lb"></a>世尊，<a id="a-Lc"></a>我亦如是，<a id="a-Ld"></a>心如彼火，<a id="a-Le"></a>无结无怨，<a id="a-Lf"></a>无恚无诤，<a id="a-Lg"></a>极广甚大，<a id="a-Lh"></a>无量善修，<a id="a-Li"></a>遍满一切间世成就游。<a id="a-Lj"></a>世尊，<a id="a-Lk"></a>若无身身念者，<a id="a-Ll"></a>彼便轻慢于一梵行而游人间。<a id="a-Lm"></a>世尊，<a id="a-Ln"></a>我善有身身念，<a id="a-Lo"></a>我当云何轻慢梵行而游人间？</p>
  <p id="aLp">“世尊，<a id="a-Lq"></a>犹若如风，<a id="a-Lr"></a>净与不净，<a id="a-Ls"></a>大便、<a id="a-Lt"></a>小便、<a id="a-Lu"></a>涕、<a id="a-Lv"></a>唾悉吹，<a id="a-Lw"></a>风不以此而有憎爱，<a id="a-Lx"></a>不羞不惭，<a id="a-Ly"></a>亦不愧耻。<a id="a-Lz"></a>世尊，<a id="a-M0"></a>我亦如是，<a id="a-M1"></a>心如彼风，<a id="a-M2"></a>无结无怨，<a id="a-M3"></a>无恚无诤，<a id="a-M4"></a>极广甚大，<a id="a-M5"></a>无量善修，<a id="a-M6"></a>遍满一切世间成就游。<a id="a-M7"></a>世尊，<a id="a-M8"></a>若无身身念者，<a id="a-M9"></a>彼便轻慢于一梵行而游人间，<a id="a-MA"></a>世尊，<a id="a-MB"></a>我善有身身念，<a id="a-MC"></a>我当云何轻慢一梵行而游人间？</p>
  <p id="aMD">“世尊，<a id="a-ME"></a>犹如扫帚，<a id="a-MF"></a>净与不净，<a id="a-MG"></a>大便、<a id="a-MH"></a>小便、<a id="a-MI"></a>涕、<a id="a-MJ"></a>唾悉扫，<a id="a-MK"></a>扫帚不以此而有憎爱，<a id="a-ML"></a>不羞不惭，<a id="a-MM"></a>亦不愧耻。<a id="a-MN"></a>世尊，<a id="a-MO"></a>我亦如是，<a id="a-MP"></a>心如扫帚，<a id="a-MQ"></a>无结无怨，<a id="a-MR"></a>无恚无诤，<a id="a-MS"></a>极广甚大，<a id="a-MT"></a>无量善修，<a id="a-MU"></a>遍满一切世间成就游。<a id="a-MV"></a>世尊，<a id="a-MW"></a>若无身身念者，<a id="a-MX"></a>彼便轻慢于一梵行而游人间。<a id="a-MY"></a>世尊，<a id="a-MZ"></a>我善有身身念，<a id="a-Ma"></a>我当云何轻慢一梵行而游人间？</p>
  <p id="aMb">“世尊，<a id="a-Mc"></a>犹晡旃尼，<a id="a-Md"></a>净与不净，<a id="a-Me"></a>大便、<a id="a-Mf"></a>小便、<a id="a-Mg"></a>涕、<a id="a-Mh"></a>唾悉拭，<a id="a-Mi"></a>晡旃尼不以此故而有憎爱，<a id="a-Mj"></a>不羞不惭，<a id="a-Mk"></a>亦不愧耻。<a id="a-Ml"></a>世尊，<a id="a-Mm"></a>我亦如是，<a id="a-Mn"></a>心如晡旃尼，<a id="a-Mo"></a>无结无怨，<a id="a-Mp"></a>无恚无诤，<a id="a-Mq"></a>极大甚大，<a id="a-Mr"></a>无量善修，<a id="a-Ms"></a>遍满一切世间成就游。<a id="a-Mt"></a>世尊，<a id="a-Mu"></a>若无身身念者，<a id="a-Mv"></a>彼便轻慢于一梵行而游人间。<a id="a-Mw"></a>世尊，<a id="a-Mx"></a>我善有身身念，<a id="a-My"></a>我当云何轻慢一梵行而游人间？</p>
  <p id="aMz">“世尊，<a id="a-N0"></a>犹如膏瓶处处裂破，<a id="a-N1"></a>盛满膏已而著日中，<a id="a-N2"></a>漏遍漏津遍津。<a id="a-N3"></a>若有目人，<a id="a-N4"></a>来住一面，<a id="a-N5"></a>见此膏瓶处处裂破，<a id="a-N6"></a>盛满膏已而著日中，<a id="a-N7"></a>漏遍漏津遍津。<a id="a-N8"></a>世尊，<a id="a-N9"></a>我亦如是，<a id="a-NA"></a>常观此身九孔不净，<a id="a-NB"></a>漏遍漏津遍津。<a id="a-NC"></a>世尊，<a id="a-ND"></a>若无身身念者，<a id="a-NE"></a>彼便轻慢于一梵行而游人间。<a id="a-NF"></a>世尊，<a id="a-NG"></a>我善有身身念，<a id="a-NH"></a>我当云何轻慢一梵行而游人间？</p>
  <p id="aNI">“世尊，<a id="a-NJ"></a>犹如有一自喜年少，<a id="a-NK"></a>沐浴澡洗，<a id="a-NL"></a>熏以涂香，<a id="a-NM"></a>著白净衣，<a id="a-NN"></a>璎珞自严，<a id="a-NO"></a>剃须治发，<a id="a-NP"></a>头冠华鬘。<a id="a-NQ"></a>若以三尸——死蛇、<a id="a-NR"></a>死狗及以死人，<a id="a-NS"></a>青瘀膨胀，<a id="a-NT"></a>极臭烂坏，<a id="a-NU"></a>不净流漫，<a id="a-NV"></a>系著咽颈，<a id="a-NW"></a>彼怀羞惭，<a id="a-NX"></a>极恶秽之。<a id="a-NY"></a>世尊，<a id="a-NZ"></a>我亦如是，<a id="a-Na"></a>常观此身臭处不净，<a id="a-Nb"></a>心怀羞惭，<a id="a-Nc"></a>极恶秽之。<a id="a-Nd"></a>世尊，<a id="a-Ne"></a>若无身身念者，<a id="a-Nf"></a>彼便轻慢于一梵行而游人间。<a id="a-Ng"></a>世尊，<a id="a-Nh"></a>我善有身身念，<a id="a-Ni"></a>我当云何轻慢一梵行而游人间？<a id="a-Nj"></a>”</p>
  <p id="aNk">于是，<a id="a-Nl"></a>彼比丘即从座起，<a id="a-Nm"></a>稽首佛足，<a id="a-Nn"></a>白世尊曰：<a id="a-No"></a>“悔过！<a id="a-Np"></a>世尊。<a id="a-Nq"></a>自首！<a id="a-Nr"></a>善逝。<a id="a-Ns"></a>如愚如痴，<a id="a-Nt"></a>如不定，<a id="a-Nu"></a>如不善。<a id="a-Nv"></a>所以者何？<a id="a-Nw"></a>谓我以虚妄言诬谤清净梵行舍梨子比丘。<a id="a-Nx"></a>世尊，<a id="a-Ny"></a>我今悔过，<a id="a-Nz"></a>愿为受之，<a id="a-O0"></a>见已发露，<a id="a-O1"></a>后不更作。</p>
  <p id="aO2">世尊告曰：<a id="a-O3"></a>“如是，<a id="a-O4"></a>比丘，<a id="a-O5"></a>汝实如愚如痴，<a id="a-O6"></a>如不定，<a id="a-O7"></a>如不善。<a id="a-O8"></a>所以者何？<a id="a-O9"></a>谓汝以虚妄言空无真实，<a id="a-OA"></a>诬谤清净梵行舍梨子比丘。<a id="a-OB"></a>汝能悔过，<a id="a-OC"></a>见已发露，<a id="a-OD"></a>后不更作；<a id="a-OE"></a>若有悔过，<a id="a-OF"></a>见已发露，<a id="a-OG"></a>后不更作者，<a id="a-OH"></a>如是长养于圣法、<a id="a-OI"></a>律则不衰退。<a id="a-OJ"></a>”</p>
  <p id="aOK">于是，<a id="a-OL"></a>佛告尊者舍梨子：<a id="a-OM"></a>“汝速受彼痴人悔过，<a id="a-ON"></a>莫令彼比丘即于汝前头破七分。<a id="a-OO"></a>”</p>
  <p id="aOP">尊者舍梨子即为哀愍彼比丘故，<a id="a-OQ"></a>便受悔过。</p>
  <p id="aOR">佛说如是，<a id="a-OS"></a>尊者舍梨子及诸比丘闻佛所说，<a id="a-OT"></a>欢喜奉行。</p>
  <p data-pb></p>
  <h2 id="aOU">舍梨子相应品水喻经第五</h2>
  <p id="aOV">我闻如是：<a id="a-OW"></a>一时，<a id="a-OX"></a>佛游舍卫国，<a id="a-OY"></a>在胜林给孤独园。</p>
  <p id="aOZ">尔时，<a id="a-Oa"></a>尊者舍梨子告诸比丘：<a id="a-Ob"></a>“诸贤，<a id="a-Oc"></a>我今为汝说五除恼法。<a id="a-Od"></a>谛听！<a id="a-Oe"></a>谛听！<a id="a-Of"></a>善思念之。<a id="a-Og"></a>”彼诸比丘受教而听。</p>
  <p id="aOh">尊者舍梨子言：<a id="a-Oi"></a>“云何为五？<a id="a-Oj"></a>诸贤，<a id="a-Ok"></a>或有一人身不净行，<a id="a-Ol"></a>口净行；<a id="a-Om"></a>若慧者见，<a id="a-On"></a>设生恚恼，<a id="a-Oo"></a>应当除之。<a id="a-Op"></a>复次，<a id="a-Oq"></a>诸贤，<a id="a-Or"></a>或有一人口不净行，<a id="a-Os"></a>身净行；<a id="a-Ot"></a>若慧者见，<a id="a-Ou"></a>设生恚恼，<a id="a-Ov"></a>应当除之。<a id="a-Ow"></a>复次，<a id="a-Ox"></a>诸贤，<a id="a-Oy"></a>或有一人身不净行，<a id="a-Oz"></a>口不净行，<a id="a-P0"></a>心少有净；<a id="a-P1"></a>若慧者见，<a id="a-P2"></a>设生恚恼，<a id="a-P3"></a>应当除之。<a id="a-P4"></a>复次，<a id="a-P5"></a>诸贤，<a id="a-P6"></a>或有一人身不净行，<a id="a-P7"></a>口、<a id="a-P8"></a>意不净行；<a id="a-P9"></a>若慧者见，<a id="a-PA"></a>设生恚恼，<a id="a-PB"></a>应当除之。<a id="a-PC"></a>复次，<a id="a-PD"></a>诸贤，<a id="a-PE"></a>或有一人身净行，<a id="a-PF"></a>口、<a id="a-PG"></a>意净行；<a id="a-PH"></a>若慧者见，<a id="a-PI"></a>设生恚恼，<a id="a-PJ"></a>应当除之。</p>
  <p id="aPK">“诸贤，<a id="a-PL"></a>或有一人身不净行，<a id="a-PM"></a>口净行；<a id="a-PN"></a>若慧者见，<a id="a-PO"></a>设生恚恼，<a id="a-PP"></a>当云何除？<a id="a-PQ"></a>诸贤，<a id="a-PR"></a>犹如阿练若比丘持粪扫衣，<a id="a-PS"></a>见粪聚中所弃弊衣，<a id="a-PT"></a>或大便污，<a id="a-PU"></a>或小便、<a id="a-PV"></a>涕、<a id="a-PW"></a>唾及余不净之所染污，<a id="a-PX"></a>见已，<a id="a-PY"></a>左手执之，<a id="a-PZ"></a>右手舒张；<a id="a-Pa"></a>若非大便、<a id="a-Pb"></a>小便、<a id="a-Pc"></a>涕、<a id="a-Pd"></a>唾及余不净之所污处，<a id="a-Pe"></a>又不穿者，<a id="a-Pf"></a>便裂取之。<a id="a-Pg"></a>如是，<a id="a-Ph"></a>诸贤，<a id="a-Pi"></a>或有人一身不净行，<a id="a-Pj"></a>口净行，<a id="a-Pk"></a>莫念彼身不净行也，<a id="a-Pl"></a>但当念彼口之净行；<a id="a-Pm"></a>若慧者见，<a id="a-Pn"></a>设生恚恼，<a id="a-Po"></a>应如是除。</p>
  <p id="aPp">“诸贤，<a id="a-Pq"></a>或有一人口不净行，<a id="a-Pr"></a>身净行；<a id="a-Ps"></a>若慧者见，<a id="a-Pt"></a>设生恚恼，<a id="a-Pu"></a>当云何除？<a id="a-Pv"></a>诸贤，<a id="a-Pw"></a>犹村外不远，<a id="a-Px"></a>有深水池，<a id="a-Py"></a>蒿草所覆。<a id="a-Pz"></a>若有人来，<a id="a-Q0"></a>热极烦闷，<a id="a-Q1"></a>饥渴顿乏，<a id="a-Q2"></a>风热所逼，<a id="a-Q3"></a>彼至池已，<a id="a-Q4"></a>脱衣置岸，<a id="a-Q5"></a>便入池中，<a id="a-Q6"></a>两手披蒿，<a id="a-Q7"></a>恣意快浴，<a id="a-Q8"></a>除热烦闷，<a id="a-Q9"></a>饥渴顿乏。<a id="a-QA"></a>如是，<a id="a-QB"></a>诸贤，<a id="a-QC"></a>或有一人口不净行，<a id="a-QD"></a>身有净行，<a id="a-QE"></a>莫念彼口不净行，<a id="a-QF"></a>但当念彼身之净行；<a id="a-QG"></a>若慧者见，<a id="a-QH"></a>设生恚恼，<a id="a-QI"></a>应如是除。</p>
  <p id="aQJ">“诸贤，<a id="a-QK"></a>或有一人身不净行，<a id="a-QL"></a>口不净行，<a id="a-QM"></a>心少有净；<a id="a-QN"></a>若慧者见，<a id="a-QO"></a>设生恚恼，<a id="a-QP"></a>当云何除？<a id="a-QQ"></a>诸贤，<a id="a-QR"></a>犹四衢道，<a id="a-QS"></a>有牛迹水。<a id="a-QT"></a>若有人来，<a id="a-QU"></a>热极烦闷，<a id="a-QV"></a>饥渴顿乏，<a id="a-QW"></a>风热所逼，<a id="a-QX"></a>彼作是念：<a id="a-QY"></a>‘此四衢道牛迹少水，<a id="a-QZ"></a>我若以手以叶取者，<a id="a-Qa"></a>则扰浑浊，<a id="a-Qb"></a>不得除我热极烦闷、<a id="a-Qc"></a>饥渴顿乏。<a id="a-Qd"></a>我宁可跪，<a id="a-Qe"></a>手膝拍地，<a id="a-Qf"></a>以口饮水。<a id="a-Qg"></a>’彼即长跪，<a id="a-Qh"></a>手膝拍地，<a id="a-Qi"></a>以口饮水，<a id="a-Qj"></a>彼即得除热极烦闷、<a id="a-Qk"></a>饥渴顿乏。<a id="a-Ql"></a>如是，<a id="a-Qm"></a>诸贤，<a id="a-Qn"></a>或有一人身不净行，<a id="a-Qo"></a>口不净行，<a id="a-Qp"></a>心少有净，<a id="a-Qq"></a>莫得念彼身不净行，<a id="a-Qr"></a>口不净行，<a id="a-Qs"></a>但当念彼心少有净。<a id="a-Qt"></a>诸贤，<a id="a-Qu"></a>若慧者见，<a id="a-Qv"></a>设生恚恼，<a id="a-Qw"></a>应如是除。</p>
  <p id="aQx">“诸贤，<a id="a-Qy"></a>或有一人身不净行，<a id="a-Qz"></a>口、<a id="a-R0"></a>意不净行；<a id="a-R1"></a>若慧者见，<a id="a-R2"></a>设生恚恼，<a id="a-R3"></a>当云何除？<a id="a-R4"></a>诸贤，<a id="a-R5"></a>犹如有人远涉长路，<a id="a-R6"></a>中道得病，<a id="a-R7"></a>极困萎顿，<a id="a-R8"></a>独无伴侣，<a id="a-R9"></a>后村转远，<a id="a-RA"></a>而前村未至。<a id="a-RB"></a>若有目人来住一面，<a id="a-RC"></a>见此行人远涉长路，<a id="a-RD"></a>中道得病，<a id="a-RE"></a>极困萎顿，<a id="a-RF"></a>独无伴侣，<a id="a-RG"></a>后村转远，<a id="a-RH"></a>而前村未至。<a id="a-RI"></a>彼若得侍人，<a id="a-RJ"></a>从迥野中，<a id="a-RK"></a>将至村邑，<a id="a-RL"></a>与妙汤药，<a id="a-RM"></a>哺养美食，<a id="a-RN"></a>好瞻视者，<a id="a-RO"></a>如是此人病必得差，<a id="a-RP"></a>谓彼人于此病人，<a id="a-RQ"></a>极有哀愍慈念之心。<a id="a-RR"></a>如是，<a id="a-RS"></a>诸贤，<a id="a-RT"></a>或有一人身不净行，<a id="a-RU"></a>口、<a id="a-RV"></a>意不净行；<a id="a-RW"></a>若慧者见，<a id="a-RX"></a>便作是念：<a id="a-RY"></a>‘此贤身不净行，<a id="a-RZ"></a>口、<a id="a-Ra"></a>意不净行。<a id="a-Rb"></a>莫令此贤因身不净行，<a id="a-Rc"></a>口、<a id="a-Rd"></a>意不净行，<a id="a-Re"></a>身坏命终，<a id="a-Rf"></a>趣至恶处，<a id="a-Rg"></a>生地狱中。<a id="a-Rh"></a>’若此贤得善知识者，<a id="a-Ri"></a>舍身不净行，<a id="a-Rj"></a>修身净行；<a id="a-Rk"></a>舍口、<a id="a-Rl"></a>意不净行，<a id="a-Rm"></a>修口、<a id="a-Rn"></a>意净行。<a id="a-Ro"></a>如是，<a id="a-Rp"></a>此贤因身净行，<a id="a-Rq"></a>口、<a id="a-Rr"></a>意净行，<a id="a-Rs"></a>身坏命终，<a id="a-Rt"></a>必至善处，<a id="a-Ru"></a>乃生天上，<a id="a-Rv"></a>谓彼贤为此贤极有哀愍慈念之心。<a id="a-Rw"></a>若慧者见，<a id="a-Rx"></a>设生恚恼，<a id="a-Ry"></a>应如是除。</p>
  <p id="aRz">“诸贤，<a id="a-S0"></a>或有一人身净行，<a id="a-S1"></a>口、<a id="a-S2"></a>意净行；<a id="a-S3"></a>若慧者见，<a id="a-S4"></a>设生恚恼，<a id="a-S5"></a>当云何除？<a id="a-S6"></a>诸贤，<a id="a-S7"></a>犹村外不远，<a id="a-S8"></a>有好池水，<a id="a-S9"></a>既清且美，<a id="a-SA"></a>其渊平满，<a id="a-SB"></a>翠草被岸，<a id="a-SC"></a>华树四周。<a id="a-SD"></a>若有人来，<a id="a-SE"></a>热极烦闷，<a id="a-SF"></a>饥渴顿乏，<a id="a-SG"></a>风热所逼，<a id="a-SH"></a>彼至池已，<a id="a-SI"></a>脱衣置岸，<a id="a-SJ"></a>便入池中，<a id="a-SK"></a>恣意快浴，<a id="a-SL"></a>除热烦闷、<a id="a-SM"></a>饥渴顿乏。<a id="a-SN"></a>如是，<a id="a-SO"></a>诸贤，<a id="a-SP"></a>或有一人身净行，<a id="a-SQ"></a>口、<a id="a-SR"></a>意净行，<a id="a-SS"></a>常当念彼身之净行，<a id="a-ST"></a>口、<a id="a-SU"></a>意净；<a id="a-SV"></a>若慧者见，<a id="a-SW"></a>设生恚恼，<a id="a-SX"></a>应如是除。<a id="a-SY"></a>诸贤，<a id="a-SZ"></a>我向所说五除恼法者，<a id="a-Sa"></a>因此故说。<a id="a-Sb"></a>”</p>
  <p id="aSc">尊者舍梨子所说如是，<a id="a-Sd"></a>诸比丘闻已，<a id="a-Se"></a>欢喜奉行。</p>
 </body>
</html>