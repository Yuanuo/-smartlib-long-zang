<!doctype html>
<html id="z3IBUrnl4" data-ver="976">
 <head>
  <meta charset="utf-8">
  <meta author="求那跋摩">
  <meta library="龙藏">
  <meta catalog="大乘律">
  <meta period="刘宋">
 </head>
 <body>
  <h1 id="a1">菩萨善戒经卷第五</h1>
  <h2 id="a2">菩萨地忍品第十二</h2>
  <p id="a3">云何菩萨摩诃萨性忍。<a id="a-4"></a>智慧力故能堪种种苦恼等事。<a id="a-5"></a>一切忍一切忍。<a id="a-6"></a>一切忍有怜愍故。<a id="a-7"></a>得慈心故。<a id="a-8"></a>性忍有二种。<a id="a-9"></a>一者出家。<a id="a-A"></a>二者在家。<a id="a-B"></a>在家出家俱有三种。<a id="a-C"></a>一者能忍众生打骂等事。<a id="a-D"></a>二者能自堪忍一切诸苦。<a id="a-E"></a>三者忍乐善法。<a id="a-F"></a>能忍众生打骂等者。<a id="a-G"></a>菩萨摩诃萨若为众生所打骂时。<a id="a-H"></a>作是思惟。<a id="a-I"></a>缘我是身造作恶业今自受报。<a id="a-J"></a>云何于彼而生瞋恚。<a id="a-K"></a>我亦不求是苦烦恼。<a id="a-L"></a>今若不忍后复增多。<a id="a-M"></a>不忍辱者是则名为苦烦恼因。<a id="a-N"></a>我所受身及诸烦恼。<a id="a-O"></a>非众生过自是我咎。<a id="a-P"></a>若有恶事实不乐受。<a id="a-Q"></a>今若不忍便是自作。<a id="a-R"></a>若自作者复当自受生死性苦。<a id="a-S"></a>身若受苦云何不忍。<a id="a-T"></a>声闻缘觉为自利益尚修忍辱。<a id="a-U"></a>何况我今为欲利益一切众生而当不忍。<a id="a-V"></a>我若不忍不得具足菩萨禁戒修八正道得无上道。<a id="a-W"></a>菩萨摩诃萨作是观时修五种忍一者于怨于亲非怨亲中修行于忍。<a id="a-X"></a>二者于上中下人修集于忍。<a id="a-Y"></a>三者于受苦受乐不苦不乐人中修集于忍。<a id="a-Z"></a>四者于有福德无福德非有福德非无福德人中修集于忍。<a id="a-a"></a>五者于一切恶人中修集于忍。<a id="a-b"></a>菩萨成就如是五忍修集五想。<a id="a-c"></a>一者众生想。<a id="a-d"></a>二者法想。<a id="a-e"></a>三者无常想。<a id="a-f"></a>四者苦想。<a id="a-g"></a>五者无我我所想。<a id="a-h"></a>菩萨为彼恶人所打。<a id="a-i"></a>云何而能作亲友想。<a id="a-j"></a>菩萨谛观。<a id="a-k"></a>过去世时流转生死。<a id="a-l"></a>无有众生非我父母师长和上眷属亲族所可恭敬供养之者。<a id="a-m"></a>作是观时怨憎想灭亲友想生。<a id="a-n"></a>亲想生故能修于忍。<a id="a-o"></a>是时成就众生之想。<a id="a-p"></a>法想者。<a id="a-q"></a>菩萨谛观。<a id="a-r"></a>众生者名为法界。<a id="a-s"></a>名有为法。<a id="a-t"></a>名有漏法。<a id="a-u"></a>若是法界还对法界谁打谁瞋。<a id="a-v"></a>无我无我所寿命士夫。<a id="a-w"></a>以智慧力作是观时。<a id="a-x"></a>灭众生想成就法想。<a id="a-y"></a>无常想者。<a id="a-z"></a>菩萨思惟。<a id="a-10"></a>一切众生一切有为有漏之法皆悉无常。<a id="a-11"></a>以无常故谁有骂者谁有受者。<a id="a-12"></a>若使骂者及以受者暂时停住。<a id="a-13"></a>则不得言诸法无常。<a id="a-14"></a>若使常者谁骂谁受。<a id="a-15"></a>常无常中俱无是二。<a id="a-16"></a>俱无作受尚不应生微恶之心。<a id="a-17"></a>何有打骂。<a id="a-18"></a>是故菩萨破于常想修无常想。<a id="a-19"></a>以能修集无常想故成就忍心。<a id="a-1A"></a>成忍心故修菩提道。<a id="a-1B"></a>乃至得阿耨多罗三藐三菩提。<a id="a-1C"></a>云何菩萨修集苦想。<a id="a-1D"></a>菩萨摩诃萨作是观察。<a id="a-1E"></a>若欲界众生得大自在。<a id="a-1F"></a>饶财巨富如转轮王尚有三苦。<a id="a-1G"></a>况复余人。<a id="a-1H"></a>三苦者。<a id="a-1I"></a>谓复变苦生死苦苦苦。<a id="a-1J"></a>作是观时。<a id="a-1K"></a>若使众生有此三苦我不应瞋。<a id="a-1L"></a>我若瞋者云何当能救彼众生是三苦耶。<a id="a-1M"></a>我若瞋者则为增长众生三苦。<a id="a-1N"></a>作是观时。<a id="a-1O"></a>乐想灭苦想生。<a id="a-1P"></a>以能修集苦想因缘故。<a id="a-1Q"></a>修八正道得阿耨多罗三藐三菩提。<a id="a-1R"></a>云何菩萨修无我无我所想。<a id="a-1S"></a>菩萨谛观。<a id="a-1T"></a>有诸外道说我是常。<a id="a-1U"></a>我若常者众生无我。<a id="a-1V"></a>何以故。<a id="a-1W"></a>众生者即是五阴。<a id="a-1X"></a>五阴无常。<a id="a-1Y"></a>若无我者何有我所。<a id="a-1Z"></a>是故无我无我所。<a id="a-1a"></a>菩萨复作是观我者即是菩提之心。<a id="a-1b"></a>菩萨初发菩提心时。<a id="a-1c"></a>于众生中得一子心。<a id="a-1d"></a>是名我所。<a id="a-1e"></a>若我于彼有瞋心者。<a id="a-1f"></a>云何得名有我有我所。<a id="a-1g"></a>我若增长瞋恚心者。<a id="a-1h"></a>不能度脱一切众生。<a id="a-1i"></a>作是观时。<a id="a-1j"></a>成就于忍增长无我无我所心得无我想。<a id="a-1k"></a>以是因缘修八正道得阿耨多罗三藐三菩提。<a id="a-1l"></a>云何菩萨能忍众生打骂等苦。<a id="a-1m"></a>菩萨尔时复作是观。<a id="a-1n"></a>我于过去为五欲故备受众苦。<a id="a-1o"></a>在家作务耕田种殖受种种苦。<a id="a-1p"></a>亲近国主市买贩易多受众苦。<a id="a-1q"></a>我于尔时虽受如是种种大苦不得利益。<a id="a-1r"></a>若我今为度众生故。<a id="a-1s"></a>受诸苦恼当得利益。<a id="a-1t"></a>我若当得大利益者。<a id="a-1u"></a>应受无量不可计苦。<a id="a-1v"></a>作是愿时。<a id="a-1w"></a>菩萨则能堪忍众苦。<a id="a-1x"></a>受苦者名一切苦。<a id="a-1y"></a>一切苦者有八种。<a id="a-1z"></a>一者依苦。<a id="a-20"></a>二者世法苦。<a id="a-21"></a>三者威仪苦。<a id="a-22"></a>四者摄法苦。<a id="a-23"></a>五者乞食苦。<a id="a-24"></a>六者精进苦。<a id="a-25"></a>七者为利众生苦。<a id="a-26"></a>八者营事苦。<a id="a-27"></a>依苦者名四依苦。<a id="a-28"></a>若比丘受四依已。<a id="a-29"></a>得出家受戒得名具足比丘。<a id="a-2A"></a>若得少衣少食卧具病药。<a id="a-2B"></a>不生愁苦心无悔恨。<a id="a-2C"></a>以能修集坏苦心故。<a id="a-2D"></a>修八正道得阿耨多罗三藐三菩提。<a id="a-2E"></a>是名依苦。<a id="a-2F"></a>世法苦者有九种。<a id="a-2G"></a>一者求不得苦。<a id="a-2H"></a>二者恶声苦。<a id="a-2I"></a>三者现对恶法苦。<a id="a-2J"></a>四者苦苦。<a id="a-2K"></a>五者亡失苦。<a id="a-2L"></a>六者物尽苦。<a id="a-2M"></a>七者老苦。<a id="a-2N"></a>八者病苦。<a id="a-2O"></a>九者死苦。<a id="a-2P"></a>是名世法苦。<a id="a-2Q"></a>菩萨受是九种苦时。<a id="a-2R"></a>不生愁恼心不悔恨。<a id="a-2S"></a>不废无上菩提之心。<a id="a-2T"></a>以不悔故菩提增长。<a id="a-2U"></a>菩提增长故得阿耨多罗三藐三菩提。<a id="a-2V"></a>威仪苦者名身四威仪。<a id="a-2W"></a>一者行。<a id="a-2X"></a>二者住。<a id="a-2Y"></a>三者坐。<a id="a-2Z"></a>四者卧。<a id="a-2a"></a>菩萨若行若坐。<a id="a-2b"></a>昼夜常调恶业之心忍行坐苦。<a id="a-2c"></a>非时不卧非时不住。<a id="a-2d"></a>所住内外若床若地若草若叶。<a id="a-2e"></a>于是四处常念供养佛法僧宝。<a id="a-2f"></a>赞叹经法受持禁戒。<a id="a-2g"></a>持无上法广为人说。<a id="a-2h"></a>正思惟义如法而住。<a id="a-2i"></a>分别法界修舍摩他毗婆舍那。<a id="a-2j"></a>菩萨修集如是法时。<a id="a-2k"></a>设有诸苦堪乐忍受。<a id="a-2l"></a>是名威仪苦。<a id="a-2m"></a>摄法苦者有七种一者身舍饰好。<a id="a-2n"></a>二者剃除须发。<a id="a-2o"></a>三者着割截衣。<a id="a-2p"></a>四者一切世事不得自在命属于他。<a id="a-2q"></a>五者乞求活命。<a id="a-2r"></a>六者远离生业少欲知足。<a id="a-2s"></a>七者舍离亲族五欲之乐。<a id="a-2t"></a>是名摄法苦。<a id="a-2u"></a>乞求苦者。<a id="a-2v"></a>供身之物衣服饮食房舍卧具病瘦医药。<a id="a-2w"></a>一切仰他不得不嫌得时知足。<a id="a-2x"></a>乃至尽寿。<a id="a-2y"></a>障受五欲伎乐戏笑忍如是苦是名乞食苦。<a id="a-2z"></a>精勤苦者。<a id="a-30"></a>菩萨精勤供养三宝。<a id="a-31"></a>受持读诵菩萨藏经。<a id="a-32"></a>书写解说思惟其义昼夜不废。<a id="a-33"></a>勤加精进修集圣道。<a id="a-34"></a>以精进故堪忍众苦。<a id="a-35"></a>是名精进苦。<a id="a-36"></a>为利众生苦者。<a id="a-37"></a>如上利内外十一事中说。<a id="a-38"></a>是名利众生苦。<a id="a-39"></a>营事苦者。<a id="a-3A"></a>熏钵缝衣染作浣濯。<a id="a-3B"></a>众僧使役供给师长。<a id="a-3C"></a>若为供养涂扫佛塔。<a id="a-3D"></a>为善法故终不休息。<a id="a-3E"></a>为阿耨多罗三藐三菩提故忍种种苦。<a id="a-3F"></a>是名营事苦。<a id="a-3G"></a>忍乐善法苦者有八种忍。<a id="a-3H"></a>受三宝所有功德忍。<a id="a-3I"></a>佛菩萨不可思议忍。<a id="a-3J"></a>因忍。<a id="a-3K"></a>果忍。<a id="a-3L"></a>善方便忍。<a id="a-3M"></a>佛菩萨性复有二忍。<a id="a-3N"></a>一者究竟忍。<a id="a-3O"></a>二者净智慧忍。<a id="a-3P"></a>是名法忍。<a id="a-3Q"></a>云何菩萨难忍。<a id="a-3R"></a>难忍有三种。<a id="a-3S"></a>一者有无量众生打骂菩萨菩萨能忍。<a id="a-3T"></a>二者菩萨有自在力能打能骂忍受不报。<a id="a-3U"></a>三者菩萨处在种族豪贵能忍卑下。<a id="a-3V"></a>云何一切自忍。<a id="a-3W"></a>菩萨摩诃萨于怨亲中非怨亲中忍。<a id="a-3X"></a>下忍中忍上忍。<a id="a-3Y"></a>是名一切自忍。<a id="a-3Z"></a>善人忍者。<a id="a-3a"></a>有五种知忍功德。<a id="a-3b"></a>一者不着恶心瞋心。<a id="a-3c"></a>二者心难沮坏。<a id="a-3d"></a>三者心无愁恼。<a id="a-3e"></a>四者死时无悔。<a id="a-3f"></a>五者死已受天人乐。<a id="a-3g"></a>菩萨观忍有如是功德。<a id="a-3h"></a>教化众生令行于忍。<a id="a-3i"></a>自所修忍亦得增长。<a id="a-3j"></a>赞叹忍辱。<a id="a-3k"></a>见行忍者恭敬尊重赞叹礼拜。<a id="a-3l"></a>是名善人忍。<a id="a-3m"></a>一切行忍者。<a id="a-3n"></a>菩萨摩诃萨观不忍者所有过恶。<a id="a-3o"></a>云何名恶果报。<a id="a-3p"></a>能得三恶道故。<a id="a-3q"></a>畏恶道故应修行忍。<a id="a-3r"></a>怜愍故忍。<a id="a-3s"></a>为修慈故忍。<a id="a-3t"></a>为软心故忍为爱众生故忍。<a id="a-3u"></a>至心为阿耨多罗三藐三菩提故忍。<a id="a-3v"></a>具足羼提波罗蜜故忍。<a id="a-3w"></a>为出家故忍。<a id="a-3x"></a>为受戒故忍。<a id="a-3y"></a>为具足性故忍。<a id="a-3z"></a>为欲修集无量世忍故忍。<a id="a-40"></a>为得忍性故忍。<a id="a-41"></a>为得无爱无瞋故忍。<a id="a-42"></a>为见法界故忍。<a id="a-43"></a>为见众生界故忍。<a id="a-44"></a>一切时忍。<a id="a-45"></a>一切国忍一切心忍。<a id="a-46"></a>是名一切行忍。<a id="a-47"></a>除忍者。<a id="a-48"></a>若有贫穷之人数从菩萨乞索所须。<a id="a-49"></a>复有恶人亦来从乞。<a id="a-4A"></a>复有破戒之人亦来从乞。<a id="a-4B"></a>破坏恶心修集忍心。<a id="a-4C"></a>为破苦故施以乐事。<a id="a-4D"></a>是名除忍。<a id="a-4E"></a>自利利他忍者。<a id="a-4F"></a>菩萨忍于饥渴寒热风雨恶兽终不放逸。<a id="a-4G"></a>生死受苦怜愍众生。<a id="a-4H"></a>菩萨摩诃萨得如是等忍。<a id="a-4I"></a>增长现在一切善法远离烦恼。<a id="a-4J"></a>他世获得无量善果。<a id="a-4K"></a>悉能调伏众生恶心。<a id="a-4L"></a>恶心调故一切烦恼不得其便。<a id="a-4M"></a>现在安乐后获善果。<a id="a-4N"></a>是名自利利他忍。<a id="a-4O"></a>寂静忍者。<a id="a-4P"></a>菩萨若为诸恶众生之所打骂。<a id="a-4Q"></a>于彼终不生于恶心。<a id="a-4R"></a>不作怨想作善友想。<a id="a-4S"></a>若无如是诸恶人者。<a id="a-4T"></a>我之善法云何增长。<a id="a-4U"></a>见有骂者软语慰喻。<a id="a-4V"></a>修慈悲心能坏欲界所有烦恼。<a id="a-4W"></a>具足如是十忍菩萨。<a id="a-4X"></a>能修八正道得阿耨多罗三藐三菩提。</p>
  <p data-pb></p>
  <h2 id="a4Y">菩萨地精进品第十三</h2>
  <p id="a4Z">何菩萨性精进。<a id="a-4a"></a>性精进者心勤精进。<a id="a-4b"></a>为摄善法故。<a id="a-4c"></a>为利众生故。<a id="a-4d"></a>为令众生得无上道故。<a id="a-4e"></a>为破颠倒故。<a id="a-4f"></a>以性精进故得身口意业善。<a id="a-4g"></a>是名性精进。<a id="a-4h"></a>一切精进者有二种。<a id="a-4i"></a>一者世。<a id="a-4j"></a>二者出世复有二种。<a id="a-4k"></a>一者在家。<a id="a-4l"></a>二者出家。<a id="a-4m"></a>复有三种。<a id="a-4n"></a>一者庄严。<a id="a-4o"></a>二者摄取善法。<a id="a-4p"></a>三者为利众生。<a id="a-4q"></a>庄严者。<a id="a-4r"></a>菩萨摩诃萨初发心时勤精进庄严。<a id="a-4s"></a>若我能令一人解脱。<a id="a-4t"></a>于无量劫在地狱中受大苦恼。<a id="a-4u"></a>受大苦恼已然后得阿耨多罗三藐三菩提。<a id="a-4v"></a>得菩提已乃至能令一人解脱。<a id="a-4w"></a>亦当受于地狱之苦心不休息。<a id="a-4x"></a>是名庄严。<a id="a-4y"></a>菩萨具足庄严精进。<a id="a-4z"></a>胜于一切声闻缘觉所得功德。<a id="a-50"></a>不可称计。<a id="a-51"></a>何以故。<a id="a-52"></a>为欲利益一切众生受大苦故。<a id="a-53"></a>若为一人受大苦恼。<a id="a-54"></a>尚得无量无边功德。<a id="a-55"></a>何况乃为一切众生。<a id="a-56"></a>是名菩萨庄严精进摄取善法。<a id="a-57"></a>勤精进者。<a id="a-58"></a>若为修行檀波罗蜜尸罗波罗蜜羼提波罗蜜禅波罗蜜般若波罗蜜勤精进者。<a id="a-59"></a>名为不动。<a id="a-5A"></a>一切烦恼一切恶业一切邪见一切苦恼不倾动故。<a id="a-5B"></a>亦名坚固。<a id="a-5C"></a>健庄严故。<a id="a-5D"></a>复名一切。<a id="a-5E"></a>知世方术及出世法故。<a id="a-5F"></a>复名具足方便。<a id="a-5G"></a>真实因缘修集道故。<a id="a-5H"></a>复名真实。<a id="a-5I"></a>得真实义故。<a id="a-5J"></a>复名为广。<a id="a-5K"></a>一切时中无休息故。<a id="a-5L"></a>复名调伏。<a id="a-5M"></a>勤修精进不生憍慢故。<a id="a-5N"></a>如是七事增长善法。<a id="a-5O"></a>是名摄取善法精进。<a id="a-5P"></a>以勤精进故。<a id="a-5Q"></a>具足六波罗蜜勤精进法。<a id="a-5R"></a>于诸趣向菩提法中。<a id="a-5S"></a>是近因缘无上无胜。<a id="a-5T"></a>是故如来于经中说。<a id="a-5U"></a>阿难。<a id="a-5V"></a>勤精进者疾得阿耨多罗三藐三菩提。<a id="a-5W"></a>为利众生勤精进者有十一种。<a id="a-5X"></a>如戒中说。<a id="a-5Y"></a>难精进者。<a id="a-5Z"></a>菩萨摩诃萨不作衣想。<a id="a-5a"></a>不作食想。<a id="a-5b"></a>不作卧具想。<a id="a-5c"></a>不作我想。<a id="a-5d"></a>不作我所想。<a id="a-5e"></a>不作法想。<a id="a-5f"></a>不作道想。<a id="a-5g"></a>不作菩提想。<a id="a-5h"></a>亦为菩提勤修精进。<a id="a-5i"></a>是名难精进。<a id="a-5j"></a>于一切时一切国一切心勤修精进。<a id="a-5k"></a>是亦名难。<a id="a-5l"></a>不急不缓处中而行。<a id="a-5m"></a>是名难精进。<a id="a-5n"></a>难精进有二种因。<a id="a-5o"></a>一者悲。<a id="a-5p"></a>二者慧。<a id="a-5q"></a>一切自精进者有四种。<a id="a-5r"></a>一者离恶法。<a id="a-5s"></a>二者增长善法。<a id="a-5t"></a>三者莹磨善法。<a id="a-5u"></a>四者增长智慧。<a id="a-5v"></a>离恶法者。<a id="a-5w"></a>名菩萨摩诃萨勤修精进。<a id="a-5x"></a>未生恶法勤作方便令不生故增长善法者。<a id="a-5y"></a>已生善法方便令增广故。<a id="a-5z"></a>莹磨善法者。<a id="a-60"></a>勤修身口意业因缘。<a id="a-61"></a>至心系念受持善法故。<a id="a-62"></a>增长智慧者。<a id="a-63"></a>若菩萨勤修精进多闻修定增长智慧故。<a id="a-64"></a>是名一切自精进。<a id="a-65"></a>善人精进者。<a id="a-66"></a>菩萨为善法故。<a id="a-67"></a>勤精进时设烧身首不以为热。<a id="a-68"></a>菩萨修善法时勤行精进。<a id="a-69"></a>尚自不觉地狱火热。<a id="a-6A"></a>况世间火。<a id="a-6B"></a>菩萨精进不多不少平等而行。<a id="a-6C"></a>增长精进善调御故。<a id="a-6D"></a>所以者何。<a id="a-6E"></a>心清净故。<a id="a-6F"></a>不休不息心不悔故。<a id="a-6G"></a>得大利益不颠倒故。<a id="a-6H"></a>毕竟能得阿耨多罗三藐三菩提故。<a id="a-6I"></a>是名善人精进。<a id="a-6J"></a>一切行精进者。<a id="a-6K"></a>常勤精进。<a id="a-6L"></a>至心精进。<a id="a-6M"></a>智慧精进。<a id="a-6N"></a>不断精进。<a id="a-6O"></a>庄严精进。<a id="a-6P"></a>忍苦精进。<a id="a-6Q"></a>不动精进。<a id="a-6R"></a>不时精进。<a id="a-6S"></a>不知足精进。<a id="a-6T"></a>菩萨成就一切行精进名为大力。<a id="a-6U"></a>常勤精进。<a id="a-6V"></a>安住善处坚固庄严。<a id="a-6W"></a>不休不息得于善法。<a id="a-6X"></a>欲心精进菩萨摩诃萨。<a id="a-6Y"></a>求阿耨多罗三藐三菩提故。<a id="a-6Z"></a>至心欲精进菩萨摩诃萨。<a id="a-6a"></a>增长菩提心故。<a id="a-6b"></a>方便心精进菩萨摩诃萨。<a id="a-6c"></a>诸烦恼垢不污其心。<a id="a-6d"></a>以身为器成阿耨多罗三藐三菩提故。<a id="a-6e"></a>胜精进菩萨摩诃萨。<a id="a-6f"></a>为于善法不救身首火故。<a id="a-6g"></a>如是菩萨胜于一切声闻缘觉。<a id="a-6h"></a>求精进菩萨摩诃萨。<a id="a-6i"></a>求于世法及出世法诸方术故。<a id="a-6j"></a>学精进菩萨摩诃萨。<a id="a-6k"></a>速得世法及出世法故。<a id="a-6l"></a>利他精进菩萨摩诃萨有十一种如戒中说。<a id="a-6m"></a>不作犯意犯已忏悔。<a id="a-6n"></a>除精进及自利利他。<a id="a-6o"></a>如忍中说。<a id="a-6p"></a>寂静精进者有十种。<a id="a-6q"></a>一者宜。<a id="a-6r"></a>二者修集。<a id="a-6s"></a>三者非动。<a id="a-6t"></a>四者坚持。<a id="a-6u"></a>五者一切时</p>
  <p data-pb></p>
  <h2 id="a6v">菩萨地禅品第十四</h2>
  <p id="a6w">何菩萨摩诃萨性禅。<a id="a-6x"></a>菩萨若闻菩萨法藏。<a id="a-6y"></a>若思惟义。<a id="a-6z"></a>若世间禅出世间禅。<a id="a-70"></a>系心一处定智分等修集于道。<a id="a-71"></a>是名性禅。<a id="a-72"></a>一切禅者有二种。<a id="a-73"></a>一者世间。<a id="a-74"></a>二者出世间。<a id="a-75"></a>是二种复有三种一者入禅现在受乐。<a id="a-76"></a>二者入禅增长菩提。<a id="a-77"></a>三者入禅利益众生现在受乐者。<a id="a-78"></a>菩萨摩诃萨破诸疑网身心寂静。<a id="a-79"></a>受远离乐坏诸憍慢。<a id="a-7A"></a>不贪着味离一切相。<a id="a-7B"></a>是名入禅现在受乐。<a id="a-7C"></a>入禅增长菩提者。<a id="a-7D"></a>菩萨摩诃萨禅定有种种缘。<a id="a-7E"></a>不可思惟。<a id="a-7F"></a>不可称计。<a id="a-7G"></a>无有限量。<a id="a-7H"></a>摄十力性得种种三昧如是三昧一切声闻辟支佛等尚不识名。<a id="a-7I"></a>况能修集。<a id="a-7J"></a>复有共法。<a id="a-7K"></a>所谓八胜处。<a id="a-7L"></a>十一切处。<a id="a-7M"></a>四无碍智。<a id="a-7N"></a>愿智无诤智顶智。<a id="a-7O"></a>增长如是共有法故。<a id="a-7P"></a>是名入禅增长菩提。<a id="a-7Q"></a>入禅利益众生者。<a id="a-7R"></a>有十一种。<a id="a-7S"></a>如戒中说。<a id="a-7T"></a>菩萨摩诃萨修具如是十一种禅。<a id="a-7U"></a>能化众生破苦烦恼。<a id="a-7V"></a>修集善法种种智慧。<a id="a-7W"></a>知恩报恩能救众生种种苦恼。<a id="a-7X"></a>能施一切所须之物。<a id="a-7Y"></a>善知方便能畜弟子。<a id="a-7Z"></a>能使弟子随意受行。<a id="a-7a"></a>如是等禅名一切禅。<a id="a-7b"></a>难禅者有三种。<a id="a-7c"></a>一者菩萨摩诃萨入禅定时。<a id="a-7d"></a>所受快乐胜于一切世间之乐及出世乐。<a id="a-7e"></a>为众生故舍禅定乐受欲界身。<a id="a-7f"></a>二者菩萨摩诃萨修集禅定。<a id="a-7g"></a>无量无边阿僧祇等不可思议不可称计。<a id="a-7h"></a>修集三昧。<a id="a-7i"></a>一切声闻辟支佛等。<a id="a-7j"></a>不能知其所入境界。<a id="a-7k"></a>三者菩萨摩诃萨禅因缘故。<a id="a-7l"></a>得阿耨多罗三藐三菩提。<a id="a-7m"></a>是名难禅。<a id="a-7n"></a>一切自禅者有四种。<a id="a-7o"></a>一者共觉观。<a id="a-7p"></a>二者共喜。<a id="a-7q"></a>三者共乐。<a id="a-7r"></a>四者共舍。<a id="a-7s"></a>是名一切自禅。<a id="a-7t"></a>善人禅者有五种。<a id="a-7u"></a>一者无爱。<a id="a-7v"></a>二者共慈。<a id="a-7w"></a>三者共悲。<a id="a-7x"></a>四者共喜。<a id="a-7y"></a>五者共舍。<a id="a-7z"></a>是名善人禅。<a id="a-80"></a>一切行禅者有十三种。<a id="a-81"></a>一者善无记。<a id="a-82"></a>二者神足。<a id="a-83"></a>三者趣舍摩他四者趣毗婆舍那。<a id="a-84"></a>五者自利。<a id="a-85"></a>六者利他七者得五神通功德禅。<a id="a-86"></a>八者辞因缘。<a id="a-87"></a>九者义因缘。<a id="a-88"></a>十者舍摩他相因缘。<a id="a-89"></a>十一者毗婆舍那相因缘。<a id="a-8A"></a>十二者舍相因缘。<a id="a-8B"></a>十三者现在受乐行因缘。<a id="a-8C"></a>是名一切行禅。<a id="a-8D"></a>除禅者有八种。<a id="a-8E"></a>一者菩萨入三昧时。<a id="a-8F"></a>能除众生种种苦毒。<a id="a-8G"></a>所谓暴风雹雨热病鬼病。<a id="a-8H"></a>是名为禅。<a id="a-8I"></a>二者若入三昧能治众生身中四大不调适苦。<a id="a-8J"></a>是名为禅。<a id="a-8K"></a>三者若入三昧能于亢旱饥馑之世施降甘雨。<a id="a-8L"></a>是名为禅。<a id="a-8M"></a>四者若入三昧能令众生离种种怖。<a id="a-8N"></a>所谓人怖鬼怖水怖陆怖。<a id="a-8O"></a>是名为禅。<a id="a-8P"></a>五者若入三昧能施旷野饥乏众生水浆饮食所须之物。<a id="a-8Q"></a>是名为禅。<a id="a-8R"></a>六者若入三昧能施贫穷困苦之人种种所须。<a id="a-8S"></a>是名为禅。<a id="a-8T"></a>七者若入三昧能破十方众生放逸。<a id="a-8U"></a>是名为禅。<a id="a-8V"></a>八者若入三昧能破众生种种疑网。<a id="a-8W"></a>是名为禅。<a id="a-8X"></a>是名除禅。<a id="a-8Y"></a>自利利他禅者有九种。<a id="a-8Z"></a>一者入禅因神足故调伏众生。<a id="a-8a"></a>二者入禅因他心智故调伏众生。<a id="a-8b"></a>三者入禅因真实说故调伏众生。<a id="a-8c"></a>四者入禅为恶众生示地狱苦。<a id="a-8d"></a>五者入禅令失喑者语。<a id="a-8e"></a>六者入禅令失念者念。<a id="a-8f"></a>七者入禅随顺解说十二部经菩萨法藏菩萨摩夷。<a id="a-8g"></a>为法久住。<a id="a-8h"></a>八者入禅能教众生种种世事。<a id="a-8i"></a>书疏算数读诵书印金木瓦匠。<a id="a-8j"></a>九者入禅为施大光明破三恶众生苦恼。<a id="a-8k"></a>是名自利利他禅。<a id="a-8l"></a>寂静禅者有十种。<a id="a-8m"></a>一者世法寂静净。<a id="a-8n"></a>二者出世法寂静净。<a id="a-8o"></a>三者方便寂静净。<a id="a-8p"></a>四者根本寂静净。<a id="a-8q"></a>五者上寂静净。<a id="a-8r"></a>六者入寂静净。<a id="a-8s"></a>七者住寂静净。<a id="a-8t"></a>八者起寂静净。<a id="a-8u"></a>九者自在寂静净。<a id="a-8v"></a>十者烦恼智慧二障寂静净。<a id="a-8w"></a>如是十种寂静净。<a id="a-8x"></a>名为净禅。<a id="a-8y"></a>菩萨修集如是十种。<a id="a-8z"></a>成就无量无边功德。<a id="a-90"></a>为得无上菩提果故。<a id="a-91"></a>过去未来现在菩萨皆修是禅。<a id="a-92"></a>得阿耨多罗三藐三菩提。</p>
  <h2 id="a93">菩萨地慧品第十五</h2>
  <p id="a94">云何菩萨性慧。<a id="a-95"></a>为一切智故分别法界。<a id="a-96"></a>是名性慧。<a id="a-97"></a>又复善学五种方术。<a id="a-98"></a>所谓内方术因论声论医方一切世事。<a id="a-99"></a>是名性慧。<a id="a-9A"></a>一切慧者有二种。<a id="a-9B"></a>一者世间。<a id="a-9C"></a>二者出世间。<a id="a-9D"></a>是二种复有三种。<a id="a-9E"></a>一者知如实如实。<a id="a-9F"></a>知五种术。<a id="a-9G"></a>知三聚众生。<a id="a-9H"></a>知利益众生方便。<a id="a-9I"></a>知法界不可说。<a id="a-9J"></a>知四真谛无我无我所。<a id="a-9K"></a>于诸法界无有觉观。<a id="a-9L"></a>观诸法界其心平等。<a id="a-9M"></a>不舍不着不常不断说于中道。<a id="a-9N"></a>是名智慧。<a id="a-9O"></a>二者知世间事及出世法。<a id="a-9P"></a>为阿耨多罗三藐三菩提故。<a id="a-9Q"></a>是名智慧。<a id="a-9R"></a>三者观深法界分别演说。<a id="a-9S"></a>为利益众生故。<a id="a-9T"></a>是名智慧。<a id="a-9U"></a>是名一切慧。<a id="a-9V"></a>难慧者有十一种。<a id="a-9W"></a>如戒中说。<a id="a-9X"></a>为调众生故善知其心。<a id="a-9Y"></a>是名难慧。<a id="a-9Z"></a>知一切法界无有障碍。<a id="a-9a"></a>是名难慧。<a id="a-9b"></a>为诸众生说深法界。<a id="a-9c"></a>是名难慧。<a id="a-9d"></a>善知无我及无我所。<a id="a-9e"></a>是名难慧。<a id="a-9f"></a>一切自慧者。<a id="a-9g"></a>若能受持读诵解说声闻法藏菩萨藏故则得修智。<a id="a-9h"></a>因修智故得智慧力。<a id="a-9i"></a>智慧力故知可修不可修可作不可作。<a id="a-9j"></a>至心观无量事。<a id="a-9k"></a>是名一切自慧。<a id="a-9l"></a>善人慧者有五种。<a id="a-9m"></a>一者因闻正法故得。<a id="a-9n"></a>二者因思惟正法故得。<a id="a-9o"></a>三者因自利利他故得。<a id="a-9p"></a>四者因不颠倒见法处所故得。<a id="a-9q"></a>五者因破烦恼故得。<a id="a-9r"></a>复有五种。<a id="a-9s"></a>一者能知微细甚深义故。<a id="a-9t"></a>二者修集禅定知法界故。<a id="a-9u"></a>三者共慧庄严得智慧故。<a id="a-9v"></a>四者从佛菩萨来故。<a id="a-9w"></a>五者具足获得寂静之心乃至毕竟心故。<a id="a-9x"></a>是名善人慧。<a id="a-9y"></a>一切行慧者有十三种。<a id="a-9z"></a>一者苦智。<a id="a-A0"></a>二者集智。<a id="a-A1"></a>三者灭智。<a id="a-A2"></a>四者道智。<a id="a-A3"></a>五者尽智。<a id="a-A4"></a>六者无生智。<a id="a-A5"></a>七者法智。<a id="a-A6"></a>八者比智。<a id="a-A7"></a>九者世智。<a id="a-A8"></a>十者通智。<a id="a-A9"></a>十一者因智。<a id="a-AA"></a>十二者力智。<a id="a-AB"></a>十三者初心智。<a id="a-AC"></a>是名一切行慧。<a id="a-AD"></a>除慧者。<a id="a-AE"></a>谓四无碍智世智出世智。<a id="a-AF"></a>破一切闇故。<a id="a-AG"></a>是名除慧。<a id="a-AH"></a>自利利他慧者。<a id="a-AI"></a>如初五术中说。<a id="a-AJ"></a>以是五术因缘故。<a id="a-AK"></a>得阿耨多罗三藐三菩提。<a id="a-AL"></a>是名自利利他慧。<a id="a-AM"></a>寂静慧者为真实故修集。<a id="a-AN"></a>为众生故修集。<a id="a-AO"></a>为得义故修集。<a id="a-AP"></a>为知因果故修集。<a id="a-AQ"></a>为破颠倒故修集。<a id="a-AR"></a>为善知方便故修集。<a id="a-AS"></a>为知作不作事故修集。<a id="a-AT"></a>为知烦恼故修集。<a id="a-AU"></a>为毕竟得故修集。<a id="a-AV"></a>是名寂静慧。<a id="a-AW"></a>菩萨具足如是十慧。<a id="a-AX"></a>名智名慧。<a id="a-AY"></a>亦名毕竟。<a id="a-AZ"></a>亦名真实。<a id="a-Aa"></a>亦名无量慧。<a id="a-Ab"></a>以是无量慧因缘故。<a id="a-Ac"></a>菩萨具足般若波罗蜜。<a id="a-Ad"></a>具足般若波罗蜜故。<a id="a-Ae"></a>得阿耨多罗三藐三菩提。<a id="a-Af"></a>如佛经中。<a id="a-Ag"></a>有具足般若有不具足。<a id="a-Ah"></a>当知十种性乃至寂静。<a id="a-Ai"></a>或说一波罗蜜。<a id="a-Aj"></a>或说二三四五六。<a id="a-Ak"></a>若说一则摄于六。<a id="a-Al"></a>乃至说六亦摄于六。<a id="a-Am"></a>若有众生闻一一中十种名字。<a id="a-An"></a>信受奉持读诵书写。<a id="a-Ao"></a>分别广说教化众生。<a id="a-Ap"></a>毕竟当得具足成就六波罗蜜。</p>
  <h2 id="aAq">菩萨地软语品第十六</h2>
  <p id="aAr">云何菩萨性软语。<a id="a-As"></a>菩萨摩诃萨欢喜语乐闻语实语法语义语利众生语。<a id="a-At"></a>是名性软语。<a id="a-Au"></a>一切软语者。<a id="a-Av"></a>菩萨摩诃萨若见有人初未相识。<a id="a-Aw"></a>见已软语先意共谈。<a id="a-Ax"></a>若见前人端正有德胜于己者不怀妒心。<a id="a-Ay"></a>破于憍慢敬意问讯。<a id="a-Az"></a>四大安不。<a id="a-B0"></a>道路疲极不。<a id="a-B1"></a>苦恼不。<a id="a-B2"></a>善来相见。<a id="a-B3"></a>为施床座给施浆水为行世法故。<a id="a-B4"></a>随众生意故菩萨终不为诸众生说粗恶语。<a id="a-B5"></a>所谓死杀破坏劫夺失物。<a id="a-B6"></a>唯说善语。<a id="a-B7"></a>所谓汝儿息长大今已娉娶。<a id="a-B8"></a>财物滋息谷米丰熟。<a id="a-B9"></a>智慧成就。<a id="a-BA"></a>信戒施进广博多闻。<a id="a-BB"></a>菩萨具足如是法语为利众生。<a id="a-BC"></a>是名一切软语。<a id="a-BD"></a>解析软语者有二种。<a id="a-BE"></a>一者随世。<a id="a-BF"></a>二者随出世。<a id="a-BG"></a>世者有二。<a id="a-BH"></a>一者下世。<a id="a-BI"></a>二者上世。<a id="a-BJ"></a>出世有二种。<a id="a-BK"></a>一者正法自利出世。<a id="a-BL"></a>二者正法利他出世。<a id="a-BM"></a>菩萨摩诃萨为下上世法软语。<a id="a-BN"></a>为自利利他出世软语。<a id="a-BO"></a>是名解析软语。<a id="a-BP"></a>难软语者。<a id="a-BQ"></a>若有众生来害菩萨。<a id="a-BR"></a>菩萨于彼生于子想至心软语。<a id="a-BS"></a>谓打者骂者劫者。<a id="a-BT"></a>又难软语。<a id="a-BU"></a>菩萨摩诃萨常为痴人软语说法。<a id="a-BV"></a>身口意业多受众苦。<a id="a-BW"></a>虽受大苦续复教喻。<a id="a-BX"></a>汝好勤学后当如我。<a id="a-BY"></a>或复见胜是名难软语。<a id="a-BZ"></a>复次菩萨见有瞋人妒人悭人。<a id="a-Ba"></a>不受师教欺诳师长父母宿德。<a id="a-Bb"></a>恶害邪见贼栴陀罗。<a id="a-Bc"></a>与共软语不生恶心。<a id="a-Bd"></a>是名难软语。<a id="a-Be"></a>一切自软语者有四种。<a id="a-Bf"></a>一者为破烦恼因缘故软语。<a id="a-Bg"></a>二者为生人天因缘故软语。<a id="a-Bh"></a>三者为增长善法因缘故软语。<a id="a-Bi"></a>四者为说庄严菩提因缘故软语。<a id="a-Bj"></a>复有四种。<a id="a-Bk"></a>一者说四真谛令彼解故。<a id="a-Bl"></a>二者破四倒故。<a id="a-Bm"></a>三者破放逸故。<a id="a-Bn"></a>四者破疑心故。<a id="a-Bo"></a>是名一切自软语。<a id="a-Bp"></a>善人软语者。<a id="a-Bq"></a>菩萨摩诃萨教化众生时。<a id="a-Br"></a>有因缘故说法。<a id="a-Bs"></a>所谓为解说因缘故说法。<a id="a-Bt"></a>为庄严菩提因缘故说法。<a id="a-Bu"></a>为神足因缘故说法。<a id="a-Bv"></a>为持戒因缘故说法。<a id="a-Bw"></a>是故诸法从缘故生。<a id="a-Bx"></a>从缘故灭。<a id="a-By"></a>是名善人软语。<a id="a-Bz"></a>一切行软语者。<a id="a-C0"></a>若说法时有可听者。<a id="a-C1"></a>有可遮者。<a id="a-C2"></a>以柔软语随顺法性说字不倒。<a id="a-C3"></a>有恐怖者能以软语令除恐怖。<a id="a-C4"></a>有求乞者亦以软语许之施与。<a id="a-C5"></a>是名一切行软语。<a id="a-C6"></a>除软语者。<a id="a-C7"></a>离口四恶妄语两舌恶口无义语。<a id="a-C8"></a>见则言见。<a id="a-C9"></a>闻则言闻。<a id="a-CA"></a>知则言知。<a id="a-CB"></a>识则言识。<a id="a-CC"></a>不见不闻不识不知亦复如是。<a id="a-CD"></a>是名除软语。<a id="a-CE"></a>自利利他软语者。<a id="a-CF"></a>若见受苦之人为说软语。<a id="a-CG"></a>若以软语教化众生。<a id="a-CH"></a>或以软语教诫众生。<a id="a-CI"></a>或以软语教令正见。<a id="a-CJ"></a>或以软语教令行施。<a id="a-CK"></a>或以软语教令正命。<a id="a-CL"></a>或以软语说于正法。<a id="a-CM"></a>是名自利利他软语。<a id="a-CN"></a>寂静软语者有二十种。<a id="a-CO"></a>如初性力品中说。<a id="a-CP"></a>性利他者。<a id="a-CQ"></a>若菩萨摩诃萨为教诫他。<a id="a-CR"></a>分别戒义说如法住义。<a id="a-CS"></a>怜愍众生修集悲心。<a id="a-CT"></a>至心教化调伏众生。<a id="a-CU"></a>是名性利他。<a id="a-CV"></a>一切利他者。<a id="a-CW"></a>未熟众生令解脱故。<a id="a-CX"></a>得现世乐及他世乐。<a id="a-CY"></a>教出家者是名他世乐。<a id="a-CZ"></a>说法教令破欲界结。<a id="a-Ca"></a>是名现在他世乐。<a id="a-Cb"></a>以破欲界诸烦恼故身心寂静。<a id="a-Cc"></a>身心寂静故受安乐。<a id="a-Cd"></a>是名一切利他。<a id="a-Ce"></a>难利他者有三种。<a id="a-Cf"></a>一者若有众生未种善根未有善因难教化者。<a id="a-Cg"></a>是名难利他。<a id="a-Ch"></a>二者若有众生多饶财宝势力自在。<a id="a-Ci"></a>贪心悭吝难可教化。<a id="a-Cj"></a>何以故。<a id="a-Ck"></a>放逸故。<a id="a-Cl"></a>是名难利他。<a id="a-Cm"></a>三者若有外道邪见难可教化。<a id="a-Cn"></a>何以故。<a id="a-Co"></a>痴狂故。<a id="a-Cp"></a>能化如是等得利益故。<a id="a-Cq"></a>是名难利他。<a id="a-Cr"></a>一切自利利他者有四种。<a id="a-Cs"></a>一者未有信者教令生信。<a id="a-Ct"></a>二者未有戒者教令持戒。<a id="a-Cu"></a>三者悭贪之人教令修施。<a id="a-Cv"></a>四者愚痴之人教令得慧。<a id="a-Cw"></a>是名一切自利利他。<a id="a-Cx"></a>善人利他者。<a id="a-Cy"></a>菩萨摩诃萨教化众生。<a id="a-Cz"></a>令知真实知时知义知柔软语。<a id="a-D0"></a>教化修慈。<a id="a-D1"></a>是名善人利他。<a id="a-D2"></a>一切行利他者。<a id="a-D3"></a>菩萨摩诃萨见诸众生可赞叹者则以美言赞叹。<a id="a-D4"></a>可呵责者则以苦言呵责。<a id="a-D5"></a>若有众生于佛正法破信心者则能调伏。<a id="a-D6"></a>未入佛法者教令得入。<a id="a-D7"></a>已得入者为说正法。<a id="a-D8"></a>令彼善根得增长故。<a id="a-D9"></a>调伏安置于三乘中。<a id="a-DA"></a>根已熟者为说解脱。<a id="a-DB"></a>乐声闻者教令发阿耨多罗三藐三菩提心。<a id="a-DC"></a>未有善庄严者教令庄严。<a id="a-DD"></a>无定性者教定性心。<a id="a-DE"></a>是名一切行利他。<a id="a-DF"></a>除利他者。<a id="a-DG"></a>若有众生无惭愧者教令惭愧。<a id="a-DH"></a>粗犷之人教令修心。<a id="a-DI"></a>为妒嫉者除坏妒心。<a id="a-DJ"></a>为悭贪者除断悭心。<a id="a-DK"></a>为疑心者除破疑网。<a id="a-DL"></a>是名除利他。<a id="a-DM"></a>自利利他者。<a id="a-DN"></a>菩萨摩诃萨常以十善教化众生。<a id="a-DO"></a>是名自利利他。<a id="a-DP"></a>寂静利他者有十种善。<a id="a-DQ"></a>内寂静有五种。<a id="a-DR"></a>外寂静亦有五种。<a id="a-DS"></a>内五种者。<a id="a-DT"></a>一者净。<a id="a-DU"></a>二者不转。<a id="a-DV"></a>三者次第。<a id="a-DW"></a>四者遍有。<a id="a-DX"></a>五者随顺善法。<a id="a-DY"></a>净者。<a id="a-DZ"></a>菩萨不以恶法不净法不善法用教众生。<a id="a-Da"></a>是名为净。<a id="a-Db"></a>不转者。<a id="a-Dc"></a>菩萨于解脱中不说非解脱。<a id="a-Dd"></a>清净法中不说不净。<a id="a-De"></a>不颠倒中不说颠倒。<a id="a-Df"></a>是名不转。<a id="a-Dg"></a>于非解脱不说解脱。<a id="a-Dh"></a>不净法中不说清净。<a id="a-Di"></a>颠倒法中不说非倒。<a id="a-Dj"></a>是名不转。<a id="a-Dk"></a>次第者。<a id="a-Dl"></a>菩萨见有痴者说浅易义而调伏之。<a id="a-Dm"></a>中根之人为说中法。<a id="a-Dn"></a>利根之人为说上法。<a id="a-Do"></a>先说惠施次说持戒后说智慧。<a id="a-Dp"></a>是名次第。<a id="a-Dq"></a>遍有者。<a id="a-Dr"></a>菩萨说法之时不观众生种姓贫富。<a id="a-Ds"></a>随力随智而为说法。<a id="a-Dt"></a>令彼众生得安乐故。<a id="a-Du"></a>是名遍有。<a id="a-Dv"></a>随顺善法者。<a id="a-Dw"></a>观诸众生应得下中上法随为说之。<a id="a-Dx"></a>是名随顺善法。<a id="a-Dy"></a>外寂静五事者。<a id="a-Dz"></a>一者菩萨摩诃萨修集无量慈心为众生故。<a id="a-E0"></a>二者受无量苦为众生故。<a id="a-E1"></a>三者得大喜见诸众生得利益故。<a id="a-E2"></a>四者得大自在犹属众生如僮仆故。<a id="a-E3"></a>五者有菩萨具大威德。<a id="a-E4"></a>犹故谦卑如栴陀罗子故。<a id="a-E5"></a>是名内外寂静利他。<a id="a-E6"></a>云何名菩萨摩诃萨同利。<a id="a-E7"></a>菩萨摩诃萨既自成就具足善法。<a id="a-E8"></a>复以此法转劝众生。<a id="a-E9"></a>是名菩萨同利。<a id="a-EA"></a>菩萨摩诃萨为同行故教化众生。<a id="a-EB"></a>众生受已善法心坚难可倾动。<a id="a-EC"></a>何以故。<a id="a-ED"></a>众生谛知菩萨成就是善法已转以劝我。<a id="a-EE"></a>为欲令我得安乐故。<a id="a-EF"></a>若修善法得恶事者。<a id="a-EG"></a>菩萨摩诃萨终不自修以劝于我。<a id="a-EH"></a>菩萨劝化无量众生同己利时。<a id="a-EI"></a>无有一人能说菩萨自不成就而劝于人。<a id="a-EJ"></a>亦无有言汝自不善云何劝他令行善法。<a id="a-EK"></a>复次菩萨有自成就不能劝他。<a id="a-EL"></a>有自不成而能劝他。<a id="a-EM"></a>有自成就能劝于他。<a id="a-EN"></a>有自不成亦不劝他。<a id="a-EO"></a>自成就不劝他者。<a id="a-EP"></a>同师同学同法同德不显己功。<a id="a-EQ"></a>是名自成不劝于他。<a id="a-ER"></a>自不成就而能劝他者。<a id="a-ES"></a>菩萨若见诸恶众生行于恶法。<a id="a-ET"></a>栴陀罗人乃至畜生。<a id="a-EU"></a>为调伏故同彼受身同于事业。<a id="a-EV"></a>破恶业故。<a id="a-EW"></a>是名自不成就而能劝他。<a id="a-EX"></a>有自成就能劝他者。<a id="a-EY"></a>菩萨摩诃萨自成善法。<a id="a-EZ"></a>亦劝他人令成善法。<a id="a-Ea"></a>破于憍慢轻心转心。<a id="a-Eb"></a>是名自成能劝于他。<a id="a-Ec"></a>有自不成不劝他者。<a id="a-Ed"></a>若菩萨自放逸故。<a id="a-Ee"></a>不能教化调伏众生。<a id="a-Ef"></a>菩萨摩诃萨以六波罗蜜自庄严身。<a id="a-Eg"></a>以四摄法庄严众生。<a id="a-Eh"></a>菩萨摩诃萨以六波罗蜜自调其心。<a id="a-Ei"></a>以四摄法调众生心。<a id="a-Ej"></a>身口意净故菩提数法净。<a id="a-Ek"></a>自身净故众生心净。<a id="a-El"></a>成就善身心故。<a id="a-Em"></a>名为无上无胜无共。<a id="a-En"></a>以此无上无胜无共教化众生。<a id="a-Eo"></a>是名同利。<a id="a-Ep"></a>菩萨摩诃萨于诸众生于时于物悉无分别。<a id="a-Eq"></a>于众生中无分别者。<a id="a-Er"></a>菩萨为众生故。<a id="a-Es"></a>行檀波罗蜜乃至般若波罗蜜求诸善法。<a id="a-Et"></a>于时无分别者。<a id="a-Eu"></a>菩萨摩诃萨于一切时为众生故。<a id="a-Ev"></a>勤心精进求于善法。<a id="a-Ew"></a>于物无分别者。<a id="a-Ex"></a>菩萨摩诃萨为众生故受畜杂物。<a id="a-Ey"></a>然于此物心无贪着。<a id="a-Ez"></a>以是三无分别因缘故。<a id="a-F0"></a>得阿耨多罗三藐三菩提。<a id="a-F1"></a>菩萨摩诃萨甘乐修集一切善行心无悔退。<a id="a-F2"></a>以修集因缘故。<a id="a-F3"></a>能坏众生邪法邪见。<a id="a-F4"></a>自所修学善根增长。<a id="a-F5"></a>至心观察善行功德。<a id="a-F6"></a>一切邪见不能沮坏。<a id="a-F7"></a>终不求于转轮王身释身魔身及以梵身。<a id="a-F8"></a>不求恩报利养名誉长寿身乐。<a id="a-F9"></a>菩萨修集如是等法。<a id="a-FA"></a>则得具足檀波罗蜜乃至般若波罗蜜。<a id="a-FB"></a>是名同利。<a id="a-FC"></a>菩萨摩诃萨修同利时心不动坏。<a id="a-FD"></a>清净寂静大明无翳。<a id="a-FE"></a>菩萨摩诃萨住净心地。<a id="a-FF"></a>具足成就无上善法光明善法。<a id="a-FG"></a>光明善法者。<a id="a-FH"></a>菩萨摩诃萨所行善法。<a id="a-FI"></a>一切无有能呰毁者。<a id="a-FJ"></a>菩萨摩诃萨心不动者。<a id="a-FK"></a>所修善法无有动转。<a id="a-FL"></a>日夜增长如初生月。<a id="a-FM"></a>寂静善法者。<a id="a-FN"></a>菩萨所得三昧寂静同于如来。<a id="a-FO"></a>垂近阿耨多罗三藐三菩提。<a id="a-FP"></a>菩萨摩诃萨一切施戒一切四摄因缘故。<a id="a-FQ"></a>得金刚身。<a id="a-FR"></a>得法身果。<a id="a-FS"></a>菩萨摩诃萨难施难戒因缘故。<a id="a-FT"></a>获得如来不可思议功德妙果。<a id="a-FU"></a>一切自施戒因缘故。<a id="a-FV"></a>得诸人天所奉供养果。<a id="a-FW"></a>善人施戒因缘故。<a id="a-FX"></a>于众生中为无有上。<a id="a-FY"></a>一切行施戒因缘故。<a id="a-FZ"></a>获得如来三十二相八十种好。<a id="a-Fa"></a>除施除戒因缘故。<a id="a-Fb"></a>得坐道场菩提树下。<a id="a-Fc"></a>魔王眷属不能倾动。<a id="a-Fd"></a>自利利他施戒因缘故。<a id="a-Fe"></a>获得如来常乐解脱。<a id="a-Ff"></a>寂静施戒因缘故得四寂静果。<a id="a-Fg"></a>所谓身寂静缘寂静心寂静智寂静。<a id="a-Fh"></a>十力四无所畏大悲三念处五智三昧。<a id="a-Fi"></a>为众生故数有十八不共之法。<a id="a-Fj"></a>利智慧故乃有无量不共法数。</p>
 </body>
</html>