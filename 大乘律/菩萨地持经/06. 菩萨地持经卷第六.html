<!doctype html>
<html id="z3IBUsWlF" data-ver="1997">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">菩萨地持经卷第六</h1>
  <h2 id="a2">方便处供养习近无量品第十六</h2>
  <p id="a3">云何菩萨供养如来。<a id="a-4"></a>略说十种。<a id="a-5"></a>一者身供养。<a id="a-6"></a>二者支提供养。<a id="a-7"></a>三者现前供养。<a id="a-8"></a>四者不现前供养。<a id="a-9"></a>五者自作供养。<a id="a-A"></a>六者他作供养。<a id="a-B"></a>七者财物供养。<a id="a-C"></a>八者胜供养。<a id="a-D"></a>九者不染污供养。<a id="a-E"></a>十者至处道供养。<a id="a-F"></a>若菩萨于佛色身而设供养。<a id="a-G"></a>是名身供养。<a id="a-H"></a>若菩萨为如来故。<a id="a-I"></a>若供养偷婆若窟若舍。<a id="a-J"></a>若故若新。<a id="a-K"></a>是名支提供养。<a id="a-L"></a>若菩萨面见佛身及支提而设供养。<a id="a-M"></a>是名现前供养。<a id="a-N"></a>若菩萨于如来及支提。<a id="a-O"></a>悕望心俱欢喜心俱。<a id="a-P"></a>现前供养。<a id="a-Q"></a>如一如来法。<a id="a-R"></a>如是过去未来现在一切如来法。<a id="a-S"></a>如一如来支提法。<a id="a-T"></a>如是一切如来支提法。<a id="a-U"></a>作是念。<a id="a-V"></a>我今现前供养如来。<a id="a-W"></a>及供养过去未来现在如来。<a id="a-X"></a>我今现前供养如来支提。<a id="a-Y"></a>及供养一切十方无量世界一切支提。<a id="a-Z"></a>若偷婆。<a id="a-a"></a>若窟。<a id="a-b"></a>若舍。<a id="a-c"></a>若新。<a id="a-d"></a>若故。<a id="a-e"></a>是名菩萨共现前不现前供养。<a id="a-f"></a>若菩萨于不现前如来及支提心念供养。<a id="a-g"></a>为一切佛故。<a id="a-h"></a>为一切如来支提故。<a id="a-i"></a>是名不现前供养。<a id="a-j"></a>若菩萨于如来般涅槃后。<a id="a-k"></a>以佛舍利起偷婆。<a id="a-l"></a>若窟若舍。<a id="a-m"></a>若一若二若多。<a id="a-n"></a>乃至亿百千万。<a id="a-o"></a>随力所能。<a id="a-p"></a>是名菩萨广不现前供养。<a id="a-q"></a>以是因缘。<a id="a-r"></a>得无量大果常摄梵福。<a id="a-s"></a>是菩萨常于无量大劫不堕恶趣。<a id="a-t"></a>无上菩提众具满足。<a id="a-u"></a>若菩萨于如来及支提。<a id="a-v"></a>现前供养得大功德。<a id="a-w"></a>不现前供养得大大功德。<a id="a-x"></a>共现前不现前供养。<a id="a-y"></a>得最大大功德。<a id="a-z"></a>若菩萨于如来及支提。<a id="a-10"></a>手自供养。<a id="a-11"></a>不依懈堕令他施作。<a id="a-12"></a>是名菩萨自作供养。<a id="a-13"></a>若菩萨于如来及支提不独供养。<a id="a-14"></a>普令父母师友亲属国王大臣长者居士在家出家悉共供养。<a id="a-15"></a>是名自他共供养。<a id="a-16"></a>若菩萨有少许物以慈悲心。<a id="a-17"></a>施彼贫苦薄福众生。<a id="a-18"></a>令得供养如来及支提。<a id="a-19"></a>令得安乐而不自为。<a id="a-1A"></a>是名菩萨他作供养。<a id="a-1B"></a>自作供养者得大果报。<a id="a-1C"></a>他作供养者得大大果报。<a id="a-1D"></a>自作他作供养者得最大大果。</p>
  <p id="a1E">若菩萨于如来及支提。<a id="a-1F"></a>以衣食床卧汤药众具。<a id="a-1G"></a>问讯礼拜奉迎合掌熏香末香涂香种种花鬘伎乐幢幡缯盖灯明种种赞叹五轮作礼敬绕右旋。<a id="a-1H"></a>以为供养。<a id="a-1I"></a>无尽胜财摩尼真珠珂珼玉石珊瑚琥珀车磲马瑙金银赤宝左旋胜宝摩尼宝环。<a id="a-1J"></a>悬以宝铃散以金钱金缕围绕。<a id="a-1K"></a>施如是等宝。<a id="a-1L"></a>是名财物供养。<a id="a-1M"></a>若菩萨久远于如来及支提。<a id="a-1N"></a>以财物供养。<a id="a-1O"></a>若多若胜。<a id="a-1P"></a>若现前不现前。<a id="a-1Q"></a>若自作他作。<a id="a-1R"></a>淳净信心现在前。<a id="a-1S"></a>专精解心而作供养。<a id="a-1T"></a>以是善根回向无上菩提。<a id="a-1U"></a>如是七种名菩萨胜供养。<a id="a-1V"></a>若菩萨自手供养如来及支提。<a id="a-1W"></a>不轻他人不放逸不懈怠。<a id="a-1X"></a>至心恭敬不轻未。<a id="a-1Y"></a>不乱心不染污心。<a id="a-1Z"></a>不于信心国王诸胜人所现谄曲威仪求财供养。<a id="a-1a"></a>不以雌黄涂佛形像。<a id="a-1b"></a>亦不以汁而洗浴之。<a id="a-1c"></a>亦不烧求求罗香而以供养。<a id="a-1d"></a>阿迦花等诸不净物。<a id="a-1e"></a>悉不用之。<a id="a-1f"></a>是名菩萨六种无染污供养。<a id="a-1g"></a>若菩萨殊胜不染财物。<a id="a-1h"></a>供养如来及支提。<a id="a-1i"></a>若自力得若从他求。<a id="a-1j"></a>若如意得。<a id="a-1k"></a>彼众具自在。<a id="a-1l"></a>如意得财。<a id="a-1m"></a>菩萨若化作身。<a id="a-1n"></a>若二若三乃至百千万亿身。<a id="a-1o"></a>彼一一身悉礼如来。<a id="a-1p"></a>彼一一身化作百千手。<a id="a-1q"></a>彼一一手以种种华香供养如来及支提。<a id="a-1r"></a>彼一切身悉赞叹如来真实功德饶益众生。<a id="a-1s"></a>彼一切身皆以上妙衣服众宝璎珞幢幡花盖。<a id="a-1t"></a>供养如来。<a id="a-1u"></a>如是等名为如意自在力得。<a id="a-1v"></a>系心供养。<a id="a-1w"></a>不待如来出现于世。<a id="a-1x"></a>何以故。<a id="a-1y"></a>住不退转地菩萨。<a id="a-1z"></a>于一切佛刹未曾障碍故。<a id="a-20"></a>若菩萨不自力得财。<a id="a-21"></a>不从他求。<a id="a-22"></a>亦不自在力得而为供养。<a id="a-23"></a>然于他众生。<a id="a-24"></a>若阎浮提。<a id="a-25"></a>若四天下。<a id="a-26"></a>若千世界。<a id="a-27"></a>若二千世界。<a id="a-28"></a>若三千大千世界。<a id="a-29"></a>乃至十方无量世界。<a id="a-2A"></a>上中下心所作供养。<a id="a-2B"></a>菩萨于彼一切供养。<a id="a-2C"></a>以净信心胜妙解心。<a id="a-2D"></a>周遍随喜。<a id="a-2E"></a>是菩萨以少方便兴大供养摄大菩提具。<a id="a-2F"></a>是菩萨常等真实心可喜乐心。<a id="a-2G"></a>应当修学。<a id="a-2H"></a>彼菩萨少时。<a id="a-2I"></a>乃至一[聲-耳+牛]牛顷。<a id="a-2J"></a>于一切众生修习慈心悲心喜心舍心。<a id="a-2K"></a>于一切有为行起无常想。<a id="a-2L"></a>无常苦想。<a id="a-2M"></a>苦无我想。<a id="a-2N"></a>涅槃安乐想。<a id="a-2O"></a>念佛念法念僧。<a id="a-2P"></a>念波罗蜜。<a id="a-2Q"></a>乃至少时。<a id="a-2R"></a>于一切法起少忍知离言说法自性如解脱。<a id="a-2S"></a>离诸妄想无相心住。<a id="a-2T"></a>况复过上。<a id="a-2U"></a>彼菩萨护持禁戒止观菩提分方便。<a id="a-2V"></a>诸波罗蜜诸善摄事方便。<a id="a-2W"></a>是名菩萨至处道供养如来。<a id="a-2X"></a>第一最上最妙最胜无上。<a id="a-2Y"></a>如此供养比前财物供养。<a id="a-2Z"></a>百倍千倍乃至极算数譬喻不得为比。<a id="a-2a"></a>如是十事。<a id="a-2b"></a>名菩萨一切种供养如来。<a id="a-2c"></a>如供养佛如是法。<a id="a-2d"></a>如是僧。<a id="a-2e"></a>随所应。<a id="a-2f"></a>当知于此三宝作十种供养。</p>
  <p id="a2g">菩萨于如来所起六种净心。<a id="a-2h"></a>谓福田无上心。<a id="a-2i"></a>恩德无上心。<a id="a-2j"></a>于一切众生无上心。<a id="a-2k"></a>如优昙钵花难遇心。<a id="a-2l"></a>于三千大千世界独一心。<a id="a-2m"></a>于世间出世间法一切具足依义心。<a id="a-2n"></a>以此六心少想供养如来法僧获无量功德。<a id="a-2o"></a>何况多。</p>
  <p id="a2p">菩萨成就几行为善知识。<a id="a-2q"></a>有几行善知识开导无碍。<a id="a-2r"></a>复有几行得善知识净信住处。<a id="a-2s"></a>复有几行善知识调伏众生。<a id="a-2t"></a>为善知识事。<a id="a-2u"></a>菩萨有几行。<a id="a-2v"></a>习近善知识。<a id="a-2w"></a>复有几行想。<a id="a-2x"></a>于善知识听受正法。<a id="a-2y"></a>菩萨于善知识听受正法。<a id="a-2z"></a>复有几处。<a id="a-30"></a>无有想念菩萨成就八事。<a id="a-31"></a>满足一切善知识行。<a id="a-32"></a>一者善住律仪戒而不毁犯。<a id="a-33"></a>二者多闻现在觉悟。<a id="a-34"></a>三者得禅定修慧及余止观善根。<a id="a-35"></a>四者悲心哀愍舍现法乐广化众生。<a id="a-36"></a>五者成就无畏为众说法。<a id="a-37"></a>正念不失乐说无畏。<a id="a-38"></a>六者堪忍。<a id="a-39"></a>轻欺骂辱诸不爱言。<a id="a-3A"></a>及诸恶行。<a id="a-3B"></a>皆悉能忍。<a id="a-3C"></a>七者无惓。<a id="a-3D"></a>多思惟力为四众说法而不疲懈。<a id="a-3E"></a>八者辩才巧便。<a id="a-3F"></a>凡所说法言辞通利。<a id="a-3G"></a>菩萨有五事。<a id="a-3H"></a>如是一切种功德。<a id="a-3I"></a>具足善知识善知识所作开导无碍。<a id="a-3J"></a>一者先欲安乐众生。<a id="a-3K"></a>二者于彼安乐如实知之不颠倒觉。<a id="a-3L"></a>三者若作方便随顺说法。<a id="a-3M"></a>善能随顺调伏众生有堪能力。<a id="a-3N"></a>四者心不疲厌。<a id="a-3O"></a>五者平等悲念一切众生。<a id="a-3P"></a>于上中下心无偏党。</p>
  <p id="a3Q">菩萨有五事。<a id="a-3R"></a>得善知识净信住处他闻欢喜。<a id="a-3S"></a>况复现见。<a id="a-3T"></a>一者威仪成就。<a id="a-3U"></a>寂静威仪。<a id="a-3V"></a>具足威仪。<a id="a-3W"></a>举身齐整。<a id="a-3X"></a>二者心常安住。<a id="a-3Y"></a>身口意业不悼不躁。<a id="a-3Z"></a>三者不诳。<a id="a-3a"></a>谓不诳他故摄持威仪。<a id="a-3b"></a>四者不嫉。<a id="a-3c"></a>谓于他说法及得财利。<a id="a-3d"></a>不生嫉心。<a id="a-3e"></a>常自劝请令他说法。<a id="a-3f"></a>若财向己劝与他人。<a id="a-3g"></a>无谄伪心心常欢喜。<a id="a-3h"></a>见他说法及得利乐。<a id="a-3i"></a>起随喜心如己所得。<a id="a-3j"></a>五者以知足心少积众具所得能舍。</p>
  <p id="a3k">菩萨有五事。<a id="a-3l"></a>真善知识。<a id="a-3m"></a>调伏众生为善知识事。<a id="a-3n"></a>一者语言。<a id="a-3o"></a>二者与念。<a id="a-3p"></a>三者教授。<a id="a-3q"></a>四者教诫。<a id="a-3r"></a>五者说法。<a id="a-3s"></a>以是五事广化众生。<a id="a-3t"></a>如声闻地教授教诫。<a id="a-3u"></a>广说如力性品。</p>
  <p id="a3v">菩萨有四事。<a id="a-3w"></a>亲近善知识满足。<a id="a-3x"></a>一者若病不病随时供养。<a id="a-3y"></a>爱念恭敬净信饶益。<a id="a-3z"></a>二者随时敬礼。<a id="a-40"></a>问讯奉迎合掌供养。<a id="a-41"></a>三者如法衣食汤药众具而作供养。<a id="a-42"></a>四者若依止者。<a id="a-43"></a>如法随作而不倾动。<a id="a-44"></a>如实而说随时往诣。<a id="a-45"></a>请所应作。<a id="a-46"></a>菩萨于善知识所成就五想而听法。<a id="a-47"></a>当作宝想。<a id="a-48"></a>以难得故。<a id="a-49"></a>作眼想。<a id="a-4A"></a>得胜俱生智慧因故。<a id="a-4B"></a>作明想。<a id="a-4C"></a>得俱生智慧眼。<a id="a-4D"></a>显示一切种如实境界故。<a id="a-4E"></a>作大果福利想。<a id="a-4F"></a>得涅槃道无上因故。<a id="a-4G"></a>作乐无罪想。<a id="a-4H"></a>现法不得涅槃道。<a id="a-4I"></a>如实观察止观大乐。<a id="a-4J"></a>无罪因故。</p>
  <p id="a4K">菩萨于善知识听受经法。<a id="a-4L"></a>于说法人有五处不忆念净心专听。<a id="a-4M"></a>一者不念破戒。<a id="a-4N"></a>谓不念言此犯律仪。<a id="a-4O"></a>不应从彼听受经法。<a id="a-4P"></a>二者不念下姓。<a id="a-4Q"></a>谓不念言。<a id="a-4R"></a>我不从彼下姓之人听受经法。<a id="a-4S"></a>三者不念丑陋。<a id="a-4T"></a>谓不念言。<a id="a-4U"></a>我不从彼丑陋之人听受经法。<a id="a-4V"></a>四者不念坏味。<a id="a-4W"></a>谓不念言。<a id="a-4X"></a>我不从彼不正语人听受经法。<a id="a-4Y"></a>但依于义不依于味。<a id="a-4Z"></a>五者不念坏美语。<a id="a-4a"></a>谓不念言。<a id="a-4b"></a>我不从彼粗言说人听受经法。<a id="a-4c"></a>如是五处不忆念已。<a id="a-4d"></a>是菩萨勤摄正法。<a id="a-4e"></a>于说法人不起嫌想。<a id="a-4f"></a>若下根菩萨。<a id="a-4g"></a>起人过心退不乐听法。<a id="a-4h"></a>当知是菩萨不能自度智慧退减。</p>
  <p id="a4i">云何菩萨修四无量。<a id="a-4j"></a>谓慈悲喜舍。<a id="a-4k"></a>略说菩萨四无量有三种修。<a id="a-4l"></a>一者众生缘。<a id="a-4m"></a>二者法缘。<a id="a-4n"></a>三者无缘。<a id="a-4o"></a>菩萨安处一切三聚众生已。<a id="a-4p"></a>若苦若乐不苦不乐众生。<a id="a-4q"></a>欲安乐故。<a id="a-4r"></a>作乐饶益想而修慈心。<a id="a-4s"></a>周满十方一切众生意解想住。<a id="a-4t"></a>是名菩萨众生缘慈。<a id="a-4u"></a>若菩萨起法数想。<a id="a-4v"></a>法数众生行观而修慈心。<a id="a-4w"></a>是名法缘慈。<a id="a-4x"></a>若复于法离诸妄想而修慈心。<a id="a-4y"></a>是名无缘慈。<a id="a-4z"></a>如众生缘法缘无缘慈悲喜舍亦如是。<a id="a-50"></a>若菩萨于苦众生作除苦想。<a id="a-51"></a>周满十方而修悲心。<a id="a-52"></a>是名为悲。<a id="a-53"></a>于乐众生起乐随喜想。<a id="a-54"></a>周满十方而修喜心。<a id="a-55"></a>是名为喜。<a id="a-56"></a>如是三种众生不苦不乐。<a id="a-57"></a>随其次第起离痴恚贪想。<a id="a-58"></a>周满十方而修舍心。<a id="a-59"></a>是名为舍。<a id="a-5A"></a>若菩萨慈等无量。<a id="a-5B"></a>众生缘与外道共。<a id="a-5C"></a>若法缘者。<a id="a-5D"></a>与声闻缘觉共。<a id="a-5E"></a>非外道共。<a id="a-5F"></a>若菩萨无缘无量。<a id="a-5G"></a>不共一切声闻缘觉及诸外道。<a id="a-5H"></a>若菩萨三无量。<a id="a-5I"></a>当知乐想摄。<a id="a-5J"></a>所谓慈悲喜。<a id="a-5K"></a>一无量安想摄。<a id="a-5L"></a>所谓舍。<a id="a-5M"></a>一切无量。<a id="a-5N"></a>名为哀愍。<a id="a-5O"></a>成就此者。<a id="a-5P"></a>名哀愍菩萨。<a id="a-5Q"></a>菩萨观察众生界。<a id="a-5R"></a>有百一十苦而修悲心。<a id="a-5S"></a>云何百一十苦。<a id="a-5T"></a>有一种苦。<a id="a-5U"></a>谓一切众生。<a id="a-5V"></a>皆堕集苦。<a id="a-5W"></a>以集苦无差别故。<a id="a-5X"></a>又二种苦。<a id="a-5Y"></a>谓欲根本所爱念事。<a id="a-5Z"></a>变易生苦。<a id="a-5a"></a>愚痴报苦。<a id="a-5b"></a>极苦触身而作是言。<a id="a-5c"></a>我苦我苦。<a id="a-5d"></a>愚痴愁忧。<a id="a-5e"></a>亦名二箭。<a id="a-5f"></a>身受心受。<a id="a-5g"></a>又三种苦。<a id="a-5h"></a>谓苦苦行苦变易苦。<a id="a-5i"></a>又四种苦。<a id="a-5j"></a>一者合会别离苦。<a id="a-5k"></a>从爱别离生。<a id="a-5l"></a>二者断苦。<a id="a-5m"></a>从种类没死生。<a id="a-5n"></a>三者相续苦。<a id="a-5o"></a>从无量生死。<a id="a-5p"></a>展转相续生。<a id="a-5q"></a>四者终竟苦。<a id="a-5r"></a>从不得涅槃者五盛阴生。<a id="a-5s"></a>又五种苦。<a id="a-5t"></a>欲缠缘苦。<a id="a-5u"></a>恚痴睡眠悔悼缠缘苦。<a id="a-5v"></a>又六种苦。<a id="a-5w"></a>谓因苦。<a id="a-5x"></a>依恶道因故。<a id="a-5y"></a>果苦。<a id="a-5z"></a>生恶道故。<a id="a-60"></a>求财苦守护苦。<a id="a-61"></a>不足苦。<a id="a-62"></a>坏败苦。<a id="a-63"></a>又七种苦。<a id="a-64"></a>谓生苦老苦病苦死苦怨憎会苦。<a id="a-65"></a>爱别离苦。<a id="a-66"></a>求不得苦。<a id="a-67"></a>又八种苦。<a id="a-68"></a>谓寒苦热苦饥苦渴苦。<a id="a-69"></a>不自在苦。<a id="a-6A"></a>自作苦。<a id="a-6B"></a>谓尼干等他作苦。<a id="a-6C"></a>谓彼手石刀杖蚊虫等。<a id="a-6D"></a>久住威仪苦。<a id="a-6E"></a>又九种苦。<a id="a-6F"></a>谓自不具足苦。<a id="a-6G"></a>他不具足苦。<a id="a-6H"></a>亲属不具足苦。<a id="a-6I"></a>财物不具足苦。<a id="a-6J"></a>无病不具足苦。<a id="a-6K"></a>戒不具足苦。<a id="a-6L"></a>见不具足苦。<a id="a-6M"></a>现在苦。<a id="a-6N"></a>他世苦。<a id="a-6O"></a>又十种苦。<a id="a-6P"></a>谓食具不足苦。<a id="a-6Q"></a>饮具不足苦。<a id="a-6R"></a>车乘不足苦。<a id="a-6S"></a>衣服不足苦。<a id="a-6T"></a>璎珞不足苦。<a id="a-6U"></a>器物众具不足苦。<a id="a-6V"></a>华须涂香众具不足苦。<a id="a-6W"></a>伎乐众具不足苦。<a id="a-6X"></a>灯明众具不足苦。<a id="a-6Y"></a>男女给使不足苦。<a id="a-6Z"></a>初始苦。<a id="a-6a"></a>复有余九种苦。<a id="a-6b"></a>谓一切苦。<a id="a-6c"></a>大苦。<a id="a-6d"></a>一切门苦。<a id="a-6e"></a>恶行苦。<a id="a-6f"></a>转生苦。<a id="a-6g"></a>不随欲苦。<a id="a-6h"></a>违害苦。<a id="a-6i"></a>相续苦。<a id="a-6j"></a>一切种苦。<a id="a-6k"></a>一切苦者。<a id="a-6l"></a>若前因所起及转时缘苦。<a id="a-6m"></a>大苦者。<a id="a-6n"></a>长夜种种无间大苦。<a id="a-6o"></a>一切门苦者。<a id="a-6p"></a>若地狱畜生饿鬼善趣轮转。<a id="a-6q"></a>恶行苦者。<a id="a-6r"></a>若现世犯他他还报己。<a id="a-6s"></a>若食恶食令身不安。<a id="a-6t"></a>如是种种自身现作还受其苦。<a id="a-6u"></a>若住众多不正思惟。<a id="a-6v"></a>则生一切诸烦恼苦。<a id="a-6w"></a>身口及心多造恶行。<a id="a-6x"></a>于未来世生恶行苦。<a id="a-6y"></a>转生苦者。<a id="a-6z"></a>有六事不决定起轮转生死。<a id="a-70"></a>自身不定。<a id="a-71"></a>谓先为王后反贫乞妻子不定。<a id="a-72"></a>奴婢给使不定。<a id="a-73"></a>朋友大臣亲属不定。<a id="a-74"></a>谓今为妻子乃至大臣亲属已。<a id="a-75"></a>彼于后时在生死中。<a id="a-76"></a>反为怨害及恶知识财物不决定者。<a id="a-77"></a>谓于生死中资财无量。<a id="a-78"></a>后极贫苦。<a id="a-79"></a>不随欲苦者。<a id="a-7A"></a>欲得长寿不乐短命。<a id="a-7B"></a>恼苦生。<a id="a-7C"></a>欲得端正不乐丑陋。<a id="a-7D"></a>恼苦生。<a id="a-7E"></a>欲为上族不乐卑贱。<a id="a-7F"></a>恼苦生。<a id="a-7G"></a>欲得自在不乐贫穷。<a id="a-7H"></a>恼苦生。<a id="a-7I"></a>欲得大力不乐少力。<a id="a-7J"></a>恼苦生。<a id="a-7K"></a>欲多智慧不乐愚痴。<a id="a-7L"></a>恼苦生。<a id="a-7M"></a>欲降伏彼不乐不如。<a id="a-7N"></a>恼苦生。<a id="a-7O"></a>违害苦者。<a id="a-7P"></a>谓在家妻子减苦。<a id="a-7Q"></a>出家烦恼增苦。<a id="a-7R"></a>饥俭苦刀兵恐畏苦。<a id="a-7S"></a>旷野崄处恐怖苦。<a id="a-7T"></a>支节不具苦。<a id="a-7U"></a>杀缚断截捶打苦。<a id="a-7V"></a>驱摈出外苦。<a id="a-7W"></a>相续苦有九种。<a id="a-7X"></a>此中不说。<a id="a-7Y"></a>一切种苦者有五种。<a id="a-7Z"></a>如前说。<a id="a-7a"></a>五种乐相违苦。<a id="a-7b"></a>谓因苦。<a id="a-7c"></a>受苦。<a id="a-7d"></a>乐对治苦。<a id="a-7e"></a>不断受苦。<a id="a-7f"></a>出家远离寂灭菩提乐对治非家欲界和合觉想凡夫苦。<a id="a-7g"></a>是名五苦。<a id="a-7h"></a>又有五苦。<a id="a-7i"></a>谓逼迫苦。<a id="a-7j"></a>众具不足苦。<a id="a-7k"></a>四大增损苦。<a id="a-7l"></a>失所欲苦。<a id="a-7m"></a>三界烦恼秽污苦。<a id="a-7n"></a>是名五苦。<a id="a-7o"></a>此五种及前五种。<a id="a-7p"></a>略说十种一切种苦。<a id="a-7q"></a>前五十五种此五十五种。<a id="a-7r"></a>略说百一十种苦。<a id="a-7s"></a>是菩萨悲境界。<a id="a-7t"></a>缘彼故悲心生。<a id="a-7u"></a>修习增长成就满足。</p>
  <p id="a7v">于彼大苦聚缘十八种苦生大悲心。<a id="a-7w"></a>云何十八苦。<a id="a-7x"></a>谓愚痴报苦。<a id="a-7y"></a>行苦。<a id="a-7z"></a>所摄究竟苦。<a id="a-80"></a>因苦。<a id="a-81"></a>生苦。<a id="a-82"></a>自作苦。<a id="a-83"></a>他逼迫苦。<a id="a-84"></a>他作苦。<a id="a-85"></a>恶戒苦。<a id="a-86"></a>恶见苦。<a id="a-87"></a>本因苦。<a id="a-88"></a>大苦。<a id="a-89"></a>地狱苦。<a id="a-8A"></a>善趣摄苦。<a id="a-8B"></a>一切性苦。<a id="a-8C"></a>无智苦。<a id="a-8D"></a>增长苦。<a id="a-8E"></a>受苦。<a id="a-8F"></a>鄙秽苦。<a id="a-8G"></a>复次有四行悲名为大悲。<a id="a-8H"></a>一者缘彼众生甚深微细难知之苦。<a id="a-8I"></a>而起悲心。<a id="a-8J"></a>二者久远长养。<a id="a-8K"></a>于百千劫修习殷勤。<a id="a-8L"></a>发悟缘生。<a id="a-8M"></a>三者菩萨随其发悟。<a id="a-8N"></a>入于悲心。<a id="a-8O"></a>为令众生永离众苦故舍百千身命。<a id="a-8P"></a>何况一身及诸财物。<a id="a-8Q"></a>四者悉能代受一切种苦出离快净。<a id="a-8R"></a>谓究竟地菩萨。<a id="a-8S"></a>菩萨清净及如来。<a id="a-8T"></a>如来地清净。<a id="a-8U"></a>复次菩萨于此百一十种苦修习悲心。<a id="a-8V"></a>则为修习菩萨一切悲心。<a id="a-8W"></a>则能疾得清净悲心入净心地。<a id="a-8X"></a>菩萨于诸众生极亲厚想。<a id="a-8Y"></a>爱念想。<a id="a-8Z"></a>欲为所作想。<a id="a-8a"></a>不疲厌想。<a id="a-8b"></a>代受苦想。<a id="a-8c"></a>所作自在想。<a id="a-8d"></a>悲如苦谛无间等。<a id="a-8e"></a>圣弟子究竟深入厌离心相续生。<a id="a-8f"></a>谓菩萨悲心。<a id="a-8g"></a>前行观百一十种大苦种积聚。<a id="a-8h"></a>菩萨如是修习悲心。<a id="a-8i"></a>于内外事无有少物而不舍离无一律仪而不摄持。<a id="a-8j"></a>无一他不饶益而不堪忍。<a id="a-8k"></a>无一精进而不勇猛。<a id="a-8l"></a>无一禅定而不正受。<a id="a-8m"></a>无一智慧而不得入。<a id="a-8n"></a>若人问佛。<a id="a-8o"></a>住何等住处名为菩萨。<a id="a-8p"></a>应正答言。<a id="a-8q"></a>住大悲者是。<a id="a-8r"></a>彼一无量如前说。<a id="a-8s"></a>于诸无量最为无量积聚摄。<a id="a-8t"></a>无量爱果。<a id="a-8u"></a>无量行。<a id="a-8v"></a>一向纯善无有罪过。<a id="a-8w"></a>如是具足修习无量者。<a id="a-8x"></a>有四功德利。<a id="a-8y"></a>修此无量先得第一现法乐住。<a id="a-8z"></a>无量功德具摄受增长。<a id="a-90"></a>于无上菩提净心坚固。<a id="a-91"></a>为众生故于生死中代诸众生受一切苦。</p>
  <p data-pb></p>
  <h2 id="a92">方便处菩提品第十七</h2>
  <p id="a93">云何菩萨惭愧。<a id="a-94"></a>略说有二种。<a id="a-95"></a>一者自性。<a id="a-96"></a>二者依处。<a id="a-97"></a>菩萨行无罪行。<a id="a-98"></a>自觉非法内自羞耻。<a id="a-99"></a>是名为惭。<a id="a-9A"></a>以此非法故。<a id="a-9B"></a>于他生畏恭敬羞耻。<a id="a-9C"></a>是名为愧。<a id="a-9D"></a>又羞耻菩萨。<a id="a-9E"></a>性自专精。<a id="a-9F"></a>况复修习。<a id="a-9G"></a>是名菩萨自性惭愧。<a id="a-9H"></a>依处者。<a id="a-9I"></a>略说有四种。<a id="a-9J"></a>若所应作。<a id="a-9K"></a>不随建立而生羞耻。<a id="a-9L"></a>是名初依处。<a id="a-9M"></a>所不应作。<a id="a-9N"></a>随顺建立而生羞耻。<a id="a-9O"></a>是名第二依处。<a id="a-9P"></a>若为恶覆藏而生羞耻。<a id="a-9Q"></a>是名第三依处。<a id="a-9R"></a>若自疑悔能自除灭。<a id="a-9S"></a>续起羞耻。<a id="a-9T"></a>是名第四依处。<a id="a-9U"></a>是名依处。<a id="a-9V"></a>云何菩萨不动力。<a id="a-9W"></a>略说有二种。<a id="a-9X"></a>一者自性。<a id="a-9Y"></a>二者依处。<a id="a-9Z"></a>能断染污心不令一切烦恼自在。<a id="a-9a"></a>堪忍众苦。<a id="a-9b"></a>种种财利种种恐怖。<a id="a-9c"></a>修正方便而不倾动。<a id="a-9d"></a>性自宽忍性能思惟。<a id="a-9e"></a>是故不动。<a id="a-9f"></a>是名自性不动力。<a id="a-9g"></a>复次菩萨不动力。<a id="a-9h"></a>略说五种不动。<a id="a-9i"></a>一者种种轮转苦能速除灭。<a id="a-9j"></a>二者所化种种众生造诸恶行。<a id="a-9k"></a>为是等故长夜受苦。<a id="a-9l"></a>三者伏诸异论。<a id="a-9m"></a>四者为诸大众随顺说法。<a id="a-9n"></a>五者演说胜妙甚深之法。<a id="a-9o"></a>能令菩萨具足受持一切禁戒。</p>
  <p id="a9p">云何菩萨心无疲厌。<a id="a-9q"></a>有五因缘。<a id="a-9r"></a>修正方便而不疲厌。<a id="a-9s"></a>一者菩萨性自有力而不疲厌。<a id="a-9t"></a>二者于不疲厌数数修习而不疲厌。<a id="a-9u"></a>三者方便所摄。<a id="a-9v"></a>精进勇猛自观前后。<a id="a-9w"></a>所修转胜而不疲厌。<a id="a-9x"></a>四者深利智慧思惟成就而不疲厌。<a id="a-9y"></a>五者于诸众生深起悲心。<a id="a-9z"></a>常等哀愍而不疲厌。<a id="a-A0"></a>云何菩萨善知诸论。<a id="a-A1"></a>是菩萨于五明处。<a id="a-A2"></a>名身句身味身。<a id="a-A3"></a>从他所闻具足摄受诵习通利。<a id="a-A4"></a>从他闻义。<a id="a-A5"></a>善能思量。<a id="a-A6"></a>如是菩萨知法知义。<a id="a-A7"></a>于法于义已受不忘。<a id="a-A8"></a>未修习者。<a id="a-A9"></a>渐渐增进闻思究竟。<a id="a-AA"></a>次第成熟得喜净心。<a id="a-AB"></a>菩萨如是行者无量满足。<a id="a-AC"></a>善知诸论而不颠倒。</p>
  <p id="aAD">云何菩萨善知世间。<a id="a-AE"></a>是菩萨于众生世间。<a id="a-AF"></a>如实了知。<a id="a-AG"></a>所谓生老死。<a id="a-AH"></a>此没彼生。<a id="a-AI"></a>此众生于生死出离。<a id="a-AJ"></a>如实了知。<a id="a-AK"></a>复次于众生世间浊世增时。<a id="a-AL"></a>如实了知。<a id="a-AM"></a>离浊世增时。<a id="a-AN"></a>亦如实知。<a id="a-AO"></a>所谓五浊。<a id="a-AP"></a>一曰命浊。<a id="a-AQ"></a>二曰众生浊。<a id="a-AR"></a>三曰烦恼浊。<a id="a-AS"></a>四曰见浊。<a id="a-AT"></a>五曰劫浊。<a id="a-AU"></a>谓今世短寿人极寿百岁。<a id="a-AV"></a>是名命浊。<a id="a-AW"></a>若诸众生不识父母。<a id="a-AX"></a>不识沙门婆罗门及宗族尊长。<a id="a-AY"></a>不修义理。<a id="a-AZ"></a>不作所作。<a id="a-Aa"></a>不畏今世后世恶业果报。<a id="a-Ab"></a>不修慧施。<a id="a-Ac"></a>不作功德。<a id="a-Ad"></a>不修斋法。<a id="a-Ae"></a>不持禁戒。<a id="a-Af"></a>是名众生浊。<a id="a-Ag"></a>若此众生增非法贪。<a id="a-Ah"></a>刀剑布施。<a id="a-Ai"></a>器仗布施。<a id="a-Aj"></a>诤讼斗乱。<a id="a-Ak"></a>谄诳妄语。<a id="a-Al"></a>摄受邪法。<a id="a-Am"></a>及余恶不善法生。<a id="a-An"></a>是名烦恼浊。<a id="a-Ao"></a>若于今世。<a id="a-Ap"></a>法坏法没。<a id="a-Aq"></a>像法渐起邪法转生。<a id="a-Ar"></a>是名见浊。<a id="a-As"></a>若饥馑劫起。<a id="a-At"></a>疾病劫起。<a id="a-Au"></a>刀兵劫起是名劫浊。<a id="a-Av"></a>是名菩萨知众生世间。<a id="a-Aw"></a>复次菩萨于器世间若成若坏。<a id="a-Ax"></a>如实了知。<a id="a-Ay"></a>复次菩萨于世间。<a id="a-Az"></a>世间集。<a id="a-B0"></a>世间灭。<a id="a-B1"></a>世间集灭道。<a id="a-B2"></a>世间味。<a id="a-B3"></a>世间患。<a id="a-B4"></a>世间离。<a id="a-B5"></a>如实了知。</p>
  <p id="aB6">复次菩萨眼及色俱生四大名士夫。<a id="a-B7"></a>身名为人。<a id="a-B8"></a>无有第三。<a id="a-B9"></a>言我众生想。<a id="a-BA"></a>无第三想。<a id="a-BB"></a>言我眼见色乃至我意识法俱是言说数言是长老。<a id="a-BC"></a>如是生如是姓。<a id="a-BD"></a>如是食。<a id="a-BE"></a>如是苦觉乐觉。<a id="a-BF"></a>如是长寿。<a id="a-BG"></a>如是久住。<a id="a-BH"></a>如是等言说分齐。<a id="a-BI"></a>一切皆如实知。<a id="a-BJ"></a>菩萨于此众生世间器世间。<a id="a-BK"></a>八行观察世间义。<a id="a-BL"></a>世间第一义。<a id="a-BM"></a>如实了知。<a id="a-BN"></a>是名知世间。</p>
  <p id="aBO">复次菩萨若见上座及胜功德者。<a id="a-BP"></a>尊重奉迎设床请坐。<a id="a-BQ"></a>合掌恭敬礼拜问讯。<a id="a-BR"></a>年德等者正言詶对。<a id="a-BS"></a>软语安慰。<a id="a-BT"></a>不起等慢称量彼此。<a id="a-BU"></a>年德下者。<a id="a-BV"></a>随力劝喻。<a id="a-BW"></a>称彼实德。<a id="a-BX"></a>为覆实罪。<a id="a-BY"></a>不令耻惧生退没心。<a id="a-BZ"></a>不轻蔑彼。<a id="a-Ba"></a>若见众生求法求财。<a id="a-Bb"></a>不背面不嚬蹙。<a id="a-Bc"></a>欢喜舒颜。<a id="a-Bd"></a>不嗤彼阙。<a id="a-Be"></a>见彼圮顿不起轻心。<a id="a-Bf"></a>若见一切上中下人。<a id="a-Bg"></a>先语问讯。<a id="a-Bh"></a>叹言善哉。<a id="a-Bi"></a>随宜善处。<a id="a-Bj"></a>随力所能摄以财法。<a id="a-Bk"></a>不谄曲不自重。<a id="a-Bl"></a>不自高不自大。<a id="a-Bm"></a>不以增高而自矜异。<a id="a-Bn"></a>于诸亲厚一切给与。<a id="a-Bo"></a>终不弃捐若病不病。<a id="a-Bp"></a>随顺身口意业与相习近。<a id="a-Bq"></a>为善知识离诸怨对孤独贫乞无所归荫。<a id="a-Br"></a>随其力能为作依怙。<a id="a-Bs"></a>不以忧苦加于众生。<a id="a-Bt"></a>因缘事起。<a id="a-Bu"></a>所应戏笑。<a id="a-Bv"></a>如法戏笑非不如法。<a id="a-Bw"></a>不以戏言形名他人。<a id="a-Bx"></a>乃至亲密亦复不说。<a id="a-By"></a>于他人所不久嗔恨。<a id="a-Bz"></a>虽复嗔彼不扬其过。<a id="a-C0"></a>若为他人身口毁辱。<a id="a-C1"></a>能善思惟以法自解。<a id="a-C2"></a>自省己过心不躁动。<a id="a-C3"></a>身口意业虑而后行。<a id="a-C4"></a>离十四垢业。<a id="a-C5"></a>谓隐覆六方。<a id="a-C6"></a>离四恶友摄四善友。<a id="a-C7"></a>如修多罗广说。<a id="a-C8"></a>现法乐义。<a id="a-C9"></a>钱财具足。<a id="a-CA"></a>勤力具足。<a id="a-CB"></a>守护具足。<a id="a-CC"></a>以正命心为诸世间工巧之业。<a id="a-CD"></a>不曲不幻不欺诳。<a id="a-CE"></a>常有惭愧行无罪行。<a id="a-CF"></a>威仪具足重慎威仪。<a id="a-CG"></a>为他亲厚受寄不侵。<a id="a-CH"></a>若负人债终不抵捍。<a id="a-CI"></a>分父余财平等无偏。<a id="a-CJ"></a>若是真宝主作伪想依实与价。<a id="a-CK"></a>决断世事辩正机速。<a id="a-CL"></a>彼彼所作来求请者。<a id="a-CM"></a>悉与同事终不废退。<a id="a-CN"></a>能随问答。<a id="a-CO"></a>为正事业不为非正。<a id="a-CP"></a>若为国王。<a id="a-CQ"></a>以法治世不为非法不乐罚责。<a id="a-CR"></a>于恶戒众以戒建立。<a id="a-CS"></a>成就八种贤圣之语。<a id="a-CT"></a>见则言见。<a id="a-CU"></a>闻觉识知则言识知。<a id="a-CV"></a>不闻不见不觉不知则言不知。<a id="a-CW"></a>菩萨成就如是等法。<a id="a-CX"></a>如世间知如世间转。<a id="a-CY"></a>如实了知。<a id="a-CZ"></a>是名知世间。</p>
  <p id="aCa">云何菩萨修习四依。<a id="a-Cb"></a>是菩萨为义故从他听法。<a id="a-Cc"></a>不为味为义听法。<a id="a-Cd"></a>不为味者。<a id="a-Ce"></a>若闻世间非巧便说。<a id="a-Cf"></a>依义菩萨亦专心听。<a id="a-Cg"></a>复次菩萨于闇说明说。<a id="a-Ch"></a>如实了知。<a id="a-Ci"></a>知所应依。<a id="a-Cj"></a>不以上座多识。<a id="a-Ck"></a>若佛若僧。<a id="a-Cl"></a>依止如是诸说法人。<a id="a-Cm"></a>如是依止所。<a id="a-Cn"></a>应不依于人。<a id="a-Co"></a>于真实义心不动摇。<a id="a-Cp"></a>能自了知不由于他。<a id="a-Cq"></a>复次菩萨于如来所深信清净。<a id="a-Cr"></a>一向信受如来所说。<a id="a-Cs"></a>依了义经非不了义。<a id="a-Ct"></a>依了义经者。<a id="a-Cu"></a>于此法律不可破坏。<a id="a-Cv"></a>不了义经者。<a id="a-Cw"></a>谓以种种门说而不决定。<a id="a-Cx"></a>应有疑问。<a id="a-Cy"></a>若菩萨于了义经作不决定者。<a id="a-Cz"></a>于此法律则为可坏。<a id="a-D0"></a>复次菩萨得坚固修慧。<a id="a-D1"></a>不以闻思识诸法义用修慧知。<a id="a-D2"></a>不以闻思识知故。<a id="a-D3"></a>闻如来所说第一甚深法义。<a id="a-D4"></a>不起诽谤。<a id="a-D5"></a>是名菩萨修习四依。<a id="a-D6"></a>如是成就者。<a id="a-D7"></a>略说四种。<a id="a-D8"></a>无量显示其义具足。<a id="a-D9"></a>大师修慧所知。<a id="a-DA"></a>一切四依。<a id="a-DB"></a>平等方便。<a id="a-DC"></a>菩萨于彼出要道。<a id="a-DD"></a>皆悉明达而不迷惑。</p>
  <p id="aDE">云何菩萨四无碍慧。<a id="a-DF"></a>于一切法一切章句。<a id="a-DG"></a>如其体实。<a id="a-DH"></a>修慧所知无碍不谬。<a id="a-DI"></a>是名法无碍。<a id="a-DJ"></a>于一切法一切相。<a id="a-DK"></a>如其体实。<a id="a-DL"></a>修慧所知无碍不谬。<a id="a-DM"></a>是名义无碍。<a id="a-DN"></a>于一切法一切名处。<a id="a-DO"></a>如其体实。<a id="a-DP"></a>修慧所知无碍不谬。<a id="a-DQ"></a>是名辞无碍。<a id="a-DR"></a>于一切法一切种分别。<a id="a-DS"></a>如其体实。<a id="a-DT"></a>修慧所知无碍不谬。<a id="a-DU"></a>是名乐说无碍。<a id="a-DV"></a>菩萨如是四无碍。<a id="a-DW"></a>得五处无量巧便。<a id="a-DX"></a>谓阴巧便。<a id="a-DY"></a>界巧便入巧便。<a id="a-DZ"></a>缘起巧便。<a id="a-Da"></a>处非处巧便。<a id="a-Db"></a>此四行菩萨于一切法。<a id="a-Dc"></a>能自觉悟为他显示。<a id="a-Dd"></a>除此已更无有余。<a id="a-De"></a>能自觉悟。<a id="a-Df"></a>况余显示。</p>
  <p id="aDg">云何菩萨菩提具。<a id="a-Dh"></a>当知二种。<a id="a-Di"></a>一功德具。<a id="a-Dj"></a>二智慧具。<a id="a-Dk"></a>此二种具。<a id="a-Dl"></a>广说如自他品。<a id="a-Dm"></a>又功德智慧具。<a id="a-Dn"></a>菩萨初阿僧祇劫名为下。<a id="a-Do"></a>第二为中。<a id="a-Dp"></a>第三为上。</p>
  <p id="aDq">云何菩萨摩诃衍所摄修习三十七道分是菩萨依四。<a id="a-Dr"></a>无碍慧方便。<a id="a-Ds"></a>所摄智三十七道分。<a id="a-Dt"></a>如实了知而不取证。<a id="a-Du"></a>种种乘方便。<a id="a-Dv"></a>彼亦如实知。<a id="a-Dw"></a>所谓声闻乘方便。<a id="a-Dx"></a>大乘方便。<a id="a-Dy"></a>声闻乘方便如实知。<a id="a-Dz"></a>如声闻地所说。<a id="a-E0"></a>云何菩萨于大乘方便三十七品如实了知。<a id="a-E1"></a>是菩萨住身身观。<a id="a-E2"></a>不于身身而起妄想。<a id="a-E3"></a>亦非一切非性。<a id="a-E4"></a>于彼身离言说自性。<a id="a-E5"></a>如实了知。<a id="a-E6"></a>是名第一义身身观念处。<a id="a-E7"></a>若菩萨观世谛者。<a id="a-E8"></a>随无量处方便。<a id="a-E9"></a>知身身观念处。<a id="a-EA"></a>如身身观念处。<a id="a-EB"></a>余念处及余道品亦复如是。<a id="a-EC"></a>非身等法妄想观苦。<a id="a-ED"></a>若妄想观集。<a id="a-EE"></a>亦不于断起灭妄想。<a id="a-EF"></a>亦不于得因起道妄想。<a id="a-EG"></a>离言说自性。<a id="a-EH"></a>苦法集法灭法道法。<a id="a-EI"></a>如实了知。<a id="a-EJ"></a>依此第一义修道分。<a id="a-EK"></a>名为修谛。<a id="a-EL"></a>若菩萨随世谛无量处方便。<a id="a-EM"></a>名为缘谛修。<a id="a-EN"></a>若彼菩萨于此法如是不起妄想者。<a id="a-EO"></a>是名为止。<a id="a-EP"></a>及彼如实知第一义。<a id="a-EQ"></a>及无量处方便知法。<a id="a-ER"></a>是名为观。<a id="a-ES"></a>略说菩萨止有四行。<a id="a-ET"></a>一者第一义。<a id="a-EU"></a>二者俗数智前行。<a id="a-EV"></a>三者一切虚伪妄想不行。<a id="a-EW"></a>四者于此无言无相之法不起妄想其心寂静。<a id="a-EX"></a>一切诸法悉同一味。<a id="a-EY"></a>如是四行。<a id="a-EZ"></a>菩萨止起乃至究竟。<a id="a-Ea"></a>如来知见。<a id="a-Eb"></a>略说菩萨观有四行。<a id="a-Ec"></a>谓此四行所起智慧。<a id="a-Ed"></a>是名为观。<a id="a-Ee"></a>离一切法有无智慧。<a id="a-Ef"></a>随无量法分别处观。<a id="a-Eg"></a>于此四行菩萨观起乃至究竟。<a id="a-Eh"></a>如来知见。<a id="a-Ei"></a>是名略说菩萨止观。</p>
  <p id="aEj">云何菩萨巧方便。<a id="a-Ek"></a>略说十二种。<a id="a-El"></a>为起内佛法有六种。<a id="a-Em"></a>为外成熟众生有六种。<a id="a-En"></a>云何为起内佛法六种巧方便。<a id="a-Eo"></a>一者菩萨悲心。<a id="a-Ep"></a>顾念一切众生。<a id="a-Eq"></a>二者一切诸行。<a id="a-Er"></a>如实了知。<a id="a-Es"></a>三者求无上菩提智。<a id="a-Et"></a>四者依顾念众生舍离生死。<a id="a-Eu"></a>五者依诸行如实知。<a id="a-Ev"></a>以无染心。<a id="a-Ew"></a>轮转生死。<a id="a-Ex"></a>六者依求佛智慧炽然精进是名为起内佛法六种巧方便。<a id="a-Ey"></a>云何为外成熟众生六种巧方便。<a id="a-Ez"></a>一者菩萨巧方便以少善根起无量果。<a id="a-F0"></a>二者以少方便。<a id="a-F1"></a>起无量善根。<a id="a-F2"></a>三者毁坏佛法众生除其暴害。<a id="a-F3"></a>四者处中众生令入佛法。<a id="a-F4"></a>五者已入众生令其成熟。<a id="a-F5"></a>六者已成熟者令得解脱。<a id="a-F6"></a>云何菩萨能以少善根得无量果。<a id="a-F7"></a>是菩萨教下劣众生。<a id="a-F8"></a>以少财物施下福田。<a id="a-F9"></a>乃至揣麨施于畜生。<a id="a-FA"></a>施已回向无上菩提。<a id="a-FB"></a>以回向力故得无量果。</p>
  <p id="aFC">云何菩萨以少方便起无量善根。<a id="a-FD"></a>是菩萨见有众生修邪法斋而求解脱。<a id="a-FE"></a>则为彼说贤圣八斋断苦方便不究竟法。<a id="a-FF"></a>授少方便得大果斋。<a id="a-FG"></a>复次邪见众生苦身求度。<a id="a-FH"></a>为说中道。<a id="a-FI"></a>令离二边究竟解脱。<a id="a-FJ"></a>复次或有众生求生天者。<a id="a-FK"></a>邪见方便投岩赴火不食等苦。<a id="a-FL"></a>则为演说正法禅定。<a id="a-FM"></a>现法乐住。<a id="a-FN"></a>后生天上如法受乐。</p>
  <p id="aFO">复次或有众生诵习外典求清净者。<a id="a-FP"></a>以佛正法令其诵习思惟其义。<a id="a-FQ"></a>又说如来甚深经典。<a id="a-FR"></a>具足显示空相应法。<a id="a-FS"></a>彼闻法已。<a id="a-FT"></a>生厌离心专精净信。<a id="a-FU"></a>于一念顷能摄广大无量善根。<a id="a-FV"></a>况复次第续念不舍。</p>
  <p id="aFW">复次菩萨意解思惟起净妙想。<a id="a-FX"></a>即以世间香花珍物供养三宝。<a id="a-FY"></a>亦教他人心想供养。<a id="a-FZ"></a>复次如是净心遍满十方一切世界。<a id="a-Fa"></a>供养三宝生随喜心。<a id="a-Fb"></a>亦复教人令其随喜。<a id="a-Fc"></a>复次常修念佛乃至念天。<a id="a-Fd"></a>亦教他人令修六念。</p>
  <p id="aFe">复次正念合掌恭敬。<a id="a-Ff"></a>随时供养一切三宝。<a id="a-Fg"></a>亦教他人修此供养。<a id="a-Fh"></a>复次于一切众生一切功德皆悉随喜。<a id="a-Fi"></a>亦教他人起随喜心。<a id="a-Fj"></a>复次于一切众生入广大悲心。<a id="a-Fk"></a>悉欲代受一切众苦。<a id="a-Fl"></a>亦教他人兴此大悲。<a id="a-Fm"></a>复次于过去现在一切所犯。<a id="a-Fn"></a>以真实随顺求净戒心。<a id="a-Fo"></a>向十方佛至诚忏悔。<a id="a-Fp"></a>亦教他人如是悔过。<a id="a-Fq"></a>彼常如是悔其所犯以少方便。<a id="a-Fr"></a>于一切业障悉得解脱。<a id="a-Fs"></a>复次作众多种种无量变化。<a id="a-Ft"></a>一切十方佛法僧处及众生处。<a id="a-Fu"></a>无量神通他心自在。<a id="a-Fv"></a>菩萨摄取切德。<a id="a-Fw"></a>复次菩萨修慈悲喜舍。<a id="a-Fx"></a>亦教他修。<a id="a-Fy"></a>是名菩萨以少方便。<a id="a-Fz"></a>生广大无量善根果报。</p>
  <p id="aG0">云何菩萨坏佛法者除其暴害。<a id="a-G1"></a>处中者令入。<a id="a-G2"></a>已入者令熟。<a id="a-G3"></a>已熟者令解脱。<a id="a-G4"></a>是菩萨于此四种成就众生。<a id="a-G5"></a>当知略说六种巧方便。<a id="a-G6"></a>一者随顺。<a id="a-G7"></a>二者立要。<a id="a-G8"></a>三者异相。<a id="a-G9"></a>四者逼迫。<a id="a-GA"></a>五者报恩。<a id="a-GB"></a>六者清净。<a id="a-GC"></a>菩萨随顺巧方便者。<a id="a-GD"></a>是菩萨欲为众生说法。<a id="a-GE"></a>先如是柔软身口行。<a id="a-GF"></a>以施将顺自舍恚恨。<a id="a-GG"></a>除恚恨已。<a id="a-GH"></a>彼生爱敬乐欲闻法。<a id="a-GI"></a>然后乃为如应说法。<a id="a-GJ"></a>易入易解。<a id="a-GK"></a>时说次第谛不颠倒。<a id="a-GL"></a>以义饶益而为说法忍。<a id="a-GM"></a>诸问答调伏众生。<a id="a-GN"></a>第一利益哀愍成就。<a id="a-GO"></a>若以神力示现他心而为说法。<a id="a-GP"></a>或请余人。<a id="a-GQ"></a>令种种现化调伏众生。<a id="a-GR"></a>若有略说义饶益论广为分别。<a id="a-GS"></a>若广大论能为略说。<a id="a-GT"></a>授彼令诵自恣问难。<a id="a-GU"></a>彼受诵已广为说义。<a id="a-GV"></a>以一切缘三昧度门随顺教授。<a id="a-GW"></a>随顺教诫摄取众生。<a id="a-GX"></a>令其行义。<a id="a-GY"></a>彼诸众生于如来说甚深微妙空相应经。<a id="a-GZ"></a>如其旨趣。<a id="a-Ga"></a>彼经中说。<a id="a-Gb"></a>离自性法及离诸事不起不灭。<a id="a-Gc"></a>如虚空如幻如梦。<a id="a-Gd"></a>不知义者闻则惊怖。<a id="a-Ge"></a>谤彼深经言非佛说。<a id="a-Gf"></a>菩萨为彼众生随顺巧便。<a id="a-Gg"></a>于彼深经如来旨趣。<a id="a-Gh"></a>随顺其义分别解说而摄取之。<a id="a-Gi"></a>如是随顺为彼说言。<a id="a-Gj"></a>彼经不说一切都无所有。<a id="a-Gk"></a>但言说我自性空无所有。<a id="a-Gl"></a>是名离自性离言说。<a id="a-Gm"></a>有事依言事转。<a id="a-Gn"></a>是故言说有自性。<a id="a-Go"></a>亦非第一义。<a id="a-Gp"></a>有彼自性。<a id="a-Gq"></a>是故说言离一切事。<a id="a-Gr"></a>言说自性。<a id="a-Gs"></a>从本已来一切都无所有。<a id="a-Gt"></a>云何有生有灭。<a id="a-Gu"></a>是故说言不生不灭。<a id="a-Gv"></a>譬如虚空有种种色及诸色业。<a id="a-Gw"></a>悉容受彼为作依处。<a id="a-Gx"></a>谓虚空行住去来屈申俯仰。<a id="a-Gy"></a>又如除彼色及色业。<a id="a-Gz"></a>已谓无色自性分。<a id="a-H0"></a>名清净虚空。<a id="a-H1"></a>如虚空处色等业转离言说事。<a id="a-H2"></a>种种施设言说妄想虚伪随转亦复如是。<a id="a-H3"></a>又如虚空容色等业。<a id="a-H4"></a>离言说法容受妄想亦复如是。<a id="a-H5"></a>若菩萨以智慧。<a id="a-H6"></a>除一切言说所起。<a id="a-H7"></a>邪惑妄想诸虚伪转。<a id="a-H8"></a>是菩萨以第一圣智离言说事。<a id="a-H9"></a>一切言说自性非性。<a id="a-HA"></a>如虚空清净。<a id="a-HB"></a>亦非彼展转有余自性。<a id="a-HC"></a>是故一切诸法。<a id="a-HD"></a>譬如虚空譬如幻。<a id="a-HE"></a>不如事有亦非一切都无幻事。<a id="a-HF"></a>如是一切法不如言说。<a id="a-HG"></a>愚痴计有亦非一切都无所有。<a id="a-HH"></a>第一义离言说自性。<a id="a-HI"></a>如是方便入非有亦非无。<a id="a-HJ"></a>是故知如幻故说如幻。<a id="a-HK"></a>如是菩萨于一切法界。<a id="a-HL"></a>不取不舍不增不减亦无所坏。<a id="a-HM"></a>如实了知。<a id="a-HN"></a>如其所知为人显示。<a id="a-HO"></a>是名菩萨随顺巧方便。<a id="a-HP"></a>云何菩萨立要巧方便。<a id="a-HQ"></a>若有众生来从菩萨。<a id="a-HR"></a>求索十种资生众具。<a id="a-HS"></a>为立要言。<a id="a-HT"></a>汝能供养父母沙门婆罗门。<a id="a-HU"></a>广说如上。<a id="a-HV"></a>乃至受戒。<a id="a-HW"></a>若能如是我当施汝。<a id="a-HX"></a>如其不能则不施与。<a id="a-HY"></a>所谓田宅市肆官爵国土钱财六畜工巧医方。<a id="a-HZ"></a>若结婚姻。<a id="a-Ha"></a>若食不食。<a id="a-Hb"></a>所作同事。<a id="a-Hc"></a>尔时菩萨为立要言。<a id="a-Hd"></a>汝能供养父母。<a id="a-He"></a>乃至受戒。<a id="a-Hf"></a>我当施汝饮食。<a id="a-Hg"></a>乃至同事。<a id="a-Hh"></a>复次菩萨。<a id="a-Hi"></a>若有众生犯罪谋逆。<a id="a-Hj"></a>作不饶益事。<a id="a-Hk"></a>为他杀缚断截捶打。<a id="a-Hl"></a>毁辱呵责驱出质债。<a id="a-Hm"></a>为他所执。<a id="a-Hn"></a>尔时菩萨为立要言。<a id="a-Ho"></a>汝能供养父母。<a id="a-Hp"></a>乃至受戒。<a id="a-Hq"></a>我当救汝令脱众难。<a id="a-Hr"></a>复次若有众生王贼水火人及非人不活恶名诸恐怖等。<a id="a-Hs"></a>尔时菩萨为立要言。<a id="a-Ht"></a>汝能供养父母。<a id="a-Hu"></a>乃至受戒。<a id="a-Hv"></a>我当救汝令脱恐怖。<a id="a-Hw"></a>若有众生欲恩爱集会远离怨憎。<a id="a-Hx"></a>尔时菩萨为立要言。<a id="a-Hy"></a>汝能供养父母。<a id="a-Hz"></a>乃至受戒。<a id="a-I0"></a>我当方便从汝所愿。<a id="a-I1"></a>复次若有众生疾病困厄。<a id="a-I2"></a>尔时菩萨为立要言。<a id="a-I3"></a>汝能供养父母。<a id="a-I4"></a>乃至受戒。<a id="a-I5"></a>我当令汝病苦得除。<a id="a-I6"></a>菩萨如是立要已。<a id="a-I7"></a>彼诸众生疾修善法远离诸恶得随所欲。<a id="a-I8"></a>是名菩萨立要巧方便。<a id="a-I9"></a>若菩萨与众生立要已。<a id="a-IA"></a>彼诸众生不随要者。<a id="a-IB"></a>如上所许亦不施之。<a id="a-IC"></a>为度彼故非不欲与。<a id="a-ID"></a>诸难恐怖及诸病苦。<a id="a-IE"></a>爱念和合。<a id="a-IF"></a>不爱别离。<a id="a-IG"></a>为度彼故一切放舍。<a id="a-IH"></a>示作如是决定之相。<a id="a-II"></a>非其实心有放舍念。<a id="a-IJ"></a>渐渐要令断不善法建立善法。<a id="a-IK"></a>若复众生无所须欲亦无众难。<a id="a-IL"></a>乃至无病。<a id="a-IM"></a>而与菩萨先为亲厚。<a id="a-IN"></a>随宜劝导令修善法。<a id="a-IO"></a>所谓供养父母。<a id="a-IP"></a>乃至持戒。<a id="a-IQ"></a>若彼众生不随其教。<a id="a-IR"></a>尔时菩萨现嗔责相。<a id="a-IS"></a>为度彼故。<a id="a-IT"></a>心无恚恨于诸所作悉现乖异。<a id="a-IU"></a>为度彼故。<a id="a-IV"></a>非实违背。<a id="a-IW"></a>或现加彼不饶益事。<a id="a-IX"></a>欲度彼故。<a id="a-IY"></a>非其实心。<a id="a-IZ"></a>菩萨方便现此异相。<a id="a-Ia"></a>欲令众生修诸善法断不善法。<a id="a-Ib"></a>是名菩萨异相巧方便。<a id="a-Ic"></a>云何菩萨现逼迫巧方便。<a id="a-Id"></a>若菩萨为主为王。<a id="a-Ie"></a>于自眷属作如是教。<a id="a-If"></a>若我眷属有不供养父母。<a id="a-Ig"></a>乃至犯戒者。<a id="a-Ih"></a>我当断其供给。<a id="a-Ii"></a>或加谪罚或至驱摈。<a id="a-Ij"></a>立一士夫常令伺察。<a id="a-Ik"></a>彼诸众生以恐怖故。<a id="a-Il"></a>勤修善法断不善法彼虽不乐强逼令修。<a id="a-Im"></a>是名菩萨逼迫巧方便。</p>
  <p id="aIn">云何菩萨报恩巧方便。<a id="a-Io"></a>若菩萨先于众生施诸恩分若施财物。<a id="a-Ip"></a>若度众难若度恐怖。<a id="a-Iq"></a>和其所念离所不念。<a id="a-Ir"></a>救疗众病令得安乐。<a id="a-Is"></a>众生知恩欲报德者。<a id="a-It"></a>尔时菩萨劝令修善。<a id="a-Iu"></a>不须世间财利酬报。<a id="a-Iv"></a>报之大者。<a id="a-Iw"></a>当供养父母乃至持戒。<a id="a-Ix"></a>求报恩者令其行善。<a id="a-Iy"></a>是名菩萨报恩巧方便。</p>
  <p id="aIz">云何菩萨清净巧方便。<a id="a-J0"></a>住究竟地菩萨。<a id="a-J1"></a>净菩萨道生兜率天。<a id="a-J2"></a>众生念言。<a id="a-J3"></a>某菩萨生兜率天。<a id="a-J4"></a>不久当下生阎浮提。<a id="a-J5"></a>当成如来无上等觉令我爱乐。<a id="a-J6"></a>莫令不乐彼所生处。<a id="a-J7"></a>我亦随生。<a id="a-J8"></a>无量众生乐修是愿。<a id="a-J9"></a>又复菩萨。<a id="a-JA"></a>从兜率天来生世间。<a id="a-JB"></a>若生王宫若婆罗门家。<a id="a-JC"></a>舍上妙乐出家学道。<a id="a-JD"></a>令诸众生舍离憍慢。<a id="a-JE"></a>又于树下苦行六年。<a id="a-JF"></a>令余众生信苦行者断其信乐。<a id="a-JG"></a>又复既成无上菩提。<a id="a-JH"></a>令余众生坚固信乐同求佛道。<a id="a-JI"></a>又成佛已。<a id="a-JJ"></a>默然待请。<a id="a-JK"></a>为令众生敬重法故。<a id="a-JL"></a>梵天劝请然后乃说。<a id="a-JM"></a>又以佛眼观察世间。<a id="a-JN"></a>莫令众生作是谤言。<a id="a-JO"></a>但以梵天劝请力故。<a id="a-JP"></a>非是如来大悲故说。<a id="a-JQ"></a>为除众生邪摄受故转正法轮。<a id="a-JR"></a>诸余世间所未曾转。<a id="a-JS"></a>及制戒律。<a id="a-JT"></a>是名菩萨清净巧方便。<a id="a-JU"></a>如是巧方便无余无上。<a id="a-JV"></a>是名菩萨六种巧方便。<a id="a-JW"></a>略说广说。<a id="a-JX"></a>坏法众生除其暴害。<a id="a-JY"></a>处中者令入佛法。<a id="a-JZ"></a>入者令熟熟令解脱。<a id="a-Ja"></a>无余无上。<a id="a-Jb"></a>是名菩萨巧方便。</p>
  <p id="aJc">云何菩萨陀罗尼略说四种。<a id="a-Jd"></a>一者法陀罗尼。<a id="a-Je"></a>二者义陀罗尼。<a id="a-Jf"></a>三者咒术陀罗尼。<a id="a-Jg"></a>四者得菩萨忍陀罗尼。<a id="a-Jh"></a>云何法陀罗尼。<a id="a-Ji"></a>菩萨得如是忆念智慧力。<a id="a-Jj"></a>于未曾所闻未曾修习名句味身。<a id="a-Jk"></a>次第庄严次第所应。<a id="a-Jl"></a>无量章句。<a id="a-Jm"></a>经无量劫忆持不忘。<a id="a-Jn"></a>云何义陀罗尼。<a id="a-Jo"></a>如前所说。<a id="a-Jp"></a>于此诸法无量义趣。<a id="a-Jq"></a>未曾读诵未曾修习。<a id="a-Jr"></a>经无量劫忆持不忘。<a id="a-Js"></a>云何咒术陀罗尼。<a id="a-Jt"></a>菩萨得如是三昧力。<a id="a-Ju"></a>以咒术章句。<a id="a-Jv"></a>为众除患。<a id="a-Jw"></a>第一神验。<a id="a-Jx"></a>种种灾患悉令消灭。<a id="a-Jy"></a>云何得菩萨忍陀罗尼。<a id="a-Jz"></a>菩萨精勤修习。<a id="a-K0"></a>因起智慧。<a id="a-K1"></a>独一静处。<a id="a-K2"></a>燕默少言亦不游行。<a id="a-K3"></a>知量而食不杂种食。<a id="a-K4"></a>常一坐食思惟禅定少睡眠多觉悟。<a id="a-K5"></a>于如来所说得菩萨忍咒术。<a id="a-K6"></a>所谓。</p>
  <p id="aK7">伊致　密致　吉胝鼻　羼提跛大[口*習]波呵([口*習]音稣急反)</p>
  <p id="aK8">于此诸咒术章句义思量观察。<a id="a-K9"></a>如是咒术章句。<a id="a-KA"></a>如是正思惟。<a id="a-KB"></a>如此义尚不自闻。<a id="a-KC"></a>何有所得。<a id="a-KD"></a>如咒术章句。<a id="a-KE"></a>义不可得。<a id="a-KF"></a>是则无义。<a id="a-KG"></a>如是诸义。<a id="a-KH"></a>所谓无义。<a id="a-KI"></a>是故亦无余义可求。<a id="a-KJ"></a>如是名为善解咒术句义。<a id="a-KK"></a>善解咒术句义者。<a id="a-KL"></a>以如是义。<a id="a-KM"></a>比知一切诸法义。<a id="a-KN"></a>皆悉善知不从他闻。<a id="a-KO"></a>又知一切言说。<a id="a-KP"></a>一切法自性。<a id="a-KQ"></a>义不可得。<a id="a-KR"></a>以此等无言说自性义。<a id="a-KS"></a>则知一切诸法自性义。<a id="a-KT"></a>是名第一义最胜义。<a id="a-KU"></a>得最上欢喜。<a id="a-KV"></a>是菩萨得此陀罗尼咒术处。<a id="a-KW"></a>名得菩萨忍。<a id="a-KX"></a>得此忍者。<a id="a-KY"></a>不久当得净心增上解行地忍。<a id="a-KZ"></a>是名菩萨得菩萨忍陀罗尼。<a id="a-Ka"></a>彼法陀罗尼。<a id="a-Kb"></a>义陀罗尼。<a id="a-Kc"></a>菩萨是度初阿僧祇劫入净心地所得。<a id="a-Kd"></a>必定不动最胜最妙。<a id="a-Ke"></a>若中间所得。<a id="a-Kf"></a>或因愿力。<a id="a-Kg"></a>或禅定力。<a id="a-Kh"></a>不定不任亦不胜妙。<a id="a-Ki"></a>如法义陀罗尼。<a id="a-Kj"></a>咒术陀罗尼亦如是。<a id="a-Kk"></a>得菩萨忍陀罗尼。<a id="a-Kl"></a>如前所说。<a id="a-Km"></a>如是一切陀罗尼具四功德者。<a id="a-Kn"></a>乃能得之非不具足。<a id="a-Ko"></a>云何为四。<a id="a-Kp"></a>一者不习爱欲。<a id="a-Kq"></a>二者不嫉彼胜。<a id="a-Kr"></a>三者一切所求等施无悔。<a id="a-Ks"></a>四者乐法深乐菩萨藏。<a id="a-Kt"></a>及摩得勒伽藏。</p>
  <p id="aKu">云何为菩萨愿。<a id="a-Kv"></a>略说五种。<a id="a-Kw"></a>一者发心愿。<a id="a-Kx"></a>二者生愿。<a id="a-Ky"></a>三者境界愿。<a id="a-Kz"></a>四者平等愿。<a id="a-L0"></a>五者大愿。<a id="a-L1"></a>彼菩萨初发无上菩提心。<a id="a-L2"></a>是名发心愿。<a id="a-L3"></a>愿未来世为众生故随善趣生。<a id="a-L4"></a>是名生愿。<a id="a-L5"></a>愿正观诸法无量等诸善根。<a id="a-L6"></a>思惟境界。<a id="a-L7"></a>是名境界愿。<a id="a-L8"></a>愿未来世一切菩萨善摄事。<a id="a-L9"></a>是名菩萨平等愿。<a id="a-LA"></a>大愿者。<a id="a-LB"></a>即平等愿。<a id="a-LC"></a>又说十种大愿。<a id="a-LD"></a>一者愿一切种供养无量诸佛。<a id="a-LE"></a>二者愿护持一切诸佛正法。<a id="a-LF"></a>三者愿通达诸佛正法。<a id="a-LG"></a>四者愿生兜率天。<a id="a-LH"></a>乃至般涅槃。<a id="a-LI"></a>五者愿行菩萨一切种正行。<a id="a-LJ"></a>六者愿成熟一切众生。<a id="a-LK"></a>七者愿一切世界悉能现化。<a id="a-LL"></a>八者愿一切菩萨。<a id="a-LM"></a>一心方便以大乘度。<a id="a-LN"></a>九者愿一切正方便无碍。<a id="a-LO"></a>十者愿成无上正觉。</p>
  <p id="aLP">云何菩萨空三昧。<a id="a-LQ"></a>菩萨离一切言说自性。<a id="a-LR"></a>观无言说自性心住。<a id="a-LS"></a>是名空三昧。<a id="a-LT"></a>云何无愿三昧。<a id="a-LU"></a>菩萨于无言说自性事。<a id="a-LV"></a>邪见妄想所起烦恼。<a id="a-LW"></a>苦常见其过。<a id="a-LX"></a>于未来世不愿心住。<a id="a-LY"></a>是名无愿三昧。<a id="a-LZ"></a>云何无相三昧。<a id="a-La"></a>菩萨于无言说自性事。<a id="a-Lb"></a>离一切妄想。<a id="a-Lc"></a>虚伪相灭。<a id="a-Ld"></a>观察如实寂静心住。<a id="a-Le"></a>是名无相三昧。<a id="a-Lf"></a>以何等故说三三昧。<a id="a-Lg"></a>不增不减。<a id="a-Lh"></a>有二种。<a id="a-Li"></a>有及无有。<a id="a-Lj"></a>有为无为名为有无我我所名无有。<a id="a-Lk"></a>于有为有不愿不随故。<a id="a-Ll"></a>立无愿三昧。<a id="a-Lm"></a>于无为涅槃愿乐摄受故。<a id="a-Ln"></a>立无相三昧。<a id="a-Lo"></a>又于此诸事非愿非不愿。<a id="a-Lp"></a>然于有不有见以是见故。<a id="a-Lq"></a>立空三昧。<a id="a-Lr"></a>菩萨修此三三昧。<a id="a-Ls"></a>如是建立如实知。<a id="a-Lt"></a>若有余行。<a id="a-Lu"></a>悉入三三昧门。<a id="a-Lv"></a>所谓声闻所学所行。</p>
  <p id="aLw">有四忧檀那法。<a id="a-Lx"></a>诸佛菩萨为令众生清净故说。<a id="a-Ly"></a>云何为四。<a id="a-Lz"></a>一切行无常是忧檀那法。<a id="a-M0"></a>一切行苦是忧檀那法。<a id="a-M1"></a>一切法无我是忧檀那法。<a id="a-M2"></a>涅槃寂灭是忧檀那法。<a id="a-M3"></a>诸佛菩萨具足此法。<a id="a-M4"></a>复以此法传授众生。<a id="a-M5"></a>是名忧檀那。<a id="a-M6"></a>过去寂默诸牟尼尊展转相传。<a id="a-M7"></a>是名忧檀那。<a id="a-M8"></a>增上勇出乃至具足出第一有。<a id="a-M9"></a>是名忧檀那。<a id="a-MA"></a>云何菩萨观一切行无常。<a id="a-MB"></a>菩萨观一切行言说自性常不可得。<a id="a-MC"></a>若复不知真实无言说事故有生有灭。<a id="a-MD"></a>若彼观无言说自性一切行无常。<a id="a-ME"></a>观过去行。<a id="a-MF"></a>无生无灭。<a id="a-MG"></a>彼亦无因亦无自性可得。<a id="a-MH"></a>是故亦无因亦无自性。<a id="a-MI"></a>观现在行无生无灭。<a id="a-MJ"></a>彼因不得而与果。<a id="a-MK"></a>故自性可得。<a id="a-ML"></a>是故观彼自性而无因。<a id="a-MM"></a>观未来行无生无灭。<a id="a-MN"></a>彼因可得而不与果。<a id="a-MO"></a>故无自性。<a id="a-MP"></a>是故观因而无自性。<a id="a-MQ"></a>如是见三世分段诸行相续转时。<a id="a-MR"></a>一一行刹那有三有为。<a id="a-MS"></a>有为相。<a id="a-MT"></a>于刹那后。<a id="a-MU"></a>有四有为相。<a id="a-MV"></a>彼前诸行相自性坏。<a id="a-MW"></a>次未曾行相自性起名为生。<a id="a-MX"></a>起已未坏名为住。<a id="a-MY"></a>顾念前灭行相自性彼起异。<a id="a-MZ"></a>异名为老。<a id="a-Ma"></a>是故生刹那后。<a id="a-Mb"></a>即彼起行相自性坏名为灭。<a id="a-Mc"></a>若观起自性行相。<a id="a-Md"></a>即彼自性生住老相无余自性。<a id="a-Me"></a>是故刹那后如是行相自性灭。<a id="a-Mf"></a>如是诸生等行相如实观。<a id="a-Mg"></a>此四有为相略说二种。<a id="a-Mh"></a>有性及无性。<a id="a-Mi"></a>如来以起故立一有为相。<a id="a-Mj"></a>以自性故立第二有为相。<a id="a-Mk"></a>诸行住老故立第三有为相。<a id="a-Ml"></a>彼菩萨观有为行分齐。<a id="a-Mm"></a>非生非住非老非坏。<a id="a-Mn"></a>一切时别有事起。<a id="a-Mo"></a>何以故。<a id="a-Mp"></a>诸行分齐起时。<a id="a-Mq"></a>更无别生别住别老别坏。<a id="a-Mr"></a>诸行分齐住老坏时。<a id="a-Ms"></a>亦无别生别住别老别坏(一念顷名为一刹那)。<a id="a-Mt"></a>菩萨如实观者。<a id="a-Mu"></a>不别有生等事可得。<a id="a-Mv"></a>若可得者。<a id="a-Mw"></a>离色等诸行应别有生。<a id="a-Mx"></a>如色等行自性起。<a id="a-My"></a>彼亦应起。<a id="a-Mz"></a>若然者。<a id="a-N0"></a>应有二生行生及生生。<a id="a-N1"></a>若有行生及生生者。<a id="a-N2"></a>或一或异。<a id="a-N3"></a>若一而谓别有生者。<a id="a-N4"></a>彼空无义。<a id="a-N5"></a>若别有生者。<a id="a-N6"></a>此事不然。<a id="a-N7"></a>若异者。<a id="a-N8"></a>彼行生非相生所为。<a id="a-N9"></a>行生相生所为者。<a id="a-NA"></a>此事不然。<a id="a-NB"></a>如生住老亦如是。<a id="a-NC"></a>若坏有法自性者。<a id="a-ND"></a>彼应生灭。<a id="a-NE"></a>若坏生时。<a id="a-NF"></a>一切行应即灭。<a id="a-NG"></a>如入灭尽正受。<a id="a-NH"></a>以少方便心心数法灭。<a id="a-NI"></a>若坏灭时。<a id="a-NJ"></a>彼一切行应生。<a id="a-NK"></a>以坏无有故。<a id="a-NL"></a>言坏有生灭者此事不然。<a id="a-NM"></a>彼善男子善女人。<a id="a-NN"></a>一切时常有自性者。<a id="a-NO"></a>不应有厌离。<a id="a-NP"></a>离欲解脱异者应尔。<a id="a-NQ"></a>以此事故。<a id="a-NR"></a>菩萨于一切诸行无常如实知。<a id="a-NS"></a>复次菩萨于一切诸行无常相续转时。<a id="a-NT"></a>观三苦相。<a id="a-NU"></a>行苦变易苦苦苦。<a id="a-NV"></a>如是菩萨于一切行苦如实知。</p>
  <p id="aNW">复次菩萨。<a id="a-NX"></a>于一切法有为无为无我我所如实知。<a id="a-NY"></a>众生无我及法无我。<a id="a-NZ"></a>彼众生无我者。<a id="a-Na"></a>有法非众生。<a id="a-Nb"></a>离有法亦非众生。<a id="a-Nc"></a>法无我者。<a id="a-Nd"></a>一切言说事亦无言说自性法。<a id="a-Ne"></a>如是菩萨于一切法无我如实知。</p>
  <p id="aNf">复次一切行起因断无余。<a id="a-Ng"></a>诸余毕竟灭名般涅槃。<a id="a-Nh"></a>烦恼寂灭众苦永息。<a id="a-Ni"></a>未入净心地菩萨。<a id="a-Nj"></a>未见谛声闻。<a id="a-Nk"></a>于涅槃作意解想。<a id="a-Nl"></a>说言寂灭涅槃。<a id="a-Nm"></a>当知是等不得真实涅槃知见。<a id="a-Nn"></a>唯有正思惟。<a id="a-No"></a>譬如国王长者巨富无量。<a id="a-Np"></a>为诸子故造作戏具。<a id="a-Nq"></a>鹿车牛车马车象车。<a id="a-Nr"></a>彼诸子等欢喜爱乐。<a id="a-Ns"></a>作真鹿马象车等想。<a id="a-Nt"></a>其父知子渐已长大。<a id="a-Nu"></a>为说真实牛鹿象马。<a id="a-Nv"></a>诸子谓父叹已象马。<a id="a-Nw"></a>父于后时知子转大。<a id="a-Nx"></a>将出宅外示真象马。<a id="a-Ny"></a>彼见实已乃知其真。<a id="a-Nz"></a>定知其父常所叹说非是我等先所玩好。<a id="a-O0"></a>先所玩好非真象马。<a id="a-O1"></a>如是诸行以为屋宅。<a id="a-O2"></a>未住净心地菩萨。<a id="a-O3"></a>未见谛声闻。<a id="a-O4"></a>如彼童子。<a id="a-O5"></a>诸佛如来及入大地菩萨明见涅槃。<a id="a-O6"></a>为彼菩萨及诸声闻叹说涅槃。<a id="a-O7"></a>彼既闻已随说意解。<a id="a-O8"></a>若彼渐学道品具足。<a id="a-O9"></a>入净心地。<a id="a-OA"></a>及见谛声闻。<a id="a-OB"></a>彼于涅槃生现知见。<a id="a-OC"></a>如是诸佛菩萨所叹说者。<a id="a-OD"></a>非如我等愚痴智慧意想所解。<a id="a-OE"></a>我等所想相似非实。<a id="a-OF"></a>于彼所解生惭愧心。<a id="a-OG"></a>依后知见。<a id="a-OH"></a>譬如病人遇得良医。<a id="a-OI"></a>为治病故说随病药。<a id="a-OJ"></a>彼诸病者常习此药。<a id="a-OK"></a>便作信解。<a id="a-OL"></a>乐着此药缘是病差。<a id="a-OM"></a>更起余病应服余药。<a id="a-ON"></a>良医教彼弃舍前药。<a id="a-OO"></a>更服余药。<a id="a-OP"></a>彼诸病者信前药故。<a id="a-OQ"></a>不肯弃舍。<a id="a-OR"></a>良医方便令服后药。<a id="a-OS"></a>如是菩萨住净心地。<a id="a-OT"></a>见谛声闻。<a id="a-OU"></a>诸烦恼病。<a id="a-OV"></a>诸佛如来住大地菩萨。<a id="a-OW"></a>为彼说法。<a id="a-OX"></a>上法上上法。<a id="a-OY"></a>深法上深法。<a id="a-OZ"></a>上上深法。<a id="a-Oa"></a>胜法上胜法。<a id="a-Ob"></a>上上胜法。<a id="a-Oc"></a>教授教诫。<a id="a-Od"></a>入净心地菩萨。<a id="a-Oe"></a>见谛声闻。<a id="a-Of"></a>闻佛所说信受不疑。<a id="a-Og"></a>乘如来所说具足法乘。<a id="a-Oh"></a>善能调御游平等道。<a id="a-Oi"></a>疾疾正向无余涅槃。</p>
  <p data-pb></p>
  <h2 id="aOj">方便处菩萨功德品第十八</h2>
  <p id="aOk">菩萨学阿耨多罗三藐三菩提。<a id="a-Ol"></a>有五奇特未曾有法。<a id="a-Om"></a>云何为五。<a id="a-On"></a>一者于诸众生无有因缘而起爱念。<a id="a-Oo"></a>二者为诸众生受无量苦。<a id="a-Op"></a>三者烦恼炽盛难化众生方便调伏。<a id="a-Oq"></a>四者入第一难解真实之义。<a id="a-Or"></a>五者入不可思议神通之力。<a id="a-Os"></a>如是奇特未曾有法。<a id="a-Ot"></a>不与一切诸众生共。</p>
  <p id="aOu">菩萨有五事非奇特。<a id="a-Ov"></a>能成奇特未曾有法。<a id="a-Ow"></a>一者为安众生故受于苦因。<a id="a-Ox"></a>受苦因故得受安乐。<a id="a-Oy"></a>二者知生死过恶涅槃功德。<a id="a-Oz"></a>有净众生念不自受乐。<a id="a-P0"></a>为净众生故受诸生死。<a id="a-P1"></a>三者修静默乐。<a id="a-P2"></a>有净众生念不自受乐。<a id="a-P3"></a>为净众生故演说正法。<a id="a-P4"></a>四者修六波罗蜜善根。<a id="a-P5"></a>有净众生念不自受乐。<a id="a-P6"></a>为净众生故不舍一切众生。<a id="a-P7"></a>亦不舍果报。<a id="a-P8"></a>五者他事己事如是一切利益众生。<a id="a-P9"></a>菩萨有五事。<a id="a-PA"></a>于一切众生其心平等。<a id="a-PB"></a>一者初发心愿。<a id="a-PC"></a>为一切众生其心平等。<a id="a-PD"></a>二者修习大悲心。<a id="a-PE"></a>与哀愍俱其心平等。<a id="a-PF"></a>三者于一切众生作一子想。<a id="a-PG"></a>与爱念俱其心平等。<a id="a-PH"></a>四者观一切众生诸行缘起。<a id="a-PI"></a>一众生法即是一切诸众生法。<a id="a-PJ"></a>随顺一切众生其心平等。<a id="a-PK"></a>五者如为一众生行。<a id="a-PL"></a>如是一切众生。<a id="a-PM"></a>利益心俱其心平等。<a id="a-PN"></a>菩萨有五事饶益一切众生。<a id="a-PO"></a>一者说正命饶益。<a id="a-PP"></a>二者不随顺者说随顺法饶益。<a id="a-PQ"></a>三者孤独辛苦贫乞无依者为作依怙饶益。<a id="a-PR"></a>四者向善趣者说道饶益。<a id="a-PS"></a>五者为三乘人说三乘饶益。<a id="a-PT"></a>菩萨有五事报众生恩。<a id="a-PU"></a>一者自成功德。<a id="a-PV"></a>二者劝他令成。<a id="a-PW"></a>三者孤独辛苦贫乞无依为作依怙。<a id="a-PX"></a>四者供养如来。<a id="a-PY"></a>五者佛所说法。<a id="a-PZ"></a>若读诵若书持若供养。<a id="a-Pa"></a>菩萨行菩提道常求五事。<a id="a-Pb"></a>一者常愿诸佛出兴于世。<a id="a-Pc"></a>二者于诸佛所听六波罗蜜及菩萨藏。<a id="a-Pd"></a>三者堪能一切种成熟众生。<a id="a-Pe"></a>四者堪能无上成熟众生。<a id="a-Pf"></a>五者得阿耨多罗三藐三菩提。<a id="a-Pg"></a>阿惟三菩提。<a id="a-Ph"></a>声闻菩提。<a id="a-Pi"></a>和合声闻。</p>
  <p id="aPj">菩萨有五事利益众生真实方便。<a id="a-Pk"></a>是菩萨先欲安乐众生。<a id="a-Pl"></a>于彼安乐如实知不颠倒觉。<a id="a-Pm"></a>如前供养习近无量品说。<a id="a-Pn"></a>菩萨有五种方便摄一切正方便。<a id="a-Po"></a>一者随护方便。<a id="a-Pp"></a>二者无罪方便。<a id="a-Pq"></a>三者思惟力方便。<a id="a-Pr"></a>四者净心方便。<a id="a-Ps"></a>五者决定方便。<a id="a-Pt"></a>随护方便有五种。<a id="a-Pu"></a>一者黠护。<a id="a-Pv"></a>得俱生智能疾受法。<a id="a-Pw"></a>二者念护。<a id="a-Px"></a>念持于法。<a id="a-Py"></a>三者智护。<a id="a-Pz"></a>得坚固智观察法义。<a id="a-Q0"></a>以黠念智护离于退分。<a id="a-Q1"></a>修胜进分。<a id="a-Q2"></a>四者自心护。<a id="a-Q3"></a>守护根门。<a id="a-Q4"></a>五者他心护。<a id="a-Q5"></a>随顺他心。<a id="a-Q6"></a>无罪方便者。<a id="a-Q7"></a>于诸善法不颠倒。<a id="a-Q8"></a>炽然无量常修回向菩提。<a id="a-Q9"></a>思惟力方便者。<a id="a-QA"></a>是解行地。<a id="a-QB"></a>净心方便者。<a id="a-QC"></a>是净心地具足行地。<a id="a-QD"></a>决定方便者。<a id="a-QE"></a>是决定地决定行地。<a id="a-QF"></a>究竟地。<a id="a-QG"></a>是名五种方便摄一切正方便。<a id="a-QH"></a>菩萨退分有五事。<a id="a-QI"></a>一者不恭敬法及说法者。<a id="a-QJ"></a>二者放逸懈怠。<a id="a-QK"></a>三者习众烦恼及诸恶行。<a id="a-QL"></a>四者称量同己及余菩萨起增上慢。<a id="a-QM"></a>五者于法颠倒起增上慢。</p>
  <p id="aQN">菩萨胜分有五事与上退分五事次第相违者。<a id="a-QO"></a>是名胜分。</p>
  <p id="aQP">菩萨有五事菩萨似功德过。<a id="a-QQ"></a>一者于诸凶恶及犯戒者。<a id="a-QR"></a>作非慈饶益。<a id="a-QS"></a>二者现谄曲威仪。<a id="a-QT"></a>三者说世俗诸外道经论。<a id="a-QU"></a>得生智慧能自思惟。<a id="a-QV"></a>四者行于有罪施等善根。<a id="a-QW"></a>五者演说建立似功德法。<a id="a-QX"></a>菩萨有五事菩萨真实功德。<a id="a-QY"></a>一者于诸凶恶及犯戒者起胜悲心。<a id="a-QZ"></a>二者具足成就真实威仪。<a id="a-Qa"></a>三者于如来说得生智慧能自思惟。<a id="a-Qb"></a>四者行于无罪施等善根。<a id="a-Qc"></a>五者演说正教。<a id="a-Qd"></a>毁相似法。<a id="a-Qe"></a>菩萨调伏众生有十种。<a id="a-Qf"></a>名正调伏。<a id="a-Qg"></a>云何为十。<a id="a-Qh"></a>离诸缠离烦恼分恶戒。</p>
  <p id="aQi">菩萨有六事。<a id="a-Qj"></a>为如来授无上菩提记。<a id="a-Qk"></a>一者种性未发心。<a id="a-Ql"></a>二者已发心。<a id="a-Qm"></a>三者现前。<a id="a-Qn"></a>四者不现前。<a id="a-Qo"></a>五者时量时定得无上菩提。<a id="a-Qp"></a>六者时无量时不定受记。<a id="a-Qq"></a>菩萨有三种决定。<a id="a-Qr"></a>一者种性名为决定。<a id="a-Qs"></a>何以故。<a id="a-Qt"></a>堪能为缘。<a id="a-Qu"></a>有障决定阿耨多罗三藐三菩提。<a id="a-Qv"></a>二者决定发无上菩提心不能乃至不退乃至无上菩提。<a id="a-Qw"></a>三者得力利益众生。<a id="a-Qx"></a>如所欲如所作。<a id="a-Qy"></a>如足不虚。<a id="a-Qz"></a>彼最后决定故如来受决定记。</p>
  <p id="aR0">菩萨不作五种力故不得阿耨多罗三藐三菩提。<a id="a-R1"></a>一者初发心。<a id="a-R2"></a>二者哀愍众生。<a id="a-R3"></a>三者炽然。<a id="a-R4"></a>四者精进。<a id="a-R5"></a>五者于一切明处方便不厌。</p>
  <p id="aR6">菩萨有五事常所修集。<a id="a-R7"></a>一者常不放逸。<a id="a-R8"></a>二者孤独辛苦贫乞无依为作依怙。<a id="a-R9"></a>三者供养如来。<a id="a-RA"></a>四者持戒。<a id="a-RB"></a>有犯即觉。<a id="a-RC"></a>五者所作所行所可忆念。<a id="a-RD"></a>一切回向无上菩提。</p>
  <p id="aRE">菩萨有十法菩萨等法第一最胜。<a id="a-RF"></a>一者菩萨种性胜余种性。<a id="a-RG"></a>二者初发心胜一切正愿。<a id="a-RH"></a>三者精进智慧胜余波罗蜜。<a id="a-RI"></a>四者软语胜余摄事。<a id="a-RJ"></a>五者如来胜余众生六者大悲胜余无量。<a id="a-RK"></a>七者第四禅胜于余禅。<a id="a-RL"></a>八者空三昧胜余三昧。<a id="a-RM"></a>九者灭尽正受胜余正受。<a id="a-RN"></a>十者清净巧方便胜余巧方便。<a id="a-RO"></a>菩萨有四种正施设。<a id="a-RP"></a>如是正施设。<a id="a-RQ"></a>是如来说。<a id="a-RR"></a>非余若天若人。<a id="a-RS"></a>沙门婆罗门如是闻。<a id="a-RT"></a>一者法施设。<a id="a-RU"></a>二者谛施设。<a id="a-RV"></a>三者方便施设。<a id="a-RW"></a>四者乘施设。<a id="a-RX"></a>法施设者。<a id="a-RY"></a>十二部经修多罗等。<a id="a-RZ"></a>次第演说次第建立。<a id="a-Ra"></a>谛施设者。<a id="a-Rb"></a>有一种。<a id="a-Rc"></a>谓如实义谛。<a id="a-Rd"></a>复有二种。<a id="a-Re"></a>世谛。<a id="a-Rf"></a>第一义谛。<a id="a-Rg"></a>复有三种。<a id="a-Rh"></a>相谛。<a id="a-Ri"></a>说谛。<a id="a-Rj"></a>作谛。<a id="a-Rk"></a>复有四种。<a id="a-Rl"></a>苦谛。<a id="a-Rm"></a>集谛。<a id="a-Rn"></a>灭谛。<a id="a-Ro"></a>道谛。<a id="a-Rp"></a>复有五种。<a id="a-Rq"></a>因谛。<a id="a-Rr"></a>果谛。<a id="a-Rs"></a>智谛。<a id="a-Rt"></a>智境界谛。<a id="a-Ru"></a>无上谛。<a id="a-Rv"></a>复有六种。<a id="a-Rw"></a>实谛。<a id="a-Rx"></a>虚妄谛。<a id="a-Ry"></a>知谛。<a id="a-Rz"></a>断谛。<a id="a-S0"></a>证谛。<a id="a-S1"></a>修谛。<a id="a-S2"></a>复有七种。<a id="a-S3"></a>味谛。<a id="a-S4"></a>患谛。<a id="a-S5"></a>离谛。<a id="a-S6"></a>法谛。<a id="a-S7"></a>解谛。<a id="a-S8"></a>圣谛。<a id="a-S9"></a>非圣谛。<a id="a-SA"></a>复有八种。<a id="a-SB"></a>行苦谛。<a id="a-SC"></a>苦苦谛。<a id="a-SD"></a>坏苦谛。<a id="a-SE"></a>生谛。<a id="a-SF"></a>灭谛。<a id="a-SG"></a>秽污谛。<a id="a-SH"></a>清净谛。<a id="a-SI"></a>正方便谛。<a id="a-SJ"></a>复有九种。<a id="a-SK"></a>无常谛。<a id="a-SL"></a>苦谛。<a id="a-SM"></a>空谛。<a id="a-SN"></a>非我谛。<a id="a-SO"></a>有爱谛。<a id="a-SP"></a>无有爱谛。<a id="a-SQ"></a>断方便谛。<a id="a-SR"></a>有余涅槃谛。<a id="a-SS"></a>无余涅槃谛。<a id="a-ST"></a>复有十种。<a id="a-SU"></a>自作苦谛。<a id="a-SV"></a>贫穷苦谛。<a id="a-SW"></a>四大增损苦谛。<a id="a-SX"></a>爱恋苦谛。<a id="a-SY"></a>污辱苦谛。<a id="a-SZ"></a>业苦谛。<a id="a-Sa"></a>烦恼谛。<a id="a-Sb"></a>正思惟谛。<a id="a-Sc"></a>正见谛。<a id="a-Sd"></a>正见果谛。<a id="a-Se"></a>四种方便名方便施设。<a id="a-Sf"></a>如前力种性品说。<a id="a-Sg"></a>乘施设者。<a id="a-Sh"></a>声闻乘。<a id="a-Si"></a>缘觉乘。<a id="a-Sj"></a>大乘。<a id="a-Sk"></a>一一乘七种施设。<a id="a-Sl"></a>四圣谛慧。<a id="a-Sm"></a>如是慧。<a id="a-Sn"></a>若依若缘伴业众具。<a id="a-So"></a>如是慧若果。<a id="a-Sp"></a>此七种名声闻乘施设。<a id="a-Sq"></a>如声闻乘施设。<a id="a-Sr"></a>缘觉乘亦如是。<a id="a-Ss"></a>离言说境界。<a id="a-St"></a>一切法如离诸妄想。<a id="a-Su"></a>平等慧。<a id="a-Sv"></a>如是慧。<a id="a-Sw"></a>若依若缘伴业众具。<a id="a-Sx"></a>如是慧若果。<a id="a-Sy"></a>此七种名大乘施设。<a id="a-Sz"></a>过去未来现在。<a id="a-T0"></a>一切菩萨正施设。<a id="a-T1"></a>已作当作。<a id="a-T2"></a>一切四种无余无上。</p>
  <p id="aT3">菩萨有五种无量生一切巧便行。<a id="a-T4"></a>一者众生界无量。<a id="a-T5"></a>二者世界无量。<a id="a-T6"></a>三者法界无量。<a id="a-T7"></a>四者调伏界无量。<a id="a-T8"></a>五者调伏方便无量。<a id="a-T9"></a>六十一种众生名众生界。<a id="a-TA"></a>如意地身分别则有无量。<a id="a-TB"></a>十方无量世界无量。<a id="a-TC"></a>名如娑婆世界。<a id="a-TD"></a>名娑婆主。<a id="a-TE"></a>善不善无记法分别则有无量。<a id="a-TF"></a>调伏有一种。<a id="a-TG"></a>谓一切众生调伏。<a id="a-TH"></a>复有二种。<a id="a-TI"></a>具缚。<a id="a-TJ"></a>不具缚。<a id="a-TK"></a>复有三种软中上根复有四种。<a id="a-TL"></a>刹利。<a id="a-TM"></a>婆罗门。<a id="a-TN"></a>毗舍。<a id="a-TO"></a>首陀复有五种。<a id="a-TP"></a>贪欲。<a id="a-TQ"></a>嗔恚。<a id="a-TR"></a>愚痴。<a id="a-TS"></a>憍慢。<a id="a-TT"></a>觉观。<a id="a-TU"></a>复有六种。<a id="a-TV"></a>在家。<a id="a-TW"></a>出家。<a id="a-TX"></a>未熟。<a id="a-TY"></a>已熟。<a id="a-TZ"></a>未解脱。<a id="a-Ta"></a>已解脱。<a id="a-Tb"></a>复有七种。<a id="a-Tc"></a>恶人。<a id="a-Td"></a>中人。<a id="a-Te"></a>小智人。<a id="a-Tf"></a>大智人。<a id="a-Tg"></a>现在调伏。<a id="a-Th"></a>未来调伏。<a id="a-Ti"></a>随缘调伏。<a id="a-Tj"></a>若得缘如是。<a id="a-Tk"></a>如是回向。<a id="a-Tl"></a>复有八种。<a id="a-Tm"></a>谓八众刹利。<a id="a-Tn"></a>乃至婆罗门。<a id="a-To"></a>复有九种。<a id="a-Tp"></a>一者如来调伏。<a id="a-Tq"></a>二者声闻缘觉调伏。<a id="a-Tr"></a>三者菩萨调伏。<a id="a-Ts"></a>四者难调伏。<a id="a-Tt"></a>五者易调伏。<a id="a-Tu"></a>六者软语调伏。<a id="a-Tv"></a>七者呵责调伏。<a id="a-Tw"></a>八者远调伏。<a id="a-Tx"></a>九者近调伏。<a id="a-Ty"></a>复有十种。<a id="a-Tz"></a>一者地狱。<a id="a-U0"></a>二者畜生。<a id="a-U1"></a>三者饿鬼。<a id="a-U2"></a>四者欲界人天。<a id="a-U3"></a>五者中阴。<a id="a-U4"></a>六者色。<a id="a-U5"></a>七者无色。<a id="a-U6"></a>八者想。<a id="a-U7"></a>九者无想。<a id="a-U8"></a>十者非想非非想。<a id="a-U9"></a>是五十五种分别则为无量。<a id="a-UA"></a>众生界调伏界有何差别。<a id="a-UB"></a>众生界者。<a id="a-UC"></a>不分别一切众生种性处。<a id="a-UD"></a>调伏界者。<a id="a-UE"></a>彼种性处。<a id="a-UF"></a>如是彼彼处转调伏方便无量。<a id="a-UG"></a>如前成熟品说。<a id="a-UH"></a>彼亦无量种分别。<a id="a-UI"></a>如是次第说五种无量。<a id="a-UJ"></a>何以故。<a id="a-UK"></a>是菩萨为众生修行。<a id="a-UL"></a>是故说初无量。<a id="a-UM"></a>众生彼处可得。<a id="a-UN"></a>是故说第二无量。<a id="a-UO"></a>众生于彼彼世界烦恼清净法可得。<a id="a-UP"></a>是故说第三无量。<a id="a-UQ"></a>观彼彼众生随所堪能脱苦。<a id="a-UR"></a>是故说第四无量。<a id="a-US"></a>乃至方便脱众生苦。<a id="a-UT"></a>是故说第五无量。<a id="a-UU"></a>是故说五种无量。<a id="a-UV"></a>生菩萨一切巧便行。<a id="a-UW"></a>菩萨有四求。<a id="a-UX"></a>于一切法如实知。<a id="a-UY"></a>一者名求。<a id="a-UZ"></a>二者事求。<a id="a-Ua"></a>三者自性施设求。<a id="a-Ub"></a>四者差别施设求。<a id="a-Uc"></a>如前真实品说。<a id="a-Ud"></a>菩萨有四事。<a id="a-Ue"></a>于一切法如实知。<a id="a-Uf"></a>随名求如实知。<a id="a-Ug"></a>随事求如实知。<a id="a-Uh"></a>随自性施设求如实知。<a id="a-Ui"></a>随差别施设求如实知。<a id="a-Uj"></a>如前真实品说。</p>
  <p id="aUk">诸佛菩萨有五事。<a id="a-Ul"></a>为众生说法得大果福利。<a id="a-Um"></a>一者为众生说法生离垢法眼。<a id="a-Un"></a>二者为众生说法得诸漏尽。<a id="a-Uo"></a>三者为众生说法发无上菩提心。<a id="a-Up"></a>四者为众生说法得第一菩萨忍。<a id="a-Uq"></a>五者为众生说法。<a id="a-Ur"></a>闻已受诵。<a id="a-Us"></a>具足修习令法久住。<a id="a-Ut"></a>是名五种说法得大果福利。</p>
  <p id="aUu">云何名大乘。<a id="a-Uv"></a>有七种大故名为大乘。<a id="a-Uw"></a>一者法大。<a id="a-Ux"></a>谓十二部经。<a id="a-Uy"></a>菩萨方广藏。<a id="a-Uz"></a>最上最大。<a id="a-V0"></a>二者心大。<a id="a-V1"></a>谓发阿耨多罗三藐三菩提心。<a id="a-V2"></a>三者解大。<a id="a-V3"></a>谓解菩萨方广藏。<a id="a-V4"></a>四者净心大。<a id="a-V5"></a>谓过解行地入净心地。<a id="a-V6"></a>五者众具大。<a id="a-V7"></a>谓福德众具智慧众具得无上菩提。<a id="a-V8"></a>六者时大。<a id="a-V9"></a>谓三阿僧祇劫得无上菩提。<a id="a-VA"></a>七者得大。<a id="a-VB"></a>谓得无上菩提身无与等者。<a id="a-VC"></a>况复过上。<a id="a-VD"></a>彼法大心大解大净心大众具大时大。<a id="a-VE"></a>此六大谓因种得大谓果处。<a id="a-VF"></a>菩萨有八法摄一切摩诃衍菩萨藏所说。<a id="a-VG"></a>谓信菩萨藏。<a id="a-VH"></a>显示一切法真实义。<a id="a-VI"></a>显示一切诸佛菩萨不可思议第一胜妙神力。<a id="a-VJ"></a>得闻慧思慧思惟。<a id="a-VK"></a>依闻慧思慧思惟。<a id="a-VL"></a>方便得净心。<a id="a-VM"></a>得净心。<a id="a-VN"></a>方便入修慧行。<a id="a-VO"></a>入修慧行。<a id="a-VP"></a>方便修慧果。<a id="a-VQ"></a>成如是修慧果。<a id="a-VR"></a>成毕竟出离。<a id="a-VS"></a>菩萨如是学得无上菩提。<a id="a-VT"></a>菩萨如是学得无上菩提略说十种。<a id="a-VU"></a>一者种性。<a id="a-VV"></a>二者入。<a id="a-VW"></a>三者未净。<a id="a-VX"></a>四者净。<a id="a-VY"></a>五者未熟。<a id="a-VZ"></a>六者熟。<a id="a-Va"></a>七者未定。<a id="a-Vb"></a>八者定。<a id="a-Vc"></a>九者一生。<a id="a-Vd"></a>十者最后身。<a id="a-Ve"></a>种性者。<a id="a-Vf"></a>名未得净心。<a id="a-Vg"></a>发心修学名为入。<a id="a-Vh"></a>已入未入净心地名为未净。<a id="a-Vi"></a>入净心地名为净。<a id="a-Vj"></a>净者未入毕竟地名为未熟。<a id="a-Vk"></a>入毕竟地名为熟。<a id="a-Vl"></a>熟者未入定地名为未定。<a id="a-Vm"></a>已入定地名为定。<a id="a-Vn"></a>又熟有二种。<a id="a-Vo"></a>一者一生。<a id="a-Vp"></a>次第得无上菩提。<a id="a-Vq"></a>二者最后身。<a id="a-Vr"></a>即此生得。<a id="a-Vs"></a>如是从种性乃至最后身得无上菩提。<a id="a-Vt"></a>此十种菩萨所学而学。<a id="a-Vu"></a>于上更无所学。<a id="a-Vv"></a>菩萨如所学而学。<a id="a-Vw"></a>于上更无菩萨学。<a id="a-Vx"></a>菩萨如所学而学。<a id="a-Vy"></a>得一切功德名。<a id="a-Vz"></a>所谓菩萨摩诃萨。<a id="a-W0"></a>勇猛无上。<a id="a-W1"></a>佛子佛持。<a id="a-W2"></a>大师大圣。<a id="a-W3"></a>大商主大名称。<a id="a-W4"></a>大功德大自在。<a id="a-W5"></a>如是十方无量世界无量菩萨无量因缘。<a id="a-W6"></a>自想施设。<a id="a-W7"></a>当知若有言我是菩萨。<a id="a-W8"></a>不善学菩萨所学者。<a id="a-W9"></a>当知是名字菩萨非实菩萨。<a id="a-WA"></a>若言我是菩萨。<a id="a-WB"></a>善学菩萨所学者。<a id="a-WC"></a>当知是实菩萨。</p>
 </body>
</html>