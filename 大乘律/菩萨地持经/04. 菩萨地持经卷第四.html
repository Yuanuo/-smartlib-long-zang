<!doctype html>
<html id="z3IBUsTlD" data-ver="1472">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">菩萨地持经卷第四</h1>
  <h2 id="a2">方便处戒品第十</h2>
  <p id="a3">云何菩萨尸波罗蜜。<a id="a-4"></a>略说有九种。<a id="a-5"></a>一者自性戒。<a id="a-6"></a>二者一切戒。<a id="a-7"></a>三者难戒。<a id="a-8"></a>四者一切门戒。<a id="a-9"></a>五者善人戒。<a id="a-A"></a>六者一切行戒。<a id="a-B"></a>七者除恼戒。<a id="a-C"></a>八者此世他世乐戒。<a id="a-D"></a>九者清净戒。</p>
  <p id="aE">云何自性戒。<a id="a-F"></a>略说四德成就。<a id="a-G"></a>是名自性戒。<a id="a-H"></a>云何为四。<a id="a-I"></a>一者从他正受。<a id="a-J"></a>二者善净心受。<a id="a-K"></a>三者犯已即悔。<a id="a-L"></a>四者专精念住坚持不犯。<a id="a-M"></a>从他正受者。<a id="a-N"></a>外顾他于犯愧心生。<a id="a-O"></a>善净心受者。<a id="a-P"></a>内自顾于犯惭心生。<a id="a-Q"></a>犯已即悔。<a id="a-R"></a>专精不犯。<a id="a-S"></a>如是不犯戒。<a id="a-T"></a>菩萨有二因缘离悔。<a id="a-U"></a>是菩萨依受戒。<a id="a-V"></a>净心戒起。<a id="a-W"></a>惭愧心起。<a id="a-X"></a>惭愧心故。<a id="a-Y"></a>善能护戒。<a id="a-Z"></a>护戒故无悔。<a id="a-a"></a>若从他受若净心受。<a id="a-b"></a>此二是法。<a id="a-c"></a>若犯而悔。<a id="a-d"></a>若专精不犯。<a id="a-e"></a>此二随法。<a id="a-f"></a>若从他受。<a id="a-g"></a>若净心受。<a id="a-h"></a>若专精不犯。<a id="a-i"></a>此三法是菩萨不坏戒。<a id="a-j"></a>犯已即悔者。<a id="a-k"></a>毁而还复。<a id="a-l"></a>若菩萨四德成就。<a id="a-m"></a>是名自性戒。<a id="a-n"></a>是名真实戒。<a id="a-o"></a>自安安他。<a id="a-p"></a>多所安隐多所快乐。<a id="a-q"></a>哀愍世间利安天人。<a id="a-r"></a>受戒随戒。<a id="a-s"></a>当知无量摄受。<a id="a-t"></a>菩萨无量净戒。<a id="a-u"></a>摄取一切安乐众生。<a id="a-v"></a>成大果报获大福利。<a id="a-w"></a>疾得阿耨多罗三藐三菩提。</p>
  <p id="ax">云何菩萨一切戒。<a id="a-y"></a>略说二种。<a id="a-z"></a>一者在家分。<a id="a-10"></a>二者出家分。<a id="a-11"></a>是名一切戒。<a id="a-12"></a>一切戒复有三种。<a id="a-13"></a>一者律仪戒。<a id="a-14"></a>二者摄善法戒。<a id="a-15"></a>三者摄众生戒。<a id="a-16"></a>律仪戒者。<a id="a-17"></a>谓七众所受戒。<a id="a-18"></a>比丘比丘尼。<a id="a-19"></a>式叉摩尼。<a id="a-1A"></a>沙弥沙弥尼。<a id="a-1B"></a>优婆塞优婆夷。<a id="a-1C"></a>在家出家随其所应。<a id="a-1D"></a>是名律仪戒。<a id="a-1E"></a>摄善法戒者。<a id="a-1F"></a>谓菩萨所受律仪戒。<a id="a-1G"></a>上修大菩提。<a id="a-1H"></a>身口意业。<a id="a-1I"></a>是名略说一切摄善法戒。<a id="a-1J"></a>何者是。<a id="a-1K"></a>谓菩萨依戒住戒。<a id="a-1L"></a>修闻慧思慧奢摩陀毗婆舍那修慧。<a id="a-1M"></a>空闲静默恭敬师长礼事供养。<a id="a-1N"></a>有疾患者。<a id="a-1O"></a>起悲愍心瞻视供给。<a id="a-1P"></a>闻说法者叹言善哉。<a id="a-1Q"></a>实功德者称扬赞善。<a id="a-1R"></a>一切众生所作功德。<a id="a-1S"></a>心念口言随喜欢悦。<a id="a-1T"></a>有侵犯者悉能安忍。<a id="a-1U"></a>身口意业已作当作。<a id="a-1V"></a>一切回向无上菩提。<a id="a-1W"></a>随时修习种种胜愿。<a id="a-1X"></a>常勤精进供养三宝。<a id="a-1Y"></a>于诸善法心不放逸。<a id="a-1Z"></a>念慧护持身口净戒。<a id="a-1a"></a>守摄根门饭食知量。<a id="a-1b"></a>初夜后夜未曾睡眠。<a id="a-1c"></a>亲近善人依善知识。<a id="a-1d"></a>自省己过。<a id="a-1e"></a>知已不犯。<a id="a-1f"></a>随其所犯于佛菩萨及同行所如法悔除如是等护持修习。<a id="a-1g"></a>长养善法戒。<a id="a-1h"></a>是名摄善法戒。</p>
  <p id="a1i">摄众生戒者。<a id="a-1j"></a>略说有十一种。<a id="a-1k"></a>一者众生作饶益事。<a id="a-1l"></a>悉与为伴。<a id="a-1m"></a>二者众生已起未起。<a id="a-1n"></a>病等诸苦及看病者。<a id="a-1o"></a>悉与为伴。<a id="a-1p"></a>三者为诸众生说世间出世间法。<a id="a-1q"></a>或以方便令得智慧。<a id="a-1r"></a>四者知恩报恩。<a id="a-1s"></a>五者众生种种恐怖。<a id="a-1t"></a>师子虎狼王贼水火。<a id="a-1u"></a>悉能救护。<a id="a-1v"></a>若有众生丧失亲属财物诸难。<a id="a-1w"></a>能为开解令离忧恼。<a id="a-1x"></a>六者见有众生贫穷困乏。<a id="a-1y"></a>悉能给施随其所须。<a id="a-1z"></a>七者德行具足正受依止。<a id="a-20"></a>如法畜众。<a id="a-21"></a>八者先语安慰随时往返。<a id="a-22"></a>给施饮食说世善语。<a id="a-23"></a>进止非已去来随物。<a id="a-24"></a>如是等事。<a id="a-25"></a>安众生者皆悉随顺。<a id="a-26"></a>若非安者。<a id="a-27"></a>皆悉远离。<a id="a-28"></a>九者有实德者称杨欢悦。<a id="a-29"></a>十者有过恶者慈心呵责。<a id="a-2A"></a>折伏罚黜令其改悔。<a id="a-2B"></a>十一者以神通力。<a id="a-2C"></a>示现恶道。<a id="a-2D"></a>令彼众生畏厌众恶奉修佛法。<a id="a-2E"></a>欢喜信乐生希有心。</p>
  <p id="a2F">云何菩萨。<a id="a-2G"></a>住律仪戒。<a id="a-2H"></a>住摄善法戒。<a id="a-2I"></a>住摄众生戒。<a id="a-2J"></a>善护持戒。<a id="a-2K"></a>善摄善法戒。<a id="a-2L"></a>一切行摄众生戒。<a id="a-2M"></a>菩萨住波罗提木叉戒。<a id="a-2N"></a>舍转轮王出家学道。<a id="a-2O"></a>不顾尊位如视草土。<a id="a-2P"></a>舍离五欲如弃涕唾。<a id="a-2Q"></a>乃至来世魔天亦无愿乐。<a id="a-2R"></a>终不为彼修持梵行。<a id="a-2S"></a>心常恐怖如实见过舍现在乐如畏风雹。<a id="a-2T"></a>正见观察而不味着。<a id="a-2U"></a>其性恬静好乐空闲若众若独心常安住。<a id="a-2V"></a>不限持戒生知足想。<a id="a-2W"></a>依戒住戒修习菩萨正受所生无量功德。<a id="a-2X"></a>若近四众不说非法。<a id="a-2Y"></a>于空闲处不住恶觉。<a id="a-2Z"></a>设令暂起即自悔责深见其过。<a id="a-2a"></a>见过患已还得本心。<a id="a-2b"></a>若闻菩萨一切戒法。<a id="a-2c"></a>大地菩萨微妙无量不可思议久远难行。<a id="a-2d"></a>心不恐怖亦不懈退。<a id="a-2e"></a>而作是念。<a id="a-2f"></a>彼亦丈夫能持菩萨不可思议身口净戒。<a id="a-2g"></a>我亦丈夫必当如彼决定无疑。<a id="a-2h"></a>住律仪菩萨。<a id="a-2i"></a>常省己过不观彼阙。<a id="a-2j"></a>若见凶暴及恶性人。<a id="a-2k"></a>心不恚恨起法心悲心。<a id="a-2l"></a>怜愍方便令得解脱。<a id="a-2m"></a>住律仪菩萨。<a id="a-2n"></a>于众生所。<a id="a-2o"></a>不生怖想。<a id="a-2p"></a>况复加害。<a id="a-2q"></a>住律仪菩萨。<a id="a-2r"></a>成就五种不放逸行。<a id="a-2s"></a>与过去俱。<a id="a-2t"></a>与未来俱。<a id="a-2u"></a>与现在俱。<a id="a-2v"></a>已作当作。<a id="a-2w"></a>菩萨过去所犯如法忏悔。<a id="a-2x"></a>是名过去不放逸行。<a id="a-2y"></a>未来当犯当如法悔。<a id="a-2z"></a>是名未来不放逸行。<a id="a-30"></a>现在所犯即如法悔。<a id="a-31"></a>是名现在不放逸行。<a id="a-32"></a>如所行如所住。<a id="a-33"></a>专心护持。<a id="a-34"></a>是名已作不放逸行。<a id="a-35"></a>依已作不放逸行。<a id="a-36"></a>如所行如所住。<a id="a-37"></a>不起犯戒。<a id="a-38"></a>是名当作不放逸行。<a id="a-39"></a>住律仪菩萨。<a id="a-3A"></a>功德覆藏恶事发露。<a id="a-3B"></a>少欲知足堪忍众苦不生忧戚。<a id="a-3C"></a>进止安谛威仪庠序。<a id="a-3D"></a>离诸谄曲净修正命。<a id="a-3E"></a>菩萨成就如是十法。<a id="a-3F"></a>名住律仪戒。<a id="a-3G"></a>善护持戒。<a id="a-3H"></a>谓过去五欲心不顾恋。<a id="a-3I"></a>未来五欲不生欣想。<a id="a-3J"></a>现在五欲不念贪着。<a id="a-3K"></a>乐处空闲不生足想。<a id="a-3L"></a>离恶言恶觉心不自轻。<a id="a-3M"></a>安隐乐住善能堪忍。<a id="a-3N"></a>不为放逸威仪净命。</p>
  <p id="a3O">菩萨住摄善法戒。<a id="a-3P"></a>于身命财若起少着。<a id="a-3Q"></a>即时除灭不令增长。<a id="a-3R"></a>一切犯戒因缘烦恼等起即时除灭。<a id="a-3S"></a>若于众生起恚害怨心。<a id="a-3T"></a>即时除灭。<a id="a-3U"></a>若起懈怠即时除灭。<a id="a-3V"></a>若起味相应禅即时除灭。<a id="a-3W"></a>如实知五处。<a id="a-3X"></a>谓善果善因善因果倒及与非倒。<a id="a-3Y"></a>摄善法障。<a id="a-3Z"></a>皆如实知。<a id="a-3a"></a>菩萨见善果福利而求善因。<a id="a-3b"></a>摄善法倒。<a id="a-3c"></a>如实知之。<a id="a-3d"></a>菩萨得善根。<a id="a-3e"></a>不起无常常见。<a id="a-3f"></a>苦有乐见。<a id="a-3g"></a>不净净见。<a id="a-3h"></a>非我我见。<a id="a-3i"></a>如实知摄善法障。<a id="a-3j"></a>离不摄善法。<a id="a-3k"></a>菩萨成就如是十行。<a id="a-3l"></a>名住摄善法戒。<a id="a-3m"></a>疾摄诸善法及一切行。<a id="a-3n"></a>所谓依施依戒依忍依精进依禅定。<a id="a-3o"></a>五行成就智慧。<a id="a-3p"></a>菩萨住摄众生戒有十一种。<a id="a-3q"></a>于一一种成就一切行。<a id="a-3r"></a>一者众生所作。<a id="a-3s"></a>皆与同事若始思量及所施作。<a id="a-3t"></a>行路去来。<a id="a-3u"></a>正业方便。<a id="a-3v"></a>守护财物。<a id="a-3w"></a>和合诤讼。<a id="a-3x"></a>世间吉会及诸福业。<a id="a-3y"></a>皆与同事。<a id="a-3z"></a>二者于诸苦事。<a id="a-40"></a>皆与为伴。<a id="a-41"></a>若见疾病瞻视供给。<a id="a-42"></a>盲者将导。<a id="a-43"></a>迷者次路。<a id="a-44"></a>聋者指授。<a id="a-45"></a>躃者荷负。<a id="a-46"></a>欲缠苦者教令远离。<a id="a-47"></a>嗔恚睡眠。<a id="a-48"></a>悼悔疑盖。<a id="a-49"></a>如是等苦亦令远离欲觉恚觉。<a id="a-4A"></a>害觉亲里觉。<a id="a-4B"></a>国土觉不死觉。<a id="a-4C"></a>轻侮觉族姓觉。<a id="a-4D"></a>悉教远离。<a id="a-4E"></a>众生诤讼不知苦者。<a id="a-4F"></a>能为开解行路疲乏施诸所安。<a id="a-4G"></a>三者为诸众生具足说法。<a id="a-4H"></a>恶行众生。<a id="a-4I"></a>说除恶行善句善味善义。<a id="a-4J"></a>随顺通达增长道品。<a id="a-4K"></a>方便说者。<a id="a-4L"></a>为恶众生。<a id="a-4M"></a>说除恶行。<a id="a-4N"></a>说除悭法。<a id="a-4O"></a>得现果报。<a id="a-4P"></a>少正方便。<a id="a-4Q"></a>而得大财得已守护。<a id="a-4R"></a>憎嫉法者令生信乐。<a id="a-4S"></a>清净见谛离诸恶趣。<a id="a-4T"></a>烦恼永尽一切苦灭。<a id="a-4U"></a>四者知恩报恩。<a id="a-4V"></a>饶益己者。<a id="a-4W"></a>善心与语问讯慰喻。<a id="a-4X"></a>赞言。<a id="a-4Y"></a>善来设座安处。<a id="a-4Z"></a>若等若增酬报无减。<a id="a-4a"></a>诸有所作悉与同事。<a id="a-4b"></a>瞻视病苦随顺说法。<a id="a-4c"></a>除灭恐畏离诸忧悔。<a id="a-4d"></a>若有乏短给施众具。<a id="a-4e"></a>如法依止随顺其心。<a id="a-4f"></a>有实德者称扬欢悦。<a id="a-4g"></a>有过恶者慈心呵责。<a id="a-4h"></a>折伏罚黜。<a id="a-4i"></a>令其改悔。<a id="a-4j"></a>示神通力随所宜现。<a id="a-4k"></a>五者恐怖众生为作救护。<a id="a-4l"></a>所谓水火王贼鬼神恶兽。<a id="a-4m"></a>人非人等一切怖畏。<a id="a-4n"></a>悉为救护令得安隐。<a id="a-4o"></a>若见众生亲属财物诸难忧恼。<a id="a-4p"></a>或见丧失亲属善友知识及诸师长所尊敬者。<a id="a-4q"></a>或有财物王贼所夺。<a id="a-4r"></a>火烧水[漂*寸]亡失宝藏。<a id="a-4s"></a>事业不成强分私财。<a id="a-4t"></a>或恶眷属散弃资产。<a id="a-4u"></a>悉为开解令离忧恼。<a id="a-4v"></a>六者见有众生资生不具。<a id="a-4w"></a>给施所须。<a id="a-4x"></a>饮食衣服汤药众具香花灯明庄严杂饰车乘僮仆财物舍宅。<a id="a-4y"></a>如是等乏。<a id="a-4z"></a>悉皆给施。<a id="a-50"></a>七者如法受众先与依止。<a id="a-51"></a>以无贪心哀愍心而为说法赈给所须。<a id="a-52"></a>若自无者。<a id="a-53"></a>从彼信心居士长者。<a id="a-54"></a>求索与之。<a id="a-55"></a>如法所得衣食汤药。<a id="a-56"></a>及诸房舍等。<a id="a-57"></a>共受用无所藏积。<a id="a-58"></a>以五种法随时教诫。<a id="a-59"></a>如力种品中说。<a id="a-5A"></a>八者随他心戒。<a id="a-5B"></a>先知众生自性及性。<a id="a-5C"></a>应共住者与共同止。<a id="a-5D"></a>随其所宜与共从事。<a id="a-5E"></a>又随心者。<a id="a-5F"></a>观其所行。<a id="a-5G"></a>若以如是身行如是口行。<a id="a-5H"></a>令彼忧恼。<a id="a-5I"></a>无善利者菩萨不为。<a id="a-5J"></a>虽令忧恼而获善利者菩萨为之。<a id="a-5K"></a>若菩萨自行身行口行。<a id="a-5L"></a>非戒所摄亦非功德智慧方便。<a id="a-5M"></a>令彼忧恼。<a id="a-5N"></a>无善利者菩萨不为。<a id="a-5O"></a>与上相违者菩萨为之。<a id="a-5P"></a>如生忧苦喜乐亦尔。<a id="a-5Q"></a>随其所应广分别说。<a id="a-5R"></a>又随心者。<a id="a-5S"></a>若见众生有嗔恨色。<a id="a-5T"></a>尚不叹其德。<a id="a-5U"></a>况说其恶。<a id="a-5V"></a>亦不忏谢。<a id="a-5W"></a>又随心者。<a id="a-5X"></a>人不问讯安慰己者。<a id="a-5Y"></a>犹尚自往问讯安慰。<a id="a-5Z"></a>况来问讯而不酬和。<a id="a-5a"></a>唯除教诫。<a id="a-5b"></a>又随心者。<a id="a-5c"></a>不恼他人除慈愍心寂静诸根。<a id="a-5d"></a>呵责弟子令其调伏。<a id="a-5e"></a>又随心者。<a id="a-5f"></a>不嗤笑不戏弄。<a id="a-5g"></a>令其惭耻而生疑悔。<a id="a-5h"></a>彼虽不如不言汝今堕在负处。<a id="a-5i"></a>见人谦下亦不自高。<a id="a-5j"></a>又随心者非不习近。<a id="a-5k"></a>不极习近。<a id="a-5l"></a>不非时习近。<a id="a-5m"></a>又随心者。<a id="a-5n"></a>于他亲厚不说其过。<a id="a-5o"></a>于他怨者不称其德。<a id="a-5p"></a>不亲善者。<a id="a-5q"></a>不与同意不多求欲。<a id="a-5r"></a>若有所取知量知足。<a id="a-5s"></a>若有请者不逆其意。<a id="a-5t"></a>若有嫌责如法悔谢九者实功德者。<a id="a-5u"></a>称赞欢悦具足信者。<a id="a-5v"></a>叹信功德。<a id="a-5w"></a>戒闻施慧亦复如是十者应呵责者呵责调伏微过微犯者。<a id="a-5x"></a>以怜愍心软语呵责。<a id="a-5y"></a>中过中犯中语呵责。<a id="a-5z"></a>上过上犯上语呵责。<a id="a-60"></a>如呵责折伏罚黜亦复如是。<a id="a-61"></a>软中过软中犯。<a id="a-62"></a>随时驱出还令共住为化犯戒及余人故。<a id="a-63"></a>以爱益心黜令出众。<a id="a-64"></a>上过上犯者。<a id="a-65"></a>不同住不同食。<a id="a-66"></a>乃至改悔亦不同住。<a id="a-67"></a>以慈愍心故。<a id="a-68"></a>不令彼人于佛法中多起罪过。<a id="a-69"></a>亦为教诫余众生故。<a id="a-6A"></a>十一者菩萨为饶益故现神通力。<a id="a-6B"></a>或令恐怖或令欢喜。<a id="a-6C"></a>行恶行者示以恶报。<a id="a-6D"></a>所谓寒冰地狱边地狱等诸恶道处。<a id="a-6E"></a>语其人言。<a id="a-6F"></a>汝当观此。<a id="a-6G"></a>人间造恶当生彼中受无量苦。<a id="a-6H"></a>彼见恐怖而生厌怖离诸恶行。<a id="a-6I"></a>菩萨于大众中见不信者问事不答。<a id="a-6J"></a>即时化作金刚力士及诸大力诸天鬼神而恐怖之。<a id="a-6K"></a>以恐怖故。<a id="a-6L"></a>舍高慢心敬信正答。<a id="a-6M"></a>其余大众闻彼正答亦皆调伏。<a id="a-6N"></a>又以神力。<a id="a-6O"></a>现一为多现多为一。<a id="a-6P"></a>石壁皆过身出水火。<a id="a-6Q"></a>或复示现共声闻神力。<a id="a-6R"></a>令彼欢悦。<a id="a-6S"></a>未信者信。<a id="a-6T"></a>犯戒者清净。<a id="a-6U"></a>少闻者多闻。<a id="a-6V"></a>悭者能施。<a id="a-6W"></a>痴者得慧。<a id="a-6X"></a>如是菩萨成就一切行利众生戒。<a id="a-6Y"></a>是名菩萨三种戒聚。<a id="a-6Z"></a>无量功德聚。</p>
  <p id="a6a">菩萨欲学菩萨律义戒。<a id="a-6b"></a>摄善法戒。<a id="a-6c"></a>摄众生戒者。<a id="a-6d"></a>若在家若出家。<a id="a-6e"></a>发无上菩提愿已。<a id="a-6f"></a>于同法菩萨。<a id="a-6g"></a>已发愿者。<a id="a-6h"></a>有智有力。<a id="a-6i"></a>善语善义。<a id="a-6j"></a>能诵能持。<a id="a-6k"></a>如是菩萨所先礼足已作是言。<a id="a-6l"></a>我于大德乞受菩萨戒。<a id="a-6m"></a>大德于我不惮劳者。<a id="a-6n"></a>哀愍听许。<a id="a-6o"></a>作是请已偏袒右肩。<a id="a-6p"></a>于三世十方佛及大地诸菩萨前。<a id="a-6q"></a>恭敬作礼念其功德。<a id="a-6r"></a>起软中上淳净心。<a id="a-6s"></a>于智者前谦下恭敬长跪曲身。<a id="a-6t"></a>于佛像前作是言。<a id="a-6u"></a>唯愿大德。<a id="a-6v"></a>授我菩萨戒。<a id="a-6w"></a>作是语已。<a id="a-6x"></a>一心念住长养净心。<a id="a-6y"></a>我今不久当得无尽无量无上大功德聚。<a id="a-6z"></a>如是念已。<a id="a-70"></a>默然而住。<a id="a-71"></a>尔时智者。<a id="a-72"></a>于彼受者不起乱心。<a id="a-73"></a>若坐若立而作是言。<a id="a-74"></a>汝某甲善男子谛听。<a id="a-75"></a>法弟汝是菩萨不。<a id="a-76"></a>答言是。<a id="a-77"></a>发菩提愿未。<a id="a-78"></a>答言已发。</p>
  <p id="a79">问已复作是言。<a id="a-7A"></a>汝善男子。<a id="a-7B"></a>欲于我所受一切菩萨戒律仪戒摄善法戒摄众生戒。<a id="a-7C"></a>此诸戒是过去未来现在一切菩萨所住戒。<a id="a-7D"></a>过去一切菩萨已学。<a id="a-7E"></a>未来一切菩萨当学。<a id="a-7F"></a>现在一切菩萨今学。<a id="a-7G"></a>汝能受不。<a id="a-7H"></a>答言能。<a id="a-7I"></a>第二第三。<a id="a-7J"></a>亦如是说。</p>
  <p id="a7K">智者三说。<a id="a-7L"></a>授彼戒已。<a id="a-7M"></a>受者不起。<a id="a-7N"></a>尔时智者。<a id="a-7O"></a>于佛像前敬礼十方世界诸菩萨众。<a id="a-7P"></a>如是白言。<a id="a-7Q"></a>某甲菩萨。<a id="a-7R"></a>于我某甲前三说受菩萨戒。<a id="a-7S"></a>我为作证。<a id="a-7T"></a>一初十方无量诸佛第一无上大师现知见觉者。<a id="a-7U"></a>于一切众生一切法。<a id="a-7V"></a>现知见觉。<a id="a-7W"></a>亦如是白。<a id="a-7X"></a>某菩萨。<a id="a-7Y"></a>于我某前三说受菩萨戒。<a id="a-7Z"></a>我为作证。<a id="a-7a"></a>第二第三。<a id="a-7b"></a>亦如是白。<a id="a-7c"></a>如是受菩萨戒竟。<a id="a-7d"></a>次第十方一切世界无量诸佛。<a id="a-7e"></a>及住大地诸菩萨前。<a id="a-7f"></a>法有相现。<a id="a-7g"></a>尔时十方世界诸佛菩萨。<a id="a-7h"></a>念是菩萨起如实知见。<a id="a-7i"></a>某世界中某菩萨。<a id="a-7j"></a>从某菩萨受菩萨戒。<a id="a-7k"></a>于是菩萨起子想弟想。<a id="a-7l"></a>慈心爱念。<a id="a-7m"></a>慈心爱念故。<a id="a-7n"></a>令是菩萨善法增长终不退减。<a id="a-7o"></a>如是白。<a id="a-7p"></a>如是知觉。<a id="a-7q"></a>如是受菩萨戒已。<a id="a-7r"></a>智者受者。<a id="a-7s"></a>向十方诸佛及菩萨众敬礼而退。<a id="a-7t"></a>如是菩萨所受律仪戒于余一切律仪戒。<a id="a-7u"></a>最胜最上。<a id="a-7v"></a>摄受无量无边功德。<a id="a-7w"></a>从第一无上真实心起。<a id="a-7x"></a>一切众生一切种恶行对治。<a id="a-7y"></a>波罗提木叉戒。<a id="a-7z"></a>于此律仪戒。<a id="a-80"></a>百分不及其一。<a id="a-81"></a>百千万分乃至极算数譬喻亦不及一。<a id="a-82"></a>摄受一切诸功德故。<a id="a-83"></a>住菩萨戒者作是思惟。<a id="a-84"></a>如法者行非法不行。<a id="a-85"></a>功德转增。<a id="a-86"></a>学戒菩萨。<a id="a-87"></a>闻修多罗藏所说及菩萨摩得勒伽藏所说。<a id="a-88"></a>当勤护持。<a id="a-89"></a>有智菩萨不从一切菩萨受菩萨戒。<a id="a-8A"></a>若不信者则不从受。<a id="a-8B"></a>谓初闻菩萨戒。<a id="a-8C"></a>不信不顺不能思惟。<a id="a-8D"></a>悭者贪者。<a id="a-8E"></a>多欲者。<a id="a-8F"></a>不知足者。<a id="a-8G"></a>破戒者。<a id="a-8H"></a>慢缓者。<a id="a-8I"></a>不护戒者。<a id="a-8J"></a>嗔者恨者。<a id="a-8K"></a>不堪忍者。<a id="a-8L"></a>懒惰者。<a id="a-8M"></a>懈怠者。<a id="a-8N"></a>着睡眠者。<a id="a-8O"></a>乐说世事者。<a id="a-8P"></a>如是等人悉不从受。<a id="a-8Q"></a>若有菩萨修习善心。<a id="a-8R"></a>乃至一[穀-禾+牛]牛乳顷者。<a id="a-8S"></a>不饮酒者。<a id="a-8T"></a>不愚痴者。<a id="a-8U"></a>不怯弱者。<a id="a-8V"></a>不少闻者。<a id="a-8W"></a>不谤菩萨藏修多罗者。<a id="a-8X"></a>从如是等人受菩萨戒。<a id="a-8Y"></a>菩萨受菩萨戒者。<a id="a-8Z"></a>诽谤违逆菩萨藏者。<a id="a-8a"></a>不向其说亦不教义。<a id="a-8b"></a>何以故。<a id="a-8c"></a>彼闻已不信。<a id="a-8d"></a>无知覆障故而生诽谤。<a id="a-8e"></a>如是谤者。<a id="a-8f"></a>如受菩萨戒。<a id="a-8g"></a>无量功德聚。<a id="a-8h"></a>谤者罪报亦复如是。<a id="a-8i"></a>乃至不舍恶言恶见恶觉。<a id="a-8j"></a>终不舍离。<a id="a-8k"></a>如是罪业菩萨。<a id="a-8l"></a>欲受菩萨戒时。<a id="a-8m"></a>智者应先为说菩萨摩得勒伽藏。<a id="a-8n"></a>说菩萨戒及犯戒相。<a id="a-8o"></a>令受戒者。<a id="a-8p"></a>自心观察智慧思惟。<a id="a-8q"></a>我堪受戒非效他受。<a id="a-8r"></a>是名坚固菩萨如是人者应受菩萨戒。</p>
  <p id="a8s">如是菩萨住律仪戒者。<a id="a-8t"></a>有四波罗夷处法。<a id="a-8u"></a>何等为四。<a id="a-8v"></a>菩萨为贪利故自叹己德毁呰他人。<a id="a-8w"></a>是名第一波罗夷处法。<a id="a-8x"></a>菩萨自有财物。<a id="a-8y"></a>性悭惜故。<a id="a-8z"></a>贫苦众生无所依怙来求索者。<a id="a-90"></a>不起悲心给施所求。<a id="a-91"></a>有欲闻法吝惜不说。<a id="a-92"></a>是名第二波罗夷处法。</p>
  <p id="a93">菩萨嗔恚。<a id="a-94"></a>出粗恶言意犹不息。<a id="a-95"></a>复以手打或加杖石。<a id="a-96"></a>残害恐怖嗔恨增上。<a id="a-97"></a>犯者求悔不受其忏。<a id="a-98"></a>结恨不舍。<a id="a-99"></a>是名第三波罗夷处法。<a id="a-9A"></a>菩萨谤菩萨藏说。<a id="a-9B"></a>相似法炽然建立于相似法。<a id="a-9C"></a>若心自解或从他受。<a id="a-9D"></a>是名第四波罗夷处法。<a id="a-9E"></a>是名菩萨四波罗夷处法。</p>
  <p id="a9F">是菩萨于四波罗夷处法一一犯。<a id="a-9G"></a>是名波罗夷处法。<a id="a-9H"></a>何况犯四。<a id="a-9I"></a>不能增广现法。<a id="a-9J"></a>庄严菩提。<a id="a-9K"></a>亦不增长现在净心。<a id="a-9L"></a>是名相似菩萨非实菩萨。<a id="a-9M"></a>若菩萨以软中烦恼犯四法者。<a id="a-9N"></a>不名舍律仪戒。<a id="a-9O"></a>若上烦恼犯。<a id="a-9P"></a>是名为舍。<a id="a-9Q"></a>若于四法数数违犯。<a id="a-9R"></a>不生惭愧欢喜爱乐。<a id="a-9S"></a>言是功德。<a id="a-9T"></a>是名上烦恼犯。<a id="a-9U"></a>菩萨无有顿犯四波罗夷处法。<a id="a-9V"></a>舍菩萨律仪戒。<a id="a-9W"></a>如比丘舍律仪戒。<a id="a-9X"></a>菩萨失律仪戒已。<a id="a-9Y"></a>堪任更受。<a id="a-9Z"></a>非如比丘犯木叉戒。<a id="a-9a"></a>不得更受。<a id="a-9b"></a>有二因缘。<a id="a-9c"></a>失菩萨律仪戒。<a id="a-9d"></a>一者舍无上菩提愿。<a id="a-9e"></a>二者起增上烦恼犯无有舍身受身。<a id="a-9f"></a>失菩萨戒。<a id="a-9g"></a>乃至十方在所受生。<a id="a-9h"></a>亦复不失。<a id="a-9i"></a>若菩萨不舍大愿。<a id="a-9j"></a>非上烦恼犯。<a id="a-9k"></a>舍身受身。<a id="a-9l"></a>虽不忆念。<a id="a-9m"></a>从善知识。<a id="a-9n"></a>数数更受犹是本戒。<a id="a-9o"></a>不名新得。</p>
  <p id="a9p">是住律仪戒菩萨。<a id="a-9q"></a>当知犯非犯。<a id="a-9r"></a>染污非染污。<a id="a-9s"></a>软中上。</p>
  <p id="a9t">若菩萨住律仪戒。<a id="a-9u"></a>于一日一夜中。<a id="a-9v"></a>若佛在世若佛塔庙。<a id="a-9w"></a>若法若经卷若菩萨修多罗藏。<a id="a-9x"></a>若菩萨摩得勒伽藏若比丘僧。<a id="a-9y"></a>若十方世界大菩萨众。<a id="a-9z"></a>若不少多供养乃至一礼。<a id="a-A0"></a>乃至不以一偈赞叹三宝功德。<a id="a-A1"></a>乃至不能一念净心者。<a id="a-A2"></a>是名为犯众多犯。<a id="a-A3"></a>若不恭敬。<a id="a-A4"></a>若懒惰。<a id="a-A5"></a>若懈怠犯。<a id="a-A6"></a>是犯染污起。<a id="a-A7"></a>若忘误犯。<a id="a-A8"></a>非染污起。<a id="a-A9"></a>不犯者。<a id="a-AA"></a>入净心地菩萨。<a id="a-AB"></a>如得不坏净比丘常法。<a id="a-AC"></a>供养佛法僧宝。<a id="a-AD"></a>若菩萨多欲不知足。<a id="a-AE"></a>贪着财物。<a id="a-AF"></a>是名为犯众多犯。<a id="a-AG"></a>是犯染污起。<a id="a-AH"></a>不犯者。<a id="a-AI"></a>为断彼故。<a id="a-AJ"></a>起欲方便摄受对治。<a id="a-AK"></a>性利烦恼更数数起。</p>
  <p id="aAL">若菩萨见上坐有德应敬同法者。<a id="a-AM"></a>憍慢嗔恨。<a id="a-AN"></a>不起恭敬不让其坐。<a id="a-AO"></a>问讯请法悉不酬答。<a id="a-AP"></a>是名为犯众多犯。<a id="a-AQ"></a>是犯染污起。<a id="a-AR"></a>若懒惰懈怠。<a id="a-AS"></a>若无记心。<a id="a-AT"></a>若忘误犯。<a id="a-AU"></a>非染污起。<a id="a-AV"></a>不犯者。<a id="a-AW"></a>若狂若重病。<a id="a-AX"></a>若乱心。<a id="a-AY"></a>若眠作觉想。<a id="a-AZ"></a>问讯请法悉不答者。<a id="a-Aa"></a>是名不犯。<a id="a-Ab"></a>若上座说法及决定论时。<a id="a-Ac"></a>若自说法。<a id="a-Ad"></a>若听法若自决定论时。<a id="a-Ae"></a>若说法众中。<a id="a-Af"></a>若决定论众中。<a id="a-Ag"></a>不礼不犯。<a id="a-Ah"></a>若护说者心。<a id="a-Ai"></a>若以方便令彼调伏。<a id="a-Aj"></a>舍离不善。<a id="a-Ak"></a>修习善法。<a id="a-Al"></a>若护僧制若护多人意。</p>
  <p id="aAm">若菩萨檀越来请。<a id="a-An"></a>若至自舍。<a id="a-Ao"></a>若至寺内。<a id="a-Ap"></a>若至余家。<a id="a-Aq"></a>若施衣食。<a id="a-Ar"></a>种种众具。<a id="a-As"></a>菩萨以嗔慢心不受不往。<a id="a-At"></a>是名为犯众多犯。<a id="a-Au"></a>是犯染污起。<a id="a-Av"></a>不犯者。<a id="a-Aw"></a>若病若无力。<a id="a-Ax"></a>若狂若远处。<a id="a-Ay"></a>若道路恐难。<a id="a-Az"></a>若知不受令彼调伏舍恶住善。<a id="a-B0"></a>若先。<a id="a-B1"></a>受请。<a id="a-B2"></a>若修善法不欲暂废。<a id="a-B3"></a>为欲得闻未曾有法饶益之义。<a id="a-B4"></a>及决定论。<a id="a-B5"></a>若知请者为欺恼故。<a id="a-B6"></a>若护多人嫌恨心故。<a id="a-B7"></a>若护僧制。<a id="a-B8"></a>若菩萨有檀越。<a id="a-B9"></a>以金银真珠。<a id="a-BA"></a>摩尼流璃种种宝物。<a id="a-BB"></a>奉施菩萨。<a id="a-BC"></a>菩萨以嗔慢心。<a id="a-BD"></a>违逆不受。<a id="a-BE"></a>是名为犯众多犯。<a id="a-BF"></a>是犯染污。<a id="a-BG"></a>起舍众生故。<a id="a-BH"></a>若懒堕懈怠犯。<a id="a-BI"></a>非染污起。<a id="a-BJ"></a>不犯者。<a id="a-BK"></a>若狂若知受已必生贪着。<a id="a-BL"></a>若知受已。<a id="a-BM"></a>施主生悔。<a id="a-BN"></a>若知受已。<a id="a-BO"></a>施主生惑。<a id="a-BP"></a>若知受已。<a id="a-BQ"></a>施主贫恼。<a id="a-BR"></a>若知是物是三宝物。<a id="a-BS"></a>若知是物是劫盗得。<a id="a-BT"></a>若知受已多得苦恼。<a id="a-BU"></a>所谓杀缚讁罚夺财呵责。</p>
  <p id="aBV">若菩萨众生往至其所欲得闻法。<a id="a-BW"></a>若菩萨嗔恨悭嫉不为说者。<a id="a-BX"></a>是名为犯众多犯。<a id="a-BY"></a>是犯染污起。<a id="a-BZ"></a>若懒堕懈怠犯。<a id="a-Ba"></a>非染污起。<a id="a-Bb"></a>不犯者。<a id="a-Bc"></a>若外道求短。<a id="a-Bd"></a>若重病若狂。<a id="a-Be"></a>若知不说令彼调伏。<a id="a-Bf"></a>若所修法未善通利。<a id="a-Bg"></a>若知前人不能敬顺威仪大整。<a id="a-Bh"></a>若彼钝根闻深妙法生怖畏心。<a id="a-Bi"></a>若知闻已增长邪见。<a id="a-Bj"></a>若知闻已毁呰退没。<a id="a-Bk"></a>若彼闻已向恶人说破坏正法。<a id="a-Bl"></a>若菩萨于凶恶犯戒众生以嗔恨心。<a id="a-Bm"></a>若自舍若遮他令舍不教化者。<a id="a-Bn"></a>是名为犯众多犯。<a id="a-Bo"></a>是犯染污起。<a id="a-Bp"></a>若懒堕懈怠。<a id="a-Bq"></a>若忘遮他。<a id="a-Br"></a>犯非染污起。<a id="a-Bs"></a>何以故。<a id="a-Bt"></a>菩萨于恶人所起慈悲心深于善人。<a id="a-Bu"></a>不犯者。<a id="a-Bv"></a>若狂若知不说。<a id="a-Bw"></a>令彼调伏。<a id="a-Bx"></a>如前说。<a id="a-By"></a>若护他心。<a id="a-Bz"></a>若护僧制。</p>
  <p id="aC0">若菩萨于如来波罗提木叉中毗尼建立遮罪。<a id="a-C1"></a>护众生故。<a id="a-C2"></a>令不信者信。<a id="a-C3"></a>信者增广。<a id="a-C4"></a>同声闻学。<a id="a-C5"></a>何以故。<a id="a-C6"></a>声闻者乃至自度。<a id="a-C7"></a>乃至不离护他。<a id="a-C8"></a>令不信者信。<a id="a-C9"></a>信者增广学戒。<a id="a-CA"></a>何况菩萨第一义度。<a id="a-CB"></a>又复遮罪住。<a id="a-CC"></a>少利少作少方便。<a id="a-CD"></a>世尊为声闻建立者。<a id="a-CE"></a>菩萨不同学此戒。<a id="a-CF"></a>何以故。<a id="a-CG"></a>声闻自度。<a id="a-CH"></a>舍他应住。<a id="a-CI"></a>少利少作少方便。<a id="a-CJ"></a>非菩萨自度。<a id="a-CK"></a>度他应住。<a id="a-CL"></a>少利少作少方便。<a id="a-CM"></a>菩萨为众生故。<a id="a-CN"></a>从非亲里婆罗门居士。<a id="a-CO"></a>求百千衣。<a id="a-CP"></a>及自恣与。<a id="a-CQ"></a>当观施主堪与不堪。<a id="a-CR"></a>随施应受。<a id="a-CS"></a>如衣钵亦如是。<a id="a-CT"></a>如衣钵。<a id="a-CU"></a>如是自乞缕。<a id="a-CV"></a>令非亲里织师织。<a id="a-CW"></a>为众生故。<a id="a-CX"></a>应畜憍奢耶卧具坐具乃至百千。<a id="a-CY"></a>乃至金银百千。<a id="a-CZ"></a>亦应受之。<a id="a-Ca"></a>如是等住。<a id="a-Cb"></a>少利少作少方便。<a id="a-Cc"></a>声闻遮罪。<a id="a-Cd"></a>菩萨不共学住。<a id="a-Ce"></a>菩萨律仪戒。<a id="a-Cf"></a>为诸众生。<a id="a-Cg"></a>若嫌恨心。<a id="a-Ch"></a>住少利少作少方便者。<a id="a-Ci"></a>是名为犯众多犯。<a id="a-Cj"></a>是犯染污起。<a id="a-Ck"></a>若懒惰懈怠住少利少作少方便犯。<a id="a-Cl"></a>非染污起。<a id="a-Cm"></a>若菩萨身口谄曲。<a id="a-Cn"></a>若现相。<a id="a-Co"></a>若毁呰。<a id="a-Cp"></a>若因利求利住邪命法。<a id="a-Cq"></a>无惭愧心不能舍离。<a id="a-Cr"></a>是名为犯众多犯。<a id="a-Cs"></a>是犯染污起不犯者。<a id="a-Ct"></a>若断彼故起欲方便。<a id="a-Cu"></a>烦恼增上。<a id="a-Cv"></a>更数数起。</p>
  <p id="aCw">若菩萨掉动心不乐静。<a id="a-Cx"></a>高声嬉戏令他喜乐作是因缘。<a id="a-Cy"></a>是名为犯众多犯。<a id="a-Cz"></a>是犯染污起。<a id="a-D0"></a>若忘误犯。<a id="a-D1"></a>非染污起。<a id="a-D2"></a>不犯者。<a id="a-D3"></a>为断彼故起欲方便如前说。<a id="a-D4"></a>又不犯者。<a id="a-D5"></a>他起嫌恨。<a id="a-D6"></a>欲令止故。<a id="a-D7"></a>若他愁忧。<a id="a-D8"></a>欲令息故。<a id="a-D9"></a>若他性好戏。<a id="a-DA"></a>为摄彼故欲断彼故。<a id="a-DB"></a>为将护故。<a id="a-DC"></a>若他疑菩萨。<a id="a-DD"></a>嫌恨违背和颜戏笑。<a id="a-DE"></a>现心净故。</p>
  <p id="aDF">若菩萨作如是见。<a id="a-DG"></a>如是说言。<a id="a-DH"></a>菩萨不应乐涅槃应背涅槃。<a id="a-DI"></a>不应怖畏烦恼。<a id="a-DJ"></a>不应一向厌离。<a id="a-DK"></a>何以故。<a id="a-DL"></a>菩萨应于三阿僧祇劫。<a id="a-DM"></a>久受生死求大菩提。<a id="a-DN"></a>作是说者。<a id="a-DO"></a>是名为犯众多犯。<a id="a-DP"></a>是犯染污起。<a id="a-DQ"></a>何以故。<a id="a-DR"></a>声闻深乐涅槃畏厌烦恼。<a id="a-DS"></a>百千万倍。<a id="a-DT"></a>不及菩萨深乐涅槃畏厌烦恼。<a id="a-DU"></a>谓诸声闻但为自利。<a id="a-DV"></a>菩萨不尔普为众生。<a id="a-DW"></a>彼习不染污心胜阿罗汉。<a id="a-DX"></a>成就有漏离诸烦恼。</p>
  <p id="aDY">若菩萨不护不信之言。<a id="a-DZ"></a>不护讥毁亦不除灭。<a id="a-Da"></a>若实有过恶不除灭者。<a id="a-Db"></a>是名为犯众多犯。<a id="a-Dc"></a>是犯染污起。<a id="a-Dd"></a>实无过恶而不除灭。<a id="a-De"></a>非染污起。<a id="a-Df"></a>不犯者。<a id="a-Dg"></a>若外道诽谤及余恶人。<a id="a-Dh"></a>若出家乞食。<a id="a-Di"></a>修善因缘生他讥毁。<a id="a-Dj"></a>若前人若嗔若狂而生讥毁。</p>
  <p id="aDk">若菩萨观众生应以苦切之言方便利益。<a id="a-Dl"></a>恐其忧恼而不为者。<a id="a-Dm"></a>是名为犯众多犯。<a id="a-Dn"></a>是犯非染污起。<a id="a-Do"></a>不犯者。<a id="a-Dp"></a>观彼现在。<a id="a-Dq"></a>少所利益多起忧恼。</p>
  <p id="aDr">若菩萨骂者报骂。<a id="a-Ds"></a>嗔者报嗔。<a id="a-Dt"></a>打者报打。<a id="a-Du"></a>毁者报毁。<a id="a-Dv"></a>是名为犯众多犯。<a id="a-Dw"></a>是犯染污起。</p>
  <p id="aDx">若菩萨侵犯他人。<a id="a-Dy"></a>或虽不犯令他疑者。<a id="a-Dz"></a>即应忏谢。<a id="a-E0"></a>嫌恨轻慢不如法忏谢。<a id="a-E1"></a>是名为犯众多犯。<a id="a-E2"></a>是犯染污起。<a id="a-E3"></a>若懒堕懈怠犯。<a id="a-E4"></a>非染污起。<a id="a-E5"></a>不犯者。<a id="a-E6"></a>若以方便令彼调伏。<a id="a-E7"></a>若彼欲令作不净业。<a id="a-E8"></a>然后受者不谢无罪。<a id="a-E9"></a>若知彼人性好斗讼。<a id="a-EA"></a>若悔谢者。<a id="a-EB"></a>增其嗔怒。<a id="a-EC"></a>若知彼和忍无嫌恨心。<a id="a-ED"></a>恐彼惭耻不谢无罪。</p>
  <p id="aEE">若菩萨他人来犯如法悔谢。<a id="a-EF"></a>以嫌恨心。<a id="a-EG"></a>欲恼彼故。<a id="a-EH"></a>不受其忏。<a id="a-EI"></a>是名为犯众多犯。<a id="a-EJ"></a>是犯染污起。<a id="a-EK"></a>若不嫌恨。<a id="a-EL"></a>性不受忏。<a id="a-EM"></a>是犯非染污起。<a id="a-EN"></a>不犯者。<a id="a-EO"></a>若以方便令彼调伏。<a id="a-EP"></a>如前说。<a id="a-EQ"></a>若彼不如法悔其心不平。<a id="a-ER"></a>不受其忏无罪。</p>
  <p id="aES">若菩萨于他起嫌恨心。<a id="a-ET"></a>执持不舍。<a id="a-EU"></a>是名为犯众多犯。<a id="a-EV"></a>是犯染污起。<a id="a-EW"></a>不犯者。<a id="a-EX"></a>为断彼故。<a id="a-EY"></a>起欲方便如前说。</p>
  <p id="aEZ">若菩萨为贪奉事。<a id="a-Ea"></a>畜养眷属者。<a id="a-Eb"></a>是名为犯众多犯。<a id="a-Ec"></a>是犯染污起。<a id="a-Ed"></a>不犯者。<a id="a-Ee"></a>无贪心畜。</p>
  <p id="aEf">若菩萨懒堕懈怠耽乐睡眠。<a id="a-Eg"></a>若非时不知量。<a id="a-Eh"></a>是名为犯众多犯。<a id="a-Ei"></a>是犯染污起。<a id="a-Ej"></a>不犯者。<a id="a-Ek"></a>若病若无力。<a id="a-El"></a>若远行疲极。<a id="a-Em"></a>若为断彼故起欲方便如前说。</p>
  <p id="aEn">若菩萨以染污心论说世事经时者。<a id="a-Eo"></a>是名为犯众多犯。<a id="a-Ep"></a>是犯染污起。<a id="a-Eq"></a>若忘误经时。<a id="a-Er"></a>犯非染污起。<a id="a-Es"></a>不犯者。<a id="a-Et"></a>见他聚话。<a id="a-Eu"></a>护彼意故须臾暂听。<a id="a-Ev"></a>若暂答他问未曾闻事。</p>
  <p id="aEw">若菩萨欲求定心。<a id="a-Ex"></a>嫌恨憍慢不受师教。<a id="a-Ey"></a>是名为犯众多犯。<a id="a-Ez"></a>是犯染污起。<a id="a-F0"></a>若懒堕懈怠犯。<a id="a-F1"></a>非染污起。<a id="a-F2"></a>不犯者。<a id="a-F3"></a>若疾病若无力。<a id="a-F4"></a>若知彼人作颠倒说。<a id="a-F5"></a>若自多闻有力。<a id="a-F6"></a>若先已受法。</p>
  <p id="aF7">若菩萨起五盖心不开觉者。<a id="a-F8"></a>是名为犯众多犯。<a id="a-F9"></a>是犯染污起。<a id="a-FA"></a>不犯者。<a id="a-FB"></a>为断彼故起欲方便如前说。</p>
  <p id="aFC">若菩萨见味禅以为功德者。<a id="a-FD"></a>是名为犯众多犯。<a id="a-FE"></a>是犯染污起。<a id="a-FF"></a>不犯者。<a id="a-FG"></a>为断彼故起欲方便如前说。</p>
  <p id="aFH">若菩萨如是见如是说言。<a id="a-FI"></a>菩萨不应听声闻经法。<a id="a-FJ"></a>不应受不应学。<a id="a-FK"></a>菩萨何用声闻法为是名为犯众多犯。<a id="a-FL"></a>是犯染污起。<a id="a-FM"></a>何以故。<a id="a-FN"></a>菩萨尚听外道异论况复佛语。<a id="a-FO"></a>不犯者。<a id="a-FP"></a>专学菩萨藏未能周及。<a id="a-FQ"></a>若菩萨于菩萨藏不作方便弃舍不学。<a id="a-FR"></a>一向修集声闻经法。<a id="a-FS"></a>是名为犯众多犯。<a id="a-FT"></a>是犯非染污起。</p>
  <p id="aFU">若菩萨于佛所说弃舍不学。<a id="a-FV"></a>反习外道邪论世俗经典。<a id="a-FW"></a>是名为犯众多犯。<a id="a-FX"></a>是犯染污起。<a id="a-FY"></a>不犯者。<a id="a-FZ"></a>若上聪明能速受学。<a id="a-Fa"></a>若久学不忘。<a id="a-Fb"></a>若思惟知义。<a id="a-Fc"></a>若于佛法具足观察。<a id="a-Fd"></a>得不动智。<a id="a-Fe"></a>若于日日。<a id="a-Ff"></a>常以二分受学佛经。<a id="a-Fg"></a>一分外典。<a id="a-Fh"></a>是名不犯。<a id="a-Fi"></a>如是菩萨善于世典外道邪论。<a id="a-Fj"></a>爱乐不舍不作毒想。<a id="a-Fk"></a>是名为犯众多犯。<a id="a-Fl"></a>是犯染污起。<a id="a-Fm"></a>若菩萨闻菩萨法藏甚深义真实义。<a id="a-Fn"></a>诸佛菩萨无量神力。<a id="a-Fo"></a>诽谤不受。<a id="a-Fp"></a>言非利益非如来说。<a id="a-Fq"></a>是亦不能安乐众生。<a id="a-Fr"></a>是名为犯众多犯。<a id="a-Fs"></a>是犯染污起。<a id="a-Ft"></a>或自心不正思惟故谤。<a id="a-Fu"></a>或随顺他故谤。<a id="a-Fv"></a>是菩萨闻第一甚深义不生解心。<a id="a-Fw"></a>是菩萨应起信心不谄曲心。<a id="a-Fx"></a>作是学。<a id="a-Fy"></a>我大不是盲无慧目。<a id="a-Fz"></a>如来慧眼如是随顺说。<a id="a-G0"></a>如来有余说。<a id="a-G1"></a>云何起谤。<a id="a-G2"></a>是菩萨自处无知处。<a id="a-G3"></a>如是如来现知见法。<a id="a-G4"></a>正观正向。<a id="a-G5"></a>不犯非不解谤。<a id="a-G6"></a>若菩萨以贪恚心。<a id="a-G7"></a>自叹己德毁呰他人。<a id="a-G8"></a>是名为犯众多犯。<a id="a-G9"></a>是犯染污起。<a id="a-GA"></a>不犯者。<a id="a-GB"></a>若轻毁外道称扬佛法。<a id="a-GC"></a>若以方便令彼调伏如前说。<a id="a-GD"></a>又不犯者。<a id="a-GE"></a>令不信者信。<a id="a-GF"></a>信者增广。</p>
  <p id="aGG">若菩萨闻说法处。<a id="a-GH"></a>若决定论处。<a id="a-GI"></a>以憍慢心嗔恨心。<a id="a-GJ"></a>不往听者。<a id="a-GK"></a>是名为犯众多犯。<a id="a-GL"></a>是犯染污起。<a id="a-GM"></a>若懒堕懈怠。<a id="a-GN"></a>是犯非染污起。<a id="a-GO"></a>不犯者。<a id="a-GP"></a>若不解。<a id="a-GQ"></a>若病若无力。<a id="a-GR"></a>若彼颠倒说法。<a id="a-GS"></a>若护说者心。<a id="a-GT"></a>若数数闻已受持已知义。<a id="a-GU"></a>若多闻。<a id="a-GV"></a>若闻持。<a id="a-GW"></a>若如说行。<a id="a-GX"></a>若修禅定。<a id="a-GY"></a>不欲暂废。<a id="a-GZ"></a>若钝根难悟难受难持。<a id="a-Ga"></a>不往者。<a id="a-Gb"></a>皆不犯。<a id="a-Gc"></a>若菩萨轻说法者。<a id="a-Gd"></a>不生恭敬。<a id="a-Ge"></a>嗤笑毁呰。<a id="a-Gf"></a>但著文字。<a id="a-Gg"></a>不依实义。<a id="a-Gh"></a>是名为犯众多犯。<a id="a-Gi"></a>是犯染污起。</p>
  <p id="aGj">若菩萨住律仪戒。<a id="a-Gk"></a>见众生所作事。<a id="a-Gl"></a>以嗔恨心不与同事。<a id="a-Gm"></a>所谓思量诸事。<a id="a-Gn"></a>若行路若如法兴利。<a id="a-Go"></a>若田业。<a id="a-Gp"></a>若牧牛若和诤。<a id="a-Gq"></a>若吉会。<a id="a-Gr"></a>若福业。<a id="a-Gs"></a>不与同者。<a id="a-Gt"></a>是名为犯众多犯。<a id="a-Gu"></a>是犯染污起。<a id="a-Gv"></a>若懒堕懈怠犯。<a id="a-Gw"></a>非染污起。<a id="a-Gx"></a>不犯者。<a id="a-Gy"></a>若病若无力。<a id="a-Gz"></a>若彼自能办。<a id="a-H0"></a>若彼自有多伴。<a id="a-H1"></a>若彼所作事。<a id="a-H2"></a>非法非义。<a id="a-H3"></a>若以方便令彼调伏如前说。<a id="a-H4"></a>若先许他。<a id="a-H5"></a>若彼有怨。<a id="a-H6"></a>若自修善业。<a id="a-H7"></a>不欲暂废。<a id="a-H8"></a>若性闇钝。<a id="a-H9"></a>若护多人意。<a id="a-HA"></a>若护僧制。<a id="a-HB"></a>不与同者。<a id="a-HC"></a>皆不犯。</p>
  <p id="aHD">若菩萨见羸病人。<a id="a-HE"></a>以嗔恨心。<a id="a-HF"></a>不往瞻视。<a id="a-HG"></a>是名为犯众多犯。<a id="a-HH"></a>是犯染污起。<a id="a-HI"></a>若懒惰懈怠犯。<a id="a-HJ"></a>非染污起。<a id="a-HK"></a>不犯者。<a id="a-HL"></a>若自病。<a id="a-HM"></a>若无力。<a id="a-HN"></a>若教有力。<a id="a-HO"></a>随顺病者。<a id="a-HP"></a>若知彼人自有眷属。<a id="a-HQ"></a>若彼有力能自经理。<a id="a-HR"></a>若病数发。<a id="a-HS"></a>若长病。<a id="a-HT"></a>若修胜业。<a id="a-HU"></a>不欲暂废。<a id="a-HV"></a>若闇钝难悟难受难持。<a id="a-HW"></a>难缘中住。<a id="a-HX"></a>若先看他病。<a id="a-HY"></a>如病穷苦亦尔。</p>
  <p id="aHZ">若菩萨见众生造今世后世恶业。<a id="a-Ha"></a>以嫌恨心。<a id="a-Hb"></a>不为正说。<a id="a-Hc"></a>是名为犯众多犯。<a id="a-Hd"></a>是犯染污起。<a id="a-He"></a>不犯者。<a id="a-Hf"></a>若自无智。<a id="a-Hg"></a>若无力。<a id="a-Hh"></a>若使有力者说。<a id="a-Hi"></a>若彼自有力。<a id="a-Hj"></a>若彼自有善知识。<a id="a-Hk"></a>若以方便令彼调伏如前说。<a id="a-Hl"></a>若为正说于我增恨。<a id="a-Hm"></a>若出恶言。<a id="a-Hn"></a>若颠倒受。<a id="a-Ho"></a>若无爱敬。<a id="a-Hp"></a>若复彼人性弊[怡-台+龍]悷。<a id="a-Hq"></a>若菩萨受他恩惠。<a id="a-Hr"></a>以嫌恨心。<a id="a-Hs"></a>不以若等若增酬报彼者。<a id="a-Ht"></a>是名为犯众多犯。<a id="a-Hu"></a>是犯染污起。<a id="a-Hv"></a>若懒堕懈怠犯。<a id="a-Hw"></a>非染污起。<a id="a-Hx"></a>不犯者。<a id="a-Hy"></a>若作方便而无力。<a id="a-Hz"></a>若以方便令彼调伏如前说。<a id="a-I0"></a>若欲报恩而彼不受。</p>
  <p id="aI1">若菩萨见诸众生有亲属难财物难。<a id="a-I2"></a>以嫌恨心。<a id="a-I3"></a>不为开解除其忧恼。<a id="a-I4"></a>是名为犯众多犯。<a id="a-I5"></a>是犯染污起。<a id="a-I6"></a>若懒堕懈怠犯。<a id="a-I7"></a>非染污起。<a id="a-I8"></a>不犯者。<a id="a-I9"></a>如前不同事中说。</p>
  <p id="aIA">若菩萨有求饮食衣服。<a id="a-IB"></a>以嗔恨心。<a id="a-IC"></a>不能给施。<a id="a-ID"></a>是名为犯众多犯。<a id="a-IE"></a>是犯染污起。<a id="a-IF"></a>若懒堕懈怠犯。<a id="a-IG"></a>非染污起。<a id="a-IH"></a>不犯者。<a id="a-II"></a>若自无。<a id="a-IJ"></a>若求非法物。<a id="a-IK"></a>若不益彼物。<a id="a-IL"></a>若以方便令彼调伏如前说。<a id="a-IM"></a>若彼犯王法。<a id="a-IN"></a>护王意故。<a id="a-IO"></a>若护僧制。</p>
  <p id="aIP">若菩萨摄受徒众。<a id="a-IQ"></a>以嗔恨心。<a id="a-IR"></a>不如法教授。<a id="a-IS"></a>不能随时。<a id="a-IT"></a>从婆罗门居士所求衣食卧具医药房舍。<a id="a-IU"></a>随时供给。<a id="a-IV"></a>是名为犯众多犯。<a id="a-IW"></a>是犯染污起。<a id="a-IX"></a>若懒堕懈怠放逸犯非染污起。<a id="a-IY"></a>不犯者。<a id="a-IZ"></a>若以方便令彼调伏如前说。<a id="a-Ia"></a>若护僧制。<a id="a-Ib"></a>若病若无力若使有力者说。<a id="a-Ic"></a>若彼有力。<a id="a-Id"></a>多知识大德。<a id="a-Ie"></a>自求众具。<a id="a-If"></a>若曾受教自已知法。<a id="a-Ig"></a>若外道窃法。<a id="a-Ih"></a>不能调伏。</p>
  <p id="aIi">若菩萨以嫌恨。<a id="a-Ij"></a>心不随他者。<a id="a-Ik"></a>是名为犯众多犯。<a id="a-Il"></a>是犯染污起。<a id="a-Im"></a>若懒堕懈怠犯。<a id="a-In"></a>非染污起。<a id="a-Io"></a>不犯者。<a id="a-Ip"></a>若彼欲为不如法事。<a id="a-Iq"></a>若病若无力。<a id="a-Ir"></a>若护僧制。<a id="a-Is"></a>若彼虽如法。<a id="a-It"></a>能令多人起非法事。<a id="a-Iu"></a>若伏外道故。<a id="a-Iv"></a>若以方便令彼调伏。</p>
  <p id="aIw">若菩萨知他众生有实功德。<a id="a-Ix"></a>以嫌恨心。<a id="a-Iy"></a>不向人说。<a id="a-Iz"></a>亦不赞叹。<a id="a-J0"></a>有赞叹者不唱善哉。<a id="a-J1"></a>是名为犯众多犯。<a id="a-J2"></a>是犯染污起。<a id="a-J3"></a>若懒堕懈怠放逸犯。<a id="a-J4"></a>非染污起。<a id="a-J5"></a>不犯者。<a id="a-J6"></a>知彼少欲。<a id="a-J7"></a>护彼意故。<a id="a-J8"></a>若病若无力。<a id="a-J9"></a>若以方便令彼调伏。<a id="a-JA"></a>若护僧制。<a id="a-JB"></a>若令彼人起烦恼。<a id="a-JC"></a>起溢喜。<a id="a-JD"></a>起慢起非义。<a id="a-JE"></a>除此诸患故。<a id="a-JF"></a>若实功德似非实德。<a id="a-JG"></a>若实善说似非善说。<a id="a-JH"></a>若为摧伏外道邪见。<a id="a-JI"></a>若待说竟。</p>
  <p id="aJJ">若菩萨见有众生应呵责者。<a id="a-JK"></a>应折伏者。<a id="a-JL"></a>应罚黜者。<a id="a-JM"></a>以染污心不呵责。<a id="a-JN"></a>若呵责不折伏。<a id="a-JO"></a>若折伏不罚黜。<a id="a-JP"></a>是名为犯众多犯。<a id="a-JQ"></a>是犯染污起。<a id="a-JR"></a>若懒堕懈怠放逸犯非染污起。<a id="a-JS"></a>不犯者。<a id="a-JT"></a>彼不可治不可与语难可教诲。<a id="a-JU"></a>多起嫌恨。<a id="a-JV"></a>若观时。<a id="a-JW"></a>若恐因彼起斗诤相违。<a id="a-JX"></a>若相言讼。<a id="a-JY"></a>若僧诤。<a id="a-JZ"></a>若坏僧。<a id="a-Ja"></a>若彼不谄曲有惭愧渐自改悔。</p>
  <p id="aJb">若菩萨成就种种神力。<a id="a-Jc"></a>应恐怖者而恐怖之。<a id="a-Jd"></a>应引接者而引接之。<a id="a-Je"></a>欲令众生消信施故。<a id="a-Jf"></a>若不以神力恐怖引接者。<a id="a-Jg"></a>是名为犯众多犯。<a id="a-Jh"></a>是犯染污起。<a id="a-Ji"></a>不犯者。<a id="a-Jj"></a>若彼众生更起染着。<a id="a-Jk"></a>外道谤圣成就邪见。<a id="a-Jl"></a>一切不犯。<a id="a-Jm"></a>若彼发狂。<a id="a-Jn"></a>若增苦受此事起菩萨戒。<a id="a-Jo"></a>佛于处处修多罗中说。<a id="a-Jp"></a>律仪戒摄善法戒摄众生戒。<a id="a-Jq"></a>律仪戒摄。<a id="a-Jr"></a>此是菩萨藏摩得勒伽和合说。<a id="a-Js"></a>菩萨当精勤受持起上恭敬。<a id="a-Jt"></a>专心修学从他正受。<a id="a-Ju"></a>已极清净欲学心。<a id="a-Jv"></a>菩提心。<a id="a-Jw"></a>利众生心。<a id="a-Jx"></a>从初受戒专精护持。<a id="a-Jy"></a>若有所犯。<a id="a-Jz"></a>即如法忏悔此一切菩萨犯当知突吉罗摄。<a id="a-K0"></a>当向大小乘人能解语。<a id="a-K1"></a>能受悔者如法忏悔。<a id="a-K2"></a>若菩萨以增上烦恼犯波罗夷处法者。<a id="a-K3"></a>失律仪戒。<a id="a-K4"></a>应当更受。<a id="a-K5"></a>若中烦恼犯波罗夷处法者。<a id="a-K6"></a>当向三人若过三人。<a id="a-K7"></a>长跪合掌作突吉罗忏悔。<a id="a-K8"></a>称先所犯罪名。<a id="a-K9"></a>作是说言。<a id="a-KA"></a>大德忆念。<a id="a-KB"></a>我某甲。<a id="a-KC"></a>舍菩萨毗尼。<a id="a-KD"></a>如前所说事。<a id="a-KE"></a>犯突吉罗罪。<a id="a-KF"></a>余如比丘突吉罗忏悔法说。<a id="a-KG"></a>若下烦恼犯波罗夷处法及余所犯。<a id="a-KH"></a>向一人忏悔。<a id="a-KI"></a>若无如法人。<a id="a-KJ"></a>当起清净心念言。<a id="a-KK"></a>我终不重犯此罪。<a id="a-KL"></a>于未来世中常摄持律仪戒。<a id="a-KM"></a>若能如是所犯即除。<a id="a-KN"></a>若无如是具足功德人可从受菩萨戒者。<a id="a-KO"></a>是菩萨应于佛像前自受应如是受。<a id="a-KP"></a>整衣服偏袒右肩。<a id="a-KQ"></a>右膝着地曲身合掌。<a id="a-KR"></a>作如是言。<a id="a-KS"></a>我某甲白十方世界一切诸佛及入大地诸菩萨众。<a id="a-KT"></a>我今于诸佛菩萨前受一切菩萨戒。<a id="a-KU"></a>律仪戒。<a id="a-KV"></a>摄善法戒。<a id="a-KW"></a>摄众生戒。<a id="a-KX"></a>此诸戒是过去一切菩萨已学。<a id="a-KY"></a>未来一切诸菩萨当学。<a id="a-KZ"></a>现在一切菩萨今学。<a id="a-Ka"></a>第二第三亦如是说。<a id="a-Kb"></a>说已应起。<a id="a-Kc"></a>余如前说。<a id="a-Kd"></a>若菩萨所犯无无余犯。<a id="a-Ke"></a>如世尊说菩萨起嗔烦恼。<a id="a-Kf"></a>犯应更受。<a id="a-Kg"></a>非贪欲起。<a id="a-Kh"></a>当知此意。<a id="a-Ki"></a>菩萨起爱念众生为增上。<a id="a-Kj"></a>凡有所作一切能作菩萨所作非作所作。<a id="a-Kk"></a>犯应更受。<a id="a-Kl"></a>菩萨嗔众生者。<a id="a-Km"></a>不能自度度他。<a id="a-Kn"></a>亦不能作菩萨所作。<a id="a-Ko"></a>如是不作所作。<a id="a-Kp"></a>犯应当更受。<a id="a-Kq"></a>当知菩萨软中上犯。<a id="a-Kr"></a>如四摄品说。<a id="a-Ks"></a>若菩萨于此律仪戒具足成就三正法者。<a id="a-Kt"></a>得安乐住。<a id="a-Ku"></a>一者方便具足。<a id="a-Kv"></a>二者净心具足。<a id="a-Kw"></a>三者本因具足。<a id="a-Kx"></a>菩萨于戒不穿漏。<a id="a-Ky"></a>净身口意业不数数犯。<a id="a-Kz"></a>发露诸恶。<a id="a-L0"></a>是名方便具足。<a id="a-L1"></a>菩萨为法出家不为身命。<a id="a-L2"></a>为义为禅定。<a id="a-L3"></a>不为财利。<a id="a-L4"></a>为沙门为涅槃。<a id="a-L5"></a>不为非义。<a id="a-L6"></a>不为懈怠。<a id="a-L7"></a>精进不退。<a id="a-L8"></a>不杂众恶不善之法。<a id="a-L9"></a>烦恼受有炽然苦报及未来世生老病死。<a id="a-LA"></a>是名净心具足。<a id="a-LB"></a>菩萨本余生时。<a id="a-LC"></a>广修诸善于今不乏。<a id="a-LD"></a>衣食床卧汤药众具。<a id="a-LE"></a>能修惠施。<a id="a-LF"></a>是名本因具足。<a id="a-LG"></a>住律仪戒菩萨具足三正法者。<a id="a-LH"></a>是名安乐住。<a id="a-LI"></a>与此相违。<a id="a-LJ"></a>是名具足三不正法戒。<a id="a-LK"></a>当知苦住。<a id="a-LL"></a>是名略说。<a id="a-LM"></a>广说在家出家一切戒。<a id="a-LN"></a>此一切戒当知分别为难戒等。</p>
  <p id="aLO">难戒者。<a id="a-LP"></a>略说三种。<a id="a-LQ"></a>菩萨具足大财大势力。<a id="a-LR"></a>能舍出家受菩萨戒。<a id="a-LS"></a>是名第一难戒。<a id="a-LT"></a>菩萨若遭急难乃至失命。<a id="a-LU"></a>于所受戒不令缺减。<a id="a-LV"></a>况具足犯是名第二难戒。<a id="a-LW"></a>菩萨于一切修行一切正受一切忆念。<a id="a-LX"></a>心住不乱。<a id="a-LY"></a>乃至尽寿。<a id="a-LZ"></a>于细微戒终不缺减。<a id="a-La"></a>何况重者。<a id="a-Lb"></a>是名第三难戒。<a id="a-Lc"></a>一切门戒者有四种。<a id="a-Ld"></a>一者正受戒。<a id="a-Le"></a>二者性戒。<a id="a-Lf"></a>三者习戒。<a id="a-Lg"></a>四者方便成戒。<a id="a-Lh"></a>正受戒者。<a id="a-Li"></a>菩萨已受三种律仪戒所谓律仪戒。<a id="a-Lj"></a>摄善法戒。<a id="a-Lk"></a>摄众生戒。<a id="a-Ll"></a>性戒者。<a id="a-Lm"></a>菩萨性自贤善身口意净。<a id="a-Ln"></a>习戒者。<a id="a-Lo"></a>菩萨本余生时如所说。<a id="a-Lp"></a>三种戒已曾修习。<a id="a-Lq"></a>以本因故。<a id="a-Lr"></a>一切恶不乐行心常厌恶。<a id="a-Ls"></a>乐修善行。<a id="a-Lt"></a>方便成戒者。<a id="a-Lu"></a>菩萨依四摄事。<a id="a-Lv"></a>于诸众生行善身口业。<a id="a-Lw"></a>善人戒者有五种。<a id="a-Lx"></a>一者自持净戒。<a id="a-Ly"></a>二者授与他人。<a id="a-Lz"></a>三者赞叹净戒。<a id="a-M0"></a>四者见同法者心生欢喜。<a id="a-M1"></a>五者设有毁犯如法悔除。<a id="a-M2"></a>一切行戒者彼六种七种一向略说十三种回向大菩提。<a id="a-M3"></a>广摄戒故。<a id="a-M4"></a>是名为广。<a id="a-M5"></a>乐着欲乐。<a id="a-M6"></a>自身苦行。<a id="a-M7"></a>离此二边故。<a id="a-M8"></a>是名无罪欢喜之处。<a id="a-M9"></a>尽其寿命常不还戒。<a id="a-MA"></a>一切利养行外道邪论。<a id="a-MB"></a>烦恼诸缠不能侵欺故。<a id="a-MC"></a>亦不能夺故。<a id="a-MD"></a>是名坚固戒。<a id="a-ME"></a>庄严成就故。<a id="a-MF"></a>当知戒庄严。<a id="a-MG"></a>谓声闻地。<a id="a-MH"></a>离杀生等。<a id="a-MI"></a>律仪戒。<a id="a-MJ"></a>摄善法戒。<a id="a-MK"></a>摄众生戒。<a id="a-ML"></a>顺戒不顺戒。<a id="a-MM"></a>护随护戒。<a id="a-MN"></a>大人相报。<a id="a-MO"></a>增上意报。<a id="a-MP"></a>善趣报。<a id="a-MQ"></a>利众生报。<a id="a-MR"></a>除恼戒者有八种。<a id="a-MS"></a>菩萨初作是思惟。<a id="a-MT"></a>如我不欲令他杀盗邪淫妄语两舌恶口绮语。<a id="a-MU"></a>手石杖等触恼于我。<a id="a-MV"></a>如我不欲不喜。<a id="a-MW"></a>彼亦如是。<a id="a-MX"></a>云何以此加于他人。<a id="a-MY"></a>以是故不恼于彼。<a id="a-MZ"></a>乃至不加手石杖等触。<a id="a-Ma"></a>作是思惟已。<a id="a-Mb"></a>不以八事触恼众生。<a id="a-Mc"></a>是名菩萨除恼戒。</p>
  <p id="aMd">此世他世乐戒者有九种。<a id="a-Me"></a>菩萨遮处则遮。<a id="a-Mf"></a>开处则开。<a id="a-Mg"></a>摄处则摄。<a id="a-Mh"></a>应降伏者则降伏之。<a id="a-Mi"></a>菩萨于彼身口业。<a id="a-Mj"></a>是四种戒。<a id="a-Mk"></a>又檀波罗蜜俱戒。<a id="a-Ml"></a>羼提波罗蜜、<a id="a-Mm"></a>毗梨耶波罗蜜、<a id="a-Mn"></a>禅波罗蜜．般若波罗蜜俱戒。<a id="a-Mo"></a>是五种戒。<a id="a-Mp"></a>如是略说九种戒。<a id="a-Mq"></a>是菩萨自己及他。<a id="a-Mr"></a>现法乐住及后世乐。<a id="a-Ms"></a>是故说名此世他世乐戒。</p>
  <p id="aMt">清净戒者有十种。<a id="a-Mu"></a>一者初善受戒为沙门为菩提不为身命。<a id="a-Mv"></a>二者终不退减起于疑悔。<a id="a-Mw"></a>三者不过持戒起非处疑悔故。<a id="a-Mx"></a>四者离诸懈怠不乐睡眠。<a id="a-My"></a>日夜精勤成就善法。<a id="a-Mz"></a>五者摄心不令放逸如前不放逸说。<a id="a-N0"></a>六者修习正愿不愿财利及生天上。<a id="a-N1"></a>常修梵行。<a id="a-N2"></a>七者摄持威仪。<a id="a-N3"></a>善于威仪所作众事。<a id="a-N4"></a>方便修习善。<a id="a-N5"></a>如法身口行正命具足。<a id="a-N6"></a>谄曲邪命种种过恶皆悉远离。<a id="a-N7"></a>八者离于二边离随顺欲乐及诸苦行故。<a id="a-N8"></a>九者修习出要。<a id="a-N9"></a>异学诸见皆悉远离。<a id="a-NA"></a>十者于所受戒不缺不减。<a id="a-NB"></a>此十种名清净戒。<a id="a-NC"></a>是名菩萨大戒聚得菩提果。<a id="a-ND"></a>菩萨依此戒已。<a id="a-NE"></a>满足尸波罗蜜。<a id="a-NF"></a>得阿耨多罗三藐三菩提。<a id="a-NG"></a>乃至未成无上正觉得五种福利。<a id="a-NH"></a>一者常为一切诸佛所念。<a id="a-NI"></a>二者终时其心欢喜。<a id="a-NJ"></a>三者舍身在所生处。<a id="a-NK"></a>常与净戒诸菩萨众为善知识。<a id="a-NL"></a>四者无量功德聚戒度成就。<a id="a-NM"></a>五者今世后世性戒成就。<a id="a-NN"></a>如前所说。<a id="a-NO"></a>自性等九种戒。<a id="a-NP"></a>当知三戒所摄。<a id="a-NQ"></a>所谓律仪戒。<a id="a-NR"></a>摄善法戒。<a id="a-NS"></a>摄众生戒。<a id="a-NT"></a>又复三种。<a id="a-NU"></a>略说能为菩萨三事。<a id="a-NV"></a>一者律仪戒。<a id="a-NW"></a>能令心住。<a id="a-NX"></a>二者摄善法戒自成佛法。<a id="a-NY"></a>三者摄众生戒成就众生。<a id="a-NZ"></a>是名菩萨一切事。<a id="a-Na"></a>所谓现法。<a id="a-Nb"></a>心得乐住身心不惓。<a id="a-Nc"></a>能具足佛法成就众生。<a id="a-Nd"></a>是名菩萨戒。<a id="a-Ne"></a>是名戒福。<a id="a-Nf"></a>是菩萨所作无余无上。<a id="a-Ng"></a>过去一切诸菩萨等。<a id="a-Nh"></a>求大菩提已于中学。<a id="a-Ni"></a>未来当学。<a id="a-Nj"></a>现在今学。</p>
 </body>
</html>