<!doctype html>
<html id="z3IBUsTlE" data-ver="1267">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">菩萨地持经卷第五</h1>
  <h2 id="a2">方便处忍品第十一</h2>
  <p id="a3">云何菩萨羼提波罗蜜。<a id="a-4"></a>略说有九种。<a id="a-5"></a>一者自性忍。<a id="a-6"></a>二者一切忍。<a id="a-7"></a>三者难忍。<a id="a-8"></a>四者一切门忍。<a id="a-9"></a>五者善人忍。<a id="a-A"></a>六者一切行忍。<a id="a-B"></a>七者除恼忍。<a id="a-C"></a>八者此世他世乐忍。<a id="a-D"></a>九者清净忍。<a id="a-E"></a>云何自性忍。<a id="a-F"></a>菩萨依思惟力。<a id="a-G"></a>若性能忍他人不饶益事。<a id="a-H"></a>一切诸忍。<a id="a-I"></a>依无贪心。<a id="a-J"></a>纯一悲心。<a id="a-K"></a>是名略说自性忍。<a id="a-L"></a>云何菩萨一切忍。<a id="a-M"></a>略说二种。<a id="a-N"></a>一依在家。<a id="a-O"></a>二依出家。<a id="a-P"></a>此二各有三种。<a id="a-Q"></a>一者他不饶益忍。<a id="a-R"></a>二者安苦忍。<a id="a-S"></a>三者法思惟解忍。<a id="a-T"></a>他不饶益忍者。<a id="a-U"></a>从久远来。<a id="a-V"></a>无间大苦。<a id="a-W"></a>他不饶益。<a id="a-X"></a>现前迫切。<a id="a-Y"></a>菩萨作如是学。<a id="a-Z"></a>是我自业过恶所招。<a id="a-a"></a>本作罪业得今日苦。<a id="a-b"></a>今若不忍。<a id="a-c"></a>复为未来大苦因缘。<a id="a-d"></a>我今便为重自造苦。<a id="a-e"></a>不由于他。<a id="a-f"></a>又我身及彼。<a id="a-g"></a>俱是一切有为行苦。<a id="a-h"></a>彼无智故。<a id="a-i"></a>于我性苦更增其苦。<a id="a-j"></a>我今有智。<a id="a-k"></a>云何复欲重加其苦。<a id="a-l"></a>又复声闻自利尚不以苦加于他人。<a id="a-m"></a>况于菩萨广利众生。<a id="a-n"></a>如是思惟。<a id="a-o"></a>已修习五种想。<a id="a-p"></a>于怨亲中人下中胜品。<a id="a-q"></a>若苦若乐有德无德。<a id="a-r"></a>如是众生一切能忍。<a id="a-s"></a>云何五种想。<a id="a-t"></a>一者本亲属想。<a id="a-u"></a>二者法数想。<a id="a-v"></a>三者无常想。<a id="a-w"></a>四者苦想。<a id="a-x"></a>五者摄取想。<a id="a-y"></a>本亲属想者。<a id="a-z"></a>菩萨作如是学。<a id="a-10"></a>众生久远已来少非亲者。<a id="a-11"></a>若父若母。<a id="a-12"></a>兄弟姊妹。<a id="a-13"></a>和上阿阇梨。<a id="a-14"></a>若师若师等及诸所尊。<a id="a-15"></a>于怨憎所。<a id="a-16"></a>如是正思惟。<a id="a-17"></a>时舍怨憎不饶益想。<a id="a-18"></a>住本亲想。<a id="a-19"></a>依本亲想已。<a id="a-1A"></a>他不饶益者悉能堪忍。<a id="a-1B"></a>法数想者。<a id="a-1C"></a>菩萨作如是学。<a id="a-1D"></a>因缘行数法数。<a id="a-1E"></a>无我众生寿命。<a id="a-1F"></a>生者骂者打者诤者。<a id="a-1G"></a>如是正思惟时。<a id="a-1H"></a>离众生想住法数想。<a id="a-1I"></a>依法数想已。<a id="a-1J"></a>他不饶益者悉能堪忍。<a id="a-1K"></a>无常想者。<a id="a-1L"></a>菩萨作如是学。<a id="a-1M"></a>一切众生生所起者。<a id="a-1N"></a>一切悉是无常死法。<a id="a-1O"></a>于上复有不饶益事。<a id="a-1P"></a>欲断其命。<a id="a-1Q"></a>如是无常众生性是死法。<a id="a-1R"></a>智者不起不清净心。<a id="a-1S"></a>况复手石刀杖欲断其命。<a id="a-1T"></a>如是正思惟。<a id="a-1U"></a>时离常坚固想。<a id="a-1V"></a>住无常不坚固想。<a id="a-1W"></a>依无常想已。<a id="a-1X"></a>他不饶益者悉能堪忍。<a id="a-1Y"></a>苦想者。<a id="a-1Z"></a>是菩萨观。<a id="a-1a"></a>大力具足者尚不离三相。<a id="a-1b"></a>所谓行苦变易苦苦苦。<a id="a-1c"></a>况复不具足者。<a id="a-1d"></a>菩萨作如是学时。<a id="a-1e"></a>于常苦众生欲令离苦。<a id="a-1f"></a>云何加报重增其苦。<a id="a-1g"></a>如是正思惟时离于乐想住于苦想。<a id="a-1h"></a>忍苦想已。<a id="a-1i"></a>他不饶益者悉能堪忍。<a id="a-1j"></a>摄取想者。<a id="a-1k"></a>菩萨作如是学。<a id="a-1l"></a>我于一切众生发菩提心。<a id="a-1m"></a>于一切众生作亲属想。<a id="a-1n"></a>我应摄取普令安乐。<a id="a-1o"></a>不应于亲属众生应利益处。<a id="a-1p"></a>而复重加不饶益事。<a id="a-1q"></a>如是正思惟时。<a id="a-1r"></a>灭除他想住摄取想。<a id="a-1s"></a>依摄取想已。<a id="a-1t"></a>他不饶益者悉能堪忍。<a id="a-1u"></a>云何为忍。<a id="a-1v"></a>若不嗔不报心不怀恨。<a id="a-1w"></a>是名为忍。<a id="a-1x"></a>安苦忍者。<a id="a-1y"></a>菩萨作如是学。<a id="a-1z"></a>我从昔来常求欲事。<a id="a-20"></a>为诸苦因生无量大苦。<a id="a-21"></a>所谓营世生业。<a id="a-22"></a>治生种殖。<a id="a-23"></a>奉事王家。<a id="a-24"></a>如是诸苦莫不备经。<a id="a-25"></a>皆是痴冥无知过故。<a id="a-26"></a>今当修习乐因具足善法。<a id="a-27"></a>无量众苦悉当安忍。<a id="a-28"></a>况复小苦。<a id="a-29"></a>如是正思惟时。<a id="a-2A"></a>觉慧具足。<a id="a-2B"></a>一切苦事悉能安忍。<a id="a-2C"></a>一切苦事略说八种。<a id="a-2D"></a>一者依处。<a id="a-2E"></a>二者世法处。<a id="a-2F"></a>三者威仪处。<a id="a-2G"></a>四者摄法处。<a id="a-2H"></a>五者比丘随戒处。<a id="a-2I"></a>六者方便处。<a id="a-2J"></a>七者利众生处。<a id="a-2K"></a>八者诸所作处。<a id="a-2L"></a>依者谓四依法。<a id="a-2M"></a>依正法出家。<a id="a-2N"></a>得比丘分。<a id="a-2O"></a>菩萨若得粗涩弊恶。<a id="a-2P"></a>不恭敬与留难不时。<a id="a-2Q"></a>心无忧恼。<a id="a-2R"></a>菩萨于彼众苦不舍精进。<a id="a-2S"></a>如是名为安忍依苦。<a id="a-2T"></a>世法者有九种。<a id="a-2U"></a>一者不利。<a id="a-2V"></a>二者不称。<a id="a-2W"></a>三者毁四者苦。<a id="a-2X"></a>五者坏法坏。<a id="a-2Y"></a>六者尽法尽。<a id="a-2Z"></a>七者老法老。<a id="a-2a"></a>八者病法病。<a id="a-2b"></a>九者死法死。<a id="a-2c"></a>此诸世法。<a id="a-2d"></a>若离若合能生众苦。<a id="a-2e"></a>是名世法处。<a id="a-2f"></a>菩萨于彼众苦不舍精进。<a id="a-2g"></a>如是名为安忍世法苦。<a id="a-2h"></a>威仪者有四威仪。<a id="a-2i"></a>行住坐卧。<a id="a-2j"></a>是菩萨若行若坐。<a id="a-2k"></a>昼夜二时除去阴障心得清净。<a id="a-2l"></a>不非时卧。<a id="a-2m"></a>卧床坐床草敷叶敷。<a id="a-2n"></a>因此疲极而生众苦。<a id="a-2o"></a>悉能堪忍。<a id="a-2p"></a>菩萨于彼众苦不舍精进。<a id="a-2q"></a>如是名为安忍威仪苦。<a id="a-2r"></a>摄法者有七种。<a id="a-2s"></a>宝供养德供养。<a id="a-2t"></a>咨受正法。<a id="a-2u"></a>广为人说。<a id="a-2v"></a>妙音赞叹。<a id="a-2w"></a>独静思惟。<a id="a-2x"></a>称量观察。<a id="a-2y"></a>忆念摄受。<a id="a-2z"></a>修习止观。<a id="a-30"></a>菩萨摄此七种法方便修习。<a id="a-31"></a>所起众苦悉能堪忍。<a id="a-32"></a>终不因是舍正方便。<a id="a-33"></a>比丘随戒者。<a id="a-34"></a>有七种一者毁形好除须发舍俗相。<a id="a-35"></a>二者着坏色衣。<a id="a-36"></a>三者舍除不如法世俗所行心正念住。<a id="a-37"></a>四者依他活命舍世事业。<a id="a-38"></a>五者尽寿从他求衣不积聚故。<a id="a-39"></a>六者尽寿障人五欲摄诸根门舍非梵行。<a id="a-3A"></a>七者尽寿舍歌舞倡伎种种戏乐。<a id="a-3B"></a>如是等所作艰难。<a id="a-3C"></a>行比丘戒。<a id="a-3D"></a>由是生苦。<a id="a-3E"></a>菩萨安忍不舍精进。<a id="a-3F"></a>精勤者。<a id="a-3G"></a>菩萨精勤供养三宝。<a id="a-3H"></a>受持读诵菩萨经藏。<a id="a-3I"></a>书写解说。<a id="a-3J"></a>思惟其义。<a id="a-3K"></a>勤加精进修集圣道。<a id="a-3L"></a>由是生苦。<a id="a-3M"></a>菩萨安忍。<a id="a-3N"></a>不因是故舍于众生。<a id="a-3O"></a>利众生处者略说有十一事。<a id="a-3P"></a>如前说。<a id="a-3Q"></a>因是生苦。<a id="a-3R"></a>菩萨安忍。<a id="a-3S"></a>不因是故舍于精进。<a id="a-3T"></a>诸所作者。<a id="a-3U"></a>出家衣钵业等。<a id="a-3V"></a>在家营生业等。<a id="a-3W"></a>因是生苦。<a id="a-3X"></a>菩萨安忍。<a id="a-3Y"></a>不因是故而舍精进。<a id="a-3Z"></a>菩萨虽受众苦。<a id="a-3a"></a>要当安忍修无上菩提。<a id="a-3b"></a>非不修习。<a id="a-3c"></a>修习已终不退转。<a id="a-3d"></a>心常欢喜不生染污。<a id="a-3e"></a>是名安苦忍法。<a id="a-3f"></a>思惟解忍者。<a id="a-3g"></a>是菩萨于法正择。<a id="a-3h"></a>善观开觉。<a id="a-3i"></a>于八种解处深入系念。<a id="a-3j"></a>所谓三宝功德。<a id="a-3k"></a>真实之义。<a id="a-3l"></a>诸佛菩萨大神通力。<a id="a-3m"></a>若因若果。<a id="a-3n"></a>所应得义。<a id="a-3o"></a>得义方便。<a id="a-3p"></a>所知行处。<a id="a-3q"></a>又复解者。<a id="a-3r"></a>有二因缘。<a id="a-3s"></a>一者久远。<a id="a-3t"></a>修习。<a id="a-3u"></a>二者得快净智。<a id="a-3v"></a>是名菩萨一切忍。<a id="a-3w"></a>依于三种分别。<a id="a-3x"></a>广说为难忍等。<a id="a-3y"></a>云何难忍。<a id="a-3z"></a>略说三种。<a id="a-40"></a>若菩萨于下劣众生不饶益者。<a id="a-41"></a>悉能堪忍。<a id="a-42"></a>是名第一难忍。<a id="a-43"></a>若于仆使自能堪忍。<a id="a-44"></a>是名第二难忍。<a id="a-45"></a>下种性人。<a id="a-46"></a>起增上过而能堪忍。<a id="a-47"></a>是名第三难忍。</p>
  <p id="a48">云何菩萨。<a id="a-49"></a>一切门忍略说四种。<a id="a-4A"></a>一者堪忍亲属不饶益事。<a id="a-4B"></a>二者堪忍怨家不饶益事。<a id="a-4C"></a>三者堪忍中人不饶益事。<a id="a-4D"></a>四者堪忍下中上不饶益事。</p>
  <p id="a4E">云何善人忍。<a id="a-4F"></a>略说五种。<a id="a-4G"></a>是菩萨先见行忍有大福利。<a id="a-4H"></a>谓修行忍者。<a id="a-4I"></a>于未来世不多结恨不多乖离。<a id="a-4J"></a>心多喜乐死时无悔。<a id="a-4K"></a>身坏命终生于善趣天上化生。<a id="a-4L"></a>见如是等功德福利。<a id="a-4M"></a>能自堪忍教他行忍。<a id="a-4N"></a>常为他人叹忍功德。<a id="a-4O"></a>见他行忍其心随喜。</p>
  <p id="a4P">云何菩萨一切行忍。<a id="a-4Q"></a>谓六种七种。<a id="a-4R"></a>略说十三种。<a id="a-4S"></a>菩萨见不忍者得大苦报。<a id="a-4T"></a>畏怖故忍。<a id="a-4U"></a>于一切众生慈心悲心亲厚心亲爱故忍。<a id="a-4V"></a>殷勤愿乐无上菩提。<a id="a-4W"></a>欲满足羼提波罗蜜。<a id="a-4X"></a>作因故忍。<a id="a-4Y"></a>忍力故出家。<a id="a-4Z"></a>如世尊说。<a id="a-4a"></a>常当具足等受持戒。<a id="a-4b"></a>是出家忍。<a id="a-4c"></a>是名受法忍。<a id="a-4d"></a>种性具足及先修习现在住。<a id="a-4e"></a>是名性忍。<a id="a-4f"></a>知一切法无有众生见离言语法数。<a id="a-4g"></a>是名正念法忍。<a id="a-4h"></a>一切不饶益忍一切忍一切处忍。<a id="a-4i"></a>谓一人及大众会。<a id="a-4j"></a>一切时忍。<a id="a-4k"></a>谓平旦日中日入日夜。<a id="a-4l"></a>过去未来现在。<a id="a-4m"></a>若病不病若卧若起。<a id="a-4n"></a>身常行忍不触恼彼。<a id="a-4o"></a>口常行忍离不爱语。<a id="a-4p"></a>意常行忍不兴忿怒。<a id="a-4q"></a>亦复不起不净悕望。</p>
  <p id="a4r">云何菩萨除恼忍。<a id="a-4s"></a>略说八种。<a id="a-4t"></a>一者菩萨于苦求者堪忍不恼。<a id="a-4u"></a>二者于凶暴增上恶者。<a id="a-4v"></a>依大悲心堪忍不恼。<a id="a-4w"></a>三者于出家犯戒者。<a id="a-4x"></a>依大悲心堪忍不恼。<a id="a-4y"></a>五种精进堪忍不恼苦恼众生。<a id="a-4z"></a>欲为除苦求法及法次法向。<a id="a-50"></a>如是法广为宣说。<a id="a-51"></a>若众生所作悉皆营助精进堪能。<a id="a-52"></a>是名八种除恼忍。<a id="a-53"></a>众生所患堪忍为除。<a id="a-54"></a>所可乏少堪忍饶益。</p>
  <p id="a55">云何菩萨此世他世乐忍。<a id="a-56"></a>略说九种。<a id="a-57"></a>是菩萨住不放逸善法。<a id="a-58"></a>堪忍寒热饥渴蚊虻所触。<a id="a-59"></a>风日众毒所触。<a id="a-5A"></a>一切堪忍身心疲苦。<a id="a-5B"></a>悉能堪忍。<a id="a-5C"></a>堕生死海生老病死等。<a id="a-5D"></a>诸苦众生哀愍在前。<a id="a-5E"></a>如是忍。<a id="a-5F"></a>菩萨于现法中自住安乐。<a id="a-5G"></a>一切诸恶皆悉远离。<a id="a-5H"></a>复为来世安乐因缘。<a id="a-5I"></a>亦复令他向今世后世安隐快乐。<a id="a-5J"></a>是故名为此世他世乐忍。</p>
  <p id="a5K">云何为菩萨清净忍。<a id="a-5L"></a>略说十种。<a id="a-5M"></a>一者他不饶益。<a id="a-5N"></a>无反报心。<a id="a-5O"></a>二者不起恚恨。<a id="a-5P"></a>三者无怨憎想。<a id="a-5Q"></a>四者常饶益向如本心后亦如是作饶益已舍不饶益。<a id="a-5R"></a>五者于不饶益者软语辞谢。<a id="a-5S"></a>六者若彼悔谢能速忍受。<a id="a-5T"></a>七者见彼不忍加以悲心。<a id="a-5U"></a>八者见彼修忍倍增敬佛。<a id="a-5V"></a>九者众生恐怖深起悲心。<a id="a-5W"></a>十者断除一切不忍等过离欲清净。<a id="a-5X"></a>如是十种。<a id="a-5Y"></a>名菩萨净忍。<a id="a-5Z"></a>如是从性忍。<a id="a-5a"></a>乃至净忍广大无量大菩提果。<a id="a-5b"></a>因依是忍。<a id="a-5c"></a>必得阿耨多罗三藐三菩提。</p>
  <p data-pb></p>
  <h2 id="a5d">方便处精进品第十二</h2>
  <p id="a5e">云何菩萨毗梨耶波罗蜜。<a id="a-5f"></a>略说有九种。<a id="a-5g"></a>一者自性精进。<a id="a-5h"></a>二者一切精进。<a id="a-5i"></a>三者难精进。<a id="a-5j"></a>四者一切门精进。<a id="a-5k"></a>五者善人精进。<a id="a-5l"></a>六者一切行精进。<a id="a-5m"></a>七者除恼精进。<a id="a-5n"></a>八者此世他世乐精进。<a id="a-5o"></a>九者清净精进。<a id="a-5p"></a>云何自性精进。<a id="a-5q"></a>是菩萨心堪能摄受无量善法。<a id="a-5r"></a>利益安乐一切众生。<a id="a-5s"></a>炽然不断亦不颠倒。<a id="a-5t"></a>彼所起身口意业。<a id="a-5u"></a>是名菩萨自性精进。</p>
  <p id="a5v">云何一切精进。<a id="a-5w"></a>略说有二种。<a id="a-5x"></a>一依在家。<a id="a-5y"></a>二依出家。<a id="a-5z"></a>此二各有三种。<a id="a-60"></a>一者弘誓精进。<a id="a-61"></a>二者摄诸善法。<a id="a-62"></a>三者利益众生。<a id="a-63"></a>弘誓精进者。<a id="a-64"></a>菩萨先起精进方便。<a id="a-65"></a>心数堪能被弘誓铠。<a id="a-66"></a>作是念言。<a id="a-67"></a>我为一众生脱苦因缘故。<a id="a-68"></a>以百千大劫为一日一夜。<a id="a-69"></a>如是数亿百千大劫在地狱中。<a id="a-6A"></a>乃至成佛誓不退转。<a id="a-6B"></a>不得无上菩提终不舍精进。<a id="a-6C"></a>况复少时受于少苦。<a id="a-6D"></a>是名菩萨弘誓精进。<a id="a-6E"></a>如是像类菩萨。<a id="a-6F"></a>弘誓精进。<a id="a-6G"></a>起少解少信已。<a id="a-6H"></a>能长养无量开觉勤方便性。<a id="a-6I"></a>况复成就如是弘誓精进。<a id="a-6J"></a>菩萨为无上菩提故利益众生。<a id="a-6K"></a>不以为难生退没想。<a id="a-6L"></a>摄善法精进者。<a id="a-6M"></a>菩萨精进为檀波罗蜜方便成就故。<a id="a-6N"></a>为戒忍禅定般若波罗蜜方便成就故。<a id="a-6O"></a>略说七种。<a id="a-6P"></a>一者不动。<a id="a-6Q"></a>一切妄想烦恼异论。<a id="a-6R"></a>无量众苦不倾动故。<a id="a-6S"></a>二者坚固。<a id="a-6T"></a>顿方便故。<a id="a-6U"></a>三者得无量明处。<a id="a-6V"></a>安住正念故。<a id="a-6W"></a>四者方便具足。<a id="a-6X"></a>所当得义。<a id="a-6Y"></a>不颠倒道。<a id="a-6Z"></a>随顺得故。<a id="a-6a"></a>五者正精进义饶益。<a id="a-6b"></a>所当得义成就愿故。<a id="a-6c"></a>六者炽然。<a id="a-6d"></a>常勤方便故。<a id="a-6e"></a>七者离慢。<a id="a-6f"></a>精进方便心不自举故。<a id="a-6g"></a>菩萨修此七种摄诸善法。<a id="a-6h"></a>精进方便疾满足诸波罗蜜。<a id="a-6i"></a>得阿耨多罗三藐三菩提。<a id="a-6j"></a>一切菩提行善法。<a id="a-6k"></a>皆此精进之所成就。<a id="a-6l"></a>是故此精进为最上最胜因无余无上。<a id="a-6m"></a>是故世尊修多罗中。<a id="a-6n"></a>种种称叹精进。<a id="a-6o"></a>为阿耨多罗三藐三菩提因。<a id="a-6p"></a>菩萨利众生精进有十一种。<a id="a-6q"></a>如戒品说。<a id="a-6r"></a>彼说戒。<a id="a-6s"></a>此说精进。</p>
  <p id="a6t">云何菩萨难精进。<a id="a-6u"></a>略说三种。<a id="a-6v"></a>是菩萨精进无间。<a id="a-6w"></a>无衣食想床卧具想己身想。<a id="a-6x"></a>常修善法。<a id="a-6y"></a>是名第一难精进。<a id="a-6z"></a>菩萨如是精进。<a id="a-70"></a>乃至舍身受身。<a id="a-71"></a>常修善法不舍精进。<a id="a-72"></a>是名第二难精进。<a id="a-73"></a>是菩萨平等分别功德具足。<a id="a-74"></a>不缓不急心不颠倒。<a id="a-75"></a>以义饶益精进成就。<a id="a-76"></a>是名第三难精进。<a id="a-77"></a>又此菩萨难精进力。<a id="a-78"></a>当知是摄取大悲及智慧因。</p>
  <p id="a79">云何菩萨一切门精进。<a id="a-7A"></a>略说四种。<a id="a-7B"></a>一者舍离染污法。<a id="a-7C"></a>二者生白净法。<a id="a-7D"></a>三者净除三业。<a id="a-7E"></a>四者增益智慧。<a id="a-7F"></a>舍染污法者。<a id="a-7G"></a>菩萨精进离诸烦恼。<a id="a-7H"></a>未起不起。<a id="a-7I"></a>已起令灭。<a id="a-7J"></a>生白净法者。<a id="a-7K"></a>未生善法方便令生。<a id="a-7L"></a>已生善法方便增广。<a id="a-7M"></a>净除三业者。<a id="a-7N"></a>菩萨精进三业清净。<a id="a-7O"></a>悉能摄取善身口意业。<a id="a-7P"></a>增益智慧者。<a id="a-7Q"></a>菩萨精进得闻思修慧。<a id="a-7R"></a>增长具足。</p>
  <p id="a7S">云何菩萨善人精进。<a id="a-7T"></a>略说五种。<a id="a-7U"></a>一者无不作一切欲方便。<a id="a-7V"></a>不休息故。<a id="a-7W"></a>二者不下随。<a id="a-7X"></a>其所起若中若上。<a id="a-7Y"></a>精进长养故。<a id="a-7Z"></a>三者不懈怠。<a id="a-7a"></a>勇猛炽然长久无间。<a id="a-7b"></a>精进方便心不退没。<a id="a-7c"></a>不息不坏故。<a id="a-7d"></a>四者不颠倒义饶益。<a id="a-7e"></a>方便摄取故。<a id="a-7f"></a>五者殷勤。<a id="a-7g"></a>方便精进速疾于无上菩提故。<a id="a-7h"></a>云何菩萨一切行精进者。<a id="a-7i"></a>谓六种七种。<a id="a-7j"></a>略说十三种。<a id="a-7k"></a>六种者所谓常精进。<a id="a-7l"></a>常方便故。<a id="a-7m"></a>顿精进。<a id="a-7n"></a>至到方便故。<a id="a-7o"></a>依精进。<a id="a-7p"></a>因本精进力故。<a id="a-7q"></a>方便精进。<a id="a-7r"></a>思惟计校善方便故。<a id="a-7s"></a>不动精进。<a id="a-7t"></a>一切苦触不倾动故。<a id="a-7u"></a>亦不向余义故。<a id="a-7v"></a>不知足精进。<a id="a-7w"></a>限量胜进不欢喜故。<a id="a-7x"></a>菩萨成就如是六种。<a id="a-7y"></a>一切行精进者。<a id="a-7z"></a>殷勤精进堪能坚固。<a id="a-80"></a>于诸善法不可毁坏。<a id="a-81"></a>复有七种。<a id="a-82"></a>一者与欲俱精进。<a id="a-83"></a>殷勤欲愿长养无上菩提故。<a id="a-84"></a>二者等具足精进。<a id="a-85"></a>诸余烦恼染污心住。<a id="a-86"></a>菩萨精进于诸善法等心住故。<a id="a-87"></a>三者胜进精进。<a id="a-88"></a>诸余烦恼上烦恼心住。<a id="a-89"></a>断彼烦恼如救头然故。<a id="a-8A"></a>四者求精进。<a id="a-8B"></a>一切明处求故。<a id="a-8C"></a>五者学精进。<a id="a-8D"></a>彼如是诸法。<a id="a-8E"></a>随其所应起法次法向故。<a id="a-8F"></a>六者利众生精进。<a id="a-8G"></a>有十一事如前说。<a id="a-8H"></a>七者自正方便。<a id="a-8I"></a>护精进。<a id="a-8J"></a>若有缺漏。<a id="a-8K"></a>如法悔故。<a id="a-8L"></a>是名七种。<a id="a-8M"></a>如是十三种。<a id="a-8N"></a>是名菩萨一切行精进。<a id="a-8O"></a>菩萨除恼精进。<a id="a-8P"></a>此世他世乐精进。<a id="a-8Q"></a>如忍中说。</p>
  <p id="a8R">云何菩萨清净精进。<a id="a-8S"></a>略说十种。<a id="a-8T"></a>一者随顺。<a id="a-8U"></a>二者修习。<a id="a-8V"></a>三者专著。<a id="a-8W"></a>四者善摄。<a id="a-8X"></a>五者时具足。<a id="a-8Y"></a>六者分别相具足。<a id="a-8Z"></a>七者不退弱。<a id="a-8a"></a>八者不坏。<a id="a-8b"></a>九者平等。<a id="a-8c"></a>十者回向大菩提。<a id="a-8d"></a>是菩萨为断除烦恼随其所应修习对治。<a id="a-8e"></a>如爱所缚修不净观。<a id="a-8f"></a>嗔修慈心。<a id="a-8g"></a>痴观缘起。<a id="a-8h"></a>觉观所乱修安般念。<a id="a-8i"></a>慢修分别界方便观。<a id="a-8j"></a>如是等名随顺精进。<a id="a-8k"></a>是菩萨非成就初业精进。<a id="a-8l"></a>谓心已住教授教诫。<a id="a-8m"></a>修习方便调伏方便。<a id="a-8n"></a>是名菩萨修习精进。<a id="a-8o"></a>是菩萨非修习精进。<a id="a-8p"></a>教授教诫。<a id="a-8q"></a>方便心住。<a id="a-8r"></a>然是初业。<a id="a-8s"></a>是菩萨于是方便。<a id="a-8t"></a>专精进方便。<a id="a-8u"></a>常方便。<a id="a-8v"></a>顿方便。<a id="a-8w"></a>是名专著精进。<a id="a-8x"></a>是菩萨因诸所尊。<a id="a-8y"></a>若多闻力不颠倒受。<a id="a-8z"></a>其心安住精进方便。<a id="a-90"></a>是名善摄精进。<a id="a-91"></a>是菩萨如是不颠倒受。<a id="a-92"></a>止时修止。<a id="a-93"></a>举时修举。<a id="a-94"></a>舍时修舍。<a id="a-95"></a>是名时具足精进。<a id="a-96"></a>菩萨于止举舍相。<a id="a-97"></a>三昧住起相。<a id="a-98"></a>常善观察不妄分别。<a id="a-99"></a>是名菩萨分别相精进。<a id="a-9A"></a>是菩萨闻说第一妙胜。<a id="a-9B"></a>第一甚深。<a id="a-9C"></a>不可思议无量菩萨精进方便。<a id="a-9D"></a>心不自轻亦不怯弱不少胜进。<a id="a-9E"></a>生知足想而不上求。<a id="a-9F"></a>是名菩萨不退弱精进。<a id="a-9G"></a>是菩萨常守根门饮食知量。<a id="a-9H"></a>初夜后夜未曾睡眠。<a id="a-9I"></a>精进方便正智心住。<a id="a-9J"></a>如是等三摩跋提。<a id="a-9K"></a>具精勤成就正义饶益。<a id="a-9L"></a>是名菩萨不坏精进。<a id="a-9M"></a>是菩萨精进方便。<a id="a-9N"></a>不缓不急平等修习。<a id="a-9O"></a>一切方便平等顿修。<a id="a-9P"></a>是名菩萨平等精进。<a id="a-9Q"></a>是菩萨一切精进方便所作。<a id="a-9R"></a>回向无上菩提。<a id="a-9S"></a>是名菩萨正回向精进。<a id="a-9T"></a>如是从自性精进乃至清净精进。<a id="a-9U"></a>当得大菩提果。<a id="a-9V"></a>菩萨依是精进满足。<a id="a-9W"></a>毗梨耶波罗蜜。<a id="a-9X"></a>得阿耨多罗三藐三菩提。</p>
  <p data-pb></p>
  <h2 id="a9Y">方便处禅品第十三</h2>
  <p id="a9Z">云何菩萨禅波罗蜜。<a id="a-9a"></a>略说九种。<a id="a-9b"></a>一者自性禅。<a id="a-9c"></a>二者一切禅。<a id="a-9d"></a>三者难禅。<a id="a-9e"></a>四者一切门禅。<a id="a-9f"></a>五者善人禅。<a id="a-9g"></a>六者一切行禅。<a id="a-9h"></a>七者除恼禅。<a id="a-9i"></a>八者此世他世乐禅。<a id="a-9j"></a>九者清净禅。<a id="a-9k"></a>云何自性禅。<a id="a-9l"></a>于菩萨藏闻思。<a id="a-9m"></a>前行世间出世间善。<a id="a-9n"></a>一心安住。<a id="a-9o"></a>或止分。<a id="a-9p"></a>或观分。<a id="a-9q"></a>或此二同类。<a id="a-9r"></a>或俱分。<a id="a-9s"></a>是名自性禅。</p>
  <p id="a9t">云何菩萨一切禅。<a id="a-9u"></a>略说二种。<a id="a-9v"></a>一者世闻。<a id="a-9w"></a>二者出世间。<a id="a-9x"></a>又随其所应各有三种。<a id="a-9y"></a>一者现法乐住禅。<a id="a-9z"></a>二者出生三昧功德禅。<a id="a-A0"></a>三者利益众生禅。<a id="a-A1"></a>菩萨禅定离一世妄想。<a id="a-A2"></a>身心止息。<a id="a-A3"></a>第一寂灭自举心息。<a id="a-A4"></a>舍离味着及一切相。<a id="a-A5"></a>是名现法乐住禅。<a id="a-A6"></a>菩萨禅定出生种种不可思议无量无边十力种性所摄三昧。<a id="a-A7"></a>彼诸三昧。<a id="a-A8"></a>一切声闻辟支佛不知其名。<a id="a-A9"></a>况复能起及所出生。<a id="a-AA"></a>二乘解脱。<a id="a-AB"></a>除入一切入无碍慧无诤愿智胜妙功德。<a id="a-AC"></a>是名菩萨出生三昧功德禅。<a id="a-AD"></a>利益众生禅者。<a id="a-AE"></a>有十一种。<a id="a-AF"></a>如前说。<a id="a-AG"></a>菩萨依布施。<a id="a-AH"></a>众生所作。<a id="a-AI"></a>以义饶益。<a id="a-AJ"></a>皆与同事。<a id="a-AK"></a>为除众苦。<a id="a-AL"></a>如所应说知恩报恩。<a id="a-AM"></a>护诸恐怖。<a id="a-AN"></a>诸难忧苦能为开解。<a id="a-AO"></a>资生不具给施所须。<a id="a-AP"></a>如法畜众善能随顺。<a id="a-AQ"></a>见实功德欢喜赞叹。<a id="a-AR"></a>有过恶者等心析伏。<a id="a-AS"></a>神力恐怖或令欢喜是名略说一切禅。<a id="a-AT"></a>无余无上。<a id="a-AU"></a>云何菩萨难禅。<a id="a-AV"></a>略说三种。<a id="a-AW"></a>菩萨久习胜妙禅定。<a id="a-AX"></a>于诸三昧心得自在。<a id="a-AY"></a>哀愍众生欲令成熟。<a id="a-AZ"></a>舍第一禅乐而生欲界。<a id="a-Aa"></a>是名菩萨第一难禅。<a id="a-Ab"></a>菩萨依禅出生无量无数不可思议诸深三昧。<a id="a-Ac"></a>出过一切声闻辟支佛上。<a id="a-Ad"></a>是名第二难禅。<a id="a-Ae"></a>菩萨依禅得无上菩提。<a id="a-Af"></a>是名第三难禅。<a id="a-Ag"></a>云何菩萨一切门禅。<a id="a-Ah"></a>略说四种。<a id="a-Ai"></a>一者有观有觉禅。<a id="a-Aj"></a>二者喜俱禅。<a id="a-Ak"></a>三者乐俱禅。<a id="a-Al"></a>四者舍俱禅。</p>
  <p id="aAm">云何菩萨善人禅。<a id="a-An"></a>略说五种。<a id="a-Ao"></a>一者不味着。<a id="a-Ap"></a>二者慈心俱。<a id="a-Aq"></a>三者悲心俱。<a id="a-Ar"></a>四者喜心俱。<a id="a-As"></a>五者舍心俱。</p>
  <p id="aAt">云何菩萨一切行禅。<a id="a-Au"></a>谓六种七种。<a id="a-Av"></a>略说十三种。<a id="a-Aw"></a>善禅。<a id="a-Ax"></a>无记化化禅。<a id="a-Ay"></a>止分观分禅。<a id="a-Az"></a>自他利禅。<a id="a-B0"></a>正念禅。<a id="a-B1"></a>出生神通力功德禅。<a id="a-B2"></a>名缘。<a id="a-B3"></a>义缘。<a id="a-B4"></a>止相缘。<a id="a-B5"></a>举相缘。<a id="a-B6"></a>舍相缘。<a id="a-B7"></a>现法乐住第一义禅。<a id="a-B8"></a>是名十三种菩萨一切行禅。</p>
  <p id="aB9">云何菩萨除恼禅。<a id="a-BA"></a>略说八种。<a id="a-BB"></a>一者菩萨入定。<a id="a-BC"></a>除诸苦患毒害霜雹热病鬼病。<a id="a-BD"></a>是名咒术所依禅。<a id="a-BE"></a>二者菩萨入定能除四大所起众病。<a id="a-BF"></a>是名除恼禅。<a id="a-BG"></a>三者菩萨入定兴致甘雨。<a id="a-BH"></a>能消灾旱救诸饥馑。<a id="a-BI"></a>是名云雨禅。<a id="a-BJ"></a>四者菩萨入定。<a id="a-BK"></a>济诸恐难一切水陆人非人怖。<a id="a-BL"></a>是名等度禅。<a id="a-BM"></a>五者菩萨入定能以饮食饶益旷野饥渴众生。<a id="a-BN"></a>是名饶益禅。<a id="a-BO"></a>六者菩萨入定。<a id="a-BP"></a>能以财物调伏众生。<a id="a-BQ"></a>是名调伏禅。<a id="a-BR"></a>七者菩萨入定觉诸迷醉。<a id="a-BS"></a>迷十方者等开觉之。<a id="a-BT"></a>是名开觉禅。<a id="a-BU"></a>八者菩萨入定众生所作悉令成就。<a id="a-BV"></a>是名等作禅。</p>
  <p id="aBW">云何菩萨此世他世乐禅。<a id="a-BX"></a>略说九种。<a id="a-BY"></a>一者神足变现调伏众生禅。<a id="a-BZ"></a>二者随说示现调伏众生禅。<a id="a-Ba"></a>三者教诫变现调伏众生禅。<a id="a-Bb"></a>四者为恶众生。<a id="a-Bc"></a>示恶趣禅。<a id="a-Bd"></a>五者失辩众生以辩饶益禅。<a id="a-Be"></a>六者失念众生以念饶益禅。<a id="a-Bf"></a>七者造不颠倒论微妙赞颂摩得勒伽为令正法久住世禅。<a id="a-Bg"></a>八者世间技术义饶益摄取众生。<a id="a-Bh"></a>所谓书数算计资生方法。<a id="a-Bi"></a>如是等种种众具禅。<a id="a-Bj"></a>九者暂息恶趣放光明禅。</p>
  <p id="aBk">云何菩萨清净禅。<a id="a-Bl"></a>略说十种。<a id="a-Bm"></a>一者世间清净净。<a id="a-Bn"></a>不味不染污禅。<a id="a-Bo"></a>二者出世间清净净禅。<a id="a-Bp"></a>三者方便清净净禅。<a id="a-Bq"></a>四者得根本清净净禅。<a id="a-Br"></a>五者根本上胜进清净净禅。<a id="a-Bs"></a>六者入住起力清净净禅。<a id="a-Bt"></a>七者舍复入力清净净禅。<a id="a-Bu"></a>八者神通所作力清净净禅。<a id="a-Bv"></a>九者离一切见清净净禅。<a id="a-Bw"></a>十者烦恼障智障断清净净禅。<a id="a-Bx"></a>如是菩萨无量禅得大菩提果。<a id="a-By"></a>菩萨依是得阿耨多罗三藐三菩提。<a id="a-Bz"></a>已得当得。</p>
  <p data-pb></p>
  <h2 id="aC0">方便处慧品第十四</h2>
  <p id="aC1">云何菩萨般若波罗蜜。<a id="a-C2"></a>略说九种。<a id="a-C3"></a>一者自性慧。<a id="a-C4"></a>二者一切慧。<a id="a-C5"></a>三者难慧。<a id="a-C6"></a>四者一切门慧。<a id="a-C7"></a>五者善人慧。<a id="a-C8"></a>六者一切行慧。<a id="a-C9"></a>七者除恼慧。<a id="a-CA"></a>八者此世他世乐慧。<a id="a-CB"></a>九者清净慧。<a id="a-CC"></a>云何菩萨自性慧。<a id="a-CD"></a>入一切所知境界。<a id="a-CE"></a>随入已如法择观缘五明处。<a id="a-CF"></a>所谓内明。<a id="a-CG"></a>因明。<a id="a-CH"></a>声明。<a id="a-CI"></a>医方明。<a id="a-CJ"></a>世工巧明。<a id="a-CK"></a>是名自性慧。</p>
  <p id="aCL">云何菩萨一切慧略说二种。<a id="a-CM"></a>一者世间。<a id="a-CN"></a>二者出世间。<a id="a-CO"></a>是二略说。<a id="a-CP"></a>各有三种。<a id="a-CQ"></a>一者所知真实随觉分别。<a id="a-CR"></a>二者善摄五明处及三聚法。<a id="a-CS"></a>三者利众生所作。<a id="a-CT"></a>菩萨以无言说无我法觉了真谛。<a id="a-CU"></a>觉已于上般若第一寂灭处。<a id="a-CV"></a>系念安住离诸妄想。<a id="a-CW"></a>灭除虚伪入于平等大总相观。<a id="a-CX"></a>建立及谤是二俱离入于中道。<a id="a-CY"></a>是名随觉分别慧。<a id="a-CZ"></a>善五明处。<a id="a-Ca"></a>广说如力种性品。<a id="a-Cb"></a>三聚者。<a id="a-Cc"></a>义饶益法聚。<a id="a-Cd"></a>非义饶益法聚。<a id="a-Ce"></a>非义饶益非非义饶益法聚。<a id="a-Cf"></a>如是八处。<a id="a-Cg"></a>般若善摄。<a id="a-Ch"></a>大无上慧众具满足。<a id="a-Ci"></a>得阿耨多罗三藐三菩提。<a id="a-Cj"></a>利众生所作有十一事。<a id="a-Ck"></a>如前说。<a id="a-Cl"></a>于彼一一处。<a id="a-Cm"></a>智慧方便调伏众生。</p>
  <p id="aCn">云何难慧。<a id="a-Co"></a>略说三种。<a id="a-Cp"></a>知甚深无我法。<a id="a-Cq"></a>是名第一难慧。<a id="a-Cr"></a>调伏众生方便。<a id="a-Cs"></a>是名第二难慧。<a id="a-Ct"></a>一切所知无障碍。<a id="a-Cu"></a>是名第三难慧。</p>
  <p id="aCv">云何一切门慧。<a id="a-Cw"></a>略说四种。<a id="a-Cx"></a>所谓学声闻藏菩萨藏闻慧思慧。<a id="a-Cy"></a>思惟菩萨所作随顺离诸障碍。<a id="a-Cz"></a>思惟力所摄慧。<a id="a-D0"></a>修力所摄正定地无量慧。</p>
  <p id="aD1">云何菩萨善人慧。<a id="a-D2"></a>略说五种。<a id="a-D3"></a>一者得闻正法慧。<a id="a-D4"></a>二者内正思惟俱慧。<a id="a-D5"></a>三者自利利他方便俱慧。<a id="a-D6"></a>四者于诸法法相法住不颠倒决定慧。<a id="a-D7"></a>五者离烦恼慧。<a id="a-D8"></a>复有五种。<a id="a-D9"></a>一者细微如其性境界入。<a id="a-DA"></a>二者周至如其性境界入。<a id="a-DB"></a>三者本得智慧众具俱生。<a id="a-DC"></a>四者诸佛如来及大地菩萨所说法义。<a id="a-DD"></a>悉能受持。<a id="a-DE"></a>五者得净心地乃至究竟地所摄受慧。</p>
  <p id="aDF">云何菩萨一切行慧。<a id="a-DG"></a>谓六种七种。<a id="a-DH"></a>略说十三种。<a id="a-DI"></a>于四真谛。<a id="a-DJ"></a>苦智。<a id="a-DK"></a>集智。<a id="a-DL"></a>灭智。<a id="a-DM"></a>道智。<a id="a-DN"></a>究竟尽智。<a id="a-DO"></a>无生智。<a id="a-DP"></a>是名六种。<a id="a-DQ"></a>七种者法智。<a id="a-DR"></a>比智。<a id="a-DS"></a>等智。<a id="a-DT"></a>神通智。<a id="a-DU"></a>相智。<a id="a-DV"></a>十力方便智。<a id="a-DW"></a>四事具足智。<a id="a-DX"></a>云何菩萨除恼慧。<a id="a-DY"></a>略说八种。<a id="a-DZ"></a>一者知经法故名法无碍。<a id="a-Da"></a>二者知法相故名义无碍。<a id="a-Db"></a>三者知诸法名故名辞无碍。<a id="a-Dc"></a>四者知诸法种种句义故名乐说无碍。<a id="a-Dd"></a>五者伏一切异论智。<a id="a-De"></a>六者建立一切正论智。<a id="a-Df"></a>七者能治产业增长钱财智。<a id="a-Dg"></a>八者善知王者决断世事智。</p>
  <p id="aDh">云何菩萨此世他世乐慧。<a id="a-Di"></a>略说九种。<a id="a-Dj"></a>于内明处善净建立智。<a id="a-Dk"></a>因明声明医方明世工巧明。<a id="a-Dl"></a>善净建立智。<a id="a-Dm"></a>如是依善净五明菩萨。<a id="a-Dn"></a>调伏众生愚痴放逸懈怠令正随其次第。<a id="a-Do"></a>显示授与照明欢喜。</p>
  <p id="aDp">云何菩萨清净慧。<a id="a-Dq"></a>略说十种。<a id="a-Dr"></a>真实义有二种。<a id="a-Ds"></a>乃至性如性真实义。<a id="a-Dt"></a>摄受流转义有二种。<a id="a-Du"></a>正因及果。<a id="a-Dv"></a>摄受取义有二种。<a id="a-Dw"></a>颠倒不颠倒。<a id="a-Dx"></a>如实知。<a id="a-Dy"></a>方便义有二种。<a id="a-Dz"></a>一切应作不应作。<a id="a-E0"></a>如实知究竟义有二种。<a id="a-E1"></a>秽污清净。<a id="a-E2"></a>如实知。<a id="a-E3"></a>如是五种十种。<a id="a-E4"></a>分别净慧。<a id="a-E5"></a>当知第一清净。<a id="a-E6"></a>如是菩萨善决定无上慧。<a id="a-E7"></a>得大菩提果。<a id="a-E8"></a>菩萨依是满足般若波罗蜜。<a id="a-E9"></a>得阿耨多罗三藐三菩提。<a id="a-EA"></a>又此六波罗蜜。<a id="a-EB"></a>处处修多罗中世尊分别说。<a id="a-EC"></a>我今略说。<a id="a-ED"></a>当作是知。<a id="a-EE"></a>如来修多罗中。<a id="a-EF"></a>说檀波罗蜜乃至般若波罗蜜。<a id="a-EG"></a>分别从自性檀波罗蜜乃至清净檀波罗蜜所摄。<a id="a-EH"></a>随其所应。<a id="a-EI"></a>如是尸波罗蜜乃至般若波罗蜜所摄。<a id="a-EJ"></a>随其所应。<a id="a-EK"></a>当作是知。<a id="a-EL"></a>如来为菩萨时。<a id="a-EM"></a>于无量生苦行相应。<a id="a-EN"></a>一切檀波罗蜜相应。<a id="a-EO"></a>当知乃至般若波罗蜜相应。<a id="a-EP"></a>或为摄一或摄二。<a id="a-EQ"></a>或摄三或摄四。<a id="a-ER"></a>或摄五或摄一切六波罗蜜。<a id="a-ES"></a>当知此六波罗蜜。<a id="a-ET"></a>起阿耨多罗三藐三菩提。<a id="a-EU"></a>菩萨大清净法大清净海。<a id="a-EV"></a>一切众生一切种正法因最大珍宝。<a id="a-EW"></a>如是无量功德智慧众具。<a id="a-EX"></a>得阿耨多罗三藐三菩提果。<a id="a-EY"></a>无余无上。</p>
  <p data-pb></p>
  <h2 id="aEZ">方便处四摄品第十五</h2>
  <p id="aEa">云何菩萨爱语。<a id="a-Eb"></a>略说有九种。<a id="a-Ec"></a>一者自性爱语。<a id="a-Ed"></a>二者一切爱语。<a id="a-Ee"></a>三者难爱语。<a id="a-Ef"></a>四者一切门爱语。<a id="a-Eg"></a>五者善人爱语。<a id="a-Eh"></a>六者一切行爱语。<a id="a-Ei"></a>七者除恼爱语。<a id="a-Ej"></a>八者此世他世乐爱语。<a id="a-Ek"></a>九者清净爱语。</p>
  <p id="aEl">云何菩萨自性爱语。<a id="a-Em"></a>是菩萨可喜真实如法义饶益语。<a id="a-En"></a>与众生语。<a id="a-Eo"></a>是名略说菩萨自性爱语。</p>
  <p id="aEp">云何菩萨一切爱语。<a id="a-Eq"></a>略说有二种。<a id="a-Er"></a>菩萨慰问舒颜先语。<a id="a-Es"></a>平视和色正念在前问言。<a id="a-Et"></a>道路清泰四大调适。<a id="a-Eu"></a>卧觉安乐叹言善来。<a id="a-Ev"></a>如是等等心慰问随顺世间。<a id="a-Ew"></a>巧便语言安慰问讯。<a id="a-Ex"></a>或复咒愿。<a id="a-Ey"></a>令妻子眷属钱财谷米增长具足。<a id="a-Ez"></a>见功德具足者。<a id="a-F0"></a>叹其信戒施闻智慧。<a id="a-F1"></a>令其欢喜。<a id="a-F2"></a>菩萨说一切种功德相应法。<a id="a-F3"></a>安乐众生。<a id="a-F4"></a>常说等说第一胜妙饶益言说。<a id="a-F5"></a>是名菩萨一切爱语。<a id="a-F6"></a>菩萨爱语二种分别。<a id="a-F7"></a>随世间语及正说法语。<a id="a-F8"></a>慰问赞叹者是名随世间语。<a id="a-F9"></a>第一胜妙饶益说者。<a id="a-FA"></a>是名正说法语。</p>
  <p id="aFB">云何菩萨难爱语。<a id="a-FC"></a>略说三种。<a id="a-FD"></a>菩萨于怨家所。<a id="a-FE"></a>以清净心思惟慰喻。<a id="a-FF"></a>发喜饶益而共言说。<a id="a-FG"></a>是名第一难爱语。<a id="a-FH"></a>菩萨于增上愚痴钝根众生。<a id="a-FI"></a>以无厌心思惟筹量。<a id="a-FJ"></a>而为说法忍诸疲劳。<a id="a-FK"></a>以法摄取为具足说。<a id="a-FL"></a>是名第二难爱语。<a id="a-FM"></a>菩萨于谄曲幻伪众生。<a id="a-FN"></a>欺和上阿阇梨及尊重福田。<a id="a-FO"></a>或背正向邪。<a id="a-FP"></a>以无害心方便慰喻。<a id="a-FQ"></a>发喜饶益而为说法。<a id="a-FR"></a>是名第三难爱语。</p>
  <p id="aFS">云何菩萨一切门爱语。<a id="a-FT"></a>略说四种。<a id="a-FU"></a>一者断除诸盖向于善趣。<a id="a-FV"></a>说初所作法。<a id="a-FW"></a>二者断除诸盖实心增进。<a id="a-FX"></a>说应四真谛法。<a id="a-FY"></a>三者见放逸众生在家出家。<a id="a-FZ"></a>等心呵责令离放逸住不放逸。<a id="a-Fa"></a>四者已起疑惑能为开解。<a id="a-Fb"></a>若说法若决定论。</p>
  <p id="aFc">云何菩萨善人爱语。<a id="a-Fd"></a>略说五种。<a id="a-Fe"></a>一者是菩萨说诸佛菩萨正因调伏法。<a id="a-Ff"></a>二者正出。<a id="a-Fg"></a>三者正依。<a id="a-Fh"></a>四者正度。<a id="a-Fi"></a>五者正示现。<a id="a-Fj"></a>处所因缘制戒。<a id="a-Fk"></a>是故此法名为正因。<a id="a-Fl"></a>于所受戒有所毁犯教令还净。<a id="a-Fm"></a>是故此法名为正出。<a id="a-Fn"></a>说四依所摄不颠倒法律至处道。<a id="a-Fo"></a>是故此法名为正依。<a id="a-Fp"></a>显示出一切苦不退还道。<a id="a-Fq"></a>是故此法名为正度。<a id="a-Fr"></a>三种示现于一切说无碍。<a id="a-Fs"></a>是故此法名为正示现。</p>
  <p id="aFt">云何菩萨一切行爱语。<a id="a-Fu"></a>谓六种七种。<a id="a-Fv"></a>略说十三种。<a id="a-Fw"></a>听所应听法爱语。<a id="a-Fx"></a>制所应制法爱语。<a id="a-Fy"></a>现诸经法爱语。<a id="a-Fz"></a>现诸法相爱语。<a id="a-G0"></a>现诸法名字不颠倒爱语。<a id="a-G1"></a>法句种种分别爱语。<a id="a-G2"></a>慰喻爱语。<a id="a-G3"></a>发喜爱语。<a id="a-G4"></a>自恣安以众具代其所作虚受普纳爱语。<a id="a-G5"></a>种种恐怖施安爱语。<a id="a-G6"></a>具足说法摄取爱语。<a id="a-G7"></a>开觉不善法安立善法见闻疑举罪折伏爱语。<a id="a-G8"></a>劝有力说法者爱语。<a id="a-G9"></a>如是十三种。<a id="a-GA"></a>名为一切行爱语。</p>
  <p id="aGB">云何菩萨除恼爱语略说八种。<a id="a-GC"></a>是菩萨依口四净八种圣语。<a id="a-GD"></a>是名除恼爱语。<a id="a-GE"></a>口四净者。<a id="a-GF"></a>离妄语两舌恶口绮语。<a id="a-GG"></a>八种圣语者。<a id="a-GH"></a>见闻觉知说不见不闻不觉不知说。</p>
  <p id="aGI">云何菩萨此世他世乐爱语。<a id="a-GJ"></a>略说九种。<a id="a-GK"></a>一者断亲属难忧苦故爱语说法。<a id="a-GL"></a>二者断财物难忧苦故爱语说法。<a id="a-GM"></a>三者断疾病难忧苦故爱语说法。<a id="a-GN"></a>四者断戒难忧苦故爱语说法。<a id="a-GO"></a>五者断见难忧苦故爱语说法。<a id="a-GP"></a>戒具足。<a id="a-GQ"></a>见具足。<a id="a-GR"></a>威仪具足。<a id="a-GS"></a>正命具足故爱语说法。</p>
  <p id="aGT">云何菩萨清净爱语。<a id="a-GU"></a>当知有二十种说法如前力种性品说。</p>
  <p id="aGV">云何菩萨行利。<a id="a-GW"></a>彼行利者如爱语。<a id="a-GX"></a>广说异行利今当说。<a id="a-GY"></a>谓菩萨一切种爱语。<a id="a-GZ"></a>随所说义利安众生。<a id="a-Ga"></a>云何菩萨自性行利。<a id="a-Gb"></a>是爱语具足显示众生。<a id="a-Gc"></a>如所应学随利行行法次法向。<a id="a-Gd"></a>住于悲心心无贪着。<a id="a-Ge"></a>劝导教授调伏安立。<a id="a-Gf"></a>是名略说自性行利。</p>
  <p id="aGg">云何菩萨一切行利。<a id="a-Gh"></a>略说二种。<a id="a-Gi"></a>一切众生未熟者方便令熟。<a id="a-Gj"></a>已熟者令至解脱。<a id="a-Gk"></a>又说三种。<a id="a-Gl"></a>一者与现世利。<a id="a-Gm"></a>二者与后世利。<a id="a-Gn"></a>三者与现世后世利。<a id="a-Go"></a>劝令众生如法德业。<a id="a-Gp"></a>获大财富守护增长与现世利乐。<a id="a-Gq"></a>于此现世得大名称及众具乐。<a id="a-Gr"></a>摄受安立劝舍大财。<a id="a-Gs"></a>非家出家乞求活命与后世利乐。<a id="a-Gt"></a>以必定得故现则不定。<a id="a-Gu"></a>劝在家出家次第离欲。<a id="a-Gv"></a>是名现世后世利乐。<a id="a-Gw"></a>于此现世身心止息安隐乐住。<a id="a-Gx"></a>后世则生净妙天上。<a id="a-Gy"></a>及无余涅槃界而般涅槃。</p>
  <p id="aGz">云何菩萨难行利。<a id="a-H0"></a>略说三种。<a id="a-H1"></a>若众生本来不修善因而能行利。<a id="a-H2"></a>是名第一难行利。<a id="a-H3"></a>谓苦劝化故。<a id="a-H4"></a>若本修善根得大财宝。<a id="a-H5"></a>深起贪着而能行利。<a id="a-H6"></a>是名第二难行利。<a id="a-H7"></a>谓彼大放逸处故。<a id="a-H8"></a>外道异学着本邪见而能行利。<a id="a-H9"></a>是名第三难行利。<a id="a-HA"></a>谓彼愚痴极违正法故。</p>
  <p id="aHB">云何菩萨一切门行利。<a id="a-HC"></a>略说四种。<a id="a-HD"></a>一者是菩萨不信者劝令生信乃至建立。<a id="a-HE"></a>二者恶戒者劝修净戒。<a id="a-HF"></a>三者恶慧者劝修正慧。<a id="a-HG"></a>四者悭者劝修惠施乃至建立。</p>
  <p id="aHH">云何菩萨善人行利。<a id="a-HI"></a>略说五种。<a id="a-HJ"></a>一者是菩萨于众生真实利与。<a id="a-HK"></a>二者时与。<a id="a-HL"></a>三者义饶益与。<a id="a-HM"></a>四者柔软与。<a id="a-HN"></a>五者慈心与。</p>
  <p id="aHO">云何菩萨一切行行利。<a id="a-HP"></a>谓六种七种。<a id="a-HQ"></a>略说十三种。<a id="a-HR"></a>是菩萨应摄等摄应伏等伏。<a id="a-HS"></a>违佛法者除其障碍。<a id="a-HT"></a>中住众生令入法律。<a id="a-HU"></a>已入者以三乘法而成熟之。<a id="a-HV"></a>已成熟者令得解脱。<a id="a-HW"></a>众具护养劝导成熟。<a id="a-HX"></a>所谓劝舍小乘守护大乘。<a id="a-HY"></a>如众具护养。<a id="a-HZ"></a>如是独静一心净诸障碍。<a id="a-Ha"></a>忆念及修劝令成就。<a id="a-Hb"></a>有声闻缘觉种性者。<a id="a-Hc"></a>以声闻缘觉乘而成就之。<a id="a-Hd"></a>有如来种性者。<a id="a-He"></a>以无上菩提而成就之。</p>
  <p id="aHf">云何菩萨除恼行利。<a id="a-Hg"></a>略说八种。<a id="a-Hh"></a>若有众生所应惭处令舍无惭缠。<a id="a-Hi"></a>以得开觉如无惭缠。<a id="a-Hj"></a>如是无愧缠睡缠眠缠掉缠悔缠悭缠嫉缠。<a id="a-Hk"></a>悉令闻觉亦复如是。</p>
  <p id="aHl">云何菩萨此世他世乐行利。<a id="a-Hm"></a>略说九种。<a id="a-Hn"></a>普令众生身业清净谓授一切种不杀生。<a id="a-Ho"></a>一切种不盗。<a id="a-Hp"></a>一切种不邪淫。<a id="a-Hq"></a>一切种不饮酒。<a id="a-Hr"></a>普令众生口业清净。<a id="a-Hs"></a>谓授一切种不妄语。<a id="a-Ht"></a>一切种不两舌。<a id="a-Hu"></a>一切种不恶口。<a id="a-Hv"></a>一切种不绮语。<a id="a-Hw"></a>普令众生意业清净。<a id="a-Hx"></a>谓授无贪无恚正见。</p>
  <p id="aHy">云何菩萨清净行利。<a id="a-Hz"></a>略说十种。<a id="a-I0"></a>五种外清净。<a id="a-I1"></a>五种内清净。<a id="a-I2"></a>五种外清净者。<a id="a-I3"></a>一者无罪。<a id="a-I4"></a>二者不随转。<a id="a-I5"></a>三者次第。<a id="a-I6"></a>四者一切。<a id="a-I7"></a>五者如其所应。<a id="a-I8"></a>杂恶行者先恶行者一向恶行者等以善法而成就之。<a id="a-I9"></a>是名无罪利安众生。<a id="a-IA"></a>乐解脱者劝令解脱。<a id="a-IB"></a>是名不随转利安众生。<a id="a-IC"></a>童蒙众生。<a id="a-ID"></a>先说粗法粗近教诫而随顺之。<a id="a-IE"></a>知中智者。<a id="a-IF"></a>为说中法中教诫而随顺之。<a id="a-IG"></a>胜智慧者。<a id="a-IH"></a>为说深法微细教诫而随顺之。<a id="a-II"></a>令其次第渐得善法。<a id="a-IJ"></a>是名次第利安众生四性。<a id="a-IK"></a>乃至天人一切众生。<a id="a-IL"></a>随能随力利益安乐。<a id="a-IM"></a>是名一切利安众生。<a id="a-IN"></a>下善中善上善者。<a id="a-IO"></a>随其所应方便利安。<a id="a-IP"></a>是名如其所应。<a id="a-IQ"></a>是名五种外清净行利。<a id="a-IR"></a>五种内清净者。<a id="a-IS"></a>是菩萨广住悲心利安众生。<a id="a-IT"></a>是菩萨忍一切苦而不懈惓。<a id="a-IU"></a>心常欢喜利安众生。<a id="a-IV"></a>是菩萨以自在身。<a id="a-IW"></a>谦卑忍下犹如仆使。<a id="a-IX"></a>亦如孝子如旃陀罗子。<a id="a-IY"></a>离诸我慢利安众生。<a id="a-IZ"></a>是菩萨离于利养心不虚伪。<a id="a-Ia"></a>心存胜妙利安众生。<a id="a-Ib"></a>是菩萨于究竟处终不退转。<a id="a-Ic"></a>常以慈心利安众生。<a id="a-Id"></a>是名菩萨五种内清净。<a id="a-Ie"></a>如是内外五种清净。<a id="a-If"></a>是名十种清净利安众生。<a id="a-Ig"></a>云何菩萨同利。<a id="a-Ih"></a>是菩萨此义此善若等若胜。<a id="a-Ii"></a>授与众生悉与己同。<a id="a-Ij"></a>是名菩萨与众生同利。<a id="a-Ik"></a>菩萨得此同利调伏众生。<a id="a-Il"></a>坚固决定。<a id="a-Im"></a>终不退转于劝授善法。<a id="a-In"></a>何以故彼作是念。<a id="a-Io"></a>是菩萨与我同利。<a id="a-Ip"></a>必能令我安隐。<a id="a-Iq"></a>快乐。<a id="a-Ir"></a>以是菩萨所授我者自修行故。<a id="a-Is"></a>非不乐因而自修行若以同利教授众生。<a id="a-It"></a>彼终不言汝自不行。<a id="a-Iu"></a>云何劝授教诫他人。<a id="a-Iv"></a>汝应从他咨受教诫。</p>
  <p id="aIw">有菩萨他同利如是同利不示他。<a id="a-Ix"></a>有菩萨不同利如是示同利。<a id="a-Iy"></a>有菩萨同利亦示同利。<a id="a-Iz"></a>有菩萨亦不同利亦不同利示他。<a id="a-J0"></a>初句者诸菩萨等功德。<a id="a-J1"></a>住菩萨道等功德。<a id="a-J2"></a>菩萨隐覆真实功德不为显示。<a id="a-J3"></a>第二句者下劣众生怖畏深法。<a id="a-J4"></a>菩萨思惟方便调伏。<a id="a-J5"></a>现同彼法如栴陀罗。<a id="a-J6"></a>疾得利益息恼调伏。<a id="a-J7"></a>故现与彼同。<a id="a-J8"></a>第三句者为调伏彼受动摇善根众生故。<a id="a-J9"></a>菩萨以住善根。<a id="a-JA"></a>若上善根显示同利。<a id="a-JB"></a>第四句者心自放逸弃舍他利。<a id="a-JC"></a>从种种施如前说如戒广说。<a id="a-JD"></a>乃至同利彼诸波罗蜜。<a id="a-JE"></a>自成熟佛法成熟摄事。<a id="a-JF"></a>是名略说菩萨善法业。<a id="a-JG"></a>从种种施乃至同利。<a id="a-JH"></a>是种种无量善法菩提分当知三种行二种胜。<a id="a-JI"></a>三种净身口意行。<a id="a-JJ"></a>当知是行上妙。<a id="a-JK"></a>无染当知是胜无上。<a id="a-JL"></a>不共彼众生等事等时等是名上妙。<a id="a-JM"></a>众生等者。<a id="a-JN"></a>是菩萨为一切众生行施等善根不自为己。<a id="a-JO"></a>事等者。<a id="a-JP"></a>是菩萨行施等一切种善根。<a id="a-JQ"></a>时等者。<a id="a-JR"></a>是菩萨不离方便时节日夜。<a id="a-JS"></a>今世后世常修施等善根心不休息。<a id="a-JT"></a>无染者有四种。<a id="a-JU"></a>是菩萨欢喜心修习善法。<a id="a-JV"></a>不因是故生忧苦悔恨。<a id="a-JW"></a>是菩萨不恼他人不着诸见。<a id="a-JX"></a>不杂恶行行施等善根。<a id="a-JY"></a>是菩萨一切自己功德专至显现。<a id="a-JZ"></a>坚固显现寂灭决定。<a id="a-Ja"></a>不由于他行施戒等诸善法。<a id="a-Jb"></a>是菩萨不于施等善法而求果报。<a id="a-Jc"></a>若转轮圣王帝释魔梵。<a id="a-Jd"></a>不求他报。<a id="a-Je"></a>不依此等求名利身命。<a id="a-Jf"></a>于此等行净欢喜俱不恼乱他。<a id="a-Jg"></a>专至无依从施等。<a id="a-Jh"></a>乃至同利诸善法行。<a id="a-Ji"></a>是名无染。<a id="a-Jj"></a>炽然不动快净。<a id="a-Jk"></a>是名清净。<a id="a-Jl"></a>菩萨入净心地一切善根炽然不动。<a id="a-Jm"></a>是炽然净心地。<a id="a-Jn"></a>菩萨一切善法不思惟起。<a id="a-Jo"></a>是不动净心地。<a id="a-Jp"></a>菩萨随所得所修善法则不退转于未来世必定不退。<a id="a-Jq"></a>日夜增长如明分月。<a id="a-Jr"></a>日夜增长善法不退亦复如是。<a id="a-Js"></a>菩萨住究竟菩萨地一生相续。<a id="a-Jt"></a>若最后有所得善根名为快净。<a id="a-Ju"></a>于上更无菩萨净地故。<a id="a-Jv"></a>是名三种善行三种胜三种净。<a id="a-Jw"></a>当知从檀波罗蜜乃至同利一切施等。<a id="a-Jx"></a>乃至一切同利。<a id="a-Jy"></a>修习清净如来具足充满无上菩提金刚坚固身正法久住果报生。<a id="a-Jz"></a>难施乃至难同利。<a id="a-K0"></a>修习清净如来平等奇特未曾有法。<a id="a-K1"></a>成就果报生。<a id="a-K2"></a>一切门施。<a id="a-K3"></a>乃至一切门同利。<a id="a-K4"></a>修习清净如来为一切最胜众生天人供养果报生。<a id="a-K5"></a>善人施等。<a id="a-K6"></a>乃至善人同利。<a id="a-K7"></a>修习清净如来。<a id="a-K8"></a>于彼无足二足四足多足。<a id="a-K9"></a>色无色想无想非想非非想。<a id="a-KA"></a>一切众生最上果报生。<a id="a-KB"></a>一切行施。<a id="a-KC"></a>乃至一切行同利。<a id="a-KD"></a>修习清净如来种种无量功德摄受三十二大人相。<a id="a-KE"></a>八十随形好身果报生。<a id="a-KF"></a>除恼施乃至除恼同利。<a id="a-KG"></a>修习清净如来于菩提树下一切魔怨不能倾动果报生。<a id="a-KH"></a>此世他世乐施。<a id="a-KI"></a>乃至此世他世乐同利。<a id="a-KJ"></a>修习清净如来最胜禅解脱三昧正受安乐果报生。<a id="a-KK"></a>清净施。<a id="a-KL"></a>乃至清净同利。<a id="a-KM"></a>修习清净如来一切种清净。<a id="a-KN"></a>所谓四种净身净缘净心净智净果报生。<a id="a-KO"></a>三不护十力四无畏三念处一切不共佛法清净果报生。<a id="a-KP"></a>是名菩萨施等诸善法果报无上。<a id="a-KQ"></a>无量菩萨无罪行之所出生。</p>
 </body>
</html>