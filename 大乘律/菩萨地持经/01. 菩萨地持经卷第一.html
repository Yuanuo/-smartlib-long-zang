<!doctype html>
<html id="z3IBUrylA" data-ver="969">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">菩萨地持经卷第一</h1>
  <h2 id="a2">初方便处种性品第一</h2>
  <p id="a3">敬礼过去未来世　　现在一切佛世尊</p>
  <p id="a4">有十法。<a id="a-5"></a>具足菩萨道。<a id="a-6"></a>摩诃衍摄。<a id="a-7"></a>云何为十。<a id="a-8"></a>一者持。<a id="a-9"></a>二者相。<a id="a-A"></a>三者翼。<a id="a-B"></a>四者净心。<a id="a-C"></a>五者住。<a id="a-D"></a>六者生。<a id="a-E"></a>七者摄。<a id="a-F"></a>八者地。<a id="a-G"></a>九者行。<a id="a-H"></a>十者安立。<a id="a-I"></a>云何名持。<a id="a-J"></a>菩萨自种性初发心及一切菩提分法。<a id="a-K"></a>是名为持。<a id="a-L"></a>何以故。<a id="a-M"></a>菩萨依种性。<a id="a-N"></a>必定堪任阿耨多罗三藐三菩提。<a id="a-O"></a>是故种性。<a id="a-P"></a>名必定持。<a id="a-Q"></a>菩萨依初发心修行檀波罗蜜。<a id="a-R"></a>尸波罗蜜。<a id="a-S"></a>羼提波罗蜜。<a id="a-T"></a>毗梨耶波罗蜜。<a id="a-U"></a>禅波罗蜜。<a id="a-V"></a>般若波罗蜜。<a id="a-W"></a>修此六波罗蜜。<a id="a-X"></a>功德律仪。<a id="a-Y"></a>智慧律仪。<a id="a-Z"></a>菩提分法。<a id="a-a"></a>是故初发心名为菩萨行方便持。<a id="a-b"></a>菩萨依行方便。<a id="a-c"></a>满足阿耨多罗三藐三菩提。<a id="a-d"></a>是故行方便名为大菩提持。<a id="a-e"></a>非种性人。<a id="a-f"></a>无种性故。<a id="a-g"></a>虽复发心勤精进。<a id="a-h"></a>必不究竟阿耨多罗三藐三菩提。<a id="a-i"></a>是故当知。<a id="a-j"></a>虽不发心不修行方便犹得名为种性持。<a id="a-k"></a>若有菩萨种性。<a id="a-l"></a>而不发心。<a id="a-m"></a>不修行方便。<a id="a-n"></a>不能疾成阿耨多罗三藐三菩提。<a id="a-o"></a>有菩萨种性。<a id="a-p"></a>发菩提心勤行精进。<a id="a-q"></a>则能疾成阿耨多罗三藐三菩提。<a id="a-r"></a>又种性名为持。<a id="a-s"></a>名为长养。<a id="a-t"></a>名为因。<a id="a-u"></a>名为依。<a id="a-v"></a>名为梯。<a id="a-w"></a>名为导。<a id="a-x"></a>名为覆。<a id="a-y"></a>如种性发心。<a id="a-z"></a>行方便亦如是。<a id="a-10"></a>云何为种性。<a id="a-11"></a>略说有二。<a id="a-12"></a>一者性种性。<a id="a-13"></a>二者习种性。<a id="a-14"></a>性种性者。<a id="a-15"></a>是菩萨六入殊胜。<a id="a-16"></a>展转相续无始法尔。<a id="a-17"></a>是名性种性。<a id="a-18"></a>习种性者。<a id="a-19"></a>若从先来修善所得。<a id="a-1A"></a>是名习种性。<a id="a-1B"></a>又种性名为种子。<a id="a-1C"></a>名为界。<a id="a-1D"></a>名为性。<a id="a-1E"></a>又不习者。<a id="a-1F"></a>果细果远。<a id="a-1G"></a>习者。<a id="a-1H"></a>果粗果近。<a id="a-1I"></a>菩萨成就种性者。<a id="a-1J"></a>出过一切声闻辟支佛上。<a id="a-1K"></a>何以故。<a id="a-1L"></a>有二种净。<a id="a-1M"></a>一者烦恼障净。<a id="a-1N"></a>二者智障净。<a id="a-1O"></a>二乘种性烦恼障净非智障净。<a id="a-1P"></a>菩萨种性具足二净。<a id="a-1Q"></a>是故一切最胜最上。<a id="a-1R"></a>复有四事胜于一切声闻缘觉。<a id="a-1S"></a>一者根胜。<a id="a-1T"></a>二者道胜。<a id="a-1U"></a>三者巧便胜。<a id="a-1V"></a>四者果胜。<a id="a-1W"></a>菩萨性自利根。<a id="a-1X"></a>缘觉中根。<a id="a-1Y"></a>声闻软根。<a id="a-1Z"></a>是名根胜。<a id="a-1a"></a>声闻缘觉但为自度。<a id="a-1b"></a>菩萨不尔自度度彼是名道胜。<a id="a-1c"></a>声闻缘觉唯能了知阴界诸入十二缘起是处非处及四真谛。<a id="a-1d"></a>菩萨巧便悉能了知一切诸法。<a id="a-1e"></a>是名巧便胜。<a id="a-1f"></a>声闻得声闻菩提。<a id="a-1g"></a>缘觉得缘觉菩提。<a id="a-1h"></a>菩萨得阿耨多罗三藐三菩提。<a id="a-1i"></a>是名果胜。<a id="a-1j"></a>有六波罗蜜。<a id="a-1k"></a>是菩萨种性相。<a id="a-1l"></a>令诸众生知是菩萨。<a id="a-1m"></a>云何为六。<a id="a-1n"></a>谓檀波罗蜜。<a id="a-1o"></a>乃至般若波罗蜜。<a id="a-1p"></a>檀波罗蜜菩萨种性相者。<a id="a-1q"></a>是菩萨性自乐施。<a id="a-1r"></a>于彼受者以所施物等施不惓。<a id="a-1s"></a>于诸财物若多若少。<a id="a-1t"></a>等心惠施欢喜无悔。<a id="a-1u"></a>若无所施心常惭愧。<a id="a-1v"></a>常为他人叹施功德劝令行施。<a id="a-1w"></a>见有施者心常随喜。<a id="a-1x"></a>于诸尊重耆宿福田应供养者。<a id="a-1y"></a>舍所坐处恭敬奉施。<a id="a-1z"></a>若有人问今世后世如法事者。<a id="a-20"></a>悉皆为说若有王贼水火恶知识怖。<a id="a-21"></a>随力所能施以无畏。<a id="a-22"></a>受他寄物未曾差违。<a id="a-23"></a>若负人债终不抵捍。<a id="a-24"></a>兄弟分财平等无二。<a id="a-25"></a>于诸珍宝深爱著者。<a id="a-26"></a>教令离贪。<a id="a-27"></a>尚教他离。<a id="a-28"></a>况自贪着。<a id="a-29"></a>性于好财能舍受用。<a id="a-2A"></a>乐修胜业报利弘多。<a id="a-2B"></a>于诸酒色歌舞倡伎种种变现一切戏事。<a id="a-2C"></a>常生惭愧能速远离。<a id="a-2D"></a>得大财宝犹不贪着。<a id="a-2E"></a>何况小利。<a id="a-2F"></a>如是等比。<a id="a-2G"></a>是名檀波罗蜜菩萨种性相。</p>
  <p id="a2H">尸罗波罗蜜菩萨种性相者。<a id="a-2I"></a>是菩萨身口意业性自柔软。<a id="a-2J"></a>不增恶行不乐杀生。<a id="a-2K"></a>设作恶业心生惭愧。<a id="a-2L"></a>能疾悔除不令增长。<a id="a-2M"></a>不以刀杖恐怖众生。<a id="a-2N"></a>体性仁贤常怀慈爱。<a id="a-2O"></a>恭敬尊长奉迎供养。<a id="a-2P"></a>善知机宜所作巧便。<a id="a-2Q"></a>善随人心言常含笑。<a id="a-2R"></a>舒颜平视先意问讯。<a id="a-2S"></a>知恩报恩。<a id="a-2T"></a>所求正直不伪不曲。<a id="a-2U"></a>受如法财不为非法。<a id="a-2V"></a>性常喜乐修诸福德。<a id="a-2W"></a>见人修福尚以身助。<a id="a-2X"></a>况复自为。<a id="a-2Y"></a>若有众生更相残害打缚割截毁訾诃责。<a id="a-2Z"></a>有如是等无量众苦。<a id="a-2a"></a>若见若闻心常怜愍。<a id="a-2b"></a>重今世善及后世乐。<a id="a-2c"></a>于轻罪中心常恐怖。<a id="a-2d"></a>况余重恶而不畏慎若见他人农商放牧。<a id="a-2e"></a>书数算计。<a id="a-2f"></a>和合诤讼。<a id="a-2g"></a>求财守护。<a id="a-2h"></a>出息施与。<a id="a-2i"></a>婚姻集会。<a id="a-2j"></a>如是一切如法事中悉与同事。<a id="a-2k"></a>斗乱诤讼互相恐怖。<a id="a-2l"></a>若自若他无义无益。<a id="a-2m"></a>如是一切不与同事。<a id="a-2n"></a>善能遮制十不善道。<a id="a-2o"></a>若为他使随顺其教。<a id="a-2p"></a>已所宜行咨访明哲。<a id="a-2q"></a>于诸事业废我成彼。<a id="a-2r"></a>常怀悲恻不兴怒害。<a id="a-2s"></a>设令暂起寻即除灭。<a id="a-2t"></a>恒修实语不诳众生。<a id="a-2u"></a>不离他亲及无义语。<a id="a-2v"></a>言常柔软无有粗恶于己僮仆尚不粗言。<a id="a-2w"></a>况于他人。<a id="a-2x"></a>于诸功德心常爱乐。<a id="a-2y"></a>见人行者随喜赞善。<a id="a-2z"></a>如是等比。<a id="a-30"></a>是名尸罗波罗蜜菩萨种性相。</p>
  <p id="a31">羼提波罗蜜菩萨种性相者。<a id="a-32"></a>是菩萨性自柔和。<a id="a-33"></a>若遇他人不饶益事。<a id="a-34"></a>不起恚害无反报心。<a id="a-35"></a>若他悔谢即受其忏。<a id="a-36"></a>不怀结恨无复余想。<a id="a-37"></a>如是等比。<a id="a-38"></a>是名羼提波罗蜜菩萨种性相。</p>
  <p id="a39">毗梨耶波罗蜜菩萨种性相者。<a id="a-3A"></a>是菩萨性自精进。<a id="a-3B"></a>晨起夜寐不乐习着眠睡偃卧。<a id="a-3C"></a>凡所作事精勤不舍。<a id="a-3D"></a>能善思惟要令究竟。<a id="a-3E"></a>创始造业必定坚固。<a id="a-3F"></a>事若未成终不中废。<a id="a-3G"></a>于第一义心不退没。<a id="a-3H"></a>不自轻言不能成办。<a id="a-3I"></a>于所作事堪能勇猛。<a id="a-3J"></a>入诸大众摧伏邪论。<a id="a-3K"></a>善能酬答一切难问。<a id="a-3L"></a>诸余苦事悉能堪耐。<a id="a-3M"></a>大方便力终不忧悔。<a id="a-3N"></a>何况小事。<a id="a-3O"></a>如是等比。<a id="a-3P"></a>是名毗梨耶波罗蜜菩萨种性相。<a id="a-3Q"></a>禅波罗蜜菩萨种性相者。<a id="a-3R"></a>是菩萨于法于义。<a id="a-3S"></a>性善思量无诸乱想。<a id="a-3T"></a>若见若闻山岩林薮。<a id="a-3U"></a>离诸愦乱随顺寂默即生念言。<a id="a-3V"></a>是处安乐是处远离。<a id="a-3W"></a>寻往其所。<a id="a-3X"></a>勤加修学。<a id="a-3Y"></a>是菩萨性薄烦恼阴盖轻微。<a id="a-3Z"></a>至远离处思量己利。<a id="a-3a"></a>不为恶觉之所恼乱。<a id="a-3b"></a>或时暂起寻即除灭。<a id="a-3c"></a>于怨憎所常起慈心况复余人。<a id="a-3d"></a>若见若闻众生受苦。<a id="a-3e"></a>即起悲心。<a id="a-3f"></a>随力方便度令离苦。<a id="a-3g"></a>性乐饶益安乐众生。<a id="a-3h"></a>或有亲属钱财杀缚驱摈。<a id="a-3i"></a>如是等难悉能安忍。<a id="a-3j"></a>能速受持诸法深义。<a id="a-3k"></a>念力成就所受专谛。<a id="a-3l"></a>久远所修悉能忆持。<a id="a-3m"></a>亦令他人忆念不忘。<a id="a-3n"></a>如是等比。<a id="a-3o"></a>是名禅波罗蜜菩萨种性相。</p>
  <p id="a3p">般若波罗蜜菩萨种性相者。<a id="a-3q"></a>是菩萨于一切明处一切智处生慧成就。<a id="a-3r"></a>不顽钝不薄少不愚痴。<a id="a-3s"></a>诸放逸处悉能思量。<a id="a-3t"></a>是名般若波罗蜜菩萨种性相。</p>
  <p id="a3u">是菩萨种性粗相我已略说。<a id="a-3v"></a>诸余实义。<a id="a-3w"></a>唯佛世尊能决定知。<a id="a-3x"></a>种性菩萨具足如是性功德者。<a id="a-3y"></a>成就真实白净之法。<a id="a-3z"></a>是故名为难得。<a id="a-40"></a>名为奇特。<a id="a-41"></a>名为不可思议。<a id="a-42"></a>名为不动。<a id="a-43"></a>名为无上。<a id="a-44"></a>名为如来住处。<a id="a-45"></a>正因相应。</p>
  <p id="a46">种性菩萨。<a id="a-47"></a>成就白净法者。<a id="a-48"></a>不为四种烦恼之所染污。<a id="a-49"></a>若染污者。<a id="a-4A"></a>白净之法不现在前。<a id="a-4B"></a>或生恶道。<a id="a-4C"></a>种性菩萨久处生死或堕恶道。<a id="a-4D"></a>堕恶道者疾得解脱。<a id="a-4E"></a>虽处恶道不受大苦。<a id="a-4F"></a>如余众生入地狱者。<a id="a-4G"></a>若苦触身即能厌离。<a id="a-4H"></a>见他受苦能起悲心。<a id="a-4I"></a>如是种性为大悲因。<a id="a-4J"></a>是故菩萨虽堕恶道胜余一切恶道众生。<a id="a-4K"></a>云何四种烦恼。<a id="a-4L"></a>一者久习放逸烦恼数利。<a id="a-4M"></a>二者愚痴习恶知识。<a id="a-4N"></a>三者尊主王贼怨敌所迫不得自在。<a id="a-4O"></a>其心迷乱。<a id="a-4P"></a>四者众具不足常忧身命。</p>
  <p id="a4Q">种性菩萨复有四法。<a id="a-4R"></a>不得阿耨多罗三藐三菩提。<a id="a-4S"></a>云何为四。<a id="a-4T"></a>一者本无善友诸佛菩萨善说法者。<a id="a-4U"></a>二者虽值善友佛及菩萨善说法者。<a id="a-4V"></a>而谬受学。<a id="a-4W"></a>三者虽值善友佛及菩萨善说法者。<a id="a-4X"></a>不谬受学。<a id="a-4Y"></a>而不勤方便。<a id="a-4Z"></a>不炽然精进。<a id="a-4a"></a>四者虽值善友佛及菩萨善说法者勤修方便。<a id="a-4b"></a>而善根未熟庄严未备。<a id="a-4c"></a>久远已来心不调伏。<a id="a-4d"></a>菩萨虽有菩萨种性。<a id="a-4e"></a>因缘不具不能得成无上菩提。<a id="a-4f"></a>离是四法疾得阿耨多罗三藐三菩提。<a id="a-4g"></a>若无菩萨种性。<a id="a-4h"></a>虽有一切诸方便行。<a id="a-4i"></a>终不得成无上菩提。</p>
  <p data-pb></p>
  <h2 id="a4j">方便处发菩提心品第二</h2>
  <p id="a4k">菩萨初发心。<a id="a-4l"></a>是一切正愿始。<a id="a-4m"></a>悉能摄受一切正愿。<a id="a-4n"></a>是故初正愿为自性愿。<a id="a-4o"></a>菩萨发心而作是言。<a id="a-4p"></a>我当求无上菩提安立一切众生。<a id="a-4q"></a>令究竟无余涅槃及如来大智。<a id="a-4r"></a>如是发心求菩萨道。<a id="a-4s"></a>是故初发心名为求行菩萨。<a id="a-4t"></a>缘于菩提及缘众生而发心求。<a id="a-4u"></a>是故初发心摄受一切菩提善根。<a id="a-4v"></a>为上导。<a id="a-4w"></a>为极巧便。<a id="a-4x"></a>为功德具足。<a id="a-4y"></a>为极贤善。<a id="a-4z"></a>为极真实。<a id="a-50"></a>于一切众生悉舍恶行。<a id="a-51"></a>于世间出世间正愿为上无上。<a id="a-52"></a>如是当知。<a id="a-53"></a>初发心有五相。<a id="a-54"></a>一者自性。<a id="a-55"></a>二者行。<a id="a-56"></a>三者缘。<a id="a-57"></a>四者德。<a id="a-58"></a>五者胜。<a id="a-59"></a>初发心菩萨名为度。<a id="a-5A"></a>大乘菩提诸菩萨数。<a id="a-5B"></a>是故初发心度之所摄。<a id="a-5C"></a>发是心已。<a id="a-5D"></a>渐得阿耨多罗三藐三菩提。<a id="a-5E"></a>是故初发心是菩提根木。<a id="a-5F"></a>发是心已。<a id="a-5G"></a>见诸众生受无量苦。<a id="a-5H"></a>而起悲心欲度脱之。<a id="a-5I"></a>是故初发心是大悲所依。<a id="a-5J"></a>依初发心建立菩萨菩提分法。<a id="a-5K"></a>及众生所作菩萨所学悉能修习。<a id="a-5L"></a>是故初发心是菩萨学之所依。<a id="a-5M"></a>如是初发心名为摄。<a id="a-5N"></a>名为根本。<a id="a-5O"></a>名为依。</p>
  <p id="a5P">初发心菩萨有二种。<a id="a-5Q"></a>一者出。<a id="a-5R"></a>二者不出。<a id="a-5S"></a>出者。<a id="a-5T"></a>从初发心乃至究竟终不退转。<a id="a-5U"></a>不出者。<a id="a-5V"></a>则有退转。<a id="a-5W"></a>退有二种。<a id="a-5X"></a>一者究竟退。<a id="a-5Y"></a>二者不究竟退。<a id="a-5Z"></a>究竟退者。<a id="a-5a"></a>退已终不复起菩萨之愿。<a id="a-5b"></a>不究竟退者。<a id="a-5c"></a>退已还起。</p>
  <p id="a5d">初发心菩萨有四种缘。<a id="a-5e"></a>四种因。<a id="a-5f"></a>四种力。<a id="a-5g"></a>云何四缘。<a id="a-5h"></a>一者善男子善女人。<a id="a-5i"></a>若见若闻诸佛菩萨有不可思议神通变化。<a id="a-5j"></a>彼见闻已即发是念。<a id="a-5k"></a>是为大事不可思议。<a id="a-5l"></a>能为如是诸变化事。<a id="a-5m"></a>以此见闻为增上缘故。<a id="a-5n"></a>乐佛大智发菩提心。<a id="a-5o"></a>二者虽不见闻如上神变。<a id="a-5p"></a>闻说法者赞叹菩提及菩萨藏。<a id="a-5q"></a>闻则欣庆欢喜信乐。<a id="a-5r"></a>以此闻法为增上缘故。<a id="a-5s"></a>乐佛大智发菩提心。<a id="a-5t"></a>三者虽不闻法。<a id="a-5u"></a>见法灭相而作是念。<a id="a-5v"></a>无量众生当遭大苦。<a id="a-5w"></a>菩萨住世则能除灭。<a id="a-5x"></a>我今当修菩提之道。<a id="a-5y"></a>护持正法。<a id="a-5z"></a>为诸众生灭无量苦。<a id="a-60"></a>以护法为增上缘故。<a id="a-61"></a>乐佛大智发菩提心。<a id="a-62"></a>四者不见法灭。<a id="a-63"></a>见恶世众生为十烦恼之所恼乱。<a id="a-64"></a>一者愚痴。<a id="a-65"></a>二者无惭愧。<a id="a-66"></a>三者悭嫉。<a id="a-67"></a>四者苦恼。<a id="a-68"></a>五者秽污。<a id="a-69"></a>六者烦恼。<a id="a-6A"></a>七者恶行。<a id="a-6B"></a>八者放逸。<a id="a-6C"></a>九者懈怠。<a id="a-6D"></a>十者不信。<a id="a-6E"></a>见已作是念。<a id="a-6F"></a>大浊世起。<a id="a-6G"></a>于此恶世尚不能发二乘之愿。<a id="a-6H"></a>况能志求无上菩提。<a id="a-6I"></a>我当发心亦令他发。<a id="a-6J"></a>以浊世中发心难得为增上缘故。<a id="a-6K"></a>乐佛大智发菩提心。</p>
  <p id="a6L">云何四因。<a id="a-6M"></a>一者种性具足。<a id="a-6N"></a>二者诸佛菩萨善友所摄。<a id="a-6O"></a>三者起大悲心。<a id="a-6P"></a>四者生死苦难行苦。<a id="a-6Q"></a>如是久远无量诸苦。<a id="a-6R"></a>于此众苦心不怖畏。<a id="a-6S"></a>种性具足者。<a id="a-6T"></a>所谓无始法尔。<a id="a-6U"></a>善友所摄者。<a id="a-6V"></a>有四事。<a id="a-6W"></a>一者善友不愚不钝。<a id="a-6X"></a>黠慧不邪。<a id="a-6Y"></a>二者不教人放逸。<a id="a-6Z"></a>亦不以放逸之具授与他人。<a id="a-6a"></a>三者不教人恶行。<a id="a-6b"></a>亦不以恶行之具授与他人。<a id="a-6c"></a>四者终不断人上信上欲上受上精进上方便上功德令其退下。<a id="a-6d"></a>不以下信下欲下受下精进下方便下功德授与他人。<a id="a-6e"></a>所谓断无上大乘令学二乘。<a id="a-6f"></a>断修慧与思惠。<a id="a-6g"></a>断思慧与闻慧。<a id="a-6h"></a>断闻慧与福业。<a id="a-6i"></a>断戒与施。<a id="a-6j"></a>如是等断上功德令其退下。<a id="a-6k"></a>以下功德授令修习。<a id="a-6l"></a>起大悲心者有四事。<a id="a-6m"></a>或有世界有苦恼处。<a id="a-6n"></a>或有世界无有苦恼。<a id="a-6o"></a>菩萨生于有苦恼处。<a id="a-6p"></a>见他受苦。<a id="a-6q"></a>或自受苦。<a id="a-6r"></a>或见俱受。<a id="a-6s"></a>或见生死长久受无间苦。<a id="a-6t"></a>菩萨依自种性性自仁贤。<a id="a-6u"></a>于四境界起下中上悲。<a id="a-6v"></a>于无穷生死无间大苦心不怖畏者。<a id="a-6w"></a>有四事。<a id="a-6x"></a>一者性安隐勇猛。<a id="a-6y"></a>二者黠慧专修思惟。<a id="a-6z"></a>三者于无上菩提。<a id="a-70"></a>起增上乐。<a id="a-71"></a>四者于诸众生发增上悲。<a id="a-72"></a>云何四力。<a id="a-73"></a>一者自力。<a id="a-74"></a>二者他力。<a id="a-75"></a>三者因力。<a id="a-76"></a>四者方便力。<a id="a-77"></a>菩萨自力发菩提心。<a id="a-78"></a>是名自力。<a id="a-79"></a>因他发心。<a id="a-7A"></a>是名他力。<a id="a-7B"></a>先习大乘相应善根。<a id="a-7C"></a>今少见佛及诸菩萨。<a id="a-7D"></a>或少闻叹说则便发心。<a id="a-7E"></a>是名因力。<a id="a-7F"></a>于现世中近善知识。<a id="a-7G"></a>闻其说法能修众善。<a id="a-7H"></a>是名方便力。</p>
  <p id="a7I">菩萨以四缘四因自力因力发菩提心者。<a id="a-7J"></a>坚固不动决定究竟。<a id="a-7K"></a>他力方便力而发心者。<a id="a-7L"></a>不坚固动转不定。</p>
  <p id="a7M">菩萨有四事退菩提心云何为四。<a id="a-7N"></a>一者种性不具足。<a id="a-7O"></a>二者恶知识所摄。<a id="a-7P"></a>三者于诸众生。<a id="a-7Q"></a>悲心微薄。<a id="a-7R"></a>四者于生死苦生怖畏心。</p>
  <p id="a7S">初发心坚固有二事。<a id="a-7T"></a>出过世间殊胜奇特未曾有法。<a id="a-7U"></a>一者于诸众生起亲属想。<a id="a-7V"></a>二者无摄亲属之过。<a id="a-7W"></a>摄亲属过者。<a id="a-7X"></a>受亲属故心生爱恚。<a id="a-7Y"></a>初发心坚固有二事。<a id="a-7Z"></a>于诸众生起真净心。<a id="a-7a"></a>一者安隐心。<a id="a-7b"></a>二者快乐心。<a id="a-7c"></a>安隐心者。<a id="a-7d"></a>为诸众生除不善处安置善处。<a id="a-7e"></a>快乐心者。<a id="a-7f"></a>贫乏众生无所依怙。<a id="a-7g"></a>能以摄法等心饶益。<a id="a-7h"></a>初发心坚固有二方便。<a id="a-7i"></a>一者净心方便。<a id="a-7j"></a>二者道方便。<a id="a-7k"></a>净心方便者。<a id="a-7l"></a>彼安隐心快乐心日日增长。<a id="a-7m"></a>道方便者。<a id="a-7n"></a>自于日夜成熟佛法。<a id="a-7o"></a>随其力能依净心方便。<a id="a-7p"></a>安乐饶益一切众生。</p>
  <p id="a7q">初发心坚固有二门善法所入。<a id="a-7r"></a>一者自利方便。<a id="a-7s"></a>发菩提心。<a id="a-7t"></a>二者他利方便。<a id="a-7u"></a>灭除众苦。</p>
  <p id="a7v">初发心坚固有二事。<a id="a-7w"></a>发心成道所摄善法。<a id="a-7x"></a>出胜一切所摄众善。<a id="a-7y"></a>一者因胜。<a id="a-7z"></a>二者果胜。<a id="a-80"></a>彼菩提因所修善法。<a id="a-81"></a>是名因胜。<a id="a-82"></a>无上菩提。<a id="a-83"></a>是名果胜。<a id="a-84"></a>胜于一切声闻缘觉。<a id="a-85"></a>是故菩萨因果殊胜。<a id="a-86"></a>初发心坚固有二种利益。<a id="a-87"></a>一者发是心已。<a id="a-88"></a>即为一切无量众生而作净施尊重福田。<a id="a-89"></a>二者摄取纯净福德。<a id="a-8A"></a>成就净福者。<a id="a-8B"></a>二转轮王福德所护。<a id="a-8C"></a>若卧若觉。<a id="a-8D"></a>不为恶兽恶鬼神等之所恼害在所生处少病无病。<a id="a-8E"></a>若说法时。<a id="a-8F"></a>身不疲惓心不忘失。<a id="a-8G"></a>性种性菩萨身口意恶性自微薄。<a id="a-8H"></a>既发心已转复轻微。<a id="a-8I"></a>若他所用无验咒术。<a id="a-8J"></a>菩萨用之悉皆神验。<a id="a-8K"></a>已能成就。<a id="a-8L"></a>随顺上忍。<a id="a-8M"></a>能忍他恼。<a id="a-8N"></a>亦不恼他见人相恼。<a id="a-8O"></a>心生怜愍嗔嫉隐覆。<a id="a-8P"></a>幻伪谄曲诸上烦恼皆悉微薄。<a id="a-8Q"></a>设起速灭。<a id="a-8R"></a>在所住处无诸恐怖斗诤饥馑非人所恼。<a id="a-8S"></a>如是诸难未起不起。<a id="a-8T"></a>设起速灭。<a id="a-8U"></a>发心菩萨或生恶道速得解脱。<a id="a-8V"></a>受苦微少疾生厌离。<a id="a-8W"></a>于余众生能起悲心。<a id="a-8X"></a>纯净福德之所护故。<a id="a-8Y"></a>成就如是等无量净福。</p>
  <p data-pb></p>
  <h2 id="a8Z">方便处自他利品第三</h2>
  <p id="a8a">云何菩萨行。<a id="a-8b"></a>略说诸菩萨所学。<a id="a-8c"></a>如学而学。<a id="a-8d"></a>总说是菩萨行。<a id="a-8e"></a>菩萨于何处学。<a id="a-8f"></a>学有七处。<a id="a-8g"></a>云何为七。<a id="a-8h"></a>一者自利。<a id="a-8i"></a>二者利他。<a id="a-8j"></a>三者真实义。<a id="a-8k"></a>四者力。<a id="a-8l"></a>五者成熟众生。<a id="a-8m"></a>六者自熟佛法。<a id="a-8n"></a>七者无上菩提。<a id="a-8o"></a>云何自利他利。<a id="a-8p"></a>自利他利略说十种。<a id="a-8q"></a>一者纯。<a id="a-8r"></a>二者共三者安。<a id="a-8s"></a>四者乐。<a id="a-8t"></a>五者因摄。<a id="a-8u"></a>六者果摄。<a id="a-8v"></a>七者此世。<a id="a-8w"></a>八者他世。<a id="a-8x"></a>九者毕竟。<a id="a-8y"></a>十者不毕竟。<a id="a-8z"></a>纯共自他利者有二种。<a id="a-90"></a>一者纯自利。<a id="a-91"></a>二者纯他利。<a id="a-92"></a>违菩萨道者。<a id="a-93"></a>应知应断。<a id="a-94"></a>顺菩萨道者。<a id="a-95"></a>应当修学。<a id="a-96"></a>为已乐故求财自用。<a id="a-97"></a>为秘法故求佛经法守护执持。<a id="a-98"></a>为生天故受持禁戒精进禅定智慧等法。<a id="a-99"></a>为世间贪果故供养佛塔。<a id="a-9A"></a>为贪利故作求利相。<a id="a-9B"></a>为欺彼故无缘自说种种功德。<a id="a-9C"></a>贪他亲附非法摄受自住禅乐舍为众生。<a id="a-9D"></a>是名纯自利。<a id="a-9E"></a>应知应断。<a id="a-9F"></a>布施忍辱悲心为首。<a id="a-9G"></a>回向菩提及欲生天。<a id="a-9H"></a>是名自利共他。<a id="a-9I"></a>应当修学。<a id="a-9J"></a>除如是所说。<a id="a-9K"></a>余纯自利相违者。<a id="a-9L"></a>是名自利共他。<a id="a-9M"></a>纯他利者。<a id="a-9N"></a>无因无果邪见布施。<a id="a-9O"></a>犯戒违道为他说法。<a id="a-9P"></a>自度下地。<a id="a-9Q"></a>而以下地净法授与他人。<a id="a-9R"></a>菩萨舍禅愿生欲界。<a id="a-9S"></a>自在菩萨十方世界种种变现。<a id="a-9T"></a>教化众生。<a id="a-9U"></a>如来毕竟力无所畏不共之法。<a id="a-9V"></a>利益一切无量众生。<a id="a-9W"></a>是名纯他利。<a id="a-9X"></a>前所说二种纯他利。<a id="a-9Y"></a>应知应断。<a id="a-9Z"></a>余纯他利。<a id="a-9a"></a>应当勤学。<a id="a-9b"></a>除如是所说。<a id="a-9c"></a>余纯他利相违者。<a id="a-9d"></a>是名他利共自。</p>
  <p id="a9e">安。<a id="a-9f"></a>自他利者。<a id="a-9g"></a>略说五种。<a id="a-9h"></a>一者无罪相。<a id="a-9i"></a>二者摄受相。<a id="a-9j"></a>三者此世。<a id="a-9k"></a>四者他世。<a id="a-9l"></a>五者寂灭。<a id="a-9m"></a>菩萨所摄善根。<a id="a-9n"></a>若多若少。<a id="a-9o"></a>修习成就。<a id="a-9p"></a>亦以此善成就众生调伏建立。<a id="a-9q"></a>是名无罪相。<a id="a-9r"></a>安自他利菩萨。<a id="a-9s"></a>以离染污乐众具乐住禅乐饶益自他。<a id="a-9t"></a>是名摄受相。<a id="a-9u"></a>安自他利菩萨。<a id="a-9v"></a>有此世安非他世。<a id="a-9w"></a>有他世非此世。<a id="a-9x"></a>有此世他世。<a id="a-9y"></a>有非此世非他世。<a id="a-9z"></a>此四种受四种法。<a id="a-A0"></a>次第随其所应。<a id="a-A1"></a>云何为四。<a id="a-A2"></a>有法现世受乐他世受苦。<a id="a-A3"></a>有法现世受苦他世受乐。<a id="a-A4"></a>有法现世受乐他世受乐。<a id="a-A5"></a>有法现世受苦他世受苦。<a id="a-A6"></a>是名此世他世安自他利。<a id="a-A7"></a>涅槃及涅槃道涅槃分。<a id="a-A8"></a>世间法出世间法。<a id="a-A9"></a>是名寂灭安自利他。<a id="a-AA"></a>乐自他利者。<a id="a-AB"></a>略说五种。<a id="a-AC"></a>一者因乐。<a id="a-AD"></a>二者受乐。<a id="a-AE"></a>三者苦对治乐。<a id="a-AF"></a>四者断受乐。<a id="a-AG"></a>五者无罪乐。<a id="a-AH"></a>因乐有二种。<a id="a-AI"></a>一者情尘触因缘。<a id="a-AJ"></a>故乐受生。<a id="a-AK"></a>二者今世后世爱果业。<a id="a-AL"></a>是名因乐。<a id="a-AM"></a>众苦息已思惟三种因乐。<a id="a-AN"></a>起身心受。<a id="a-AO"></a>是名受乐。<a id="a-AP"></a>受乐有二种。<a id="a-AQ"></a>有漏及无漏。<a id="a-AR"></a>无漏者。<a id="a-AS"></a>学无学。<a id="a-AT"></a>有漏者。<a id="a-AU"></a>三界系。<a id="a-AV"></a>欲界色界无色界。<a id="a-AW"></a>彼一切三界。<a id="a-AX"></a>随其所应六入分别。<a id="a-AY"></a>眼触因缘乃至意触因缘生。<a id="a-AZ"></a>五识相应。<a id="a-Aa"></a>名为身受。<a id="a-Ab"></a>意识相应。<a id="a-Ac"></a>名为心受。<a id="a-Ad"></a>寒暑饥渴种种苦恼。<a id="a-Ae"></a>已起未起对治令息。<a id="a-Af"></a>息已乐知生。<a id="a-Ag"></a>是名苦对治乐。<a id="a-Ah"></a>灭受想定。<a id="a-Ai"></a>是名断受乐。<a id="a-Aj"></a>无罪乐者。<a id="a-Ak"></a>有四种。<a id="a-Al"></a>一者出家乐。<a id="a-Am"></a>二者远离乐。<a id="a-An"></a>三者寂灭乐。<a id="a-Ao"></a>四者菩提乐。<a id="a-Ap"></a>信家非家出家学道。<a id="a-Aq"></a>解脱种种在家之难。<a id="a-Ar"></a>是名出家乐。<a id="a-As"></a>断欲恶不善法得初禅离生喜乐。<a id="a-At"></a>是名远离乐。<a id="a-Au"></a>二禅为首觉观止息是名寂灭乐。<a id="a-Av"></a>一切烦恼究竟灭。<a id="a-Aw"></a>于一切法。<a id="a-Ax"></a>如实觉知乐。<a id="a-Ay"></a>是名菩提乐。<a id="a-Az"></a>因乐者。<a id="a-B0"></a>是乐因非自性。<a id="a-B1"></a>受乐者。<a id="a-B2"></a>非乐因是自性。<a id="a-B3"></a>对治乐者。<a id="a-B4"></a>非乐因非自性。<a id="a-B5"></a>而是息苦除苦。<a id="a-B6"></a>断受乐者。<a id="a-B7"></a>非乐因非自性非除苦。<a id="a-B8"></a>而所有受是真实苦。<a id="a-B9"></a>随住定时是受灭。<a id="a-BA"></a>无罪乐所摄。<a id="a-BB"></a>最后菩提乐。<a id="a-BC"></a>未来现在一切烦恼究竟灭。<a id="a-BD"></a>诸余无罪乐。<a id="a-BE"></a>于彼随顺。<a id="a-BF"></a>是名无罪乐。</p>
  <p id="aBG">是菩萨以安隐乐饶益众生。<a id="a-BH"></a>非安隐乐如实知之。<a id="a-BI"></a>随力方便教令除断。<a id="a-BJ"></a>若苦而后安者。<a id="a-BK"></a>彼虽忧恼要当饶益。<a id="a-BL"></a>是则菩萨依巧方便。<a id="a-BM"></a>若乐而后不安者。<a id="a-BN"></a>彼虽忧苦不欲去之。<a id="a-BO"></a>以方便力要为除断。<a id="a-BP"></a>何以故。<a id="a-BQ"></a>以后必得乐故。</p>
  <p id="aBR">是菩萨欲众生安者欲令得乐。<a id="a-BS"></a>与其安者亦欲与乐。<a id="a-BT"></a>安者谓因处。<a id="a-BU"></a>乐者谓果处。<a id="a-BV"></a>是故当知。<a id="a-BW"></a>乐众生者必先安之。<a id="a-BX"></a>彼爱果业今世后世因乐所摄。<a id="a-BY"></a>及苦对治乐。<a id="a-BZ"></a>断受乐。<a id="a-Ba"></a>无罪乐。<a id="a-Bb"></a>决定以此饶益众生。<a id="a-Bc"></a>亦名为摄。<a id="a-Bd"></a>亦名无罪受乐。<a id="a-Be"></a>及情尘触因乐。<a id="a-Bf"></a>是染污有罪不安隐者。<a id="a-Bg"></a>不以饶益教令除断。<a id="a-Bh"></a>若非染污无罪安隐者。<a id="a-Bi"></a>以此饶益一切众生。<a id="a-Bj"></a>菩萨亦常随力自行。<a id="a-Bk"></a>是名菩萨安乐自他利因摄。<a id="a-Bl"></a>果摄自他利者。<a id="a-Bm"></a>略说三种因三种果。<a id="a-Bn"></a>报因报果福因福果。<a id="a-Bo"></a>智因智果。<a id="a-Bp"></a>云何为报。<a id="a-Bq"></a>报有八种。<a id="a-Br"></a>一者寿具足。<a id="a-Bs"></a>二者色具足。<a id="a-Bt"></a>三者种性具足。<a id="a-Bu"></a>四者自在具足。<a id="a-Bv"></a>五者信言具足。<a id="a-Bw"></a>六者大力具足。<a id="a-Bx"></a>七者人具足。<a id="a-By"></a>八者力具足。<a id="a-Bz"></a>长寿久往。<a id="a-C0"></a>是名寿具足。<a id="a-C1"></a>颜容端政。<a id="a-C2"></a>是名色具足。<a id="a-C3"></a>生于上族。<a id="a-C4"></a>是名种性具足。<a id="a-C5"></a>得大财大众大眷属。<a id="a-C6"></a>是名自在具足。<a id="a-C7"></a>断事听讼制作法度。<a id="a-C8"></a>受与寄付悉从取正。<a id="a-C9"></a>凡所出言人所信伏是名信言具足。<a id="a-CA"></a>有大名称大方便大智慧。<a id="a-CB"></a>种种技艺为人所重。<a id="a-CC"></a>大众恭敬尊重赞叹。<a id="a-CD"></a>是名大力具足。<a id="a-CE"></a>成就丈夫法。<a id="a-CF"></a>是名人具足。<a id="a-CG"></a>少病少恼有所堪能。<a id="a-CH"></a>是名力具足。</p>
  <p id="aCI">云何报因。<a id="a-CJ"></a>不害众生无伤害心。<a id="a-CK"></a>是名寿因。<a id="a-CL"></a>施灯明净物。<a id="a-CM"></a>是名色因。<a id="a-CN"></a>舍离憍慢。<a id="a-CO"></a>是名种性因。<a id="a-CP"></a>众具惠施。<a id="a-CQ"></a>是名自在因。<a id="a-CR"></a>离口四过。<a id="a-CS"></a>是名信言因。<a id="a-CT"></a>摄诸功德立大誓愿。<a id="a-CU"></a>供养三宝及诸尊长。<a id="a-CV"></a>是名大力因。<a id="a-CW"></a>乐丈夫法厌女人法。<a id="a-CX"></a>说丈夫法饶益他人。<a id="a-CY"></a>教令厌离女人之法。<a id="a-CZ"></a>是名人因。<a id="a-Ca"></a>众生所作如法事中。<a id="a-Cb"></a>随其所能悉往营助。<a id="a-Cc"></a>是名力因。<a id="a-Cd"></a>如是八种。<a id="a-Ce"></a>是名报因。<a id="a-Cf"></a>略说报因有三种胜。<a id="a-Cg"></a>令报增上。<a id="a-Ch"></a>一者心净。<a id="a-Ci"></a>二者方便净。<a id="a-Cj"></a>三者福田净。<a id="a-Ck"></a>净心悕望无上菩提。<a id="a-Cl"></a>回向善根渐渐增长。<a id="a-Cm"></a>信乐修行胜妙纯善。<a id="a-Cn"></a>见人行者心生随喜。<a id="a-Co"></a>日夜念念随顺正法随觉随观。<a id="a-Cp"></a>是名心净。<a id="a-Cq"></a>长夜修习精勤无间。<a id="a-Cr"></a>复以此法转授他人。<a id="a-Cs"></a>见有授者随喜赞善。<a id="a-Ct"></a>见彼受行随顺训导。<a id="a-Cu"></a>亦以此法而自建立。<a id="a-Cv"></a>是名方便净。<a id="a-Cw"></a>略说方便正起方便果。<a id="a-Cx"></a>是名福田净。</p>
  <p id="aCy">云何报果。<a id="a-Cz"></a>菩萨寿具足故。<a id="a-D0"></a>久修善法令诸众生成就善根。<a id="a-D1"></a>是名寿具足果。<a id="a-D2"></a>菩萨色具足故。<a id="a-D3"></a>大众爱乐。<a id="a-D4"></a>众爱乐故。<a id="a-D5"></a>悉共宗敬乐听所说。<a id="a-D6"></a>是名色具足果。<a id="a-D7"></a>菩萨种性具足故。<a id="a-D8"></a>众所敬重供养赞叹。<a id="a-D9"></a>言必受行无所违犯。<a id="a-DA"></a>是名种性具足果。<a id="a-DB"></a>菩萨自在具足故。<a id="a-DC"></a>布施普摄成就众生。<a id="a-DD"></a>是名自在具足果。<a id="a-DE"></a>菩萨信言具足故。<a id="a-DF"></a>常以爱语利益同事。<a id="a-DG"></a>摄取众生化令成就。<a id="a-DH"></a>是名信言具足果。<a id="a-DI"></a>菩萨大力具足故。<a id="a-DJ"></a>众生所作悉能营助。<a id="a-DK"></a>众生知恩咸来归仰。<a id="a-DL"></a>凡出言教即皆承用。<a id="a-DM"></a>是名大力具足果。<a id="a-DN"></a>菩萨人具足故。<a id="a-DO"></a>男相成就堪为一切功德法器。<a id="a-DP"></a>于一切方便一切知见得无所畏。<a id="a-DQ"></a>于一切时自在游处。<a id="a-DR"></a>一切众生往来同事。<a id="a-DS"></a>人间旷野随意无碍。<a id="a-DT"></a>是名人具足果。<a id="a-DU"></a>菩萨力具足故。<a id="a-DV"></a>精勤方便。<a id="a-DW"></a>坚固方便。<a id="a-DX"></a>速疾方便。<a id="a-DY"></a>修善无厌摄人不惓。<a id="a-DZ"></a>是名力具足果。<a id="a-Da"></a>菩萨以此八种报果饶益众生。<a id="a-Db"></a>自熟佛法随顺功德。<a id="a-Dc"></a>菩萨住是报果。<a id="a-Dd"></a>令诸众生作所应作。<a id="a-De"></a>众生随教各修所愿。<a id="a-Df"></a>若菩萨虽自有力而彼不从。<a id="a-Dg"></a>不名利他。<a id="a-Dh"></a>若自无力而受化者顺。<a id="a-Di"></a>亦不名利他。<a id="a-Dj"></a>若自有力受化者顺。<a id="a-Dk"></a>是二具足则能兼利。<a id="a-Dl"></a>菩萨具足二法能自行佛法。<a id="a-Dm"></a>以三乘法成就众生。<a id="a-Dn"></a>能自究竟无上菩提。<a id="a-Do"></a>众生熟者令得解脱。<a id="a-Dp"></a>是故菩萨住八种报果。<a id="a-Dq"></a>乃能安乐一切众生。<a id="a-Dr"></a>一切众生无际生死。<a id="a-Ds"></a>从本已来空无义利。<a id="a-Dt"></a>悉令不空获大果实。</p>
  <p id="aDu">云何为福。<a id="a-Dv"></a>云何为智。<a id="a-Dw"></a>檀波罗蜜尸罗波罗蜜羼提波罗蜜。<a id="a-Dx"></a>是名为福。<a id="a-Dy"></a>般若波罗蜜。<a id="a-Dz"></a>是名为智。<a id="a-E0"></a>禅波罗蜜毗梨耶波罗蜜。<a id="a-E1"></a>各有二分。<a id="a-E2"></a>一者福分。<a id="a-E3"></a>二者智分。<a id="a-E4"></a>依禅故修四无量等。<a id="a-E5"></a>是名福分。<a id="a-E6"></a>依禅故修阴界入巧便。<a id="a-E7"></a>处非处巧便。<a id="a-E8"></a>观苦习灭道。<a id="a-E9"></a>善不善法。<a id="a-EA"></a>有罪无罪法。<a id="a-EB"></a>下法上法。<a id="a-EC"></a>垢法净法。<a id="a-ED"></a>及诸缘起。<a id="a-EE"></a>皆能如实分别观察。<a id="a-EF"></a>是名智分。<a id="a-EG"></a>依精进故修行施戒四无量等。<a id="a-EH"></a>是名福分。<a id="a-EI"></a>依精进故修闻思修惠。<a id="a-EJ"></a>阴巧便等如前说。<a id="a-EK"></a>是名智分。<a id="a-EL"></a>如是福智略说六种。<a id="a-EM"></a>广说则无量。<a id="a-EN"></a>云何福因智因。<a id="a-EO"></a>福因智因略说三种。<a id="a-EP"></a>一者得长养福智方便处欲。<a id="a-EQ"></a>二者随顺近缘。<a id="a-ER"></a>三者本习福智近缘者。<a id="a-ES"></a>不住颠倒缘。<a id="a-ET"></a>住不颠倒缘。<a id="a-EU"></a>习近恶知识。<a id="a-EV"></a>倒说福智倒念倒受。<a id="a-EW"></a>是名住颠倒缘。<a id="a-EX"></a>与此相违净分。<a id="a-EY"></a>名住不颠倒缘。<a id="a-EZ"></a>离长养福智方便处欲障不起。<a id="a-Ea"></a>是名为近。<a id="a-Eb"></a>此三因不具者福智不生。</p>
  <p id="aEc">云何福果智果。<a id="a-Ed"></a>菩萨依福故。<a id="a-Ee"></a>为诸众生于无穷生死备经众苦。<a id="a-Ef"></a>随其所欲摄取众生。<a id="a-Eg"></a>菩萨依智故。<a id="a-Eh"></a>摄受正福种种巧便。<a id="a-Ei"></a>为诸众生乃至无上菩提。<a id="a-Ej"></a>如是略说福智有四种果。<a id="a-Ek"></a>广说则无量。<a id="a-El"></a>若报若报因若报果。<a id="a-Em"></a>一切依福起。<a id="a-En"></a>福依智起。<a id="a-Eo"></a>此二具足最胜最上。<a id="a-Ep"></a>得无上菩提。<a id="a-Eq"></a>若福智不具终不能得。<a id="a-Er"></a>是名菩萨因摄果摄自他利。<a id="a-Es"></a>云何此世他世自他利。<a id="a-Et"></a>现修福业获如法财。<a id="a-Eu"></a>宿善因缘今受果报。<a id="a-Ev"></a>善能转禅住此世乐。<a id="a-Ew"></a>依于此世为利众生。<a id="a-Ex"></a>依于诸禅现法涅槃如实。<a id="a-Ey"></a>世间出世间。<a id="a-Ez"></a>向现法涅槃有为法。<a id="a-F0"></a>是名此世自利。<a id="a-F1"></a>即以此法教化众生。<a id="a-F2"></a>是名此世他利他世欲界身财。<a id="a-F3"></a>乃至禅无色生。<a id="a-F4"></a>此世忧苦。<a id="a-F5"></a>思惟修习彼因。<a id="a-F6"></a>是名他世自他利。<a id="a-F7"></a>此世喜乐。<a id="a-F8"></a>思惟修身财因。<a id="a-F9"></a>乃至此世退分。<a id="a-FA"></a>禅无色正受。<a id="a-FB"></a>是名此世他世自他利。</p>
  <p id="aFC">云何毕竟不毕竟自他利。<a id="a-FD"></a>欲界身财。<a id="a-FE"></a>有因有果。<a id="a-FF"></a>凡夫世俗净。<a id="a-FG"></a>有因有果。<a id="a-FH"></a>是名不毕竟自他利。<a id="a-FI"></a>一切烦恼毕竟灭。<a id="a-FJ"></a>八正道及依此生世俗善法。<a id="a-FK"></a>是名毕竟自他利。<a id="a-FL"></a>毕竟不毕竟有三种。<a id="a-FM"></a>一者自性。<a id="a-FN"></a>二者退。<a id="a-FO"></a>三者受用果尽。<a id="a-FP"></a>自性者。<a id="a-FQ"></a>涅槃毕竟。<a id="a-FR"></a>一切有为法不毕竟。<a id="a-FS"></a>八正道不退。<a id="a-FT"></a>受用果不尽毕竟。<a id="a-FU"></a>余善有漏法退。<a id="a-FV"></a>受用果尽不毕竟。<a id="a-FW"></a>是名十种自他利。<a id="a-FX"></a>如是略说广说。<a id="a-FY"></a>菩萨应当随力修学。<a id="a-FZ"></a>过去已学。<a id="a-Fa"></a>未来当学。<a id="a-Fb"></a>一切十种自他利。<a id="a-Fc"></a>是名毕竟不毕竟自他利。</p>
 </body>
</html>