<!doctype html>
<html id="z3IBUsYlG" data-ver="1383">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">菩萨地持经卷第七</h1>
  <h2 id="a2">次法方便处菩萨相品第一</h2>
  <p id="a3">菩萨成就五种真实相得入诸菩萨数。<a id="a-4"></a>一者哀愍。<a id="a-5"></a>二者爱语。<a id="a-6"></a>三者勇猛。<a id="a-7"></a>四者惠施。<a id="a-8"></a>五者说深法义。<a id="a-9"></a>此五相。<a id="a-A"></a>各五种分别。<a id="a-B"></a>一者自性。<a id="a-C"></a>二者境界。<a id="a-D"></a>三者果报。<a id="a-E"></a>四者次第。<a id="a-F"></a>五者摄受。</p>
  <p id="aG">哀愍自性有二种。<a id="a-H"></a>一者至心。<a id="a-I"></a>二者具足。<a id="a-J"></a>至心者。<a id="a-K"></a>安心乐心。<a id="a-L"></a>具足者。<a id="a-M"></a>菩萨至心于诸众生。<a id="a-N"></a>随其所能随其力。<a id="a-O"></a>身口饶益。<a id="a-P"></a>爱语自性者。<a id="a-Q"></a>先语安慰。<a id="a-R"></a>如前摄品说。<a id="a-S"></a>勇猛自性者。<a id="a-T"></a>于诸众生志强有力。<a id="a-U"></a>惠施自性者。<a id="a-V"></a>胜妙施无烦恼施。<a id="a-W"></a>说深法义自性者。<a id="a-X"></a>四无碍智。<a id="a-Y"></a>出生正方便智。<a id="a-Z"></a>哀愍境界有五种。<a id="a-a"></a>一者受苦众生。<a id="a-b"></a>二者恶行众生。<a id="a-c"></a>三者放逸众生。<a id="a-d"></a>四者邪趣众生。<a id="a-e"></a>五者烦恼所使众生。<a id="a-f"></a>从地狱乃至一切苦受相续。<a id="a-g"></a>是名受苦。<a id="a-h"></a>虽不受苦而多造作身口意恶行。<a id="a-i"></a>所谓十二恶律仪。<a id="a-j"></a>是名恶行。<a id="a-k"></a>虽不受苦造诸恶行而乐着五欲歌舞戏笑。<a id="a-l"></a>是名放逸。<a id="a-m"></a>虽不受苦造诸恶行乐着五欲。<a id="a-n"></a>而依邪见求苦解脱。<a id="a-o"></a>是名邪趣。<a id="a-p"></a>舍离五欲于法出家。<a id="a-q"></a>不受诸苦乃至邪趣。<a id="a-r"></a>而具烦恼或有不具。<a id="a-s"></a>谓正方便。<a id="a-t"></a>真实凡夫及诸学人。<a id="a-u"></a>是名烦恼所使。<a id="a-v"></a>菩萨于此境界哀愍心生无余无上。</p>
  <p id="aw">爱语境界有五种。<a id="a-x"></a>一者正实语。<a id="a-y"></a>二者正喜语。<a id="a-z"></a>三者正饶益语。<a id="a-10"></a>四者正如法语。<a id="a-11"></a>五者方便说法语。<a id="a-12"></a>如前摄品说。<a id="a-13"></a>菩萨于此境界爱语心生无余无上。<a id="a-14"></a>勇猛境界有五种。<a id="a-15"></a>如前菩提分品说。<a id="a-16"></a>菩萨于此境界勇猛心生无余无上。</p>
  <p id="a17">惠施境界有五种。<a id="a-18"></a>一者不分别施。<a id="a-19"></a>二者欢喜施。<a id="a-1A"></a>三者顿施。<a id="a-1B"></a>四者不染污施。<a id="a-1C"></a>五者无依施。<a id="a-1D"></a>如前施品说。<a id="a-1E"></a>菩萨于此境界惠施心生无余无上。<a id="a-1F"></a>说深法义境界有五种。<a id="a-1G"></a>一者于如来所说修多罗。<a id="a-1H"></a>甚深空相应缘起随顺。<a id="a-1I"></a>二者于诸戒律。<a id="a-1J"></a>善知犯不犯及与出犯。<a id="a-1K"></a>三者于摩德勒伽藏。<a id="a-1L"></a>不颠倒建立法相。<a id="a-1M"></a>四者于深法义以想分别。<a id="a-1N"></a>五者于一切法法义种种言辞种种分别。<a id="a-1O"></a>菩萨于此境界说深法义心生无余无上。</p>
  <p id="a1P">菩萨哀愍于诸众生修习慈心。<a id="a-1Q"></a>利益亲厚方便不厌。<a id="a-1R"></a>多住无罪现法乐摄取众生。<a id="a-1S"></a>如世尊说。<a id="a-1T"></a>慈心福利。<a id="a-1U"></a>身常不被刀杖等害。<a id="a-1V"></a>此中应广说。<a id="a-1W"></a>是名哀愍果。</p>
  <p id="a1X">菩萨爱语。<a id="a-1Y"></a>于现法中离口四过。<a id="a-1Z"></a>两舌恶口妄言绮语。<a id="a-1a"></a>以此爱语自摄摄他。<a id="a-1b"></a>于未来世成就正语。<a id="a-1c"></a>言辄信用。<a id="a-1d"></a>是名爱语果。</p>
  <p id="a1e">菩萨勇猛。<a id="a-1f"></a>于现法中离诸懈怠心常欢喜。<a id="a-1g"></a>受持菩萨律仪戒不毁不犯。<a id="a-1h"></a>以堪忍心摄受自他。<a id="a-1i"></a>于未来世菩萨所作悉能修学。<a id="a-1j"></a>学已坚固。<a id="a-1k"></a>是名勇猛界。</p>
  <p id="a1l">菩萨惠施及说深法义果。<a id="a-1m"></a>如前力品檀波罗蜜般若波罗蜜说。<a id="a-1n"></a>是名惠施说深法义果。<a id="a-1o"></a>次第者。<a id="a-1p"></a>菩萨先修哀愍。<a id="a-1q"></a>摄取众生。<a id="a-1r"></a>为令众生出不善法安立善法。<a id="a-1s"></a>为具足说教授摄受。<a id="a-1t"></a>是故次说爱语。<a id="a-1u"></a>众生造恶种种烦恼堪能不息。<a id="a-1v"></a>是故次说勇猛。<a id="a-1w"></a>或有众生以财摄受。<a id="a-1x"></a>或有众生以法摄受。<a id="a-1y"></a>或俱摄受。<a id="a-1z"></a>是故次说惠施。<a id="a-20"></a>说深法义。</p>
  <p id="a21">菩萨。<a id="a-22"></a>有五种相摄六波罗蜜。<a id="a-23"></a>此六波罗蜜何相所摄。<a id="a-24"></a>哀愍相摄禅波罗蜜。<a id="a-25"></a>爱语相摄尸波罗蜜般若波罗蜜。<a id="a-26"></a>勇猛相摄羼提波罗蜜毗离耶波罗蜜般若波罗蜜。<a id="a-27"></a>惠施相摄檀波罗蜜。<a id="a-28"></a>说深法义相摄禅波罗蜜般若波罗蜜。<a id="a-29"></a>是名菩萨五种相五种分别。</p>
  <p data-pb></p>
  <h2 id="a2A">次法方便处翼品第二</h2>
  <p id="a2B">在家出家菩萨翼有四法。<a id="a-2C"></a>菩萨修学疾得阿耨多罗三藐三菩提。<a id="a-2D"></a>一者善修业。<a id="a-2E"></a>二者巧便。<a id="a-2F"></a>三者摄取众生。<a id="a-2G"></a>四者回向。<a id="a-2H"></a>云何善修业。<a id="a-2I"></a>菩萨于六波罗蜜。<a id="a-2J"></a>决定修。<a id="a-2K"></a>专心修。<a id="a-2L"></a>常修。<a id="a-2M"></a>无罪修。<a id="a-2N"></a>云何决定修。<a id="a-2O"></a>檀波罗蜜。<a id="a-2P"></a>是菩萨于来求者。<a id="a-2Q"></a>饶益不饶益。<a id="a-2R"></a>有德有过。<a id="a-2S"></a>要当施与。<a id="a-2T"></a>于诸惠施心不倾动。<a id="a-2U"></a>若人非人。<a id="a-2V"></a>沙门婆罗门。<a id="a-2W"></a>世间同法。<a id="a-2X"></a>所不能坏。<a id="a-2Y"></a>云何专心修。<a id="a-2Z"></a>是菩萨于求来者。<a id="a-2a"></a>舍内外物一切施与无有吝惜。<a id="a-2b"></a>云何常修。<a id="a-2c"></a>是菩萨施无厌惓。<a id="a-2d"></a>一切时平等随得随施。<a id="a-2e"></a>云何无罪修。<a id="a-2f"></a>如施品说。<a id="a-2g"></a>离烦恼施。<a id="a-2h"></a>是名菩萨善修檀波罗蜜。<a id="a-2i"></a>如施如是戒忍精进禅定智慧亦如是。<a id="a-2j"></a>随其所应当知。<a id="a-2k"></a>云何巧便。<a id="a-2l"></a>略说有十种。<a id="a-2m"></a>坏法众生为除恼害。<a id="a-2n"></a>方便巧便。<a id="a-2o"></a>中住者令入。<a id="a-2p"></a>已入者令熟。<a id="a-2q"></a>已熟者令解脱。<a id="a-2r"></a>方便巧便。<a id="a-2s"></a>世论巧便。<a id="a-2t"></a>菩萨戒律若持若毁观察巧便。<a id="a-2u"></a>正愿巧便。<a id="a-2v"></a>声闻乘巧便。<a id="a-2w"></a>缘觉乘巧便。<a id="a-2x"></a>大乘巧便。<a id="a-2y"></a>如是一切巧便。<a id="a-2z"></a>随所应彼彼菩萨地。<a id="a-30"></a>分别当知。<a id="a-31"></a>此十巧便为五种事。<a id="a-32"></a>初四巧便。<a id="a-33"></a>为利众生。<a id="a-34"></a>世论巧便。<a id="a-35"></a>为伏异论。<a id="a-36"></a>菩萨戒律若持若毁观察巧便。<a id="a-37"></a>为不起犯戒。<a id="a-38"></a>已犯者令如法悔。<a id="a-39"></a>受持清净律仪。<a id="a-3A"></a>正愿巧便。<a id="a-3B"></a>菩萨于未来世一切所欲悉皆得之。<a id="a-3C"></a>三乘巧便。<a id="a-3D"></a>菩萨随种性根解譬喻。<a id="a-3E"></a>随顺说法具足说法。<a id="a-3F"></a>如是十种巧便为五种事。<a id="a-3G"></a>此五种事。<a id="a-3H"></a>一切所作皆悉具足。<a id="a-3I"></a>现法后世利益方便。<a id="a-3J"></a>云何菩萨摄取众生。<a id="a-3K"></a>是菩萨依四摄法。<a id="a-3L"></a>布施爱语利益同事。<a id="a-3M"></a>或有众生。<a id="a-3N"></a>以安饶益。<a id="a-3O"></a>以乐饶益。<a id="a-3P"></a>以安乐饶益。<a id="a-3Q"></a>广说如前自他利品。<a id="a-3R"></a>云何菩萨回向。<a id="a-3S"></a>菩萨三门修习善根。<a id="a-3T"></a>谓善修业巧便。<a id="a-3U"></a>摄取众生。<a id="a-3V"></a>彼一切过去未来现在淳净心。<a id="a-3W"></a>回向阿耨多罗三藐三菩提。<a id="a-3X"></a>不以善根求余果报。</p>
  <p id="a3Y">若世尊说。<a id="a-3Z"></a>在家出家菩萨所学法。<a id="a-3a"></a>当知一切皆是善修业巧便。<a id="a-3b"></a>摄取回向四法所摄。<a id="a-3c"></a>菩萨善修业巧便。<a id="a-3d"></a>摄取集聚回向。<a id="a-3e"></a>当知近菩提座。<a id="a-3f"></a>过去未来现在。<a id="a-3g"></a>一切菩萨在家出家。<a id="a-3h"></a>学阿耨多罗三藐三菩提。<a id="a-3i"></a>已学当学今学。<a id="a-3j"></a>如是四法。<a id="a-3k"></a>无余无上。</p>
  <p id="a3l">如是四法。<a id="a-3m"></a>在家出家菩萨成就。<a id="a-3n"></a>然彼出家于在家者大有差别。<a id="a-3o"></a>出家菩萨。<a id="a-3p"></a>解脱摄受。<a id="a-3q"></a>父母妻子眷属等过。<a id="a-3r"></a>出家菩萨。<a id="a-3s"></a>解脱摄受。<a id="a-3t"></a>田种治生王家等苦。<a id="a-3u"></a>出家菩萨。<a id="a-3v"></a>具修梵行一切菩提分法。<a id="a-3w"></a>疾得神通若修善法疾得究竟。<a id="a-3x"></a>出家菩萨凡所说法。<a id="a-3y"></a>人所信受。<a id="a-3z"></a>是名在家出家之大差别。</p>
  <p data-pb></p>
  <h2 id="a40">次法方便处净心品第三</h2>
  <p id="a41">萨有七种爱念众生。<a id="a-42"></a>若成就此爱念者。<a id="a-43"></a>名真实心第一真实心。<a id="a-44"></a>一者无畏。<a id="a-45"></a>二者巧便。<a id="a-46"></a>三者不厌。<a id="a-47"></a>四者不求。<a id="a-48"></a>五者不贪。<a id="a-49"></a>六者广大。<a id="a-4A"></a>七者平等。<a id="a-4B"></a>菩萨未曾恐畏故于诸众生起爱念心身口意业随顺行爱念安乐。<a id="a-4C"></a>是名无畏。<a id="a-4D"></a>菩萨未曾无巧便而行爱念。<a id="a-4E"></a>所谓非法非律非真谛。<a id="a-4F"></a>行教授非处。<a id="a-4G"></a>是名巧便。<a id="a-4H"></a>菩萨爱念为诸众生。<a id="a-4I"></a>一切所作而不疲厌。<a id="a-4J"></a>是名不厌。<a id="a-4K"></a>菩萨无请而爱念众生。<a id="a-4L"></a>是名无求。<a id="a-4M"></a>菩萨以无贪心而行爱念不求恩报及未来爱果。<a id="a-4N"></a>是名无贪爱念。<a id="a-4O"></a>菩萨于诸众生广大爱念不限众生。<a id="a-4P"></a>于众生所得饶益不饶益悉不弃舍。<a id="a-4Q"></a>宁自苦身不苦众生。<a id="a-4R"></a>是名广大。<a id="a-4S"></a>又彼相成就爱念众生。<a id="a-4T"></a>是名平等。<a id="a-4U"></a>爱念不限众生界。<a id="a-4V"></a>是名平等爱念。<a id="a-4W"></a>菩萨成就如是七种爱念。<a id="a-4X"></a>是名真实心第一真实心。<a id="a-4Y"></a>菩萨方便观佛法僧。<a id="a-4Z"></a>若意解正向决定。<a id="a-4a"></a>是名极净心。<a id="a-4b"></a>又彼极净心略说有十五种。<a id="a-4c"></a>一者无上心。<a id="a-4d"></a>二者随转心。<a id="a-4e"></a>三者波罗蜜心。<a id="a-4f"></a>四者真实义心。<a id="a-4g"></a>五者神力心。<a id="a-4h"></a>六者安心。<a id="a-4i"></a>七者乐心。<a id="a-4j"></a>八者解脱心。<a id="a-4k"></a>九者坚固心。<a id="a-4l"></a>十者不虚伪心。<a id="a-4m"></a>十一者不净心。<a id="a-4n"></a>十二者净心。<a id="a-4o"></a>十三者快净心。<a id="a-4p"></a>十四者调伏心。<a id="a-4q"></a>十五者俱生心。<a id="a-4r"></a>菩萨于佛法僧宝极净心。<a id="a-4s"></a>是名无上心。<a id="a-4t"></a>受菩萨戒于受持律仪极净心。<a id="a-4u"></a>是名随转心。<a id="a-4v"></a>于行施忍精进禅定智慧极净心。<a id="a-4w"></a>是名波罗蜜心。<a id="a-4x"></a>人法无我第一义真实甚深极净心。<a id="a-4y"></a>是名真实义心。<a id="a-4z"></a>于诸佛菩萨不思议神通力俱生力极净心。<a id="a-50"></a>是名神力心。<a id="a-51"></a>于诸众生欲以善法饶益。<a id="a-52"></a>是名安心。<a id="a-53"></a>于诸众生欲以摄取饶益。<a id="a-54"></a>是名乐心。<a id="a-55"></a>于诸众生舍离贪心及与受报。<a id="a-56"></a>是名解脱心。<a id="a-57"></a>于无上菩提起一向心。<a id="a-58"></a>是名坚固心。<a id="a-59"></a>利众生方便。<a id="a-5A"></a>菩提方便。<a id="a-5B"></a>不颠倒智。<a id="a-5C"></a>俱生解脱。<a id="a-5D"></a>是名不虚伪心。<a id="a-5E"></a>一切解行地菩萨极净心。<a id="a-5F"></a>是名不净心。<a id="a-5G"></a>从净心地乃至决定行地菩萨极净心。<a id="a-5H"></a>是名净心。<a id="a-5I"></a>究竟地菩萨极净心。<a id="a-5J"></a>是名快净心。<a id="a-5K"></a>彼不净心。<a id="a-5L"></a>是名调伏心。<a id="a-5M"></a>思量计数。<a id="a-5N"></a>是名降伏心。<a id="a-5O"></a>净心快净心极净心。<a id="a-5P"></a>是名俱生心。<a id="a-5Q"></a>性自清净于身安立。<a id="a-5R"></a>故名俱生心。<a id="a-5S"></a>是名十五极净心。<a id="a-5T"></a>是名十五真实净心。<a id="a-5U"></a>随一切地略说作十事。<a id="a-5V"></a>谓无上心。<a id="a-5W"></a>一切种供养三宝一切菩提。<a id="a-5X"></a>众具无上真实。<a id="a-5Y"></a>随转心。<a id="a-5Z"></a>受菩萨戒律仪。<a id="a-5a"></a>乃至舍命终不故犯。<a id="a-5b"></a>若有所犯即能除灭。<a id="a-5c"></a>波罗蜜心。<a id="a-5d"></a>勤修善根住不放逸真实义心。<a id="a-5e"></a>以不染污心为众生故。<a id="a-5f"></a>久住生死终不悕望涅槃。<a id="a-5g"></a>解脱神力心。<a id="a-5h"></a>显示正教令起净信及得修慧。<a id="a-5i"></a>多住生死想非少闻思知足。<a id="a-5j"></a>安心乐心。<a id="a-5k"></a>解脱心。<a id="a-5l"></a>一切种种利益众生。<a id="a-5m"></a>而不疲厌。<a id="a-5n"></a>坚固心。<a id="a-5o"></a>炽然精进。<a id="a-5p"></a>广大精进。<a id="a-5q"></a>平等方便。<a id="a-5r"></a>不缓方便。<a id="a-5s"></a>不断方便。<a id="a-5t"></a>不虚伪心。<a id="a-5u"></a>疾得神通。<a id="a-5v"></a>生彼彼善根。<a id="a-5w"></a>不以少心下心。<a id="a-5x"></a>胜劣善根而生足想。<a id="a-5y"></a>降伏心起俱生心。<a id="a-5z"></a>俱生心。<a id="a-60"></a>疾得阿耨多罗三藐三菩提。<a id="a-61"></a>利益安乐诸天世人。<a id="a-62"></a>降伏心摄不净心。<a id="a-63"></a>俱生心摄净心快净心。<a id="a-64"></a>若世尊说菩萨净心。<a id="a-65"></a>施设显示。<a id="a-66"></a>一切皆是十五净心所摄。<a id="a-67"></a>是故过去未来现在菩萨。<a id="a-68"></a>得无上菩提。<a id="a-69"></a>已得当得今得。<a id="a-6A"></a>一切皆是十五净心。<a id="a-6B"></a>无余无上。<a id="a-6C"></a>如是十五净心有大果福利。<a id="a-6D"></a>依是得无上菩提。</p>
  <h2 id="a6E">次法方便处住品第四</h2>
  <p id="a6F">如是从种性起。<a id="a-6G"></a>如所说菩萨学菩萨相。<a id="a-6H"></a>现菩萨翼。<a id="a-6I"></a>方便成就。<a id="a-6J"></a>菩萨极悕望净。<a id="a-6K"></a>今当略说菩萨十二住。<a id="a-6L"></a>此菩萨住摄一切菩萨行。<a id="a-6M"></a>第十三是阿耨多罗三藐三菩提无上住。<a id="a-6N"></a>云何菩萨十二住。<a id="a-6O"></a>一者种性住。<a id="a-6P"></a>二者解行住。<a id="a-6Q"></a>三者欢喜住。<a id="a-6R"></a>四者增上戒住。<a id="a-6S"></a>五者增上意住。<a id="a-6T"></a>六者菩提分法相应增上慧住。<a id="a-6U"></a>七者谛相应增上慧住。<a id="a-6V"></a>八者缘起生灭相应增上慧住。<a id="a-6W"></a>若菩萨真实观观真实。<a id="a-6X"></a>若不观真实则众苦增。<a id="a-6Y"></a>若观真实则众苦灭。<a id="a-6Z"></a>菩萨于三门行智慧为三增上慧住。<a id="a-6a"></a>九者有行有开发不断道向无相住。<a id="a-6b"></a>十者无行无开发道向无相住。<a id="a-6c"></a>十一者无碍住。<a id="a-6d"></a>十二者最上究竟住。<a id="a-6e"></a>如是十二住摄一切菩萨住一切菩萨行。<a id="a-6f"></a>如来住者。<a id="a-6g"></a>过一切菩萨住。<a id="a-6h"></a>阿惟三佛菩提住。<a id="a-6i"></a>彼最后如来住。<a id="a-6j"></a>建立品广说菩萨十二住。<a id="a-6k"></a>随其建立今当说。<a id="a-6l"></a>云何种性住。<a id="a-6m"></a>谓菩萨种性住者。<a id="a-6n"></a>菩萨功德菩萨所应善法。<a id="a-6o"></a>成就及行性贤善故。<a id="a-6p"></a>率意方便。<a id="a-6q"></a>诸善法生不待思惟率然自得。<a id="a-6r"></a>种性住为一切佛法种子。<a id="a-6s"></a>持一切佛法种子。<a id="a-6t"></a>悉在身中离粗烦恼。<a id="a-6u"></a>种性住菩萨。<a id="a-6v"></a>终不复起烦恼上缠行五无间业及断善根。<a id="a-6w"></a>种性义如前种性品广说。<a id="a-6x"></a>是名种性住。<a id="a-6y"></a>云何解行住。<a id="a-6z"></a>谓菩萨从初发心。<a id="a-70"></a>不净心及净心菩萨所行。<a id="a-71"></a>是名解行住。<a id="a-72"></a>种性住菩萨。<a id="a-73"></a>于余一切菩萨十一住及如来住。<a id="a-74"></a>为因转为因摄受。<a id="a-75"></a>于余菩萨非方便亦非得亦非净。<a id="a-76"></a>彼何况如来住。<a id="a-77"></a>解行住菩萨。<a id="a-78"></a>于一切菩萨住及如来住。<a id="a-79"></a>是方便而非得亦非清净。<a id="a-7A"></a>唯得解行住及清净向。<a id="a-7B"></a>解行住净已得欢喜住。<a id="a-7C"></a>前方便及即彼净向。<a id="a-7D"></a>欢喜住净已得增上戒住。<a id="a-7E"></a>前方便及即彼净向。<a id="a-7F"></a>如是广说。<a id="a-7G"></a>乃至最上菩萨住。<a id="a-7H"></a>当如是知。<a id="a-7I"></a>最上菩萨住净已次第得如来住。<a id="a-7J"></a>前方便顿得及净。<a id="a-7K"></a>是为菩萨住如来住差别。<a id="a-7L"></a>云何欢喜住。<a id="a-7M"></a>菩萨极净心住。<a id="a-7N"></a>是名欢喜住。<a id="a-7O"></a>云何增上戒住。<a id="a-7P"></a>菩萨因极净心性戒具足住。<a id="a-7Q"></a>云何增上意住。<a id="a-7R"></a>菩萨因增上戒净。<a id="a-7S"></a>得世俗禅三昧正受住。<a id="a-7T"></a>云何菩提分法相应增上慧住。<a id="a-7U"></a>菩萨依世俗禅三摩提。<a id="a-7V"></a>净觉了真谛正念处等三十七菩提分法观察住。<a id="a-7W"></a>云何谛相应增上慧住。<a id="a-7X"></a>菩萨因依菩提分。<a id="a-7Y"></a>观察如实觉了真谛住。<a id="a-7Z"></a>云何缘起生灭相应增上慧住。<a id="a-7a"></a>菩萨以真谛觉为增上已。<a id="a-7b"></a>以智观察有因苦有因苦灭智住。<a id="a-7c"></a>云何有行有开发无相住。<a id="a-7d"></a>菩萨以三种增上慧。<a id="a-7e"></a>为增上已。<a id="a-7f"></a>有行有开发不断无间。<a id="a-7g"></a>一切法如离诸妄想。<a id="a-7h"></a>修慧俱住云何无行无开发无相住。<a id="a-7i"></a>即此无相住。<a id="a-7j"></a>多修淳至不断无间。<a id="a-7k"></a>升进道随顺住。<a id="a-7l"></a>云何无碍住菩萨即依彼快净。<a id="a-7m"></a>不动智慧三昧。<a id="a-7n"></a>得智慧增广为人说法。<a id="a-7o"></a>无上方便于法义辞。<a id="a-7p"></a>分别观住。<a id="a-7q"></a>云何最上菩萨住。<a id="a-7r"></a>菩萨住彼究竟菩萨道阿耨多罗三藐三菩提。<a id="a-7s"></a>大法灌顶。<a id="a-7t"></a>一生相续。<a id="a-7u"></a>若最后身。<a id="a-7v"></a>于此住。<a id="a-7w"></a>次第得无上菩提。<a id="a-7x"></a>作一切佛事。<a id="a-7y"></a>住解行住。<a id="a-7z"></a>菩萨于菩萨修少行断行不决定修行。<a id="a-80"></a>所得有退转。<a id="a-81"></a>欢喜住乃至三种增上慧住。<a id="a-82"></a>于菩萨修广行不断行决定行。<a id="a-83"></a>所得不退转。<a id="a-84"></a>有行有开发无相住。<a id="a-85"></a>乃至最上菩萨住。<a id="a-86"></a>于菩萨修无量行不断行决定行。<a id="a-87"></a>所得不退转。<a id="a-88"></a>解行住菩萨。<a id="a-89"></a>无相修方便。<a id="a-8A"></a>欢喜住乃至增上慧住菩萨行无相。<a id="a-8B"></a>修第一无相住。<a id="a-8C"></a>升进第二无相住。<a id="a-8D"></a>菩萨无相修净无碍住。<a id="a-8E"></a>最上菩萨住。<a id="a-8F"></a>菩萨无相修果。<a id="a-8G"></a>解行住菩萨。<a id="a-8H"></a>行解行时有何行何状貌何相。<a id="a-8I"></a>解行住菩萨。<a id="a-8J"></a>行解行时。<a id="a-8K"></a>以思惟力。<a id="a-8L"></a>菩萨所作方便。<a id="a-8M"></a>思惟慧修习。<a id="a-8N"></a>不能性自真实坚固不动不退。<a id="a-8O"></a>不得菩萨不退转修。<a id="a-8P"></a>如修如是修果。<a id="a-8Q"></a>种种无碍。<a id="a-8R"></a>神通解脱。<a id="a-8S"></a>三昧正受。<a id="a-8T"></a>悉皆不得。<a id="a-8U"></a>亦未离五恐畏。<a id="a-8V"></a>所谓不活畏。<a id="a-8W"></a>恶名畏。<a id="a-8X"></a>死畏。<a id="a-8Y"></a>恶道畏。<a id="a-8Z"></a>大众畏。<a id="a-8a"></a>思惟修习。<a id="a-8b"></a>利益众生。<a id="a-8c"></a>不能性自哀愍。<a id="a-8d"></a>或时起邪身口意业。<a id="a-8e"></a>有时贪着五欲境界。<a id="a-8f"></a>有时悭惜所有众具。<a id="a-8g"></a>由佛菩萨生于净信。<a id="a-8h"></a>不能自起真实智慧。<a id="a-8i"></a>所谓三宝功德真实义。<a id="a-8j"></a>诸佛菩萨神通力。<a id="a-8k"></a>若因若果。<a id="a-8l"></a>若得义若得方便。<a id="a-8m"></a>若境界少闻少思。<a id="a-8n"></a>智慧成就。<a id="a-8o"></a>不能无量。<a id="a-8p"></a>或时失念成就菩萨迟喜之道。<a id="a-8q"></a>不能专心求大菩提。<a id="a-8r"></a>炽然精进深乐净信。<a id="a-8s"></a>或于三处忘失正念。<a id="a-8t"></a>所谓于可喜不可喜色声香味触法。<a id="a-8u"></a>或时颠倒受生。<a id="a-8v"></a>彼身中间或受诵持法。<a id="a-8w"></a>久作久说。<a id="a-8x"></a>以此因缘忘失正念。<a id="a-8y"></a>或时黠慧受持正法。<a id="a-8z"></a>善解其义。<a id="a-90"></a>或时不尔。<a id="a-91"></a>或不善知。<a id="a-92"></a>随宜调伏方便。<a id="a-93"></a>或复不知自生佛法方便率意说法。<a id="a-94"></a>教授教诫。<a id="a-95"></a>以率意故。<a id="a-96"></a>不如实知。<a id="a-97"></a>或时虚说。<a id="a-98"></a>不时不中如暗中射。<a id="a-99"></a>或中不中。<a id="a-9A"></a>或时退舍大菩提心。<a id="a-9B"></a>或时起菩提心而复退舍。<a id="a-9C"></a>或时受菩萨戒而复还舍。<a id="a-9D"></a>或时能作利益众生成就。<a id="a-9E"></a>而复厌倦。<a id="a-9F"></a>是故利益方便退。<a id="a-9G"></a>常乐自乐。<a id="a-9H"></a>思惟然后欲乐众生。<a id="a-9I"></a>自知缺减而不能断。<a id="a-9J"></a>令无有余更数缺减。<a id="a-9K"></a>或时于菩萨法藏信受他语。<a id="a-9L"></a>或时闻说深妙之法。<a id="a-9M"></a>而生恐怖动摇疑问。<a id="a-9N"></a>或时于一切众生远离大悲。<a id="a-9O"></a>少能安乐利益众生不能广大。<a id="a-9P"></a>不能如上所说学菩萨所学。<a id="a-9Q"></a>不能满足菩萨相菩萨翼方便菩萨真净。<a id="a-9R"></a>去阿耨多罗三藐三菩提远。<a id="a-9S"></a>不能净心深乐涅槃舍离生死。<a id="a-9T"></a>不动善根菩提分法。<a id="a-9U"></a>悉不成就。<a id="a-9V"></a>如是等行相名解行住菩萨行相。<a id="a-9W"></a>解行住菩萨行下忍时。<a id="a-9X"></a>如上所说行相。<a id="a-9Y"></a>增行中忍时中行上忍时下如是。<a id="a-9Z"></a>行上忍时断此行相。<a id="a-9a"></a>次第入欢喜住。<a id="a-9b"></a>方便得欢喜住。<a id="a-9c"></a>彼一切法悉无复有住解行住所说相违。<a id="a-9d"></a>一切不染污分法成就名净心住。<a id="a-9e"></a>解行住菩萨。<a id="a-9f"></a>有软中上方便。<a id="a-9g"></a>展转净解脱。<a id="a-9h"></a>非无罪清净。<a id="a-9i"></a>何以故。<a id="a-9j"></a>彼解脱有种种上烦恼生故。<a id="a-9k"></a>欢喜菩萨。<a id="a-9l"></a>解脱上烦恼断离烦恼。<a id="a-9m"></a>清净解脱生。<a id="a-9n"></a>云何欢喜住菩萨行相。<a id="a-9o"></a>是菩萨于解行住当入欢喜住。<a id="a-9p"></a>是菩萨先善入无上菩提愿。<a id="a-9q"></a>善入菩提方便修习决定。<a id="a-9r"></a>若复缘他而进舍不决定。<a id="a-9s"></a>未习得六种善决定缘自力修慧菩萨愿生。<a id="a-9t"></a>一者超余一切净愿。<a id="a-9u"></a>无等不共。<a id="a-9v"></a>二者亦是世间亦出世间一切境界。<a id="a-9w"></a>三者随度诸众生苦。<a id="a-9x"></a>不共一切声闻缘觉。<a id="a-9y"></a>四者发一念愿。<a id="a-9z"></a>法性自然无量净果不动转。<a id="a-A0"></a>五者不变异无尽愿。<a id="a-A1"></a>终无能令退转变异。<a id="a-A2"></a>六者胜进分究竟大菩提愿。<a id="a-A3"></a>是名菩萨决定愿。<a id="a-A4"></a>又彼菩萨发心当知四种。<a id="a-A5"></a>初何等众生发心。<a id="a-A6"></a>缘何发心。<a id="a-A7"></a>发心有何相。<a id="a-A8"></a>发心有何福利。<a id="a-A9"></a>此四种发心当知彼解行住菩萨。<a id="a-AA"></a>一切种善修习善根。<a id="a-AB"></a>略说正菩提行出生而发心。<a id="a-AC"></a>是名略说众生发心。<a id="a-AD"></a>于未来世等速疾菩提众具满足。<a id="a-AE"></a>一切菩萨所作满足。<a id="a-AF"></a>无上菩提一切佛法满足。<a id="a-AG"></a>所作佛事满足。<a id="a-AH"></a>是名略说。<a id="a-AI"></a>缘发心正速疾一切种一切菩提众具。<a id="a-AJ"></a>随顺菩萨于众生一切种菩萨所作随顺。<a id="a-AK"></a>无上菩提得自觉知随顺一切佛事。<a id="a-AL"></a>随顺而发心。<a id="a-AM"></a>彼发心过一切亿众菩萨及凡夫地入菩萨。<a id="a-AN"></a>超升离生。<a id="a-AO"></a>生如来家。<a id="a-AP"></a>为如来子。<a id="a-AQ"></a>决定向无上菩提。<a id="a-AR"></a>决定绍如来种。<a id="a-AS"></a>得如来不坏净。<a id="a-AT"></a>常多欢喜心。<a id="a-AU"></a>不多嗔暴。<a id="a-AV"></a>一切种菩萨所作一切种菩提具。<a id="a-AW"></a>佛法佛事神力皆悉满足。<a id="a-AX"></a>净心攀缘意解。<a id="a-AY"></a>增进自见得法。<a id="a-AZ"></a>生欢喜心。<a id="a-Aa"></a>遵习善根到于出离远离贪着。<a id="a-Ab"></a>无比无等摄养身心。<a id="a-Ac"></a>欢喜炽然善法成就。<a id="a-Ad"></a>近无上菩提。<a id="a-Ae"></a>我于大菩提悕望清净。<a id="a-Af"></a>我已远离一切恐畏。<a id="a-Ag"></a>作如是念生欢喜心。<a id="a-Ah"></a>谓彼菩萨决定心生离五恐畏善根无我智。<a id="a-Ai"></a>我想不生。<a id="a-Aj"></a>云何当有我爱众具爱。<a id="a-Ak"></a>是故离不活畏。<a id="a-Al"></a>不于他人有所求欲。<a id="a-Am"></a>常欲饶益一切众生。<a id="a-An"></a>是故离恶名畏。<a id="a-Ao"></a>离于我见我想不生。<a id="a-Ap"></a>是故离死畏。<a id="a-Aq"></a>此身命终于未来世。<a id="a-Ar"></a>必与诸佛菩萨共会。<a id="a-As"></a>是故离恶道畏。<a id="a-At"></a>观于世间无与等者。<a id="a-Au"></a>况复过上。<a id="a-Av"></a>是故离大众畏。<a id="a-Aw"></a>如是离五恐畏已。<a id="a-Ax"></a>亦得远离闻深法畏。<a id="a-Ay"></a>憍慢贡高他不饶益。<a id="a-Az"></a>恚恨贪喜皆悉远离。<a id="a-B0"></a>不染污故无垢。<a id="a-B1"></a>炽然精进故无凡悕望。<a id="a-B2"></a>于现法中一切种菩萨精进。<a id="a-B3"></a>方便修习上信前行。<a id="a-B4"></a>于未来事生十大愿。<a id="a-B5"></a>十大愿如前菩提分品说。<a id="a-B6"></a>于此欢喜住生。<a id="a-B7"></a>一者以清净心常愿供养一切诸佛。<a id="a-B8"></a>二者受持守护诸佛正法。<a id="a-B9"></a>三者劝请诸佛转未曾有法。<a id="a-BA"></a>四者顺行菩萨正行。<a id="a-BB"></a>五者为成熟众生器。<a id="a-BC"></a>六者游诸佛刹见诸如来亲近闻法。<a id="a-BD"></a>七者自净佛土。<a id="a-BE"></a>八者一切菩萨同一方便以大乘化。<a id="a-BF"></a>九者利益众生一切不空。<a id="a-BG"></a>十者一切世界得阿耨多罗三藐三菩提作一切佛事。<a id="a-BH"></a>如是大愿及余求亲众生界无有断绝。<a id="a-BI"></a>此诸大愿生生常行终不忘失。<a id="a-BJ"></a>如是建立前愿在前后愿在后。<a id="a-BK"></a>是名为愿。<a id="a-BL"></a>菩萨如是大愿作门已能生无量百千诸愿。<a id="a-BM"></a>如是未来诸愿现法方便精进。<a id="a-BN"></a>十住净修法欢喜住净修生。<a id="a-BO"></a>一者一切佛法不坏信缘起方便。<a id="a-BP"></a>二者观纯苦众生是悲心。<a id="a-BQ"></a>三者我当度众生苦阴是慈心。<a id="a-BR"></a>四者欲度一切苦不顾自身。<a id="a-BS"></a>不顾自身已舍内外物而行布施。<a id="a-BT"></a>五者为度众生故。<a id="a-BU"></a>勤求世间出世间法心不厌倦。<a id="a-BV"></a>六者心不厌倦故知一切论。<a id="a-BW"></a>七者知一切论故。<a id="a-BX"></a>知软中上众生随其所应。<a id="a-BY"></a>八者随所应已。<a id="a-BZ"></a>知时知量生惭愧心。<a id="a-Ba"></a>九者如是方便得勇健力。<a id="a-Bb"></a>十者得世财利供养如来。<a id="a-Bc"></a>如是十法净欢喜住。<a id="a-Bd"></a>所谓信悲慈施不厌知论随众生惭愧勇健供养如来。<a id="a-Be"></a>菩萨修此十法。<a id="a-Bf"></a>于余九住增上戒住等。<a id="a-Bg"></a>观察一切种道功德过恶。<a id="a-Bh"></a>求佛菩萨所有神通乐不坏道。<a id="a-Bi"></a>善摄行得依相过一切住。<a id="a-Bj"></a>得大菩提为大导师。<a id="a-Bk"></a>度生死旷野教令入行。<a id="a-Bl"></a>入行已得。<a id="a-Bm"></a>得已果福利成。<a id="a-Bn"></a>名为依住。<a id="a-Bo"></a>此住者有二因缘。<a id="a-Bp"></a>见无量佛闻菩萨藏说。<a id="a-Bq"></a>则能解知十方无量世界名种种佛名。<a id="a-Br"></a>粗净信必俱见。<a id="a-Bs"></a>乃至得真实见。<a id="a-Bt"></a>是名一因缘。<a id="a-Bu"></a>复作是愿。<a id="a-Bv"></a>彼佛出世我当生彼。<a id="a-Bw"></a>随愿往生。<a id="a-Bx"></a>如是粗净信见及愿力故。<a id="a-By"></a>见诸如来。<a id="a-Bz"></a>一切种共养乐具饶益。<a id="a-C0"></a>随其所能随其力供养法僧。<a id="a-C1"></a>于如来所听受正法。<a id="a-C2"></a>闻已受持起法次法向。<a id="a-C3"></a>以四摄事成熟众生。<a id="a-C4"></a>以一切善根回向菩提。<a id="a-C5"></a>以三种清净故。<a id="a-C6"></a>彼诸善根转复清净。<a id="a-C7"></a>谓如来法僧供养摄受。<a id="a-C8"></a>以四摄事成熟众生。<a id="a-C9"></a>一切善根回向菩提。<a id="a-CA"></a>无量亿百千劫净于身心。<a id="a-CB"></a>譬如真金如是如是着于火中工师炼治转增明净。<a id="a-CC"></a>菩萨善根转增清净亦复如是。<a id="a-CD"></a>若更受生为转轮王王阎浮提。<a id="a-CE"></a>随意自在远离悭贪。<a id="a-CF"></a>亦化众生离于悭垢。<a id="a-CG"></a>以四摄事摄取众生。<a id="a-CH"></a>普令众生。<a id="a-CI"></a>得第一义若欲精进舍家财物。<a id="a-CJ"></a>于佛正法出家学道。<a id="a-CK"></a>于一念顷能入百三昧。<a id="a-CL"></a>能以天眼见百佛世界。<a id="a-CM"></a>神通智力能动百世界。<a id="a-CN"></a>身亦能过。<a id="a-CO"></a>光明普遍能示他人。<a id="a-CP"></a>能化一身为百。<a id="a-CQ"></a>成熟众生。<a id="a-CR"></a>能住寿百劫。<a id="a-CS"></a>能知过去百劫事。<a id="a-CT"></a>能知阴界入各百法门。<a id="a-CU"></a>化百菩萨以为眷属。<a id="a-CV"></a>若以愿力神力所作。<a id="a-CW"></a>则有无量亿百千劫不可数知。<a id="a-CX"></a>是名略说欢喜住。<a id="a-CY"></a>所谓决定四种发心正愿方便精进。<a id="a-CZ"></a>出生修净住法。<a id="a-Ca"></a>彼彼住净修。<a id="a-Cb"></a>见佛善根受生神力。<a id="a-Cc"></a>广说如修多罗十地欢喜地说。<a id="a-Cd"></a>修多罗说十地。<a id="a-Ce"></a>即此菩萨藏。<a id="a-Cf"></a>摩德勒伽说十住。<a id="a-Cg"></a>摄受众生故说他。<a id="a-Ch"></a>自受行住故说住。</p>
  <p id="aCi">云何增上戒住菩萨行相。<a id="a-Cj"></a>是菩萨于欢喜住得十种净心。<a id="a-Ck"></a>一者一切种供养尊重福田先语问讯心。<a id="a-Cl"></a>二者同法菩萨亲近乐住心。<a id="a-Cm"></a>三者胜一切烦恼烦恼魔业自在心。<a id="a-Cn"></a>四者见一切行过恶心。<a id="a-Co"></a>五者见涅槃福利心。<a id="a-Cp"></a>六者常修菩提分法善根心。<a id="a-Cq"></a>七者随顺修菩提空闲静处心。<a id="a-Cr"></a>八者不念世间贪爱贡高利养心。<a id="a-Cs"></a>九者离下劣乘专向大乘心。<a id="a-Ct"></a>十者一切种利益众生心。<a id="a-Cu"></a>如是十种正心生名得净心。<a id="a-Cv"></a>如是净心增上满足。<a id="a-Cw"></a>次第入增上戒住。<a id="a-Cx"></a>入增上戒住已。<a id="a-Cy"></a>性戒具足。<a id="a-Cz"></a>软邪业迹所摄恶戒。<a id="a-D0"></a>一切不行。<a id="a-D1"></a>况复中上十业迹满足性戒。<a id="a-D2"></a>成就如是自性戒慧染污不染污业迹。<a id="a-D3"></a>善趣恶趣道业行。<a id="a-D4"></a>因处果处如实知。<a id="a-D5"></a>报果依果及彼业如实知。<a id="a-D6"></a>自断十恶行十善业。<a id="a-D7"></a>复以此法教授众生。<a id="a-D8"></a>毒业过患恶众生界等无差别。<a id="a-D9"></a>善业恶业。<a id="a-DA"></a>第一义苦种种众难。<a id="a-DB"></a>得广大哀愍。<a id="a-DC"></a>于此增上戒住见佛善根清净如前说。<a id="a-DD"></a>譬如真金得迦私药着于火中转增明净。<a id="a-DE"></a>菩萨善根清净亦复如是。<a id="a-DF"></a>于此住入清净心悕望成就。<a id="a-DG"></a>受生作转轮王王四天下。<a id="a-DH"></a>以自在力令诸众生离诸恶戒行善业迹。<a id="a-DI"></a>神力十倍胜前。<a id="a-DJ"></a>是名略说增上戒住。<a id="a-DK"></a>所谓净心性戒具足。<a id="a-DL"></a>离一切种恶戒垢。<a id="a-DM"></a>一切业迹一切因果如实知。<a id="a-DN"></a>分别四种业教授众生。<a id="a-DO"></a>得广大哀愍观众生界业生苦种种众难。<a id="a-DP"></a>见佛善根清净受生神力。<a id="a-DQ"></a>广说如修多罗十地离垢地说。<a id="a-DR"></a>离恶戒垢故名离垢。<a id="a-DS"></a>彼离垢地即此增上戒住。</p>
  <p id="aDT">云何增上意住菩萨行相。<a id="a-DU"></a>是诸菩萨先于增上戒住得十种净悕望思惟具足已。<a id="a-DV"></a>复有十种心悕望思惟增上满足已。<a id="a-DW"></a>过增上戒住入增上意住。<a id="a-DX"></a>一者思惟我尸净十种心悕望。<a id="a-DY"></a>二者思惟我于此十种净悕望终不复退。<a id="a-DZ"></a>三者思惟我于一切漏有漏法心终不着厌离心住。<a id="a-Da"></a>四者思惟我于彼对治修识住。<a id="a-Db"></a>五者思惟我于彼对治法终不退转。<a id="a-Dc"></a>六者思惟我于坚固对治终不为一切魔所胜。<a id="a-Dd"></a>七者思惟我于诸佛法终不生懈倦。<a id="a-De"></a>八者思惟我于诸苦行终不畏难。<a id="a-Df"></a>九者思惟我一向信解大乘不乐小乘。<a id="a-Dg"></a>十者思惟我常乐一切众生一切种利益。<a id="a-Dh"></a>是为入十种心悕望增上意住。<a id="a-Di"></a>菩萨于一切行以患厌行种种对治。<a id="a-Dj"></a>观佛智慧功德福利种种福利行而生爱乐淳厚心。<a id="a-Dk"></a>欲观众生果苦种种苦行顾念众生。<a id="a-Dl"></a>心依于义于一切有为行不为放逸。<a id="a-Dm"></a>于大菩提炽然精进。<a id="a-Dn"></a>于诸众生广生大悲心。<a id="a-Do"></a>云何令此众生究竟脱苦。<a id="a-Dp"></a>即时观察知住无碍解脱智者乃可得。<a id="a-Dq"></a>此是无碍智不离通达法界如实智慧。<a id="a-Dr"></a>是如实智慧不离禅定解脱三昧正受。<a id="a-Ds"></a>是诸禅定不离多闻决定智慧。<a id="a-Dt"></a>复作是念。<a id="a-Du"></a>无碍解脱一切佛法以何为本。<a id="a-Dv"></a>不离闻为本。<a id="a-Dw"></a>作是念已转加精进求法无厌。<a id="a-Dx"></a>为闻正法故不惜身命。<a id="a-Dy"></a>无内外物而不布施。<a id="a-Dz"></a>无有尊重而不求法。<a id="a-E0"></a>以爱念心闻一四句偈。<a id="a-E1"></a>胜于爱念三千大千世界大珍宝聚。<a id="a-E2"></a>若闻一偈如来所说。<a id="a-E3"></a>正向佛道。<a id="a-E4"></a>净修菩萨行。<a id="a-E5"></a>胜得一切转轮圣王护世帝释魔梵诸王。<a id="a-E6"></a>若有人言我有此法如来所说。<a id="a-E7"></a>正向佛道净修菩萨行。<a id="a-E8"></a>若能投大火坑受大苦者。<a id="a-E9"></a>当为汝说。<a id="a-EA"></a>菩萨闻已欢喜乐受作是念。<a id="a-EB"></a>若闻正法正向佛道净修菩萨行。<a id="a-EC"></a>正使三千大千世界大火炽然乃至梵天。<a id="a-ED"></a>尚入其中。<a id="a-EE"></a>况复小火。<a id="a-EF"></a>经地狱苦尚求佛法。<a id="a-EG"></a>况复小苦。<a id="a-EH"></a>如是精进方便思惟求法如法次法向随顺佛法。<a id="a-EI"></a>不以文字音声清净。<a id="a-EJ"></a>作是念已。<a id="a-EK"></a>依于闻法正缘法相离欲恶不善法。<a id="a-EL"></a>得世俗四禅四无色四无量五神通。<a id="a-EM"></a>舍诸禅三昧正受。<a id="a-EN"></a>以愿力故观察欲界。<a id="a-EO"></a>彼众生能满菩提分法者而生彼处。<a id="a-EP"></a>离欲故欲缚断。<a id="a-EQ"></a>舍诸禅正受故有缚。<a id="a-ER"></a>如是解行住先如是法如解见所起缚断。<a id="a-ES"></a>邪贪恚痴毕竟不行。<a id="a-ET"></a>见佛善根清净如前说。<a id="a-EU"></a>譬如真金数被炼治尽诸垢秽称量不减离垢明净。<a id="a-EV"></a>菩萨善根转增清净亦复如是。<a id="a-EW"></a>若更受生得帝释身。<a id="a-EX"></a>以离欲善法调伏众生神力。<a id="a-EY"></a>如前住千倍。<a id="a-EZ"></a>是中诸住百千万倍。<a id="a-Ea"></a>是名略说增上意住。<a id="a-Eb"></a>所谓心思惟成就入一切行众生界大菩提正分别真实苦解脱。<a id="a-Ec"></a>方便正求大恭敬求法法次法向。<a id="a-Ed"></a>巧便出生诸禅三昧正受神通。<a id="a-Ee"></a>舍于诸禅。<a id="a-Ef"></a>以愿力故随所欲生。<a id="a-Eg"></a>见佛善根清净受生神力。<a id="a-Eh"></a>广说如修多罗十地明地说。<a id="a-Ei"></a>闻行法行法明照三昧明照修习。<a id="a-Ej"></a>是故此地故名明地。<a id="a-Ek"></a>内心清净故名增上意住。<a id="a-El"></a>彼明地即此增上意住。<a id="a-Em"></a>云何菩萨菩提分法相应增上慧住行相。<a id="a-En"></a>是菩萨先于增上意住得入十种法明。<a id="a-Eo"></a>求多闻为增上满足已。<a id="a-Ep"></a>过增上意住入初增上慧住。<a id="a-Eq"></a>彼入十种法明如修多罗说。<a id="a-Er"></a>谓所可建立建立建立处第一义等。<a id="a-Es"></a>若烦恼若清净净。<a id="a-Et"></a>烦恼系恼无上清净净。<a id="a-Eu"></a>是名略说法明义住。<a id="a-Ev"></a>此住者。<a id="a-Ew"></a>不怀悕望为首。<a id="a-Ex"></a>如修多罗说十智成熟法成就生如来家。<a id="a-Ey"></a>逮得自法一切种观为增上已修念处等三十七菩提分法如修多罗说修集彼法故离身见等。<a id="a-Ez"></a>随界入微细爱着毕竟不行。<a id="a-F0"></a>如来不称叹业一切不行。<a id="a-F1"></a>所称叹者。<a id="a-F2"></a>一切随顺如如真实。<a id="a-F3"></a>心转柔软修种种行。<a id="a-F4"></a>其心快净。<a id="a-F5"></a>知恩报恩等随顺功德种种净法。<a id="a-F6"></a>皆悉成就。<a id="a-F7"></a>求净上地业得大精进。<a id="a-F8"></a>因彼精进净心深心信解满足。<a id="a-F9"></a>因彼正法外道魔怨不能倾动。<a id="a-FA"></a>见佛善根清净如前说。<a id="a-FB"></a>譬如真金为庄严具余金不及。<a id="a-FC"></a>菩萨善根亦复如是。<a id="a-FD"></a>胜余下地菩萨功德。<a id="a-FE"></a>如育多摩尼光明清净余珠不及。<a id="a-FF"></a>一切风雨所不能灭。<a id="a-FG"></a>如是菩萨下地菩萨声闻缘觉智慧光明所不能及。<a id="a-FH"></a>魔怨烦恼皆不能坏。<a id="a-FI"></a>若更受生作焰摩天王。<a id="a-FJ"></a>以诸善法教化众生。<a id="a-FK"></a>破身见等神通力胜于前住百千万倍。<a id="a-FL"></a>此住亿倍。<a id="a-FM"></a>是名略说菩提分法增上慧住。<a id="a-FN"></a>所谓入法明智成熟修菩提分法。<a id="a-FO"></a>身见等一切着断。<a id="a-FP"></a>制业听业若离若修。<a id="a-FQ"></a>因彼心转柔和随顺功德皆悉成就。<a id="a-FR"></a>求净上地业得大精进。<a id="a-FS"></a>因彼精进净心深心信解清净。<a id="a-FT"></a>因彼正法魔怨不动。<a id="a-FU"></a>见佛善根清净受生神力。<a id="a-FV"></a>此则略说。<a id="a-FW"></a>广说如修多罗十地焰地说。<a id="a-FX"></a>彼地菩提分法彼地智焰种平等说法。<a id="a-FY"></a>以智慧光照明世间。<a id="a-FZ"></a>是故彼地名为焰。<a id="a-Fa"></a>彼焰地即此菩提分法相应增上慧住。</p>
  <p id="aFb">云何菩萨谛相应第二增上慧住行相。<a id="a-Fc"></a>是菩萨先于初增上慧住得十平等净心。<a id="a-Fd"></a>增上满足。<a id="a-Fe"></a>已入第二增上慧住十平等心。<a id="a-Ff"></a>如修多罗说。<a id="a-Fg"></a>谓无等。<a id="a-Fh"></a>觉觉无等。<a id="a-Fi"></a>超余一切众生界法如等。<a id="a-Fj"></a>是名略说心平等义住。<a id="a-Fk"></a>此住者更求智慧胜进智慧时。<a id="a-Fl"></a>于四圣谛有十种如实知。<a id="a-Fm"></a>如修多罗说。<a id="a-Fn"></a>若教他若自知若俱知。<a id="a-Fo"></a>若说修多罗毗尼摩德勒伽方便。<a id="a-Fp"></a>若说现在苦因生未来苦因灭彼灭不起彼灭方便胜进。<a id="a-Fq"></a>是名略说十种四圣谛。<a id="a-Fr"></a>当知如是真谛善以智慧坏一切有为。<a id="a-Fs"></a>行于众生界大悲增长前际后际愚惑四谛起于邪趣菩萨正知解脱彼故摄功德智慧众具具足摄持彼悕望度起正念正智精进为首等。<a id="a-Ft"></a>种种真实功德增长。<a id="a-Fu"></a>无余思惟成熟方便。<a id="a-Fv"></a>成熟众生。<a id="a-Fw"></a>摄众生故。<a id="a-Fx"></a>修习一切世俗书论。<a id="a-Fy"></a>如修多罗说。<a id="a-Fz"></a>如是功巧业一切出生。<a id="a-G0"></a>悲念众生渐次诱进安立菩提。<a id="a-G1"></a>随顺世俗必定善方便破诸贫穷。<a id="a-G2"></a>四大错乱非人所恼令得休息。<a id="a-G3"></a>无罪戏乐众具饶益。<a id="a-G4"></a>因此饶益引乐令法。<a id="a-G5"></a>以住止众具而为饶益。<a id="a-G6"></a>王贼所恼度令安隐。<a id="a-G7"></a>处非处方便若听若制吉非吉物。<a id="a-G8"></a>应施不施令得所宜。<a id="a-G9"></a>现法展转无有违诤。<a id="a-GA"></a>乃至后世亦无怨结。<a id="a-GB"></a>诸颠倒者为说正道。<a id="a-GC"></a>是名摄受众生世俗工巧及平等义。<a id="a-GD"></a>见佛善根清净如前说。<a id="a-GE"></a>譬如成炼真金莹以砗磲光明清净胜于余金。<a id="a-GF"></a>如是菩萨智慧方便胜余菩萨声闻缘觉。<a id="a-GG"></a>譬如日月宫殿一切风轮不能令失。<a id="a-GH"></a>如是菩萨智慧方便不为一切世法所胜。<a id="a-GI"></a>若更受生为兜率天王。<a id="a-GJ"></a>以诸善法破坏一切外道邪法神通力胜于前住百亿倍。<a id="a-GK"></a>是名略说谛相应增上慧住。<a id="a-GL"></a>所谓净心平等成就。<a id="a-GM"></a>入谛观增长破坏诸行。<a id="a-GN"></a>于诸众生大悲增长。<a id="a-GO"></a>功德智慧众具成熟。<a id="a-GP"></a>正愿方便正念正智正说等功德增长。<a id="a-GQ"></a>无余思惟。<a id="a-GR"></a>一切种成熟。<a id="a-GS"></a>方便成熟。<a id="a-GT"></a>众生世俗工巧出生。<a id="a-GU"></a>善根清净受生神力。<a id="a-GV"></a>广说如修多罗十地难胜地说。<a id="a-GW"></a>于真谛决定智慧难胜。<a id="a-GX"></a>是故彼地名为难胜。<a id="a-GY"></a>彼难胜地即此义名为谛相应增上慧住。</p>
  <p id="aGZ">云何菩萨缘起相应增上慧住行相。<a id="a-Ga"></a>是菩萨先于谛相应增上慧住。<a id="a-Gb"></a>得十平等法。<a id="a-Gc"></a>如修多罗说。<a id="a-Gd"></a>彼增上满足已入于此住。<a id="a-Ge"></a>一切法第一义自性无相平等。<a id="a-Gf"></a>无言说行照曜无相平等。<a id="a-Gg"></a>即彼无相故自无生平等。<a id="a-Gh"></a>因不起平等。<a id="a-Gi"></a>自因不起故毕竟寂灭平等。<a id="a-Gj"></a>离摄受虚伪平等。<a id="a-Gk"></a>无取无舍离行平等。<a id="a-Gl"></a>妄想尔焰自性如幻如化平等。<a id="a-Gm"></a>离妄想智境界自性有无无二平等。<a id="a-Gn"></a>是名略说十平等分别义。<a id="a-Go"></a>住此住者。<a id="a-Gp"></a>于诸众生大悲增长。<a id="a-Gq"></a>于大菩提殷勤欲乐。<a id="a-Gr"></a>知诸世间若生若灭一切种缘起。<a id="a-Gs"></a>正观了知因缘起智。<a id="a-Gt"></a>入三解脱门知空无相无愿。<a id="a-Gu"></a>依彼故离我我所若有若无想。<a id="a-Gv"></a>如是第一义善思惟。<a id="a-Gw"></a>众生烦恼结缚因缘和合有为性劣。<a id="a-Gx"></a>离我我所生诸过恶。<a id="a-Gy"></a>非离烦恼因缘和合。<a id="a-Gz"></a>我当断彼烦恼因缘和合。<a id="a-H0"></a>自护故不灭一切有为。<a id="a-H1"></a>护众生故如是智悲随行于此住。<a id="a-H2"></a>名向无碍智般若波罗蜜住现在前。<a id="a-H3"></a>一切世间所不能染。<a id="a-H4"></a>如是住者若利第七地。<a id="a-H5"></a>方便行究竟菩萨忍彼随顺忍所摄。<a id="a-H6"></a>是向无碍智般若波罗蜜。<a id="a-H7"></a>修集具足取菩提因缘。<a id="a-H8"></a>不住世俗有为。<a id="a-H9"></a>示现寂灭而不住寂灭。<a id="a-HA"></a>如是方便智慧随顺。<a id="a-HB"></a>入空三昧门。<a id="a-HC"></a>向百万三昧门。<a id="a-HD"></a>如空三昧无相无愿三昧门亦如是。<a id="a-HE"></a>如是向诸三昧已名为不坏心。<a id="a-HF"></a>一切种佛法转增殊胜。<a id="a-HG"></a>外道魔怨所不能坏。<a id="a-HH"></a>余如前说。<a id="a-HI"></a>譬如真金以琉璃庄严胜于余金。<a id="a-HJ"></a>如是菩萨善根清净胜于一切。<a id="a-HK"></a>譬如月光除众生恼。<a id="a-HL"></a>四方风轮不能障蔽。<a id="a-HM"></a>菩萨智慧光明亦复如是。<a id="a-HN"></a>为诸众生息烦恼火。<a id="a-HO"></a>一切魔怨不能断绝。<a id="a-HP"></a>若更受生为善化自在天王。<a id="a-HQ"></a>常以诸善法灭除众生一切憍慢。<a id="a-HR"></a>神力胜前亿千倍。<a id="a-HS"></a>是名略说缘起相应增上慧住。<a id="a-HT"></a>所谓平等法成就入觉诸缘起生解脱门。<a id="a-HU"></a>离诸邪想方便摄受。<a id="a-HV"></a>住向无碍智般若波罗蜜。<a id="a-HW"></a>得向无量三昧。<a id="a-HX"></a>得不坏心。<a id="a-HY"></a>佛法殊胜。<a id="a-HZ"></a>善根清净受生神力。<a id="a-Ha"></a>广说如修多罗十地现前地说。<a id="a-Hb"></a>无碍智向。<a id="a-Hc"></a>是故彼地名为现前。<a id="a-Hd"></a>即此义名为缘起相应增上慧住。</p>
  <p id="aHe">云何菩萨有行有开发无相住行相。<a id="a-Hf"></a>是菩萨于缘起相应增上慧住。<a id="a-Hg"></a>次第十方便慧生。<a id="a-Hh"></a>一切众生不共世俗及得一切世间不共道方便升进增上满足已入第七住。<a id="a-Hi"></a>彼诸方便慧。<a id="a-Hj"></a>如修多罗说。<a id="a-Hk"></a>谓出生世间善法摄受功德故。<a id="a-Hl"></a>于诸众生安心乐心。<a id="a-Hm"></a>福德众具菩提分法。<a id="a-Hn"></a>渐次增进故。<a id="a-Ho"></a>不共声闻故。<a id="a-Hp"></a>不共缘觉故。<a id="a-Hq"></a>知众生法界故。<a id="a-Hr"></a>知世界故。<a id="a-Hs"></a>知如来身口意故。<a id="a-Ht"></a>如是等方便慧生道。<a id="a-Hu"></a>次第方便升进义故。<a id="a-Hv"></a>略说当知。<a id="a-Hw"></a>如是具足无量无数如来境界各别智彼起无开发无相想无想观无量佛境界起处不断无开转修习一切威仪行住思惟。<a id="a-Hx"></a>于彼一切处终不离道。<a id="a-Hy"></a>于念念中具足十波罗蜜及一切菩提分法。<a id="a-Hz"></a>非如余住。<a id="a-I0"></a>第一欢喜住修习正愿。<a id="a-I1"></a>第二住离恶戒垢。<a id="a-I2"></a>第三住愿转增长得法光明。<a id="a-I3"></a>第四住入道。<a id="a-I4"></a>第五住入世间所作。<a id="a-I5"></a>第六住入甚深法门。<a id="a-I6"></a>此第七住起一切佛法满足菩提分。<a id="a-I7"></a>菩萨方便行满足摄受。<a id="a-I8"></a>于此住智慧神通行清净入第八住。<a id="a-I9"></a>住第八住者。<a id="a-IA"></a>一向清净。<a id="a-IB"></a>此第七住杂清净住前行故得不染污。<a id="a-IC"></a>名不染污行。<a id="a-ID"></a>此第七住一切贪等烦恼断故。<a id="a-IE"></a>不名有烦恼。<a id="a-IF"></a>不名离烦恼不行。<a id="a-IG"></a>亦乐佛法如实心清净故。<a id="a-IH"></a>不名离烦恼。<a id="a-II"></a>此第七住成就无量清净身口意业。<a id="a-IJ"></a>如佛所叹业如前说。<a id="a-IK"></a>五住所得世间工业智自然满足。<a id="a-IL"></a>为三千大千世界大师。<a id="a-IM"></a>唯除上地菩萨及如来。<a id="a-IN"></a>余无及者。<a id="a-IO"></a>一切禅定菩提分法。<a id="a-IP"></a>皆现前修而不受报。<a id="a-IQ"></a>菩萨于此住思惟方便入善择三昧门。<a id="a-IR"></a>生百万三昧。<a id="a-IS"></a>超过一切声闻缘觉三昧境界。<a id="a-IT"></a>远离烦恼诸妄想行。<a id="a-IU"></a>随顺甚深身口意业。<a id="a-IV"></a>不舍方便胜进之道。<a id="a-IW"></a>顾念众生满足菩提。<a id="a-IX"></a>离一切相无量身口意业。<a id="a-IY"></a>生净修无生法忍。<a id="a-IZ"></a>于此住超过自觉境界。<a id="a-Ia"></a>余六住佛法攀缘。<a id="a-Ib"></a>第六住菩萨能入寂灭。<a id="a-Ic"></a>今住此地。<a id="a-Id"></a>念念寂灭得未曾有身口意业不思议。<a id="a-Ie"></a>虽行实际而不证实际。<a id="a-If"></a>如是方便智生为增上已。<a id="a-Ig"></a>行共一切众生行照明世间。<a id="a-Ih"></a>余如修多罗说。<a id="a-Ii"></a>取要言之。<a id="a-Ij"></a>为功德事亲属想摄受。<a id="a-Ik"></a>方便胜进住三解脱。<a id="a-Il"></a>求下乘者方便调伏。<a id="a-Im"></a>受五欲者令求胜欲。<a id="a-In"></a>转诸邪见随顺他心。<a id="a-Io"></a>于诸大会皆悉随顺。<a id="a-Ip"></a>余如前说。<a id="a-Iq"></a>譬如成炼真金以摩尼珠宝庄严胜阎浮檀金。<a id="a-Ir"></a>菩萨善根清净胜于一切声闻缘觉及余离垢菩萨。<a id="a-Is"></a>譬如日光照阎浮提一切泥水皆悉干消胜于余光。<a id="a-It"></a>是菩萨智慧光明能令众生烦恼干消。<a id="a-Iu"></a>胜于一切声闻缘觉及余菩萨智慧光明。<a id="a-Iv"></a>若更受生作他化自在天王。<a id="a-Iw"></a>以智慧饶益声闻缘觉。<a id="a-Ix"></a>一切神力胜前亿百千倍。<a id="a-Iy"></a>是名略说有行有开发无相住。<a id="a-Iz"></a>所谓方便慧生道方便胜进入知如来境界所起处。<a id="a-J0"></a>无间方便。<a id="a-J1"></a>于念念中集菩提分。<a id="a-J2"></a>染污不染污处方便行满足。<a id="a-J3"></a>摄受净心业生故一切世间工巧业满足。<a id="a-J4"></a>得无量三昧。<a id="a-J5"></a>不共一切声闻缘觉。<a id="a-J6"></a>念念寂灭行于一切共世间行。<a id="a-J7"></a>善根清净受生神力。<a id="a-J8"></a>广说如修多罗十地远行地说。<a id="a-J9"></a>方便行满足。<a id="a-JA"></a>是故彼地名为远行。<a id="a-JB"></a>即此义名为有行有开发无相住。<a id="a-JC"></a>云何菩萨无行无开发无相住行相。<a id="a-JD"></a>是菩萨于初无相住次第得十种入一切法第一义智。<a id="a-JE"></a>如修多罗说。<a id="a-JF"></a>谓三世如所应本来不起不生无相故无余。<a id="a-JG"></a>因性故第一义离言说自性事言说行显示自性相因性无有。<a id="a-JH"></a>彼如是不生故。<a id="a-JI"></a>于彼无知邪计着因于彼无所有事离言说初中后一切时烦恼等。<a id="a-JJ"></a>入正离妄想平等。<a id="a-JK"></a>断彼烦恼故十种智增上满足。<a id="a-JL"></a>满足已入第八清净住。<a id="a-JM"></a>于彼不起法得快净第一无生法忍。<a id="a-JN"></a>彼云何谓四种求求一切法。<a id="a-JO"></a>四种如实知知一切法。<a id="a-JP"></a>以求知故。<a id="a-JQ"></a>离一切妄想计。<a id="a-JR"></a>着一切法现法。<a id="a-JS"></a>中一切烦恼无生。<a id="a-JT"></a>随顺观来世一切无余无生。<a id="a-JU"></a>观如等前妄想计着因起法。<a id="a-JV"></a>四种求四种如实知。<a id="a-JW"></a>如前真实品说。<a id="a-JX"></a>从解行住起乃至有行有开发无相住。<a id="a-JY"></a>未得快净。<a id="a-JZ"></a>于此住乃得快净。<a id="a-Ja"></a>是故名第一无生法忍。<a id="a-Jb"></a>得无生法忍已得甚深法。<a id="a-Jc"></a>离初无相住四种过患。<a id="a-Jd"></a>一者有行有开发。<a id="a-Je"></a>二者上地勤求。<a id="a-Jf"></a>三者一切种利益众生堪能勤求。<a id="a-Jg"></a>四者微细想行。<a id="a-Jh"></a>是故此住名为快净。<a id="a-Ji"></a>于甚深法门法流水中。<a id="a-Jj"></a>如来劝发出生无量门智慧神通诸业饶益。<a id="a-Jk"></a>以劝发故出生无量尊身变化智慧得十自在。<a id="a-Jl"></a>如修多罗说。<a id="a-Jm"></a>得自在故欲久近住随意即能。<a id="a-Jn"></a>诸禅解脱随意所欲。<a id="a-Jo"></a>资生众具世工巧业悉得随意。<a id="a-Jp"></a>一切住处一切受生随意往生。<a id="a-Jq"></a>一切神力一切誓愿随意能得。<a id="a-Jr"></a>变一切物成于金宝随意能成。<a id="a-Js"></a>欲知法界名身句身味身。<a id="a-Jt"></a>于一切法建立巧便。<a id="a-Ju"></a>即能知之。<a id="a-Jv"></a>如是自在力果报福利。<a id="a-Jw"></a>如修多罗说。<a id="a-Jx"></a>于念念中常等见佛善根。<a id="a-Jy"></a>清净受生神力金光明喻。<a id="a-Jz"></a>如修多罗说。<a id="a-K0"></a>是名略说无行无开发无相住。<a id="a-K1"></a>所谓入第一义智成就。<a id="a-K2"></a>入得不起法忍。<a id="a-K3"></a>过患悉离得快净住甚深法门诸佛劝发出生无量智慧神通诸业饶益。<a id="a-K4"></a>无量尊身出生智慧出生。<a id="a-K5"></a>得大势力得大自在力。<a id="a-K6"></a>福利果报善根清净受生神力。<a id="a-K7"></a>广说如修多罗十地不动地说。<a id="a-K8"></a>离有行有开发乘不动胜进道。<a id="a-K9"></a>是故彼地名为不动。<a id="a-KA"></a>即此地名为无行无开发无相住。</p>
  <p id="aKB">云何菩萨无碍住行相。<a id="a-KC"></a>是菩萨于此甚深住不以为足。<a id="a-KD"></a>勤修随顺上地胜进知法之行一切种为人广说。<a id="a-KE"></a>随所应说悉如实知所可说法。<a id="a-KF"></a>烦恼清净。<a id="a-KG"></a>谁恼谁净悉如实知。<a id="a-KH"></a>如是善说法名大法师。<a id="a-KI"></a>得无量陀罗尼善诸音声辩才。<a id="a-KJ"></a>无尽法陀罗尼如所持法摄受成就。<a id="a-KK"></a>以菩萨无碍智。<a id="a-KL"></a>出生言说。<a id="a-KM"></a>坐于法座如应说法。<a id="a-KN"></a>随其法示喜成如修多罗说。<a id="a-KO"></a>善根清净受生神力。<a id="a-KP"></a>胜进如修多罗说。<a id="a-KQ"></a>是名略说菩萨无碍住。<a id="a-KR"></a>所谓乐深解脱说法行智不思议大法师。<a id="a-KS"></a>善根清净受生神力。<a id="a-KT"></a>广说如修多罗十地善慧地说。<a id="a-KU"></a>安乐一切众生。<a id="a-KV"></a>净修菩萨无碍。<a id="a-KW"></a>广说大法。<a id="a-KX"></a>是故彼地名为善慧。<a id="a-KY"></a>即此义名为无碍住。<a id="a-KZ"></a>云何最上菩萨住行相。<a id="a-Ka"></a>是菩萨于无碍住。<a id="a-Kb"></a>净修一切种净法王所应灌顶正受。<a id="a-Kc"></a>得离垢等无量三昧。<a id="a-Kd"></a>作所应作已一切智殊胜灌顶最后三昧现前。<a id="a-Ke"></a>得一切佛同坐身。<a id="a-Kf"></a>莲华眷属光明所照。<a id="a-Kg"></a>得一切种一切智灌顶已。<a id="a-Kh"></a>受调伏解脱方便知一切佛事。<a id="a-Ki"></a>得无量解脱总持神通。<a id="a-Kj"></a>彼增上故大念智慧生辩才建立大神通。<a id="a-Kk"></a>出生善根清净受正神力胜进。<a id="a-Kl"></a>是名略说最上菩萨住。<a id="a-Km"></a>广说如修多罗十地法云地说。<a id="a-Kn"></a>法云地菩萨满足菩萨道。<a id="a-Ko"></a>满足菩提众具。<a id="a-Kp"></a>得菩萨胜慧。<a id="a-Kq"></a>兴大法云。<a id="a-Kr"></a>以正觉自觉。<a id="a-Ks"></a>而诸众生烦恼垢秽悉令休息。<a id="a-Kt"></a>种种善根增长成熟。<a id="a-Ku"></a>是故彼地名为法云。<a id="a-Kv"></a>即此义名为最上菩萨住。</p>
  <p id="aKw">如上说展转上功德前地所无以软根者不在数。<a id="a-Kx"></a>诸中上者上地所得具足建立。<a id="a-Ky"></a>彼一一住经亿百千大劫。<a id="a-Kz"></a>或复无量。<a id="a-L0"></a>然后具足彼一切住。<a id="a-L1"></a>经三阿僧祇大劫。<a id="a-L2"></a>然后得初阿僧祇大劫解行住。<a id="a-L3"></a>过得欢喜住五行胜进。<a id="a-L4"></a>第二阿僧祇大劫。<a id="a-L5"></a>从欢喜住乃至有开发无相住。<a id="a-L6"></a>过得无开发无相住。<a id="a-L7"></a>彼即此决定。<a id="a-L8"></a>谓净心菩萨决定胜进。<a id="a-L9"></a>第三阿僧祇大劫无开发无相住及无碍智住。<a id="a-LA"></a>过得最上菩萨住。<a id="a-LB"></a>有二阿僧祇劫。<a id="a-LC"></a>若大劫昼夜月分数成时无量故。<a id="a-LD"></a>名阿僧祇。<a id="a-LE"></a>若彼诸大劫数成一劫数过数名阿僧祇。<a id="a-LF"></a>前阿僧祇劫。<a id="a-LG"></a>菩提非少劫阿僧祇得。<a id="a-LH"></a>后三阿僧祇大劫不增。<a id="a-LI"></a>若彼上上精进方便能成超众多中劫。<a id="a-LJ"></a>或复超大劫。<a id="a-LK"></a>无超阿僧祇者。<a id="a-LL"></a>如是十二住菩萨。<a id="a-LM"></a>三阿僧祇烦恼障分染污。<a id="a-LN"></a>及智障分染污断。<a id="a-LO"></a>彼三住烦恼障分染污断。<a id="a-LP"></a>欢喜住恶趣烦恼分。<a id="a-LQ"></a>增上中烦恼分一切不行。<a id="a-LR"></a>无开发无相住无生法忍清净相续。<a id="a-LS"></a>烦恼分一切染污断不行一切烦恼。<a id="a-LT"></a>最上菩萨住一切烦恼习使障断。<a id="a-LU"></a>入如来住智障分。<a id="a-LV"></a>染污有三种。<a id="a-LW"></a>一者皮。<a id="a-LX"></a>二者肤。<a id="a-LY"></a>三者骨。<a id="a-LZ"></a>欢喜住皮障断。<a id="a-La"></a>无开发无相住肤障断。<a id="a-Lb"></a>如来住骨障断。<a id="a-Lc"></a>一切障清净。<a id="a-Ld"></a>于此三住智障断。<a id="a-Le"></a>余住随其次第真实众具。<a id="a-Lf"></a>如是十三住有十一种净。<a id="a-Lg"></a>第一种性净。<a id="a-Lh"></a>第二解行净。<a id="a-Li"></a>第三净心净。<a id="a-Lj"></a>第四戒净。<a id="a-Lk"></a>第五意净。<a id="a-Ll"></a>第六第七第八正智方便净。<a id="a-Lm"></a>第九方便行满足净。<a id="a-Ln"></a>第十真实智神通出生净。<a id="a-Lo"></a>第十一说正义无碍净。<a id="a-Lp"></a>第十二随顺入一切种一切所知智净。<a id="a-Lq"></a>第十三如来住习气一切烦恼智障净。<a id="a-Lr"></a>如前菩萨功德品说。<a id="a-Ls"></a>八法摄一切摩诃衍菩萨藏所说。<a id="a-Lt"></a>此十三住摄初第一住信心生解于菩萨藏得闻慧思慧。<a id="a-Lu"></a>第三住净心及初修慧行。<a id="a-Lv"></a>第四住乃至第九有行有开发无相住修慧广。<a id="a-Lw"></a>第十第十一第十二住净修慧行所摄修慧果成如来住。<a id="a-Lx"></a>毕竟出离声闻住所有法。<a id="a-Ly"></a>此等十二菩萨住。<a id="a-Lz"></a>次第当知。<a id="a-M0"></a>一者如声闻自种性住。<a id="a-M1"></a>此亦当知。<a id="a-M2"></a>如超升离生方便住。<a id="a-M3"></a>第二住亦如是。<a id="a-M4"></a>如超升离生信。<a id="a-M5"></a>第三住亦如是。<a id="a-M6"></a>如得不坏净圣爱增上戒住上漏尽第四住亦如是。<a id="a-M7"></a>如依增上戒增上意学出生住。<a id="a-M8"></a>第五住亦如是。<a id="a-M9"></a>如得真谛智增上慧学住。<a id="a-MA"></a>第六第七第八住亦如是。<a id="a-MB"></a>如善观察住无相三昧方便。<a id="a-MC"></a>第九住亦如是。<a id="a-MD"></a>如究竟无相住。<a id="a-ME"></a>第十住亦如是。<a id="a-MF"></a>如禅定起解脱觉住。<a id="a-MG"></a>第十一住亦如是。<a id="a-MH"></a>如一切种阿罗汉住。<a id="a-MI"></a>第十二住亦如是(起解脱入住者起谓从定觉也五解脱入如杂心说)。</p>
 </body>
</html>