<!doctype html>
<html id="z3IBUtHlX" data-ver="1212">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘律">
  <meta period="姚秦">
 </head>
 <body>
  <h1 id="a1">佛藏经卷第四</h1>
  <h2 id="a2">了戒品第九</h2>
  <p id="a3">佛告舍利弗：<a id="a-4"></a>“有三种人，<a id="a-5"></a>闻说是经，<a id="a-6"></a>心不喜乐。<a id="a-7"></a>何等三？<a id="a-8"></a>一者、<a id="a-9"></a>破戒比丘，<a id="a-A"></a>二者、<a id="a-B"></a>增上慢人，<a id="a-C"></a>三者、<a id="a-D"></a>不净说法及贪著我者。<a id="a-E"></a>是人远离于此随顺实相深经，<a id="a-F"></a>具足充满生盲部党。<a id="a-G"></a>是故，<a id="a-H"></a>舍利弗，<a id="a-I"></a>我以是经重嘱累汝。<a id="a-J"></a>所以者何？<a id="a-K"></a>是经于如来灭后，<a id="a-L"></a>能令清净持戒比丘心生喜乐。<a id="a-M"></a>如是深经，<a id="a-N"></a>清净戒者常所摄持，<a id="a-O"></a>毁破戒者常所远离。<a id="a-P"></a>所以者何？<a id="a-Q"></a>痴人闻说真实正语，<a id="a-R"></a>则以为苦。<a id="a-S"></a>舍利弗，<a id="a-T"></a>破戒比丘所成相貌，<a id="a-U"></a>如来于此已具广说。<a id="a-V"></a>舍利弗，<a id="a-W"></a>破戒比丘，<a id="a-X"></a>法应不乐持戒律仪，<a id="a-Y"></a>愚痴之人不喜智慧，<a id="a-Z"></a>悭人不欲闻说布施。<a id="a-a"></a>增上慢者不欲闻此无憍慢法，<a id="a-b"></a>若闻惊畏如堕深坑。<a id="a-c"></a>好世利者贪著美味，<a id="a-d"></a>闻诃訾食，<a id="a-e"></a>心则忧恼。<a id="a-f"></a>若人好读外经书者，<a id="a-g"></a>则于其中生坚实想。<a id="a-h"></a>贪著语者乐说散乱，<a id="a-i"></a>乐严饰辞巧美说者，<a id="a-j"></a>于佛第一义则无净心，<a id="a-k"></a>又于此法不敬不信。</p>
  <p id="al">“舍利弗，<a id="a-m"></a>譬如不男之人无男子用，<a id="a-n"></a>至男子中生不男想，<a id="a-o"></a>而作是念：<a id="a-p"></a>‘是诸人等如我无异。<a id="a-q"></a>’如是好著外经书者，<a id="a-r"></a>常乐严饰巧美文辞，<a id="a-s"></a>于佛第一义心不恭敬。<a id="a-t"></a>舍利弗，<a id="a-u"></a>其中有人说清净经，<a id="a-v"></a>于此人所亦不恭敬，<a id="a-w"></a>轻慢清净持戒比丘。<a id="a-x"></a>何以故？<a id="a-y"></a>舍利弗，<a id="a-z"></a>外道经书无真实语，<a id="a-10"></a>法应憍慢贡高自大。<a id="a-11"></a>何以故？<a id="a-12"></a>是事不为厌离，<a id="a-13"></a>不为寂灭，<a id="a-14"></a>不为得道，<a id="a-15"></a>不为涅槃。<a id="a-16"></a>是人毁坏信等善根故，<a id="a-17"></a>于一切处不信有功德，<a id="a-18"></a>如不男人于诸人中皆谓如己。</p>
  <p id="a19">“舍利弗，<a id="a-1A"></a>如生盲人不见诸色，<a id="a-1B"></a>所谓黑色白色。<a id="a-1C"></a>不见黑白色者，<a id="a-1D"></a>不见好色，<a id="a-1E"></a>不见丑色，<a id="a-1F"></a>不见青黄赤白红紫缥色，<a id="a-1G"></a>不见长短粗细深浅等色，<a id="a-1H"></a>不见日月星宿。<a id="a-1I"></a>不见日月星宿者，<a id="a-1J"></a>如是盲人便作是念：<a id="a-1K"></a>‘无黑白色，<a id="a-1L"></a>无见黑白色者。<a id="a-1M"></a>无好丑色，<a id="a-1N"></a>无青黄紫缥、<a id="a-1O"></a>长短粗细深浅、<a id="a-1P"></a>日月星宿色。<a id="a-1Q"></a>无见日月星宿者，<a id="a-1R"></a>余人皆亦如是。<a id="a-1S"></a>’盲人心倒，<a id="a-1T"></a>于一切处皆谓黑闇。<a id="a-1U"></a>舍利弗，<a id="a-1V"></a>破戒比丘，<a id="a-1W"></a>增上慢人，<a id="a-1X"></a>堕外道论比丘，<a id="a-1Y"></a>亦复如是，<a id="a-1Z"></a>于深佛法心不信乐不能通达，<a id="a-1a"></a>闻诸法空无所有，<a id="a-1b"></a>不信不乐不能通达。<a id="a-1c"></a>舍利弗，<a id="a-1d"></a>如是诸人畏于汝等，<a id="a-1e"></a>入邪际中不得正法，<a id="a-1f"></a>以是正法名为真实沙门。<a id="a-1g"></a>汝所得法，<a id="a-1h"></a>是人不信，<a id="a-1i"></a>犹如盲人谓无白黑等色。</p>
  <p id="a1j">“舍利弗，<a id="a-1k"></a>是人如是入于邪际，<a id="a-1l"></a>求外道论，<a id="a-1m"></a>乐众闹语，<a id="a-1n"></a>增长烦恼恶性恶法。<a id="a-1o"></a>是人不能信诸法空，<a id="a-1p"></a>何况通达？<a id="a-1q"></a>舍利弗，<a id="a-1r"></a>于意云何？<a id="a-1s"></a>野干作师子，<a id="a-1t"></a>为能已吼、<a id="a-1u"></a>今吼、<a id="a-1v"></a>当吼，<a id="a-1w"></a>作师子行，<a id="a-1x"></a>今行、<a id="a-1y"></a>当行、<a id="a-1z"></a>已行不？<a id="a-20"></a>”</p>
  <p id="a21">“不也，<a id="a-22"></a>世尊。<a id="a-23"></a>何以故？<a id="a-24"></a>野干色力音声不及师子，<a id="a-25"></a>野干但能作野干声。<a id="a-26"></a>若欲作声，<a id="a-27"></a>但有野干声出，<a id="a-28"></a>非师子声。<a id="a-29"></a>”</p>
  <p id="a2A">“如是，<a id="a-2B"></a>舍利弗，<a id="a-2C"></a>破戒比丘，<a id="a-2D"></a>增上慢比丘，<a id="a-2E"></a>自以此事为上。<a id="a-2F"></a>不净说法者受尼犍子论，<a id="a-2G"></a>若执一事坚持不舍，<a id="a-2H"></a>贪贵世利，<a id="a-2I"></a>乐读经书不能通达诸法实相，<a id="a-2J"></a>若能信受无相法者，<a id="a-2K"></a>无有是处。<a id="a-2L"></a>舍利弗，<a id="a-2M"></a>若有比丘耆年有德，<a id="a-2N"></a>比丘中龙，<a id="a-2O"></a>有深智慧，<a id="a-2P"></a>是人能信无所有自相空法、<a id="a-2Q"></a>无我无人法。<a id="a-2R"></a>何以故？<a id="a-2S"></a>是人不乐众闹杂语，<a id="a-2T"></a>不乐读经睡眠多事，<a id="a-2U"></a>不为白衣营执事务，<a id="a-2V"></a>不为使命持送文书，<a id="a-2W"></a>不行医术，<a id="a-2X"></a>不读医方，<a id="a-2Y"></a>不为贩卖，<a id="a-2Z"></a>不乐论说世间语言，<a id="a-2a"></a>但乐欲说出世间语。<a id="a-2b"></a>是人能信一切法空，<a id="a-2c"></a>于一切法不起不坏。<a id="a-2d"></a>是人则能证真实际，<a id="a-2e"></a>则能如实正师子吼，<a id="a-2f"></a>非野干吼。<a id="a-2g"></a>舍利弗，<a id="a-2h"></a>若有比丘著外经义，<a id="a-2i"></a>是人为舍微妙佛法，<a id="a-2j"></a>诵持外道语言为大众说，<a id="a-2k"></a>但作野干吼。<a id="a-2l"></a>舍利弗，<a id="a-2m"></a>如是恶人名为朽坏沙门。<a id="a-2n"></a>何以故？<a id="a-2o"></a>是外道义，<a id="a-2p"></a>非佛法故。<a id="a-2q"></a>舍利弗，<a id="a-2r"></a>著外道法比丘，<a id="a-2s"></a>不应自称是佛弟子。<a id="a-2t"></a>何以故？<a id="a-2u"></a>沙门释子不说尼犍子语，<a id="a-2v"></a>于大众中但说佛语。<a id="a-2w"></a>舍利弗，<a id="a-2x"></a>若人著不净语，<a id="a-2y"></a>欲作师子吼，<a id="a-2z"></a>但作野干鸣，<a id="a-30"></a>是人不能解佛法第一义。</p>
  <p id="a31">“舍利弗，<a id="a-32"></a>我今明了告汝：<a id="a-33"></a>若人具足持戒、<a id="a-34"></a>禅定、<a id="a-35"></a>智慧，<a id="a-36"></a>不悭不贪不染恚痴，<a id="a-37"></a>不怀谄曲有厌恶心，<a id="a-38"></a>言必真实，<a id="a-39"></a>常乐独处不乐睡眠，<a id="a-3A"></a>乐空无相无愿、<a id="a-3B"></a>无生无灭行，<a id="a-3C"></a>生离欲心，<a id="a-3D"></a>求解佛法第一义，<a id="a-3E"></a>不好世语，<a id="a-3F"></a>乐出世语，<a id="a-3G"></a>尽持诸戒，<a id="a-3H"></a>一切恶事及恶知识悉皆远离，<a id="a-3I"></a>住如是法则能解空无所有法。<a id="a-3J"></a>何以故？<a id="a-3K"></a>舍利弗，<a id="a-3L"></a>是行名为大人所行，<a id="a-3M"></a>非是贪乐利养所行，<a id="a-3N"></a>非是愚痴常人所行，<a id="a-3O"></a>非是败坏沙门所行，<a id="a-3P"></a>非是糟糠沙门所行，<a id="a-3Q"></a>非是假名沙门所行。</p>
  <p id="a3R">“舍利弗，<a id="a-3S"></a>诸法实相毕竟空寂，<a id="a-3T"></a>即是佛道。<a id="a-3U"></a>好世财利，<a id="a-3V"></a>贪说不净法者，<a id="a-3W"></a>所不能及。<a id="a-3X"></a>舍利弗，<a id="a-3Y"></a>是地名为大智者地，<a id="a-3Z"></a>非是贪乐外道者地，<a id="a-3a"></a>非说我见、<a id="a-3b"></a>人见者地。<a id="a-3c"></a>舍利弗，<a id="a-3d"></a>若实有我有人者、<a id="a-3e"></a>说我人者应有实相，<a id="a-3f"></a>如实应问：<a id="a-3g"></a>‘若有我者，<a id="a-3h"></a>为是何色？<a id="a-3i"></a>青黄赤白？<a id="a-3j"></a>为在身中？<a id="a-3k"></a>为在身外？<a id="a-3l"></a>为遍在身如油在麻？<a id="a-3m"></a>’舍利弗，<a id="a-3n"></a>麻中有油可出可示，<a id="a-3o"></a>若我在内说有我者，<a id="a-3p"></a>应说应示：<a id="a-3q"></a>‘如从麻中出油示油。<a id="a-3r"></a>’第一义中求我不可得，<a id="a-3s"></a>是故当知，<a id="a-3t"></a>若说有我人者，<a id="a-3u"></a>是人犹尚无沙门戒，<a id="a-3v"></a>况沙门地？<a id="a-3w"></a>舍利弗，<a id="a-3x"></a>当知如是邪贪著者，<a id="a-3y"></a>所谓著我、<a id="a-3z"></a>著众生、<a id="a-40"></a>著寿命者，<a id="a-41"></a>则为堕顶。<a id="a-42"></a>是人如是邪贪著故，<a id="a-43"></a>尚不能除贪利养心，<a id="a-44"></a>况细烦恼？<a id="a-45"></a>舍利弗，<a id="a-46"></a>通达空者，<a id="a-47"></a>若为贪欲、<a id="a-48"></a>嗔恚、<a id="a-49"></a>愚痴、<a id="a-4A"></a>利养所覆，<a id="a-4B"></a>无有是处，<a id="a-4C"></a>亦不堕顶。</p>
  <p id="a4D">“舍利弗，<a id="a-4E"></a>计我心者谓有寿命，<a id="a-4F"></a>寿命因缘故，<a id="a-4G"></a>则为利养所牵障碍于道。<a id="a-4H"></a>舍利弗，<a id="a-4I"></a>我见者、<a id="a-4J"></a>人见者，<a id="a-4K"></a>虽于我法出家为道，<a id="a-4L"></a>如是痴人于清净中则非出家。<a id="a-4M"></a>何以故？<a id="a-4N"></a>尼犍子出家，<a id="a-4O"></a>皆计我心有所得故。<a id="a-4P"></a>舍利弗，<a id="a-4Q"></a>有所得者，<a id="a-4R"></a>从无始世常有此见。<a id="a-4S"></a>若得出家犹有不绝，<a id="a-4T"></a>是名因外道出家，<a id="a-4U"></a>不名因圣法出家。<a id="a-4V"></a>何以故？<a id="a-4W"></a>弊人不能信乐大法，<a id="a-4X"></a>于清净大法无真实想。<a id="a-4Y"></a>舍利弗，<a id="a-4Z"></a>如是破法重罪因缘余殃未尽，<a id="a-4a"></a>不能信解诸法实相，<a id="a-4b"></a>起不善业，<a id="a-4c"></a>或谤八直圣道，<a id="a-4d"></a>或于净戒比丘而生恶心妄出其过，<a id="a-4e"></a>或言破戒、<a id="a-4f"></a>破见、<a id="a-4g"></a>破命、<a id="a-4h"></a>破威仪，<a id="a-4i"></a>或不见他过妄生是非，<a id="a-4j"></a>或以浊恚嫉心说他恶名，<a id="a-4k"></a>或不能知佛经义理谓非佛法。<a id="a-4l"></a>如是恶人成就破法恶业，<a id="a-4m"></a>于佛第一义中，<a id="a-4n"></a>心不通达不入不喜。<a id="a-4o"></a>如是重罪余报因缘，<a id="a-4p"></a>虽勤精进，<a id="a-4q"></a>犹尚不能取所缘相，<a id="a-4r"></a>何况系心能得道果？<a id="a-4s"></a>又深依止我见、<a id="a-4t"></a>人见如是见者，<a id="a-4u"></a>乃至诸佛犹亦不能拔其根本，<a id="a-4v"></a>何况声闻？<a id="a-4w"></a>舍利弗，<a id="a-4x"></a>若人有如是贪著不善邪见，<a id="a-4y"></a>谓我见、<a id="a-4z"></a>人见、<a id="a-50"></a>众生见、<a id="a-51"></a>寿者见，<a id="a-52"></a>命者见，<a id="a-53"></a>又于第一义空惊疑畏者，<a id="a-54"></a>当知是人先世成就破法罪缘。<a id="a-55"></a>舍利弗，<a id="a-56"></a>若人如是贪著恶邪不善，<a id="a-57"></a>谓贪我、<a id="a-58"></a>贪人、<a id="a-59"></a>贪寿命者，<a id="a-5A"></a>是人百千亿诸佛以三轮示现，<a id="a-5B"></a>不能令悟使得道果。</p>
  <p id="a5C">“舍利弗，<a id="a-5D"></a>宁以利刀割舌，<a id="a-5E"></a>不应不见他事妄说其过——破戒、<a id="a-5F"></a>破见、<a id="a-5G"></a>破命、<a id="a-5H"></a>破威仪！<a id="a-5I"></a>舍利弗，<a id="a-5J"></a>于未来世，<a id="a-5K"></a>当有比丘善护二百五十戒，<a id="a-5L"></a>是人我慢心生而作是念：<a id="a-5M"></a>‘我是持戒，<a id="a-5N"></a>余人不尔。<a id="a-5O"></a>’轻于他人心无恭敬：<a id="a-5P"></a>‘我是多闻，<a id="a-5Q"></a>彼非多闻。<a id="a-5R"></a>’舍利弗，<a id="a-5S"></a>尔时多有比丘，<a id="a-5T"></a>但贵持戒，<a id="a-5U"></a>多行阿兰若行，<a id="a-5V"></a>能善护戒品随所说行，<a id="a-5W"></a>勤心读经求通佛法。<a id="a-5X"></a>如是人等，<a id="a-5Y"></a>生多闻慢、<a id="a-5Z"></a>阿练若慢，<a id="a-5a"></a>而好嗔恚，<a id="a-5b"></a>心常垢浊，<a id="a-5c"></a>深怀悭贪嗔恚毒心顽钝无知。<a id="a-5d"></a>以小因缘而起大事，<a id="a-5e"></a>是人嗔恚覆心互相出过，<a id="a-5f"></a>谓破戒、<a id="a-5g"></a>破见、<a id="a-5h"></a>破命、<a id="a-5i"></a>破威仪。<a id="a-5j"></a>舍利弗，<a id="a-5k"></a>如是僧中有好比丘，<a id="a-5l"></a>心无偏党处在中间，<a id="a-5m"></a>而亦同之在彼恶中，<a id="a-5n"></a>互相讥论诤讼不息，<a id="a-5o"></a>不得安隐坐禅读经，<a id="a-5p"></a>在家出家皆亦娆动。<a id="a-5q"></a>如是，<a id="a-5r"></a>舍利弗，<a id="a-5s"></a>尔时多有比丘，<a id="a-5t"></a>一岁、<a id="a-5u"></a>二岁、<a id="a-5v"></a>三岁乃至九岁，<a id="a-5w"></a>轻慢上座无有恭敬。<a id="a-5x"></a>是人出家受戒多不如法，<a id="a-5y"></a>习效和尚阿阇梨亦无恭敬。<a id="a-5z"></a>舍利弗，<a id="a-60"></a>尔时年少比丘及先出家无有依止，<a id="a-61"></a>共相轻慢十岁比丘所畜徒众。<a id="a-62"></a>其诸徒众皆无恭敬威仪法则，<a id="a-63"></a>亦不如法。<a id="a-64"></a>舍利弗，<a id="a-65"></a>时诸恶人，<a id="a-66"></a>具足贪欲、<a id="a-67"></a>嗔恚、<a id="a-68"></a>愚痴，<a id="a-69"></a>互相轻慢无有恭敬，<a id="a-6A"></a>相违逆故，<a id="a-6B"></a>我法则灭。<a id="a-6C"></a>舍利弗，<a id="a-6D"></a>时诸痴人多起破法罪业，<a id="a-6E"></a>起此罪已当堕恶道。</p>
  <p id="a6F">“舍利弗，<a id="a-6G"></a>我今明了告汝：<a id="a-6H"></a>求自利己善比丘，<a id="a-6I"></a>当尔之时，<a id="a-6J"></a>不应入众乃至一宿，<a id="a-6K"></a>唯除阿罗汉烦恼已断，<a id="a-6L"></a>及病比丘于中有缘。<a id="a-6M"></a>何以故？<a id="a-6N"></a>舍利弗，<a id="a-6O"></a>当尔时人贪欲、<a id="a-6P"></a>嗔恚、<a id="a-6Q"></a>愚痴毒盛，<a id="a-6R"></a>不活怖畏常所逼切。<a id="a-6S"></a>求利善人常应自处山林空静，<a id="a-6T"></a>乃至毕命如野兽死。<a id="a-6U"></a>舍利弗，<a id="a-6V"></a>我今明了告汝：<a id="a-6W"></a>我此真法不久住世！<a id="a-6X"></a>何以故？<a id="a-6Y"></a>众生福德善根已尽，<a id="a-6Z"></a>浊世在近。<a id="a-6a"></a>求自利善比丘，<a id="a-6b"></a>应生如是厌心：<a id="a-6c"></a>‘我当云何见法破乱？<a id="a-6d"></a>见此沙门恶世难时，<a id="a-6e"></a>我当勤心精进早得道果。<a id="a-6f"></a>’舍利弗，<a id="a-6g"></a>我法无诸难事，<a id="a-6h"></a>不念衣食、<a id="a-6i"></a>卧具、<a id="a-6j"></a>医药。<a id="a-6k"></a>汝等但当勤行佛道，<a id="a-6l"></a>莫贵世间财利供养。</p>
  <p id="a6m">“舍利弗，<a id="a-6n"></a>汝今善听，<a id="a-6o"></a>我当语汝：<a id="a-6p"></a>若有一心行道比丘，<a id="a-6q"></a>千亿天神皆共同心，<a id="a-6r"></a>以诸乐具欲共供养。<a id="a-6s"></a>舍利弗，<a id="a-6t"></a>诸人供养坐禅比丘，<a id="a-6u"></a>不及天神。<a id="a-6v"></a>是故，<a id="a-6w"></a>舍利弗，<a id="a-6x"></a>汝勿忧念不得自供，<a id="a-6y"></a>佛真教化当随顺行，<a id="a-6z"></a>莫以第一义空出人过恶。<a id="a-70"></a>何以故？<a id="a-71"></a>舍利弗，<a id="a-72"></a>大崄难者，<a id="a-73"></a>所谓得空。<a id="a-74"></a>或有比丘，<a id="a-75"></a>因以我法出家受戒，<a id="a-76"></a>于此法中勤行精进，<a id="a-77"></a>虽诸天神、<a id="a-78"></a>诸人不念，<a id="a-79"></a>但能一心勤行道者，<a id="a-7A"></a>终亦不念衣食所须。<a id="a-7B"></a>所以者何？<a id="a-7C"></a>如来福藏无量难尽。<a id="a-7D"></a>舍利弗，<a id="a-7E"></a>如来灭后，<a id="a-7F"></a>白毫相中百千亿分其中一分，<a id="a-7G"></a>供养舍利及诸弟子。<a id="a-7H"></a>舍利弗，<a id="a-7I"></a>设使一切世间人，<a id="a-7J"></a>皆共出家随顺法行，<a id="a-7K"></a>于白毫相百千亿分不尽其一。<a id="a-7L"></a>舍利弗，<a id="a-7M"></a>如来如是无量福德，<a id="a-7N"></a>若诸比丘所得饮食，<a id="a-7O"></a>及所须物趣得皆足。<a id="a-7P"></a>舍利弗，<a id="a-7Q"></a>是诸比丘应如是念：<a id="a-7R"></a>‘不应于所须物行诸邪命恶法。<a id="a-7S"></a>’</p>
  <p id="a7T">“舍利弗，<a id="a-7U"></a>若纳衣比丘，<a id="a-7V"></a>于粪扫中拾取弊故，<a id="a-7W"></a>应生是心：<a id="a-7X"></a>‘以此障寒，<a id="a-7Y"></a>及修圣道。<a id="a-7Z"></a>我今以此弊故，<a id="a-7a"></a>缝作僧伽梨著，<a id="a-7b"></a>勤行精进。<a id="a-7c"></a>若以凡夫，<a id="a-7d"></a>乃至一夜不应著此。<a id="a-7e"></a>’是比丘净浣缝著。<a id="a-7f"></a>若此比丘，<a id="a-7g"></a>于此纳衣生贪著心即应舍之。<a id="a-7h"></a>我不听著，<a id="a-7i"></a>何况余衣？<a id="a-7j"></a>何以故？<a id="a-7k"></a>舍利弗，<a id="a-7l"></a>是比丘于此衣中，<a id="a-7m"></a>生非比丘法。<a id="a-7n"></a>是比丘不复应著，<a id="a-7o"></a>何况余物？<a id="a-7p"></a>舍利弗，<a id="a-7q"></a>是时比丘宁以赤热铁鍱自缠其身，<a id="a-7r"></a>不应著此纳衣。<a id="a-7s"></a>何以故？<a id="a-7t"></a>于此衣中染爱心故。<a id="a-7u"></a>舍利弗，<a id="a-7v"></a>纳衣比丘应作是念：<a id="a-7w"></a>‘著此纳衣，<a id="a-7x"></a>以遮寒热，<a id="a-7y"></a>以助修道。<a id="a-7z"></a>我今不复更著余衣，<a id="a-80"></a>当得须陀洹果、<a id="a-81"></a>斯陀含果、<a id="a-82"></a>阿那含果、<a id="a-83"></a>阿罗汉果。<a id="a-84"></a>’舍利弗，<a id="a-85"></a>如是纳衣比丘专求道者，<a id="a-86"></a>我则听著。</p>
  <p id="a87">“舍利弗，<a id="a-88"></a>乞食比丘，<a id="a-89"></a>应诸法中无所分别，<a id="a-8A"></a>常摄其心不令散乱而入聚落，<a id="a-8B"></a>以诸禅定而自庄严，<a id="a-8C"></a>乞食得已心不染污，<a id="a-8D"></a>持所得食从聚落出，<a id="a-8E"></a>在净水边可修道处，<a id="a-8F"></a>置食一面，<a id="a-8G"></a>洗脚而坐，<a id="a-8H"></a>以食著前，<a id="a-8I"></a>应生厌离想、<a id="a-8J"></a>不净想、<a id="a-8K"></a>屎尿想、<a id="a-8L"></a>臭烂想、<a id="a-8M"></a>变吐想、<a id="a-8N"></a>涂疮想、<a id="a-8O"></a>厌恶想、<a id="a-8P"></a>子肉想、<a id="a-8Q"></a>臭果想、<a id="a-8R"></a>沉重想，<a id="a-8S"></a>又于身中应生死想、<a id="a-8T"></a>青想、<a id="a-8U"></a>脓想、<a id="a-8V"></a>烂坏想。<a id="a-8W"></a>舍利弗，<a id="a-8X"></a>比丘应生如是想，<a id="a-8Y"></a>以无贪著心然后乃食，<a id="a-8Z"></a>但以支身除饥渴病，<a id="a-8a"></a>令得修道。<a id="a-8b"></a>应作是念：<a id="a-8c"></a>‘我食此食，<a id="a-8d"></a>破先苦恼，<a id="a-8e"></a>不生后苦，<a id="a-8f"></a>心得快乐调适无患，<a id="a-8g"></a>身体轻便，<a id="a-8h"></a>行步安隐。<a id="a-8i"></a>’又念食此食已：<a id="a-8j"></a>‘我应当得须陀洹果、<a id="a-8k"></a>斯陀含果、<a id="a-8l"></a>阿那含果、<a id="a-8m"></a>阿罗汉果、<a id="a-8n"></a>无生法忍。<a id="a-8o"></a>’舍利弗，<a id="a-8p"></a>比丘如是食者，<a id="a-8q"></a>我听乞食。<a id="a-8r"></a>舍利弗，<a id="a-8s"></a>若乞食比丘，<a id="a-8t"></a>于所得食生贪味心，<a id="a-8u"></a>以为甘美而作是念：<a id="a-8v"></a>‘我食此食，<a id="a-8w"></a>当得好色，<a id="a-8x"></a>气力充盛。<a id="a-8y"></a>’不作是念：<a id="a-8z"></a>‘我食此食，<a id="a-90"></a>勤行圣道。<a id="a-91"></a>’如是比丘，<a id="a-92"></a>我乃不听受一饮水，<a id="a-93"></a>何况饭食？<a id="a-94"></a>舍利弗，<a id="a-95"></a>若于食中不见过恶，<a id="a-96"></a>不见出道而便食者，<a id="a-97"></a>宁自以手割股肉啖。<a id="a-98"></a>何以故？<a id="a-99"></a>我听行者、<a id="a-9A"></a>得者受他供养，<a id="a-9B"></a>不听余人。</p>
  <p id="a9C">“舍利弗，<a id="a-9D"></a>云何名为行者？<a id="a-9E"></a>若有比丘决定发心：<a id="a-9F"></a>‘我于今世断诸结使，<a id="a-9G"></a>当入无余涅槃，<a id="a-9H"></a>修习圣道如救头然，<a id="a-9I"></a>又当除断不善恶法。<a id="a-9J"></a>’是名行者。<a id="a-9K"></a>又能一心信解空无相无愿，<a id="a-9L"></a>为得须陀洹果、<a id="a-9M"></a>斯陀含果、<a id="a-9N"></a>阿那含果、<a id="a-9O"></a>阿罗汉果断诸烦恼，<a id="a-9P"></a>名为行者。<a id="a-9Q"></a>求诸善法常行咨问，<a id="a-9R"></a>名为行者。<a id="a-9S"></a>又能发心度脱一切，<a id="a-9T"></a>名为行者。<a id="a-9U"></a>勤心修习诸助道法，<a id="a-9V"></a>于诸经中如说而行，<a id="a-9W"></a>及有一心求佛道者。<a id="a-9X"></a>舍利弗，<a id="a-9Y"></a>于佛法中是名行者。<a id="a-9Z"></a>何谓得者？<a id="a-9a"></a>谓得须陀洹脱三恶道，<a id="a-9b"></a>名为得者。<a id="a-9c"></a>斯陀含、<a id="a-9d"></a>阿那含、<a id="a-9e"></a>阿罗汉，<a id="a-9f"></a>断诸烦恼求道已息，<a id="a-9g"></a>所作已办善学三学，<a id="a-9h"></a>是名得者。<a id="a-9i"></a>我听是人得受供养。<a id="a-9j"></a>是人若受供养，<a id="a-9k"></a>是名善受供养。</p>
  <p id="a9l">“舍利弗，<a id="a-9m"></a>清净持戒者，<a id="a-9n"></a>开化檀越者，<a id="a-9o"></a>及修多闻读诵经者，<a id="a-9p"></a>谓读诵修妒路、<a id="a-9q"></a>岐夜、<a id="a-9r"></a>授记经、<a id="a-9s"></a>伽陀、<a id="a-9t"></a>忧陀那、<a id="a-9u"></a>尼陀那如是诸经，<a id="a-9v"></a>本生经、<a id="a-9w"></a>方广经、<a id="a-9x"></a>未曾有经、<a id="a-9y"></a>阿波陀那论议经。<a id="a-9z"></a>是人又能清净持戒无有瑕疵，<a id="a-A0"></a>不垢不浊自在不著，<a id="a-A1"></a>智者所赞能自具足，<a id="a-A2"></a>随顺禅定常乐坐禅，<a id="a-A3"></a>如是比丘，<a id="a-A4"></a>我亦听受供养。<a id="a-A5"></a>舍利弗，<a id="a-A6"></a>身证法者无有疑悔，<a id="a-A7"></a>我听是人高座说法。<a id="a-A8"></a>虽是凡夫清净持戒，<a id="a-A9"></a>心不贪著外道经义，<a id="a-AA"></a>一心勤求沙门上果，<a id="a-AB"></a>不贪利养善巧定说，<a id="a-AC"></a>多闻广喻犹如大海，<a id="a-AD"></a>乃至失命犹不妄语，<a id="a-AE"></a>不乐诤讼自利利他，<a id="a-AF"></a>唯说清净第一实义，<a id="a-AG"></a>所说如是亦如是行。<a id="a-AH"></a>舍利弗，<a id="a-AI"></a>如是说者，<a id="a-AJ"></a>我听说法。<a id="a-AK"></a>如来所说能使诸法不相违逆，<a id="a-AL"></a>谓说戒、<a id="a-AM"></a>定、<a id="a-AN"></a>慧、<a id="a-AO"></a>解脱、<a id="a-AP"></a>解脱知见。</p>
  <p id="aAQ">“舍利弗，<a id="a-AR"></a>求利比丘，<a id="a-AS"></a>为佛出家而破戒品，<a id="a-AT"></a>何用说法？<a id="a-AU"></a>何以故？<a id="a-AV"></a>舍利弗，<a id="a-AW"></a>我经中说：<a id="a-AX"></a>‘若人自不善寂、<a id="a-AY"></a>自不能护，<a id="a-AZ"></a>能令他人善寂自护，<a id="a-Aa"></a>无有是处。<a id="a-Ab"></a>如人自没污泥，<a id="a-Ac"></a>欲出他人，<a id="a-Ad"></a>无有是处。<a id="a-Ae"></a>若人能自善寂，<a id="a-Af"></a>能出污泥，<a id="a-Ag"></a>欲出他人，<a id="a-Ah"></a>则有是处。<a id="a-Ai"></a>’是故，<a id="a-Aj"></a>舍利弗，<a id="a-Ak"></a>我今明了告汝：<a id="a-Al"></a>诽谤如来，<a id="a-Am"></a>其罪不轻。<a id="a-An"></a>实语比丘应听说法，<a id="a-Ao"></a>非妄语者，<a id="a-Ap"></a>持戒比丘则能法施。<a id="a-Aq"></a>舍利弗，<a id="a-Ar"></a>高座说法决定断疑，<a id="a-As"></a>最是上事。<a id="a-At"></a>若持戒不净著外道义，<a id="a-Au"></a>我则不听；<a id="a-Av"></a>及妄语者，<a id="a-Aw"></a>贵世乐者，<a id="a-Ax"></a>求利养者，<a id="a-Ay"></a>乐诤讼者，<a id="a-Az"></a>我亦不听。<a id="a-B0"></a>我听净持戒者，<a id="a-B1"></a>质直心者，<a id="a-B2"></a>通达诸法实相者，<a id="a-B3"></a>高座说法。<a id="a-B4"></a>舍利弗，<a id="a-B5"></a>破戒比丘宁当舍戒，<a id="a-B6"></a>不著圣人相袈裟覆藏罪垢，<a id="a-B7"></a>密作众恶受人信施。<a id="a-B8"></a>舍利弗，<a id="a-B9"></a>以小因缘，<a id="a-BA"></a>而于久远受地狱身。<a id="a-BB"></a>”</p>
  <p data-pb></p>
  <h2 id="aBC">嘱累品第十</h2>
  <p id="aBD">尔时，<a id="a-BE"></a>阿难白佛言：<a id="a-BF"></a>“世尊，<a id="a-BG"></a>当尔世时，<a id="a-BH"></a>诸比丘等，<a id="a-BI"></a>于善法中云何精进？<a id="a-BJ"></a>”</p>
  <p id="aBK">佛告阿难：<a id="a-BL"></a>“且置莫问！<a id="a-BM"></a>所以者何？<a id="a-BN"></a>佛无量智所说经典，<a id="a-BO"></a>尔时比丘尚不能信，<a id="a-BP"></a>况能勤行？<a id="a-BQ"></a>阿难，<a id="a-BR"></a>如来于有为法中所有智慧，<a id="a-BS"></a>一切辟支佛、<a id="a-BT"></a>阿罗汉等不能解知。<a id="a-BU"></a>阿难，<a id="a-BV"></a>如来所知法，<a id="a-BW"></a>若为汝说，<a id="a-BX"></a>汝则迷闷，<a id="a-BY"></a>何况是人当能信之？<a id="a-BZ"></a>如来于今说如是经，<a id="a-Ba"></a>尔时痴人犹尚不信，<a id="a-Bb"></a>何况能信所说罪报？<a id="a-Bc"></a>阿难，<a id="a-Bd"></a>法应当尔，<a id="a-Be"></a>自身是恶，<a id="a-Bf"></a>谓余亦恶。<a id="a-Bg"></a>如今第一懈怠比丘，<a id="a-Bh"></a>尔时第一精进比丘所不能及，<a id="a-Bi"></a>若所持戒、<a id="a-Bj"></a>威仪、<a id="a-Bk"></a>智慧不得相比。<a id="a-Bl"></a>如来若说此人所行，<a id="a-Bm"></a>一切过恶转身所受，<a id="a-Bn"></a>是人不信更起重罪。<a id="a-Bo"></a>汝等若闻亦得忧怖，<a id="a-Bp"></a>不能量其所受罪恶。<a id="a-Bq"></a>阿难，<a id="a-Br"></a>如来深法，<a id="a-Bs"></a>受者难有！<a id="a-Bt"></a>于意云何？<a id="a-Bu"></a>好床茵褥，<a id="a-Bv"></a>豚子乐不？<a id="a-Bw"></a>”</p>
  <p id="aBx">“不也，<a id="a-By"></a>世尊。<a id="a-Bz"></a>”</p>
  <p id="aC0">“阿难，<a id="a-C1"></a>我阿耨多罗三藐三菩提，<a id="a-C2"></a>此法深妙，<a id="a-C3"></a>智者所乐。<a id="a-C4"></a>是人不能信解通达，<a id="a-C5"></a>得出家已自称沙门，<a id="a-C6"></a>不能堪受如实教化，<a id="a-C7"></a>于此法中，<a id="a-C8"></a>不能修心，<a id="a-C9"></a>不得滋味，<a id="a-CA"></a>振手而去堕在恶道，<a id="a-CB"></a>犹如豚子舍好床褥。<a id="a-CC"></a>何以故？<a id="a-CD"></a>阿难，<a id="a-CE"></a>是我阿耨多罗三藐三菩提甚深清净，<a id="a-CF"></a>非难化者所能信解；<a id="a-CG"></a>难降伏者、<a id="a-CH"></a>无智慧者、<a id="a-CI"></a>难满者、<a id="a-CJ"></a>难养者、<a id="a-CK"></a>破戒者、<a id="a-CL"></a>难与语者、<a id="a-CM"></a>住邪法者、<a id="a-CN"></a>行邪行者、<a id="a-CO"></a>贵财利者、<a id="a-CP"></a>以衣食为上者、<a id="a-CQ"></a>破威仪者、<a id="a-CR"></a>破戒德者、<a id="a-CS"></a>堕顶者、<a id="a-CT"></a>弊恶者、<a id="a-CU"></a>懈怠者、<a id="a-CV"></a>小欲者、<a id="a-CW"></a>小精进者、<a id="a-CX"></a>无羞者、<a id="a-CY"></a>耐羞者、<a id="a-CZ"></a>匆匆营事业者、<a id="a-Ca"></a>沙门中旃陀罗、<a id="a-Cb"></a>沙门中白衣、<a id="a-Cc"></a>沙门中败坏、<a id="a-Cd"></a>沙门中行邪道者、<a id="a-Ce"></a>非沙门自言是沙门者、<a id="a-Cf"></a>魔所吞者、<a id="a-Cg"></a>与外道义合者、<a id="a-Ch"></a>不如说行者、<a id="a-Ci"></a>乐众闹者、<a id="a-Cj"></a>乐散乱语者、<a id="a-Ck"></a>具有魔事者、<a id="a-Cl"></a>魔所衰恼者、<a id="a-Cm"></a>烦恼炽盛者、<a id="a-Cn"></a>我见者、<a id="a-Co"></a>人见者、<a id="a-Cp"></a>众生见者、<a id="a-Cq"></a>颠倒者，<a id="a-Cr"></a>于我此法若能信解通达，<a id="a-Cs"></a>无有是处。<a id="a-Ct"></a>何以故？<a id="a-Cu"></a>阿难，<a id="a-Cv"></a>我阿耨多罗三藐三菩提清净快大，<a id="a-Cw"></a>与此恶人不相称可。</p>
  <p id="aCx">“阿难，<a id="a-Cy"></a>譬如百千亿三千大千世界中间旷远，<a id="a-Cz"></a>此弊恶人远沙门法，<a id="a-D0"></a>犹尚如是，<a id="a-D1"></a>况得顺忍？<a id="a-D2"></a>况得涅槃？<a id="a-D3"></a>阿难，<a id="a-D4"></a>如此事者说不可尽。<a id="a-D5"></a>当来沙门弊恶鄙贱，<a id="a-D6"></a>深怀悭贪，<a id="a-D7"></a>深怀嗔恚，<a id="a-D8"></a>深怀不信，<a id="a-D9"></a>三毒炽盛，<a id="a-DA"></a>心行粗犷，<a id="a-DB"></a>难可制御。<a id="a-DC"></a>阿难，<a id="a-DD"></a>譬如良田善熟以火自烧，<a id="a-DE"></a>甘膳美食而自著毒，<a id="a-DF"></a>舍宅所有以火自梵，<a id="a-DG"></a>为应尔不？<a id="a-DH"></a>”</p>
  <p id="aDI">“不也，<a id="a-DJ"></a>世尊。<a id="a-DK"></a>”</p>
  <p id="aDL">“阿难，<a id="a-DM"></a>如是未来世痴人，<a id="a-DN"></a>因以我法得受供养，<a id="a-DO"></a>而不信解如来功德，<a id="a-DP"></a>又不能信如是等经，<a id="a-DQ"></a>不能堪忍如实说过，<a id="a-DR"></a>自知疮疣而逆我语。<a id="a-DS"></a>如是痴人依佛自活，<a id="a-DT"></a>而逆是法。<a id="a-DU"></a>阿难，<a id="a-DV"></a>尔时阎浮提内，<a id="a-DW"></a>如是痴人充满其中。<a id="a-DX"></a>阿难，<a id="a-DY"></a>且置！<a id="a-DZ"></a>何用求此愚痴恶人，<a id="a-Da"></a>徒生徒老所行恶事。<a id="a-Db"></a>”</p>
  <p id="aDc">尔时，<a id="a-Dd"></a>阿难白佛言：<a id="a-De"></a>“世尊，<a id="a-Df"></a>当何名此经？<a id="a-Dg"></a>云何奉持？<a id="a-Dh"></a>”</p>
  <p id="aDi">佛告阿难：<a id="a-Dj"></a>“此经名为《佛藏》，<a id="a-Dk"></a>亦名《发起精进》，<a id="a-Dl"></a>亦名《降伏破戒》，<a id="a-Dm"></a>亦名《选择诸法》，<a id="a-Dn"></a>当奉持之。<a id="a-Do"></a>阿难，<a id="a-Dp"></a>若人诵持是经，<a id="a-Dq"></a>所得功德无量无边。<a id="a-Dr"></a>所以者何？<a id="a-Ds"></a>破戒比丘，<a id="a-Dt"></a>尚不能信读诵教人，<a id="a-Du"></a>况于是中得欢喜心？<a id="a-Dv"></a>何以故？<a id="a-Dw"></a>阿难，<a id="a-Dx"></a>譬如恶贼于王大臣，<a id="a-Dy"></a>不敢自现盗他物者，<a id="a-Dz"></a>不自言贼。<a id="a-E0"></a>如是，<a id="a-E1"></a>阿难，<a id="a-E2"></a>破戒比丘成就非沙门法，<a id="a-E3"></a>尚不自言是恶，<a id="a-E4"></a>况能向余人说自言罪人？<a id="a-E5"></a>阿难，<a id="a-E6"></a>如是经者，<a id="a-E7"></a>破戒比丘随得闻时，<a id="a-E8"></a>能自降伏则有惭愧，<a id="a-E9"></a>持戒比丘得自增长。<a id="a-EA"></a>”</p>
  <p id="aEB">说是经时，<a id="a-EC"></a>无数诸天于诸法中得法眼净。<a id="a-ED"></a>恶魔及诸眷属皆大忧恼，<a id="a-EE"></a>如堕十六种大坑，<a id="a-EF"></a>大啼哭言：<a id="a-EG"></a>“瞿昙沙门知我觉我，<a id="a-EH"></a>我常长夜。<a id="a-EI"></a>愿佛灭后，<a id="a-EJ"></a>破持戒者，<a id="a-EK"></a>助破戒者，<a id="a-EL"></a>欲令诸恶比丘不知佛法，<a id="a-EM"></a>但知读诵。<a id="a-EN"></a>我欲于佛法中破安隐心，<a id="a-EO"></a>语言此非佛法，<a id="a-EP"></a>无有义趣。<a id="a-EQ"></a>瞿昙于今在诸天人大众之中，<a id="a-ER"></a>守护是法，<a id="a-ES"></a>遮我所愿。<a id="a-ET"></a>”魔说此已，<a id="a-EU"></a>怀忧愁恼，<a id="a-EV"></a>忽然不现。</p>
  <p id="aEW">尔时，<a id="a-EX"></a>世尊欲明了此事，<a id="a-EY"></a>而说偈言：</p>
  <p id="aEZ">“我所说诸法，<a id="a-Ea"></a> 随顺第一义，</p>
  <p id="aEb">有为不坚牢，<a id="a-Ec"></a> 如梦之所见。</p>
  <p id="aEd">我今说此法，<a id="a-Ee"></a> 呵责未来事，</p>
  <p id="aEf">随顺第一义，<a id="a-Eg"></a> 防制诸恶人。</p>
  <p id="aEh">尔时恶世中，<a id="a-Ei"></a> 比丘心娆动，</p>
  <p id="aEj">诤讼生是非，<a id="a-Ek"></a> 不能得涅槃。</p>
  <p id="aEl">沙门及白衣，<a id="a-Em"></a> 所说无有异，</p>
  <p id="aEn">尔时我此法，<a id="a-Eo"></a> 与俗法无别，</p>
  <p id="aEp">为诸在家说：<a id="a-Eq"></a> 汝知我希有，</p>
  <p id="aEr">我得于佛法，<a id="a-Es"></a> 初道第一果。</p>
  <p id="aEt">更有比丘言：<a id="a-Eu"></a> 我说不异是，</p>
  <p id="aEv">此人与我同，<a id="a-Ew"></a> 我真见法者。</p>
  <p id="aEx">见法不见者，<a id="a-Ey"></a> 为致白衣故，</p>
  <p id="aEz">各于自法中，<a id="a-F0"></a> 而生其议论。</p>
  <p id="aF1">有言一切有，<a id="a-F2"></a> 有言一切空，</p>
  <p id="aF3">不住于正道，<a id="a-F4"></a> 性恶毁我法。</p>
  <p id="aF5">‘汝勿近是人，<a id="a-F6"></a> 可来亲附我，</p>
  <p id="aF7">为汝说真法，<a id="a-F8"></a> 如我疾得道。<a id="a-F9"></a>’</p>
  <p id="aFA">如是诸音声，<a id="a-FB"></a> 流布于远近，</p>
  <p id="aFC">同心相党助，<a id="a-FD"></a> 破我所教法。</p>
  <p id="aFE">譬如诸恶贼，<a id="a-FF"></a> 同恶共为侣，</p>
  <p id="aFG">反逆破国土，<a id="a-FH"></a> 城邑及聚落。</p>
  <p id="aFI">尔时诸比丘，<a id="a-FJ"></a> 难可得开化，</p>
  <p id="aFK">钝根深贪著，<a id="a-FL"></a> 少智依我人，</p>
  <p id="aFM">不解于如来，<a id="a-FN"></a> 随宜所说法，</p>
  <p id="aFO">说有漏增上，<a id="a-FP"></a> 自言是得道。</p>
  <p id="aFQ">在于大会中，<a id="a-FR"></a> 多有诸比丘，</p>
  <p id="aFS">皆言有智慧，<a id="a-FT"></a> 求智无一人。</p>
  <p id="aFU">若是大会中，<a id="a-FV"></a> 或有一比丘，</p>
  <p id="aFW">如实有智慧，<a id="a-FX"></a> 皆呵言无智。</p>
  <p id="aFY">“诸天神等见，<a id="a-FZ"></a> 法王道散坏，</p>
  <p id="aFa">咸皆怀忧恼，<a id="a-Fb"></a> 相对而啼泣。</p>
  <p id="aFc">中有诸树神，<a id="a-Fd"></a> 从树而堕地，</p>
  <p id="aFe">咸言释师子，<a id="a-Ff"></a> 妙法今悉坏！</p>
  <p id="aFg">‘佛宝法僧宝，<a id="a-Fh"></a> 在世犹未久，</p>
  <p id="aFi">如何于今日，<a id="a-Fj"></a> 悉皆当散坏！</p>
  <p id="aFk">我等不复闻，<a id="a-Fl"></a> 如来所说法，</p>
  <p id="aFm">痴冥无所知，<a id="a-Fn"></a> 上道今将灭！<a id="a-Fo"></a>’</p>
  <p id="aFp">尔时诸地神，<a id="a-Fq"></a> 皆出大音声：</p>
  <p id="aFr">‘如来大法炬，<a id="a-Fs"></a> 于今当灭尽！</p>
  <p id="aFt">诸天诸神等，<a id="a-Fu"></a> 后莫有所悔，</p>
  <p id="aFv">而言不见闻，<a id="a-Fw"></a> 佛道今已灭！</p>
  <p id="aFx">如来无量劫，<a id="a-Fy"></a> 自利亦利人，</p>
  <p id="aFz">忍受诸苦恼，<a id="a-G0"></a> 发愿得成佛。</p>
  <p id="aG1">释师子大圣，<a id="a-G2"></a> 度诸众生者，</p>
  <p id="aG3">清净微妙法，<a id="a-G4"></a> 今将欲灭尽！<a id="a-G5"></a>’</p>
  <p id="aG6">痴恶诸贼等，<a id="a-G7"></a> 于今当得力，</p>
  <p id="aG8">无有慈愍心，<a id="a-G9"></a> 互相谤毁恼。</p>
  <p id="aGA">魔使及魔民，<a id="a-GB"></a> 钝根难开化，</p>
  <p id="aGC">谄曲懈怠心，<a id="a-GD"></a> 嗔恚坏佛法。</p>
  <p id="aGE">但于空林中，<a id="a-GF"></a> 坐禅满三月，</p>
  <p id="aGG">自言是罗汉，<a id="a-GH"></a> 无禅况得道？</p>
  <p id="aGI">不得言得道，<a id="a-GJ"></a> 死言入涅槃，</p>
  <p id="aGK">众人信起塔，<a id="a-GL"></a> 而自入地狱。</p>
  <p id="aGM">如是痴空者，<a id="a-GN"></a> 互共相轻恚，</p>
  <p id="aGO">我于无量劫，<a id="a-GP"></a> 所得今尽坏！</p>
  <p id="aGQ">尔时虚空神，<a id="a-GR"></a> 共见释师子，</p>
  <p id="aGS">妙法毁坏败，<a id="a-GT"></a> 发声皆啼泣。</p>
  <p id="aGU">四天王闻此，<a id="a-GV"></a> 皆共怀忧恼，</p>
  <p id="aGW">时与诸天神，<a id="a-GX"></a> 佥皆共来下。</p>
  <p id="aGY">阿罗迦槃城，<a id="a-GZ"></a> 夜叉神众来，</p>
  <p id="aGa">佥皆大啼哭，<a id="a-Gb"></a> 出可畏音声。</p>
  <p id="aGc">有诸七宝城，<a id="a-Gd"></a> 严饰极微妙，</p>
  <p id="aGe">失色皆如土，<a id="a-Gf"></a> 诸天不乐住。</p>
  <p id="aGg">悲号大啼哭，<a id="a-Gh"></a> 处处皆来集，</p>
  <p id="aGi">各共怀忧恼，<a id="a-Gj"></a> 相见不能言。</p>
  <p id="aGk">宛转卧在地，<a id="a-Gl"></a> 发如是音声：</p>
  <p id="aGm">‘共行阎浮提，<a id="a-Gn"></a> 见是大怖畏，</p>
  <p id="aGo">佛子共斗诤，<a id="a-Gp"></a> 破法而分散！<a id="a-Gq"></a>’</p>
  <p id="aGr">皆从天上来，<a id="a-Gs"></a> 共诣我生处。</p>
  <p id="aGt">天神诸宝城，<a id="a-Gu"></a> 七日无光色，</p>
  <p id="aGv">各共坐啼泣，<a id="a-Gw"></a> 满七日不起：</p>
  <p id="aGx">‘如何大精进，<a id="a-Gy"></a> 勇猛世间尊，</p>
  <p id="aGz">我等见住此，<a id="a-H0"></a> 今当不复见？<a id="a-H1"></a>’</p>
  <p id="aH2">咸共诣祇洹，<a id="a-H3"></a> 相对而啼泣：</p>
  <p id="aH4">‘佛此说四谛，<a id="a-H5"></a> 我等此中闻！</p>
  <p id="aH6">世间将盲冥，<a id="a-H7"></a> 互相轻恚慢，</p>
  <p id="aH8">但起诸恶业，<a id="a-H9"></a> 还堕于恶道。</p>
  <p id="aHA">诸天妙宫殿，<a id="a-HB"></a> 可惜今将空，</p>
  <p id="aHC">我等诸天神，<a id="a-HD"></a> 无复救度者！<a id="a-HE"></a>’</p>
  <p id="aHF">尔时阎浮提，<a id="a-HG"></a> 毁坏无威色，</p>
  <p id="aHH">经行处树下，<a id="a-HI"></a> 山窟无善人。</p>
  <p id="aHJ">一切诸世间，<a id="a-HK"></a> 悉皆大娆动，</p>
  <p id="aHL">诸天及大神，<a id="a-HM"></a> 音声可怖畏。</p>
  <p id="aHN">尔时忉利天，<a id="a-HO"></a> 举手大悲哭，</p>
  <p id="aHP">各于宫殿中，<a id="a-HQ"></a> 发声而号哭。</p>
  <p id="aHR">诸天宫殿中，<a id="a-HS"></a> 皆称说我言，</p>
  <p id="aHT">永离大圣王，<a id="a-HU"></a> 为我说法者。</p>
  <p id="aHV">忉利天六月，<a id="a-HW"></a> 不食修陀食，</p>
  <p id="aHX">不听伎乐音，<a id="a-HY"></a> 忧愁如丧子。</p>
  <p id="aHZ">诸阿修罗众，<a id="a-Ha"></a> 闻有如此事，</p>
  <p id="aHb">皆共相命集，<a id="a-Hc"></a> 欲攻忉利天。</p>
  <p id="aHd">时诸阎浮王，<a id="a-He"></a> 皆共相征罚，</p>
  <p id="aHf">诸天阿修罗，<a id="a-Hg"></a> 亦皆共战斗。</p>
  <p id="aHh">尔时诸比丘，<a id="a-Hi"></a> 及诸比丘尼，</p>
  <p id="aHj">多堕恶道中，<a id="a-Hk"></a> 少有得免者。</p>
  <p id="aHl">破戒诸白衣，<a id="a-Hm"></a> 随顺恶比丘，</p>
  <p id="aHn">以是因缘故，<a id="a-Ho"></a> 皆趣于恶道。</p>
  <p id="aHp">诸恶优婆夷，<a id="a-Hq"></a> 随顺恶师故，</p>
  <p id="aHr">亦复入恶道，<a id="a-Hs"></a> 世间皆娆动。</p>
  <p id="aHt">有入城聚落，<a id="a-Hu"></a> 有至山林中，</p>
  <p id="aHv">东西怀忧恼，<a id="a-Hw"></a> 以损其寿命。</p>
  <p id="aHx">尔时多恶贼，<a id="a-Hy"></a> 多有诸崄道，</p>
  <p id="aHz">种五谷不生，<a id="a-I0"></a> 若生虫所食。</p>
  <p id="aI1">尔时世人民，<a id="a-I2"></a> 饥馑多饿死，</p>
  <p id="aI3">死堕饿鬼中，<a id="a-I4"></a> 久受诸苦恼。</p>
  <p id="aI5">时人施佛物，<a id="a-I6"></a> 塔及四方僧，</p>
  <p id="aI7">辄皆共分食，<a id="a-I8"></a> 我后僧如是。</p>
  <p id="aI9">“阿难汝等当，<a id="a-IA"></a> 勉力勤精进，</p>
  <p id="aIB">莫见后末世，<a id="a-IC"></a> 如是众恶事。</p>
  <p id="aID">一切诸凡夫，<a id="a-IE"></a> 愚痴无有智，</p>
  <p id="aIF">起诸凡夫业，<a id="a-IG"></a> 疾堕恶道中。</p>
  <p id="aIH">汝等勤读诵，<a id="a-II"></a> 是名智慧因，</p>
  <p id="aIJ">若为智慧故，<a id="a-IK"></a> 疾得至胜处。</p>
  <p id="aIL">我学世正见，<a id="a-IM"></a> 汝亦如我学，</p>
  <p id="aIN">断世障碍事，<a id="a-IO"></a> 疾得至胜处。</p>
  <p id="aIP">勤行八圣道，<a id="a-IQ"></a> 当疾得涅槃，</p>
  <p id="aIR">思量求自利，<a id="a-IS"></a> 我所说如是。</p>
  <p id="aIT">是劫过去后，<a id="a-IU"></a> 六十劫无佛，</p>
  <p id="aIV">尚无佛音声，<a id="a-IW"></a> 况有得道者？</p>
  <p id="aIX">时世诸人民，<a id="a-IY"></a> 饥饿所逼切，</p>
  <p id="aIZ">无有孝慈心，<a id="a-Ia"></a> 食母食儿肉。</p>
  <p id="aIb">时诸家生子，<a id="a-Ic"></a> 常护恐他食，</p>
  <p id="aId">谁闻是恶事，<a id="a-Ie"></a> 复起生死业？</p>
  <p id="aIf">诸苦痴为本，<a id="a-Ig"></a> 五阴贪为本，</p>
  <p id="aIh">若不乐五欲，<a id="a-Ii"></a> 当断诸贪著！</p>
  <p id="aIj">受福果报时，<a id="a-Ik"></a> 深生贪著心，</p>
  <p id="aIl">贪著因缘故，<a id="a-Im"></a> 起恶堕恶道。</p>
  <p id="aIn">无漏法空寂，<a id="a-Io"></a> 世间无牢坚，</p>
  <p id="aIp">若知如是者，<a id="a-Iq"></a> 汝等应疾行。</p>
  <p id="aIr">无心生心想，<a id="a-Is"></a> 而自大惊畏，</p>
  <p id="aIt">我为作不作，<a id="a-Iu"></a> 是事为云何？</p>
  <p id="aIv">如是诸凡夫，<a id="a-Iw"></a> 思惟而筹量，</p>
  <p id="aIx">我当云何作？<a id="a-Iy"></a> 如是常啼泣。</p>
  <p id="aIz">无阴生阴想，<a id="a-J0"></a> 无我生我想，</p>
  <p id="aJ1">闻自相空法，<a id="a-J2"></a> 如是亦迷闷。</p>
  <p id="aJ3">不知佛如实，<a id="a-J4"></a> 所说诸阴义，</p>
  <p id="aJ5">闻则以为定，<a id="a-J6"></a> 畏处无畏想。</p>
  <p id="aJ7">我说去来今，<a id="a-J8"></a> 诸阴皆空寂，</p>
  <p id="aJ9">三世悉平等，<a id="a-JA"></a> 犹若如虚空。</p>
  <p id="aJB">所有过去佛，<a id="a-JC"></a> 亦说自相空；</p>
  <p id="aJD">未来世诸佛，<a id="a-JE"></a> 亦说自相空；</p>
  <p id="aJF">我今出于世，<a id="a-JG"></a> 亦说一切法，</p>
  <p id="aJH">自性自相空，<a id="a-JI"></a> 三世无有异。</p>
  <p id="aJJ">当来人不知，<a id="a-JK"></a> 佛所说实义，</p>
  <p id="aJL">贪著我众生，<a id="a-JM"></a> 常堕于恶道。</p>
  <p id="aJN">当来世如是，<a id="a-JO"></a> 大恶甚可畏，</p>
  <p id="aJP">汝等勤精进，<a id="a-JQ"></a> 莫见是恶世！<a id="a-JR"></a>”</p>
  <p id="aJS">佛说此经已，<a id="a-JT"></a>长老舍利弗及诸比丘，<a id="a-JU"></a>一切世间天人大众，<a id="a-JV"></a>闻佛所说，<a id="a-JW"></a>皆大欢喜，<a id="a-JX"></a>信受佛语。</p>
 </body>
</html>