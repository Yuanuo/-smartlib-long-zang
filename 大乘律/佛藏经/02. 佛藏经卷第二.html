<!doctype html>
<html id="z3IBUt3lV" data-ver="1243">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘律">
  <meta period="姚秦">
 </head>
 <body>
  <h1 id="a1">佛藏经卷第二</h1>
  <h2 id="a2">净戒品第五</h2>
  <p id="a3">佛告舍利弗：<a id="a-4"></a>“破戒比丘有十忧恼箭，<a id="a-5"></a>难可堪忍。<a id="a-6"></a>比丘成就十忧恼箭，<a id="a-7"></a>则于佛法不可滋味，<a id="a-8"></a>憎说法者不乐亲近。<a id="a-9"></a>何等为十？<a id="a-A"></a>舍利弗，<a id="a-B"></a>破戒比丘见僧和合不生喜心。<a id="a-C"></a>何以故？<a id="a-D"></a>‘和合布萨必驱我出！<a id="a-E"></a>’是恶比丘自知有过，<a id="a-F"></a>常怀忧恼，<a id="a-G"></a>于持戒者嗔恨不喜。<a id="a-H"></a>舍利弗，<a id="a-I"></a>是名破戒比丘初忧恼箭，<a id="a-J"></a>必堕恶道。</p>
  <p id="aK">“复次，<a id="a-L"></a>舍利弗，<a id="a-M"></a>破戒比丘，<a id="a-N"></a>众所憎恶，<a id="a-O"></a>不欲亲近；<a id="a-P"></a>如恶牛利角，<a id="a-Q"></a>人所舍远。<a id="a-R"></a>是恶比丘自知有过，<a id="a-S"></a>常怀忧恼。<a id="a-T"></a>舍利弗，<a id="a-U"></a>是名破戒比丘二忧恼箭，<a id="a-V"></a>必堕恶道。</p>
  <p id="aW">“复次，<a id="a-X"></a>舍利弗，<a id="a-Y"></a>破戒比丘逢见比丘众，<a id="a-Z"></a>自知不同，<a id="a-a"></a>恶心舍离，<a id="a-b"></a>怀愧耻故不能入众。<a id="a-c"></a>舍利弗，<a id="a-d"></a>是名破戒比丘三忧恼箭，<a id="a-e"></a>必堕恶道。</p>
  <p id="af">“复次，<a id="a-g"></a>舍利弗，<a id="a-h"></a>破戒比丘，<a id="a-i"></a>毒恶心盛不可化喻，<a id="a-j"></a>犹尚无有外道戒法，<a id="a-k"></a>况于净戒？<a id="a-l"></a>以其破戒因缘，<a id="a-m"></a>人不亲近。<a id="a-n"></a>舍利弗，<a id="a-o"></a>是名破戒比丘四忧恼箭，<a id="a-p"></a>必堕恶道。</p>
  <p id="aq">“复次，<a id="a-r"></a>舍利弗，<a id="a-s"></a>破戒比丘，<a id="a-t"></a>以他财物自养其身，<a id="a-u"></a>我说此人为重担者。<a id="a-v"></a>所以者何？<a id="a-w"></a>行者、<a id="a-x"></a>得者应受供养，<a id="a-y"></a>破戒比丘非是行者、<a id="a-z"></a>非是得者。<a id="a-10"></a>是故，<a id="a-11"></a>舍利弗，<a id="a-12"></a>破戒比丘当于百千亿万劫数，<a id="a-13"></a>割截身肉以偿施主。<a id="a-14"></a>若生畜生，<a id="a-15"></a>身常负重。<a id="a-16"></a>所以者何？<a id="a-17"></a>如析一发为千亿分，<a id="a-18"></a>破戒比丘尚不能消一分供养，<a id="a-19"></a>况能消他衣服、<a id="a-1A"></a>饮食、<a id="a-1B"></a>卧具、<a id="a-1C"></a>医药？<a id="a-1D"></a>舍利弗，<a id="a-1E"></a>破戒比丘著圣法服，<a id="a-1F"></a>犹尚不应入寺一步，<a id="a-1G"></a>何况得受一饮之水，<a id="a-1H"></a>乃至床榻？<a id="a-1I"></a>何以故？<a id="a-1J"></a>舍利弗，<a id="a-1K"></a>如是恶人，<a id="a-1L"></a>于天人中是为大贼，<a id="a-1M"></a>一切世间皆应远离。<a id="a-1N"></a>舍利弗，<a id="a-1O"></a>是败坏人即是怨家！<a id="a-1P"></a>如来悉听一切世间皆至我所，<a id="a-1Q"></a>破戒之人如来手遮，<a id="a-1R"></a>非我弟子，<a id="a-1S"></a>何况一日住我法中？</p>
  <p id="a1T">“舍利弗，<a id="a-1U"></a>譬如死人、<a id="a-1V"></a>死蛇、<a id="a-1W"></a>死狗最为臭秽，<a id="a-1X"></a>清净诸天欲游戏时，<a id="a-1Y"></a>不应得见，<a id="a-1Z"></a>若见则远。<a id="a-1a"></a>如是，<a id="a-1b"></a>舍利弗，<a id="a-1c"></a>破戒比丘如彼三尸臭秽不净，<a id="a-1d"></a>智者远离，<a id="a-1e"></a>不与同事、<a id="a-1f"></a>布萨、<a id="a-1g"></a>自恣。<a id="a-1h"></a>舍利弗，<a id="a-1i"></a>破戒比丘于我法中为是不吉，<a id="a-1j"></a>持戒比丘见此破戒即时远离。<a id="a-1k"></a>何以故？<a id="a-1l"></a>若破戒比丘手所触物及所受物，<a id="a-1m"></a>于持戒者则为毒恶。<a id="a-1n"></a>舍利弗，<a id="a-1o"></a>正使三尸臭秽满地，<a id="a-1p"></a>我能于中行四威仪，<a id="a-1q"></a>不能与此破戒比丘须臾共住。<a id="a-1r"></a>何以故？<a id="a-1s"></a>舍利弗，<a id="a-1t"></a>是为沙门中卑陋下贱，<a id="a-1u"></a>为沙门中朽坏弊恶，<a id="a-1v"></a>为沙门中秕糠，<a id="a-1w"></a>为沙门中垢，<a id="a-1x"></a>为沙门中浊，<a id="a-1y"></a>为沙门中污，<a id="a-1z"></a>为沙门中曲，<a id="a-20"></a>为沙门中粗，<a id="a-21"></a>为沙门中失圣道者。<a id="a-22"></a>如是人等，<a id="a-23"></a>于我法中出家求道而得重罪。<a id="a-24"></a>舍利弗，<a id="a-25"></a>如是之人于我法中，<a id="a-26"></a>为是逆贼，<a id="a-27"></a>为是法贼，<a id="a-28"></a>为是欺诳诈伪之人，<a id="a-29"></a>但求活命贪重衣食，<a id="a-2A"></a>是则名为世乐奴仆。<a id="a-2B"></a>舍利弗，<a id="a-2C"></a>譬如黄门非男非女；<a id="a-2D"></a>破戒比丘亦复如是，<a id="a-2E"></a>不名在家、<a id="a-2F"></a>不名出家，<a id="a-2G"></a>命终之后直入地狱。</p>
  <p id="a2H">“舍利弗，<a id="a-2I"></a>譬如蝙蝠欲捕鸟时则入穴为鼠，<a id="a-2J"></a>欲捕鼠时则飞空为鸟，<a id="a-2K"></a>而实无有大鸟之用，<a id="a-2L"></a>其身臭秽但乐闇冥。<a id="a-2M"></a>舍利弗，<a id="a-2N"></a>破戒比丘亦复如是，<a id="a-2O"></a>既不入于布萨、<a id="a-2P"></a>自恣，<a id="a-2Q"></a>亦复不入王者使役，<a id="a-2R"></a>不名白衣、<a id="a-2S"></a>不名出家，<a id="a-2T"></a>如烧尸残木不复中用。<a id="a-2U"></a>如是比丘，<a id="a-2V"></a>无有戒品、<a id="a-2W"></a>定品、<a id="a-2X"></a>慧品、<a id="a-2Y"></a>解脱品、<a id="a-2Z"></a>解脱知见品，<a id="a-2a"></a>但有具足破净戒品；<a id="a-2b"></a>不能出大微妙音声、<a id="a-2c"></a>戒声、<a id="a-2d"></a>定声、<a id="a-2e"></a>慧声、<a id="a-2f"></a>解脱声、<a id="a-2g"></a>解脱知见声，<a id="a-2h"></a>但出毁戒弊恶音声，<a id="a-2i"></a>与诸同恶俱出恶声；<a id="a-2j"></a>但论衣服、<a id="a-2k"></a>饮食、<a id="a-2l"></a>床卧，<a id="a-2m"></a>受取布施树木华果，<a id="a-2n"></a>为贵人使，<a id="a-2o"></a>及论国土吉凶安危、<a id="a-2p"></a>戏笑众事、<a id="a-2q"></a>诸不善语，<a id="a-2r"></a>常于日夜伺求尘染。<a id="a-2s"></a>比丘如是身业不净、<a id="a-2t"></a>口业不净、<a id="a-2u"></a>意业不净，<a id="a-2v"></a>当堕地狱。<a id="a-2w"></a>舍利弗，<a id="a-2x"></a>是破戒比丘，<a id="a-2y"></a>乐于闇冥如彼蝙蝠，<a id="a-2z"></a>闻说正经以为忧恼。<a id="a-30"></a>所以者何？<a id="a-31"></a>如实说故。<a id="a-32"></a>世间之人不喜实说，<a id="a-33"></a>但乐顺意；<a id="a-34"></a>如是比丘于说法者心不清净，<a id="a-35"></a>重更为罪，<a id="a-36"></a>增益地狱。<a id="a-37"></a>舍利弗，<a id="a-38"></a>是名破戒比丘五忧恼箭，<a id="a-39"></a>必堕地狱。</p>
  <p id="a3A">“复次，<a id="a-3B"></a>舍利弗，<a id="a-3C"></a>破戒比丘无有羞耻，<a id="a-3D"></a>诸根散乱成就不净，<a id="a-3E"></a>身口意业不净威仪，<a id="a-3F"></a>所著衣服皆不如法，<a id="a-3G"></a>好喜妄语不能护口，<a id="a-3H"></a>心常驰骋染于垢秽。<a id="a-3I"></a>舍利弗，<a id="a-3J"></a>如新瓦器，<a id="a-3K"></a>盛以屎尿、<a id="a-3L"></a>臭烂脓血，<a id="a-3M"></a>后去不净著栴檀香，<a id="a-3N"></a>复去栴檀，<a id="a-3O"></a>如是瓦器有何等气？<a id="a-3P"></a>”</p>
  <p id="a3Q">“世尊，<a id="a-3R"></a>是新瓦器，<a id="a-3S"></a>先盛屎尿臭气坚著，<a id="a-3T"></a>唯有臭气，<a id="a-3U"></a>无栴檀香。<a id="a-3V"></a>”</p>
  <p id="a3W">“舍利弗，<a id="a-3X"></a>人以清净信等诸根出家学道，<a id="a-3Y"></a>遇恶知识而随其教。<a id="a-3Z"></a>舍利弗，<a id="a-3a"></a>何等为恶知识？<a id="a-3b"></a>恶知识者，<a id="a-3c"></a>常好调戏轻躁无羞，<a id="a-3d"></a>言语散乱不摄诸根，<a id="a-3e"></a>心不专一痴如白羊。<a id="a-3f"></a>亲近如是恶知识者，<a id="a-3g"></a>失须陀洹果、<a id="a-3h"></a>斯陀含果、<a id="a-3i"></a>阿那含果、<a id="a-3j"></a>阿罗汉果，<a id="a-3k"></a>乃至失于生天之乐，<a id="a-3l"></a>况涅槃道！<a id="a-3m"></a>但能修集破法罪业。<a id="a-3n"></a>与破法者而共从事，<a id="a-3o"></a>是人成就不净身业、<a id="a-3p"></a>不净口业、<a id="a-3q"></a>不净意业、<a id="a-3r"></a>不净持戒，<a id="a-3s"></a>身死之后入于恶趣。<a id="a-3t"></a>云何恶趣？<a id="a-3u"></a>恶趣名为地狱、<a id="a-3v"></a>畜生、<a id="a-3w"></a>饿鬼、<a id="a-3x"></a>阿修罗道。<a id="a-3y"></a>复有恶道，<a id="a-3z"></a>如阿由勒虫、<a id="a-40"></a>婆伽罗目呿虫、<a id="a-41"></a>浮弥修遮迦虫、<a id="a-42"></a>修脂目迦虫，<a id="a-43"></a>是人多生此诸虫中。</p>
  <p id="a44">“舍利弗，<a id="a-45"></a>是人随恶知识，<a id="a-46"></a>若生人中，<a id="a-47"></a>父母生离死亡丧失，<a id="a-48"></a>亲里衰恼，<a id="a-49"></a>国土破坏，<a id="a-4A"></a>生八难中，<a id="a-4B"></a>舍八乐处，<a id="a-4C"></a>多欲怒痴常好戏调，<a id="a-4D"></a>轻躁无羞言语散乱，<a id="a-4E"></a>不能摄心痴如白羊，<a id="a-4F"></a>为贪欲、<a id="a-4G"></a>嗔恚、<a id="a-4H"></a>愚痴所坏，<a id="a-4I"></a>聋哑盲瞎，<a id="a-4J"></a>手脚挛躄，<a id="a-4K"></a>共恶知识生无佛处。<a id="a-4L"></a>若值佛世，<a id="a-4M"></a>目不喜见，<a id="a-4N"></a>不喜闻法，<a id="a-4O"></a>不与佛众而共和合，<a id="a-4P"></a>起是恶业。<a id="a-4Q"></a>恶人共生乐下劣法，<a id="a-4R"></a>于正见中生邪见想，<a id="a-4S"></a>于邪见中生正见想，<a id="a-4T"></a>是名下欲下忍下慧。<a id="a-4U"></a>舍利弗，<a id="a-4V"></a>下慧之人，<a id="a-4W"></a>终不能为厌离灭道涅槃生心。</p>
  <p id="a4X">“舍利弗，<a id="a-4Y"></a>遇恶知识而得如是诸衰恼患，<a id="a-4Z"></a>有是相貌。<a id="a-4a"></a>是人闻是诸深经法，<a id="a-4b"></a>惊疑怖畏如堕深坑，<a id="a-4c"></a>则堕大罪深坑堑中。<a id="a-4d"></a>何以故？<a id="a-4e"></a>舍利弗，<a id="a-4f"></a>如经中说，<a id="a-4g"></a>破戒比丘有大重罪。<a id="a-4h"></a>何因缘故名为破戒？<a id="a-4i"></a>破所受戒难可教语，<a id="a-4j"></a>行无常准多所违逆，<a id="a-4k"></a>常行贪著多杂糅行，<a id="a-4l"></a>贪嗔痴行乐诸杂语，<a id="a-4m"></a>名为破戒。<a id="a-4n"></a>复有乐多事务，<a id="a-4o"></a>乐多讽诵，<a id="a-4p"></a>乐多睡眠，<a id="a-4q"></a>所言不顺无有次第说不清净，<a id="a-4r"></a>贪著我、<a id="a-4s"></a>人、<a id="a-4t"></a>寿者、<a id="a-4u"></a>命者，<a id="a-4v"></a>是故名为弊恶比丘。<a id="a-4w"></a>不知节量，<a id="a-4x"></a>不知沙门法，<a id="a-4y"></a>不知婆罗门法，<a id="a-4z"></a>乐行医术贩卖求利，<a id="a-50"></a>乐为国使污染诸家，<a id="a-51"></a>乐与白衣给使作务以诸树叶华果奉上，<a id="a-52"></a>好为白衣说外道法，<a id="a-53"></a>心常舍离出世间法。<a id="a-54"></a>未满二十受具足戒，<a id="a-55"></a>受戒事中有诸不具，<a id="a-56"></a>形体缺少，<a id="a-57"></a>不应于法受生米谷、<a id="a-58"></a>钱帛金银，<a id="a-59"></a>不顺教诲拒逆师命，<a id="a-5A"></a>不自知身，<a id="a-5B"></a>不知他人，<a id="a-5C"></a>不能分别贵贱差品，<a id="a-5D"></a>好喜妄语，<a id="a-5E"></a>贪著戒取，<a id="a-5F"></a>行事散乱心不专一，<a id="a-5G"></a>面有嗔相，<a id="a-5H"></a>悭贪不信，<a id="a-5I"></a>不识恩义，<a id="a-5J"></a>多怀贪欲，<a id="a-5K"></a>睡眠戏调，<a id="a-5L"></a>疑悔嗔恨，<a id="a-5M"></a>覆藏罪恶，<a id="a-5N"></a>好自专执，<a id="a-5O"></a>嫉妒谄曲无所惭愧，<a id="a-5P"></a>自大放逸、<a id="a-5Q"></a>憍慢、<a id="a-5R"></a>我慢、<a id="a-5S"></a>大慢、<a id="a-5T"></a>邪慢，<a id="a-5U"></a>好行欺诳赞美其身，<a id="a-5V"></a>多作方便开利养门，<a id="a-5W"></a>陵践白衣伪现亲厚，<a id="a-5X"></a>因势得财以夸众人，<a id="a-5Y"></a>毁破戒品、<a id="a-5Z"></a>定慧解脱品、<a id="a-5a"></a>解脱知见品，<a id="a-5b"></a>于佛法众心不定信，<a id="a-5c"></a>不信业报，<a id="a-5d"></a>贵于现利谓无后世，<a id="a-5e"></a>多诸疑悔，<a id="a-5f"></a>志性浅弱，<a id="a-5g"></a>常好惊怖。</p>
  <p id="a5h">“舍利弗，<a id="a-5i"></a>是名弊恶比丘。<a id="a-5j"></a>如是痴人于我法中，<a id="a-5k"></a>便是屎尿臭秽不净。<a id="a-5l"></a>是人成就身口意业命不清净故，<a id="a-5m"></a>命终之后堕在恶道入大地狱。<a id="a-5n"></a>如是比丘，<a id="a-5o"></a>诸佛如来及弟子众，<a id="a-5p"></a>常所远离；<a id="a-5q"></a>余好道者、<a id="a-5r"></a>求灭度者，<a id="a-5s"></a>亦皆不近。<a id="a-5t"></a>舍利弗，<a id="a-5u"></a>譬如栴檀置不净器，<a id="a-5v"></a>同于不净，<a id="a-5w"></a>不复任用。<a id="a-5x"></a>如是，<a id="a-5y"></a>舍利弗，<a id="a-5z"></a>若在家出家亲近是人，<a id="a-60"></a>习效所行，<a id="a-61"></a>亦破戒品不久同恶，<a id="a-62"></a>颜色毁悴破失威仪，<a id="a-63"></a>命终之后生地狱中。<a id="a-64"></a>舍利弗，<a id="a-65"></a>如是恶人，<a id="a-66"></a>诸佛如来及弟子众，<a id="a-67"></a>并余求道好灭度者，<a id="a-68"></a>皆所远离。<a id="a-69"></a>舍利弗，<a id="a-6A"></a>譬如栴檀置不净器，<a id="a-6B"></a>不复任用。<a id="a-6C"></a>如是，<a id="a-6D"></a>舍利弗，<a id="a-6E"></a>若在家出家，<a id="a-6F"></a>虽以涂身犹杂不净。<a id="a-6G"></a>舍利弗，<a id="a-6H"></a>此恶比丘亦复如是，<a id="a-6I"></a>虽坐众中著圣法服，<a id="a-6J"></a>然是比丘恶相犹现，<a id="a-6K"></a>梵行比丘见此不净远而不近，<a id="a-6L"></a>见他远离心则嗔恨，<a id="a-6M"></a>以是因缘死入地狱。<a id="a-6N"></a>舍利弗，<a id="a-6O"></a>是名破戒比丘六忧恼箭，<a id="a-6P"></a>必堕地狱。</p>
  <p id="a6Q">“复次，<a id="a-6R"></a>舍利弗，<a id="a-6S"></a>破戒比丘闻佛所说如是等经，<a id="a-6T"></a>心不清净欢喜信乐，<a id="a-6U"></a>自知有过便疑此经：<a id="a-6V"></a>‘为我等说，<a id="a-6W"></a>不为余人。<a id="a-6X"></a>何以故？<a id="a-6Y"></a>如我等比丘在此事故。<a id="a-6Z"></a>’舍利弗，<a id="a-6a"></a>如是上妙无比之法，<a id="a-6b"></a>破戒比丘乃生嗔恨，<a id="a-6c"></a>于说法者心多不信，<a id="a-6d"></a>得闻如是佛所说经，<a id="a-6e"></a>违逆不受，<a id="a-6f"></a>而作是言：<a id="a-6g"></a>‘此非佛说！<a id="a-6h"></a>’教语余人。<a id="a-6i"></a>何以故？<a id="a-6j"></a>破戒比丘不乐修道，<a id="a-6k"></a>修道比丘不逆佛语。<a id="a-6l"></a>此皆破戒愚痴恶法，<a id="a-6m"></a>谓心不信违逆佛语。<a id="a-6n"></a>如是比丘自知有过，<a id="a-6o"></a>但生嗔恨、<a id="a-6p"></a>憍慢、<a id="a-6q"></a>佷戾、<a id="a-6r"></a>恶邪慢心谤佛法僧。<a id="a-6s"></a>舍利弗，<a id="a-6t"></a>随此比丘闻是诸经违逆不信，<a id="a-6u"></a>心不通达无上菩提，<a id="a-6v"></a>教语诸人非佛所说。<a id="a-6w"></a>舍利弗，<a id="a-6x"></a>佛说是人则为谤法，<a id="a-6y"></a>以谤法故为非沙门非释种子，<a id="a-6z"></a>应当灭摈是等比丘。<a id="a-70"></a>若百千万亿诸佛三轮示现，<a id="a-71"></a>不能令悟使得道果。<a id="a-72"></a>何以故？<a id="a-73"></a>舍利弗，<a id="a-74"></a>如是恶人于此法中自作障道，<a id="a-75"></a>无复生分，<a id="a-76"></a>无有信心，<a id="a-77"></a>但好衣食贪乐世利。<a id="a-78"></a>我说此人必堕地狱！</p>
  <p id="a79">“舍利弗，<a id="a-7A"></a>我今明了告汝：<a id="a-7B"></a>若人违逆如是法宝，<a id="a-7C"></a>于好生处永无有分，<a id="a-7D"></a>但生恶处常盲无目。<a id="a-7E"></a>舍利弗，<a id="a-7F"></a>是诸比丘憍慢炽盛不能定说，<a id="a-7G"></a>破我正法。<a id="a-7H"></a>其余众人不能自活，<a id="a-7I"></a>为利养故随破我法。<a id="a-7J"></a>舍利弗，<a id="a-7K"></a>如是法宝尔时坏灭。<a id="a-7L"></a>何以故？<a id="a-7M"></a>如是法宝，<a id="a-7N"></a>一切诸佛皆共恭敬，<a id="a-7O"></a>诸辟支佛、<a id="a-7P"></a>阿罗汉等亦皆恭敬。<a id="a-7Q"></a>破戒比丘增上慢者不定说法，<a id="a-7R"></a>诸比丘等尔时皆共轻慢我法而共远离，<a id="a-7S"></a>多怀悭贪，<a id="a-7T"></a>专求生业贵于财利，<a id="a-7U"></a>嫉妒所缚常好诤讼，<a id="a-7V"></a>互生怨隙不相敬顺，<a id="a-7W"></a>无有威仪志性轻躁犹如猕猴，<a id="a-7X"></a>转易威仪行诸恶业，<a id="a-7Y"></a>退沙门法，<a id="a-7Z"></a>远离贤圣。<a id="a-7a"></a>舍利弗，<a id="a-7b"></a>如是恶人覆藏瑕疵，<a id="a-7c"></a>多欲多求以财自活，<a id="a-7d"></a>恶魔知心为作方便，<a id="a-7e"></a>令其乖异各共散坏，<a id="a-7f"></a>一味僧宝分为五部；<a id="a-7g"></a>既有五部则生诤讼，<a id="a-7h"></a>互相是非论说过失。</p>
  <p id="a7i">“舍利弗，<a id="a-7j"></a>如今比丘，<a id="a-7k"></a>互相教化，<a id="a-7l"></a>互相恭敬，<a id="a-7m"></a>同心共行，<a id="a-7n"></a>随顺佛语。<a id="a-7o"></a>尔时比丘，<a id="a-7p"></a>不相教化，<a id="a-7q"></a>不相恭敬，<a id="a-7r"></a>见作恶者畏而舍去，<a id="a-7s"></a>不能以法共相教诲。<a id="a-7t"></a>或时虽有多闻深智，<a id="a-7u"></a>犹怀憍慢轻贱余人，<a id="a-7v"></a>各以所是自立其轮，<a id="a-7w"></a>不喜相见，<a id="a-7x"></a>况能受教？<a id="a-7y"></a>舍利弗，<a id="a-7z"></a>如来在世三宝一味，<a id="a-80"></a>我灭度后分为五部。<a id="a-81"></a>舍利弗，<a id="a-82"></a>恶魔于今犹尚隐身，<a id="a-83"></a>佐助调达破我法僧。<a id="a-84"></a>如来大智现在世故，<a id="a-85"></a>弊魔不能成其大恶。<a id="a-86"></a>当来之世，<a id="a-87"></a>恶魔变身作沙门形，<a id="a-88"></a>入于僧中种种邪说，<a id="a-89"></a>令多众生入于邪见为说邪法，<a id="a-8A"></a>谓弥楼陀罗迦楼斗事、<a id="a-8B"></a>五分事、<a id="a-8C"></a>念念灭事、<a id="a-8D"></a>一切有事、<a id="a-8E"></a>有我事、<a id="a-8F"></a>有所得事。<a id="a-8G"></a>尔时恶魔说如是等邪贪著事。<a id="a-8H"></a>如是事者，<a id="a-8I"></a>非诸佛及佛弟子所说。<a id="a-8J"></a>尔时恶人为魔所迷，<a id="a-8K"></a>各执所见我是彼非。<a id="a-8L"></a>舍利弗，<a id="a-8M"></a>如来豫见未来世中，<a id="a-8N"></a>有如是等破法事故说是深经，<a id="a-8O"></a>悉断恶魔诸所执著。</p>
  <p id="a8P">“舍利弗，<a id="a-8Q"></a>当尔之时阎浮提内，<a id="a-8R"></a>多是增上慢人，<a id="a-8S"></a>作小善顺便谓得道，<a id="a-8T"></a>命终之后当堕恶趣。<a id="a-8U"></a>何以故？<a id="a-8V"></a>是人长夜自谓得道，<a id="a-8W"></a>亦复称说他人得道，<a id="a-8X"></a>冒受圣人所供养事。<a id="a-8Y"></a>是人于诸天人世间为大恶贼。<a id="a-8Z"></a>如是痴人闻说第一实义，<a id="a-8a"></a>惊疑怖畏如堕深坑。<a id="a-8b"></a>舍利弗，<a id="a-8c"></a>有诸比丘乐此事者，<a id="a-8d"></a>相与共集破坏诸佛无上菩提。<a id="a-8e"></a>尔时增上慢人偏执者多，<a id="a-8f"></a>恶魔又复迷惑在家出家者心，<a id="a-8g"></a>令执非法。<a id="a-8h"></a>说正法者少于援助，<a id="a-8i"></a>则便散坏不复得立。</p>
  <p id="a8j">“舍利弗，<a id="a-8k"></a>尔时世间年少比丘多有利根。<a id="a-8l"></a>所以者何？<a id="a-8m"></a>诸出家者有余烦恼，<a id="a-8n"></a>还生人中即复出家。<a id="a-8o"></a>是诸比丘喜乐难问，<a id="a-8p"></a>推求佛法第一实义。<a id="a-8q"></a>舍利弗，<a id="a-8r"></a>尔时增上慢者，<a id="a-8s"></a>魔所迷惑但求活命，<a id="a-8t"></a>实是凡夫自称罗汉，<a id="a-8u"></a>谓诸年少比丘等言：<a id="a-8v"></a>‘善身口意，<a id="a-8w"></a>此是佛法第一实义。<a id="a-8x"></a>善护净戒，<a id="a-8y"></a>读诵经法，<a id="a-8z"></a>勤修多闻，<a id="a-90"></a>是名顺忍因缘，<a id="a-91"></a>所谓净心信佛。<a id="a-92"></a>又有第一实义，<a id="a-93"></a>汝当系心缘中，<a id="a-94"></a>专念涅槃灭三种苦，<a id="a-95"></a>则能厌离五阴、<a id="a-96"></a>十二入、<a id="a-97"></a>十八界。<a id="a-98"></a>汝等当于静处，<a id="a-99"></a>观此阴界入法悉皆无常，<a id="a-9A"></a>自观其身种种不净，<a id="a-9B"></a>汝等能如是观，<a id="a-9C"></a>当得须陀洹果。<a id="a-9D"></a>又能于是五阴等法，<a id="a-9E"></a>深观无常、<a id="a-9F"></a>苦、<a id="a-9G"></a>空、<a id="a-9H"></a>无我无有坚牢，<a id="a-9I"></a>则得斯陀含。<a id="a-9J"></a>转复深观，<a id="a-9K"></a>得阿那含，<a id="a-9L"></a>得阿罗汉，<a id="a-9M"></a>是为第一实义。<a id="a-9N"></a>’是中年少比丘复问：<a id="a-9O"></a>‘于佛法中，<a id="a-9P"></a>阿罗汉果便是第一义耶？<a id="a-9Q"></a>’‘我等亦知是事，<a id="a-9R"></a>得阿罗汉是第一义。<a id="a-9S"></a>’‘今此五阴，<a id="a-9T"></a>为忆念者生？<a id="a-9U"></a>为不忆念者生？<a id="a-9V"></a>’答言：<a id="a-9W"></a>‘是五阴者，<a id="a-9X"></a>忆念者生，<a id="a-9Y"></a>不忆念者不生。<a id="a-9Z"></a>’复问：<a id="a-9a"></a>‘忆念与五阴为异不？<a id="a-9b"></a>’答言：<a id="a-9c"></a>‘如五阴，<a id="a-9d"></a>忆念亦尔。<a id="a-9e"></a>’复问：<a id="a-9f"></a>‘若如五阴，<a id="a-9g"></a>忆念亦尔者，<a id="a-9h"></a>谁是念五阴者？<a id="a-9i"></a>’答言：<a id="a-9j"></a>‘若无念五阴者，<a id="a-9k"></a>则无涅槃。<a id="a-9l"></a>实有念五阴者，<a id="a-9m"></a>是故有修八直圣道，<a id="a-9n"></a>入涅槃者。<a id="a-9o"></a>’舍利弗，<a id="a-9p"></a>未来世中多有比丘成就此忍。<a id="a-9q"></a>舍利弗，<a id="a-9r"></a>尔时会中多诸天众，<a id="a-9s"></a>欲闻佛法第一实义，<a id="a-9t"></a>闻是增上慢者所说，<a id="a-9u"></a>心生疑悔如堕深坑，<a id="a-9v"></a>咸作是言：<a id="a-9w"></a>‘咄哉！<a id="a-9x"></a>释迦牟尼佛法今将速灭。<a id="a-9y"></a>’舍利弗，<a id="a-9z"></a>中有成就善根比丘，<a id="a-A0"></a>谓是比丘：<a id="a-A1"></a>‘痴人！<a id="a-A2"></a>空老增上慢者，<a id="a-A3"></a>若有五阴相、<a id="a-A4"></a>十二入、<a id="a-A5"></a>十八界相者。<a id="a-A6"></a>’不受此语，<a id="a-A7"></a>不喜不悦，<a id="a-A8"></a>从座起去。<a id="a-A9"></a>舍利弗，<a id="a-AA"></a>尔时诸天心大欢喜，<a id="a-AB"></a>四方唱言：<a id="a-AC"></a>‘释迦牟尼佛犹有好弟子在。<a id="a-AD"></a>是诸人等善根不少，<a id="a-AE"></a>不喜闻是不净所说，<a id="a-AF"></a>谓我见、<a id="a-AG"></a>人见。<a id="a-AH"></a>’诸天闻此皆大欢喜，<a id="a-AI"></a>称扬赞叹是利根者，<a id="a-AJ"></a>喜乐问难，<a id="a-AK"></a>必皆成就无生法忍。<a id="a-AL"></a>如是人等合集一处共为徒侣，<a id="a-AM"></a>人众既少，<a id="a-AN"></a>势力亦弱。</p>
  <p id="aAO">“舍利弗，<a id="a-AP"></a>尔时我诸真子，<a id="a-AQ"></a>于父种族尚无爱语，<a id="a-AR"></a>况得供养住止塔寺？<a id="a-AS"></a>舍利弗，<a id="a-AT"></a>汝且观之，<a id="a-AU"></a>尔时如来便为轻微。<a id="a-AV"></a>我灭度后我诸子等，<a id="a-AW"></a>成就善寂无所得忍时，<a id="a-AX"></a>亦为轻贱。<a id="a-AY"></a>我以是故，<a id="a-AZ"></a>于无数劫摧诸怨敌，<a id="a-Aa"></a>化诸一切天王、<a id="a-Ab"></a>人王令心清净。<a id="a-Ac"></a>所以尔者？<a id="a-Ad"></a>令我诸子得安父位。<a id="a-Ae"></a>舍利弗，<a id="a-Af"></a>如来今以一切世间天人为证，<a id="a-Ag"></a>如来如法得阿耨多罗三藐三菩提转无上法轮，<a id="a-Ah"></a>沙门、<a id="a-Ai"></a>婆罗门、<a id="a-Aj"></a>若天魔梵所不能转。<a id="a-Ak"></a>舍利弗，<a id="a-Al"></a>如是现事，<a id="a-Am"></a>如来灭后，<a id="a-An"></a>我此阿耨多罗三藐三菩提，<a id="a-Ao"></a>我诸弟子等欲广流布，<a id="a-Ap"></a>是诸恶人不能证明，<a id="a-Aq"></a>亦复不能施与无畏。</p>
  <p id="aAr">“舍利弗，<a id="a-As"></a>譬如蜜瓶置四衢道，<a id="a-At"></a>而作是言：<a id="a-Au"></a>‘若人能食一毛头者，<a id="a-Av"></a>常不老死。<a id="a-Aw"></a>’尔时诸天世人各以刀杖卫护是瓶。<a id="a-Ax"></a>时卫护者各作是言：<a id="a-Ay"></a>‘若或有人食一毛头者，<a id="a-Az"></a>我等当杀。<a id="a-B0"></a>’舍利弗，<a id="a-B1"></a>中有一人窃作是念：<a id="a-B2"></a>‘是瓶中蜜食一毛头则不老死，<a id="a-B3"></a>我今何为惜死不啖？<a id="a-B4"></a>若得啖已，<a id="a-B5"></a>则便不畏诸卫护者，<a id="a-B6"></a>亦可常得无老病死。<a id="a-B7"></a>’如是定心不惜寿命直诣瓶所，<a id="a-B8"></a>诸卫护者各持刀杖竞欲杀之。<a id="a-B9"></a>舍利弗，<a id="a-BA"></a>是人若能刀杖未及食一渧者，<a id="a-BB"></a>则免衰患无复老死。<a id="a-BC"></a>如是，<a id="a-BD"></a>舍利弗，<a id="a-BE"></a>多有恶人、<a id="a-BF"></a>魔及魔民欲灭我法。<a id="a-BG"></a>如来灭后，<a id="a-BH"></a>若有人能随顺空法通达无疑，<a id="a-BI"></a>则于诸法心无所得成就上忍。<a id="a-BJ"></a>尔时虽为恶人所轻沮坏其道，<a id="a-BK"></a>是人若能不惜身命勤行精进，<a id="a-BL"></a>通达诸法无生无作，<a id="a-BM"></a>则得度脱生老病死。<a id="a-BN"></a>舍利弗，<a id="a-BO"></a>蜜瓶是佛第一义法；<a id="a-BP"></a>诸天世人卫护瓶者，<a id="a-BQ"></a>则是恶人乐行魔事，<a id="a-BR"></a>自失大利，<a id="a-BS"></a>亦遮他人行实相者失于大利。</p>
  <p id="aBT">“舍利弗，<a id="a-BU"></a>增上慢者，<a id="a-BV"></a>皆是魔党助成魔事，<a id="a-BW"></a>咸共讥诃无生灭法。<a id="a-BX"></a>又舍利弗，<a id="a-BY"></a>不净说者，<a id="a-BZ"></a>我见、<a id="a-Ba"></a>人见、<a id="a-Bb"></a>众生见，<a id="a-Bc"></a>五阴、<a id="a-Bd"></a>十二入、<a id="a-Be"></a>十八界见，<a id="a-Bf"></a>未得谓得，<a id="a-Bg"></a>心计得道计得涅槃，<a id="a-Bh"></a>咸亦讥诃如是正法。<a id="a-Bi"></a>何以故？<a id="a-Bj"></a>是人贪著空故，<a id="a-Bk"></a>亦是魔众魔所迷惑，<a id="a-Bl"></a>以我正法而作魔事。<a id="a-Bm"></a>舍利弗，<a id="a-Bn"></a>若在家出家闻是无我、<a id="a-Bo"></a>无人、<a id="a-Bp"></a>无众生、<a id="a-Bq"></a>毕竟空法惊疑畏者，<a id="a-Br"></a>当知是人受魔教化，<a id="a-Bs"></a>是像比丘，<a id="a-Bt"></a>为是盗法恶威仪者。<a id="a-Bu"></a>舍利弗，<a id="a-Bv"></a>是人则是我见、<a id="a-Bw"></a>众生见、<a id="a-Bx"></a>有见无见、<a id="a-By"></a>常见断见，<a id="a-Bz"></a>皆是魔民，<a id="a-C0"></a>非佛弟子。<a id="a-C1"></a>何以故？<a id="a-C2"></a>我经中说：<a id="a-C3"></a>一切世间皆空，<a id="a-C4"></a>无我无我所，<a id="a-C5"></a>无人无众生，<a id="a-C6"></a>无常无定无不坏法。<a id="a-C7"></a>如是恶人亦复皆共读诵是经为他人说，<a id="a-C8"></a>而心贪著我见、<a id="a-C9"></a>人见。<a id="a-CA"></a>如是痴人名为造作苦因，<a id="a-CB"></a>名为反覆两端，<a id="a-CC"></a>各为斗乱破僧，<a id="a-CD"></a>名为污染道法，<a id="a-CE"></a>名为沙门中浊，<a id="a-CF"></a>名为丑陋秽恶，<a id="a-CG"></a>名为但有言说，<a id="a-CH"></a>名为假伪沙门，<a id="a-CI"></a>名为沙门中贫，<a id="a-CJ"></a>名为担重担者，<a id="a-CK"></a>名为欺诳诸佛，<a id="a-CL"></a>名为得逆罪者。<a id="a-CM"></a>舍利弗，<a id="a-CN"></a>是人名为大恶逆贼，<a id="a-CO"></a>名为恶知识，<a id="a-CP"></a>名为破戒，<a id="a-CQ"></a>名为邪见，<a id="a-CR"></a>名为外道，<a id="a-CS"></a>名为无实行，<a id="a-CT"></a>名为恶伴，<a id="a-CU"></a>名为杀鬼，<a id="a-CV"></a>名为癞疮，<a id="a-CW"></a>名为臭秽，<a id="a-CX"></a>名为烧热，<a id="a-CY"></a>名为谄曲，<a id="a-CZ"></a>名为堕在黑闇，<a id="a-Ca"></a>名为入稠榛林，<a id="a-Cb"></a>名为堕生死流，<a id="a-Cc"></a>名为互出恶者，<a id="a-Cd"></a>名为地狱，<a id="a-Ce"></a>名为畜生，<a id="a-Cf"></a>名为饿鬼，<a id="a-Cg"></a>名为阿修罗，<a id="a-Ch"></a>名为不入道者，<a id="a-Ci"></a>名为欺诳人者，<a id="a-Cj"></a>名为自赞己者，<a id="a-Ck"></a>名为行占相者，<a id="a-Cl"></a>名为大声唤呼，<a id="a-Cm"></a>名为因利求利，<a id="a-Cn"></a>名为污染他家，<a id="a-Co"></a>名为常调戏者，<a id="a-Cp"></a>名为散乱心者，<a id="a-Cq"></a>名为贪所害者，<a id="a-Cr"></a>名为嗔所害者，<a id="a-Cs"></a>名为痴所害者，<a id="a-Ct"></a>名为好面欺者，<a id="a-Cu"></a>名为衰恼处者，<a id="a-Cv"></a>名为无解脱者，<a id="a-Cw"></a>名为忧恼缚者，<a id="a-Cx"></a>名为非沙门、<a id="a-Cy"></a>形像沙门、<a id="a-Cz"></a>沙门旋陀罗、<a id="a-D0"></a>沙门臭秽、<a id="a-D1"></a>沙门糟粕，<a id="a-D2"></a>名为难满，<a id="a-D3"></a>名为难养，<a id="a-D4"></a>名为坏威仪者，<a id="a-D5"></a>名为无羞耻者，<a id="a-D6"></a>名为截断头者，<a id="a-D7"></a>名为身体坏者，<a id="a-D8"></a>名为袈裟系颈，<a id="a-D9"></a>名为自入闇冥者，<a id="a-DA"></a>名为多贪欲者，<a id="a-DB"></a>名为多嗔恚者，<a id="a-DC"></a>名为多愚痴者，<a id="a-DD"></a>名为五盖缠覆，<a id="a-DE"></a>名为没者，<a id="a-DF"></a>名为虚者、<a id="a-DG"></a>空者，<a id="a-DH"></a>名为痴者。<a id="a-DI"></a>舍利弗，<a id="a-DJ"></a>云何名空？<a id="a-DK"></a>退失诸佛赞善人相，<a id="a-DL"></a>故名为空。<a id="a-DM"></a>退失一切沙门功德、<a id="a-DN"></a>沙门事法，<a id="a-DO"></a>故名为空。<a id="a-DP"></a>云何为虚？<a id="a-DQ"></a>在圣法外故名为虚，<a id="a-DR"></a>远离空无相无愿法故名为虚。<a id="a-DS"></a>舍利弗，<a id="a-DT"></a>如是恶人能令魔喜，<a id="a-DU"></a>贪著坚执虚妄法故，<a id="a-DV"></a>同于凡夫，<a id="a-DW"></a>备足具有罪恶人相，<a id="a-DX"></a>不似得法忍者、<a id="a-DY"></a>沙门事法、<a id="a-DZ"></a>沙门功德，<a id="a-Da"></a>百千万分尚无其一！<a id="a-Db"></a>舍利弗，<a id="a-Dc"></a>是故名为空者、<a id="a-Dd"></a>虚者，<a id="a-De"></a>但深贪著世间利乐，<a id="a-Df"></a>非是沙门自称沙门，<a id="a-Dg"></a>不应供养而受供养，<a id="a-Dh"></a>名为常贼立幢相贼，<a id="a-Di"></a>名为自在杀害人贼。<a id="a-Dj"></a>是人所食一口皆不清净，<a id="a-Dk"></a>唯有向道得道果者能消供养，<a id="a-Dl"></a>是人无此，<a id="a-Dm"></a>是故名为不净食者。<a id="a-Dn"></a>舍利弗，<a id="a-Do"></a>是故名为空者、<a id="a-Dp"></a>虚者。<a id="a-Dq"></a>于意云何？<a id="a-Dr"></a>若人杀生、<a id="a-Ds"></a>偷盗、<a id="a-Dt"></a>邪淫、<a id="a-Du"></a>妄语、<a id="a-Dv"></a>两舌、<a id="a-Dw"></a>恶口、<a id="a-Dx"></a>绮语、<a id="a-Dy"></a>贪嫉、<a id="a-Dz"></a>嗔恚、<a id="a-E0"></a>邪见，<a id="a-E1"></a>是人为是常杀生不？<a id="a-E2"></a>常夺命不？<a id="a-E3"></a>”</p>
  <p id="aE4">“不也，<a id="a-E5"></a>世尊。<a id="a-E6"></a>在家杀生，<a id="a-E7"></a>不常夺命，<a id="a-E8"></a>杀生时少，<a id="a-E9"></a>不杀时多。<a id="a-EA"></a>”</p>
  <p id="aEB">“舍利弗，<a id="a-EC"></a>于意云何？<a id="a-ED"></a>若人偷盗，<a id="a-EE"></a>偷盗时多？<a id="a-EF"></a>不盗时多？<a id="a-EG"></a>”</p>
  <p id="aEH">“世尊，<a id="a-EI"></a>不盗时多。<a id="a-EJ"></a>”</p>
  <p id="aEK">“舍利弗，<a id="a-EL"></a>于意云何？<a id="a-EM"></a>若人邪淫，<a id="a-EN"></a>邪淫时多？<a id="a-EO"></a>不邪淫时多。<a id="a-EP"></a>”</p>
  <p id="aEQ">“世尊，<a id="a-ER"></a>不邪淫时多。<a id="a-ES"></a>”</p>
  <p id="aET">“妄语、<a id="a-EU"></a>恶口、<a id="a-EV"></a>两舌、<a id="a-EW"></a>绮语、<a id="a-EX"></a>贪嫉、<a id="a-EY"></a>嗔恚时多？<a id="a-EZ"></a>不嗔恚时多？<a id="a-Ea"></a>”</p>
  <p id="aEb">“世尊，<a id="a-Ec"></a>不嗔恚时多。<a id="a-Ed"></a>”</p>
  <p id="aEe">“舍利弗，<a id="a-Ef"></a>是十不善道中，<a id="a-Eg"></a>何者罪重？<a id="a-Eh"></a>”</p>
  <p id="aEi">“世尊，<a id="a-Ej"></a>十不善中，<a id="a-Ek"></a>邪见罪重。<a id="a-El"></a>何以故？<a id="a-Em"></a>世尊，<a id="a-En"></a>邪见者，<a id="a-Eo"></a>垢常著心，<a id="a-Ep"></a>心不清净。<a id="a-Eq"></a>”</p>
  <p id="aEr">“舍利弗，<a id="a-Es"></a>我今语汝，<a id="a-Et"></a>若人一日杀百千万亿众生；<a id="a-Eu"></a>一日偷盗百千万亿金银宝物；<a id="a-Ev"></a>邪淫者，<a id="a-Ew"></a>昼夜不息；<a id="a-Ex"></a>妄语者，<a id="a-Ey"></a>常欺诳人，<a id="a-Ez"></a>口业不净无一实语；<a id="a-F0"></a>两舌者，<a id="a-F1"></a>常破和合亦助破者；<a id="a-F2"></a>恶口者，<a id="a-F3"></a>口常恶逆，<a id="a-F4"></a>乃至不说柔软一语；<a id="a-F5"></a>绮语者，<a id="a-F6"></a>无有根本，<a id="a-F7"></a>人问此事，<a id="a-F8"></a>以余无量语言干乱；<a id="a-F9"></a>贪嫉者，<a id="a-FA"></a>于他物中生非法心；<a id="a-FB"></a>嗔恚者，<a id="a-FC"></a>无有因缘横起嗔恚，<a id="a-FD"></a>怀恨满心；<a id="a-FE"></a>邪见者，<a id="a-FF"></a>乐行非道。<a id="a-FG"></a>舍利弗，<a id="a-FH"></a>于意云何？<a id="a-FI"></a>若人成就如是不善法者，<a id="a-FJ"></a>罪为多不？<a id="a-FK"></a>”</p>
  <p id="aFL">“甚多，<a id="a-FM"></a>世尊！<a id="a-FN"></a>”</p>
  <p id="aFO">“舍利弗，<a id="a-FP"></a>我今语汝，<a id="a-FQ"></a>若人百岁成就如是十不善罪，<a id="a-FR"></a>破戒比丘一日一夜受他供养罪多于彼。<a id="a-FS"></a>何以故？<a id="a-FT"></a>是杀生者，<a id="a-FU"></a>多人所知，<a id="a-FV"></a>多人所识，<a id="a-FW"></a>人所恶贱。<a id="a-FX"></a>人皆知是杀夺命者，<a id="a-FY"></a>罪人秽浊是污染者，<a id="a-FZ"></a>不善无德人所离者。<a id="a-Fa"></a>又舍利弗，<a id="a-Fb"></a>杀生之人，<a id="a-Fc"></a>多夺他命或生厌心，<a id="a-Fd"></a>自知不是当得罪报，<a id="a-Fe"></a>人皆知恶无戒秽浊，<a id="a-Ff"></a>于此人所不望功德，<a id="a-Fg"></a>乃至析毛百分之一，<a id="a-Fh"></a>况谓福田而供养之？<a id="a-Fi"></a>又舍利弗，<a id="a-Fj"></a>是杀生之人其家妻子，<a id="a-Fk"></a>人皆知悉不共恭敬，<a id="a-Fl"></a>尚不令坐，<a id="a-Fm"></a>何况供养？<a id="a-Fn"></a>杀生之人，<a id="a-Fo"></a>以财自活养育妻子，<a id="a-Fp"></a>或时供养沙门、<a id="a-Fq"></a>婆罗门，<a id="a-Fr"></a>以此业报得遇贤圣比丘、<a id="a-Fs"></a>比丘尼为说道法，<a id="a-Ft"></a>教离杀生舍其杀业，<a id="a-Fu"></a>于佛法中而得出家无有障碍，<a id="a-Fv"></a>得出家已近善知识得沙门果。<a id="a-Fw"></a>是人现世轻受罪报，<a id="a-Fx"></a>不障圣道，<a id="a-Fy"></a>得免三塗。</p>
  <p id="aFz">“舍利弗，<a id="a-G0"></a>于我法中有诸比丘，<a id="a-G1"></a>非是沙门自言沙门，<a id="a-G2"></a>非是梵行自言梵行，<a id="a-G3"></a>断诸善根障入涅槃，<a id="a-G4"></a>迷惑失道，<a id="a-G5"></a>破道因缘，<a id="a-G6"></a>破诸善法行外道事，<a id="a-G7"></a>入于恶道多诸恶贼，<a id="a-G8"></a>空生受命犹如死人，<a id="a-G9"></a>形色毁悴失正威仪，<a id="a-GA"></a>于我法中名为污染，<a id="a-GB"></a>名为法贼，<a id="a-GC"></a>名为逆人，<a id="a-GD"></a>名为魔使。<a id="a-GE"></a>犹如行厕，<a id="a-GF"></a>亦如死狗；<a id="a-GG"></a>如像沙门，<a id="a-GH"></a>同沙门服，<a id="a-GI"></a>无沙门事。<a id="a-GJ"></a>舍利弗，<a id="a-GK"></a>譬如野干在师子群，<a id="a-GL"></a>亦如黄门在于转轮圣王众中，<a id="a-GM"></a>亦如猕猴在于诸天，<a id="a-GN"></a>亦复如驴在象王众，<a id="a-GO"></a>亦如盲人在天眼众，<a id="a-GP"></a>亦如蝙蝠在金翅鸟众。<a id="a-GQ"></a>舍利弗，<a id="a-GR"></a>破戒比丘在我众中，<a id="a-GS"></a>百千万亿诸天大众，<a id="a-GT"></a>见此比丘在众而坐，<a id="a-GU"></a>皆大忧恼而作是言：<a id="a-GV"></a>‘如是恶人何用布萨？<a id="a-GW"></a>是魔党类。<a id="a-GX"></a>’欲闻无上佛道向白衣说。<a id="a-GY"></a>复有信乐佛法诸龙鬼神等，<a id="a-GZ"></a>高声大唤：<a id="a-Ga"></a>‘是恶比丘，<a id="a-Gb"></a>何故于此隐藏其身？<a id="a-Gc"></a>似如恶马在调善马中。。<a id="a-Gd"></a>’如是痴人，<a id="a-Ge"></a>自谓无有见知我恶，<a id="a-Gf"></a>自藏于此欺诳天人，<a id="a-Gg"></a>为是一切天人中贼，<a id="a-Gh"></a>众共见已皆更大笑。</p>
  <p id="aGi">“舍利弗，<a id="a-Gj"></a>如是罪恶比丘，<a id="a-Gk"></a>为是诸天所知恶贼，<a id="a-Gl"></a>白衣无异而受供养，<a id="a-Gm"></a>迎送礼拜合掌恭敬。<a id="a-Gn"></a>弊人愚痴犹如死尸，<a id="a-Go"></a>所著衣服皆是偷得，<a id="a-Gp"></a>钵中所食皆是盗取无人与者，<a id="a-Gq"></a>乃至少水亦是盗得。<a id="a-Gr"></a>舍利弗，<a id="a-Gs"></a>破戒比丘所至之方，<a id="a-Gt"></a>若至东方、<a id="a-Gu"></a>南西北方，<a id="a-Gv"></a>皆是偷地而行。<a id="a-Gw"></a>何以故？<a id="a-Gx"></a>是人所有威仪行法，<a id="a-Gy"></a>皆是偷盗假窃所作。<a id="a-Gz"></a>行立坐卧、<a id="a-H0"></a>来去视瞻、<a id="a-H1"></a>屈申俯仰、<a id="a-H2"></a>著衣持钵，<a id="a-H3"></a>今但略说身口意业，<a id="a-H4"></a>有所施作皆是偷贼。<a id="a-H5"></a>若有剃是人发，<a id="a-H6"></a>为剃贼发。<a id="a-H7"></a>举要言之，<a id="a-H8"></a>破戒比丘有所施作皆是贼作。<a id="a-H9"></a>舍利弗，<a id="a-HA"></a>弊恶比丘，<a id="a-HB"></a>乃至大小便利澡手皆是贼法。<a id="a-HC"></a>何以故？<a id="a-HD"></a>舍利弗，<a id="a-HE"></a>阎浮提内，<a id="a-HF"></a>皆是国王及诸大臣、<a id="a-HG"></a>人民所有及属非人，<a id="a-HH"></a>是恶比丘于中为贼。<a id="a-HI"></a>舍利弗，<a id="a-HJ"></a>若王大臣，<a id="a-HK"></a>于恶贼所不望功德，<a id="a-HL"></a>不言等我，<a id="a-HM"></a>不言胜我。<a id="a-HN"></a>破戒比丘著圣法服，<a id="a-HO"></a>于是人所望得功德，<a id="a-HP"></a>是故听使止住国土。<a id="a-HQ"></a>若知其恶，<a id="a-HR"></a>乃至唾地亦复不听。<a id="a-HS"></a>是故，<a id="a-HT"></a>舍利弗，<a id="a-HU"></a>弊恶比丘，<a id="a-HV"></a>动身所作皆是贼作，<a id="a-HW"></a>名为常贼、<a id="a-HX"></a>大贼、<a id="a-HY"></a>立幢相贼，<a id="a-HZ"></a>打害一切世间人者。<a id="a-Ha"></a>何以故？<a id="a-Hb"></a>无恶不作故。<a id="a-Hc"></a>是故，<a id="a-Hd"></a>舍利弗，<a id="a-He"></a>是恶比丘，<a id="a-Hf"></a>于诸一切天人世间，<a id="a-Hg"></a>为是大贼。<a id="a-Hh"></a>舍利弗，<a id="a-Hi"></a>若人是一切天人世间大贼，<a id="a-Hj"></a>是人能消一饮水不？<a id="a-Hk"></a>”</p>
  <p id="aHl">“不也，<a id="a-Hm"></a>世尊。<a id="a-Hn"></a>”</p>
  <p id="aHo">“舍利弗，<a id="a-Hp"></a>于意云何？<a id="a-Hq"></a>是人非是大恶人耶？<a id="a-Hr"></a>”</p>
  <p id="aHs">“如是，<a id="a-Ht"></a>世尊。<a id="a-Hu"></a>”</p>
  <p id="aHv">“舍利弗，<a id="a-Hw"></a>破戒比丘，<a id="a-Hx"></a>于诸一切天人世间，<a id="a-Hy"></a>有大恶罪。<a id="a-Hz"></a>以是义故，<a id="a-I0"></a>我说此偈：</p>
  <p id="aI1">“宁啖烧石，<a id="a-I2"></a> 吞饮洋铜，<a id="a-I3"></a> 不以无戒，<a id="a-I4"></a> 食人信施！</p>
  <p id="aI5">“舍利弗，<a id="a-I6"></a>是破戒比丘，<a id="a-I7"></a>无色无德无复志愿，<a id="a-I8"></a>身心热毒喜见恶梦；<a id="a-I9"></a>不乐独处，<a id="a-IA"></a>或时独处或时独行，<a id="a-IB"></a>身则战惧；<a id="a-IC"></a>见净戒者僻藏避回，<a id="a-ID"></a>心怯自愧不喜欲见；<a id="a-IE"></a>受供养时惊疑怖畏，<a id="a-IF"></a>心常驰骋多诸想念，<a id="a-IG"></a>深贪财利爱乐美食。<a id="a-IH"></a>如是比丘，<a id="a-II"></a>命终之后必入地狱。<a id="a-IJ"></a>舍利弗，<a id="a-IK"></a>是名破戒比丘七忧恼箭，<a id="a-IL"></a>必入地狱。</p>
  <p id="aIM">“复次，<a id="a-IN"></a>舍利弗，<a id="a-IO"></a>破戒比丘乐在众闹，<a id="a-IP"></a>散乱多语，<a id="a-IQ"></a>性好嫉妒。<a id="a-IR"></a>与破戒者以为亲友，<a id="a-IS"></a>常乐论说破戒恶事以为喜乐，<a id="a-IT"></a>不知羞耻。<a id="a-IU"></a>违逆深经，<a id="a-IV"></a>心疑不信；<a id="a-IW"></a>或时闻说如是等经，<a id="a-IX"></a>疑逆诤竞，<a id="a-IY"></a>不乐听受，<a id="a-IZ"></a>东西顾望心不专一，<a id="a-Ia"></a>以手掩口仰视虚空，<a id="a-Ib"></a>从坐而起谤佛法教，<a id="a-Ic"></a>怀嗔恨心骂说法者。<a id="a-Id"></a>以如是等过恶因缘，<a id="a-Ie"></a>命终之后深入地狱。<a id="a-If"></a>舍利弗，<a id="a-Ig"></a>是名破戒比丘八忧恼箭，<a id="a-Ih"></a>必堕地狱。</p>
  <p id="aIi">“复次，<a id="a-Ij"></a>舍利弗，<a id="a-Ik"></a>破戒比丘，<a id="a-Il"></a>但乐尊重和尚阿阇梨赞其功德，<a id="a-Im"></a>以求名利称持戒者。<a id="a-In"></a>因以自活，<a id="a-Io"></a>执事便附；<a id="a-Ip"></a>随宜善巧，<a id="a-Iq"></a>无有羞耻犹如黑乌；<a id="a-Ir"></a>为僧因缘，<a id="a-Is"></a>多求衣服；<a id="a-It"></a>饮食恣口，<a id="a-Iu"></a>身力肥盛；<a id="a-Iv"></a>不知惭愧，<a id="a-Iw"></a>言无次第；<a id="a-Ix"></a>手脚粗燥，<a id="a-Iy"></a>颜色毁悴；<a id="a-Iz"></a>乐视妇女，<a id="a-J0"></a>不附男子。<a id="a-J1"></a>如是恶人，<a id="a-J2"></a>众所轻贱，<a id="a-J3"></a>天龙鬼神所不称赞，<a id="a-J4"></a>乃至诸佛亦不叹说，<a id="a-J5"></a>心性急促常好嗔恚，<a id="a-J6"></a>众僧断事侠为势力。<a id="a-J7"></a>舍利弗，<a id="a-J8"></a>如是破戒比丘，<a id="a-J9"></a>多于僧中求有威势，<a id="a-JA"></a>未问而答，<a id="a-JB"></a>常求他过，<a id="a-JC"></a>见净戒者谓是欺诳，<a id="a-JD"></a>勤求道者不同其法，<a id="a-JE"></a>喜乐别异诤者助喜。<a id="a-JF"></a>舍利弗，<a id="a-JG"></a>是名破戒比丘九忧恼箭，<a id="a-JH"></a>必堕地狱。</p>
  <p id="aJI">“复次，<a id="a-JJ"></a>舍利弗，<a id="a-JK"></a>破戒比丘，<a id="a-JL"></a>好乐他事任持其理，<a id="a-JM"></a>有斗诤者以为喜乐。<a id="a-JN"></a>衣服严身学他威仪，<a id="a-JO"></a>求好卧具利养安身，<a id="a-JP"></a>乐人称赞。<a id="a-JQ"></a>护惜檀越及吝住处，<a id="a-JR"></a>恐好比丘来见我过。<a id="a-JS"></a>憎持戒者，<a id="a-JT"></a>亲附破戒；<a id="a-JU"></a>常赞布施，<a id="a-JV"></a>不赞持戒、<a id="a-JW"></a>忍辱、<a id="a-JX"></a>精进、<a id="a-JY"></a>禅定、<a id="a-JZ"></a>智慧，<a id="a-Ja"></a>不赞寂灭远离独处；<a id="a-Jb"></a>常好讥论持戒者过，<a id="a-Jc"></a>亦不称赞行头陀者。<a id="a-Jd"></a>或指说其事，<a id="a-Je"></a>或恶口横加，<a id="a-Jf"></a>或忆想妄说，<a id="a-Jg"></a>依怙种姓数问亲族，<a id="a-Jh"></a>以少因缘为贪说法，<a id="a-Ji"></a>常以曲心而怀惊疑，<a id="a-Jj"></a>众所憎恶久而益贱。<a id="a-Jk"></a>于持戒者常好讥说，<a id="a-Jl"></a>苦切实语者不欲亲近。<a id="a-Jm"></a>意不喜闻如是等经、<a id="a-Jn"></a>好持读诵如是经者，<a id="a-Jo"></a>闻说是经心欢喜者亦不喜见。<a id="a-Jp"></a>又不喜闻赞持戒法，<a id="a-Jq"></a>说是等经不来听受，<a id="a-Jr"></a>设来听受不久即还，<a id="a-Js"></a>多与白衣而作知识；<a id="a-Jt"></a>常乐论说持戒比丘，<a id="a-Ju"></a>以得自在轻行暴恶。<a id="a-Jv"></a>舍利弗，<a id="a-Jw"></a>是名破戒比丘十忧恼箭，<a id="a-Jx"></a>必堕恶道。<a id="a-Jy"></a>舍利弗，<a id="a-Jz"></a>我灭度后，<a id="a-K0"></a>如是等人满阎浮提，<a id="a-K1"></a>专行求利以自生活。<a id="a-K2"></a>”</p>
 </body>
</html>