<!doctype html>
<html id="z3IBUsklM" data-ver="2042">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">优婆塞戒经卷第二</h1>
  <h2 id="a2">发愿品第七</h2>
  <p id="a3">善生言：<a id="a-4"></a>“世尊，<a id="a-5"></a>是三十二相业，<a id="a-6"></a>谁能作耶？<a id="a-7"></a>”</p>
  <p id="a8">佛言：<a id="a-9"></a>“善男子，<a id="a-A"></a>智者能作。<a id="a-B"></a>”</p>
  <p id="aC">“世尊，<a id="a-D"></a>云何名智者？<a id="a-E"></a>”</p>
  <p id="aF">“善男子，<a id="a-G"></a>若能善发无上大愿，<a id="a-H"></a>是名智者。<a id="a-I"></a>菩萨摩诃萨发菩提心已，<a id="a-J"></a>身、<a id="a-K"></a>口、<a id="a-L"></a>意等所作善业，<a id="a-M"></a>愿为众生将来得果，<a id="a-N"></a>一切共之。<a id="a-O"></a>菩萨摩诃萨常亲近佛、<a id="a-P"></a>声闻、<a id="a-Q"></a>缘觉、<a id="a-R"></a>善知识等，<a id="a-S"></a>供养恭敬，<a id="a-T"></a>咨问深法，<a id="a-U"></a>受持不失。<a id="a-V"></a>作是愿言：<a id="a-W"></a>‘我今亲近诸佛、<a id="a-X"></a>声闻、<a id="a-Y"></a>缘觉、<a id="a-Z"></a>善友，<a id="a-a"></a>宁无量世，<a id="a-b"></a>受大苦恼，<a id="a-c"></a>不于菩提生退转心。<a id="a-d"></a>众生若以恶心，<a id="a-e"></a>打骂毁辱我身，<a id="a-f"></a>愿我因是而更增慈心，<a id="a-g"></a>不生恶念。<a id="a-h"></a>愿我后生，<a id="a-i"></a>在在处处不受女身、<a id="a-j"></a>无根、<a id="a-k"></a>二根、<a id="a-l"></a>奴婢之身。<a id="a-m"></a>复愿我身有自在，<a id="a-n"></a>他为给使，<a id="a-o"></a>不令他人有自在力而驱使我。<a id="a-p"></a>愿令我身诸根具足，<a id="a-q"></a>远离恶友，<a id="a-r"></a>不生恶国、<a id="a-s"></a>边裔之处，<a id="a-t"></a>常生豪姓，<a id="a-u"></a>色力殊特，<a id="a-v"></a>财宝自在。<a id="a-w"></a>得好念心，<a id="a-x"></a>自在之心，<a id="a-y"></a>心得勇健。<a id="a-z"></a>凡有所说，<a id="a-10"></a>闻者乐受，<a id="a-11"></a>离诸障碍，<a id="a-12"></a>无有放逸。<a id="a-13"></a>离身、<a id="a-14"></a>口、<a id="a-15"></a>意一切恶业，<a id="a-16"></a>常为众生作大利益。<a id="a-17"></a>为利众生，<a id="a-18"></a>不贪身命不为身命而造恶业。<a id="a-19"></a>利益众生时，<a id="a-1A"></a>莫求恩报。<a id="a-1B"></a>常乐受持十二部经，<a id="a-1C"></a>既受持已，<a id="a-1D"></a>转教他人。<a id="a-1E"></a>能坏众生恶见、<a id="a-1F"></a>恶业，<a id="a-1G"></a>一切世事所不能胜。<a id="a-1H"></a>既得胜已，<a id="a-1I"></a>复以转教，<a id="a-1J"></a>善治众生身心重病。<a id="a-1K"></a>见离坏者，<a id="a-1L"></a>能令和合。<a id="a-1M"></a>见怖畏者，<a id="a-1N"></a>为作救护。<a id="a-1O"></a>护已为说种种之法，<a id="a-1P"></a>令彼闻已，<a id="a-1Q"></a>心得调伏。<a id="a-1R"></a>见饥施身，<a id="a-1S"></a>令得饱满，<a id="a-1T"></a>愿彼不生贪恶之心，<a id="a-1U"></a>当啖我时，<a id="a-1V"></a>如食草木。<a id="a-1W"></a>常乐供养师长、<a id="a-1X"></a>父母、<a id="a-1Y"></a>善友、<a id="a-1Z"></a>宿德，<a id="a-1a"></a>于怨亲中，<a id="a-1b"></a>其心等一。<a id="a-1c"></a>常修六念及无我想、<a id="a-1d"></a>十二因缘。<a id="a-1e"></a>无三宝处，<a id="a-1f"></a>乐在寂静，<a id="a-1g"></a>修习慈悲。<a id="a-1h"></a>一切众生若见我身，<a id="a-1i"></a>闻触之者，<a id="a-1j"></a>远离烦恼。<a id="a-1k"></a>’菩萨虽知除菩提已，<a id="a-1l"></a>不求余果，<a id="a-1m"></a>为众生故，<a id="a-1n"></a>求以弘利。<a id="a-1o"></a>善男子，<a id="a-1p"></a>菩萨若能如是立愿，<a id="a-1q"></a>当知是人即是无上法财长者，<a id="a-1r"></a>是求法王，<a id="a-1s"></a>未得法王。</p>
  <p id="a1t">“善男子，<a id="a-1u"></a>菩萨摩诃萨具足三事，<a id="a-1v"></a>则得名为法财长者：<a id="a-1w"></a>一者、<a id="a-1x"></a>心不甘乐外道典籍，<a id="a-1y"></a>二者、<a id="a-1z"></a>心不贪著生死之乐，<a id="a-20"></a>三者、<a id="a-21"></a>常乐供养佛法僧宝。<a id="a-22"></a>复有三事：<a id="a-23"></a>一者、<a id="a-24"></a>为人受苦，<a id="a-25"></a>心不生悔；<a id="a-26"></a>二者、<a id="a-27"></a>具足微妙无上智慧；<a id="a-28"></a>三者、<a id="a-29"></a>具善法时，<a id="a-2A"></a>不生骄慢。<a id="a-2B"></a>复有三事：<a id="a-2C"></a>一者、<a id="a-2D"></a>为诸众生受地狱苦，<a id="a-2E"></a>如三禅乐；<a id="a-2F"></a>二者、<a id="a-2G"></a>见他得利，<a id="a-2H"></a>不生妒心；<a id="a-2I"></a>三者、<a id="a-2J"></a>所作善业，<a id="a-2K"></a>不为生死。</p>
  <p id="a2L">“复有三事：<a id="a-2M"></a>一者、<a id="a-2N"></a>见他受苦，<a id="a-2O"></a>如己无异；<a id="a-2P"></a>二者、<a id="a-2Q"></a>所修善事，<a id="a-2R"></a>悉为众生；<a id="a-2S"></a>三者、<a id="a-2T"></a>善作方便，<a id="a-2U"></a>令彼离苦。</p>
  <p id="a2V">“复有三事：<a id="a-2W"></a>一者、<a id="a-2X"></a>观生死乐，<a id="a-2Y"></a>如大毒蛇；<a id="a-2Z"></a>二者、<a id="a-2a"></a>乐处生死，<a id="a-2b"></a>为利众生；<a id="a-2c"></a>三者、<a id="a-2d"></a>观无生法忍，<a id="a-2e"></a>多诸功德。</p>
  <p id="a2f">“复有三事：<a id="a-2g"></a>一者、<a id="a-2h"></a>舍身，<a id="a-2i"></a>二者、<a id="a-2j"></a>舍命，<a id="a-2k"></a>三者、<a id="a-2l"></a>舍财，<a id="a-2m"></a>是三事悉为众生。</p>
  <p id="a2n">“复有三事：<a id="a-2o"></a>一者、<a id="a-2p"></a>多闻无厌，<a id="a-2q"></a>二者、<a id="a-2r"></a>能忍诸恶，<a id="a-2s"></a>三者、<a id="a-2t"></a>教他修忍。</p>
  <p id="a2u">“复有三事：<a id="a-2v"></a>一者、<a id="a-2w"></a>自省己过，<a id="a-2x"></a>二者、<a id="a-2y"></a>善覆他罪，<a id="a-2z"></a>三者、<a id="a-30"></a>乐修慈心。</p>
  <p id="a31">“复有三事：<a id="a-32"></a>一者、<a id="a-33"></a>至心奉持禁戒，<a id="a-34"></a>二者、<a id="a-35"></a>四摄摄取众生，<a id="a-36"></a>三者、<a id="a-37"></a>口言柔软不粗。</p>
  <p id="a38">“复有三事：<a id="a-39"></a>一者、<a id="a-3A"></a>能大法施，<a id="a-3B"></a>二者、<a id="a-3C"></a>能大财施，<a id="a-3D"></a>三者、<a id="a-3E"></a>以此二施劝众生行。</p>
  <p id="a3F">“复有三事：<a id="a-3G"></a>一者、<a id="a-3H"></a>常以大乘教化众生，<a id="a-3I"></a>二者、<a id="a-3J"></a>常修转进增上之行，<a id="a-3K"></a>三者、<a id="a-3L"></a>于诸众生不生轻想。</p>
  <p id="a3M">“复有三事：<a id="a-3N"></a>一者、<a id="a-3O"></a>虽具烦恼，<a id="a-3P"></a>而能堪忍；<a id="a-3Q"></a>二者、<a id="a-3R"></a>知烦恼过，<a id="a-3S"></a>乐而不厌；<a id="a-3T"></a>三者、<a id="a-3U"></a>自具烦恼，<a id="a-3V"></a>能坏他结。</p>
  <p id="a3W">“复有三事：<a id="a-3X"></a>一者、<a id="a-3Y"></a>见他得利，<a id="a-3Z"></a>欢喜如己；<a id="a-3a"></a>二者、<a id="a-3b"></a>自得安乐，<a id="a-3c"></a>不乐独受；<a id="a-3d"></a>三者、<a id="a-3e"></a>于下乘中，<a id="a-3f"></a>不生足想。</p>
  <p id="a3g">“复有三事：<a id="a-3h"></a>一者、<a id="a-3i"></a>闻诸菩萨苦行不怖，<a id="a-3j"></a>二者、<a id="a-3k"></a>见有求者终不言无，<a id="a-3l"></a>三者、<a id="a-3m"></a>终不生念‘我胜一切’。</p>
  <p id="a3n">“善男子，<a id="a-3o"></a>菩萨若能观因、<a id="a-3p"></a>观果，<a id="a-3q"></a>能观因果、<a id="a-3r"></a>能观果因，<a id="a-3s"></a>如是菩萨能断因果、<a id="a-3t"></a>能得因果。<a id="a-3u"></a>菩萨若能断得因果，<a id="a-3v"></a>是名法果，<a id="a-3w"></a>诸法之王，<a id="a-3x"></a>法之自在。</p>
  <p id="a3y">“善男子，<a id="a-3z"></a>菩萨有二种：<a id="a-40"></a>一者、<a id="a-41"></a>在家，<a id="a-42"></a>二者、<a id="a-43"></a>出家。<a id="a-44"></a>出家菩萨立如是愿，<a id="a-45"></a>是不为难；<a id="a-46"></a>在家菩萨立如是愿，<a id="a-47"></a>是乃为难。<a id="a-48"></a>何以故？<a id="a-49"></a>在家菩萨多恶所因缘缠绕故。<a id="a-4A"></a>”</p>
  <p data-pb></p>
  <h2 id="a4B">名义菩萨品第八</h2>
  <p id="a4C">善生言：<a id="a-4D"></a>“世尊，<a id="a-4E"></a>如佛所说，<a id="a-4F"></a>菩萨二种，<a id="a-4G"></a>一者、<a id="a-4H"></a>假名菩萨，<a id="a-4I"></a>二者、<a id="a-4J"></a>实义菩萨。<a id="a-4K"></a>云何名为假名菩萨？<a id="a-4L"></a>”</p>
  <p id="a4M">“善男子，<a id="a-4N"></a>众生若发菩提心已，<a id="a-4O"></a>乐受外术，<a id="a-4P"></a>及其典籍，<a id="a-4Q"></a>持讽诵读，<a id="a-4R"></a>即以此法，<a id="a-4S"></a>教化众生。<a id="a-4T"></a>为自身命，<a id="a-4U"></a>杀害他命。<a id="a-4V"></a>不乐修悲，<a id="a-4W"></a>乐于生死，<a id="a-4X"></a>常造诸业，<a id="a-4Y"></a>受生死乐，<a id="a-4Z"></a>无有信心。<a id="a-4a"></a>于三宝所，<a id="a-4b"></a>生疑网心。<a id="a-4c"></a>护惜身命，<a id="a-4d"></a>不能忍辱。<a id="a-4e"></a>语言粗犷，<a id="a-4f"></a>悔恨放逸。<a id="a-4g"></a>于己身所，<a id="a-4h"></a>生自轻想‘我不能得无上菩提’。<a id="a-4i"></a>于烦恼中，<a id="a-4j"></a>生恐怖想，<a id="a-4k"></a>亦不勤修坏结方便。<a id="a-4l"></a>常生悭贪、<a id="a-4m"></a>嫉妒、<a id="a-4n"></a>嗔心，<a id="a-4o"></a>亲近恶友，<a id="a-4p"></a>懈怠乱心。<a id="a-4q"></a>乐处无明，<a id="a-4r"></a>不信六度，<a id="a-4s"></a>不乐修福，<a id="a-4t"></a>不观生死，<a id="a-4u"></a>常乐受持他人恶语。<a id="a-4v"></a>是名假名菩萨。</p>
  <p id="a4w">“善男子，<a id="a-4x"></a>复有众生发菩提心，<a id="a-4y"></a>欲得阿耨多罗三藐三菩提。<a id="a-4z"></a>闻无量劫，<a id="a-50"></a>苦行修道，<a id="a-51"></a>然后乃得，<a id="a-52"></a>闻已生悔。<a id="a-53"></a>虽修行道，<a id="a-54"></a>心不真实，<a id="a-55"></a>无有惭愧，<a id="a-56"></a>不生怜愍。<a id="a-57"></a>乐奉外道，<a id="a-58"></a>杀羊祀天。<a id="a-59"></a>虽有微信，<a id="a-5A"></a>心不坚固。<a id="a-5B"></a>为五欲乐，<a id="a-5C"></a>造种种恶，<a id="a-5D"></a>倚色命财，<a id="a-5E"></a>生大骄慢，<a id="a-5F"></a>所作颠倒，<a id="a-5G"></a>不能利益。<a id="a-5H"></a>为生死乐，<a id="a-5I"></a>而行布施。<a id="a-5J"></a>为生天乐，<a id="a-5K"></a>受持禁戒。<a id="a-5L"></a>虽修禅定，<a id="a-5M"></a>为命增长。<a id="a-5N"></a>是名假名菩萨。</p>
  <p id="a5O">“实义菩萨者，<a id="a-5P"></a>能听深义，<a id="a-5Q"></a>乐近善友，<a id="a-5R"></a>乐供养师长、<a id="a-5S"></a>父母、<a id="a-5T"></a>善友。<a id="a-5U"></a>乐听如来十二部经，<a id="a-5V"></a>受持读诵，<a id="a-5W"></a>书写思义。<a id="a-5X"></a>为法因缘，<a id="a-5Y"></a>不惜身命、<a id="a-5Z"></a>妻子、<a id="a-5a"></a>财物。<a id="a-5b"></a>其心坚固，<a id="a-5c"></a>怜愍一切。<a id="a-5d"></a>口言柔软，<a id="a-5e"></a>先语实语，<a id="a-5f"></a>无有恶语及两舌语。<a id="a-5g"></a>于自身所，<a id="a-5h"></a>不生轻想。<a id="a-5i"></a>舒手惠施，<a id="a-5j"></a>无有禁固。<a id="a-5k"></a>常乐修磨利智慧刀。<a id="a-5l"></a>虽习外典为破邪见，<a id="a-5m"></a>出胜邪见。<a id="a-5n"></a>善知方便，<a id="a-5o"></a>调伏众生。<a id="a-5p"></a>于大众所，<a id="a-5q"></a>不生恐怖，<a id="a-5r"></a>常教众生，<a id="a-5s"></a>菩提易得，<a id="a-5t"></a>能令闻者，<a id="a-5u"></a>不生怖心，<a id="a-5v"></a>勤修精进，<a id="a-5w"></a>轻贱烦恼，<a id="a-5x"></a>令彼烦恼不得自在。<a id="a-5y"></a>心不放逸，<a id="a-5z"></a>常修忍辱。<a id="a-60"></a>为涅盘果，<a id="a-61"></a>持戒精进。<a id="a-62"></a>愿为众生驱走给使，<a id="a-63"></a>令彼安隐，<a id="a-64"></a>欢娱受乐。<a id="a-65"></a>为他受苦，<a id="a-66"></a>心不生悔。<a id="a-67"></a>见退菩提，<a id="a-68"></a>心生怜愍。<a id="a-69"></a>能救一切种种苦恼。<a id="a-6A"></a>能观生死所有过罪。<a id="a-6B"></a>能具无上六波罗蜜。<a id="a-6C"></a>所作世事，<a id="a-6D"></a>胜诸众生。<a id="a-6E"></a>信心坚固，<a id="a-6F"></a>修习慈悲，<a id="a-6G"></a>亦不希求慈悲果报。<a id="a-6H"></a>于怨亲中，<a id="a-6I"></a>其心无二，<a id="a-6J"></a>施时平等，<a id="a-6K"></a>舍身亦尔。<a id="a-6L"></a>知无常相，<a id="a-6M"></a>不惜身命。<a id="a-6N"></a>以四摄法，<a id="a-6O"></a>摄取众生。<a id="a-6P"></a>知世谛故，<a id="a-6Q"></a>随众生语。<a id="a-6R"></a>为诸众生受苦之时，<a id="a-6S"></a>其心不动，<a id="a-6T"></a>如须弥山。<a id="a-6U"></a>虽见众生多作诸恶，<a id="a-6V"></a>有少善者，<a id="a-6W"></a>心终不忘。<a id="a-6X"></a>于三宝所，<a id="a-6Y"></a>不生疑心，<a id="a-6Z"></a>乐为供养。<a id="a-6a"></a>若少财时，<a id="a-6b"></a>先给贫穷，<a id="a-6c"></a>后施福田；<a id="a-6d"></a>先为贫苦，<a id="a-6e"></a>后为富者。<a id="a-6f"></a>乐赞人善，<a id="a-6g"></a>为开涅盘。<a id="a-6h"></a>所有技艺，<a id="a-6i"></a>欲令人学；<a id="a-6j"></a>见学胜己，<a id="a-6k"></a>生欢喜心。<a id="a-6l"></a>不念自利，<a id="a-6m"></a>常念利他。<a id="a-6n"></a>身口意业，<a id="a-6o"></a>所作诸善，<a id="a-6p"></a>终不自为，<a id="a-6q"></a>恒为他人。<a id="a-6r"></a>是名实义菩萨。</p>
  <p id="a6s">“善男子，<a id="a-6t"></a>菩萨有二种：<a id="a-6u"></a>一者、<a id="a-6v"></a>在家，<a id="a-6w"></a>二者、<a id="a-6x"></a>出家。<a id="a-6y"></a>出家菩萨为实义菩萨，<a id="a-6z"></a>是不为难；<a id="a-70"></a>在家菩萨，<a id="a-71"></a>是乃为难。<a id="a-72"></a>何以故？<a id="a-73"></a>在家菩萨多恶因缘缠绕故。<a id="a-74"></a>”</p>
  <p data-pb></p>
  <h2 id="a75">义菩萨心坚固品第九</h2>
  <p id="a76">善生言：<a id="a-77"></a>“世尊，<a id="a-78"></a>义菩萨者，<a id="a-79"></a>云何自知是义菩萨？<a id="a-7A"></a>”</p>
  <p id="a7B">“善男子，<a id="a-7C"></a>菩萨摩诃萨修苦行时，<a id="a-7D"></a>先自诫心。<a id="a-7E"></a>善男子，<a id="a-7F"></a>我念往昔行菩萨道时，<a id="a-7G"></a>先从外道受苦行法，<a id="a-7H"></a>至心奉行，<a id="a-7I"></a>心无退转。<a id="a-7J"></a>无量世中，<a id="a-7K"></a>以灰涂身，<a id="a-7L"></a>唯食胡麻、<a id="a-7M"></a>小豆、<a id="a-7N"></a>粳米、<a id="a-7O"></a>粟米、<a id="a-7P"></a>糜等，<a id="a-7Q"></a>日各一粒；<a id="a-7R"></a>荆棘、<a id="a-7S"></a>恶刺、<a id="a-7T"></a>椽木、<a id="a-7U"></a>地石以为卧具；<a id="a-7V"></a>牛屎、<a id="a-7W"></a>牛尿以为病药。<a id="a-7X"></a>盛夏之月，<a id="a-7Y"></a>五热炙身；<a id="a-7Z"></a>孟冬之节，<a id="a-7a"></a>冻冰衬体；<a id="a-7b"></a>或受草食、<a id="a-7c"></a>根食、<a id="a-7d"></a>茎食、<a id="a-7e"></a>叶食、<a id="a-7f"></a>果食、<a id="a-7g"></a>土食、<a id="a-7h"></a>风食。<a id="a-7i"></a>作如是等诸苦行时，<a id="a-7j"></a>自身他身俱无利益，<a id="a-7k"></a>虽尔犹故，<a id="a-7l"></a>心无退转，<a id="a-7m"></a>出胜一切外道苦行。</p>
  <p id="a7n">“善男子，<a id="a-7o"></a>我于往昔为四事故，<a id="a-7p"></a>舍弃身命：<a id="a-7q"></a>一者、<a id="a-7r"></a>为破众生诸烦恼故，<a id="a-7s"></a>二者、<a id="a-7t"></a>为令众生受安乐故，<a id="a-7u"></a>三者、<a id="a-7v"></a>为自除坏贪著身故，<a id="a-7w"></a>四者、<a id="a-7x"></a>为报父母生养恩故。<a id="a-7y"></a>菩萨若能不惜身命，<a id="a-7z"></a>即自定知是义菩萨。</p>
  <p id="a80">“善男子，<a id="a-81"></a>我于往昔为正法故，<a id="a-82"></a>剜身为灯三千六百。<a id="a-83"></a>我于尔时具足烦恼，<a id="a-84"></a>身实觉痛，<a id="a-85"></a>为诸众生得度脱故，<a id="a-86"></a>谕心令坚，<a id="a-87"></a>不生退转。<a id="a-88"></a>尔时即得具足三事：<a id="a-89"></a>一者、<a id="a-8A"></a>毕竟无有退转，<a id="a-8B"></a>二者、<a id="a-8C"></a>得为实义菩萨，<a id="a-8D"></a>三者、<a id="a-8E"></a>名为不可思议。<a id="a-8F"></a>是名菩萨不可思议。</p>
  <p id="a8G">“又我往昔为正法故，<a id="a-8H"></a>于一劫中，<a id="a-8I"></a>周身左右，<a id="a-8J"></a>受千疮苦。<a id="a-8K"></a>尔时具足一切烦恼，<a id="a-8L"></a>身实觉苦，<a id="a-8M"></a>为诸众生得度脱故，<a id="a-8N"></a>谕心令坚，<a id="a-8O"></a>不生退转，<a id="a-8P"></a>是名菩萨不可思议。</p>
  <p id="a8Q">“又我往昔为一鸽故，<a id="a-8R"></a>弃舍是身。<a id="a-8S"></a>尔时具足一切烦恼，<a id="a-8T"></a>身实觉苦，<a id="a-8U"></a>为诸众生得度脱故，<a id="a-8V"></a>谕心令坚，<a id="a-8W"></a>不生退转，<a id="a-8X"></a>是名菩萨不可思议。</p>
  <p id="a8Y">“善男子，<a id="a-8Z"></a>一切恶有、<a id="a-8a"></a>诸烦恼业，<a id="a-8b"></a>即是菩萨道庄严伴。<a id="a-8c"></a>何以故？<a id="a-8d"></a>一切凡夫，<a id="a-8e"></a>无有智慧、<a id="a-8f"></a>正念之心，<a id="a-8g"></a>故以烦恼而为怨敌。<a id="a-8h"></a>菩萨智慧、<a id="a-8i"></a>正念具足，<a id="a-8j"></a>故以烦恼而为道伴，<a id="a-8k"></a>恶有及业，<a id="a-8l"></a>亦复如是。</p>
  <p id="a8m">“善男子，<a id="a-8n"></a>舍离烦恼，<a id="a-8o"></a>终不得受恶有之身。<a id="a-8p"></a>是故菩萨，<a id="a-8q"></a>虽现恶业，<a id="a-8r"></a>实非身、<a id="a-8s"></a>口、<a id="a-8t"></a>意恶所作，<a id="a-8u"></a>是誓愿力。<a id="a-8v"></a>以是愿力，<a id="a-8w"></a>受恶兽身，<a id="a-8x"></a>为欲调伏彼畜生故。<a id="a-8y"></a>菩萨现受畜生身已，<a id="a-8z"></a>善知人语、<a id="a-90"></a>法语、<a id="a-91"></a>实语、<a id="a-92"></a>不粗恶语、<a id="a-93"></a>不无义语，<a id="a-94"></a>心常怜愍，<a id="a-95"></a>修习慈悲，<a id="a-96"></a>无有放逸，<a id="a-97"></a>是名菩萨不可思议。</p>
  <p id="a98">“善男子，<a id="a-99"></a>我于往昔受熊身时，<a id="a-9A"></a>虽具烦恼，<a id="a-9B"></a>烦恼于我，<a id="a-9C"></a>无自在力。<a id="a-9D"></a>何以故？<a id="a-9E"></a>具正念故。<a id="a-9F"></a>我于尔时怜愍众生，<a id="a-9G"></a>拥护正法，<a id="a-9H"></a>修行法行。<a id="a-9I"></a>受瞿陀身、<a id="a-9J"></a>劫宾耆罗身、<a id="a-9K"></a>兔身、<a id="a-9L"></a>蛇身、<a id="a-9M"></a>龙身、<a id="a-9N"></a>象身、<a id="a-9O"></a>金翅鸟身、<a id="a-9P"></a>鸽身、<a id="a-9Q"></a>鹿身、<a id="a-9R"></a>弥猴、<a id="a-9S"></a>羖羊、<a id="a-9T"></a>鸡、<a id="a-9U"></a>雉、<a id="a-9V"></a>孔雀、<a id="a-9W"></a>鹦鹉、<a id="a-9X"></a>虾、<a id="a-9Y"></a>蟆，<a id="a-9Z"></a>我受如是鸟兽身时，<a id="a-9a"></a>虽具烦恼，<a id="a-9b"></a>烦恼于我，<a id="a-9c"></a>无自在力。<a id="a-9d"></a>何以故？<a id="a-9e"></a>具正念故，<a id="a-9f"></a>怜愍众生，<a id="a-9g"></a>拥护正法，<a id="a-9h"></a>修行法行。</p>
  <p id="a9i">“善男子，<a id="a-9j"></a>于饥馑世，<a id="a-9k"></a>我立大愿，<a id="a-9l"></a>以愿力故受大鱼身，<a id="a-9m"></a>为诸众生离于饥渴；<a id="a-9n"></a>食我身者，<a id="a-9o"></a>修道、<a id="a-9p"></a>念道，<a id="a-9q"></a>无恶罪过。<a id="a-9r"></a>疾疫世时，<a id="a-9s"></a>复立大愿，<a id="a-9t"></a>以愿力故，<a id="a-9u"></a>身为药树；<a id="a-9v"></a>诸有病者，<a id="a-9w"></a>见闻触我，<a id="a-9x"></a>及食皮肤、<a id="a-9y"></a>血肉、<a id="a-9z"></a>骨髓，<a id="a-A0"></a>病悉除愈。<a id="a-A1"></a>善男子，<a id="a-A2"></a>菩萨摩诃萨受如是苦，<a id="a-A3"></a>心不退转，<a id="a-A4"></a>是名义菩萨。</p>
  <p id="aA5">“菩萨修行六波罗蜜时，<a id="a-A6"></a>终不希求六波罗蜜果，<a id="a-A7"></a>但以利益众生为事。<a id="a-A8"></a>菩萨深知生死过患，<a id="a-A9"></a>所以乐处，<a id="a-AA"></a>为利众生，<a id="a-AB"></a>受安乐故。<a id="a-AC"></a>菩萨了知解脱安乐，<a id="a-AD"></a>生死过患而能处之，<a id="a-AE"></a>是名菩萨不可思议。</p>
  <p id="aAF">“菩萨所行，<a id="a-AG"></a>不求恩报，<a id="a-AH"></a>受恩之处常思反报。<a id="a-AI"></a>善男子，<a id="a-AJ"></a>一切众生，<a id="a-AK"></a>常求自利；<a id="a-AL"></a>菩萨所行，<a id="a-AM"></a>恒求利他，<a id="a-AN"></a>是名菩萨不可思议。<a id="a-AO"></a>菩萨摩诃萨具足烦恼，<a id="a-AP"></a>于怨亲所，<a id="a-AQ"></a>平等利益，<a id="a-AR"></a>是名菩萨不可思议。</p>
  <p id="aAS">“善男子，<a id="a-AT"></a>若诸外道化众生时，<a id="a-AU"></a>或以恶语、<a id="a-AV"></a>鞭打、<a id="a-AW"></a>骂辱，<a id="a-AX"></a>摈之令出，<a id="a-AY"></a>然后调伏。<a id="a-AZ"></a>菩萨不尔，<a id="a-Aa"></a>化众生时，<a id="a-Ab"></a>无粗恶语、<a id="a-Ac"></a>嗔语、<a id="a-Ad"></a>绮语，<a id="a-Ae"></a>唯有软语，<a id="a-Af"></a>真实之语；<a id="a-Ag"></a>众生闻已，<a id="a-Ah"></a>如青莲遇月，<a id="a-Ai"></a>赤莲遇日。<a id="a-Aj"></a>善男子，<a id="a-Ak"></a>菩萨施时，<a id="a-Al"></a>财物虽少，<a id="a-Am"></a>见多乞求，<a id="a-An"></a>不生厌心，<a id="a-Ao"></a>是名菩萨不可思议。</p>
  <p id="aAp">“菩萨教化盲、<a id="a-Aq"></a>聋、<a id="a-Ar"></a>喑、<a id="a-As"></a>哑、<a id="a-At"></a>愚痴、<a id="a-Au"></a>边地、<a id="a-Av"></a>恶众生时，<a id="a-Aw"></a>心无疲厌，<a id="a-Ax"></a>是名菩萨不可思议。</p>
  <p id="aAy">“善男子，<a id="a-Az"></a>菩萨有四不可思义：<a id="a-B0"></a>一者、<a id="a-B1"></a>所爱重物，<a id="a-B2"></a>能以施人；<a id="a-B3"></a>二者、<a id="a-B4"></a>具诸烦恼，<a id="a-B5"></a>能忍恶事；<a id="a-B6"></a>三者、<a id="a-B7"></a>离坏之众，<a id="a-B8"></a>能令和合；<a id="a-B9"></a>四者、<a id="a-BA"></a>临终见恶，<a id="a-BB"></a>说法转之。<a id="a-BC"></a>是名菩萨四不可思议。</p>
  <p id="aBD">“复有三事，<a id="a-BE"></a>不可思议：<a id="a-BF"></a>一者、<a id="a-BG"></a>诃责一切烦恼；<a id="a-BH"></a>二者、<a id="a-BI"></a>处烦恼中，<a id="a-BJ"></a>而不舍之；<a id="a-BK"></a>三者、<a id="a-BL"></a>虽具烦恼，<a id="a-BM"></a>及烦恼业，<a id="a-BN"></a>而不放逸。<a id="a-BO"></a>是名菩萨三不可思议。</p>
  <p id="aBP">“复有三事，<a id="a-BQ"></a>不可思议：<a id="a-BR"></a>一者、<a id="a-BS"></a>始欲施时，<a id="a-BT"></a>心生欢乐；<a id="a-BU"></a>二者、<a id="a-BV"></a>施时为他，<a id="a-BW"></a>不求果报；<a id="a-BX"></a>三者、<a id="a-BY"></a>施已心乐，<a id="a-BZ"></a>不生悔恨。<a id="a-Ba"></a>是名菩萨三不可思议。</p>
  <p id="aBb">“善男子，<a id="a-Bc"></a>菩萨摩诃萨作是行时，<a id="a-Bd"></a>自观其心：<a id="a-Be"></a>‘我是名菩萨耶？<a id="a-Bf"></a>义菩萨乎？<a id="a-Bg"></a>’众生若能作如是事，<a id="a-Bh"></a>当知是人即义菩萨也。</p>
  <p id="aBi">“善男子，<a id="a-Bj"></a>菩萨有二种：<a id="a-Bk"></a>一者、<a id="a-Bl"></a>在家，<a id="a-Bm"></a>二者、<a id="a-Bn"></a>出家。<a id="a-Bo"></a>出家菩萨作如是事，<a id="a-Bp"></a>是不为难；<a id="a-Bq"></a>在家菩萨为如是事，<a id="a-Br"></a>是乃为难。<a id="a-Bs"></a>何以故？<a id="a-Bt"></a>在家之人多恶因缘所缠绕故。<a id="a-Bu"></a>”</p>
  <p data-pb></p>
  <h2 id="aBv">自利利他品第十</h2>
  <p id="aBw">善生言：<a id="a-Bx"></a>“世尊，<a id="a-By"></a>云何菩提？<a id="a-Bz"></a>云何菩提道？<a id="a-C0"></a>”</p>
  <p id="aC1">佛言：<a id="a-C2"></a>“善男子，<a id="a-C3"></a>若离菩提，<a id="a-C4"></a>无菩提道；<a id="a-C5"></a>离菩提道，<a id="a-C6"></a>则无菩提。<a id="a-C7"></a>菩提之道即是菩提，<a id="a-C8"></a>菩提即是菩提善根之道。<a id="a-C9"></a>出胜一切声闻、<a id="a-CA"></a>缘觉所得道果，<a id="a-CB"></a>是名菩提、<a id="a-CC"></a>菩提之道。<a id="a-CD"></a>”</p>
  <p id="aCE">善生言：<a id="a-CF"></a>“世尊，<a id="a-CG"></a>声闻、<a id="a-CH"></a>缘觉，<a id="a-CI"></a>所得道果，<a id="a-CJ"></a>即是菩提，<a id="a-CK"></a>即是菩提道，<a id="a-CL"></a>云何言胜？<a id="a-CM"></a>”</p>
  <p id="aCN">“善男子，<a id="a-CO"></a>声闻、<a id="a-CP"></a>缘觉，<a id="a-CQ"></a>道不广大，<a id="a-CR"></a>非一切觉，<a id="a-CS"></a>是故菩提、<a id="a-CT"></a>菩提之道，<a id="a-CU"></a>得名为胜。<a id="a-CV"></a>犹如一切世间经书，<a id="a-CW"></a>十二部经为最第一。<a id="a-CX"></a>何以故？<a id="a-CY"></a>所说不谬，<a id="a-CZ"></a>无颠倒故。<a id="a-Ca"></a>二乘之道，<a id="a-Cb"></a>比菩提道，<a id="a-Cc"></a>亦复如是。</p>
  <p id="aCd">“善男子，<a id="a-Ce"></a>菩提道者，<a id="a-Cf"></a>即是学，<a id="a-Cg"></a>即是学果。<a id="a-Ch"></a>云何名学？<a id="a-Ci"></a>行菩提道，<a id="a-Cj"></a>未能具足不退转心，<a id="a-Ck"></a>是名为学；<a id="a-Cl"></a>已得不退，<a id="a-Cm"></a>是名学果。<a id="a-Cn"></a>未得定有，<a id="a-Co"></a>是名为学；<a id="a-Cp"></a>已得定有第三劫中，<a id="a-Cq"></a>是名学果。<a id="a-Cr"></a>初阿僧祗劫，<a id="a-Cs"></a>犹故未能一切惠施、<a id="a-Ct"></a>一切时施、<a id="a-Cu"></a>一切众生施，<a id="a-Cv"></a>第二阿僧祗劫，<a id="a-Cw"></a>虽一切施，<a id="a-Cx"></a>未能一切时施、<a id="a-Cy"></a>一切众生施，<a id="a-Cz"></a>如是二处，<a id="a-D0"></a>是名为学；<a id="a-D1"></a>第三阿僧祗劫，<a id="a-D2"></a>能一切施、<a id="a-D3"></a>一切时施、<a id="a-D4"></a>一切众生施，<a id="a-D5"></a>是名学果。<a id="a-D6"></a>善男子，<a id="a-D7"></a>菩萨修行施、<a id="a-D8"></a>戒、<a id="a-D9"></a>忍辱、<a id="a-DA"></a>进、<a id="a-DB"></a>定、<a id="a-DC"></a>智时，<a id="a-DD"></a>是名为学；<a id="a-DE"></a>到于彼岸，<a id="a-DF"></a>是名学果。</p>
  <p id="aDG">“善男子，<a id="a-DH"></a>有是惠施，<a id="a-DI"></a>非波罗蜜；<a id="a-DJ"></a>有波罗蜜，<a id="a-DK"></a>不名为施；<a id="a-DL"></a>有亦惠施，<a id="a-DM"></a>亦波罗蜜；<a id="a-DN"></a>有非惠施，<a id="a-DO"></a>非波罗蜜。<a id="a-DP"></a>善男子，<a id="a-DQ"></a>是施、<a id="a-DR"></a>非波罗蜜者，<a id="a-DS"></a>声闻、<a id="a-DT"></a>缘觉、<a id="a-DU"></a>一切凡夫、<a id="a-DV"></a>外道、<a id="a-DW"></a>异见，<a id="a-DX"></a>菩萨初、<a id="a-DY"></a>二阿僧祗劫所行施是。<a id="a-DZ"></a>是波罗蜜、<a id="a-Da"></a>非惠施者，<a id="a-Db"></a>如尸波罗蜜，<a id="a-Dc"></a>乃至般若波罗蜜是。<a id="a-Dd"></a>亦是惠施、<a id="a-De"></a>亦波罗蜜者，<a id="a-Df"></a>菩萨第三阿僧祗劫所行施是。<a id="a-Dg"></a>非施、<a id="a-Dh"></a>非波罗蜜者，<a id="a-Di"></a>声闻、<a id="a-Dj"></a>缘觉持戒、<a id="a-Dk"></a>修定、<a id="a-Dl"></a>忍、<a id="a-Dm"></a>慈悲是。<a id="a-Dn"></a>善男子，<a id="a-Do"></a>非施、<a id="a-Dp"></a>非波罗蜜是名为学，<a id="a-Dq"></a>亦施、<a id="a-Dr"></a>亦波罗蜜是名学果。</p>
  <p id="aDs">“善男子，<a id="a-Dt"></a>夫菩提者，<a id="a-Du"></a>即是尽智、<a id="a-Dv"></a>无生智也。<a id="a-Dw"></a>为此二智，<a id="a-Dx"></a>勤心修习三十七品，<a id="a-Dy"></a>是名为学；<a id="a-Dz"></a>得菩提已，<a id="a-E0"></a>是名学果。<a id="a-E1"></a>自调诸根，<a id="a-E2"></a>次调众生，<a id="a-E3"></a>是名为学；<a id="a-E4"></a>自得解脱，<a id="a-E5"></a>令众生得，<a id="a-E6"></a>是名学果。<a id="a-E7"></a>修习十力、<a id="a-E8"></a>四无所畏、<a id="a-E9"></a>大悲三念，<a id="a-EA"></a>是名为学；<a id="a-EB"></a>具足获得十八不共法，<a id="a-EC"></a>是名学果。<a id="a-ED"></a>为利自他，<a id="a-EE"></a>造作诸业，<a id="a-EF"></a>是名为学；<a id="a-EG"></a>能利他已，<a id="a-EH"></a>是名学果。<a id="a-EI"></a>习学世法，<a id="a-EJ"></a>是名为学；<a id="a-EK"></a>学出世法，<a id="a-EL"></a>是名学果。<a id="a-EM"></a>为诸众生，<a id="a-EN"></a>不惜身、<a id="a-EO"></a>财，<a id="a-EP"></a>是名为学；<a id="a-EQ"></a>为诸众生，<a id="a-ER"></a>亦不吝惜身、<a id="a-ES"></a>财、<a id="a-ET"></a>寿命，<a id="a-EU"></a>是名学果。<a id="a-EV"></a>能化众生，<a id="a-EW"></a>作人天业，<a id="a-EX"></a>是名为学；<a id="a-EY"></a>作无漏业，<a id="a-EZ"></a>是名学果。<a id="a-Ea"></a>能施众生一切财物，<a id="a-Eb"></a>是名为学；<a id="a-Ec"></a>能行法施，<a id="a-Ed"></a>是名学果。<a id="a-Ee"></a>能自破坏悭贪、<a id="a-Ef"></a>嫉妒，<a id="a-Eg"></a>是名为学；<a id="a-Eh"></a>破他悭贪、<a id="a-Ei"></a>嫉妒之心，<a id="a-Ej"></a>是名学果。<a id="a-Ek"></a>受持五根，<a id="a-El"></a>修行忆念，<a id="a-Em"></a>是名为学；<a id="a-En"></a>教他修习，<a id="a-Eo"></a>成就具足，<a id="a-Ep"></a>是名学果。</p>
  <p id="aEq">“善男子，<a id="a-Er"></a>菩萨信根，<a id="a-Es"></a>既自利已，<a id="a-Et"></a>复利益他。<a id="a-Eu"></a>自利益者，<a id="a-Ev"></a>不名为实；<a id="a-Ew"></a>利益他者，<a id="a-Ex"></a>乃名自利。<a id="a-Ey"></a>何以故？<a id="a-Ez"></a>菩萨摩诃萨为利他故，<a id="a-F0"></a>于身、<a id="a-F1"></a>命、<a id="a-F2"></a>财，<a id="a-F3"></a>不生悭吝，<a id="a-F4"></a>是名自利。<a id="a-F5"></a>菩萨定知，<a id="a-F6"></a>若用声闻、<a id="a-F7"></a>缘觉，<a id="a-F8"></a>菩萨教化众生，<a id="a-F9"></a>众生不受，<a id="a-FA"></a>则以天人世乐教之，<a id="a-FB"></a>是名利他；<a id="a-FC"></a>利益他者，<a id="a-FD"></a>即是自利。<a id="a-FE"></a>菩萨不能自他兼利，<a id="a-FF"></a>唯求自利，<a id="a-FG"></a>是名下品。<a id="a-FH"></a>何以故？<a id="a-FI"></a>如是菩萨于法财中，<a id="a-FJ"></a>生贪著心，<a id="a-FK"></a>是故不能自利益也。<a id="a-FL"></a>行者若令他受苦恼，<a id="a-FM"></a>自处安乐，<a id="a-FN"></a>如是菩萨，<a id="a-FO"></a>不能利他。<a id="a-FP"></a>若自不修施、<a id="a-FQ"></a>戒、<a id="a-FR"></a>多闻，<a id="a-FS"></a>虽复教他，<a id="a-FT"></a>是名利他，<a id="a-FU"></a>不能自利。<a id="a-FV"></a>若自具足信等五根，<a id="a-FW"></a>然后转教，<a id="a-FX"></a>是名菩萨自利、<a id="a-FY"></a>利他。</p>
  <p id="aFZ">“善男子，<a id="a-Fa"></a>利益有二：<a id="a-Fb"></a>一者、<a id="a-Fc"></a>现世，<a id="a-Fd"></a>二者、<a id="a-Fe"></a>后世。<a id="a-Ff"></a>菩萨若作现在利益，<a id="a-Fg"></a>是不名实；<a id="a-Fh"></a>若作后世，<a id="a-Fi"></a>则能兼利。</p>
  <p id="aFj">“善男子，<a id="a-Fk"></a>乐有二种：<a id="a-Fl"></a>一者、<a id="a-Fm"></a>世乐，<a id="a-Fn"></a>二者、<a id="a-Fo"></a>出世乐。<a id="a-Fp"></a>福德亦尔。<a id="a-Fq"></a>菩萨若能自具如是二乐、<a id="a-Fr"></a>二福化众生者，<a id="a-Fs"></a>是则名为自利、<a id="a-Ft"></a>利他。</p>
  <p id="aFu">“善男子，<a id="a-Fv"></a>菩萨摩诃萨具足一法，<a id="a-Fw"></a>则能兼利，<a id="a-Fx"></a>谓不放逸。<a id="a-Fy"></a>复有二法，<a id="a-Fz"></a>能自他利：<a id="a-G0"></a>一者、<a id="a-G1"></a>多闻，<a id="a-G2"></a>二者、<a id="a-G3"></a>思维。<a id="a-G4"></a>复有三法，<a id="a-G5"></a>能自他利：<a id="a-G6"></a>一者、<a id="a-G7"></a>怜愍众生，<a id="a-G8"></a>二者、<a id="a-G9"></a>勤行精进，<a id="a-GA"></a>三者、<a id="a-GB"></a>具足念心。<a id="a-GC"></a>复有四法，<a id="a-GD"></a>能自他利，<a id="a-GE"></a>谓四威仪。<a id="a-GF"></a>复有五法，<a id="a-GG"></a>能自他利：<a id="a-GH"></a>一者、<a id="a-GI"></a>信根，<a id="a-GJ"></a>二者、<a id="a-GK"></a>持戒，<a id="a-GL"></a>三者、<a id="a-GM"></a>多闻，<a id="a-GN"></a>四者、<a id="a-GO"></a>布施，<a id="a-GP"></a>五者、<a id="a-GQ"></a>智慧。<a id="a-GR"></a>复有六法，<a id="a-GS"></a>能自他利，<a id="a-GT"></a>所谓六念。<a id="a-GU"></a>复有七法，<a id="a-GV"></a>能自他利，<a id="a-GW"></a>谓坏七慢。</p>
  <p id="aGX">“善男子，<a id="a-GY"></a>若沙门、<a id="a-GZ"></a>婆罗门、<a id="a-Ga"></a>长者、<a id="a-Gb"></a>男女，<a id="a-Gc"></a>或大众中有诸过失，<a id="a-Gd"></a>菩萨见已，<a id="a-Ge"></a>先随其意，<a id="a-Gf"></a>然后说法，<a id="a-Gg"></a>令得调伏；<a id="a-Gh"></a>如其不能先随其意，<a id="a-Gi"></a>便为说法，<a id="a-Gj"></a>是则名为下品菩萨。</p>
  <p id="aGk">“善男子，<a id="a-Gl"></a>菩萨二种：<a id="a-Gm"></a>一者、<a id="a-Gn"></a>乐近善友，<a id="a-Go"></a>二者、<a id="a-Gp"></a>不乐。<a id="a-Gq"></a>乐近善友者，<a id="a-Gr"></a>能自他利；<a id="a-Gs"></a>不乐近者，<a id="a-Gt"></a>则不能得自他兼利。<a id="a-Gu"></a>善男子，<a id="a-Gv"></a>乐近善友，<a id="a-Gw"></a>复有二种：<a id="a-Gx"></a>一、<a id="a-Gy"></a>乐供养，<a id="a-Gz"></a>二、<a id="a-H0"></a>不乐供养。<a id="a-H1"></a>乐供养者，<a id="a-H2"></a>能自他利；<a id="a-H3"></a>不乐供养，<a id="a-H4"></a>不能兼利。<a id="a-H5"></a>乐供养者，<a id="a-H6"></a>复有二种：<a id="a-H7"></a>一者、<a id="a-H8"></a>能听法。<a id="a-H9"></a>二、<a id="a-HA"></a>不能听。<a id="a-HB"></a>至心听者，<a id="a-HC"></a>能自他利；<a id="a-HD"></a>不至心听，<a id="a-HE"></a>则无兼利。<a id="a-HF"></a>至心听法，<a id="a-HG"></a>复有二种：<a id="a-HH"></a>一者、<a id="a-HI"></a>能问，<a id="a-HJ"></a>二、<a id="a-HK"></a>不能问。<a id="a-HL"></a>能问义者，<a id="a-HM"></a>能自他利；<a id="a-HN"></a>不能问者，<a id="a-HO"></a>则不能得自利、<a id="a-HP"></a>他利。<a id="a-HQ"></a>能问义者，<a id="a-HR"></a>复有二种：<a id="a-HS"></a>一、<a id="a-HT"></a>至心持，<a id="a-HU"></a>二、<a id="a-HV"></a>不能持。<a id="a-HW"></a>至心持者，<a id="a-HX"></a>能自他利；<a id="a-HY"></a>不至心者，<a id="a-HZ"></a>则不能得自利、<a id="a-Ha"></a>他利。<a id="a-Hb"></a>至心持者，<a id="a-Hc"></a>复有二种：<a id="a-Hd"></a>一者、<a id="a-He"></a>思维，<a id="a-Hf"></a>二、<a id="a-Hg"></a>不思维。<a id="a-Hh"></a>能思维者，<a id="a-Hi"></a>能利自他；<a id="a-Hj"></a>不思维者，<a id="a-Hk"></a>则不得名自利、<a id="a-Hl"></a>他利。<a id="a-Hm"></a>能思维者，<a id="a-Hn"></a>复有二种：<a id="a-Ho"></a>一者、<a id="a-Hp"></a>解义，<a id="a-Hq"></a>二、<a id="a-Hr"></a>不解义。<a id="a-Hs"></a>能解义者，<a id="a-Ht"></a>能自他利；<a id="a-Hu"></a>不解义者，<a id="a-Hv"></a>则不得名能自他利。<a id="a-Hw"></a>解义之人，<a id="a-Hx"></a>复有二种：<a id="a-Hy"></a>一如法住，<a id="a-Hz"></a>二、<a id="a-I0"></a>不如法住。<a id="a-I1"></a>如法住者，<a id="a-I2"></a>能自他利；<a id="a-I3"></a>不如法住者，<a id="a-I4"></a>则不得名自利、<a id="a-I5"></a>他利。<a id="a-I6"></a>如法住者，<a id="a-I7"></a>复有二种：<a id="a-I8"></a>一者、<a id="a-I9"></a>具足八智，<a id="a-IA"></a>二者、<a id="a-IB"></a>不能具足。<a id="a-IC"></a>何等八智？<a id="a-ID"></a>一者、<a id="a-IE"></a>法智，<a id="a-IF"></a>二者、<a id="a-IG"></a>义智，<a id="a-IH"></a>三者、<a id="a-II"></a>时智，<a id="a-IJ"></a>四者、<a id="a-IK"></a>知足智，<a id="a-IL"></a>五者、<a id="a-IM"></a>自他智，<a id="a-IN"></a>六者、<a id="a-IO"></a>众智，<a id="a-IP"></a>七者、<a id="a-IQ"></a>根智，<a id="a-IR"></a>八者、<a id="a-IS"></a>上下智。</p>
  <p id="aIT">“是人具足如是八智，<a id="a-IU"></a>凡有所说，<a id="a-IV"></a>具十六事：<a id="a-IW"></a>一者、<a id="a-IX"></a>时说，<a id="a-IY"></a>二、<a id="a-IZ"></a>至心说，<a id="a-Ia"></a>三、<a id="a-Ib"></a>次第说，<a id="a-Ic"></a>四、<a id="a-Id"></a>和合说，<a id="a-Ie"></a>五、<a id="a-If"></a>随义说，<a id="a-Ig"></a>六、<a id="a-Ih"></a>喜乐说，<a id="a-Ii"></a>七、<a id="a-Ij"></a>随意说，<a id="a-Ik"></a>八、<a id="a-Il"></a>不轻众说，<a id="a-Im"></a>九、<a id="a-In"></a>不呵众说，<a id="a-Io"></a>十、<a id="a-Ip"></a>如法说，<a id="a-Iq"></a>十一、<a id="a-Ir"></a>自他利说，<a id="a-Is"></a>十二、<a id="a-It"></a>不散乱说，<a id="a-Iu"></a>十三、<a id="a-Iv"></a>合义说，<a id="a-Iw"></a>十四、<a id="a-Ix"></a>真正说，<a id="a-Iy"></a>十五、<a id="a-Iz"></a>说已不生骄慢，<a id="a-J0"></a>十六、<a id="a-J1"></a>说已不求世报。<a id="a-J2"></a>如是之人，<a id="a-J3"></a>能从他听，<a id="a-J4"></a>从他听时，<a id="a-J5"></a>具十六事：<a id="a-J6"></a>一者、<a id="a-J7"></a>时听，<a id="a-J8"></a>二者、<a id="a-J9"></a>乐听，<a id="a-JA"></a>三者、<a id="a-JB"></a>至心听，<a id="a-JC"></a>四者、<a id="a-JD"></a>恭敬听，<a id="a-JE"></a>五者、<a id="a-JF"></a>不求过听，<a id="a-JG"></a>六者、<a id="a-JH"></a>不为论议听，<a id="a-JI"></a>七者、<a id="a-JJ"></a>不为胜听，<a id="a-JK"></a>八者、<a id="a-JL"></a>听时不轻说者，<a id="a-JM"></a>九者、<a id="a-JN"></a>听时不轻于法，<a id="a-JO"></a>十者、<a id="a-JP"></a>听时终不自轻，<a id="a-JQ"></a>十一、<a id="a-JR"></a>听时远离五盖，<a id="a-JS"></a>十二、<a id="a-JT"></a>听时为受持读，<a id="a-JU"></a>十三、<a id="a-JV"></a>听时为除五欲，<a id="a-JW"></a>十四、<a id="a-JX"></a>听时为具信心，<a id="a-JY"></a>十五、<a id="a-JZ"></a>听时为调众说，<a id="a-Ja"></a>十六、<a id="a-Jb"></a>听时为断闻根。<a id="a-Jc"></a>善男子，<a id="a-Jd"></a>具八智者，<a id="a-Je"></a>能说能听。<a id="a-Jf"></a>如是之人，<a id="a-Jg"></a>能自他利；<a id="a-Jh"></a>不具足者，<a id="a-Ji"></a>则不得名自利、<a id="a-Jj"></a>他利。</p>
  <p id="aJk">“善男子，<a id="a-Jl"></a>能说法者，<a id="a-Jm"></a>复有二种：<a id="a-Jn"></a>一者、<a id="a-Jo"></a>清净，<a id="a-Jp"></a>二、<a id="a-Jq"></a>不清净。<a id="a-Jr"></a>不清净者，<a id="a-Js"></a>复有五事：<a id="a-Jt"></a>一者、<a id="a-Ju"></a>为利故说，<a id="a-Jv"></a>二者、<a id="a-Jw"></a>为报而说，<a id="a-Jx"></a>三者、<a id="a-Jy"></a>为胜他说，<a id="a-Jz"></a>四者、<a id="a-K0"></a>为世报说，<a id="a-K1"></a>五者、<a id="a-K2"></a>疑说。<a id="a-K3"></a>清净说者，<a id="a-K4"></a>复有五事：<a id="a-K5"></a>一、<a id="a-K6"></a>先施食然后为说，<a id="a-K7"></a>二、<a id="a-K8"></a>为增长三宝故说，<a id="a-K9"></a>三、<a id="a-KA"></a>断自他烦恼故说，<a id="a-KB"></a>四、<a id="a-KC"></a>为分别邪正故说，<a id="a-KD"></a>五、<a id="a-KE"></a>为听者得最胜故说。<a id="a-KF"></a>善男子，<a id="a-KG"></a>不净说者，<a id="a-KH"></a>名曰垢秽，<a id="a-KI"></a>名为卖法，<a id="a-KJ"></a>亦名污辱，<a id="a-KK"></a>亦名错谬，<a id="a-KL"></a>亦名失意。<a id="a-KM"></a>清净说者，<a id="a-KN"></a>名曰净洁，<a id="a-KO"></a>亦名正说，<a id="a-KP"></a>亦名实语，<a id="a-KQ"></a>亦名法聚。<a id="a-KR"></a>善男子，<a id="a-KS"></a>若具足知十二部经，<a id="a-KT"></a>声论，<a id="a-KU"></a>因论，<a id="a-KV"></a>知因、<a id="a-KW"></a>知喻，<a id="a-KX"></a>知自他取，<a id="a-KY"></a>是名正说。<a id="a-KZ"></a>听者有四：<a id="a-Ka"></a>一者、<a id="a-Kb"></a>略闻多解，<a id="a-Kc"></a>二者、<a id="a-Kd"></a>随分别解，<a id="a-Ke"></a>三者、<a id="a-Kf"></a>随本意解，<a id="a-Kg"></a>四者、<a id="a-Kh"></a>于一一字一一句解。<a id="a-Ki"></a>如来说法，<a id="a-Kj"></a>正为三人，<a id="a-Kk"></a>不为第四。<a id="a-Kl"></a>何以故？<a id="a-Km"></a>以非器故。<a id="a-Kn"></a>如是四人，<a id="a-Ko"></a>分为二种：<a id="a-Kp"></a>一者、<a id="a-Kq"></a>熟，<a id="a-Kr"></a>二者、<a id="a-Ks"></a>生。<a id="a-Kt"></a>熟者，<a id="a-Ku"></a>现在调伏；<a id="a-Kv"></a>生者，<a id="a-Kw"></a>未来调伏。</p>
  <p id="aKx">“善男子，<a id="a-Ky"></a>譬如树林，<a id="a-Kz"></a>凡有四种：<a id="a-L0"></a>一者、<a id="a-L1"></a>易伐难出，<a id="a-L2"></a>二者、<a id="a-L3"></a>难伐易出，<a id="a-L4"></a>三者、<a id="a-L5"></a>易伐易出，<a id="a-L6"></a>四者、<a id="a-L7"></a>难伐难出。<a id="a-L8"></a>出家之人，<a id="a-L9"></a>亦有四种：<a id="a-LA"></a>一者、<a id="a-LB"></a>易调难出，<a id="a-LC"></a>二者、<a id="a-LD"></a>难调易出，<a id="a-LE"></a>三者、<a id="a-LF"></a>易调易出，<a id="a-LG"></a>四者、<a id="a-LH"></a>难调难出。<a id="a-LI"></a>如是四人，<a id="a-LJ"></a>分为三种：<a id="a-LK"></a>一者、<a id="a-LL"></a>呵责已调，<a id="a-LM"></a>二者、<a id="a-LN"></a>软语而调，<a id="a-LO"></a>三者、<a id="a-LP"></a>诃责、<a id="a-LQ"></a>软语使得调伏。<a id="a-LR"></a>复有二种：<a id="a-LS"></a>一者、<a id="a-LT"></a>自能调伏，<a id="a-LU"></a>不假他人；<a id="a-LV"></a>二者、<a id="a-LW"></a>自若不能，<a id="a-LX"></a>请他令调。<a id="a-LY"></a>复有二种：<a id="a-LZ"></a>一者、<a id="a-La"></a>施调，<a id="a-Lb"></a>二者、<a id="a-Lc"></a>咒调。<a id="a-Ld"></a>是调伏法，<a id="a-Le"></a>复有二时：<a id="a-Lf"></a>一者、<a id="a-Lg"></a>喜时，<a id="a-Lh"></a>二者、<a id="a-Li"></a>苦时。<a id="a-Lj"></a>为是四人说正法时，<a id="a-Lk"></a>有二方便：<a id="a-Ll"></a>一者、<a id="a-Lm"></a>善知世事，<a id="a-Ln"></a>二者、<a id="a-Lo"></a>其给使。<a id="a-Lp"></a>善男子，<a id="a-Lq"></a>菩萨若知是二方便，<a id="a-Lr"></a>则能兼利；<a id="a-Ls"></a>若不知者，<a id="a-Lt"></a>则不能得自利、<a id="a-Lu"></a>他利。</p>
  <p id="aLv">“善男子，<a id="a-Lw"></a>菩萨摩诃萨为利他故，<a id="a-Lx"></a>先学外典，<a id="a-Ly"></a>然后分别十二部经。<a id="a-Lz"></a>众生若闻十二部经，<a id="a-M0"></a>乃于外典生于厌贱。<a id="a-M1"></a>复为众生说烦恼过，<a id="a-M2"></a>烦恼解脱；<a id="a-M3"></a>叹善友德，<a id="a-M4"></a>呵恶友过；<a id="a-M5"></a>赞施功德，<a id="a-M6"></a>毁悭过失。<a id="a-M7"></a>菩萨常寂，<a id="a-M8"></a>赞寂功德；<a id="a-M9"></a>常修法行，<a id="a-MA"></a>赞法行德。<a id="a-MB"></a>若能如是，<a id="a-MC"></a>是名兼利。<a id="a-MD"></a>在家菩萨先自调伏，<a id="a-ME"></a>若不调伏，<a id="a-MF"></a>则不出家。<a id="a-MG"></a>在家菩萨能多度人，<a id="a-MH"></a>出家菩萨则不如是。<a id="a-MI"></a>何以故？<a id="a-MJ"></a>若无在家，<a id="a-MK"></a>则无三乘出家之人。<a id="a-ML"></a>三乘出家，<a id="a-MM"></a>修道、<a id="a-MN"></a>持戒、<a id="a-MO"></a>诵经、<a id="a-MP"></a>坐禅，<a id="a-MQ"></a>皆由在家而为庄严。<a id="a-MR"></a>善男子，<a id="a-MS"></a>有道、<a id="a-MT"></a>有道庄严。<a id="a-MU"></a>道者，<a id="a-MV"></a>所谓法行；<a id="a-MW"></a>道庄严者，<a id="a-MX"></a>所谓在家。<a id="a-MY"></a>出家菩萨，<a id="a-MZ"></a>为在家者修行于道；<a id="a-Ma"></a>在家之人，<a id="a-Mb"></a>为出家者而作法行。<a id="a-Mc"></a>在家之人，<a id="a-Md"></a>多修二法：<a id="a-Me"></a>一者、<a id="a-Mf"></a>受，<a id="a-Mg"></a>二者、<a id="a-Mh"></a>施。<a id="a-Mi"></a>出家之人，<a id="a-Mj"></a>亦修二法：<a id="a-Mk"></a>一者、<a id="a-Ml"></a>诵，<a id="a-Mm"></a>二者、<a id="a-Mn"></a>教。</p>
  <p id="aMo">“善男子，<a id="a-Mp"></a>菩萨摩诃萨兼有四法：<a id="a-Mq"></a>受、<a id="a-Mr"></a>施、<a id="a-Ms"></a>诵、<a id="a-Mt"></a>教，<a id="a-Mu"></a>如是名为自利、<a id="a-Mv"></a>利他。<a id="a-Mw"></a>菩萨若欲为众生说法界深义，<a id="a-Mx"></a>先当为说世间之法，<a id="a-My"></a>然后乃说甚深法界。<a id="a-Mz"></a>何以故？<a id="a-N0"></a>为易化故。<a id="a-N1"></a>菩萨摩诃萨应护一切众生之心，<a id="a-N2"></a>若不护者，<a id="a-N3"></a>则不能调一切众生。<a id="a-N4"></a>菩萨亦应拥护自身，<a id="a-N5"></a>若不护身，<a id="a-N6"></a>亦不能得调伏众生。<a id="a-N7"></a>菩萨不为贪身命财、<a id="a-N8"></a>护身命财，<a id="a-N9"></a>皆为调伏诸众生故。<a id="a-NA"></a>菩萨摩诃萨先自除恶，<a id="a-NB"></a>后教人除；<a id="a-NC"></a>若不自除，<a id="a-ND"></a>能教他除，<a id="a-NE"></a>无有是处。<a id="a-NF"></a>是故菩萨先应自施、<a id="a-NG"></a>自持戒、<a id="a-NH"></a>知足、<a id="a-NI"></a>勤行精进，<a id="a-NJ"></a>然后化人。<a id="a-NK"></a>菩萨若不自行法行，<a id="a-NL"></a>则不能得教化众生。</p>
  <p id="aNM">“善男子，<a id="a-NN"></a>众生诸根，<a id="a-NO"></a>凡有三种；<a id="a-NP"></a>菩萨诸根，<a id="a-NQ"></a>亦复三种，<a id="a-NR"></a>谓下、<a id="a-NS"></a>中、<a id="a-NT"></a>上。<a id="a-NU"></a>下根菩萨能化下根，<a id="a-NV"></a>不及中、<a id="a-NW"></a>上；<a id="a-NX"></a>中根菩萨能化中、<a id="a-NY"></a>下，<a id="a-NZ"></a>不及上根；<a id="a-Na"></a>上根菩萨，<a id="a-Nb"></a>能三种化。</p>
  <p id="aNc">“善男子，<a id="a-Nd"></a>菩萨有二种：<a id="a-Ne"></a>一者、<a id="a-Nf"></a>在家，<a id="a-Ng"></a>二者、<a id="a-Nh"></a>出家。<a id="a-Ni"></a>出家菩萨自利、<a id="a-Nj"></a>利他，<a id="a-Nk"></a>是不为难；<a id="a-Nl"></a>在家菩萨修是二利，<a id="a-Nm"></a>是乃为难。<a id="a-Nn"></a>何以故？<a id="a-No"></a>在家菩萨多恶因缘所缠绕故。<a id="a-Np"></a>”</p>
  <p data-pb></p>
  <h2 id="aNq">自他庄严品第十一</h2>
  <p id="aNr">善生言：<a id="a-Ns"></a>“世尊，<a id="a-Nt"></a>菩萨摩诃萨具足几法，<a id="a-Nu"></a>能自他利？<a id="a-Nv"></a>”</p>
  <p id="aNw">“善男子，<a id="a-Nx"></a>具足八法，<a id="a-Ny"></a>能自他利。<a id="a-Nz"></a>何等为八？<a id="a-O0"></a>一者、<a id="a-O1"></a>寿命长远，<a id="a-O2"></a>二者、<a id="a-O3"></a>具上妙色，<a id="a-O4"></a>三者、<a id="a-O5"></a>身具大力，<a id="a-O6"></a>四者、<a id="a-O7"></a>具好种姓，<a id="a-O8"></a>五者、<a id="a-O9"></a>多饶财宝，<a id="a-OA"></a>六者、<a id="a-OB"></a>具男子身，<a id="a-OC"></a>七者、<a id="a-OD"></a>言语辩了，<a id="a-OE"></a>八者、<a id="a-OF"></a>无大众畏。<a id="a-OG"></a>”</p>
  <p id="aOH">善生言：<a id="a-OI"></a>“世尊，<a id="a-OJ"></a>何因缘故，<a id="a-OK"></a>菩萨得寿命长，<a id="a-OL"></a>乃至大众不生怖畏？<a id="a-OM"></a>”</p>
  <p id="aON">佛言：<a id="a-OO"></a>“善男子，<a id="a-OP"></a>菩萨摩诃萨无量世中，<a id="a-OQ"></a>慈心不杀，<a id="a-OR"></a>以是因缘，<a id="a-OS"></a>获得长寿。<a id="a-OT"></a>无量世中，<a id="a-OU"></a>常施衣、<a id="a-OV"></a>灯，<a id="a-OW"></a>以是因缘，<a id="a-OX"></a>获得上色。<a id="a-OY"></a>无量世中，<a id="a-OZ"></a>常坏骄慢，<a id="a-Oa"></a>以是因缘，<a id="a-Ob"></a>生上种姓。<a id="a-Oc"></a>无量世中，<a id="a-Od"></a>常施饮食，<a id="a-Oe"></a>以是因缘，<a id="a-Of"></a>身力具足。<a id="a-Og"></a>无量世中，<a id="a-Oh"></a>常乐说法，<a id="a-Oi"></a>以是因缘，<a id="a-Oj"></a>多饶财宝。<a id="a-Ok"></a>无量世中，<a id="a-Ol"></a>呵责女身，<a id="a-Om"></a>以是因缘，<a id="a-On"></a>得男子身。<a id="a-Oo"></a>无量世中，<a id="a-Op"></a>至心持戒，<a id="a-Oq"></a>以是因缘，<a id="a-Or"></a>言语辩了。<a id="a-Os"></a>无量世中，<a id="a-Ot"></a>供养三宝，<a id="a-Ou"></a>以是因缘，<a id="a-Ov"></a>无大众畏。</p>
  <p id="aOw">“如是八事，<a id="a-Ox"></a>有三因缘：<a id="a-Oy"></a>一者、<a id="a-Oz"></a>物净，<a id="a-P0"></a>二者、<a id="a-P1"></a>心净，<a id="a-P2"></a>三、<a id="a-P3"></a>福田净。<a id="a-P4"></a>云何物净？<a id="a-P5"></a>非偷盗物，<a id="a-P6"></a>非圣遮物，<a id="a-P7"></a>非众共物，<a id="a-P8"></a>非三宝物，<a id="a-P9"></a>非施一人回与多人，<a id="a-PA"></a>非施多人回与一人，<a id="a-PB"></a>不恼他得，<a id="a-PC"></a>不诳他得，<a id="a-PD"></a>不欺他得，<a id="a-PE"></a>是名物净。<a id="a-PF"></a>云何心净？<a id="a-PG"></a>施时不为生死善果，<a id="a-PH"></a>名称胜他，<a id="a-PI"></a>得色理财，<a id="a-PJ"></a>不断家法，<a id="a-PK"></a>眷属多饶，<a id="a-PL"></a>唯为庄严菩提故施，<a id="a-PM"></a>为欲调伏众生故施，<a id="a-PN"></a>是名心净。<a id="a-PO"></a>云何福田净？<a id="a-PP"></a>受施之人远离八邪，<a id="a-PQ"></a>名福田净。<a id="a-PR"></a>善男子，<a id="a-PS"></a>以如是等三因缘故，<a id="a-PT"></a>八法具足。</p>
  <p id="aPU">“善男子，<a id="a-PV"></a>菩萨所以求于长命，<a id="a-PW"></a>欲为众生赞不杀故；<a id="a-PX"></a>菩萨所以求上色者，<a id="a-PY"></a>为令众生见欢喜故；<a id="a-PZ"></a>菩萨所以求上种姓，<a id="a-Pa"></a>为令众生生恭敬故；<a id="a-Pb"></a>菩萨所以求具足力，<a id="a-Pc"></a>为欲持戒、<a id="a-Pd"></a>诵经、<a id="a-Pe"></a>坐禅故；<a id="a-Pf"></a>菩萨所以求多财宝，<a id="a-Pg"></a>为欲调伏诸众生故；<a id="a-Ph"></a>菩萨所以求男子身，<a id="a-Pi"></a>为欲成器盛善法故；<a id="a-Pj"></a>菩萨所以求语辩了，<a id="a-Pk"></a>为诸众生受法语故；<a id="a-Pl"></a>菩萨所以求不畏大众，<a id="a-Pm"></a>为欲分别真实法故。</p>
  <p id="aPn">“善男子，<a id="a-Po"></a>是故菩萨具足八法，<a id="a-Pp"></a>能自他利。<a id="a-Pq"></a>能如是行，<a id="a-Pr"></a>是名实行。<a id="a-Ps"></a>善男子，<a id="a-Pt"></a>菩萨摩诃萨有八法者，<a id="a-Pu"></a>具足受持十善之法，<a id="a-Pv"></a>乐以化人；<a id="a-Pw"></a>具足受持优婆塞戒，<a id="a-Px"></a>乐以化人。<a id="a-Py"></a>虽得妙色，<a id="a-Pz"></a>终不以是而生骄慢。<a id="a-Q0"></a>虽持净戒、<a id="a-Q1"></a>多闻、<a id="a-Q2"></a>精进、<a id="a-Q3"></a>大力、<a id="a-Q4"></a>好姓、<a id="a-Q5"></a>多饶财宝，<a id="a-Q6"></a>终不以此而生骄慢。<a id="a-Q7"></a>不以幻惑欺诳众生，<a id="a-Q8"></a>不生放逸修六和敬。<a id="a-Q9"></a>菩萨具足如是等法，<a id="a-QA"></a>虽复在家，<a id="a-QB"></a>不异出家。<a id="a-QC"></a>如是菩萨终不为他作恶因缘。<a id="a-QD"></a>何以故？<a id="a-QE"></a>惭愧坚故。</p>
  <p id="aQF">“善男子，<a id="a-QG"></a>在家之人，<a id="a-QH"></a>设于一世受持如是优婆塞戒，<a id="a-QI"></a>虽复后生无三宝处，<a id="a-QJ"></a>终不造作诸恶因缘。<a id="a-QK"></a>所以者何？<a id="a-QL"></a>二因缘故：<a id="a-QM"></a>一者、<a id="a-QN"></a>智慧，<a id="a-QO"></a>二、<a id="a-QP"></a>不放逸。</p>
  <p id="aQQ">“善男子，<a id="a-QR"></a>于后恶处，<a id="a-QS"></a>不作恶事，<a id="a-QT"></a>有四因缘：<a id="a-QU"></a>一者、<a id="a-QV"></a>了知烦恼过故，<a id="a-QW"></a>二者、<a id="a-QX"></a>不随诸烦恼故，<a id="a-QY"></a>三者、<a id="a-QZ"></a>能忍诸恶苦故，<a id="a-Qa"></a>四者、<a id="a-Qb"></a>不生恐怖心故。<a id="a-Qc"></a>菩萨具足如是四法，<a id="a-Qd"></a>不为诸苦、<a id="a-Qe"></a>一切烦恼之所倾动。</p>
  <p id="aQf">“善男子，<a id="a-Qg"></a>不动菩萨有五因缘：<a id="a-Qh"></a>一者、<a id="a-Qi"></a>乐修善法，<a id="a-Qj"></a>二者、<a id="a-Qk"></a>分别善恶，<a id="a-Ql"></a>三者、<a id="a-Qm"></a>亲近正法，<a id="a-Qn"></a>四者、<a id="a-Qo"></a>怜愍众生，<a id="a-Qp"></a>五者、<a id="a-Qq"></a>常识宿命。</p>
  <p id="aQr">“善男子，<a id="a-Qs"></a>菩萨具足如是八法，<a id="a-Qt"></a>若闻讥毁，<a id="a-Qu"></a>心能堪忍；<a id="a-Qv"></a>若闻赞叹，<a id="a-Qw"></a>反生惭愧。<a id="a-Qx"></a>修行道时，<a id="a-Qy"></a>欢喜自庆，<a id="a-Qz"></a>不生骄慢。<a id="a-R0"></a>能调恶人，<a id="a-R1"></a>见离坏众，<a id="a-R2"></a>能令和合。<a id="a-R3"></a>扬人善事，<a id="a-R4"></a>隐他过咎。<a id="a-R5"></a>人所惭处，<a id="a-R6"></a>终不宣说；<a id="a-R7"></a>闻他秘事，<a id="a-R8"></a>不向余说。<a id="a-R9"></a>不为世事而作咒誓。<a id="a-RA"></a>少恩加己，<a id="a-RB"></a>思欲大报；<a id="a-RC"></a>于己怨者，<a id="a-RD"></a>恒生善心。<a id="a-RE"></a>怨亲等苦，<a id="a-RF"></a>先救怨者。<a id="a-RG"></a>见有骂者，<a id="a-RH"></a>反生怜愍。<a id="a-RI"></a>见他偷时，<a id="a-RJ"></a>默然不动。<a id="a-RK"></a>见来打者，<a id="a-RL"></a>生于悲心。<a id="a-RM"></a>视诸众生，<a id="a-RN"></a>犹如父母。<a id="a-RO"></a>宁丧身命，<a id="a-RP"></a>终不虚言。<a id="a-RQ"></a>何以故？<a id="a-RR"></a>知果报故。<a id="a-RS"></a>于诸烦恼，<a id="a-RT"></a>应生怨想。<a id="a-RU"></a>于善法中，<a id="a-RV"></a>生亲旧想。<a id="a-RW"></a>若于外法，<a id="a-RX"></a>生于贪心，<a id="a-RY"></a>寻能观察贪之过咎。<a id="a-RZ"></a>一切烦恼，<a id="a-Ra"></a>亦复如是。<a id="a-Rb"></a>虽复久与恶人同处，<a id="a-Rc"></a>终不于中生亲善想；<a id="a-Rd"></a>虽与善人不同居止，<a id="a-Re"></a>终不与彼而生远想。<a id="a-Rf"></a>虽复供养父母、<a id="a-Rg"></a>师长，<a id="a-Rh"></a>终不为是而作恶事。<a id="a-Ri"></a>乏财之时，<a id="a-Rj"></a>见有求者，<a id="a-Rk"></a>不生恶想。<a id="a-Rl"></a>虽不亲近凶恶之人，<a id="a-Rm"></a>而其内心常生怜愍；<a id="a-Rn"></a>恶来加己，<a id="a-Ro"></a>以善报之。<a id="a-Rp"></a>自受乐时，<a id="a-Rq"></a>不轻他人；<a id="a-Rr"></a>见他受苦，<a id="a-Rs"></a>不生欢喜。<a id="a-Rt"></a>身业清净，<a id="a-Ru"></a>持四威仪，<a id="a-Rv"></a>即以是法，<a id="a-Rw"></a>用化众生。<a id="a-Rx"></a>口业清净，<a id="a-Ry"></a>诵读如来十二部经，<a id="a-Rz"></a>即以是法，<a id="a-S0"></a>用化众生。<a id="a-S1"></a>意业清净，<a id="a-S2"></a>修四无量，<a id="a-S3"></a>亦以是法，<a id="a-S4"></a>开化众生。<a id="a-S5"></a>假身受苦，<a id="a-S6"></a>令他受乐，<a id="a-S7"></a>甘乐为之。<a id="a-S8"></a>世间之事，<a id="a-S9"></a>虽无利益，<a id="a-SA"></a>为众生故，<a id="a-SB"></a>而亦学之。<a id="a-SC"></a>所学之事，<a id="a-SD"></a>世中最胜，<a id="a-SE"></a>虽得通达，<a id="a-SF"></a>心无骄慢。<a id="a-SG"></a>以己所知，<a id="a-SH"></a>勤用化人，<a id="a-SI"></a>欲令此事，<a id="a-SJ"></a>经世不绝。<a id="a-SK"></a>于亲友中，<a id="a-SL"></a>不令作恶，<a id="a-SM"></a>乐以上八，<a id="a-SN"></a>教化众生。<a id="a-SO"></a>说因、<a id="a-SP"></a>说果，<a id="a-SQ"></a>无有错谬。<a id="a-SR"></a>爱别离时，<a id="a-SS"></a>心不生恼，<a id="a-ST"></a>观无常故。<a id="a-SU"></a>受乐受时，<a id="a-SV"></a>心不耽荒，<a id="a-SW"></a>观苦无常。<a id="a-SX"></a>善男子，<a id="a-SY"></a>菩萨具足如上八法，<a id="a-SZ"></a>则能施作如是等事。</p>
  <p id="aSa">“善男子，<a id="a-Sb"></a>菩萨二种，<a id="a-Sc"></a>一者、<a id="a-Sd"></a>在家，<a id="a-Se"></a>二者、<a id="a-Sf"></a>出家。<a id="a-Sg"></a>出家菩萨修是八法，<a id="a-Sh"></a>是不为难；<a id="a-Si"></a>在家修习，<a id="a-Sj"></a>是乃为难。<a id="a-Sk"></a>何以故？<a id="a-Sl"></a>在家菩萨多恶因缘所缠绕故。<a id="a-Sm"></a>”</p>
  <p data-pb></p>
  <h2 id="aSn">二庄严品第十二</h2>
  <p id="aSo">善生言：<a id="a-Sp"></a>“世尊，<a id="a-Sq"></a>云何菩萨自他庄严？<a id="a-Sr"></a>”</p>
  <p id="aSs">佛言：<a id="a-St"></a>“善男子，<a id="a-Su"></a>菩萨具足二法，<a id="a-Sv"></a>能自他庄严：<a id="a-Sw"></a>一者、<a id="a-Sx"></a>福德，<a id="a-Sy"></a>二者、<a id="a-Sz"></a>智慧。<a id="a-T0"></a>”</p>
  <p id="aT1">“世尊，<a id="a-T2"></a>何因缘故，<a id="a-T3"></a>得二庄严？<a id="a-T4"></a>”</p>
  <p id="aT5">“善男子，<a id="a-T6"></a>菩萨修习六波罗蜜，<a id="a-T7"></a>便得如是二种庄严。<a id="a-T8"></a>施、<a id="a-T9"></a>戒、<a id="a-TA"></a>精进，<a id="a-TB"></a>名福庄严；<a id="a-TC"></a>忍、<a id="a-TD"></a>定、<a id="a-TE"></a>智慧，<a id="a-TF"></a>名智庄严。<a id="a-TG"></a>复有六法，<a id="a-TH"></a>二庄严因，<a id="a-TI"></a>所谓六念：<a id="a-TJ"></a>念佛、<a id="a-TK"></a>法、<a id="a-TL"></a>僧，<a id="a-TM"></a>名智庄严；<a id="a-TN"></a>念戒、<a id="a-TO"></a>施、<a id="a-TP"></a>天，<a id="a-TQ"></a>名福庄严。</p>
  <p id="aTR">“善男子，<a id="a-TS"></a>菩萨具足是二庄严，<a id="a-TT"></a>能自他利，<a id="a-TU"></a>为诸众生受三恶苦，<a id="a-TV"></a>而其内心不生忧悔。<a id="a-TW"></a>若能具足是二庄严，<a id="a-TX"></a>则得微妙善巧方便，<a id="a-TY"></a>了知世法及出世法。</p>
  <p id="aTZ">“善男子，<a id="a-Ta"></a>福德庄严，<a id="a-Tb"></a>即智庄严；<a id="a-Tc"></a>智慧庄严，<a id="a-Td"></a>即福庄严。<a id="a-Te"></a>何以故？<a id="a-Tf"></a>夫智慧者，<a id="a-Tg"></a>能修善法，<a id="a-Th"></a>具足十善，<a id="a-Ti"></a>获得财富及大自在。<a id="a-Tj"></a>得是二故，<a id="a-Tk"></a>故能自利，<a id="a-Tl"></a>及利益他。<a id="a-Tm"></a>有智之人，<a id="a-Tn"></a>所学世法，<a id="a-To"></a>于学中胜，<a id="a-Tp"></a>以是因缘，<a id="a-Tq"></a>便得财富及大自在。<a id="a-Tr"></a>菩萨具足如是二法，<a id="a-Ts"></a>则能二世自他利益。<a id="a-Tt"></a>智者若能分别世法及出世法，<a id="a-Tu"></a>世间法者，<a id="a-Tv"></a>一切世论、<a id="a-Tw"></a>一切世定；<a id="a-Tx"></a>出世法者，<a id="a-Ty"></a>知阴、<a id="a-Tz"></a>入、<a id="a-U0"></a>界。<a id="a-U1"></a>菩萨知是二法因缘，<a id="a-U2"></a>故能二世自他利益。</p>
  <p id="aU3">“善男子，<a id="a-U4"></a>菩萨虽知世间之乐，<a id="a-U5"></a>虚妄非真，<a id="a-U6"></a>而亦能造世乐因缘。<a id="a-U7"></a>何以故？<a id="a-U8"></a>为欲利益诸众生故。</p>
  <p id="aU9">“善男子，<a id="a-UA"></a>是二庄严，<a id="a-UB"></a>有二正因：<a id="a-UC"></a>一者、<a id="a-UD"></a>慈心，<a id="a-UE"></a>二者、<a id="a-UF"></a>悲心。<a id="a-UG"></a>修是二因，<a id="a-UH"></a>虽复流转生死苦海，<a id="a-UI"></a>心不生悔。<a id="a-UJ"></a>复次，<a id="a-UK"></a>菩萨具足二法，<a id="a-UL"></a>而能庄严无上菩提：<a id="a-UM"></a>一者、<a id="a-UN"></a>不乐生死，<a id="a-UO"></a>二者、<a id="a-UP"></a>深观解脱。<a id="a-UQ"></a>是故亦能二世利益，<a id="a-UR"></a>了知法相，<a id="a-US"></a>得大智慧，<a id="a-UT"></a>能令自他财命增长。</p>
  <p id="aUU">“善男子，<a id="a-UV"></a>菩萨摩诃萨具足二法，<a id="a-UW"></a>一切施时，<a id="a-UX"></a>不生忧悔；<a id="a-UY"></a>见众恶事，<a id="a-UZ"></a>而能堪忍。<a id="a-Ua"></a>菩萨施时，<a id="a-Ub"></a>观二种田：<a id="a-Uc"></a>一者、<a id="a-Ud"></a>福田，<a id="a-Ue"></a>二者、<a id="a-Uf"></a>贫穷田。<a id="a-Ug"></a>菩萨为欲增福德故，<a id="a-Uh"></a>施于贫苦；<a id="a-Ui"></a>为增无上妙智慧故，<a id="a-Uj"></a>施于福田。<a id="a-Uk"></a>为报恩故，<a id="a-Ul"></a>施于福田；<a id="a-Um"></a>生怜愍故，<a id="a-Un"></a>给施贫穷。<a id="a-Uo"></a>舍烦恼故，<a id="a-Up"></a>施于福田；<a id="a-Uq"></a>成功德故，<a id="a-Ur"></a>施于贫穷。<a id="a-Us"></a>增长一切乐因缘故，<a id="a-Ut"></a>施于福田；<a id="a-Uu"></a>欲舍一切苦因缘故，<a id="a-Uv"></a>施于贫穷。<a id="a-Uw"></a>菩萨若施所亲爱处，<a id="a-Ux"></a>为报恩故；<a id="a-Uy"></a>若施怨仇，<a id="a-Uz"></a>为除恶故。<a id="a-V0"></a>菩萨摩诃萨见来求者，<a id="a-V1"></a>生一子想，<a id="a-V2"></a>是故任力，<a id="a-V3"></a>多少施之，<a id="a-V4"></a>是则名为施波罗蜜。<a id="a-V5"></a>菩萨施时，<a id="a-V6"></a>离于悭心，<a id="a-V7"></a>名尸波罗蜜。<a id="a-V8"></a>能忍一切求者之言，<a id="a-V9"></a>名忍波罗蜜。<a id="a-VA"></a>所施之物，<a id="a-VB"></a>手自授与，<a id="a-VC"></a>名精进波罗蜜。<a id="a-VD"></a>至心系念，<a id="a-VE"></a>观于解脱，<a id="a-VF"></a>名禅波罗蜜。<a id="a-VG"></a>不择一切怨亲之相，<a id="a-VH"></a>名般若波罗蜜。</p>
  <p id="aVI">“善男子，<a id="a-VJ"></a>如诸众生贪心杀时，<a id="a-VK"></a>一念具足十二因缘；<a id="a-VL"></a>菩萨施时，<a id="a-VM"></a>亦复如是，<a id="a-VN"></a>一念具足如是六事，<a id="a-VO"></a>是名功德智慧庄严。</p>
  <p id="aVP">“复次，<a id="a-VQ"></a>善男子，<a id="a-VR"></a>菩萨摩诃萨造作不共法之因缘，<a id="a-VS"></a>名福庄严；<a id="a-VT"></a>教化众生，<a id="a-VU"></a>悉令获得三种菩提，<a id="a-VV"></a>名智庄严。</p>
  <p id="aVW">“复次，<a id="a-VX"></a>善男子，<a id="a-VY"></a>菩萨若能调伏众生，<a id="a-VZ"></a>名智庄严；<a id="a-Va"></a>同于众生受诸苦恼，<a id="a-Vb"></a>名福庄严。<a id="a-Vc"></a>菩萨能令一切众生离于恶见，<a id="a-Vd"></a>名智庄严；<a id="a-Ve"></a>能教众生住信、<a id="a-Vf"></a>施、<a id="a-Vg"></a>戒、<a id="a-Vh"></a>多闻、<a id="a-Vi"></a>智慧，<a id="a-Vj"></a>名福庄严。</p>
  <p id="aVk">“复次，<a id="a-Vl"></a>善男子，<a id="a-Vm"></a>菩萨摩诃萨具足五法，<a id="a-Vn"></a>则能庄严无上菩提。<a id="a-Vo"></a>何等为五？<a id="a-Vp"></a>一者、<a id="a-Vq"></a>信心；<a id="a-Vr"></a>二者、<a id="a-Vs"></a>悲心；<a id="a-Vt"></a>三者、<a id="a-Vu"></a>勇健；<a id="a-Vv"></a>四者、<a id="a-Vw"></a>读诵世论，<a id="a-Vx"></a>不生疲厌；<a id="a-Vy"></a>五者、<a id="a-Vz"></a>学诸世业，<a id="a-W0"></a>亦不厌之。</p>
  <p id="aW1">“善男子，<a id="a-W2"></a>菩萨具足二种庄严，<a id="a-W3"></a>则有七相。<a id="a-W4"></a>何等为七？<a id="a-W5"></a>一者、<a id="a-W6"></a>自知罪过，<a id="a-W7"></a>二者、<a id="a-W8"></a>不说他过，<a id="a-W9"></a>三者、<a id="a-WA"></a>乐瞻病人，<a id="a-WB"></a>四者、<a id="a-WC"></a>乐施贫人，<a id="a-WD"></a>五者、<a id="a-WE"></a>获菩提心，<a id="a-WF"></a>六者、<a id="a-WG"></a>心不放逸，<a id="a-WH"></a>七者、<a id="a-WI"></a>一切时中常至心修六波罗蜜。</p>
  <p id="aWJ">“善男子，<a id="a-WK"></a>复有七相。<a id="a-WL"></a>何等为七？<a id="a-WM"></a>一者、<a id="a-WN"></a>乐化怨仇；<a id="a-WO"></a>二者、<a id="a-WP"></a>化时不厌；<a id="a-WQ"></a>三者、<a id="a-WR"></a>要令成熟解脱；<a id="a-WS"></a>四者、<a id="a-WT"></a>尽己所知世语世事，<a id="a-WU"></a>以化众生，<a id="a-WV"></a>心不贪著；<a id="a-WW"></a>五者、<a id="a-WX"></a>能忍一切恶事；<a id="a-WY"></a>六者、<a id="a-WZ"></a>终不宣说他人所不喜事；<a id="a-Wa"></a>七者、<a id="a-Wb"></a>见破戒者，<a id="a-Wc"></a>及弊恶人，<a id="a-Wd"></a>心不嗔恚，<a id="a-We"></a>常生怜愍。<a id="a-Wf"></a>善男子，<a id="a-Wg"></a>菩萨摩诃萨知是七相，<a id="a-Wh"></a>则能自利，<a id="a-Wi"></a>及利益他。</p>
  <p id="aWj">“善男子，<a id="a-Wk"></a>菩萨二种：<a id="a-Wl"></a>一者、<a id="a-Wm"></a>在家，<a id="a-Wn"></a>二者、<a id="a-Wo"></a>出家。<a id="a-Wp"></a>出家菩萨为二庄严，<a id="a-Wq"></a>是不为难；<a id="a-Wr"></a>在家修习，<a id="a-Ws"></a>是乃为难。<a id="a-Wt"></a>何以故？<a id="a-Wu"></a>在家多有诸恶因缘所缠绕故。<a id="a-Wv"></a>”</p>
 </body>
</html>