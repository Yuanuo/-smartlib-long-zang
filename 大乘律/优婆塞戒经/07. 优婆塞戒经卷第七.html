<!doctype html>
<html id="z3IBUsslR" data-ver="2121">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">优婆塞戒经卷第七</h1>
  <h2 id="a2">业品第二十四之余</h2>
  <p id="a3">“善男子，<a id="a-4"></a>众生作罪，<a id="a-5"></a>凡有二种：<a id="a-6"></a>一者、<a id="a-7"></a>恶戒，<a id="a-8"></a>二者、<a id="a-9"></a>无戒。<a id="a-A"></a>恶戒之人，<a id="a-B"></a>虽杀一羊，<a id="a-C"></a>及不杀时，<a id="a-D"></a>常得杀罪。<a id="a-E"></a>何以故？<a id="a-F"></a>先发誓故。<a id="a-G"></a>无戒之人，<a id="a-H"></a>虽杀千口，<a id="a-I"></a>杀时得罪，<a id="a-J"></a>不杀不得。<a id="a-K"></a>何以故？<a id="a-L"></a>不发誓故。<a id="a-M"></a>是故一切善、<a id="a-N"></a>不善法，<a id="a-O"></a>心为根本。<a id="a-P"></a>因根本故，<a id="a-Q"></a>说诸比丘犯有二种：<a id="a-R"></a>一者、<a id="a-S"></a>身犯，<a id="a-T"></a>二者、<a id="a-U"></a>口犯，<a id="a-V"></a>无心犯也。<a id="a-W"></a>如是戒者，<a id="a-X"></a>时不具足，<a id="a-Y"></a>支不具足，<a id="a-Z"></a>则不得戒。<a id="a-a"></a>譬如钻火，<a id="a-b"></a>有燧、<a id="a-c"></a>有力、<a id="a-d"></a>有干粪草，<a id="a-e"></a>然后得火；<a id="a-f"></a>若少一事，<a id="a-g"></a>则不得火，<a id="a-h"></a>戒法亦尔。<a id="a-i"></a>如是戒者，<a id="a-j"></a>若得、<a id="a-k"></a>若舍、<a id="a-l"></a>若持、<a id="a-m"></a>若毁，<a id="a-n"></a>皆随于心。<a id="a-o"></a>如来了了知诸法性，<a id="a-p"></a>是故制之。</p>
  <p id="aq">“若复有人，<a id="a-r"></a>因于善业思惟力故，<a id="a-s"></a>不造诸恶，<a id="a-t"></a>名如法戒。<a id="a-u"></a>若从他得，<a id="a-v"></a>名为受戒。<a id="a-w"></a>若离戒受有功德者，<a id="a-x"></a>一切恶兽、<a id="a-y"></a>狮子、<a id="a-z"></a>虎、<a id="a-10"></a>狼应得功德，<a id="a-11"></a>然实不得。<a id="a-12"></a>以是因缘，<a id="a-13"></a>受善戒者得无量福，<a id="a-14"></a>受恶戒者得无量罪。</p>
  <p id="a15">“是故经中，<a id="a-16"></a>说恶律仪：<a id="a-17"></a>一者、<a id="a-18"></a>畜羊，<a id="a-19"></a>二者、<a id="a-1A"></a>畜鸡，<a id="a-1B"></a>三者、<a id="a-1C"></a>畜猪，<a id="a-1D"></a>四者、<a id="a-1E"></a>钓鱼，<a id="a-1F"></a>五者、<a id="a-1G"></a>网鱼，<a id="a-1H"></a>六者、<a id="a-1I"></a>杀牛，<a id="a-1J"></a>七者、<a id="a-1K"></a>狱卒，<a id="a-1L"></a>八者、<a id="a-1M"></a>猎狗，<a id="a-1N"></a>九、<a id="a-1O"></a>作张弶，<a id="a-1P"></a>十、<a id="a-1Q"></a>作猎师，<a id="a-1R"></a>十一、<a id="a-1S"></a>咒龙，<a id="a-1T"></a>十二、<a id="a-1U"></a>杀人，<a id="a-1V"></a>十三、<a id="a-1W"></a>作贼，<a id="a-1X"></a>十四、<a id="a-1Y"></a>两舌，<a id="a-1Z"></a>十五、<a id="a-1a"></a>以苦鞭靼、<a id="a-1b"></a>枷锁、<a id="a-1c"></a>押额、<a id="a-1d"></a>铁钉、<a id="a-1e"></a>烧炙加人。<a id="a-1f"></a>国王、<a id="a-1g"></a>大臣受寄抵谩，<a id="a-1h"></a>不知恩者；<a id="a-1i"></a>恶性、<a id="a-1j"></a>恶心、<a id="a-1k"></a>大恶村主，<a id="a-1l"></a>典税物者；<a id="a-1m"></a>毁戒比丘、<a id="a-1n"></a>心无惭愧；<a id="a-1o"></a>如是之人，<a id="a-1p"></a>皆无戒也。<a id="a-1q"></a>虽复不名不善业道，<a id="a-1r"></a>而得大罪。<a id="a-1s"></a>何以故？<a id="a-1t"></a>尽寿作故。<a id="a-1u"></a>如是等事，<a id="a-1v"></a>若不立誓，<a id="a-1w"></a>不从人受，<a id="a-1x"></a>则不成就。<a id="a-1y"></a>如是恶戒，<a id="a-1z"></a>四时中舍：<a id="a-20"></a>一者、<a id="a-21"></a>得二根时，<a id="a-22"></a>二者、<a id="a-23"></a>舍寿命时，<a id="a-24"></a>三者、<a id="a-25"></a>受善戒时，<a id="a-26"></a>四者、<a id="a-27"></a>断欲结时。</p>
  <p id="a28">“或有说言：<a id="a-29"></a>‘如善戒具足，<a id="a-2A"></a>恶戒亦尔。<a id="a-2B"></a>’是义不然。<a id="a-2C"></a>何以故？<a id="a-2D"></a>恶戒易得故，<a id="a-2E"></a>一因缘得故，<a id="a-2F"></a>所谓立誓。<a id="a-2G"></a>善戒不尔，<a id="a-2H"></a>有五方便，<a id="a-2I"></a>所谓五根，<a id="a-2J"></a>是故难得。<a id="a-2K"></a>以难得故，<a id="a-2L"></a>要须具足。</p>
  <p id="a2M">“若有说言：<a id="a-2N"></a>‘优婆塞戒，<a id="a-2O"></a>无无义语、<a id="a-2P"></a>两舌、<a id="a-2Q"></a>恶口，<a id="a-2R"></a>是故优婆塞戒，<a id="a-2S"></a>八戒斋法，<a id="a-2T"></a>沙弥、<a id="a-2U"></a>比丘不具足得。<a id="a-2V"></a>’是义不然。<a id="a-2W"></a>何以故？<a id="a-2X"></a>我今受持，<a id="a-2Y"></a>净口业故。</p>
  <p id="a2Z">“若有说言：<a id="a-2a"></a>‘我受五戒，<a id="a-2b"></a>净身口意。<a id="a-2c"></a>’心若不净，<a id="a-2d"></a>当知是人不得具戒。<a id="a-2e"></a>譬如有人，<a id="a-2f"></a>受恶戒已，<a id="a-2g"></a>虽不杀生，<a id="a-2h"></a>是人常有恶戒，<a id="a-2i"></a>成就毁禁，<a id="a-2j"></a>比丘亦复如是。<a id="a-2k"></a>何以故？<a id="a-2l"></a>受持戒已，<a id="a-2m"></a>一一戒边，<a id="a-2n"></a>多业、<a id="a-2o"></a>多果故。<a id="a-2p"></a>众生无量，<a id="a-2q"></a>戒亦无量；<a id="a-2r"></a>物无量故，<a id="a-2s"></a>戒亦无量。<a id="a-2t"></a>是善恶戒，<a id="a-2u"></a>俱有三种：<a id="a-2v"></a>谓上、<a id="a-2w"></a>中、<a id="a-2x"></a>下。<a id="a-2y"></a>若不受恶戒，<a id="a-2z"></a>虽多作罪，<a id="a-30"></a>不名恶戒。<a id="a-31"></a>若有难言：<a id="a-32"></a>‘何缘五戒尽形寿受？<a id="a-33"></a>八戒斋法一日一夜？<a id="a-34"></a>’当言如来善知法相，<a id="a-35"></a>通达无碍，<a id="a-36"></a>作如是说。</p>
  <p id="a37">“善男子，<a id="a-38"></a>世间福田：<a id="a-39"></a>凡有二种：<a id="a-3A"></a>一、<a id="a-3B"></a>功德田，<a id="a-3C"></a>二、<a id="a-3D"></a>报恩田。<a id="a-3E"></a>坏此二田，<a id="a-3F"></a>名五逆罪。<a id="a-3G"></a>是五逆罪，<a id="a-3H"></a>有三因缘：<a id="a-3I"></a>一者、<a id="a-3J"></a>有极恶心，<a id="a-3K"></a>二者、<a id="a-3L"></a>不识福德，<a id="a-3M"></a>三者、<a id="a-3N"></a>不见正果。<a id="a-3O"></a>若人异想，<a id="a-3P"></a>杀阿罗汉，<a id="a-3Q"></a>不得逆罪，<a id="a-3R"></a>父母亦尔。<a id="a-3S"></a>若无惭愧，<a id="a-3T"></a>不观报恩，<a id="a-3U"></a>心无恭敬，<a id="a-3V"></a>但作方便，<a id="a-3W"></a>不作根本，<a id="a-3X"></a>虽非逆罪，<a id="a-3Y"></a>亦得大报。<a id="a-3Z"></a>善教授故，<a id="a-3a"></a>生怜爱故，<a id="a-3b"></a>能堪忍故，<a id="a-3c"></a>难作作故，<a id="a-3d"></a>受大苦故。<a id="a-3e"></a>是故父母名报恩田。<a id="a-3f"></a>若复有人杀父母已，<a id="a-3g"></a>虽复修善，<a id="a-3h"></a>是善无报。<a id="a-3i"></a>是故我说，<a id="a-3j"></a>人所荫处，<a id="a-3k"></a>乃至少时，<a id="a-3l"></a>慎勿毁折枝条华果。</p>
  <p id="a3m">“善男子，<a id="a-3n"></a>我涅盘后，<a id="a-3o"></a>有诸弟子，<a id="a-3p"></a>当作是说：<a id="a-3q"></a>若以异想、<a id="a-3r"></a>异名，<a id="a-3s"></a>杀父母，<a id="a-3t"></a>不得逆罪，<a id="a-3u"></a>即昙无德。<a id="a-3v"></a>或复说言，<a id="a-3w"></a>虽以异想杀于父母，<a id="a-3x"></a>故得逆罪，<a id="a-3y"></a>即弥沙塞。<a id="a-3z"></a>或复有说，<a id="a-40"></a>异想、<a id="a-41"></a>异名、<a id="a-42"></a>杀于父母，<a id="a-43"></a>俱得逆罪，<a id="a-44"></a>即萨婆多。<a id="a-45"></a>何以故？<a id="a-46"></a>世间真实，<a id="a-47"></a>是可信故。<a id="a-48"></a>父母真实，<a id="a-49"></a>想亦不转，<a id="a-4A"></a>恶心杀之，<a id="a-4B"></a>即得逆罪。<a id="a-4C"></a>实是父母，<a id="a-4D"></a>无父母想，<a id="a-4E"></a>不发恶心，<a id="a-4F"></a>父母虽死，<a id="a-4G"></a>不得逆罪。<a id="a-4H"></a>何以故？<a id="a-4I"></a>具足四事，<a id="a-4J"></a>乃得逆罪：<a id="a-4K"></a>一者、<a id="a-4L"></a>实是父母，<a id="a-4M"></a>作父母想；<a id="a-4N"></a>二者、<a id="a-4O"></a>恶心；<a id="a-4P"></a>三者、<a id="a-4Q"></a>舍心；<a id="a-4R"></a>四者、<a id="a-4S"></a>作众生想。<a id="a-4T"></a>具是四事，<a id="a-4U"></a>逆罪成就；<a id="a-4V"></a>若不具者，<a id="a-4W"></a>则不成就。<a id="a-4X"></a>若为怜愍故，<a id="a-4Y"></a>若为恭敬故，<a id="a-4Z"></a>若为受法故，<a id="a-4a"></a>若为怖畏故，<a id="a-4b"></a>若为名称故，<a id="a-4c"></a>授与死具，<a id="a-4d"></a>虽不手杀，<a id="a-4e"></a>亦得逆罪。<a id="a-4f"></a>若为他使，<a id="a-4g"></a>令杀父母，<a id="a-4h"></a>啼哭忧愁而为之者，<a id="a-4i"></a>如是罪相，<a id="a-4j"></a>初中后轻。<a id="a-4k"></a>欲杀父母，<a id="a-4l"></a>误杀他人，<a id="a-4m"></a>不得逆罪。<a id="a-4n"></a>欲杀他人，<a id="a-4o"></a>误杀父母，<a id="a-4p"></a>亦复如是。<a id="a-4q"></a>欲杀母时，<a id="a-4r"></a>误杀相似，<a id="a-4s"></a>杀已藏刀，<a id="a-4t"></a>复中母身，<a id="a-4u"></a>不得逆罪。<a id="a-4v"></a>母有异见，<a id="a-4w"></a>儿有异杀，<a id="a-4x"></a>得杀罪，<a id="a-4y"></a>不得逆罪。</p>
  <p id="a4z">“是五逆罪，<a id="a-50"></a>杀父则轻，<a id="a-51"></a>杀母则重，<a id="a-52"></a>杀阿罗汉重于杀母，<a id="a-53"></a>出佛身血重杀罗汉，<a id="a-54"></a>破僧复重出佛身血。<a id="a-55"></a>有物重意轻，<a id="a-56"></a>有物轻意重，<a id="a-57"></a>有物重意重，<a id="a-58"></a>有物轻意轻。<a id="a-59"></a>物重意轻者，<a id="a-5A"></a>如无恶心，<a id="a-5B"></a>杀于父母。<a id="a-5C"></a>物轻意重者，<a id="a-5D"></a>如以恶心，<a id="a-5E"></a>杀于畜生。<a id="a-5F"></a>物重意重者，<a id="a-5G"></a>以极恶心，<a id="a-5H"></a>杀所生母。<a id="a-5I"></a>物轻意轻者，<a id="a-5J"></a>如以轻心，<a id="a-5K"></a>杀于畜生。<a id="a-5L"></a>如是恶业，<a id="a-5M"></a>有方便重，<a id="a-5N"></a>根本、<a id="a-5O"></a>成已轻；<a id="a-5P"></a>有方便、<a id="a-5Q"></a>根本轻，<a id="a-5R"></a>成已重；<a id="a-5S"></a>有方便、<a id="a-5T"></a>根本重，<a id="a-5U"></a>成已轻；<a id="a-5V"></a>有根本轻，<a id="a-5W"></a>方便、<a id="a-5X"></a>成已重。</p>
  <p id="a5Y">“物是一种，<a id="a-5Z"></a>以心力故，<a id="a-5a"></a>得轻重果。<a id="a-5b"></a>善男子，<a id="a-5c"></a>有人以食欲施于我，<a id="a-5d"></a>未于我间转施饿狗，<a id="a-5e"></a>我亦称赞，<a id="a-5f"></a>如是人者，<a id="a-5g"></a>是大施主。<a id="a-5h"></a>若是福田、<a id="a-5i"></a>若非福田，<a id="a-5j"></a>心不选择而施与者，<a id="a-5k"></a>是人获得无量福德。<a id="a-5l"></a>何以故？<a id="a-5m"></a>心善净故。</p>
  <p id="a5n">“是业四种：<a id="a-5o"></a>一者、<a id="a-5p"></a>现报，<a id="a-5q"></a>二者、<a id="a-5r"></a>生报，<a id="a-5s"></a>三者、<a id="a-5t"></a>后报，<a id="a-5u"></a>四者、<a id="a-5v"></a>无报。<a id="a-5w"></a>业有四种：<a id="a-5x"></a>一者、<a id="a-5y"></a>时定，<a id="a-5z"></a>果报不定；<a id="a-60"></a>二者、<a id="a-61"></a>报定，<a id="a-62"></a>时不必定；<a id="a-63"></a>三者、<a id="a-64"></a>时定，<a id="a-65"></a>果报亦定；<a id="a-66"></a>四者、<a id="a-67"></a>时、<a id="a-68"></a>果二俱不定。</p>
  <p id="a69">“时定者，<a id="a-6A"></a>所谓现在、<a id="a-6B"></a>次生、<a id="a-6C"></a>后世。<a id="a-6D"></a>若时不定，<a id="a-6E"></a>果报不定，<a id="a-6F"></a>是业可转。<a id="a-6G"></a>若果报定，<a id="a-6H"></a>应后受者，<a id="a-6I"></a>是业可转现在受之。<a id="a-6J"></a>何以故？<a id="a-6K"></a>善心、<a id="a-6L"></a>智慧、<a id="a-6M"></a>因缘力故。<a id="a-6N"></a>恶果定者，<a id="a-6O"></a>亦可转轻。</p>
  <p id="a6P">“何因缘故，<a id="a-6Q"></a>名果报定？<a id="a-6R"></a>常作无悔故，<a id="a-6S"></a>专心作故，<a id="a-6T"></a>乐喜作故，<a id="a-6U"></a>立誓愿故，<a id="a-6V"></a>作已欢喜故，<a id="a-6W"></a>是故是业得果报定。<a id="a-6X"></a>除是之外，<a id="a-6Y"></a>悉名不定。</p>
  <p id="a6Z">“众生行业，<a id="a-6a"></a>有轻、<a id="a-6b"></a>有重、<a id="a-6c"></a>有远、<a id="a-6d"></a>有近，<a id="a-6e"></a>随其因缘，<a id="a-6f"></a>先后受之。<a id="a-6g"></a>如修身、<a id="a-6h"></a>修戒、<a id="a-6i"></a>修心、<a id="a-6j"></a>修慧，<a id="a-6k"></a>定知善恶，<a id="a-6l"></a>当有果报，<a id="a-6m"></a>是人能转重业为轻，<a id="a-6n"></a>轻者不受。<a id="a-6o"></a>若遭福田，<a id="a-6p"></a>遇善知识，<a id="a-6q"></a>修道、<a id="a-6r"></a>修善，<a id="a-6s"></a>是人能转后世重罪，<a id="a-6t"></a>现世轻受。<a id="a-6u"></a>若人具有欲界诸业，<a id="a-6v"></a>得阿那含果，<a id="a-6w"></a>能转后业，<a id="a-6x"></a>现在受之。<a id="a-6y"></a>阿罗汉果，<a id="a-6z"></a>亦复如是。</p>
  <p id="a70">“善男子，<a id="a-71"></a>智者若能修身、<a id="a-72"></a>修戒、<a id="a-73"></a>修心、<a id="a-74"></a>修慧，<a id="a-75"></a>是人能坏极重之业，<a id="a-76"></a>如阿伽陀咒，<a id="a-77"></a>及除毒宝，<a id="a-78"></a>破坏恶毒。<a id="a-79"></a>若作小罪，<a id="a-7A"></a>初方便轻，<a id="a-7B"></a>后成已重，<a id="a-7C"></a>是人不修身、<a id="a-7D"></a>戒、<a id="a-7E"></a>心、<a id="a-7F"></a>慧，<a id="a-7G"></a>令轻作重。</p>
  <p id="a7H">“众生若作一种、<a id="a-7I"></a>二种，<a id="a-7J"></a>乃至种种，<a id="a-7K"></a>有作不具足，<a id="a-7L"></a>有作具足。<a id="a-7M"></a>先念后作，<a id="a-7N"></a>名作具足；<a id="a-7O"></a>先不生念，<a id="a-7P"></a>直造作者，<a id="a-7Q"></a>名作不具足。</p>
  <p id="a7R">“复有作已，<a id="a-7S"></a>不具足者，<a id="a-7T"></a>谓作业已，<a id="a-7U"></a>果报不定；<a id="a-7V"></a>复有作已，<a id="a-7W"></a>亦具足者，<a id="a-7X"></a>谓作业已，<a id="a-7Y"></a>定当得报；<a id="a-7Z"></a>复有作已，<a id="a-7a"></a>不具足者，<a id="a-7b"></a>果报虽定，<a id="a-7c"></a>时节不定；<a id="a-7d"></a>复有作已，<a id="a-7e"></a>亦具足者，<a id="a-7f"></a>时、<a id="a-7g"></a>报俱定。<a id="a-7h"></a>复有作已，<a id="a-7i"></a>不具足者，<a id="a-7j"></a>持戒、<a id="a-7k"></a>正见；<a id="a-7l"></a>复有作已，<a id="a-7m"></a>亦具足者，<a id="a-7n"></a>毁戒、<a id="a-7o"></a>邪见；<a id="a-7p"></a>复有作已，<a id="a-7q"></a>不具足者，<a id="a-7r"></a>信因、<a id="a-7s"></a>信果；<a id="a-7t"></a>复有作已，<a id="a-7u"></a>亦具足者，<a id="a-7v"></a>不信因果。<a id="a-7w"></a>复有作已，<a id="a-7x"></a>不具足者，<a id="a-7y"></a>作恶之时，<a id="a-7z"></a>有善围绕；<a id="a-80"></a>复有作已，<a id="a-81"></a>亦具足者，<a id="a-82"></a>作恶之时，<a id="a-83"></a>恶来围绕；<a id="a-84"></a>复有作已，<a id="a-85"></a>不具足者，<a id="a-86"></a>虽作众恶，<a id="a-87"></a>人中受报；<a id="a-88"></a>复有作已，<a id="a-89"></a>亦具足者，<a id="a-8A"></a>人中作恶，<a id="a-8B"></a>地狱受报。<a id="a-8C"></a>复有作已，<a id="a-8D"></a>不具足者，<a id="a-8E"></a>有正念心；<a id="a-8F"></a>复有作已，<a id="a-8G"></a>亦具足者，<a id="a-8H"></a>无有念心；<a id="a-8I"></a>复有作已，<a id="a-8J"></a>不具足者，<a id="a-8K"></a>三时生悔；<a id="a-8L"></a>复有作已，<a id="a-8M"></a>亦具足者，<a id="a-8N"></a>三时不悔；<a id="a-8O"></a>如恶，<a id="a-8P"></a>善亦如是。<a id="a-8Q"></a>因是作已，<a id="a-8R"></a>亦具足故，<a id="a-8S"></a>作小得大，<a id="a-8T"></a>作大得小。</p>
  <p id="a8U">“一意模身，<a id="a-8V"></a>身既成就，<a id="a-8W"></a>有无量意，<a id="a-8X"></a>模身初意，<a id="a-8Y"></a>即是善也。<a id="a-8Z"></a>身既成就，<a id="a-8a"></a>得二种果，<a id="a-8b"></a>杂善不善。<a id="a-8c"></a>如人，<a id="a-8d"></a>天亦如是。<a id="a-8e"></a>地狱众生，<a id="a-8f"></a>恶意模身，<a id="a-8g"></a>身既成已，<a id="a-8h"></a>一向不善。<a id="a-8i"></a>饿鬼、<a id="a-8j"></a>畜生，<a id="a-8k"></a>亦恶意模身，<a id="a-8l"></a>身既成已，<a id="a-8m"></a>杂善不善。<a id="a-8n"></a>善恶中阴，<a id="a-8o"></a>以善恶模身，<a id="a-8p"></a>身既成已，<a id="a-8q"></a>俱得杂报，<a id="a-8r"></a>善以不善。<a id="a-8s"></a>歌罗罗时，<a id="a-8t"></a>乃至老时，<a id="a-8u"></a>亦得杂报，<a id="a-8v"></a>善以不善。<a id="a-8w"></a>是故经说，<a id="a-8x"></a>有四种业：<a id="a-8y"></a>黑业黑报，<a id="a-8z"></a>白业白报，<a id="a-90"></a>杂业杂报，<a id="a-91"></a>不黑不白，<a id="a-92"></a>是业无报。<a id="a-93"></a>黑业黑报，<a id="a-94"></a>所谓地狱；<a id="a-95"></a>白业白报，<a id="a-96"></a>所谓色天；<a id="a-97"></a>杂业杂报，<a id="a-98"></a>所谓欲天、<a id="a-99"></a>人中、<a id="a-9A"></a>畜生、<a id="a-9B"></a>饿鬼；<a id="a-9C"></a>不白不黑，<a id="a-9D"></a>无报，<a id="a-9E"></a>所谓无漏。</p>
  <p id="a9F">“善男子，<a id="a-9G"></a>若人不解如是业缘，<a id="a-9H"></a>无量世中流转生死。<a id="a-9I"></a>何以故？<a id="a-9J"></a>不解如是业因缘者，<a id="a-9K"></a>虽生非想非非想处，<a id="a-9L"></a>寿八万劫，<a id="a-9M"></a>福尽还堕三恶道故。</p>
  <p id="a9N">“善男子，<a id="a-9O"></a>一切模画，<a id="a-9P"></a>无胜于意。<a id="a-9Q"></a>意画烦恼，<a id="a-9R"></a>烦恼画业，<a id="a-9S"></a>业则画身。<a id="a-9T"></a>贪因缘故，<a id="a-9U"></a>色声妙好，<a id="a-9V"></a>威仪详序；<a id="a-9W"></a>嗔因缘故，<a id="a-9X"></a>色声粗恶，<a id="a-9Y"></a>威仪猝暴；<a id="a-9Z"></a>如嗔，<a id="a-9a"></a>痴亦如是。</p>
  <p id="a9b">“无量世界，<a id="a-9c"></a>一百三十六地狱处，<a id="a-9d"></a>无量畜生，<a id="a-9e"></a>无量饿鬼，<a id="a-9f"></a>皆因业作。<a id="a-9g"></a>人天亦尔。<a id="a-9h"></a>无量众生获得解脱，<a id="a-9i"></a>亦因于业。</p>
  <p id="a9j">“善男子，<a id="a-9k"></a>是十善道，<a id="a-9l"></a>有三事：<a id="a-9m"></a>一者、<a id="a-9n"></a>能遮烦恼，<a id="a-9o"></a>二者、<a id="a-9p"></a>能作善心，<a id="a-9q"></a>三者、<a id="a-9r"></a>能增长戒。<a id="a-9s"></a>如除毒药，<a id="a-9t"></a>凡有三种：<a id="a-9u"></a>一者、<a id="a-9v"></a>阿伽陀药，<a id="a-9w"></a>二者、<a id="a-9x"></a>神咒，<a id="a-9y"></a>三者、<a id="a-9z"></a>真实。<a id="a-A0"></a>若人善修不放逸行，<a id="a-A1"></a>具足正念，<a id="a-A2"></a>分别善恶，<a id="a-A3"></a>当知是人决定能修十善业道。<a id="a-A4"></a>若多放逸，<a id="a-A5"></a>无有惭愧，<a id="a-A6"></a>及以信心，<a id="a-A7"></a>当知是人决定能作十不善业道。</p>
  <p id="aA8">“是十业道，<a id="a-A9"></a>复有三事：<a id="a-AA"></a>一者、<a id="a-AB"></a>方便，<a id="a-AC"></a>二者、<a id="a-AD"></a>根本，<a id="a-AE"></a>三者、<a id="a-AF"></a>成已。<a id="a-AG"></a>若复有人能勤礼拜、<a id="a-AH"></a>供养父母、<a id="a-AI"></a>师长、<a id="a-AJ"></a>和尚，<a id="a-AK"></a>有德之人，<a id="a-AL"></a>先意问讯，<a id="a-AM"></a>言则柔软，<a id="a-AN"></a>是名方便。<a id="a-AO"></a>若作已竟，<a id="a-AP"></a>能修念心，<a id="a-AQ"></a>欢喜不悔，<a id="a-AR"></a>是名成已。<a id="a-AS"></a>作时专著，<a id="a-AT"></a>是名根本。</p>
  <p id="aAU">“善男子，<a id="a-AV"></a>是十业道，<a id="a-AW"></a>复有三种：<a id="a-AX"></a>谓上、<a id="a-AY"></a>中、<a id="a-AZ"></a>下。<a id="a-Aa"></a>或方便上，<a id="a-Ab"></a>根本中，<a id="a-Ac"></a>成已下；<a id="a-Ad"></a>或方便中，<a id="a-Ae"></a>根本下，<a id="a-Af"></a>成已上；<a id="a-Ag"></a>或方便下，<a id="a-Ah"></a>根本上，<a id="a-Ai"></a>成已中。</p>
  <p id="aAj">“是十业道，<a id="a-Ak"></a>三法围绕，<a id="a-Al"></a>所谓无贪、<a id="a-Am"></a>恚、<a id="a-An"></a>痴，<a id="a-Ao"></a>有贪、<a id="a-Ap"></a>恚、<a id="a-Aq"></a>痴。</p>
  <p id="aAr">“是十业道有共戒行、<a id="a-As"></a>不共戒行。<a id="a-At"></a>舍戒有六：<a id="a-Au"></a>一者、<a id="a-Av"></a>断善根时，<a id="a-Aw"></a>二者、<a id="a-Ax"></a>得二根时，<a id="a-Ay"></a>三者、<a id="a-Az"></a>舍寿命时，<a id="a-B0"></a>四者、<a id="a-B1"></a>受恶戒时，<a id="a-B2"></a>五者、<a id="a-B3"></a>舍戒时，<a id="a-B4"></a>六者、<a id="a-B5"></a>舍欲界身时。<a id="a-B6"></a>或复说言：<a id="a-B7"></a>‘佛法灭时，<a id="a-B8"></a>便失戒者。<a id="a-B9"></a>’是义不然。<a id="a-BA"></a>何以故？<a id="a-BB"></a>受已不失，<a id="a-BC"></a>未受不得。<a id="a-BD"></a>断身、<a id="a-BE"></a>口、<a id="a-BF"></a>意恶，<a id="a-BG"></a>故名戒戒。<a id="a-BH"></a>根本四禅、<a id="a-BI"></a>四未到禅，<a id="a-BJ"></a>是名定戒。<a id="a-BK"></a>根本四禅，<a id="a-BL"></a>初禅未到，<a id="a-BM"></a>名无漏戒。<a id="a-BN"></a>舍身后世，<a id="a-BO"></a>更不作恶，<a id="a-BP"></a>名无作戒。<a id="a-BQ"></a>守摄诸根，<a id="a-BR"></a>修正念心，<a id="a-BS"></a>见、<a id="a-BT"></a>闻、<a id="a-BU"></a>觉、<a id="a-BV"></a>知，<a id="a-BW"></a>色、<a id="a-BX"></a>声、<a id="a-BY"></a>香、<a id="a-BZ"></a>味、<a id="a-Ba"></a>触，<a id="a-Bb"></a>不生放逸，<a id="a-Bc"></a>名摄根戒。</p>
  <p id="aBd">“何因缘故，<a id="a-Be"></a>得名为戒？<a id="a-Bf"></a>戒者名制，<a id="a-Bg"></a>能制一切不善之法，<a id="a-Bh"></a>故得名制。<a id="a-Bi"></a>又复戒者，<a id="a-Bj"></a>名曰窄隘，<a id="a-Bk"></a>虽有恶法，<a id="a-Bl"></a>性不能容，<a id="a-Bm"></a>故名窄隘。<a id="a-Bn"></a>有复戒者，<a id="a-Bo"></a>名曰清凉，<a id="a-Bp"></a>遮烦恼热，<a id="a-Bq"></a>不令得入，<a id="a-Br"></a>是故名凉。<a id="a-Bs"></a>又复戒者名上，<a id="a-Bt"></a>能上天上，<a id="a-Bu"></a>至无上道，<a id="a-Bv"></a>是故名上。<a id="a-Bw"></a>又复戒者名学，<a id="a-Bx"></a>学调伏心、<a id="a-By"></a>智慧、<a id="a-Bz"></a>诸根，<a id="a-C0"></a>是故名学。</p>
  <p id="aC1">“善男子，<a id="a-C2"></a>或时有人，<a id="a-C3"></a>具足一戒，<a id="a-C4"></a>所谓波罗提木叉戒；<a id="a-C5"></a>或具二戒，<a id="a-C6"></a>加定共戒；<a id="a-C7"></a>或具三戒，<a id="a-C8"></a>加无漏戒；<a id="a-C9"></a>或具四戒，<a id="a-CA"></a>加摄根戒；<a id="a-CB"></a>或具五戒，<a id="a-CC"></a>加无作戒。<a id="a-CD"></a>善男子，<a id="a-CE"></a>波罗提木叉戒，<a id="a-CF"></a>现在作得；<a id="a-CG"></a>定共戒者，<a id="a-CH"></a>三世中得。</p>
  <p id="aCI">“善男子，<a id="a-CJ"></a>若复有人，<a id="a-CK"></a>欲受戒时，<a id="a-CL"></a>至心能够生死罪过，<a id="a-CM"></a>解脱功德，<a id="a-CN"></a>信心欢喜。<a id="a-CO"></a>是人兼得，<a id="a-CP"></a>作无作戒。<a id="a-CQ"></a>如是戒者，<a id="a-CR"></a>随命长短，<a id="a-CS"></a>命长长得，<a id="a-CT"></a>命短短得。<a id="a-CU"></a>是无作戒，<a id="a-CV"></a>三因缘舍：<a id="a-CW"></a>一者、<a id="a-CX"></a>小庄严故，<a id="a-CY"></a>二者、<a id="a-CZ"></a>心放逸故，<a id="a-Ca"></a>三者、<a id="a-Cb"></a>作不坚故。<a id="a-Cc"></a>不舍因缘，<a id="a-Cd"></a>复有三事。<a id="a-Ce"></a>一者、<a id="a-Cf"></a>有本愿故，<a id="a-Cg"></a>二者、<a id="a-Ch"></a>作业坚故，<a id="a-Ci"></a>三者、<a id="a-Cj"></a>至心不放逸故。</p>
  <p id="aCk">“善男子，<a id="a-Cl"></a>除十善业，<a id="a-Cm"></a>及十恶业，<a id="a-Cn"></a>善戒、<a id="a-Co"></a>恶戒已，<a id="a-Cp"></a>更有业戒所不摄者，<a id="a-Cq"></a>谓善恶法。<a id="a-Cr"></a>如是善恶，<a id="a-Cs"></a>有作、<a id="a-Ct"></a>无作。<a id="a-Cu"></a>有人具足作及无作。<a id="a-Cv"></a>若现在作善，<a id="a-Cw"></a>未舍之顷，<a id="a-Cx"></a>具作、<a id="a-Cy"></a>无作；<a id="a-Cz"></a>第二念中，<a id="a-D0"></a>成就过去作、<a id="a-D1"></a>无作；<a id="a-D2"></a>作已过去，<a id="a-D3"></a>唯有无作、<a id="a-D4"></a>无有作也。</p>
  <p id="aD5">“若人得戒，<a id="a-D6"></a>虽作不善，<a id="a-D7"></a>是人现世成就二法：<a id="a-D8"></a>恶法有作，<a id="a-D9"></a>善法无作。<a id="a-DA"></a>是作、<a id="a-DB"></a>无作，<a id="a-DC"></a>二因缘舍：<a id="a-DD"></a>一者、<a id="a-DE"></a>所施物尽，<a id="a-DF"></a>二者、<a id="a-DG"></a>心舍善。<a id="a-DH"></a>作二世成就，<a id="a-DI"></a>过去、<a id="a-DJ"></a>现在，<a id="a-DK"></a>无作三世。<a id="a-DL"></a>定戒，<a id="a-DM"></a>二因缘舍：<a id="a-DN"></a>一者、<a id="a-DO"></a>退时，<a id="a-DP"></a>二者、<a id="a-DQ"></a>断善根时。<a id="a-DR"></a>复有三时：<a id="a-DS"></a>一者、<a id="a-DT"></a>舍身时，<a id="a-DU"></a>二者、<a id="a-DV"></a>退时，<a id="a-DW"></a>三者、<a id="a-DX"></a>生上时。<a id="a-DY"></a>无漏戒有三时舍：<a id="a-DZ"></a>一者、<a id="a-Da"></a>退时，<a id="a-Db"></a>二者、<a id="a-Dc"></a>转钝作利时，<a id="a-Dd"></a>三者、<a id="a-De"></a>得上果时。<a id="a-Df"></a>心善业一时失，<a id="a-Dg"></a>谓上生时；<a id="a-Dh"></a>身口意善，<a id="a-Di"></a>断善根时，<a id="a-Dj"></a>一时俱失。</p>
  <p id="aDk">“善男子，<a id="a-Dl"></a>若得具足戒、<a id="a-Dm"></a>定戒、<a id="a-Dn"></a>无漏戒、<a id="a-Do"></a>摄根戒，<a id="a-Dp"></a>是人了了解十业道。</p>
  <p id="aDq">“善男子，<a id="a-Dr"></a>因十业道，<a id="a-Ds"></a>众生寿命有增有减，<a id="a-Dt"></a>减者寿命十年，<a id="a-Du"></a>增者至无量年。<a id="a-Dv"></a>北郁单越定寿千年，<a id="a-Dw"></a>此寿百年。<a id="a-Dx"></a>东西二方，<a id="a-Dy"></a>二百五十，<a id="a-Dz"></a>此寿无量，<a id="a-E0"></a>彼亦无量。<a id="a-E1"></a>四天王寿，<a id="a-E2"></a>人数九百万岁，<a id="a-E3"></a>命也不定，<a id="a-E4"></a>如三天下。<a id="a-E5"></a>三十三天寿千八百万岁，<a id="a-E6"></a>命亦不定。<a id="a-E7"></a>焰摩天寿三千六百万岁，<a id="a-E8"></a>命亦不定。<a id="a-E9"></a>兜率天寿七千二百万岁，<a id="a-EA"></a>除后身菩萨，<a id="a-EB"></a>余一切命皆亦不定。<a id="a-EC"></a>化乐天寿万四千四百万岁，<a id="a-ED"></a>命亦不定。<a id="a-EE"></a>他化自在天寿二万八千八百万岁，<a id="a-EF"></a>命亦不定。</p>
  <p id="aEG">“他化自在天上一年，<a id="a-EH"></a>即热地狱一日一夜，<a id="a-EI"></a>如是三十日为一月，<a id="a-EJ"></a>十二月为一岁，<a id="a-EK"></a>彼狱寿命二万八千八百万岁，<a id="a-EL"></a>命亦不定。<a id="a-EM"></a>化乐天上一年，<a id="a-EN"></a>即大声地狱一日一夜，<a id="a-EO"></a>如是三十日为一月，<a id="a-EP"></a>十二月为一岁，<a id="a-EQ"></a>彼狱寿命万四千四百万岁，<a id="a-ER"></a>命亦不定。<a id="a-ES"></a>兜率天一年，<a id="a-ET"></a>即是小声地狱一日一夜，<a id="a-EU"></a>如是三十日为一月，<a id="a-EV"></a>十二月为一岁，<a id="a-EW"></a>彼地狱寿命七千二百万岁，<a id="a-EX"></a>命亦不定。<a id="a-EY"></a>焰摩天一年，<a id="a-EZ"></a>即众合地狱一日一夜，<a id="a-Ea"></a>如是三十日为一月，<a id="a-Eb"></a>十二月为一岁，<a id="a-Ec"></a>彼狱寿命三千六百万岁，<a id="a-Ed"></a>命亦不定。<a id="a-Ee"></a>三十三天一年，<a id="a-Ef"></a>即是黑绳地狱一日一夜，<a id="a-Eg"></a>如是三十日为一月，<a id="a-Eh"></a>十二月为一岁，<a id="a-Ei"></a>彼地狱寿命千八百万岁，<a id="a-Ej"></a>命亦不定。<a id="a-Ek"></a>四天王上一年，<a id="a-El"></a>即是活地狱中一日一夜，<a id="a-Em"></a>如是三十日为一月，<a id="a-En"></a>十二月为一岁，<a id="a-Eo"></a>彼狱寿命九百万岁，<a id="a-Ep"></a>命亦不定。<a id="a-Eq"></a>阿鼻地狱寿命一劫，<a id="a-Er"></a>大热地狱寿命半劫，<a id="a-Es"></a>唯此二处，<a id="a-Et"></a>寿命决定。<a id="a-Eu"></a>人中五百年，<a id="a-Ev"></a>是饿鬼中一日一夜，<a id="a-Ew"></a>如是三十日为一月，<a id="a-Ex"></a>十二月为一岁，<a id="a-Ey"></a>彼鬼寿命万五千岁，<a id="a-Ez"></a>命亦不定。<a id="a-F0"></a>畜生道中，<a id="a-F1"></a>除难陀、<a id="a-F2"></a>婆难陀，<a id="a-F3"></a>其余一切，<a id="a-F4"></a>命亦不定。<a id="a-F5"></a>阿鼻地狱一年，<a id="a-F6"></a>即是非想非非想处一日一夜，<a id="a-F7"></a>如是三十日为一月，<a id="a-F8"></a>十二月为一岁，<a id="a-F9"></a>彼天寿命八万大劫。<a id="a-FA"></a>无所有处六万劫，<a id="a-FB"></a>识处四万劫，<a id="a-FC"></a>空处二万劫。</p>
  <p id="aFD">“若有发起轻微烦恼，<a id="a-FE"></a>爱著空定，<a id="a-FF"></a>当知是人生四无色。<a id="a-FG"></a>从十年增至八万岁，<a id="a-FH"></a>从八万减还至十年，<a id="a-FI"></a>如是增减，<a id="a-FJ"></a>满十八反，<a id="a-FK"></a>名为中劫。<a id="a-FL"></a>谷贵三灾，<a id="a-FM"></a>疾病三灾，<a id="a-FN"></a>刀兵一灾，<a id="a-FO"></a>名一小劫。<a id="a-FP"></a>水火二灾，<a id="a-FQ"></a>各五段过，<a id="a-FR"></a>有一风灾，<a id="a-FS"></a>五风灾过，<a id="a-FT"></a>名一大劫。</p>
  <p id="aFU">“阎浮提中，<a id="a-FV"></a>刀兵起时，<a id="a-FW"></a>东西二方，<a id="a-FX"></a>人暂生嗔。<a id="a-FY"></a>此病起时，<a id="a-FZ"></a>彼小头痛，<a id="a-Fa"></a>力少微弱。<a id="a-Fb"></a>此谷贵时，<a id="a-Fc"></a>彼则念食。<a id="a-Fd"></a>如是恶事，<a id="a-Fe"></a>郁单越无，<a id="a-Ff"></a>因不杀故，<a id="a-Fg"></a>寿命增长；<a id="a-Fh"></a>偷因缘故，<a id="a-Fi"></a>寿命减少。</p>
  <p id="aFj">“有二种劫：<a id="a-Fk"></a>一者、<a id="a-Fl"></a>水劫，<a id="a-Fm"></a>二者、<a id="a-Fn"></a>火劫。<a id="a-Fo"></a>水劫起时，<a id="a-Fp"></a>地狱众生，<a id="a-Fq"></a>若报尽者，<a id="a-Fr"></a>悉得出离；<a id="a-Fs"></a>若未尽者，<a id="a-Ft"></a>移至他方大地狱中。<a id="a-Fu"></a>若此世间，<a id="a-Fv"></a>八大地狱，<a id="a-Fw"></a>空无众生，<a id="a-Fx"></a>是名众生脱於地狱。<a id="a-Fy"></a>四大海中，<a id="a-Fz"></a>所有众生，<a id="a-G0"></a>业若尽者，<a id="a-G1"></a>悉皆得脱；<a id="a-G2"></a>若未尽者，<a id="a-G3"></a>悉转生于他方海中。<a id="a-G4"></a>若是海中，<a id="a-G5"></a>无一众生，<a id="a-G6"></a>是名得脱。<a id="a-G7"></a>阎浮提地，<a id="a-G8"></a>直下过於五百由延，<a id="a-G9"></a>有阎罗王城，<a id="a-GA"></a>周遍纵广七万五千由延。<a id="a-GB"></a>如是城中，<a id="a-GC"></a>饿鬼众生，<a id="a-GD"></a>业已尽者，<a id="a-GE"></a>悉得出离；<a id="a-GF"></a>业未尽者，<a id="a-GG"></a>转生他方阎罗王所。<a id="a-GH"></a>若是城中，<a id="a-GI"></a>乃至无有一众生者，<a id="a-GJ"></a>是名得脱。</p>
  <p id="aGK">“尔时，<a id="a-GL"></a>有人内因缘故，<a id="a-GM"></a>获得初禅。<a id="a-GN"></a>得已即起，<a id="a-GO"></a>大声唱言：<a id="a-GP"></a>‘初禅寂静！<a id="a-GQ"></a>初禅寂静！<a id="a-GR"></a>’诸人闻已，<a id="a-GS"></a>即各思惟，<a id="a-GT"></a>一切皆共获得初禅，<a id="a-GU"></a>即舍人身，<a id="a-GV"></a>生初禅地。<a id="a-GW"></a>时初禅中复有一人，<a id="a-GX"></a>内因缘故，<a id="a-GY"></a>修得二禅。<a id="a-GZ"></a>得已即起，<a id="a-Ga"></a>大声唱言：<a id="a-Gb"></a>‘二禅寂静！<a id="a-Gc"></a>二禅寂静！<a id="a-Gd"></a>’众生闻已，<a id="a-Ge"></a>各自思惟，<a id="a-Gf"></a>复获二禅，<a id="a-Gg"></a>舍初禅身，<a id="a-Gh"></a>生二禅处。<a id="a-Gi"></a>当尔之时，<a id="a-Gj"></a>从阿鼻狱，<a id="a-Gk"></a>上自初禅，<a id="a-Gl"></a>乃至无有一众生在。</p>
  <p id="aGm">“善男子，<a id="a-Gn"></a>四天下外，<a id="a-Go"></a>有由乾陀山，<a id="a-Gp"></a>中有七日，<a id="a-Gq"></a>众生福德因缘力故，<a id="a-Gr"></a>唯一日现，<a id="a-Gs"></a>赖之成熟百谷、<a id="a-Gt"></a>草木，<a id="a-Gu"></a>火劫起时，<a id="a-Gv"></a>七日都现，<a id="a-Gw"></a>烧燃一切百谷、<a id="a-Gx"></a>草木，<a id="a-Gy"></a>山河大地，<a id="a-Gz"></a>须弥山王、<a id="a-H0"></a>乃至初禅。<a id="a-H1"></a>二禅众生见是火灾，<a id="a-H2"></a>心生怖畏。<a id="a-H3"></a>彼中复有先生诸天，<a id="a-H4"></a>语后来天：<a id="a-H5"></a>汝等莫怖！<a id="a-H6"></a>我往曾见如是火灾，<a id="a-H7"></a>齐彼而止，<a id="a-H8"></a>不至来此。<a id="a-H9"></a>如诸众生，<a id="a-HA"></a>增十年寿，<a id="a-HB"></a>至八万岁，<a id="a-HC"></a>减八万寿，<a id="a-HD"></a>还至十年，<a id="a-HE"></a>经尔所时，<a id="a-HF"></a>如是火灾，<a id="a-HG"></a>热犹未息。<a id="a-HH"></a>是时，<a id="a-HI"></a>便从中间禅处，<a id="a-HJ"></a>降注大雨，<a id="a-HK"></a>复经寿命一增一减，<a id="a-HL"></a>众生业行因缘力故，<a id="a-HM"></a>为持此水，<a id="a-HN"></a>其下复出七重风云。<a id="a-HO"></a>是时雨止，<a id="a-HP"></a>水上生膜，<a id="a-HQ"></a>犹如乳肥。<a id="a-HR"></a>四天下中，<a id="a-HS"></a>须弥山王，<a id="a-HT"></a>渐渐生现，<a id="a-HU"></a>水中自然具有一切种种种子。</p>
  <p id="aHV">“是时二禅，<a id="a-HW"></a>复有一人，<a id="a-HX"></a>短命福尽，<a id="a-HY"></a>业力故堕，<a id="a-HZ"></a>生于世间，<a id="a-Ha"></a>寿无量岁，<a id="a-Hb"></a>光明自照，<a id="a-Hc"></a>独处经久，<a id="a-Hd"></a>心生愁恼，<a id="a-He"></a>而自念言：<a id="a-Hf"></a>我既独处，<a id="a-Hg"></a>若我有福，<a id="a-Hh"></a>愿更有人，<a id="a-Hi"></a>来生此间，<a id="a-Hj"></a>与我为伴！<a id="a-Hk"></a>发是念已，<a id="a-Hl"></a>是时二禅，<a id="a-Hm"></a>有诸众生，<a id="a-Hn"></a>薄福命尽，<a id="a-Ho"></a>业因缘故，<a id="a-Hp"></a>便来生此。<a id="a-Hq"></a>是人见已，<a id="a-Hr"></a>心生欢喜，<a id="a-Hs"></a>即自念言：<a id="a-Ht"></a>如是人者，<a id="a-Hu"></a>我所化生，<a id="a-Hv"></a>即是我作；<a id="a-Hw"></a>我於彼人，<a id="a-Hx"></a>有自在力。<a id="a-Hy"></a>彼人亦念：<a id="a-Hz"></a>我从彼生，<a id="a-I0"></a>彼化作我，<a id="a-I1"></a>彼於我身，<a id="a-I2"></a>有自在力。<a id="a-I3"></a>以是因缘，<a id="a-I4"></a>一切众生，<a id="a-I5"></a>生我见想。</p>
  <p id="aI6">“善男子，<a id="a-I7"></a>阴、<a id="a-I8"></a>界、<a id="a-I9"></a>入等，<a id="a-IA"></a>众生世界、<a id="a-IB"></a>国土世界，<a id="a-IC"></a>皆是十业因缘而有。</p>
  <p id="aID">“善男子，<a id="a-IE"></a>菩萨二种：<a id="a-IF"></a>一者、<a id="a-IG"></a>在家，<a id="a-IH"></a>二者、<a id="a-II"></a>出家。<a id="a-IJ"></a>出家菩萨能观如是十业道者，<a id="a-IK"></a>是不为难；<a id="a-IL"></a>在家观者，<a id="a-IM"></a>是乃为难。<a id="a-IN"></a>何以故？<a id="a-IO"></a>在家之人多恶因缘所缠绕故。<a id="a-IP"></a>”</p>
  <p data-pb></p>
  <h2 id="aIQ">羼提波罗蜜品第二十五</h2>
  <p id="aIR">善生言：<a id="a-IS"></a>“世尊，<a id="a-IT"></a>佛先已说檀波罗蜜尸波罗蜜，<a id="a-IU"></a>菩萨云何而得修习忍波罗蜜？<a id="a-IV"></a>”</p>
  <p id="aIW">佛言：<a id="a-IX"></a>“善男子，<a id="a-IY"></a>忍有二种：<a id="a-IZ"></a>一者、<a id="a-Ia"></a>世忍，<a id="a-Ib"></a>二者、<a id="a-Ic"></a>出世忍。<a id="a-Id"></a>能忍饥、<a id="a-Ie"></a>渴、<a id="a-If"></a>寒、<a id="a-Ig"></a>热、<a id="a-Ih"></a>苦、<a id="a-Ii"></a>乐，<a id="a-Ij"></a>是名世忍。<a id="a-Ik"></a>能忍信、<a id="a-Il"></a>戒、<a id="a-Im"></a>施、<a id="a-In"></a>闻、<a id="a-Io"></a>智慧，<a id="a-Ip"></a>正见无谬；<a id="a-Iq"></a>忍佛、<a id="a-Ir"></a>法、<a id="a-Is"></a>僧，<a id="a-It"></a>骂詈、<a id="a-Iu"></a>挝打、<a id="a-Iv"></a>恶口、<a id="a-Iw"></a>恶事、<a id="a-Ix"></a>贪、<a id="a-Iy"></a>嗔、<a id="a-Iz"></a>痴等悉能忍之，<a id="a-J0"></a>能忍难忍、<a id="a-J1"></a>难施、<a id="a-J2"></a>难作，<a id="a-J3"></a>名出世忍。</p>
  <p id="aJ4">“善男子，<a id="a-J5"></a>菩萨若值他人打骂、<a id="a-J6"></a>轻贱、<a id="a-J7"></a>毁誉恶口、<a id="a-J8"></a>骂詈，<a id="a-J9"></a>是时内心，<a id="a-JA"></a>无加报想。<a id="a-JB"></a>菩萨虽作如是忍事，<a id="a-JC"></a>不为现在，<a id="a-JD"></a>但为后利。<a id="a-JE"></a>有善报之，<a id="a-JF"></a>恶则不反。</p>
  <p id="aJG">“善男子，<a id="a-JH"></a>有是忍辱、<a id="a-JI"></a>非波罗蜜；<a id="a-JJ"></a>有波罗蜜、<a id="a-JK"></a>非是忍辱；<a id="a-JL"></a>有是忍辱、<a id="a-JM"></a>是波罗蜜；<a id="a-JN"></a>有非忍辱、<a id="a-JO"></a>非波罗蜜。<a id="a-JP"></a>是忍辱、<a id="a-JQ"></a>非是波罗蜜者，<a id="a-JR"></a>所谓世忍，<a id="a-JS"></a>声闻、<a id="a-JT"></a>缘觉所行忍辱。<a id="a-JU"></a>是波罗蜜、<a id="a-JV"></a>非忍辱者，<a id="a-JW"></a>所谓禅波罗蜜。<a id="a-JX"></a>亦是忍辱、<a id="a-JY"></a>亦波罗蜜者，<a id="a-JZ"></a>所谓若被割截头、<a id="a-Ja"></a>目、<a id="a-Jb"></a>手、<a id="a-Jc"></a>足，<a id="a-Jd"></a>乃至不生一念嗔心，<a id="a-Je"></a>檀波罗蜜、<a id="a-Jf"></a>尸波罗蜜、<a id="a-Jg"></a>般若波罗蜜。<a id="a-Jh"></a>非忍、<a id="a-Ji"></a>非波罗蜜者，<a id="a-Jj"></a>所谓声闻、<a id="a-Jk"></a>缘觉持戒布施。</p>
  <p id="aJl">“善男子，<a id="a-Jm"></a>若欲修忍，<a id="a-Jn"></a>是人应当先破骄慢、<a id="a-Jo"></a>嗔心、<a id="a-Jp"></a>痴心，<a id="a-Jq"></a>不观我及我所相、<a id="a-Jr"></a>种姓常相。<a id="a-Js"></a>若人能作如是等观，<a id="a-Jt"></a>当知是人，<a id="a-Ju"></a>能修忍辱。<a id="a-Jv"></a>如是修已，<a id="a-Jw"></a>心得欢喜。<a id="a-Jx"></a>有智之人，<a id="a-Jy"></a>若遇恶骂，<a id="a-Jz"></a>当作是念：<a id="a-K0"></a>‘是骂詈字，<a id="a-K1"></a>不一时生。<a id="a-K2"></a>初字出时，<a id="a-K3"></a>后字未生；<a id="a-K4"></a>后字生已，<a id="a-K5"></a>初字复灭。<a id="a-K6"></a>若不一时，<a id="a-K7"></a>云何是骂？<a id="a-K8"></a>直是风声，<a id="a-K9"></a>我云何嗔？<a id="a-KA"></a>我今此身，<a id="a-KB"></a>五阴和合。<a id="a-KC"></a>四阴不现，<a id="a-KD"></a>则不可骂；<a id="a-KE"></a>色阴十分和合而有，<a id="a-KF"></a>如是和合，<a id="a-KG"></a>念念不停，<a id="a-KH"></a>若不停住，<a id="a-KI"></a>谁当受骂？<a id="a-KJ"></a>然彼骂者，<a id="a-KK"></a>即是风气。<a id="a-KL"></a>风亦二种：<a id="a-KM"></a>有内、<a id="a-KN"></a>有外。<a id="a-KO"></a>我于外风，<a id="a-KP"></a>都不生嗔，<a id="a-KQ"></a>云何于内，<a id="a-KR"></a>而生嗔耶？<a id="a-KS"></a>世间骂者，<a id="a-KT"></a>亦有二种：<a id="a-KU"></a>一者、<a id="a-KV"></a>实，<a id="a-KW"></a>二者、<a id="a-KX"></a>虚。<a id="a-KY"></a>若说实者，<a id="a-KZ"></a>实何所嗔？<a id="a-Ka"></a>若说虚者，<a id="a-Kb"></a>虚自得骂，<a id="a-Kc"></a>无予我事，<a id="a-Kd"></a>我何缘嗔？<a id="a-Ke"></a>若我嗔者，<a id="a-Kf"></a>我自作恶。<a id="a-Kg"></a>何以故？<a id="a-Kh"></a>因嗔恚故，<a id="a-Ki"></a>生三恶道。<a id="a-Kj"></a>若我于彼三恶道中，<a id="a-Kk"></a>受苦恼者，<a id="a-Kl"></a>则为自作自受苦报。<a id="a-Km"></a>是故说言：<a id="a-Kn"></a>一切善恶，<a id="a-Ko"></a>皆因我身。<a id="a-Kp"></a>’</p>
  <p id="aKq">“善男子，<a id="a-Kr"></a>生忍因缘，<a id="a-Ks"></a>有五事：<a id="a-Kt"></a>一者、<a id="a-Ku"></a>恶来不报，<a id="a-Kv"></a>二者、<a id="a-Kw"></a>观无常想，<a id="a-Kx"></a>三者、<a id="a-Ky"></a>修于慈悲，<a id="a-Kz"></a>四者、<a id="a-L0"></a>心不放逸，<a id="a-L1"></a>五者、<a id="a-L2"></a>断除嗔恚。</p>
  <p id="aL3">“善男子，<a id="a-L4"></a>若人能成如是五事，<a id="a-L5"></a>当知是人能修忍辱。<a id="a-L6"></a>若人软言，<a id="a-L7"></a>净身口业，<a id="a-L8"></a>和颜悦色，<a id="a-L9"></a>先意问讯，<a id="a-LA"></a>能观一切苦乐因缘，<a id="a-LB"></a>当知是人能修忍辱。<a id="a-LC"></a>若能修空三昧，<a id="a-LD"></a>观诸众生，<a id="a-LE"></a>悉是无常，<a id="a-LF"></a>受苦等想。<a id="a-LG"></a>彼骂辱时，<a id="a-LH"></a>能观骂者，<a id="a-LI"></a>如狂如痴，<a id="a-LJ"></a>稚小无智，<a id="a-LK"></a>当知是人，<a id="a-LL"></a>能修忍辱。<a id="a-LM"></a>智人当观，<a id="a-LN"></a>胜我者骂我不应嗔。<a id="a-LO"></a>何以故？<a id="a-LP"></a>我若嗔者，<a id="a-LQ"></a>或夺我命。<a id="a-LR"></a>若不如者，<a id="a-LS"></a>嗔亦不应报。<a id="a-LT"></a>何以故？<a id="a-LU"></a>非畴匹故。<a id="a-LV"></a>我若报者，<a id="a-LW"></a>辱我身口。<a id="a-LX"></a>譬如有人，<a id="a-LY"></a>授毒与他，<a id="a-LZ"></a>人无责者，<a id="a-La"></a>如其自服，<a id="a-Lb"></a>人则嗤笑。<a id="a-Lc"></a>我亦如是，<a id="a-Ld"></a>若嗔彼者，<a id="a-Le"></a>当于未来，<a id="a-Lf"></a>受大苦恼，<a id="a-Lg"></a>一切圣人，<a id="a-Lh"></a>悉当责我。<a id="a-Li"></a>以是因缘，<a id="a-Lj"></a>我身若被截斫、<a id="a-Lk"></a>分离，<a id="a-Ll"></a>不应生嗔。<a id="a-Lm"></a>应当深观往业因缘，<a id="a-Ln"></a>当修慈悲，<a id="a-Lo"></a>怜愍一切。<a id="a-Lp"></a>如是小事，<a id="a-Lq"></a>不能忍者，<a id="a-Lr"></a>我当云何能调众生？<a id="a-Ls"></a>忍辱即是菩提正因，<a id="a-Lt"></a>阿耨多罗三藐三菩提，<a id="a-Lu"></a>即是忍果。<a id="a-Lv"></a>我若不种如是种子，<a id="a-Lw"></a>云何获得如是正果？</p>
  <p id="aLx">“善男子，<a id="a-Ly"></a>若有智人，<a id="a-Lz"></a>乐修忍辱，<a id="a-M0"></a>是人常得颜色和悦，<a id="a-M1"></a>好乐喜戏，<a id="a-M2"></a>人见欢喜，<a id="a-M3"></a>观之无厌，<a id="a-M4"></a>于受化者，<a id="a-M5"></a>心不贪著。<a id="a-M6"></a>智人见怨，<a id="a-M7"></a>以恶来加，<a id="a-M8"></a>当发善愿：<a id="a-M9"></a>愿彼怨者，<a id="a-MA"></a>未来之世，<a id="a-MB"></a>为我父母、<a id="a-MC"></a>兄弟、<a id="a-MD"></a>亲戚，<a id="a-ME"></a>莫于我所，<a id="a-MF"></a>生憎怨想。<a id="a-MG"></a>复当观察，<a id="a-MH"></a>若人形残、<a id="a-MI"></a>颜色丑恶、<a id="a-MJ"></a>诸跟不具、<a id="a-MK"></a>乏于财物，<a id="a-ML"></a>当知皆从嗔因缘得，<a id="a-MM"></a>我今云何不修忍辱？<a id="a-MN"></a>以是因缘，<a id="a-MO"></a>智者应当深修忍德。</p>
  <p id="aMP">“善男子，<a id="a-MQ"></a>菩萨摩诃萨修忍辱时，<a id="a-MR"></a>常乐观察生死罪过，<a id="a-MS"></a>乐修法行，<a id="a-MT"></a>勤于精进，<a id="a-MU"></a>读诵、<a id="a-MV"></a>书写如来正典，<a id="a-MW"></a>供养师长、<a id="a-MX"></a>有德之人。<a id="a-MY"></a>能瞻病苦，<a id="a-MZ"></a>修于慈悲，<a id="a-Ma"></a>怜愍一切，<a id="a-Mb"></a>见苦恼者，<a id="a-Mc"></a>能令远离。<a id="a-Md"></a>常乐出家，<a id="a-Me"></a>乃至尽寿，<a id="a-Mf"></a>持戒精进，<a id="a-Mg"></a>摄持六根，<a id="a-Mh"></a>不令得起烦恼因缘，<a id="a-Mi"></a>宁舍身命，<a id="a-Mj"></a>终不毁戒。<a id="a-Mk"></a>若他有事，<a id="a-Ml"></a>乐为营理。<a id="a-Mm"></a>常有惭愧，<a id="a-Mn"></a>乐赞忍德，<a id="a-Mo"></a>为调众生，<a id="a-Mp"></a>堪忍众苦。<a id="a-Mq"></a>于怨，<a id="a-Mr"></a>尚能忍于恶事，<a id="a-Ms"></a>况复亲所。</p>
  <p id="aMt">“能忍二嗔：<a id="a-Mu"></a>一众生嗔，<a id="a-Mv"></a>二非众生嗔。<a id="a-Mw"></a>舍己乐具，<a id="a-Mx"></a>令众得乐，<a id="a-My"></a>不念多恶，<a id="a-Mz"></a>不忘少善。<a id="a-N0"></a>远离两舌，<a id="a-N1"></a>前后默然，<a id="a-N2"></a>不说彼短，<a id="a-N3"></a>说烦恼过，<a id="a-N4"></a>令众得离。<a id="a-N5"></a>他所不喜，<a id="a-N6"></a>不为说之，<a id="a-N7"></a>净身口意，<a id="a-N8"></a>了诸罪业。<a id="a-N9"></a>若客烦恼因缘作罪，<a id="a-NA"></a>作已惭愧，<a id="a-NB"></a>心生悔恨。</p>
  <p id="aNC">“善男子，<a id="a-ND"></a>菩萨二种：<a id="a-NE"></a>一者、<a id="a-NF"></a>在家，<a id="a-NG"></a>二者、<a id="a-NH"></a>出家。<a id="a-NI"></a>出家菩萨修净忍辱，<a id="a-NJ"></a>是不为难；<a id="a-NK"></a>在家修忍，<a id="a-NL"></a>是乃为难。<a id="a-NM"></a>何以故？<a id="a-NN"></a>在家之人多恶因缘所缠绕故。<a id="a-NO"></a>”</p>
  <p data-pb></p>
  <h2 id="aNP">毗梨耶波罗蜜品第二十六</h2>
  <p id="aNQ">善生言：<a id="a-NR"></a>“世尊，<a id="a-NS"></a>菩萨摩诃萨能修六波罗蜜，<a id="a-NT"></a>谁为正因？</p>
  <p id="aNU">“善男子，<a id="a-NV"></a>若善男子、<a id="a-NW"></a>善女子已生恶法，<a id="a-NX"></a>为欲坏之；<a id="a-NY"></a>未生恶法，<a id="a-NZ"></a>为遮不起；<a id="a-Na"></a>未生善法，<a id="a-Nb"></a>为令速生；<a id="a-Nc"></a>已生善法，<a id="a-Nd"></a>为令增广；<a id="a-Ne"></a>修勤精进，<a id="a-Nf"></a>是名精进。<a id="a-Ng"></a>如是精进，<a id="a-Nh"></a>即是修行六波罗蜜之正因也。</p>
  <p id="aNi">“是勤精进，<a id="a-Nj"></a>能脱一切诸烦恼界。<a id="a-Nk"></a>善男子，<a id="a-Nl"></a>若能受于三恶道苦，<a id="a-Nm"></a>当知是人，<a id="a-Nn"></a>真实能修毗梨耶波罗蜜，<a id="a-No"></a>平等修习，<a id="a-Np"></a>不急、<a id="a-Nq"></a>不缓。</p>
  <p id="aNr">“精进二种：<a id="a-Ns"></a>一正、<a id="a-Nt"></a>二邪。<a id="a-Nu"></a>菩萨远离邪精进已，<a id="a-Nv"></a>修正精进。<a id="a-Nw"></a>修信、<a id="a-Nx"></a>施、<a id="a-Ny"></a>戒、<a id="a-Nz"></a>闻、<a id="a-O0"></a>慧、<a id="a-O1"></a>慈、<a id="a-O2"></a>悲，<a id="a-O3"></a>名正精进。<a id="a-O4"></a>至心常作，<a id="a-O5"></a>三时无悔，<a id="a-O6"></a>于善法所，<a id="a-O7"></a>不生知足，<a id="a-O8"></a>所学世法，<a id="a-O9"></a>及出世法，<a id="a-OA"></a>一切皆名正精进也。</p>
  <p id="aOB">“菩萨虽复不惜身命，<a id="a-OC"></a>然为护法，<a id="a-OD"></a>应当爱惜，<a id="a-OE"></a>身四威仪，<a id="a-OF"></a>常修如法。<a id="a-OG"></a>修善法时，<a id="a-OH"></a>心无懈息。<a id="a-OI"></a>失身命时，<a id="a-OJ"></a>不舍如法。<a id="a-OK"></a>若能到于六事彼岸，<a id="a-OL"></a>悉是精进之因缘也。</p>
  <p id="aOM">“若自读诵、<a id="a-ON"></a>书写、<a id="a-OO"></a>思惟十二部经，<a id="a-OP"></a>名自为法勤行精进。<a id="a-OQ"></a>若能以是转化众生，<a id="a-OR"></a>令调伏者，<a id="a-OS"></a>名为他法勤行精进。<a id="a-OT"></a>若为菩提、<a id="a-OU"></a>修菩提道，<a id="a-OV"></a>布施、<a id="a-OW"></a>持戒、<a id="a-OX"></a>多闻、<a id="a-OY"></a>智慧；<a id="a-OZ"></a>修学世法，<a id="a-Oa"></a>供养父母、<a id="a-Ob"></a>师长、<a id="a-Oc"></a>有德；<a id="a-Od"></a>修舍摩他、<a id="a-Oe"></a>毗婆舍那，<a id="a-Of"></a>读诵、<a id="a-Og"></a>书写十二部经，<a id="a-Oh"></a>复能远离贪、<a id="a-Oi"></a>恚、<a id="a-Oj"></a>痴等，<a id="a-Ok"></a>名为菩提勤行精进。<a id="a-Ol"></a>如是悉名为正精进，<a id="a-Om"></a>是名六波罗蜜之正因也。</p>
  <p id="aOn">“善男子，<a id="a-Oo"></a>懈怠之人不能一时、<a id="a-Op"></a>一切布施，<a id="a-Oq"></a>不能持戒，<a id="a-Or"></a>勤行精进，<a id="a-Os"></a>摄心念定，<a id="a-Ot"></a>忍于恶事，<a id="a-Ou"></a>分别善恶。<a id="a-Ov"></a>是故我言，<a id="a-Ow"></a>六波罗蜜因于精进。</p>
  <p id="aOx">“善男子，<a id="a-Oy"></a>有勤精进、<a id="a-Oz"></a>非波罗蜜；<a id="a-P0"></a>有波罗蜜、<a id="a-P1"></a>非勤精进；<a id="a-P2"></a>有亦精进、<a id="a-P3"></a>亦波罗蜜、<a id="a-P4"></a>有非精进、<a id="a-P5"></a>非波罗蜜。<a id="a-P6"></a>精进、<a id="a-P7"></a>非波罗蜜者，<a id="a-P8"></a>如邪精进、<a id="a-P9"></a>善事精进、<a id="a-PA"></a>声闻、<a id="a-PB"></a>缘觉所有精进。<a id="a-PC"></a>有波罗蜜，<a id="a-PD"></a>非精进者，<a id="a-PE"></a>所谓般若波罗蜜。<a id="a-PF"></a>有亦精进、<a id="a-PG"></a>亦波罗蜜者，<a id="a-PH"></a>所谓布施、<a id="a-PI"></a>持戒、<a id="a-PJ"></a>忍辱、<a id="a-PK"></a>精进、<a id="a-PL"></a>禅等五波罗蜜。<a id="a-PM"></a>有非精进、<a id="a-PN"></a>非波罗蜜者，<a id="a-PO"></a>一切凡夫、<a id="a-PP"></a>声闻、<a id="a-PQ"></a>缘觉，<a id="a-PR"></a>布施、<a id="a-PS"></a>持戒、<a id="a-PT"></a>忍辱、<a id="a-PU"></a>禅定、<a id="a-PV"></a>智慧及余善法。</p>
  <p id="aPW">“善男子，<a id="a-PX"></a>菩萨二种：<a id="a-PY"></a>一者、<a id="a-PZ"></a>在家，<a id="a-Pa"></a>二者、<a id="a-Pb"></a>出家。<a id="a-Pc"></a>出家菩萨修勤精进，<a id="a-Pd"></a>是不为难；<a id="a-Pe"></a>在家修进，<a id="a-Pf"></a>是乃为难。<a id="a-Pg"></a>何以故？<a id="a-Ph"></a>在家之人多恶因缘所缠绕故。<a id="a-Pi"></a>”</p>
  <p data-pb></p>
  <h2 id="aPj">禅波罗蜜品第二十七</h2>
  <p id="aPk">善生言：<a id="a-Pl"></a>“世尊，<a id="a-Pm"></a>菩萨摩诃萨修禅波罗蜜，<a id="a-Pn"></a>云何禅定？</p>
  <p id="aPo">“善男子，<a id="a-Pp"></a>禅定即戒，<a id="a-Pq"></a>慈、<a id="a-Pr"></a>悲、<a id="a-Ps"></a>喜、<a id="a-Pt"></a>舍，<a id="a-Pu"></a>远离诸结，<a id="a-Pv"></a>修习善法，<a id="a-Pw"></a>是名禅定。<a id="a-Px"></a>善男子，<a id="a-Py"></a>若离禅定，<a id="a-Pz"></a>尚不能得一切世事，<a id="a-Q0"></a>况出世事，<a id="a-Q1"></a>是故应当至心修习。</p>
  <p id="aQ2">“菩萨欲得禅波罗蜜，<a id="a-Q3"></a>先当亲近真善知识，<a id="a-Q4"></a>修习三昧方便之道。<a id="a-Q5"></a>所谓戒戒，<a id="a-Q6"></a>摄诸根戒，<a id="a-Q7"></a>断于邪命，<a id="a-Q8"></a>如法而住，<a id="a-Q9"></a>随顺师教，<a id="a-QA"></a>于善法所，<a id="a-QB"></a>不生知足，<a id="a-QC"></a>修行善时，<a id="a-QD"></a>心无休息。<a id="a-QE"></a>常乐寂静，<a id="a-QF"></a>远离五盖，<a id="a-QG"></a>心乐思惟，<a id="a-QH"></a>观生死过，<a id="a-QI"></a>常修善法，<a id="a-QJ"></a>至心不废。<a id="a-QK"></a>具足正念，<a id="a-QL"></a>断诸放逸，<a id="a-QM"></a>省于言语，<a id="a-QN"></a>亦损眠食，<a id="a-QO"></a>心净、<a id="a-QP"></a>身净，<a id="a-QQ"></a>不亲恶友，<a id="a-QR"></a>不与恶交，<a id="a-QS"></a>不乐世事。<a id="a-QT"></a>知时、<a id="a-QU"></a>知法，<a id="a-QV"></a>了知自身，<a id="a-QW"></a>观心数法，<a id="a-QX"></a>若有喜相、<a id="a-QY"></a>愁相、<a id="a-QZ"></a>嗔相、<a id="a-Qa"></a>软相、<a id="a-Qb"></a>坚相，<a id="a-Qc"></a>知已能除，<a id="a-Qd"></a>犹如金师，<a id="a-Qe"></a>善知冷热，<a id="a-Qf"></a>不令失所。<a id="a-Qg"></a>乐甘露味，<a id="a-Qh"></a>虽处世法，<a id="a-Qi"></a>身心不动，<a id="a-Qj"></a>犹如须弥，<a id="a-Qk"></a>不为四风之所倾动，<a id="a-Ql"></a>正念坚固，<a id="a-Qm"></a>亦见知觉有为、<a id="a-Qn"></a>多过。<a id="a-Qo"></a>若人乐修如是三昧，<a id="a-Qp"></a>不休不息，<a id="a-Qq"></a>当知是人能具足得，<a id="a-Qr"></a>譬如钻火，<a id="a-Qs"></a>以不息故，<a id="a-Qt"></a>火则易得。</p>
  <p id="aQu">“善男子，<a id="a-Qv"></a>若离三昧，<a id="a-Qw"></a>欲得世法、<a id="a-Qx"></a>出世菩提，<a id="a-Qy"></a>无有是处。<a id="a-Qz"></a>善男子，<a id="a-R0"></a>一切三昧，<a id="a-R1"></a>即是一切善法根本，<a id="a-R2"></a>以是因缘，<a id="a-R3"></a>应当摄心，<a id="a-R4"></a>如人执镜，<a id="a-R5"></a>则见一切善恶之事，<a id="a-R6"></a>是故三昧，<a id="a-R7"></a>名菩提道之庄严也。</p>
  <p id="aR8">“受身心乐，<a id="a-R9"></a>名为三昧；<a id="a-RA"></a>不增不减，<a id="a-RB"></a>名等三昧；<a id="a-RC"></a>从初骨观，<a id="a-RD"></a>乃至得阿耨多罗三藐三菩提，<a id="a-RE"></a>皆名三昧。</p>
  <p id="aRF">“是三昧有四缘：<a id="a-RG"></a>一者、<a id="a-RH"></a>从欲，<a id="a-RI"></a>二者、<a id="a-RJ"></a>从精进，<a id="a-RK"></a>三者、<a id="a-RL"></a>从心，<a id="a-RM"></a>四者、<a id="a-RN"></a>从慧。<a id="a-RO"></a>是四缘故，<a id="a-RP"></a>得无量福，<a id="a-RQ"></a>增一切善。</p>
  <p id="aRR">“复有三种：<a id="a-RS"></a>一者、<a id="a-RT"></a>从闻，<a id="a-RU"></a>二者、<a id="a-RV"></a>从思，<a id="a-RW"></a>三者、<a id="a-RX"></a>从修。<a id="a-RY"></a>从是三法，<a id="a-RZ"></a>渐渐而生。<a id="a-Ra"></a>复有三时，<a id="a-Rb"></a>所谓生时、<a id="a-Rc"></a>住时、<a id="a-Rd"></a>增时。</p>
  <p id="aRe">“善男子，<a id="a-Rf"></a>欲界之中，<a id="a-Rg"></a>有三昧子，<a id="a-Rh"></a>是子因缘，<a id="a-Ri"></a>得三菩提。<a id="a-Rj"></a>是三昧者，<a id="a-Rk"></a>有退、<a id="a-Rl"></a>住、<a id="a-Rm"></a>增。<a id="a-Rn"></a>若在四禅，<a id="a-Ro"></a>性则坚固，<a id="a-Rp"></a>从初乃至非想非非想处，<a id="a-Rq"></a>上地胜下，<a id="a-Rr"></a>次第如是。<a id="a-Rs"></a>根本禅中，<a id="a-Rt"></a>则有喜乐，<a id="a-Ru"></a>非中间禅，<a id="a-Rv"></a>六通亦尔，<a id="a-Rw"></a>在于根本，<a id="a-Rx"></a>不在余处，<a id="a-Ry"></a>是三昧，<a id="a-Rz"></a>名菩提庄严。<a id="a-S0"></a>因是三昧，<a id="a-S1"></a>能得学道、<a id="a-S2"></a>及无学道、<a id="a-S3"></a>四无量心、<a id="a-S4"></a>三解脱门，<a id="a-S5"></a>自利利他，<a id="a-S6"></a>无量神足，<a id="a-S7"></a>知他心智，<a id="a-S8"></a>能调众生，<a id="a-S9"></a>无量智慧，<a id="a-SA"></a>五根三昧，<a id="a-SB"></a>转钝为利，<a id="a-SC"></a>断于一切生老病死，<a id="a-SD"></a>能得成就一切种智，<a id="a-SE"></a>见诸法性，<a id="a-SF"></a>如罗彀视。</p>
  <p id="aSG">“善男子，<a id="a-SH"></a>智者应当作如是观：<a id="a-SI"></a>一切烦恼，<a id="a-SJ"></a>是我大怨。<a id="a-SK"></a>何以故？<a id="a-SL"></a>因是烦恼，<a id="a-SM"></a>能破自他。<a id="a-SN"></a>以是因缘，<a id="a-SO"></a>我当修习慈悲之心，<a id="a-SP"></a>为欲利益诸众生故，<a id="a-SQ"></a>为得无量纯善法故。<a id="a-SR"></a>若有说言：<a id="a-SS"></a>离于慈悲，<a id="a-ST"></a>得善法者，<a id="a-SU"></a>无有是处。<a id="a-SV"></a>如是慈悲，<a id="a-SW"></a>能断不善，<a id="a-SX"></a>能令众生离苦受乐，<a id="a-SY"></a>能坏欲界。<a id="a-SZ"></a>是慈若能缘于欲界，<a id="a-Sa"></a>名欲界慈。</p>
  <p id="aSb">“善男子，<a id="a-Sc"></a>众生若能修习慈心，<a id="a-Sd"></a>是人当得无量功德。<a id="a-Se"></a>修慈心时，<a id="a-Sf"></a>若能先于怨中施安，<a id="a-Sg"></a>是名修慈。</p>
  <p id="aSh">“善男子，<a id="a-Si"></a>一切众生，<a id="a-Sj"></a>凡有三聚：<a id="a-Sk"></a>一者、<a id="a-Sl"></a>怨，<a id="a-Sm"></a>二者、<a id="a-Sn"></a>亲，<a id="a-So"></a>三者、<a id="a-Sp"></a>中。<a id="a-Sq"></a>如是三聚，<a id="a-Sr"></a>名为慈缘。<a id="a-Ss"></a>修慈之人，<a id="a-St"></a>先从亲起，<a id="a-Su"></a>欲令受乐，<a id="a-Sv"></a>此观既成，<a id="a-Sw"></a>次及怨家。</p>
  <p id="aSx">“善男子，<a id="a-Sy"></a>起慈心时，<a id="a-Sz"></a>有因戒起，<a id="a-T0"></a>有因施起。<a id="a-T1"></a>若能观怨作子想者，<a id="a-T2"></a>是名得慈。</p>
  <p id="aT3">“善男子，<a id="a-T4"></a>慈唯能缘，<a id="a-T5"></a>不能救苦；<a id="a-T6"></a>悲则不尔，<a id="a-T7"></a>亦缘、<a id="a-T8"></a>亦救。</p>
  <p id="aT9">“善男子，<a id="a-TA"></a>若能观怨一毫之善，<a id="a-TB"></a>不见其恶，<a id="a-TC"></a>当知是人，<a id="a-TD"></a>名为习慈；<a id="a-TE"></a>若彼怨家，<a id="a-TF"></a>设遇病苦，<a id="a-TG"></a>能往问讯，<a id="a-TH"></a>瞻疗所患，<a id="a-TI"></a>给其所须，<a id="a-TJ"></a>当知是人，<a id="a-TK"></a>能善修慈。</p>
  <p id="aTL">“善男子，<a id="a-TM"></a>若能修忍，<a id="a-TN"></a>当知即是修慈因缘，<a id="a-TO"></a>如是慈心，<a id="a-TP"></a>即是一切安乐因缘。<a id="a-TQ"></a>若能修慈，<a id="a-TR"></a>当知是人，<a id="a-TS"></a>能破一切骄慢因缘，<a id="a-TT"></a>能行施、<a id="a-TU"></a>戒、<a id="a-TV"></a>忍辱、<a id="a-TW"></a>精进、<a id="a-TX"></a>禅定、<a id="a-TY"></a>智慧，<a id="a-TZ"></a>如法修行。<a id="a-Ta"></a>若人修定，<a id="a-Tb"></a>当知是人，<a id="a-Tc"></a>修梵福德。<a id="a-Td"></a>得梵身故，<a id="a-Te"></a>名梵福德。<a id="a-Tf"></a>若人能观生死过罪、<a id="a-Tg"></a>涅盘功德，<a id="a-Th"></a>是人足下所履粪土，<a id="a-Ti"></a>应当顶戴。<a id="a-Tj"></a>是人难忍能忍，<a id="a-Tk"></a>难施能施，<a id="a-Tl"></a>难作能作。<a id="a-Tm"></a>是人能修四禅、<a id="a-Tn"></a>四空及八解脱。<a id="a-To"></a>复作是念：<a id="a-Tp"></a>一切众生，<a id="a-Tq"></a>身、<a id="a-Tr"></a>口、<a id="a-Ts"></a>意恶，<a id="a-Tt"></a>未来若受苦恼报者，<a id="a-Tu"></a>悉令我受；<a id="a-Tv"></a>若我所有善果报者，<a id="a-Tw"></a>悉令众生同我受之。<a id="a-Tx"></a>如是慈悲，<a id="a-Ty"></a>缘广故广，<a id="a-Tz"></a>缘少故少。</p>
  <p id="aU0">“慈悲三种：<a id="a-U1"></a>谓下、<a id="a-U2"></a>中、<a id="a-U3"></a>上。<a id="a-U4"></a>复有三种：<a id="a-U5"></a>一者、<a id="a-U6"></a>缘亲，<a id="a-U7"></a>二者、<a id="a-U8"></a>缘怨，<a id="a-U9"></a>三者、<a id="a-UA"></a>缘中。<a id="a-UB"></a>复有三种：<a id="a-UC"></a>一者、<a id="a-UD"></a>缘贪，<a id="a-UE"></a>二者、<a id="a-UF"></a>缘众生，<a id="a-UG"></a>三者、<a id="a-UH"></a>缘非众生。<a id="a-UI"></a>如是缘者，<a id="a-UJ"></a>悉名三昧。<a id="a-UK"></a>悲、<a id="a-UL"></a>喜、<a id="a-UM"></a>舍心，<a id="a-UN"></a>亦复如是。</p>
  <p id="aUO">“善男子，<a id="a-UP"></a>有禅、<a id="a-UQ"></a>非波罗蜜；<a id="a-UR"></a>有波罗蜜、<a id="a-US"></a>非禅；<a id="a-UT"></a>有亦是禅、<a id="a-UU"></a>亦波罗蜜；<a id="a-UV"></a>有非禅、<a id="a-UW"></a>非波罗蜜。<a id="a-UX"></a>是禅、<a id="a-UY"></a>非波罗蜜者，<a id="a-UZ"></a>谓世俗禅，<a id="a-Ua"></a>声闻、<a id="a-Ub"></a>缘觉所有禅定。<a id="a-Uc"></a>是波罗蜜、<a id="a-Ud"></a>非禅定者，<a id="a-Ue"></a>所谓施、<a id="a-Uf"></a>戒、<a id="a-Ug"></a>忍辱、<a id="a-Uh"></a>精进。<a id="a-Ui"></a>亦是禅、<a id="a-Uj"></a>亦波罗蜜者，<a id="a-Uk"></a>谓金刚三昧。<a id="a-Ul"></a>非禅、<a id="a-Um"></a>非波罗蜜者，<a id="a-Un"></a>谓一切众生、<a id="a-Uo"></a>声闻、<a id="a-Up"></a>缘觉，<a id="a-Uq"></a>从闻、<a id="a-Ur"></a>思惟所生善法。</p>
  <p id="aUs">“善男子，<a id="a-Ut"></a>菩萨有二种：<a id="a-Uu"></a>一者、<a id="a-Uv"></a>在家，<a id="a-Uw"></a>二者、<a id="a-Ux"></a>出家。<a id="a-Uy"></a>出家菩萨修于净禅，<a id="a-Uz"></a>是不为难；<a id="a-V0"></a>在家修净，<a id="a-V1"></a>是乃为难。<a id="a-V2"></a>何以故？<a id="a-V3"></a>在家之人多恶因缘所缠绕故。<a id="a-V4"></a>”</p>
  <p data-pb></p>
  <h2 id="aV5">般若波罗蜜品第二十八</h2>
  <p id="aV6">善生言：<a id="a-V7"></a>“世尊，<a id="a-V8"></a>菩萨云何修净般若波罗蜜？</p>
  <p id="aV9">“善男子，<a id="a-VA"></a>若有菩萨持戒、<a id="a-VB"></a>精进、<a id="a-VC"></a>多闻、<a id="a-VD"></a>正念，<a id="a-VE"></a>修于忍辱，<a id="a-VF"></a>怜愍众生，<a id="a-VG"></a>心多惭愧，<a id="a-VH"></a>远离嫉妒；<a id="a-VI"></a>真实了知诸善方便，<a id="a-VJ"></a>为众受苦，<a id="a-VK"></a>不生悔退，<a id="a-VL"></a>乐行惠施，<a id="a-VM"></a>能调众生，<a id="a-VN"></a>善知所犯轻重之相，<a id="a-VO"></a>勤劝众生，<a id="a-VP"></a>施作福业，<a id="a-VQ"></a>知字、<a id="a-VR"></a>知义，<a id="a-VS"></a>心无骄慢，<a id="a-VT"></a>亲近善友，<a id="a-VU"></a>能自利益，<a id="a-VV"></a>及利益他，<a id="a-VW"></a>恭敬三宝、<a id="a-VX"></a>诸师、<a id="a-VY"></a>和尚、<a id="a-VZ"></a>长老、<a id="a-Va"></a>有德，<a id="a-Vb"></a>于身菩提，<a id="a-Vc"></a>不生轻想。<a id="a-Vd"></a>能观菩提深妙功德，<a id="a-Ve"></a>知善恶相，<a id="a-Vf"></a>知世、<a id="a-Vg"></a>出世、<a id="a-Vh"></a>一切声论，<a id="a-Vi"></a>知因、<a id="a-Vj"></a>知果，<a id="a-Vk"></a>知初方便，<a id="a-Vl"></a>及以根本，<a id="a-Vm"></a>当知是人，<a id="a-Vn"></a>能得智慧。</p>
  <p id="aVo">“如是智慧有三种：<a id="a-Vp"></a>一、<a id="a-Vq"></a>从闻生，<a id="a-Vr"></a>二、<a id="a-Vs"></a>从思生，<a id="a-Vt"></a>三、<a id="a-Vu"></a>从修生。<a id="a-Vv"></a>从字得义，<a id="a-Vw"></a>名从闻生；<a id="a-Vx"></a>思惟得义，<a id="a-Vy"></a>名从思生；<a id="a-Vz"></a>从修得义，<a id="a-W0"></a>名从修生。</p>
  <p id="aW1">“能读如来十二部经，<a id="a-W2"></a>能除疑网；<a id="a-W3"></a>能读一切世论、<a id="a-W4"></a>世事，<a id="a-W5"></a>能善分别邪正之道，<a id="a-W6"></a>是名智慧。<a id="a-W7"></a>能善分别十二部经，<a id="a-W8"></a>阴、<a id="a-W9"></a>界、<a id="a-WA"></a>入等因果字义，<a id="a-WB"></a>毗婆舍那、<a id="a-WC"></a>舍摩他相，<a id="a-WD"></a>上、<a id="a-WE"></a>中、<a id="a-WF"></a>下相，<a id="a-WG"></a>善、<a id="a-WH"></a>恶、<a id="a-WI"></a>无记、<a id="a-WJ"></a>及四颠倒，<a id="a-WK"></a>见道，<a id="a-WL"></a>修道。<a id="a-WM"></a>能善分别如是等事，<a id="a-WN"></a>是名智慧。</p>
  <p id="aWO">“善男子，<a id="a-WP"></a>有智之人求于十力、<a id="a-WQ"></a>四无所畏、<a id="a-WR"></a>大悲三念处，<a id="a-WS"></a>常亲近佛，<a id="a-WT"></a>及佛弟子。<a id="a-WU"></a>世无佛法，<a id="a-WV"></a>乐在外道出家修学，<a id="a-WW"></a>虽处邪道，<a id="a-WX"></a>乐求正要。<a id="a-WY"></a>常修慈、<a id="a-WZ"></a>悲、<a id="a-Wa"></a>喜、<a id="a-Wb"></a>舍之心，<a id="a-Wc"></a>及五通道。<a id="a-Wd"></a>得五通已，<a id="a-We"></a>观不净想，<a id="a-Wf"></a>及无常想，<a id="a-Wg"></a>能说有为多诸过罪，<a id="a-Wh"></a>为正语故，<a id="a-Wi"></a>教诸众生，<a id="a-Wj"></a>令学声论。<a id="a-Wk"></a>能令众生，<a id="a-Wl"></a>离身心病。<a id="a-Wm"></a>乐以世事，<a id="a-Wn"></a>教于他人。<a id="a-Wo"></a>所作事业，<a id="a-Wp"></a>无能胜者，<a id="a-Wq"></a>所谓咒、<a id="a-Wr"></a>方、<a id="a-Ws"></a>种种医药。<a id="a-Wt"></a>能善求财，<a id="a-Wu"></a>得已能护，<a id="a-Wv"></a>用以道理，<a id="a-Ww"></a>如法惠施。<a id="a-Wx"></a>虽知一切，<a id="a-Wy"></a>不生骄慢；<a id="a-Wz"></a>得大功德，<a id="a-X0"></a>不生知足。<a id="a-X1"></a>能教众生信、<a id="a-X2"></a>施、<a id="a-X3"></a>持戒、<a id="a-X4"></a>多闻、<a id="a-X5"></a>智慧。<a id="a-X6"></a>知善、<a id="a-X7"></a>不善、<a id="a-X8"></a>无记、<a id="a-X9"></a>方便。<a id="a-XA"></a>善知学行因缘次第。<a id="a-XB"></a>知菩提道，<a id="a-XC"></a>及道庄严。<a id="a-XD"></a>知诸众生上、<a id="a-XE"></a>中、<a id="a-XF"></a>下根。<a id="a-XG"></a>知外声论，<a id="a-XH"></a>心不存著。<a id="a-XI"></a>知众生时，<a id="a-XJ"></a>随宜调伏。<a id="a-XK"></a>知众生世，<a id="a-XL"></a>及国土世。<a id="a-XM"></a>知从具足六波罗蜜。</p>
  <p id="aXN">“善男子，<a id="a-XO"></a>有是智慧、<a id="a-XP"></a>非波罗蜜；<a id="a-XQ"></a>有波罗蜜、<a id="a-XR"></a>非是智慧；<a id="a-XS"></a>有是智慧、<a id="a-XT"></a>是波罗蜜；<a id="a-XU"></a>有非智慧、<a id="a-XV"></a>非波罗蜜。<a id="a-XW"></a>是智慧、<a id="a-XX"></a>非波罗蜜者，<a id="a-XY"></a>所谓一切世间智慧、<a id="a-XZ"></a>声闻、<a id="a-Xa"></a>缘觉所得智慧。<a id="a-Xb"></a>是波罗蜜、<a id="a-Xc"></a>非智慧者，<a id="a-Xd"></a>无有是义。<a id="a-Xe"></a>是智慧、<a id="a-Xf"></a>是波罗蜜者，<a id="a-Xg"></a>所谓一切六波罗蜜。<a id="a-Xh"></a>非智慧、<a id="a-Xi"></a>非波罗蜜者，<a id="a-Xj"></a>所谓一切声闻、<a id="a-Xk"></a>缘觉、<a id="a-Xl"></a>施、<a id="a-Xm"></a>戒、<a id="a-Xn"></a>精进。</p>
  <p id="aXo">“善男子，<a id="a-Xp"></a>若人有能勤修如是六波罗蜜，<a id="a-Xq"></a>是人名为供养六方，<a id="a-Xr"></a>能增财命。</p>
  <p id="aXs">“善男子，<a id="a-Xt"></a>菩萨二种：<a id="a-Xu"></a>一者、<a id="a-Xv"></a>在家，<a id="a-Xw"></a>二者、<a id="a-Xx"></a>出家。<a id="a-Xy"></a>出家菩萨修净智慧是不为难，<a id="a-Xz"></a>在家修净，<a id="a-Y0"></a>是乃为难。<a id="a-Y1"></a>何以故？<a id="a-Y2"></a>在家之人，<a id="a-Y3"></a>多恶因缘所缠绕故。<a id="a-Y4"></a>”</p>
  <p id="aY5">说是法时，<a id="a-Y6"></a>善生长者子等，<a id="a-Y7"></a>千优婆塞，<a id="a-Y8"></a>发阿耨多罗三藐三菩提心，<a id="a-Y9"></a>既发心已，<a id="a-YA"></a>即从坐起，<a id="a-YB"></a>礼佛而退，<a id="a-YC"></a>辞还所止。</p>
 </body>
</html>