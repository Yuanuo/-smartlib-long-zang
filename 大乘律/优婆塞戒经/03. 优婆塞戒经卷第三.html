<!doctype html>
<html id="z3IBUsmlN" data-ver="2080">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">优婆塞戒经卷第三</h1>
  <h2 id="a2">摄取品第十三</h2>
  <p id="a3">善生言：<a id="a-4"></a>“世尊，<a id="a-5"></a>菩萨具足二庄严已，<a id="a-6"></a>云何得畜徒众弟子？<a id="a-7"></a>”</p>
  <p id="a8">“善男子，<a id="a-9"></a>应以四摄而摄取之，<a id="a-A"></a>令离诸恶，<a id="a-B"></a>增诸善法；<a id="a-C"></a>至心教诏，<a id="a-D"></a>犹如一子；<a id="a-E"></a>不求恩报，<a id="a-F"></a>不为名称，<a id="a-G"></a>不为利养，<a id="a-H"></a>不求自乐。</p>
  <p id="aI">“善男子，<a id="a-J"></a>菩萨若无如是等事，<a id="a-K"></a>畜弟子者，<a id="a-L"></a>名弊恶人，<a id="a-M"></a>假名菩萨，<a id="a-N"></a>非义菩萨，<a id="a-O"></a>名旃陀罗，<a id="a-P"></a>臭秽不净，<a id="a-Q"></a>破坏佛法，<a id="a-R"></a>不为十方诸佛之所怜念。</p>
  <p id="aS">“善男子，<a id="a-T"></a>菩萨若能随时教戒。<a id="a-U"></a>所言时者，<a id="a-V"></a>贪、<a id="a-W"></a>恚、<a id="a-X"></a>痴时。<a id="a-Y"></a>起贪结时，<a id="a-Z"></a>当为种种说对治法，<a id="a-a"></a>令得除贪，<a id="a-b"></a>余二亦尔。<a id="a-c"></a>次当教学十二部经，<a id="a-d"></a>禅定三昧，<a id="a-e"></a>分别深义，<a id="a-f"></a>调其身心，<a id="a-g"></a>令修六念不放逸法。<a id="a-h"></a>瞻养病苦，<a id="a-i"></a>不生厌心。<a id="a-j"></a>能忍恶口、<a id="a-k"></a>诽谤、<a id="a-l"></a>骂辱。<a id="a-m"></a>苦加身心，<a id="a-n"></a>亦当堪忍。<a id="a-o"></a>设其有苦，<a id="a-p"></a>能为救解，<a id="a-q"></a>除其弊恶、<a id="a-r"></a>疑网之心。<a id="a-s"></a>善知利根、<a id="a-t"></a>中根、<a id="a-u"></a>钝根。<a id="a-v"></a>教钝根人，<a id="a-w"></a>令生信心；<a id="a-x"></a>中根之人，<a id="a-y"></a>能令纯淑；<a id="a-z"></a>利根之人，<a id="a-10"></a>令得解脱。<a id="a-11"></a>若能如是勤教诏者，<a id="a-12"></a>名义菩萨，<a id="a-13"></a>是名善人，<a id="a-14"></a>分陀利华，<a id="a-15"></a>人中香象，<a id="a-16"></a>调御丈夫，<a id="a-17"></a>名大船师。</p>
  <p id="a18">“善男子，<a id="a-19"></a>宁受恶戒，<a id="a-1A"></a>一日中断无量命根，<a id="a-1B"></a>终不养畜弊恶弟子不能调伏。<a id="a-1C"></a>何以故？<a id="a-1D"></a>是恶律仪，<a id="a-1E"></a>殃齐自身！<a id="a-1F"></a>畜恶弟子不能教诲，<a id="a-1G"></a>乃令无量众生作恶，<a id="a-1H"></a>能谤无量善妙之法，<a id="a-1I"></a>破和合僧，<a id="a-1J"></a>令多众生作五无间，<a id="a-1K"></a>是故剧于恶律仪罪。</p>
  <p id="a1L">“善男子，<a id="a-1M"></a>菩萨二种：<a id="a-1N"></a>一者、<a id="a-1O"></a>在家，<a id="a-1P"></a>二者、<a id="a-1Q"></a>出家。<a id="a-1R"></a>出家菩萨有二弟子：<a id="a-1S"></a>一者、<a id="a-1T"></a>出家，<a id="a-1U"></a>二者、<a id="a-1V"></a>在家。<a id="a-1W"></a>在家菩萨有一弟子，<a id="a-1X"></a>所谓在家。</p>
  <p id="a1Y">“出家菩萨教出家者十二部经，<a id="a-1Z"></a>随所犯罪，<a id="a-1a"></a>谕令忏悔，<a id="a-1b"></a>教习八智。<a id="a-1c"></a>何等为八？<a id="a-1d"></a>一者、<a id="a-1e"></a>法智，<a id="a-1f"></a>二者、<a id="a-1g"></a>义智，<a id="a-1h"></a>三者、<a id="a-1i"></a>时智，<a id="a-1j"></a>四者、<a id="a-1k"></a>知足智，<a id="a-1l"></a>五者、<a id="a-1m"></a>自智，<a id="a-1n"></a>六者、<a id="a-1o"></a>众智，<a id="a-1p"></a>七者、<a id="a-1q"></a>根智，<a id="a-1r"></a>八者、<a id="a-1s"></a>分别智。<a id="a-1t"></a>善男子，<a id="a-1u"></a>菩萨摩诃萨若能如是教诏调伏出家弟子，<a id="a-1v"></a>是师、<a id="a-1w"></a>弟子二人，<a id="a-1x"></a>俱得无量利益，<a id="a-1y"></a>如是师徒能增三宝。<a id="a-1z"></a>何以故？<a id="a-20"></a>如是弟子知八智已，<a id="a-21"></a>能勤供养师长、<a id="a-22"></a>和尚、<a id="a-23"></a>耆旧、<a id="a-24"></a>有德，<a id="a-25"></a>能受善语，<a id="a-26"></a>能勤读诵兼为法施，<a id="a-27"></a>心不放逸调伏众生，<a id="a-28"></a>能瞻病苦，<a id="a-29"></a>给施贫乏。</p>
  <p id="a2A">“善男子，<a id="a-2B"></a>出家菩萨若有在家弟子，<a id="a-2C"></a>亦当先教不放逸法。<a id="a-2D"></a>不放逸者，<a id="a-2E"></a>即是法行。<a id="a-2F"></a>供养父母、<a id="a-2G"></a>诸师、<a id="a-2H"></a>和尚、<a id="a-2I"></a>耆旧、<a id="a-2J"></a>有德，<a id="a-2K"></a>施于安乐。<a id="a-2L"></a>至心受戒，<a id="a-2M"></a>不妄毁犯。<a id="a-2N"></a>受寄不抵。<a id="a-2O"></a>见恚能忍。<a id="a-2P"></a>恶口、<a id="a-2Q"></a>恶语及无义语，<a id="a-2R"></a>终不为之。<a id="a-2S"></a>怜愍众生。<a id="a-2T"></a>于诸国王、<a id="a-2U"></a>长者、<a id="a-2V"></a>大臣，<a id="a-2W"></a>恒生恭敬、<a id="a-2X"></a>怖畏之心。<a id="a-2Y"></a>能自调伏妻子眷属。<a id="a-2Z"></a>分别怨亲，<a id="a-2a"></a>不轻众生。<a id="a-2b"></a>除去骄慢，<a id="a-2c"></a>不亲恶友。<a id="a-2d"></a>节食除贪，<a id="a-2e"></a>少欲知足。<a id="a-2f"></a>斗诤之处，<a id="a-2g"></a>身不往中。<a id="a-2h"></a>乃至戏笑，<a id="a-2i"></a>不说恶语。<a id="a-2j"></a>是则名为不放逸法。</p>
  <p id="a2k">“出家菩萨若畜在家弟子，<a id="a-2l"></a>先当教告不放逸法。<a id="a-2m"></a>受苦乐时，<a id="a-2n"></a>常当共俱。<a id="a-2o"></a>设在穷乏，<a id="a-2p"></a>有所须者，<a id="a-2q"></a>六物之外，<a id="a-2r"></a>有不应惜。<a id="a-2s"></a>病时当为求觅所须，<a id="a-2t"></a>瞻病之时，<a id="a-2u"></a>不应生厌。<a id="a-2v"></a>若自无物，<a id="a-2w"></a>应四出求，<a id="a-2x"></a>求不能得，<a id="a-2y"></a>贷三宝物，<a id="a-2z"></a>瘥已，<a id="a-30"></a>依俗十倍偿之，<a id="a-31"></a>如波斯匿国之正法。<a id="a-32"></a>若不能偿，<a id="a-33"></a>复当教言：<a id="a-34"></a>‘汝今多负三宝之物，<a id="a-35"></a>不能得偿，<a id="a-36"></a>应当勤修，<a id="a-37"></a>得须陀洹果至阿罗汉果。<a id="a-38"></a>’若能至心发菩提心，<a id="a-39"></a>若教千人于佛法中生清净信，<a id="a-3A"></a>若坏一人殷重邪见，<a id="a-3B"></a>出家菩萨能教在家如是等事，<a id="a-3C"></a>是师、<a id="a-3D"></a>弟子二人，<a id="a-3E"></a>俱得无量利益。</p>
  <p id="a3F">“善男子，<a id="a-3G"></a>在家菩萨若畜在家弟子，<a id="a-3H"></a>亦当先教不放逸法。<a id="a-3I"></a>不放逸者，<a id="a-3J"></a>供养父母、<a id="a-3K"></a>师长、<a id="a-3L"></a>和尚、<a id="a-3M"></a>耆旧、<a id="a-3N"></a>有德，<a id="a-3O"></a>复当供给兄弟、<a id="a-3P"></a>妻子、<a id="a-3Q"></a>亲友、<a id="a-3R"></a>眷属，<a id="a-3S"></a>欲行之人及远至者。<a id="a-3T"></a>所有僮仆、<a id="a-3U"></a>作使之人，<a id="a-3V"></a>先给饮食，<a id="a-3W"></a>然后自用。<a id="a-3X"></a>有复教令信向三宝，<a id="a-3Y"></a>苦乐共俱，<a id="a-3Z"></a>终不偏独。<a id="a-3a"></a>随时赏赐，<a id="a-3b"></a>不令饥寒，<a id="a-3c"></a>终不打骂、<a id="a-3d"></a>鞭挞、<a id="a-3e"></a>苦楚；<a id="a-3f"></a>应当软言，<a id="a-3g"></a>敦谕教诏。<a id="a-3h"></a>设有病者，<a id="a-3i"></a>应当瞻疗。<a id="a-3j"></a>随所乏少，<a id="a-3k"></a>当为求索。<a id="a-3l"></a>世间之事，<a id="a-3m"></a>悉以教之。<a id="a-3n"></a>婚姻求对，<a id="a-3o"></a>无求卑下。<a id="a-3p"></a>教以如来五部经典。<a id="a-3q"></a>见离坏者，<a id="a-3r"></a>能为和合；<a id="a-3s"></a>既和合已，<a id="a-3t"></a>令增善心。<a id="a-3u"></a>一切出家、<a id="a-3v"></a>内外诸道，<a id="a-3w"></a>随意供养，<a id="a-3x"></a>终不选择。<a id="a-3y"></a>何以故？<a id="a-3z"></a>先以施摄，<a id="a-40"></a>后当调故，<a id="a-41"></a>以六和敬而教诏之。<a id="a-42"></a>若求财物、<a id="a-43"></a>商贾、<a id="a-44"></a>农作奉事于王者，<a id="a-45"></a>常当至心，<a id="a-46"></a>如法而作。<a id="a-47"></a>既得财已，<a id="a-48"></a>如法守护，<a id="a-49"></a>乐为福德。<a id="a-4A"></a>见他作时，<a id="a-4B"></a>心生欢喜。<a id="a-4C"></a>是则名为不放逸法。<a id="a-4D"></a>在家菩萨若能教诲如是事者，<a id="a-4E"></a>是师、<a id="a-4F"></a>弟子二人，<a id="a-4G"></a>俱得无量利益。</p>
  <p id="a4H">“善男子，<a id="a-4I"></a>在家菩萨若得自在，<a id="a-4J"></a>为大国主，<a id="a-4K"></a>拥护民庶，<a id="a-4L"></a>犹如一子，<a id="a-4M"></a>教离诸恶，<a id="a-4N"></a>修行善法。<a id="a-4O"></a>见作恶者，<a id="a-4P"></a>挝打骂辱，<a id="a-4Q"></a>终不断命。<a id="a-4R"></a>财物六分，<a id="a-4S"></a>税取其一。<a id="a-4T"></a>见嗔恶者，<a id="a-4U"></a>教修忍辱及不放逸，<a id="a-4V"></a>所言柔软。<a id="a-4W"></a>又能分别善恶之人，<a id="a-4X"></a>见有罪者，<a id="a-4Y"></a>忍而不问。<a id="a-4Z"></a>随有财物，<a id="a-4a"></a>常行惠施。<a id="a-4b"></a>任力读诵五部经典。<a id="a-4c"></a>善能守护身命财物。<a id="a-4d"></a>能化众生，<a id="a-4e"></a>不令作恶。<a id="a-4f"></a>见贫穷者，<a id="a-4g"></a>生大怜愍。<a id="a-4h"></a>自于国王，<a id="a-4i"></a>常修知足。<a id="a-4j"></a>恶人谗谤，<a id="a-4k"></a>终不信受。<a id="a-4l"></a>不以非法，<a id="a-4m"></a>求觅财物。<a id="a-4n"></a>如法护国，<a id="a-4o"></a>远七种恶：<a id="a-4p"></a>一者、<a id="a-4q"></a>不乐樗蒲、<a id="a-4r"></a>围棋、<a id="a-4s"></a>六博，<a id="a-4t"></a>二者、<a id="a-4u"></a>不乐射猎，<a id="a-4v"></a>三者、<a id="a-4w"></a>不乐饮酒，<a id="a-4x"></a>四者、<a id="a-4y"></a>不乐欲心，<a id="a-4z"></a>五者、<a id="a-50"></a>不乐恶口，<a id="a-51"></a>六者、<a id="a-52"></a>不乐两舌，<a id="a-53"></a>七者、<a id="a-54"></a>不乐非法取财。<a id="a-55"></a>常乐供养出家之人。<a id="a-56"></a>能令国人，<a id="a-57"></a>常于王所生父母想，<a id="a-58"></a>信因、<a id="a-59"></a>信果。<a id="a-5A"></a>见有胜己，<a id="a-5B"></a>不生嫉妒。<a id="a-5C"></a>见己胜他，<a id="a-5D"></a>不生骄慢。<a id="a-5E"></a>知恩报恩，<a id="a-5F"></a>小恩大报。<a id="a-5G"></a>能伏诸根，<a id="a-5H"></a>净于三业。<a id="a-5I"></a>赞叹善人，<a id="a-5J"></a>呵责恶人。<a id="a-5K"></a>先意发言，<a id="a-5L"></a>言则柔软。<a id="a-5M"></a>自无力势，<a id="a-5N"></a>如法属他。<a id="a-5O"></a>取他国时，<a id="a-5P"></a>不举四兵。<a id="a-5Q"></a>众生恐怖，<a id="a-5R"></a>能为救解。<a id="a-5S"></a>常以四摄，<a id="a-5T"></a>而摄取之。<a id="a-5U"></a>善能分别种种法相，<a id="a-5V"></a>不受法者，<a id="a-5W"></a>软言调之。</p>
  <p id="a5X">“善男子，<a id="a-5Y"></a>菩萨有二种：<a id="a-5Z"></a>一者、<a id="a-5a"></a>在家，<a id="a-5b"></a>二者、<a id="a-5c"></a>出家。<a id="a-5d"></a>出家菩萨畜二弟子，<a id="a-5e"></a>是不为难；<a id="a-5f"></a>在家菩萨畜一弟子，<a id="a-5g"></a>是乃为难。<a id="a-5h"></a>何以故？<a id="a-5i"></a>在家之人多恶因缘所缠绕故。<a id="a-5j"></a>”</p>
  <p data-pb></p>
  <h2 id="a5k">受戒品第十四</h2>
  <p id="a5l">善生言：<a id="a-5m"></a>“世尊，<a id="a-5n"></a>在家菩萨，<a id="a-5o"></a>云何得受优婆塞戒？<a id="a-5p"></a>”</p>
  <p id="a5q">“善男子，<a id="a-5r"></a>在家菩萨若欲受持优婆塞戒，<a id="a-5s"></a>先当次第供养六方：<a id="a-5t"></a>东方、<a id="a-5u"></a>南方、<a id="a-5v"></a>西方、<a id="a-5w"></a>北方、<a id="a-5x"></a>下方、<a id="a-5y"></a>上方。</p>
  <p id="a5z">“言东方者，<a id="a-60"></a>即是父母。<a id="a-61"></a>若有人能供养父母衣服、<a id="a-62"></a>饮食、<a id="a-63"></a>卧具、<a id="a-64"></a>汤药、<a id="a-65"></a>房舍、<a id="a-66"></a>财宝，<a id="a-67"></a>恭敬礼拜，<a id="a-68"></a>赞叹尊重，<a id="a-69"></a>是人则能供养东方。<a id="a-6A"></a>父母还以五事报之：<a id="a-6B"></a>一者、<a id="a-6C"></a>至心爱念，<a id="a-6D"></a>二者、<a id="a-6E"></a>终不欺诳、<a id="a-6F"></a>三者、<a id="a-6G"></a>舍财与之，<a id="a-6H"></a>四者、<a id="a-6I"></a>为聘上族，<a id="a-6J"></a>五者、<a id="a-6K"></a>教以世事。</p>
  <p id="a6L">“南方者，<a id="a-6M"></a>即是师长。<a id="a-6N"></a>若有人能供养师长衣服、<a id="a-6O"></a>饮食、<a id="a-6P"></a>卧具、<a id="a-6Q"></a>汤药，<a id="a-6R"></a>尊重赞叹，<a id="a-6S"></a>恭敬礼拜，<a id="a-6T"></a>早起晚卧，<a id="a-6U"></a>受行善教，<a id="a-6V"></a>是人则能供养南方。<a id="a-6W"></a>是师复以五事报之：<a id="a-6X"></a>一者、<a id="a-6Y"></a>速教不令失时，<a id="a-6Z"></a>二者、<a id="a-6a"></a>尽教不令不尽，<a id="a-6b"></a>三者、<a id="a-6c"></a>胜己不生嫉妒，<a id="a-6d"></a>四者、<a id="a-6e"></a>持付严师善友，<a id="a-6f"></a>五者、<a id="a-6g"></a>临终舍财与之。</p>
  <p id="a6h">“西方者，<a id="a-6i"></a>即是妻子。<a id="a-6j"></a>若有人能供给妻子衣服、<a id="a-6k"></a>饮食、<a id="a-6l"></a>卧具、<a id="a-6m"></a>汤药、<a id="a-6n"></a>璎珞、<a id="a-6o"></a>服饰，<a id="a-6p"></a>严身之具，<a id="a-6q"></a>是人则是供养西方。<a id="a-6r"></a>妻子复以十四事报：<a id="a-6s"></a>一者、<a id="a-6t"></a>所作尽心营之，<a id="a-6u"></a>二者、<a id="a-6v"></a>常作终不懈慢，<a id="a-6w"></a>三者、<a id="a-6x"></a>所作必令终竟，<a id="a-6y"></a>四者、<a id="a-6z"></a>疾作不令失时，<a id="a-70"></a>五者、<a id="a-71"></a>常为瞻视宾客，<a id="a-72"></a>六者、<a id="a-73"></a>净其房舍卧具，<a id="a-74"></a>七者、<a id="a-75"></a>爱敬言则柔软，<a id="a-76"></a>八者、<a id="a-77"></a>僮使软言教诏，<a id="a-78"></a>九者、<a id="a-79"></a>善能守护财物，<a id="a-7A"></a>十者、<a id="a-7B"></a>晨起夜寐，<a id="a-7C"></a>十一者、<a id="a-7D"></a>能设净食，<a id="a-7E"></a>十二者、<a id="a-7F"></a>能忍教诲，<a id="a-7G"></a>十三者、<a id="a-7H"></a>能覆恶事，<a id="a-7I"></a>十四者、<a id="a-7J"></a>能瞻病苦。</p>
  <p id="a7K">“北方者，<a id="a-7L"></a>即善知识。<a id="a-7M"></a>若有人能供施善友，<a id="a-7N"></a>任力与之，<a id="a-7O"></a>恭敬软言，<a id="a-7P"></a>礼拜赞叹，<a id="a-7Q"></a>是人则能供养北方。<a id="a-7R"></a>是善知识复以四事而还报之：<a id="a-7S"></a>一者、<a id="a-7T"></a>教修善法，<a id="a-7U"></a>二者、<a id="a-7V"></a>令离恶法，<a id="a-7W"></a>三者、<a id="a-7X"></a>有恐怖时能为救解，<a id="a-7Y"></a>四者、<a id="a-7Z"></a>放逸之时能令除舍。</p>
  <p id="a7a">“下方者，<a id="a-7b"></a>即是奴婢。<a id="a-7c"></a>若人能供给奴婢衣服、<a id="a-7d"></a>饮食、<a id="a-7e"></a>病瘦医药，<a id="a-7f"></a>不骂不打，<a id="a-7g"></a>是人则能供给下方。<a id="a-7h"></a>奴婢复以十事报之：<a id="a-7i"></a>一者、<a id="a-7j"></a>不作罪过，<a id="a-7k"></a>二者、<a id="a-7l"></a>不待教作，<a id="a-7m"></a>三者、<a id="a-7n"></a>作必令竟，<a id="a-7o"></a>四者、<a id="a-7p"></a>疾作，<a id="a-7q"></a>五者、<a id="a-7r"></a>主虽贫穷，<a id="a-7s"></a>终不舍离，<a id="a-7t"></a>六者、<a id="a-7u"></a>早起，<a id="a-7v"></a>七者、<a id="a-7w"></a>守物，<a id="a-7x"></a>八者、<a id="a-7y"></a>少恩多报，<a id="a-7z"></a>九者、<a id="a-80"></a>至心敬念，<a id="a-81"></a>十者、<a id="a-82"></a>善覆恶事。</p>
  <p id="a83">“上方者，<a id="a-84"></a>即是沙门、<a id="a-85"></a>婆罗门等。<a id="a-86"></a>若有供养沙门、<a id="a-87"></a>婆罗门衣服、<a id="a-88"></a>饮食、<a id="a-89"></a>房舍、<a id="a-8A"></a>卧具、<a id="a-8B"></a>病痛医药，<a id="a-8C"></a>怖时能救，<a id="a-8D"></a>馑世施食，<a id="a-8E"></a>闻恶能遮，<a id="a-8F"></a>礼拜恭敬，<a id="a-8G"></a>尊重赞叹，<a id="a-8H"></a>是人则能供养上方。<a id="a-8I"></a>是出家人以五事报：<a id="a-8J"></a>一者、<a id="a-8K"></a>教令生信，<a id="a-8L"></a>二者、<a id="a-8M"></a>教生智慧，<a id="a-8N"></a>三者、<a id="a-8O"></a>教令行施，<a id="a-8P"></a>四者、<a id="a-8Q"></a>教令持戒，<a id="a-8R"></a>五者、<a id="a-8S"></a>教令多闻。</p>
  <p id="a8T">“若有供养是六方者，<a id="a-8U"></a>是人则得增长财命，<a id="a-8V"></a>能得受持优婆塞戒。</p>
  <p id="a8W">“善男子，<a id="a-8X"></a>若人欲受优婆塞戒，<a id="a-8Y"></a>增长财命，<a id="a-8Z"></a>先当咨启所生父母。<a id="a-8a"></a>父母若听，<a id="a-8b"></a>次报妻子、<a id="a-8c"></a>奴婢、<a id="a-8d"></a>僮仆。<a id="a-8e"></a>此辈若听，<a id="a-8f"></a>次白国主。<a id="a-8g"></a>国主听已，<a id="a-8h"></a>谁有出家、<a id="a-8i"></a>发菩提心者，<a id="a-8j"></a>便往其所，<a id="a-8k"></a>头面作礼，<a id="a-8l"></a>软言问讯，<a id="a-8m"></a>作如是言：<a id="a-8n"></a>‘大德，<a id="a-8o"></a>我是丈夫，<a id="a-8p"></a>具男子身，<a id="a-8q"></a>欲受菩萨优婆塞戒。<a id="a-8r"></a>唯愿大德，<a id="a-8s"></a>愍怜故听。<a id="a-8t"></a>’</p>
  <p id="a8u">“是时，<a id="a-8v"></a>比丘应作是言：<a id="a-8w"></a>‘汝父母、<a id="a-8x"></a>妻子、<a id="a-8y"></a>奴婢、<a id="a-8z"></a>国主听不？<a id="a-90"></a>’</p>
  <p id="a91">“若言听者，<a id="a-92"></a>复应问言：<a id="a-93"></a>‘汝不负佛、<a id="a-94"></a>法、<a id="a-95"></a>僧物及他物耶？<a id="a-96"></a>’</p>
  <p id="a97">“若言不负，<a id="a-98"></a>复应问言：<a id="a-99"></a>‘汝今身中无内外身心病耶？<a id="a-9A"></a>’</p>
  <p id="a9B">“若言无者，<a id="a-9C"></a>复应问言：<a id="a-9D"></a>‘汝不于比丘、<a id="a-9E"></a>比丘尼所作非法耶？<a id="a-9F"></a>’</p>
  <p id="a9G">“若言不作，<a id="a-9H"></a>复应问言：<a id="a-9I"></a>‘汝不作五逆罪耶？<a id="a-9J"></a>’</p>
  <p id="a9K">“若言不作，<a id="a-9L"></a>复应问言：<a id="a-9M"></a>‘汝不作盗法人耶？<a id="a-9N"></a>’</p>
  <p id="a9O">“若言不作，<a id="a-9P"></a>复应问言：<a id="a-9Q"></a>‘汝非二根，<a id="a-9R"></a>坏八戒斋，<a id="a-9S"></a>父、<a id="a-9T"></a>母、<a id="a-9U"></a>师病，<a id="a-9V"></a>不弃去耶？<a id="a-9W"></a>不杀发菩提心人，<a id="a-9X"></a>盗现前僧物，<a id="a-9Y"></a>两舌、<a id="a-9Z"></a>恶口，<a id="a-9a"></a>于母、<a id="a-9b"></a>姊、<a id="a-9c"></a>妹作非法耶？<a id="a-9d"></a>不与大众作妄语耶？<a id="a-9e"></a>’</p>
  <p id="a9f">“若言无者，<a id="a-9g"></a>福应语言：<a id="a-9h"></a>‘善男子，<a id="a-9i"></a>优婆塞戒，<a id="a-9j"></a>极为甚难。<a id="a-9k"></a>何以故？<a id="a-9l"></a>是戒能为沙弥戒、<a id="a-9m"></a>大比丘戒及菩萨戒，<a id="a-9n"></a>乃至阿耨多罗三藐三菩提而作根本。<a id="a-9o"></a>至心受持优婆塞戒，<a id="a-9p"></a>则能获得如是等戒无量利益。<a id="a-9q"></a>若有毁破如是戒者，<a id="a-9r"></a>则于无量无边世中，<a id="a-9s"></a>处三恶道，<a id="a-9t"></a>受大苦恼。<a id="a-9u"></a>汝今欲得无量利益，<a id="a-9v"></a>能至心受不？<a id="a-9w"></a>’</p>
  <p id="a9x">“若言能者，<a id="a-9y"></a>复应语言：<a id="a-9z"></a>‘优婆塞戒，<a id="a-A0"></a>极为甚难，<a id="a-A1"></a>若归佛已，<a id="a-A2"></a>宁舍身命，<a id="a-A3"></a>终不依于自在天等。<a id="a-A4"></a>若归法已，<a id="a-A5"></a>宁舍身命，<a id="a-A6"></a>终不依于外道典籍。<a id="a-A7"></a>若归僧已，<a id="a-A8"></a>宁舍身命，<a id="a-A9"></a>终不依于外道邪众。<a id="a-AA"></a>汝能如是至心归依于三宝不？<a id="a-AB"></a>’</p>
  <p id="aAC">“若言能者，<a id="a-AD"></a>复应语言：<a id="a-AE"></a>‘善男子，<a id="a-AF"></a>优婆塞戒，<a id="a-AG"></a>极为甚难。<a id="a-AH"></a>若人归依于三宝者，<a id="a-AI"></a>是人则为施诸众生无怖畏已。<a id="a-AJ"></a>若人能施无怖畏者，<a id="a-AK"></a>是人则得优婆塞戒，<a id="a-AL"></a>乃至阿耨多罗三藐三菩提，<a id="a-AM"></a>汝能如是施诸众生无怖畏不？<a id="a-AN"></a>’</p>
  <p id="aAO">“若言能者，<a id="a-AP"></a>复应语言：<a id="a-AQ"></a>‘人有五事，<a id="a-AR"></a>现在不能增长财命。<a id="a-AS"></a>何等为五？<a id="a-AT"></a>一者、<a id="a-AU"></a>乐杀，<a id="a-AV"></a>二者、<a id="a-AW"></a>盗，<a id="a-AX"></a>三者、<a id="a-AY"></a>邪淫，<a id="a-AZ"></a>四者、<a id="a-Aa"></a>妄语，<a id="a-Ab"></a>五者、<a id="a-Ac"></a>饮酒。<a id="a-Ad"></a>一切众生因杀生故，<a id="a-Ae"></a>现在获得恶色、<a id="a-Af"></a>恶力、<a id="a-Ag"></a>恶名、<a id="a-Ah"></a>短命，<a id="a-Ai"></a>财物耗减，<a id="a-Aj"></a>眷属分离，<a id="a-Ak"></a>贤圣呵责，<a id="a-Al"></a>人不信用，<a id="a-Am"></a>他人作罪，<a id="a-An"></a>横罹其殃，<a id="a-Ao"></a>是名现在恶业之果；<a id="a-Ap"></a>舍此身已，<a id="a-Aq"></a>当堕地狱，<a id="a-Ar"></a>多受苦恼，<a id="a-As"></a>饥渴长命，<a id="a-At"></a>恶色、<a id="a-Au"></a>恶力、<a id="a-Av"></a>恶名等事，<a id="a-Aw"></a>是名后世恶业之果。<a id="a-Ax"></a>若得人生，<a id="a-Ay"></a>复受恶色、<a id="a-Az"></a>短命贫穷。<a id="a-B0"></a>是一恶人因缘力故，<a id="a-B1"></a>令外一切五谷果瓜悉皆减少，<a id="a-B2"></a>是人殃流及一天下。</p>
  <p id="aB3">“‘善男子，<a id="a-B4"></a>若人乐偷，<a id="a-B5"></a>是人亦得恶色、<a id="a-B6"></a>恶力、<a id="a-B7"></a>恶名、<a id="a-B8"></a>短命，<a id="a-B9"></a>财物耗减，<a id="a-BA"></a>眷属分离，<a id="a-BB"></a>他人失物于己生疑，<a id="a-BC"></a>虽亲附人，<a id="a-BD"></a>人不见信，<a id="a-BE"></a>常为贤圣之所呵责，<a id="a-BF"></a>是名现在恶业之果。<a id="a-BG"></a>舍此身已，<a id="a-BH"></a>堕于地狱，<a id="a-BI"></a>受得恶色、<a id="a-BJ"></a>恶力、<a id="a-BK"></a>恶名、<a id="a-BL"></a>饥渴、<a id="a-BM"></a>苦恼，<a id="a-BN"></a>寿命长远，<a id="a-BO"></a>是名后世恶业之果。<a id="a-BP"></a>若得人身，<a id="a-BQ"></a>贫于财物，<a id="a-BR"></a>虽得随失。<a id="a-BS"></a>不为父母、<a id="a-BT"></a>兄弟、<a id="a-BU"></a>妻子之所爱念，<a id="a-BV"></a>身常受苦，<a id="a-BW"></a>心怀愁恼。<a id="a-BX"></a>是一恶人因缘力故，<a id="a-BY"></a>一切人民凡所食啖不得色力，<a id="a-BZ"></a>是人恶果殃流万姓。</p>
  <p id="aBa">“‘善男子，<a id="a-Bb"></a>若复有人乐于妄语，<a id="a-Bc"></a>是人现得恶口、<a id="a-Bd"></a>恶色，<a id="a-Be"></a>所言虽实，<a id="a-Bf"></a>人不信受，<a id="a-Bg"></a>众皆憎恶，<a id="a-Bh"></a>不喜见之，<a id="a-Bi"></a>是名现世恶业之报。<a id="a-Bj"></a>舍此身已，<a id="a-Bk"></a>入于地狱，<a id="a-Bl"></a>受大苦楚，<a id="a-Bm"></a>饥渴、<a id="a-Bn"></a>热恼，<a id="a-Bo"></a>是名后世恶业之报。<a id="a-Bp"></a>若得人身，<a id="a-Bq"></a>口不具足，<a id="a-Br"></a>所说虽实，<a id="a-Bs"></a>人不信受，<a id="a-Bt"></a>见者不乐。<a id="a-Bu"></a>虽说正法，<a id="a-Bv"></a>人不乐闻。<a id="a-Bw"></a>是一恶人因缘力故，<a id="a-Bx"></a>外物一切资产减少。</p>
  <p id="aBy">“‘善男子，<a id="a-Bz"></a>若复有人乐饮酒者，<a id="a-C0"></a>是人现世喜失财物，<a id="a-C1"></a>身心多病，<a id="a-C2"></a>常乐斗诤，<a id="a-C3"></a>恶名远闻，<a id="a-C4"></a>丧失智慧，<a id="a-C5"></a>心无惭愧，<a id="a-C6"></a>得恶色力，<a id="a-C7"></a>常为一切之所呵责，<a id="a-C8"></a>人不乐见，<a id="a-C9"></a>不能修善，<a id="a-CA"></a>是名饮酒现在恶报。<a id="a-CB"></a>舍此身已，<a id="a-CC"></a>处在地狱，<a id="a-CD"></a>受饥渴等无量苦恼，<a id="a-CE"></a>是名后世恶业之果。<a id="a-CF"></a>若得人身，<a id="a-CG"></a>心常狂乱，<a id="a-CH"></a>不能系念思惟善法。<a id="a-CI"></a>是一恶人因缘力故，<a id="a-CJ"></a>一切外物资产臭烂。</p>
  <p id="aCK">“‘善男子，<a id="a-CL"></a>若复有人乐为邪淫，<a id="a-CM"></a>是人不能护自他身，<a id="a-CN"></a>一切众生见皆生疑，<a id="a-CO"></a>所作之事，<a id="a-CP"></a>妄语在先，<a id="a-CQ"></a>于一切时常受苦恼，<a id="a-CR"></a>心常散乱，<a id="a-CS"></a>不能修善，<a id="a-CT"></a>喜失财物，<a id="a-CU"></a>所有妻子，<a id="a-CV"></a>心不恋慕，<a id="a-CW"></a>寿命短促，<a id="a-CX"></a>是名邪淫现在恶果。<a id="a-CY"></a>舍此身已，<a id="a-CZ"></a>处在地狱，<a id="a-Ca"></a>受恶色力、<a id="a-Cb"></a>饥渴、<a id="a-Cc"></a>长命，<a id="a-Cd"></a>无量苦恼，<a id="a-Ce"></a>是名后世恶业果报。<a id="a-Cf"></a>若得人身，<a id="a-Cg"></a>恶色、<a id="a-Ch"></a>恶口，<a id="a-Ci"></a>人不喜见，<a id="a-Cj"></a>不能守护妻妾男女。<a id="a-Ck"></a>是一恶人因缘力故，<a id="a-Cl"></a>一切外物不得自在。<a id="a-Cm"></a>善男子，<a id="a-Cn"></a>是五恶法，<a id="a-Co"></a>汝今真实能远离不？<a id="a-Cp"></a>’</p>
  <p id="aCq">“若言能者，<a id="a-Cr"></a>复应语言：<a id="a-Cs"></a>‘善男子，<a id="a-Ct"></a>受优婆塞戒有四事法，<a id="a-Cu"></a>所不应作。<a id="a-Cv"></a>何等为四？<a id="a-Cw"></a>为贪因缘，<a id="a-Cx"></a>不应虚妄。<a id="a-Cy"></a>为嗔恚、<a id="a-Cz"></a>痴、<a id="a-D0"></a>恐怖因缘，<a id="a-D1"></a>不应虚妄。<a id="a-D2"></a>是四不应法，<a id="a-D3"></a>汝能离不？<a id="a-D4"></a>’</p>
  <p id="aD5">“若言能者，<a id="a-D6"></a>复应语言：<a id="a-D7"></a>‘善男子，<a id="a-D8"></a>受优婆塞戒有五处所，<a id="a-D9"></a>所不应游，<a id="a-DA"></a>屠儿、<a id="a-DB"></a>淫女、<a id="a-DC"></a>酒肆、<a id="a-DD"></a>国王、<a id="a-DE"></a>旃陀罗舍。<a id="a-DF"></a>如是五处，<a id="a-DG"></a>汝能离不？<a id="a-DH"></a>’</p>
  <p id="aDI">“若言能者，<a id="a-DJ"></a>复应语言：<a id="a-DK"></a>‘善男子，<a id="a-DL"></a>受优婆塞戒有五事，<a id="a-DM"></a>所不应作：<a id="a-DN"></a>一者、<a id="a-DO"></a>不卖生命，<a id="a-DP"></a>二者、<a id="a-DQ"></a>不卖刀剑，<a id="a-DR"></a>三者、<a id="a-DS"></a>不卖毒药，<a id="a-DT"></a>四者、<a id="a-DU"></a>不酤酒，<a id="a-DV"></a>五者、<a id="a-DW"></a>不压油。<a id="a-DX"></a>如是五事，<a id="a-DY"></a>汝能离不？<a id="a-DZ"></a>’</p>
  <p id="aDa">“若言能者，<a id="a-Db"></a>复应语言：<a id="a-Dc"></a>‘善男子，<a id="a-Dd"></a>受优婆塞戒，<a id="a-De"></a>复有三事，<a id="a-Df"></a>所不应为：<a id="a-Dg"></a>一者、<a id="a-Dh"></a>不作罗网，<a id="a-Di"></a>二者、<a id="a-Dj"></a>不作蓝染，<a id="a-Dk"></a>三者、<a id="a-Dl"></a>不作酿皮。<a id="a-Dm"></a>如是三事，<a id="a-Dn"></a>汝能离不？<a id="a-Do"></a>’</p>
  <p id="aDp">“若言能者，<a id="a-Dq"></a>复应语言：<a id="a-Dr"></a>‘善男子，<a id="a-Ds"></a>受优婆塞戒，<a id="a-Dt"></a>复有二事，<a id="a-Du"></a>所不应为：<a id="a-Dv"></a>一者、<a id="a-Dw"></a>樗蒲、<a id="a-Dx"></a>围棋、<a id="a-Dy"></a>六博，<a id="a-Dz"></a>二者、<a id="a-E0"></a>种种歌舞、<a id="a-E1"></a>技乐。<a id="a-E2"></a>如是二事，<a id="a-E3"></a>如能离不？<a id="a-E4"></a>’</p>
  <p id="aE5">“若言能者，<a id="a-E6"></a>复应语言：<a id="a-E7"></a>‘善男子，<a id="a-E8"></a>受优婆塞戒有四种人不应亲近：<a id="a-E9"></a>一者、<a id="a-EA"></a>棋博，<a id="a-EB"></a>二者、<a id="a-EC"></a>饮酒，<a id="a-ED"></a>三者、<a id="a-EE"></a>欺诳，<a id="a-EF"></a>四者、<a id="a-EG"></a>酤酒。<a id="a-EH"></a>如是四人，<a id="a-EI"></a>汝能离不？<a id="a-EJ"></a>’</p>
  <p id="aEK">“若言能者，<a id="a-EL"></a>复应语言：<a id="a-EM"></a>‘善男子，<a id="a-EN"></a>受优婆塞戒，<a id="a-EO"></a>有法放逸，<a id="a-EP"></a>所不应作。<a id="a-EQ"></a>何等放逸？<a id="a-ER"></a>寒时、<a id="a-ES"></a>热时、<a id="a-ET"></a>饥时、<a id="a-EU"></a>渴时、<a id="a-EV"></a>多食饱时、<a id="a-EW"></a>清旦、<a id="a-EX"></a>暮时、<a id="a-EY"></a>懅时、<a id="a-EZ"></a>作时、<a id="a-Ea"></a>初欲作时、<a id="a-Eb"></a>失时、<a id="a-Ec"></a>得时、<a id="a-Ed"></a>怖时、<a id="a-Ee"></a>喜时、<a id="a-Ef"></a>贼难、<a id="a-Eg"></a>谷贵时、<a id="a-Eh"></a>病苦、<a id="a-Ei"></a>少壮、<a id="a-Ej"></a>年衰老时、<a id="a-Ek"></a>富时、<a id="a-El"></a>贫时、<a id="a-Em"></a>为命财时，<a id="a-En"></a>如是时中，<a id="a-Eo"></a>不修善法，<a id="a-Ep"></a>汝能离不？<a id="a-Eq"></a>’</p>
  <p id="aEr">“若言能者，<a id="a-Es"></a>复应语言：<a id="a-Et"></a>‘善男子，<a id="a-Eu"></a>受优婆塞戒，<a id="a-Ev"></a>先学世事；<a id="a-Ew"></a>既学通达，<a id="a-Ex"></a>如法求财。<a id="a-Ey"></a>若得财物，<a id="a-Ez"></a>应作四分：<a id="a-F0"></a>一分应供父母、<a id="a-F1"></a>己身、<a id="a-F2"></a>妻子、<a id="a-F3"></a>眷属，<a id="a-F4"></a>二分应作如法贩转，<a id="a-F5"></a>留余一分，<a id="a-F6"></a>藏积俟用。<a id="a-F7"></a>如是四事，<a id="a-F8"></a>汝能作不？<a id="a-F9"></a>’</p>
  <p id="aFA">“若言能者，<a id="a-FB"></a>复应语言：<a id="a-FC"></a>‘善男子，<a id="a-FD"></a>财物不应寄付四处：<a id="a-FE"></a>一者、<a id="a-FF"></a>老人，<a id="a-FG"></a>二者、<a id="a-FH"></a>远处，<a id="a-FI"></a>三者、<a id="a-FJ"></a>恶人，<a id="a-FK"></a>四者、<a id="a-FL"></a>大力。<a id="a-FM"></a>如是四处，<a id="a-FN"></a>不应寄付，<a id="a-FO"></a>汝能离不？<a id="a-FP"></a>’</p>
  <p id="aFQ">“若言能者，<a id="a-FR"></a>复应语言：<a id="a-FS"></a>‘善男子，<a id="a-FT"></a>受优婆塞戒，<a id="a-FU"></a>有四恶人常应离之：<a id="a-FV"></a>一者、<a id="a-FW"></a>乐说他过，<a id="a-FX"></a>二者、<a id="a-FY"></a>乐说邪见，<a id="a-FZ"></a>三者、<a id="a-Fa"></a>口软心恶，<a id="a-Fb"></a>四者、<a id="a-Fc"></a>少作多说。<a id="a-Fd"></a>是四恶人，<a id="a-Fe"></a>汝能离不？<a id="a-Ff"></a>’</p>
  <p id="aFg">“若言能者，<a id="a-Fh"></a>应令是人满六月日，<a id="a-Fi"></a>亲近、<a id="a-Fj"></a>承事出家智者，<a id="a-Fk"></a>智者复应至心观其身四威仪。</p>
  <p id="aFl">“若知是人能如教作，<a id="a-Fm"></a>过六月已，<a id="a-Fn"></a>和合众僧，<a id="a-Fo"></a>满二十人，<a id="a-Fp"></a>作白羯磨：<a id="a-Fq"></a>‘大德僧听，<a id="a-Fr"></a>是某甲，<a id="a-Fs"></a>今于僧中乞受优婆塞戒，<a id="a-Ft"></a>满六月中，<a id="a-Fu"></a>净四威仪，<a id="a-Fv"></a>至心受持净庄严地。<a id="a-Fw"></a>是人丈夫，<a id="a-Fx"></a>具男子身。<a id="a-Fy"></a>’若僧听者，<a id="a-Fz"></a>僧皆默然，<a id="a-G0"></a>不听者说。<a id="a-G1"></a>僧若听者，<a id="a-G2"></a>智者复应作如是言：<a id="a-G3"></a>‘善男子，<a id="a-G4"></a>谛听！<a id="a-G5"></a>谛听！<a id="a-G6"></a>僧已和合，<a id="a-G7"></a>听汝受持优婆塞戒。<a id="a-G8"></a>是戒即是一切善法根本。<a id="a-G9"></a>若有成就如是戒者，<a id="a-GA"></a>当得须陀洹果，<a id="a-GB"></a>乃至阿那含果；<a id="a-GC"></a>若破是戒，<a id="a-GD"></a>命终当堕三恶道中。<a id="a-GE"></a>善男子，<a id="a-GF"></a>优婆塞戒不可思议。<a id="a-GG"></a>何以故？<a id="a-GH"></a>受是戒已，<a id="a-GI"></a>虽受五欲，<a id="a-GJ"></a>而不能障须陀洹果至阿那含果，<a id="a-GK"></a>是故名为不可思议。<a id="a-GL"></a>汝能怜愍诸众生故，<a id="a-GM"></a>受是戒不？<a id="a-GN"></a>’若言能受，<a id="a-GO"></a>尔时智者次应为说三归依法，<a id="a-GP"></a>第二、<a id="a-GQ"></a>第三亦如是说。<a id="a-GR"></a>受三归已，<a id="a-GS"></a>名优婆塞。</p>
  <p id="aGT">“尔时，<a id="a-GU"></a>智者复应语言：<a id="a-GV"></a>‘善男子，<a id="a-GW"></a>谛听！<a id="a-GX"></a>谛听！<a id="a-GY"></a>如来正觉，<a id="a-GZ"></a>说优婆塞，<a id="a-Ga"></a>或有一分，<a id="a-Gb"></a>或有半分，<a id="a-Gc"></a>或有无分，<a id="a-Gd"></a>或有多分，<a id="a-Ge"></a>或有满分。<a id="a-Gf"></a>若优婆塞受三归已，<a id="a-Gg"></a>不受五戒，<a id="a-Gh"></a>是名优婆塞。<a id="a-Gi"></a>若受三归，<a id="a-Gj"></a>受持一戒，<a id="a-Gk"></a>是名一分；<a id="a-Gl"></a>受三归已，<a id="a-Gm"></a>受持二戒，<a id="a-Gn"></a>是名少分；<a id="a-Go"></a>若受三归，<a id="a-Gp"></a>持二戒已，<a id="a-Gq"></a>若破一戒，<a id="a-Gr"></a>是名无分；<a id="a-Gs"></a>若受三归，<a id="a-Gt"></a>受持四戒，<a id="a-Gu"></a>是名多分；<a id="a-Gv"></a>若受三归，<a id="a-Gw"></a>受持五戒，<a id="a-Gx"></a>是名满分。<a id="a-Gy"></a>汝今欲作一分优婆塞？<a id="a-Gz"></a>作满分耶？<a id="a-H0"></a>’若随意说，<a id="a-H1"></a>尔时智者当随意授。</p>
  <p id="aH2">“既授戒已，<a id="a-H3"></a>复作是言：<a id="a-H4"></a>‘优婆塞者，<a id="a-H5"></a>有六重法。<a id="a-H6"></a>善男子，<a id="a-H7"></a>优婆塞戒，<a id="a-H8"></a>虽为身命，<a id="a-H9"></a>乃至蚁子，<a id="a-HA"></a>悉不应杀。<a id="a-HB"></a>若受戒已，<a id="a-HC"></a>若口教杀，<a id="a-HD"></a>若身自杀，<a id="a-HE"></a>是人即失优婆塞戒。<a id="a-HF"></a>是人尚不能得暖法，<a id="a-HG"></a>况须陀洹至阿那含。<a id="a-HH"></a>是名破戒优婆塞，<a id="a-HI"></a>臭优婆塞，<a id="a-HJ"></a>旃陀罗优婆塞，<a id="a-HK"></a>垢优婆塞，<a id="a-HL"></a>结优婆塞。<a id="a-HM"></a>是名初重。</p>
  <p id="aHN">“‘优婆塞戒，<a id="a-HO"></a>虽为身命，<a id="a-HP"></a>不得偷盗，<a id="a-HQ"></a>乃至一钱。<a id="a-HR"></a>若破是戒，<a id="a-HS"></a>是人即失优婆塞戒。<a id="a-HT"></a>是人尚不能得暖法，<a id="a-HU"></a>况须陀洹至阿那含。<a id="a-HV"></a>是名破戒优婆塞，<a id="a-HW"></a>臭、<a id="a-HX"></a>旃陀罗、<a id="a-HY"></a>垢、<a id="a-HZ"></a>结优婆塞。<a id="a-Ha"></a>是名二重。</p>
  <p id="aHb">“‘优婆塞戒，<a id="a-Hc"></a>虽为身命，<a id="a-Hd"></a>不得虚说：<a id="a-He"></a>“我得不净观至阿那含。<a id="a-Hf"></a>”若破是戒，<a id="a-Hg"></a>是人即失优婆塞戒。<a id="a-Hh"></a>是人尚不能得暖法，<a id="a-Hi"></a>况须陀洹至阿那含。<a id="a-Hj"></a>是名破戒优婆塞，<a id="a-Hk"></a>臭、<a id="a-Hl"></a>旃陀罗、<a id="a-Hm"></a>垢、<a id="a-Hn"></a>结优婆塞。<a id="a-Ho"></a>是名三重。</p>
  <p id="aHp">“‘优婆塞戒，<a id="a-Hq"></a>虽为身命，<a id="a-Hr"></a>不得邪淫。<a id="a-Hs"></a>若破是戒，<a id="a-Ht"></a>是人即失优婆塞戒。<a id="a-Hu"></a>是人尚不能得暖法，<a id="a-Hv"></a>况须陀洹至阿那含。<a id="a-Hw"></a>是名破戒优婆塞，<a id="a-Hx"></a>臭、<a id="a-Hy"></a>旃陀罗、<a id="a-Hz"></a>垢、<a id="a-I0"></a>结优婆塞。<a id="a-I1"></a>是名四重。</p>
  <p id="aI2">“‘优婆塞戒，<a id="a-I3"></a>虽为身命，<a id="a-I4"></a>不得宣说比丘、<a id="a-I5"></a>比丘尼、<a id="a-I6"></a>优婆塞、<a id="a-I7"></a>优婆夷所有过罪。<a id="a-I8"></a>若破是戒，<a id="a-I9"></a>是人即失优婆塞戒。<a id="a-IA"></a>是人尚不能得暖法，<a id="a-IB"></a>况须陀洹至阿那含。<a id="a-IC"></a>是名破戒优婆塞，<a id="a-ID"></a>臭、<a id="a-IE"></a>旃陀罗、<a id="a-IF"></a>垢、<a id="a-IG"></a>结优婆塞。<a id="a-IH"></a>是名五重。</p>
  <p id="aII">“‘优婆塞戒，<a id="a-IJ"></a>虽为身命，<a id="a-IK"></a>不得酤酒。<a id="a-IL"></a>若破是戒，<a id="a-IM"></a>是人即失优婆塞戒。<a id="a-IN"></a>是人尚不能得暖法，<a id="a-IO"></a>况须陀洹至阿那含。<a id="a-IP"></a>是名破戒优婆塞，<a id="a-IQ"></a>臭、<a id="a-IR"></a>旃陀罗、<a id="a-IS"></a>垢、<a id="a-IT"></a>结优婆塞。<a id="a-IU"></a>是名六重。</p>
  <p id="aIV">“‘善男子，<a id="a-IW"></a>若受如是优婆塞戒，<a id="a-IX"></a>能至心持，<a id="a-IY"></a>不令毁犯，<a id="a-IZ"></a>则能获得如是戒果。<a id="a-Ia"></a>善男子，<a id="a-Ib"></a>优婆塞戒名为璎珞，<a id="a-Ic"></a>名为庄严，<a id="a-Id"></a>其香微妙，<a id="a-Ie"></a>熏无边界，<a id="a-If"></a>遮不善法，<a id="a-Ig"></a>为善法律，<a id="a-Ih"></a>即是无上妙宝之藏，<a id="a-Ii"></a>上族种姓大寂静处，<a id="a-Ij"></a>是甘露味，<a id="a-Ik"></a>生善法地。<a id="a-Il"></a>直发是心，<a id="a-Im"></a>尚得如是无量利益，<a id="a-In"></a>况复一心受持不毁。<a id="a-Io"></a>’</p>
  <p id="aIp">“善男子，<a id="a-Iq"></a>如佛说言：<a id="a-Ir"></a>‘若优婆塞受持戒已，<a id="a-Is"></a>不能供养父母、<a id="a-It"></a>师长，<a id="a-Iu"></a>是优婆塞得失意罪，<a id="a-Iv"></a>不起堕落，<a id="a-Iw"></a>不净有作。</p>
  <p id="aIx">“‘若优婆塞受持戒已，<a id="a-Iy"></a>耽乐饮酒，<a id="a-Iz"></a>是优婆塞得失意罪，<a id="a-J0"></a>不起堕落，<a id="a-J1"></a>不净有作。</p>
  <p id="aJ2">“‘若优婆塞受持戒已，<a id="a-J3"></a>污恶不能瞻视病苦，<a id="a-J4"></a>是优婆塞得失意罪，<a id="a-J5"></a>不起堕落，<a id="a-J6"></a>不净有作。</p>
  <p id="aJ7">“‘若优婆塞受持戒已，<a id="a-J8"></a>见有乞者，<a id="a-J9"></a>不能多少随宜匃分与，<a id="a-JA"></a>空谴还者，<a id="a-JB"></a>是优婆塞得失意罪，<a id="a-JC"></a>不起堕落，<a id="a-JD"></a>不净有作。</p>
  <p id="aJE">“‘若优婆塞受持戒已，<a id="a-JF"></a>若见比丘、<a id="a-JG"></a>比丘尼、<a id="a-JH"></a>长老、<a id="a-JI"></a>先宿、<a id="a-JJ"></a>诸优婆塞，<a id="a-JK"></a>优婆夷等，<a id="a-JL"></a>不起承迎、<a id="a-JM"></a>礼拜、<a id="a-JN"></a>问讯，<a id="a-JO"></a>是优婆塞得失意罪，<a id="a-JP"></a>不起堕落，<a id="a-JQ"></a>不净有作。</p>
  <p id="aJR">“‘若优婆塞受持戒已，<a id="a-JS"></a>若见比丘、<a id="a-JT"></a>比丘尼、<a id="a-JU"></a>优婆塞、<a id="a-JV"></a>优婆夷毁所受戒，<a id="a-JW"></a>心生骄慢，<a id="a-JX"></a>言我胜彼，<a id="a-JY"></a>彼不如我，<a id="a-JZ"></a>是优婆塞得失意罪，<a id="a-Ja"></a>不起堕落，<a id="a-Jb"></a>不净有作。</p>
  <p id="aJc">“‘若优婆塞受持戒已，<a id="a-Jd"></a>一月之中，<a id="a-Je"></a>不能六日受持八戒，<a id="a-Jf"></a>供养三宝，<a id="a-Jg"></a>是优婆塞得失意罪，<a id="a-Jh"></a>不起堕落，<a id="a-Ji"></a>不净有作。</p>
  <p id="aJj">“‘若优婆塞受持戒已，<a id="a-Jk"></a>四十里中，<a id="a-Jl"></a>有讲法处，<a id="a-Jm"></a>不能往听，<a id="a-Jn"></a>是优婆塞得失意罪，<a id="a-Jo"></a>不起堕落，<a id="a-Jp"></a>不净有作。</p>
  <p id="aJq">“‘若优婆塞受持戒已，<a id="a-Jr"></a>受招提僧卧具、<a id="a-Js"></a>床座，<a id="a-Jt"></a>是优婆塞得失意罪，<a id="a-Ju"></a>不起堕落，<a id="a-Jv"></a>不净有作。</p>
  <p id="aJw">“‘若优婆塞受持戒已，<a id="a-Jx"></a>疑心有虫，<a id="a-Jy"></a>故便饮之，<a id="a-Jz"></a>是优婆塞得失意罪，<a id="a-K0"></a>不起堕落，<a id="a-K1"></a>不净有作。</p>
  <p id="aK2">“‘若优婆塞受持戒已，<a id="a-K3"></a>险难之处，<a id="a-K4"></a>无伴独行，<a id="a-K5"></a>是优婆塞得失意罪，<a id="a-K6"></a>不起堕落，<a id="a-K7"></a>不净有作。</p>
  <p id="aK8">“‘若优婆塞受持戒已，<a id="a-K9"></a>独宿尼寺，<a id="a-KA"></a>是优婆塞得失意罪，<a id="a-KB"></a>不起堕落，<a id="a-KC"></a>不净有作。</p>
  <p id="aKD">“‘若优婆塞受持戒已，<a id="a-KE"></a>为于财命，<a id="a-KF"></a>打骂奴婢、<a id="a-KG"></a>僮仆、<a id="a-KH"></a>外人，<a id="a-KI"></a>是优婆塞得失意罪，<a id="a-KJ"></a>不起堕落，<a id="a-KK"></a>不净有作。</p>
  <p id="aKL">“‘若优婆塞受持戒已，<a id="a-KM"></a>若以残食施于比丘、<a id="a-KN"></a>比丘尼、<a id="a-KO"></a>优婆塞、<a id="a-KP"></a>优婆夷，<a id="a-KQ"></a>是优婆塞得失意罪，<a id="a-KR"></a>不起堕落，<a id="a-KS"></a>不净有作。</p>
  <p id="aKT">“‘若优婆塞受持戒已，<a id="a-KU"></a>若畜狸猫，<a id="a-KV"></a>是优婆塞得失意罪，<a id="a-KW"></a>不起堕落，<a id="a-KX"></a>不净有作。</p>
  <p id="aKY">“‘若优婆塞受持戒已，<a id="a-KZ"></a>畜养象、<a id="a-Ka"></a>马、<a id="a-Kb"></a>牛、<a id="a-Kc"></a>羊、<a id="a-Kd"></a>驼、<a id="a-Ke"></a>驴一切畜兽，<a id="a-Kf"></a>不作净施，<a id="a-Kg"></a>未受戒者，<a id="a-Kh"></a>是优婆塞得失意罪，<a id="a-Ki"></a>不起堕落，<a id="a-Kj"></a>不净有作。</p>
  <p id="aKk">“‘若优婆塞受持戒已，<a id="a-Kl"></a>若不储蓄僧伽梨衣、<a id="a-Km"></a>钵、<a id="a-Kn"></a>锡杖，<a id="a-Ko"></a>是优婆塞得失意罪，<a id="a-Kp"></a>不起堕落，<a id="a-Kq"></a>不净有作。</p>
  <p id="aKr">“‘若优婆塞受持戒已，<a id="a-Ks"></a>若为身命，<a id="a-Kt"></a>须田作者，<a id="a-Ku"></a>不求净水及陆稼处，<a id="a-Kv"></a>是优婆塞得失意罪，<a id="a-Kw"></a>不起堕落，<a id="a-Kx"></a>不净有作。</p>
  <p id="aKy">“‘若优婆塞受持戒已，<a id="a-Kz"></a>为于身命，<a id="a-L0"></a>若作市易，<a id="a-L1"></a>斗秤卖物，<a id="a-L2"></a>一说价已，<a id="a-L3"></a>不得前却，<a id="a-L4"></a>舍贱取贵；<a id="a-L5"></a>斗秤量物，<a id="a-L6"></a>任前平用，<a id="a-L7"></a>如其不平，<a id="a-L8"></a>应语令平，<a id="a-L9"></a>若不如是是优婆塞得失意罪，<a id="a-LA"></a>不起堕落，<a id="a-LB"></a>不净有作。</p>
  <p id="aLC">“‘若优婆塞受持戒已，<a id="a-LD"></a>若于非处、<a id="a-LE"></a>非时行欲，<a id="a-LF"></a>是优婆塞得失意罪，<a id="a-LG"></a>不起堕落，<a id="a-LH"></a>不净有作。</p>
  <p id="aLI">“‘若优婆塞受持戒已，<a id="a-LJ"></a>商估贩卖，<a id="a-LK"></a>不输官税盗弃去者，<a id="a-LL"></a>是优婆塞得失意罪，<a id="a-LM"></a>不起堕落，<a id="a-LN"></a>不净有作。</p>
  <p id="aLO">“‘若优婆塞受持戒已，<a id="a-LP"></a>若犯国制，<a id="a-LQ"></a>是优婆塞得失意罪，<a id="a-LR"></a>不起堕落，<a id="a-LS"></a>不净有作。</p>
  <p id="aLT">“‘若优婆塞受持戒已，<a id="a-LU"></a>若得新谷、<a id="a-LV"></a>果瓜菜茹、<a id="a-LW"></a>不先奉献供养三宝，<a id="a-LX"></a>先自受者，<a id="a-LY"></a>是优婆塞得失意罪，<a id="a-LZ"></a>不起堕落，<a id="a-La"></a>不净有作。</p>
  <p id="aLb">“‘若优婆塞受持戒已，<a id="a-Lc"></a>僧若不听说法赞叹，<a id="a-Ld"></a>辄自作者，<a id="a-Le"></a>是优婆塞得失意罪，<a id="a-Lf"></a>不起堕落，<a id="a-Lg"></a>不净有作。</p>
  <p id="aLh">“‘若优婆塞受持戒已，<a id="a-Li"></a>道路若在比丘、<a id="a-Lj"></a>沙弥前行，<a id="a-Lk"></a>是优婆塞得失意罪，<a id="a-Ll"></a>不起堕落，<a id="a-Lm"></a>不净有作。</p>
  <p id="aLn">“‘若优婆塞受持戒已，<a id="a-Lo"></a>僧中付食，<a id="a-Lp"></a>若偏为师选择美好，<a id="a-Lq"></a>过分与者，<a id="a-Lr"></a>是优婆塞得失意罪，<a id="a-Ls"></a>不起堕落，<a id="a-Lt"></a>不净有作。</p>
  <p id="aLu">“‘若优婆塞受持戒已，<a id="a-Lv"></a>若养蚕者，<a id="a-Lw"></a>是优婆塞得失意罪，<a id="a-Lx"></a>不起堕落，<a id="a-Ly"></a>不净有作。</p>
  <p id="aLz">“‘若优婆塞受持戒已，<a id="a-M0"></a>行路之时，<a id="a-M1"></a>遇见病者，<a id="a-M2"></a>不住瞻视，<a id="a-M3"></a>为作方便付嘱所在，<a id="a-M4"></a>而舍去者，<a id="a-M5"></a>是优婆塞得失意罪，<a id="a-M6"></a>不起堕落，<a id="a-M7"></a>不净有作。</p>
  <p id="aM8">“善男子，<a id="a-M9"></a>若优婆塞至心能受持如是戒，<a id="a-MA"></a>是人名为优婆塞中分陀利华，<a id="a-MB"></a>优婆塞中微妙上香，<a id="a-MC"></a>优婆塞中清净莲华，<a id="a-MD"></a>优婆塞中真实珍宝，<a id="a-ME"></a>优婆塞中丈夫之人。<a id="a-MF"></a>’</p>
  <p id="aMG">“善男子，<a id="a-MH"></a>如佛所说，<a id="a-MI"></a>菩萨二种：<a id="a-MJ"></a>一者、<a id="a-MK"></a>在家，<a id="a-ML"></a>二者、<a id="a-MM"></a>出家。<a id="a-MN"></a>出家菩萨名为比丘，<a id="a-MO"></a>在家菩萨名优婆塞。<a id="a-MP"></a>出家菩萨持出家戒，<a id="a-MQ"></a>是不为难；<a id="a-MR"></a>在家菩萨持在家戒，<a id="a-MS"></a>是乃为难。<a id="a-MT"></a>何以故？<a id="a-MU"></a>在家之人多恶因缘所缠绕故。<a id="a-MV"></a>”</p>
  <p data-pb></p>
  <h2 id="aMW">净戒品第十五</h2>
  <p id="aMX">善生言：<a id="a-MY"></a>“世尊，<a id="a-MZ"></a>有人受持如是戒已，<a id="a-Ma"></a>云何当令是戒净耶？<a id="a-Mb"></a>”</p>
  <p id="aMc">佛言：<a id="a-Md"></a>“善男子，<a id="a-Me"></a>有三法能净是戒：<a id="a-Mf"></a>一者、<a id="a-Mg"></a>信佛、<a id="a-Mh"></a>法、<a id="a-Mi"></a>僧，<a id="a-Mj"></a>二者、<a id="a-Mk"></a>深信因果，<a id="a-Ml"></a>三者、<a id="a-Mm"></a>解心。</p>
  <p id="aMn">“复有四法：<a id="a-Mo"></a>一者、<a id="a-Mp"></a>慈心，<a id="a-Mq"></a>二者、<a id="a-Mr"></a>悲心，<a id="a-Ms"></a>三者、<a id="a-Mt"></a>无贪心，<a id="a-Mu"></a>四者、<a id="a-Mv"></a>未有恩处，<a id="a-Mw"></a>先以恩加。</p>
  <p id="aMx">“复有五法：<a id="a-My"></a>一者、<a id="a-Mz"></a>先于怨所，<a id="a-N0"></a>以善益之；<a id="a-N1"></a>二者、<a id="a-N2"></a>见怖惧者，<a id="a-N3"></a>能为救护；<a id="a-N4"></a>三者、<a id="a-N5"></a>求者未索，<a id="a-N6"></a>先开心与；<a id="a-N7"></a>四者、<a id="a-N8"></a>凡所施处，<a id="a-N9"></a>平等无二；<a id="a-NA"></a>五者、<a id="a-NB"></a>普慈一切，<a id="a-NC"></a>不依因缘。</p>
  <p id="aND">“复有四法：<a id="a-NE"></a>一者、<a id="a-NF"></a>终不自轻，<a id="a-NG"></a>言我不能得菩提果；<a id="a-NH"></a>二者、<a id="a-NI"></a>趣菩提时，<a id="a-NJ"></a>其心坚固；<a id="a-NK"></a>三者、<a id="a-NL"></a>精进勤修一切善法；<a id="a-NM"></a>四者、<a id="a-NN"></a>造作大事，<a id="a-NO"></a>心不疲悔。</p>
  <p id="aNP">“复有四法：<a id="a-NQ"></a>一者、<a id="a-NR"></a>自学善法，<a id="a-NS"></a>学已教人；<a id="a-NT"></a>二者、<a id="a-NU"></a>自离恶法，<a id="a-NV"></a>教人令离；<a id="a-NW"></a>三者、<a id="a-NX"></a>善能分别善恶之法；<a id="a-NY"></a>四者、<a id="a-NZ"></a>于一切法，<a id="a-Na"></a>不取、<a id="a-Nb"></a>不著。</p>
  <p id="aNc">“复有四法：<a id="a-Nd"></a>一者、<a id="a-Ne"></a>知有为法，<a id="a-Nf"></a>无我、<a id="a-Ng"></a>无所；<a id="a-Nh"></a>二者、<a id="a-Ni"></a>知一切业，<a id="a-Nj"></a>悉有果报；<a id="a-Nk"></a>三者、<a id="a-Nl"></a>知有为法，<a id="a-Nm"></a>皆是无常；<a id="a-Nn"></a>四者、<a id="a-No"></a>知从苦生乐，<a id="a-Np"></a>从乐生苦。</p>
  <p id="aNq">“复有三法：<a id="a-Nr"></a>一者、<a id="a-Ns"></a>于诸众生，<a id="a-Nt"></a>心无取著；<a id="a-Nu"></a>二者、<a id="a-Nv"></a>施众生乐，<a id="a-Nw"></a>其心平等；<a id="a-Nx"></a>三者、<a id="a-Ny"></a>如说而行。</p>
  <p id="aNz">“复有三法：<a id="a-O0"></a>一者、<a id="a-O1"></a>能施众生乐因，<a id="a-O2"></a>二者、<a id="a-O3"></a>所作不求恩报，<a id="a-O4"></a>三者、<a id="a-O5"></a>自知定当得成阿耨多罗三藐三菩提。</p>
  <p id="aO6">“复有三法：<a id="a-O7"></a>一者、<a id="a-O8"></a>为诸众生受大苦恼；<a id="a-O9"></a>二者、<a id="a-OA"></a>次第受之；<a id="a-OB"></a>三者、<a id="a-OC"></a>中间不息，<a id="a-OD"></a>虽受是苦，<a id="a-OE"></a>心终不悔。</p>
  <p id="aOF">“复有三法：<a id="a-OG"></a>一者、<a id="a-OH"></a>未除爱心，<a id="a-OI"></a>能舍所爱，<a id="a-OJ"></a>施与他人；<a id="a-OK"></a>二者、<a id="a-OL"></a>未除嗔恚，<a id="a-OM"></a>有恶来加，<a id="a-ON"></a>而能忍之，<a id="a-OO"></a>三者、<a id="a-OP"></a>未除痴心，<a id="a-OQ"></a>而能分别善恶之法。</p>
  <p id="aOR">“复有三法：<a id="a-OS"></a>一者、<a id="a-OT"></a>善知方便，<a id="a-OU"></a>能教众生，<a id="a-OV"></a>远离恶法；<a id="a-OW"></a>二者、<a id="a-OX"></a>善知方便，<a id="a-OY"></a>能教众生，<a id="a-OZ"></a>令修善法；<a id="a-Oa"></a>三者、<a id="a-Ob"></a>化众生时，<a id="a-Oc"></a>心无疲悔。</p>
  <p id="aOd">“复有三法：<a id="a-Oe"></a>一者、<a id="a-Of"></a>为令众生离身苦时，<a id="a-Og"></a>自于身命，<a id="a-Oh"></a>心不吝惜；<a id="a-Oi"></a>二者、<a id="a-Oj"></a>为令众生离心苦时，<a id="a-Ok"></a>自于身命，<a id="a-Ol"></a>心不吝惜；<a id="a-Om"></a>三者、<a id="a-On"></a>教化众生修善法时，<a id="a-Oo"></a>自于身命，<a id="a-Op"></a>心不吝惜。</p>
  <p id="aOq">“复有三法：<a id="a-Or"></a>一者、<a id="a-Os"></a>自舍己事，<a id="a-Ot"></a>先营他事；<a id="a-Ou"></a>二者、<a id="a-Ov"></a>营他事时，<a id="a-Ow"></a>不择时节；<a id="a-Ox"></a>三者、<a id="a-Oy"></a>终不顾虑辛苦、<a id="a-Oz"></a>忧恼。</p>
  <p id="aP0">“复有三法：<a id="a-P1"></a>一者、<a id="a-P2"></a>心无妒嫉；<a id="a-P3"></a>二者、<a id="a-P4"></a>见他受乐，<a id="a-P5"></a>心生欢喜；<a id="a-P6"></a>三者、<a id="a-P7"></a>善心相续，<a id="a-P8"></a>间无断绝。</p>
  <p id="aP9">“复有三法：<a id="a-PA"></a>一者、<a id="a-PB"></a>见他少善，<a id="a-PC"></a>心初不忘；<a id="a-PD"></a>二者、<a id="a-PE"></a>毫末之惠，<a id="a-PF"></a>辄思多报；<a id="a-PG"></a>三者、<a id="a-PH"></a>于无量世受无量苦，<a id="a-PI"></a>其心坚固，<a id="a-PJ"></a>无退转想。</p>
  <p id="aPK">“复有三法：<a id="a-PL"></a>一者、<a id="a-PM"></a>深知生死，<a id="a-PN"></a>多诸过咎，<a id="a-PO"></a>犹故不舍一切作业；<a id="a-PP"></a>二者、<a id="a-PQ"></a>见诸众生无归依者，<a id="a-PR"></a>为作归依；<a id="a-PS"></a>三者、<a id="a-PT"></a>见恶众生，<a id="a-PU"></a>心生怜愍，<a id="a-PV"></a>不责其过。</p>
  <p id="aPW">“复有三法：<a id="a-PX"></a>一者、<a id="a-PY"></a>亲近善友，<a id="a-PZ"></a>二者、<a id="a-Pa"></a>闻法无厌，<a id="a-Pb"></a>三者、<a id="a-Pc"></a>至心咨受善知识教。</p>
  <p id="aPd">“复有九法：<a id="a-Pe"></a>远离三法，<a id="a-Pf"></a>三时不悔，<a id="a-Pg"></a>平等惠施三种众生。</p>
  <p id="aPh">“复有四法，<a id="a-Pi"></a>所谓慈、<a id="a-Pj"></a>悲、<a id="a-Pk"></a>喜、<a id="a-Pl"></a>舍。</p>
  <p id="aPm">“善男子，<a id="a-Pn"></a>菩萨若以净法净心，<a id="a-Po"></a>要在二时：<a id="a-Pp"></a>一佛出时，<a id="a-Pq"></a>二缘觉出时。<a id="a-Pr"></a>善男子，<a id="a-Ps"></a>众生善法，<a id="a-Pt"></a>有三种生：<a id="a-Pu"></a>一从闻生，<a id="a-Pv"></a>二从思生，<a id="a-Pw"></a>三从修生。<a id="a-Px"></a>闻、<a id="a-Py"></a>思二种在二时中，<a id="a-Pz"></a>从修生者，<a id="a-Q0"></a>不必尔也。</p>
  <p id="aQ1">“善男子，<a id="a-Q2"></a>菩萨二种：<a id="a-Q3"></a>一者、<a id="a-Q4"></a>在家，<a id="a-Q5"></a>二者、<a id="a-Q6"></a>出家。<a id="a-Q7"></a>出家菩萨如是净戒，<a id="a-Q8"></a>是不为难；<a id="a-Q9"></a>在家净戒，<a id="a-QA"></a>是乃为难。<a id="a-QB"></a>何以故？<a id="a-QC"></a>在家之人多恶因缘所缠绕故。<a id="a-QD"></a>”</p>
  <p data-pb></p>
  <h2 id="aQE">息恶品第十六</h2>
  <p id="aQF">善生言：<a id="a-QG"></a>“世尊，<a id="a-QH"></a>菩萨已受优婆塞戒，<a id="a-QI"></a>若有内外诸恶，<a id="a-QJ"></a>不净因缘，<a id="a-QK"></a>云何得离？<a id="a-QL"></a>”</p>
  <p id="aQM">“善男子，<a id="a-QN"></a>菩萨若有内外诸恶，<a id="a-QO"></a>不净因缘，<a id="a-QP"></a>是人应当修念佛心。<a id="a-QQ"></a>若有至心修念佛者，<a id="a-QR"></a>是人则得离内外恶、<a id="a-QS"></a>不净因缘，<a id="a-QT"></a>增长悲慧。<a id="a-QU"></a>”</p>
  <p id="aQV">“世尊，<a id="a-QW"></a>当云何修？<a id="a-QX"></a>”</p>
  <p id="aQY">“善男子，<a id="a-QZ"></a>当观如来有七胜事：<a id="a-Qa"></a>一者、<a id="a-Qb"></a>身胜，<a id="a-Qc"></a>二者、<a id="a-Qd"></a>如法住胜，<a id="a-Qe"></a>三者、<a id="a-Qf"></a>智胜，<a id="a-Qg"></a>四者、<a id="a-Qh"></a>具足胜，<a id="a-Qi"></a>五者、<a id="a-Qj"></a>行处胜，<a id="a-Qk"></a>六者、<a id="a-Ql"></a>不可思议胜，<a id="a-Qm"></a>七者、<a id="a-Qn"></a>解脱胜。</p>
  <p id="aQo">“云何身胜？<a id="a-Qp"></a>如来身为三十二相、<a id="a-Qq"></a>八十种好之所严饰，<a id="a-Qr"></a>一一节力敌万八千伊罗钵那香象之力，<a id="a-Qs"></a>众生乐见，<a id="a-Qt"></a>无有厌足，<a id="a-Qu"></a>是名身胜。</p>
  <p id="aQv">“云何如法住胜？<a id="a-Qw"></a>如来既自得利益已，<a id="a-Qx"></a>复能怜愍、<a id="a-Qy"></a>救济、<a id="a-Qz"></a>利益无量众生，<a id="a-R0"></a>是名如法住胜。</p>
  <p id="aR1">“云何智胜？<a id="a-R2"></a>如来所有四无碍智，<a id="a-R3"></a>非诸声闻、<a id="a-R4"></a>缘觉所及，<a id="a-R5"></a>是名智胜。</p>
  <p id="aR6">“云何具足胜？<a id="a-R7"></a>如来具足行命、<a id="a-R8"></a>戒、<a id="a-R9"></a>见，<a id="a-RA"></a>是名具足胜。</p>
  <p id="aRB">“云何行处胜？<a id="a-RC"></a>如来世尊修三三昧、<a id="a-RD"></a>九次第等，<a id="a-RE"></a>非诸声闻、<a id="a-RF"></a>缘觉所及，<a id="a-RG"></a>是名行处胜。</p>
  <p id="aRH">“云何不可思议胜？<a id="a-RI"></a>如来所有六种神通，<a id="a-RJ"></a>亦非声闻、<a id="a-RK"></a>缘觉所及，<a id="a-RL"></a>如十力、<a id="a-RM"></a>四无所畏、<a id="a-RN"></a>大悲三念处，<a id="a-RO"></a>是名不可思议胜。</p>
  <p id="aRP">“云何解脱胜？<a id="a-RQ"></a>如来具足二种解脱，<a id="a-RR"></a>除智慧障及烦恼障，<a id="a-RS"></a>永断一切烦恼习气，<a id="a-RT"></a>智缘二事，<a id="a-RU"></a>俱得自在，<a id="a-RV"></a>是名解脱胜。</p>
  <p id="aRW">“是故舍利弗于契经中，<a id="a-RX"></a>赞叹如来具七胜法。<a id="a-RY"></a>如来从观不净，<a id="a-RZ"></a>乃至阿耨多罗三藐三菩提，<a id="a-Ra"></a>从庄严地至解脱地，<a id="a-Rb"></a>胜于声闻、<a id="a-Rc"></a>辟支佛等，<a id="a-Rd"></a>是故如来名无上尊。<a id="a-Re"></a>如来世尊修空三昧、<a id="a-Rf"></a>灭定三昧、<a id="a-Rg"></a>四禅、<a id="a-Rh"></a>慈悲、<a id="a-Ri"></a>观十二缘，<a id="a-Rj"></a>皆悉为利诸众生故。<a id="a-Rk"></a>如来正觉，<a id="a-Rl"></a>发言无二，<a id="a-Rm"></a>故名如来。<a id="a-Rn"></a>如往先佛，<a id="a-Ro"></a>从庄严地出，<a id="a-Rp"></a>得阿耨多罗三藐三菩提，<a id="a-Rq"></a>故名如来。<a id="a-Rr"></a>具足获得微妙正法，<a id="a-Rs"></a>名阿罗呵。<a id="a-Rt"></a>能受一切人天供养，<a id="a-Ru"></a>名阿罗呵。<a id="a-Rv"></a>觉了二谛，<a id="a-Rw"></a>世谛、<a id="a-Rx"></a>真谛，<a id="a-Ry"></a>名三藐三佛陀。<a id="a-Rz"></a>修持净戒，<a id="a-S0"></a>具足三明，<a id="a-S1"></a>名明行足。<a id="a-S2"></a>更不复生诸有之中，<a id="a-S3"></a>故名善逝。<a id="a-S4"></a>知二世界，<a id="a-S5"></a>众生世界、<a id="a-S6"></a>国土世界，<a id="a-S7"></a>名世间解。<a id="a-S8"></a>善知方便，<a id="a-S9"></a>调伏众生，<a id="a-SA"></a>名调御丈夫。<a id="a-SB"></a>能令众生，<a id="a-SC"></a>不生怖畏，<a id="a-SD"></a>方便教化，<a id="a-SE"></a>离苦受乐，<a id="a-SF"></a>是名天人师。<a id="a-SG"></a>知一切法，<a id="a-SH"></a>及一切行，<a id="a-SI"></a>故名为佛。<a id="a-SJ"></a>能破四魔，<a id="a-SK"></a>名婆伽婆。</p>
  <p id="aSL">“复观如来行戒、<a id="a-SM"></a>定、<a id="a-SN"></a>慧，<a id="a-SO"></a>为益众生。<a id="a-SP"></a>又于无量无数世中，<a id="a-SQ"></a>怨亲等利无有差别。<a id="a-SR"></a>悉断一切无量烦恼，<a id="a-SS"></a>一一皆知，<a id="a-ST"></a>一一众生为一烦恼，<a id="a-SU"></a>无量世中受大苦恼。<a id="a-SV"></a>如来世尊为众生故，<a id="a-SW"></a>难施能施，<a id="a-SX"></a>难忍能忍。</p>
  <p id="aSY">“佛有二净：<a id="a-SZ"></a>一、<a id="a-Sa"></a>庄严净，<a id="a-Sb"></a>二、<a id="a-Sc"></a>果报净。<a id="a-Sd"></a>如来以是二净因缘力故，<a id="a-Se"></a>从初十十至后十十，<a id="a-Sf"></a>无有人天能说其过。<a id="a-Sg"></a>如来具足八万音声，<a id="a-Sh"></a>众生闻之，<a id="a-Si"></a>不生厌离。<a id="a-Sj"></a>以是因缘，<a id="a-Sk"></a>如来出胜一切声闻、<a id="a-Sl"></a>辟支佛等。</p>
  <p id="aSm">“善男子，<a id="a-Sn"></a>若人受持优婆塞戒，<a id="a-So"></a>欲净戒者，<a id="a-Sp"></a>当作如是修念佛心。<a id="a-Sq"></a>若修念佛，<a id="a-Sr"></a>是人则离内外诸恶、<a id="a-Ss"></a>不净因缘，<a id="a-St"></a>增长悲慧，<a id="a-Su"></a>贪、<a id="a-Sv"></a>嗔、<a id="a-Sw"></a>痴断，<a id="a-Sx"></a>具足成就一切善法。</p>
  <p id="aSy">“善男子，<a id="a-Sz"></a>菩萨二种：<a id="a-T0"></a>一者、<a id="a-T1"></a>在家，<a id="a-T2"></a>二者、<a id="a-T3"></a>出家。<a id="a-T4"></a>出家菩萨修念佛心，<a id="a-T5"></a>是不为难；<a id="a-T6"></a>在家修习，<a id="a-T7"></a>是乃为难。<a id="a-T8"></a>何以故？<a id="a-T9"></a>在家之人多恶因缘所缠绕故。<a id="a-TA"></a>”</p>
  <p data-pb></p>
  <h2 id="aTB">供养三宝品第十七</h2>
  <p id="aTC">善生言：<a id="a-TD"></a>“世尊，<a id="a-TE"></a>菩萨已受优婆塞戒，<a id="a-TF"></a>复当云何供养三宝？<a id="a-TG"></a>”</p>
  <p id="aTH">“善男子，<a id="a-TI"></a>世间福田，<a id="a-TJ"></a>凡有三种：<a id="a-TK"></a>一、<a id="a-TL"></a>报恩田，<a id="a-TM"></a>二、<a id="a-TN"></a>功德田，<a id="a-TO"></a>三、<a id="a-TP"></a>贫穷田。<a id="a-TQ"></a>报恩田者，<a id="a-TR"></a>所谓父母、<a id="a-TS"></a>师长、<a id="a-TT"></a>和尚。<a id="a-TU"></a>功德田者，<a id="a-TV"></a>从得暖法，<a id="a-TW"></a>乃至得阿耨多罗三藐三菩提。<a id="a-TX"></a>贫穷田者，<a id="a-TY"></a>一切穷苦困厄之人。</p>
  <p id="aTZ">“如来世尊是二种福田：<a id="a-Ta"></a>一、<a id="a-Tb"></a>报恩田，<a id="a-Tc"></a>二、<a id="a-Td"></a>功德田。<a id="a-Te"></a>法亦如是，<a id="a-Tf"></a>是二种田。<a id="a-Tg"></a>众僧三种：<a id="a-Th"></a>一、<a id="a-Ti"></a>报恩田，<a id="a-Tj"></a>二、<a id="a-Tk"></a>功德田，<a id="a-Tl"></a>三、<a id="a-Tm"></a>贫穷田。<a id="a-Tn"></a>以是因缘，<a id="a-To"></a>菩萨已受优婆塞戒，<a id="a-Tp"></a>应当至心勤供养三宝。</p>
  <p id="aTq">“善男子，<a id="a-Tr"></a>如来即是一切法藏，<a id="a-Ts"></a>是故智者应当至心、<a id="a-Tt"></a>勤心供养生身、<a id="a-Tu"></a>灭身、<a id="a-Tv"></a>形像、<a id="a-Tw"></a>塔庙。<a id="a-Tx"></a>若于空野无塔像处，<a id="a-Ty"></a>常当系念，<a id="a-Tz"></a>尊重赞叹。<a id="a-U0"></a>若自力作，<a id="a-U1"></a>若劝人作，<a id="a-U2"></a>见人作时，<a id="a-U3"></a>心生欢喜。<a id="a-U4"></a>如其自有功德力者，<a id="a-U5"></a>要当广教众多之人，<a id="a-U6"></a>而共作之。<a id="a-U7"></a>既供养已，<a id="a-U8"></a>于己身中莫生轻想，<a id="a-U9"></a>于三宝所亦应如是。<a id="a-UA"></a>凡所供养，<a id="a-UB"></a>不使人作，<a id="a-UC"></a>不为胜他，<a id="a-UD"></a>作时不悔，<a id="a-UE"></a>心不愁恼，<a id="a-UF"></a>合掌赞叹，<a id="a-UG"></a>恭敬尊重。<a id="a-UH"></a>若以一钱至无量宝，<a id="a-UI"></a>若以一彩至无量彩，<a id="a-UJ"></a>若以一华至无量华，<a id="a-UK"></a>若以一香至无量香，<a id="a-UL"></a>若以一偈赞至无量偈，<a id="a-UM"></a>若以一礼至无量礼，<a id="a-UN"></a>若绕一匝至无量匝，<a id="a-UO"></a>若一时中乃至无量时，<a id="a-UP"></a>若自独作、<a id="a-UQ"></a>若共人作。<a id="a-UR"></a>善男子，<a id="a-US"></a>若能如是至心供养佛、<a id="a-UT"></a>法、<a id="a-UU"></a>僧者，<a id="a-UV"></a>若我现在及涅盘后，<a id="a-UW"></a>等无差别。</p>
  <p id="aUX">“见塔庙时，<a id="a-UY"></a>应以金、<a id="a-UZ"></a>银、<a id="a-Ua"></a>铜、<a id="a-Ub"></a>铁、<a id="a-Uc"></a>绳锁、<a id="a-Ud"></a>幡盖、<a id="a-Ue"></a>技乐、<a id="a-Uf"></a>香油、<a id="a-Ug"></a>灯明而供养之。<a id="a-Uh"></a>若见鸟兽践蹋毁坏，<a id="a-Ui"></a>要当涂治，<a id="a-Uj"></a>扫除令净。<a id="a-Uk"></a>暴风水火之所坏处，<a id="a-Ul"></a>亦当自治。<a id="a-Um"></a>自若无力，<a id="a-Un"></a>当劝人治，<a id="a-Uo"></a>或以金、<a id="a-Up"></a>银、<a id="a-Uq"></a>铜、<a id="a-Ur"></a>铁、<a id="a-Us"></a>土、<a id="a-Ut"></a>木。<a id="a-Uu"></a>若有尘土，<a id="a-Uv"></a>洒扫除拂。<a id="a-Uw"></a>若有垢污，<a id="a-Ux"></a>以香水洗。<a id="a-Uy"></a>若作宝塔及作宝像，<a id="a-Uz"></a>当以种种幡盖、<a id="a-V0"></a>香华奉上。<a id="a-V1"></a>若无真宝，<a id="a-V2"></a>力不能办，<a id="a-V3"></a>次以土木而造成之。<a id="a-V4"></a>成讫，<a id="a-V5"></a>亦当幡盖、<a id="a-V6"></a>香华，<a id="a-V7"></a>种种技乐而供养之。<a id="a-V8"></a>若是塔中草木不净，<a id="a-V9"></a>鸟兽死尸，<a id="a-VA"></a>及其粪秽，<a id="a-VB"></a>萎华臭烂，<a id="a-VC"></a>悉当除去；<a id="a-VD"></a>蛇鼠孔穴，<a id="a-VE"></a>当塞治之。<a id="a-VF"></a>铜像、<a id="a-VG"></a>木像、<a id="a-VH"></a>石像、<a id="a-VI"></a>泥像、<a id="a-VJ"></a>金、<a id="a-VK"></a>银、<a id="a-VL"></a>琉璃、<a id="a-VM"></a>玻瓈等像，<a id="a-VN"></a>常当洗治，<a id="a-VO"></a>任力香涂。<a id="a-VP"></a>随力造作，<a id="a-VQ"></a>种种璎珞，<a id="a-VR"></a>乃至犹如转轮圣王塔，<a id="a-VS"></a>精舍内当以香涂。<a id="a-VT"></a>若白土泥作塔像已，<a id="a-VU"></a>当以琉璃、<a id="a-VV"></a>玻瓈、<a id="a-VW"></a>真珠、<a id="a-VX"></a>绫、<a id="a-VY"></a>绢、<a id="a-VZ"></a>彩棉、<a id="a-Va"></a>铃、<a id="a-Vb"></a>磬、<a id="a-Vc"></a>绳、<a id="a-Vd"></a>锁而供养之。<a id="a-Ve"></a>画佛像时，<a id="a-Vf"></a>彩中不杂胶、<a id="a-Vg"></a>乳、<a id="a-Vh"></a>鸡子，<a id="a-Vi"></a>应以种种华贯、<a id="a-Vj"></a>散华、<a id="a-Vk"></a>妙绋、<a id="a-Vl"></a>明镜、<a id="a-Vm"></a>末香、<a id="a-Vn"></a>涂香、<a id="a-Vo"></a>散香、<a id="a-Vp"></a>烧香，<a id="a-Vq"></a>种种妓乐、<a id="a-Vr"></a>歌舞供养。<a id="a-Vs"></a>如昼，<a id="a-Vt"></a>夜亦如是；<a id="a-Vu"></a>如是夜，<a id="a-Vv"></a>昼亦如是。<a id="a-Vw"></a>不如外道烧酥、<a id="a-Vx"></a>大麦而供养之。<a id="a-Vy"></a>终不以酥涂塔像身，<a id="a-Vz"></a>亦不乳洗。<a id="a-W0"></a>不应造作半身佛像。<a id="a-W1"></a>若佛形像，<a id="a-W2"></a>身不具足，<a id="a-W3"></a>当密覆藏，<a id="a-W4"></a>劝人令治；<a id="a-W5"></a>治已具足，<a id="a-W6"></a>然后显示。<a id="a-W7"></a>见像毁坏，<a id="a-W8"></a>应当至心供养恭敬，<a id="a-W9"></a>如完无别。<a id="a-WA"></a>如是供养，<a id="a-WB"></a>要身自作；<a id="a-WC"></a>若自无力，<a id="a-WD"></a>当为他使，<a id="a-WE"></a>亦劝他人，<a id="a-WF"></a>令佐助之。</p>
  <p id="aWG">“若人能以四天下宝，<a id="a-WH"></a>供养如来；<a id="a-WI"></a>有人直以种种功德，<a id="a-WJ"></a>尊重赞叹，<a id="a-WK"></a>至心恭敬。<a id="a-WL"></a>是二福德，<a id="a-WM"></a>等无差别。<a id="a-WN"></a>所谓如来身心具足，<a id="a-WO"></a>身有微妙三十二相、<a id="a-WP"></a>八十种好，<a id="a-WQ"></a>具足大力，<a id="a-WR"></a>心有十力、<a id="a-WS"></a>四无所畏、<a id="a-WT"></a>大悲三念、<a id="a-WU"></a>五智三昧、<a id="a-WV"></a>三种法门、<a id="a-WW"></a>十一种空观、<a id="a-WX"></a>十二缘智、<a id="a-WY"></a>无量禅定、<a id="a-WZ"></a>具足七智，<a id="a-Wa"></a>已能度到六波罗蜜岸。<a id="a-Wb"></a>若人能以如是等法，<a id="a-Wc"></a>赞叹佛者，<a id="a-Wd"></a>是人则名真供养佛。</p>
  <p id="aWe">“云何名为供养于法？<a id="a-Wf"></a>善男子，<a id="a-Wg"></a>若能供养十二部经，<a id="a-Wh"></a>名供养法。<a id="a-Wi"></a>云何供养十二部经？<a id="a-Wj"></a>若能至心信乐，<a id="a-Wk"></a>受持、<a id="a-Wl"></a>读诵、<a id="a-Wm"></a>解说，<a id="a-Wn"></a>如说而行，<a id="a-Wo"></a>既自为已，<a id="a-Wp"></a>复劝人行，<a id="a-Wq"></a>是名供养十二部经。<a id="a-Wr"></a>若能书写十二部经，<a id="a-Ws"></a>既书写已，<a id="a-Wt"></a>种种供养，<a id="a-Wu"></a>如供养佛，<a id="a-Wv"></a>唯除洗浴。<a id="a-Ww"></a>若有供养、<a id="a-Wx"></a>受持、<a id="a-Wy"></a>读诵如是经者，<a id="a-Wz"></a>是则名为供养法也。<a id="a-X0"></a>供养法时，<a id="a-X1"></a>如供养佛。<a id="a-X2"></a>又复有法，<a id="a-X3"></a>谓菩萨一根，<a id="a-X4"></a>辟支佛人三根、<a id="a-X5"></a>三谛，<a id="a-X6"></a>若信是者，<a id="a-X7"></a>名供养法。</p>
  <p id="aX8">“若有供养发菩提心、<a id="a-X9"></a>受持戒者、<a id="a-XA"></a>出家之人，<a id="a-XB"></a>向须陀洹至阿罗汉果，<a id="a-XC"></a>名供养僧。</p>
  <p id="aXD">“若有人能如是供养佛、<a id="a-XE"></a>法、<a id="a-XF"></a>僧宝，<a id="a-XG"></a>当知是人终不远离十方如来，<a id="a-XH"></a>常与诸佛行住坐卧。<a id="a-XI"></a>善男子，<a id="a-XJ"></a>若有人能如说多少供养如是三福田者，<a id="a-XK"></a>当知是人于无量世多受利益。</p>
  <p id="aXL">“善男子，<a id="a-XM"></a>菩萨二种：<a id="a-XN"></a>一者、<a id="a-XO"></a>在家，<a id="a-XP"></a>二者、<a id="a-XQ"></a>出家。<a id="a-XR"></a>出家菩萨供养三宝，<a id="a-XS"></a>是不为难；<a id="a-XT"></a>在家供养，<a id="a-XU"></a>是乃为难。<a id="a-XV"></a>何以故？<a id="a-XW"></a>在家之人多恶因缘所缠绕故。<a id="a-XX"></a>”</p>
 </body>
</html>