<!doctype html>
<html id="z3IBUsolO" data-ver="1983">
 <head>
  <meta charset="utf-8">
  <meta author="昙无谶">
  <meta library="龙藏">
  <meta catalog="大乘律">
  <meta period="北凉">
 </head>
 <body>
  <h1 id="a1">优婆塞戒经卷第四</h1>
  <h2 id="a2">六波罗蜜品第十八</h2>
  <p id="a3"></p>
  <p id="a4">善生言：<a id="a-5"></a>“世尊，<a id="a-6"></a>如佛先说供养六方，<a id="a-7"></a>六方即是六波罗蜜，<a id="a-8"></a>是人则能增长财命，<a id="a-9"></a>如是之人有何等相？<a id="a-A"></a>”</p>
  <p id="aB">佛言：<a id="a-C"></a>“善男子，<a id="a-D"></a>若能不惜一切财物，<a id="a-E"></a>常于他人作利益事。<a id="a-F"></a>念于布施，<a id="a-G"></a>乐行布施，<a id="a-H"></a>随有随施，<a id="a-I"></a>不问多少。<a id="a-J"></a>当行布施时，<a id="a-K"></a>于身财物不生轻想，<a id="a-L"></a>净施不择持戒毁戒。<a id="a-M"></a>赞叹布施，<a id="a-N"></a>见行施者，<a id="a-O"></a>欢喜不妒；<a id="a-P"></a>见有求者，<a id="a-Q"></a>心则悦乐，<a id="a-R"></a>起迎礼拜，<a id="a-S"></a>施床命坐。<a id="a-T"></a>前人咨问，<a id="a-U"></a>若不咨问，<a id="a-V"></a>辄为赞叹布施之果。<a id="a-W"></a>见恐怖者，<a id="a-X"></a>能为救护；<a id="a-Y"></a>处饥馑世，<a id="a-Z"></a>乐施饮食。<a id="a-a"></a>虽作是施，<a id="a-b"></a>不为果报，<a id="a-c"></a>不求恩报施。<a id="a-d"></a>不诳众生，<a id="a-e"></a>能赞三宝所有功德。<a id="a-f"></a>不以斗秤杂余异贱，<a id="a-g"></a>欺诳于人；<a id="a-h"></a>不乐酒、<a id="a-i"></a>博、<a id="a-j"></a>贪欲之心，<a id="a-k"></a>常修惭愧羞耻之德。<a id="a-l"></a>虽复巨富，<a id="a-m"></a>心不放逸，<a id="a-n"></a>多行惠施，<a id="a-o"></a>不生骄慢。<a id="a-p"></a>善男子，<a id="a-q"></a>有是相者，<a id="a-r"></a>当知是人，<a id="a-s"></a>则能供养施波罗蜜。</p>
  <p id="at">“善男子，<a id="a-u"></a>若有人能净身、<a id="a-v"></a>口、<a id="a-w"></a>意，<a id="a-x"></a>常修软心，<a id="a-y"></a>不作罪过；<a id="a-z"></a>设误作者，<a id="a-10"></a>常生愧悔，<a id="a-11"></a>信是罪业，<a id="a-12"></a>得恶果报；<a id="a-13"></a>所修善事，<a id="a-14"></a>心生欢喜；<a id="a-15"></a>于小罪中，<a id="a-16"></a>生极重想；<a id="a-17"></a>设其作已，<a id="a-18"></a>恐怖忧悔。<a id="a-19"></a>终不打骂嗔恼众生，<a id="a-1A"></a>先意语言，<a id="a-1B"></a>言辄柔软。<a id="a-1C"></a>见众生已，<a id="a-1D"></a>生爱念心；<a id="a-1E"></a>知恩报恩；<a id="a-1F"></a>心不悭吝，<a id="a-1G"></a>不诳众生。<a id="a-1H"></a>如法求财，<a id="a-1I"></a>乐作福德；<a id="a-1J"></a>所作功德，<a id="a-1K"></a>常以化人。<a id="a-1L"></a>见穷苦者，<a id="a-1M"></a>身代受之；<a id="a-1N"></a>常修慈心，<a id="a-1O"></a>怜愍一切。<a id="a-1P"></a>见作恶者，<a id="a-1Q"></a>能为遮护；<a id="a-1R"></a>见作善者，<a id="a-1S"></a>赞德说果，<a id="a-1T"></a>复以身力，<a id="a-1U"></a>往营佐之。<a id="a-1V"></a>身不自由，<a id="a-1W"></a>令他自在；<a id="a-1X"></a>常修远离嗔恚之心，<a id="a-1Y"></a>或时暂起，<a id="a-1Z"></a>觉生愧悔。<a id="a-1a"></a>实语、<a id="a-1b"></a>软语，<a id="a-1c"></a>远离两舌及无义语。<a id="a-1d"></a>善男子，<a id="a-1e"></a>有是相者，<a id="a-1f"></a>当知是人，<a id="a-1g"></a>则能供养戒波罗蜜。</p>
  <p id="a1h">“善男子，<a id="a-1i"></a>若有人能净身、<a id="a-1j"></a>口、<a id="a-1k"></a>意业，<a id="a-1l"></a>众生设以大恶事加，<a id="a-1m"></a>乃至不生一念嗔心，<a id="a-1n"></a>终不恶报；<a id="a-1o"></a>若来悔谢，<a id="a-1p"></a>即时受之。<a id="a-1q"></a>见众生时，<a id="a-1r"></a>心常欢喜；<a id="a-1s"></a>见作恶者，<a id="a-1t"></a>生怜愍心。<a id="a-1u"></a>赞叹忍果，<a id="a-1v"></a>呵责嗔恚；<a id="a-1w"></a>说嗔果报，<a id="a-1x"></a>多有苦毒。<a id="a-1y"></a>修施忍时，<a id="a-1z"></a>先及怨家。<a id="a-20"></a>正观五阴众缘和合，<a id="a-21"></a>若和合成，<a id="a-22"></a>何故生嗔？<a id="a-23"></a>深观嗔恚乃是未来无量恶道受苦因缘，<a id="a-24"></a>若暂生嗔，<a id="a-25"></a>则生惭愧、<a id="a-26"></a>恐怖、<a id="a-27"></a>悔心。<a id="a-28"></a>见他忍胜，<a id="a-29"></a>不生妒嫉。<a id="a-2A"></a>善男子，<a id="a-2B"></a>有是相者，<a id="a-2C"></a>当知是人则能供养忍波罗蜜。</p>
  <p id="a2D">“善男子，<a id="a-2E"></a>若有人能不作懈怠，<a id="a-2F"></a>不受不贪坐卧等乐；<a id="a-2G"></a>如作大事功德力时，<a id="a-2H"></a>及营小事，<a id="a-2I"></a>心亦如是。<a id="a-2J"></a>凡所作业，<a id="a-2K"></a>要令毕竟。<a id="a-2L"></a>作时不观饥渴、<a id="a-2M"></a>寒热、<a id="a-2N"></a>时与非时。<a id="a-2O"></a>不轻自身。<a id="a-2P"></a>大事未讫，<a id="a-2Q"></a>不生悔心，<a id="a-2R"></a>作既终讫，<a id="a-2S"></a>自庆能办。<a id="a-2T"></a>赞叹精进所得果报。<a id="a-2U"></a>如法得财，<a id="a-2V"></a>用皆以理。<a id="a-2W"></a>见邪进者，<a id="a-2X"></a>为说恶果；<a id="a-2Y"></a>善教众生，<a id="a-2Z"></a>令修精进。<a id="a-2a"></a>所作未竟，<a id="a-2b"></a>不中休息；<a id="a-2c"></a>修善法时，<a id="a-2d"></a>不随他语。<a id="a-2e"></a>善男子，<a id="a-2f"></a>有是相者，<a id="a-2g"></a>当知是人则能供养进波罗蜜。</p>
  <p id="a2h">“善男子，<a id="a-2i"></a>若有人能净身、<a id="a-2j"></a>口、<a id="a-2k"></a>意，<a id="a-2l"></a>乐处空闲，<a id="a-2m"></a>若窟、<a id="a-2n"></a>若山、<a id="a-2o"></a>树林、<a id="a-2p"></a>空舍，<a id="a-2q"></a>不乐愦闹、<a id="a-2r"></a>贪著卧具，<a id="a-2s"></a>不乐听说世间之事。<a id="a-2t"></a>不乐贪欲、<a id="a-2u"></a>嗔恚、<a id="a-2v"></a>愚痴。<a id="a-2w"></a>先语、<a id="a-2x"></a>软语，<a id="a-2y"></a>常乐出家，<a id="a-2z"></a>教化众生。<a id="a-30"></a>所有烦恼，<a id="a-31"></a>轻微软薄，<a id="a-32"></a>离恶觉观。<a id="a-33"></a>见怨修慈，<a id="a-34"></a>乐说定报。<a id="a-35"></a>心若逸乱，<a id="a-36"></a>生怖、<a id="a-37"></a>愧、<a id="a-38"></a>悔。<a id="a-39"></a>见邪定者，<a id="a-3A"></a>为说罪过；<a id="a-3B"></a>善化众生，<a id="a-3C"></a>置正定中。<a id="a-3D"></a>善男子，<a id="a-3E"></a>有是相者，<a id="a-3F"></a>当知是人则能供养禅波罗蜜。</p>
  <p id="a3G">“善男子，<a id="a-3H"></a>若有人能净身、<a id="a-3I"></a>口、<a id="a-3J"></a>意，<a id="a-3K"></a>悉学一切世间之事，<a id="a-3L"></a>于贪、<a id="a-3M"></a>嗔、<a id="a-3N"></a>痴，<a id="a-3O"></a>心不贪乐，<a id="a-3P"></a>不狂不乱。<a id="a-3Q"></a>怜愍众生，<a id="a-3R"></a>善能供养父母、<a id="a-3S"></a>师长、<a id="a-3T"></a>和尚、<a id="a-3U"></a>长老、<a id="a-3V"></a>耆旧、<a id="a-3W"></a>有德，<a id="a-3X"></a>修不放逸。<a id="a-3Y"></a>先语、<a id="a-3Z"></a>软语，<a id="a-3a"></a>不诳众生，<a id="a-3b"></a>能分别说邪道、<a id="a-3c"></a>正道及善恶报。<a id="a-3d"></a>常乐寂静，<a id="a-3e"></a>出家修道；<a id="a-3f"></a>能以世事，<a id="a-3g"></a>用教众生；<a id="a-3h"></a>见学胜已，<a id="a-3i"></a>不生妒心，<a id="a-3j"></a>自胜他人，<a id="a-3k"></a>不生骄慢；<a id="a-3l"></a>受苦不忧，<a id="a-3m"></a>受乐不喜。<a id="a-3n"></a>善男子，<a id="a-3o"></a>有是相者，<a id="a-3p"></a>当知是人则能供养般若波罗蜜。</p>
  <p id="a3q">“善男子，<a id="a-3r"></a>一一方中各有四事。<a id="a-3s"></a>施方四者：<a id="a-3t"></a>一者、<a id="a-3u"></a>调伏众生，<a id="a-3v"></a>二者、<a id="a-3w"></a>离对，<a id="a-3x"></a>三者、<a id="a-3y"></a>自利，<a id="a-3z"></a>四者、<a id="a-40"></a>利他。<a id="a-41"></a>若人于财，<a id="a-42"></a>不生悭惜，<a id="a-43"></a>亦不分别怨亲之相、<a id="a-44"></a>时与非时，<a id="a-45"></a>是人则能调伏众生。<a id="a-46"></a>于财不惜，<a id="a-47"></a>故能行施，<a id="a-48"></a>是故得离悭吝之恶，<a id="a-49"></a>是名离对。<a id="a-4A"></a>欲施、<a id="a-4B"></a>施时，<a id="a-4C"></a>施已欢喜，<a id="a-4D"></a>不生悔心，<a id="a-4E"></a>是故未来受人天乐，<a id="a-4F"></a>至无上乐，<a id="a-4G"></a>是名自利。<a id="a-4H"></a>能令他人离于饥渴、<a id="a-4I"></a>苦切之恼，<a id="a-4J"></a>故名利他。</p>
  <p id="a4K">“戒方四者：<a id="a-4L"></a>一、<a id="a-4M"></a>庄严菩提，<a id="a-4N"></a>二者、<a id="a-4O"></a>离对，<a id="a-4P"></a>三者、<a id="a-4Q"></a>自利，<a id="a-4R"></a>四者、<a id="a-4S"></a>利他。<a id="a-4T"></a>庄严菩提者，<a id="a-4U"></a>优婆塞戒至菩萨戒，<a id="a-4V"></a>能为阿耨多罗三藐三菩提初地种基，<a id="a-4W"></a>是名庄严。<a id="a-4X"></a>既受戒已，<a id="a-4Y"></a>复得远离恶戒、<a id="a-4Z"></a>无戒，<a id="a-4a"></a>是名离对。<a id="a-4b"></a>受持戒已，<a id="a-4c"></a>得人天乐至无上乐，<a id="a-4d"></a>是名自利。<a id="a-4e"></a>既受戒已，<a id="a-4f"></a>施诸众生无恐、<a id="a-4g"></a>无畏，<a id="a-4h"></a>咸令一切离苦获安，<a id="a-4i"></a>是名利他。</p>
  <p id="a4j">“忍方四者：<a id="a-4k"></a>一、<a id="a-4l"></a>庄严菩提，<a id="a-4m"></a>二者、<a id="a-4n"></a>离对，<a id="a-4o"></a>三者、<a id="a-4p"></a>自利，<a id="a-4q"></a>四者、<a id="a-4r"></a>利他。<a id="a-4s"></a>庄严菩提者，<a id="a-4t"></a>若人能忍内外恶事，<a id="a-4u"></a>是因缘故，<a id="a-4v"></a>获得初地，<a id="a-4w"></a>乃至阿耨多罗三藐三菩提，<a id="a-4x"></a>是名庄严。<a id="a-4y"></a>既修忍已，<a id="a-4z"></a>能离嗔恶，<a id="a-50"></a>是名离对。<a id="a-51"></a>忍因缘故，<a id="a-52"></a>得人天乐至无上乐，<a id="a-53"></a>是名自利。<a id="a-54"></a>忍因缘故，<a id="a-55"></a>人生喜心、<a id="a-56"></a>善心、<a id="a-57"></a>调心，<a id="a-58"></a>是名利他。</p>
  <p id="a59">“进方四者：<a id="a-5A"></a>一、<a id="a-5B"></a>庄严菩提，<a id="a-5C"></a>二者、<a id="a-5D"></a>离对，<a id="a-5E"></a>三者、<a id="a-5F"></a>自利，<a id="a-5G"></a>四者、<a id="a-5H"></a>利他。<a id="a-5I"></a>庄严菩提者，<a id="a-5J"></a>因精进故，<a id="a-5K"></a>得修善法，<a id="a-5L"></a>故得初地，<a id="a-5M"></a>乃至阿耨多罗三藐三菩提，<a id="a-5N"></a>是名庄严。<a id="a-5O"></a>修善法时，<a id="a-5P"></a>离恶懈怠，<a id="a-5Q"></a>是名离对。<a id="a-5R"></a>因是善法，<a id="a-5S"></a>得人天乐至无上乐，<a id="a-5T"></a>是名自利。<a id="a-5U"></a>教众生修善，<a id="a-5V"></a>令离恶法，<a id="a-5W"></a>是名利他。</p>
  <p id="a5X">“禅方四者：<a id="a-5Y"></a>一、<a id="a-5Z"></a>庄严菩提，<a id="a-5a"></a>二者、<a id="a-5b"></a>离对，<a id="a-5c"></a>三者、<a id="a-5d"></a>自利，<a id="a-5e"></a>四者、<a id="a-5f"></a>利他。<a id="a-5g"></a>因修如是禅定力故，<a id="a-5h"></a>获得初地，<a id="a-5i"></a>乃至阿耨多罗三藐三菩提，<a id="a-5j"></a>是名庄严。<a id="a-5k"></a>因是禅定，<a id="a-5l"></a>修无量善，<a id="a-5m"></a>离恶觉观，<a id="a-5n"></a>是名离对。<a id="a-5o"></a>修舍摩他因缘力故，<a id="a-5p"></a>常乐寂静，<a id="a-5q"></a>得人天乐至无上乐，<a id="a-5r"></a>是名自利。<a id="a-5s"></a>断诸众生贪欲、<a id="a-5t"></a>嗔恚、<a id="a-5u"></a>狂痴之心，<a id="a-5v"></a>是名利他。</p>
  <p id="a5w">“智方四者：<a id="a-5x"></a>一、<a id="a-5y"></a>庄严菩提，<a id="a-5z"></a>二者、<a id="a-60"></a>离对，<a id="a-61"></a>三者、<a id="a-62"></a>自利，<a id="a-63"></a>四者、<a id="a-64"></a>利他。<a id="a-65"></a>庄严菩提者，<a id="a-66"></a>因修智慧，<a id="a-67"></a>获得初地，<a id="a-68"></a>乃至阿耨多罗三藐三菩提，<a id="a-69"></a>是名庄严。<a id="a-6A"></a>修智慧故，<a id="a-6B"></a>远离无明，<a id="a-6C"></a>令诸烦恼不得自在，<a id="a-6D"></a>是名离对。<a id="a-6E"></a>除烦恼障及智慧障，<a id="a-6F"></a>是名自利。<a id="a-6G"></a>教化众生，<a id="a-6H"></a>令得调伏，<a id="a-6I"></a>是名利他。</p>
  <p id="a6J">“善男子，<a id="a-6K"></a>或有说言：<a id="a-6L"></a>‘离戒无忍，<a id="a-6M"></a>离智无定，<a id="a-6N"></a>是故说有四波罗蜜。<a id="a-6O"></a>若能忍恶不还报者，<a id="a-6P"></a>即名为戒；<a id="a-6Q"></a>若修禅定，<a id="a-6R"></a>心不放逸，<a id="a-6S"></a>即是智慧。<a id="a-6T"></a>是故戒即是忍，<a id="a-6U"></a>慧即是定。<a id="a-6V"></a>离慧无定，<a id="a-6W"></a>离定无慧，<a id="a-6X"></a>是故慧即是定，<a id="a-6Y"></a>定即是慧。<a id="a-6Z"></a>离戒无进，<a id="a-6a"></a>离进无戒，<a id="a-6b"></a>是故戒即精进，<a id="a-6c"></a>精进即戒。<a id="a-6d"></a>离施无进，<a id="a-6e"></a>离进无施，<a id="a-6f"></a>是故施即精进，<a id="a-6g"></a>精进即施。<a id="a-6h"></a>故知无有六波罗蜜’者，<a id="a-6i"></a>是义不然。<a id="a-6j"></a>何以故？<a id="a-6k"></a>智慧是因，<a id="a-6l"></a>布施是果；<a id="a-6m"></a>精进是因，<a id="a-6n"></a>持戒是果；<a id="a-6o"></a>三昧是因，<a id="a-6p"></a>忍辱是果；<a id="a-6q"></a>然因与果不得为一，<a id="a-6r"></a>是故应有六波罗蜜。</p>
  <p id="a6s">“若有说言：<a id="a-6t"></a>‘戒即是忍，<a id="a-6u"></a>忍即是戒’，<a id="a-6v"></a>是义不然。<a id="a-6w"></a>何以故？<a id="a-6x"></a>戒从他得，<a id="a-6y"></a>忍不如是。<a id="a-6z"></a>有不受戒而能忍恶，<a id="a-70"></a>为众修善，<a id="a-71"></a>忍无数苦，<a id="a-72"></a>无量世中代诸众生受大苦恼，<a id="a-73"></a>心不悔退，<a id="a-74"></a>是故离戒应有忍辱。</p>
  <p id="a75">“善男子，<a id="a-76"></a>三昧即是舍摩他，<a id="a-77"></a>智慧即是毗婆舍那。<a id="a-78"></a>舍摩他，<a id="a-79"></a>名缘一不乱；<a id="a-7A"></a>毗婆舍那，<a id="a-7B"></a>名能分别。<a id="a-7C"></a>是故我于十二部经说定、<a id="a-7D"></a>慧异，<a id="a-7E"></a>当知定有六波罗蜜。<a id="a-7F"></a>如来所以最初先说檀波罗蜜；<a id="a-7G"></a>为调众生施时离贪，<a id="a-7H"></a>是故次说尸波罗蜜；<a id="a-7I"></a>施时能忍舍离之心，<a id="a-7J"></a>是故次说忍波罗蜜；<a id="a-7K"></a>施时心乐，<a id="a-7L"></a>不观时节，<a id="a-7M"></a>是故次说进波罗蜜；<a id="a-7N"></a>施时心一，<a id="a-7O"></a>无有乱想，<a id="a-7P"></a>是故次说定波罗蜜；<a id="a-7Q"></a>施时不为受生死乐，<a id="a-7R"></a>是故次说智波罗蜜。</p>
  <p id="a7S">“善男子，<a id="a-7T"></a>云何名为波罗蜜耶？<a id="a-7U"></a>施时不求内外果报，<a id="a-7V"></a>不观福田及非福田，<a id="a-7W"></a>施一切财，<a id="a-7X"></a>心不吝惜，<a id="a-7Y"></a>不择时节，<a id="a-7Z"></a>是故名为施波罗蜜；<a id="a-7a"></a>乃至小罪，<a id="a-7b"></a>虽为身命，<a id="a-7c"></a>尚不毁犯，<a id="a-7d"></a>是故名为戒波罗蜜；<a id="a-7e"></a>乃至恶人来割其身，<a id="a-7f"></a>忍而不嗔，<a id="a-7g"></a>是故名为忍波罗蜜；<a id="a-7h"></a>三月之中，<a id="a-7i"></a>一偈赞佛，<a id="a-7j"></a>不休不息，<a id="a-7k"></a>是故名为进波罗蜜；<a id="a-7l"></a>具足获得金刚三昧，<a id="a-7m"></a>是故名为禅波罗蜜；<a id="a-7n"></a>善男子，<a id="a-7o"></a>得阿耨多罗三藐三菩提时，<a id="a-7p"></a>具足成就六波罗蜜，<a id="a-7q"></a>是故名为智波罗蜜。</p>
  <p id="a7r">“善男子，<a id="a-7s"></a>菩萨有二：<a id="a-7t"></a>一者、<a id="a-7u"></a>在家，<a id="a-7v"></a>二者、<a id="a-7w"></a>出家。<a id="a-7x"></a>出家能净六波罗蜜，<a id="a-7y"></a>是不为难；<a id="a-7z"></a>在家能净，<a id="a-80"></a>是乃为难。<a id="a-81"></a>何以故？<a id="a-82"></a>在家之人多恶因缘所缠绕故。<a id="a-83"></a>”</p>
  <p data-pb></p>
  <h2 id="a84">杂品第十九</h2>
  <p id="a85">善生言：<a id="a-86"></a>“世尊，<a id="a-87"></a>菩萨已修六波罗蜜，<a id="a-88"></a>能为众生作何等事？<a id="a-89"></a>”</p>
  <p id="a8A">“善男子，<a id="a-8B"></a>如是菩萨能拨沉没苦海众生。</p>
  <p id="a8C">“善男子，<a id="a-8D"></a>若有于财、<a id="a-8E"></a>法、<a id="a-8F"></a>食生悭，<a id="a-8G"></a>当知是人于无量世得痴贫报。<a id="a-8H"></a>是故菩萨修行布施波罗蜜时，<a id="a-8I"></a>要作自利及利益他。<a id="a-8J"></a>善男子，<a id="a-8K"></a>若人乐施，<a id="a-8L"></a>一切怨仇悉生亲想，<a id="a-8M"></a>不自在者皆得自在，<a id="a-8N"></a>信施因果，<a id="a-8O"></a>信戒因果，<a id="a-8P"></a>是人则得成就施果。</p>
  <p id="a8Q">“善男子，<a id="a-8R"></a>有人说言：<a id="a-8S"></a>‘施即是意。<a id="a-8T"></a>所以者何？<a id="a-8U"></a>意是施根故。<a id="a-8V"></a>’是义不然。<a id="a-8W"></a>何以故？<a id="a-8X"></a>施即五阴。<a id="a-8Y"></a>所以者何？<a id="a-8Z"></a>由身、<a id="a-8a"></a>口、<a id="a-8b"></a>意具足施故。<a id="a-8c"></a>布施若为自利、<a id="a-8d"></a>他利及自他利，<a id="a-8e"></a>则具五阴，<a id="a-8f"></a>如是布施，<a id="a-8g"></a>即能庄严菩提之道。<a id="a-8h"></a>远离烦恼，<a id="a-8i"></a>多财巨富，<a id="a-8j"></a>名施正果；<a id="a-8k"></a>寿命、<a id="a-8l"></a>色力、<a id="a-8m"></a>安乐、<a id="a-8n"></a>辩才，<a id="a-8o"></a>名施余果。<a id="a-8p"></a>施果三种：<a id="a-8q"></a>有财胜故，<a id="a-8r"></a>获得胜果；<a id="a-8s"></a>有田胜故，<a id="a-8t"></a>获得胜果；<a id="a-8u"></a>施主胜故，<a id="a-8v"></a>获得胜果。<a id="a-8w"></a>向须陀洹，<a id="a-8x"></a>至后身菩萨，<a id="a-8y"></a>乃至成佛，<a id="a-8z"></a>是名胜田，<a id="a-90"></a>施如是田，<a id="a-91"></a>故得胜果。<a id="a-92"></a>若有施物，<a id="a-93"></a>具足妙好色、<a id="a-94"></a>香、<a id="a-95"></a>味、<a id="a-96"></a>触，<a id="a-97"></a>是名财胜，<a id="a-98"></a>以是物施，<a id="a-99"></a>故得胜果。<a id="a-9A"></a>若有施主，<a id="a-9B"></a>信心淳浓，<a id="a-9C"></a>施戒、<a id="a-9D"></a>闻、<a id="a-9E"></a>慧，<a id="a-9F"></a>则得胜果。</p>
  <p id="a9G">“善男子，<a id="a-9H"></a>有智之人施有五种：<a id="a-9I"></a>一者、<a id="a-9J"></a>至心施，<a id="a-9K"></a>二者、<a id="a-9L"></a>自手施，<a id="a-9M"></a>三者、<a id="a-9N"></a>信心施，<a id="a-9O"></a>四者、<a id="a-9P"></a>时节施，<a id="a-9Q"></a>五者、<a id="a-9R"></a>如法求物施。</p>
  <p id="a9S">“善男子，<a id="a-9T"></a>至心施者，<a id="a-9U"></a>得何等果？<a id="a-9V"></a>若至心施者，<a id="a-9W"></a>是人则得多饶财宝、<a id="a-9X"></a>金银、<a id="a-9Y"></a>琉璃、<a id="a-9Z"></a>砗磲、<a id="a-9a"></a>玛瑙、<a id="a-9b"></a>真珠、<a id="a-9c"></a>珊瑚、<a id="a-9d"></a>象、<a id="a-9e"></a>马、<a id="a-9f"></a>牛、<a id="a-9g"></a>羊、<a id="a-9h"></a>田宅、<a id="a-9i"></a>奴婢、<a id="a-9j"></a>多饶眷属。<a id="a-9k"></a>至心施者，<a id="a-9l"></a>得如是果。</p>
  <p id="a9m">“自手施者，<a id="a-9n"></a>得何等果？<a id="a-9o"></a>自手施者，<a id="a-9p"></a>所得果报，<a id="a-9q"></a>如上所说，<a id="a-9r"></a>得已能用。<a id="a-9s"></a>自手施者，<a id="a-9t"></a>得如是报。</p>
  <p id="a9u">“信心施者，<a id="a-9v"></a>得何等果？<a id="a-9w"></a>信心施者，<a id="a-9x"></a>所得果报，<a id="a-9y"></a>如上所说，<a id="a-9z"></a>常为父母、<a id="a-A0"></a>兄弟、<a id="a-A1"></a>宗亲、<a id="a-A2"></a>一切众生之所爱念。<a id="a-A3"></a>信心施者，<a id="a-A4"></a>加如是报。</p>
  <p id="aA5">“时节施者，<a id="a-A6"></a>得何等果？<a id="a-A7"></a>时节施者，<a id="a-A8"></a>所得果报，<a id="a-A9"></a>如上所说。<a id="a-AA"></a>所须之物，<a id="a-AB"></a>随时而得。<a id="a-AC"></a>时节施者、<a id="a-AD"></a>兼如是果。</p>
  <p id="aAE">“如法财施，<a id="a-AF"></a>得何等果？<a id="a-AG"></a>如法财施，<a id="a-AH"></a>所得果报，<a id="a-AI"></a>如上所说。<a id="a-AJ"></a>得是财已，<a id="a-AK"></a>王、<a id="a-AL"></a>贼、<a id="a-AM"></a>水、<a id="a-AN"></a>火所不能侵。</p>
  <p id="aAO">“若好色施，<a id="a-AP"></a>以是因缘，<a id="a-AQ"></a>是人获得微妙上色；<a id="a-AR"></a>若以香施，<a id="a-AS"></a>是人因是名称远闻；<a id="a-AT"></a>若以味施，<a id="a-AU"></a>是人因是众乐见闻，<a id="a-AV"></a>既见闻已，<a id="a-AW"></a>生爱重心；<a id="a-AX"></a>若好触施，<a id="a-AY"></a>是人因是得上妙触。<a id="a-AZ"></a>受者受已，<a id="a-Aa"></a>则能获得寿命、<a id="a-Ab"></a>色力、<a id="a-Ac"></a>安乐、<a id="a-Ad"></a>辩才。</p>
  <p id="aAe">“善男子，<a id="a-Af"></a>有人说言：<a id="a-Ag"></a>‘施于塔像，<a id="a-Ah"></a>不得寿命、<a id="a-Ai"></a>色力安辩，<a id="a-Aj"></a>无受者故。<a id="a-Ak"></a>’是义不然。<a id="a-Al"></a>何以故？<a id="a-Am"></a>有信心故。<a id="a-An"></a>施主信心而行布施，<a id="a-Ao"></a>是故应得如是五报。<a id="a-Ap"></a>善男子，<a id="a-Aq"></a>譬如比丘修习慈心，<a id="a-Ar"></a>如是慈心，<a id="a-As"></a>实无受者，<a id="a-At"></a>而亦获得无量果报。<a id="a-Au"></a>施塔像等，<a id="a-Av"></a>亦应如是得五果报。<a id="a-Aw"></a>善男子，<a id="a-Ax"></a>如人种谷，<a id="a-Ay"></a>终不生茹；<a id="a-Az"></a>施于塔像，<a id="a-B0"></a>亦复如是，<a id="a-B1"></a>以福田故，<a id="a-B2"></a>得种种果。<a id="a-B3"></a>是故我说：<a id="a-B4"></a>田得果报，<a id="a-B5"></a>物得果报，<a id="a-B6"></a>主得果报。</p>
  <p id="aB7">“善男子，<a id="a-B8"></a>施有二种：<a id="a-B9"></a>一者、<a id="a-BA"></a>法施，<a id="a-BB"></a>二者、<a id="a-BC"></a>财施。<a id="a-BD"></a>法施则得财、<a id="a-BE"></a>法二报；<a id="a-BF"></a>财施，<a id="a-BG"></a>唯还得财宝报。<a id="a-BH"></a>菩萨修行如是二施，<a id="a-BI"></a>为二事故：<a id="a-BJ"></a>一令众生远离苦恼，<a id="a-BK"></a>二令众生心得调伏。</p>
  <p id="aBL">“善男子，<a id="a-BM"></a>复有三种施：<a id="a-BN"></a>一、<a id="a-BO"></a>以法施，<a id="a-BP"></a>二、<a id="a-BQ"></a>无畏施，<a id="a-BR"></a>三、<a id="a-BS"></a>财物施。<a id="a-BT"></a>以法施者，<a id="a-BU"></a>教他受戒，<a id="a-BV"></a>出家修道，<a id="a-BW"></a>白四羯磨；<a id="a-BX"></a>为坏邪见，<a id="a-BY"></a>说于正法；<a id="a-BZ"></a>能分别说实、<a id="a-Ba"></a>非实等，<a id="a-Bb"></a>宣说四倒，<a id="a-Bc"></a>及不放逸，<a id="a-Bd"></a>是名法施。<a id="a-Be"></a>若有众生怖畏王者、<a id="a-Bf"></a>师子、<a id="a-Bg"></a>虎、<a id="a-Bh"></a>狼、<a id="a-Bi"></a>水、<a id="a-Bj"></a>火、<a id="a-Bk"></a>盗、<a id="a-Bl"></a>贼，<a id="a-Bm"></a>菩萨见已，<a id="a-Bn"></a>能为救济，<a id="a-Bo"></a>名无畏施。<a id="a-Bp"></a>自于财宝，<a id="a-Bq"></a>破悭不吝，<a id="a-Br"></a>若好、<a id="a-Bs"></a>若丑、<a id="a-Bt"></a>若多、<a id="a-Bu"></a>若少，<a id="a-Bv"></a>牛、<a id="a-Bw"></a>羊、<a id="a-Bx"></a>象、<a id="a-By"></a>马、<a id="a-Bz"></a>房舍、<a id="a-C0"></a>卧具、<a id="a-C1"></a>树林、<a id="a-C2"></a>泉井、<a id="a-C3"></a>奴婢、<a id="a-C4"></a>仆使、<a id="a-C5"></a>水牛、<a id="a-C6"></a>驼、<a id="a-C7"></a>驴、<a id="a-C8"></a>车乘、<a id="a-C9"></a>辇舆、<a id="a-CA"></a>瓶、<a id="a-CB"></a>瓮、<a id="a-CC"></a>釜、<a id="a-CD"></a>镬、<a id="a-CE"></a>绳床、<a id="a-CF"></a>坐具、<a id="a-CG"></a>铜铁瓦器、<a id="a-CH"></a>衣服、<a id="a-CI"></a>璎珞、<a id="a-CJ"></a>灯明、<a id="a-CK"></a>香花、<a id="a-CL"></a>扇、<a id="a-CM"></a>盖、<a id="a-CN"></a>帽、<a id="a-CO"></a>履、<a id="a-CP"></a>几、<a id="a-CQ"></a>杖、<a id="a-CR"></a>绳、<a id="a-CS"></a>索、<a id="a-CT"></a>犁、<a id="a-CU"></a>耨、<a id="a-CV"></a>斧、<a id="a-CW"></a>凿、<a id="a-CX"></a>草、<a id="a-CY"></a>木、<a id="a-CZ"></a>水、<a id="a-Ca"></a>石，<a id="a-Cb"></a>如是等物，<a id="a-Cc"></a>称求者意，<a id="a-Cd"></a>随所须与，<a id="a-Ce"></a>是名财施。<a id="a-Cf"></a>若起僧坊，<a id="a-Cg"></a>及起别房，<a id="a-Ch"></a>如上施与出家之人，<a id="a-Ci"></a>唯除象、<a id="a-Cj"></a>马。</p>
  <p id="aCk">“善男子，<a id="a-Cl"></a>施有四累：<a id="a-Cm"></a>一、<a id="a-Cn"></a>悭贪心，<a id="a-Co"></a>二、<a id="a-Cp"></a>不修施，<a id="a-Cq"></a>三、<a id="a-Cr"></a>轻小物，<a id="a-Cs"></a>四、<a id="a-Ct"></a>求世报。<a id="a-Cu"></a>如是四累，<a id="a-Cv"></a>二法能坏：<a id="a-Cw"></a>一、<a id="a-Cx"></a>修无我，<a id="a-Cy"></a>二、<a id="a-Cz"></a>修无常。</p>
  <p id="aD0">“善男子，<a id="a-D1"></a>若欲乐施，<a id="a-D2"></a>当破五事：<a id="a-D3"></a>一者、<a id="a-D4"></a>嗔心，<a id="a-D5"></a>二者、<a id="a-D6"></a>悭心，<a id="a-D7"></a>三者、<a id="a-D8"></a>妒心，<a id="a-D9"></a>四者、<a id="a-DA"></a>贪惜身命，<a id="a-DB"></a>五者、<a id="a-DC"></a>不信因缘。<a id="a-DD"></a>破是五事，<a id="a-DE"></a>常乐布施。<a id="a-DF"></a>乐施之人，<a id="a-DG"></a>获得五事：<a id="a-DH"></a>一者、<a id="a-DI"></a>终不远离一切圣人，<a id="a-DJ"></a>二者、<a id="a-DK"></a>一切众生乐见乐闻，<a id="a-DL"></a>三者、<a id="a-DM"></a>入大众时不生怖畏，<a id="a-DN"></a>四者、<a id="a-DO"></a>得好名称，<a id="a-DP"></a>五者、<a id="a-DQ"></a>庄严菩提。</p>
  <p id="aDR">“善男子，<a id="a-DS"></a>菩萨之人，<a id="a-DT"></a>名一切施。<a id="a-DU"></a>云何名为一切施耶？<a id="a-DV"></a>善男子，<a id="a-DW"></a>菩萨摩诃萨如法求物，<a id="a-DX"></a>持以布施，<a id="a-DY"></a>名一切施；<a id="a-DZ"></a>恒以净心，<a id="a-Da"></a>施于受者，<a id="a-Db"></a>名一切施；<a id="a-Dc"></a>少物能施，<a id="a-Dd"></a>名一切施；<a id="a-De"></a>所爱之物，<a id="a-Df"></a>破悭能舍，<a id="a-Dg"></a>名一切施；<a id="a-Dh"></a>施不求报，<a id="a-Di"></a>名一切施；<a id="a-Dj"></a>施时不观田以非田，<a id="a-Dk"></a>名一切施；<a id="a-Dl"></a>怨亲等施，<a id="a-Dm"></a>名一切施。<a id="a-Dn"></a>菩萨施财，<a id="a-Do"></a>凡有二种：<a id="a-Dp"></a>一者、<a id="a-Dq"></a>众生，<a id="a-Dr"></a>二、<a id="a-Ds"></a>非众生。<a id="a-Dt"></a>于是二中，<a id="a-Du"></a>乃至自身，<a id="a-Dv"></a>都不吝惜，<a id="a-Dw"></a>名一切施。<a id="a-Dx"></a>菩萨布施，<a id="a-Dy"></a>由怜愍心，<a id="a-Dz"></a>名一切施；<a id="a-E0"></a>欲施、<a id="a-E1"></a>施时、<a id="a-E2"></a>施已不悔，<a id="a-E3"></a>名一切施。</p>
  <p id="aE4">“或时设以不净物施，<a id="a-E5"></a>为令前人生喜心故，<a id="a-E6"></a>酒、<a id="a-E7"></a>毒、<a id="a-E8"></a>刀、<a id="a-E9"></a>杖、<a id="a-EA"></a>枷、<a id="a-EB"></a>锁等物，<a id="a-EC"></a>若得自在、<a id="a-ED"></a>若不自在，<a id="a-EE"></a>终不以施。<a id="a-EF"></a>不施病人不净食药。<a id="a-EG"></a>不劫他物，<a id="a-EH"></a>乃至一钱，<a id="a-EI"></a>持以布施。<a id="a-EJ"></a>菩萨施时，<a id="a-EK"></a>虽得自在，<a id="a-EL"></a>终不骂打，<a id="a-EM"></a>令诸仆使生嗔、<a id="a-EN"></a>苦、<a id="a-EO"></a>恼。<a id="a-EP"></a>如法财施，<a id="a-EQ"></a>不求现在、<a id="a-ER"></a>后世果报。<a id="a-ES"></a>施已常观烦恼罪过，<a id="a-ET"></a>深观涅盘功德微妙。<a id="a-EU"></a>除菩提已，<a id="a-EV"></a>更无所求。<a id="a-EW"></a>施贫穷时，<a id="a-EX"></a>起悲愍心；<a id="a-EY"></a>施福田时，<a id="a-EZ"></a>生喜敬心；<a id="a-Ea"></a>施亲友时，<a id="a-Eb"></a>不生放舍心。<a id="a-Ec"></a>若见乞者，<a id="a-Ed"></a>则知所须，<a id="a-Ee"></a>随相给与，<a id="a-Ef"></a>不令发言。<a id="a-Eg"></a>何以故？<a id="a-Eh"></a>不待求施，<a id="a-Ei"></a>得无量果。</p>
  <p id="aEj">“善男子，<a id="a-Ek"></a>施主有三，<a id="a-El"></a>谓下、<a id="a-Em"></a>中、<a id="a-En"></a>上。<a id="a-Eo"></a>不信业果，<a id="a-Ep"></a>深著悭吝，<a id="a-Eq"></a>恐财有尽，<a id="a-Er"></a>见来求者生嗔痴想，<a id="a-Es"></a>是名为下。<a id="a-Et"></a>虽信业果，<a id="a-Eu"></a>于财生悭，<a id="a-Ev"></a>恐有空竭，<a id="a-Ew"></a>见来求者，<a id="a-Ex"></a>生于舍心，<a id="a-Ey"></a>是名为中。<a id="a-Ez"></a>深信业果，<a id="a-F0"></a>于财物所，<a id="a-F1"></a>不生悭吝，<a id="a-F2"></a>观诸财物，<a id="a-F3"></a>是无常想，<a id="a-F4"></a>见来求者，<a id="a-F5"></a>有与则喜，<a id="a-F6"></a>无与则恼，<a id="a-F7"></a>以身质物而用与之，<a id="a-F8"></a>是名为上。</p>
  <p id="aF9">“复有下者，<a id="a-FA"></a>见来求者，<a id="a-FB"></a>[卑+頁]面不看，<a id="a-FC"></a>恶骂毁辱；<a id="a-FD"></a>复有中者，<a id="a-FE"></a>虽复施与，<a id="a-FF"></a>轻贱不敬；<a id="a-FG"></a>复有上者，<a id="a-FH"></a>未求便施，<a id="a-FI"></a>敬心而与。</p>
  <p id="aFJ">“复有下者，<a id="a-FK"></a>为现报施；<a id="a-FL"></a>复有中者，<a id="a-FM"></a>为后报施；<a id="a-FN"></a>复有上者，<a id="a-FO"></a>怜愍故施。</p>
  <p id="aFP">“复有下者，<a id="a-FQ"></a>为报恩施；<a id="a-FR"></a>复有中者，<a id="a-FS"></a>为业故施；<a id="a-FT"></a>复有上者，<a id="a-FU"></a>为法藏施。</p>
  <p id="aFV">“复有下者，<a id="a-FW"></a>畏胜故施；<a id="a-FX"></a>复有中者，<a id="a-FY"></a>等己故施；<a id="a-FZ"></a>复有上者，<a id="a-Fa"></a>不择怨亲。</p>
  <p id="aFb">“又复下者，<a id="a-Fc"></a>有财言无；<a id="a-Fd"></a>又复中者，<a id="a-Fe"></a>多财言少；<a id="a-Ff"></a>又复上者，<a id="a-Fg"></a>少索多与。</p>
  <p id="aFh">“施者无财，<a id="a-Fi"></a>亦复三种。<a id="a-Fj"></a>最下之人，<a id="a-Fk"></a>见来求者，<a id="a-Fl"></a>恶心嗔责；<a id="a-Fm"></a>中品之人，<a id="a-Fn"></a>见来求者，<a id="a-Fo"></a>直言无物；<a id="a-Fp"></a>上品之人，<a id="a-Fq"></a>见来求者，<a id="a-Fr"></a>心生愁恼。</p>
  <p id="aFs">“又复下者，<a id="a-Ft"></a>常为贤圣之所呵责；<a id="a-Fu"></a>又复中者，<a id="a-Fv"></a>常为贤圣之所怜愍；<a id="a-Fw"></a>又复上者，<a id="a-Fx"></a>贤圣见已，<a id="a-Fy"></a>心生欢喜。</p>
  <p id="aFz">“善男子，<a id="a-G0"></a>智人行施，<a id="a-G1"></a>为自他利，<a id="a-G2"></a>知财宝物是无常故，<a id="a-G3"></a>为令众生生喜心故，<a id="a-G4"></a>为怜愍故，<a id="a-G5"></a>为坏悭故，<a id="a-G6"></a>为不求索后果报故，<a id="a-G7"></a>为欲庄严菩提道故。<a id="a-G8"></a>是故菩萨一切施已，<a id="a-G9"></a>不生悔心，<a id="a-GA"></a>不虑财尽，<a id="a-GB"></a>不轻财物，<a id="a-GC"></a>不轻自身，<a id="a-GD"></a>不观时节，<a id="a-GE"></a>不观求者。<a id="a-GF"></a>常念乞者，<a id="a-GG"></a>如饥思食。<a id="a-GH"></a>亲近善友，<a id="a-GI"></a>咨受正教。<a id="a-GJ"></a>见来求者，<a id="a-GK"></a>心生欢喜，<a id="a-GL"></a>如失火家得出财物。<a id="a-GM"></a>欢喜赞叹，<a id="a-GN"></a>说财多过，<a id="a-GO"></a>施已生喜如寄善人。<a id="a-GP"></a>复语乞者：<a id="a-GQ"></a>‘汝今真是我功德因！<a id="a-GR"></a>我今远离悭贪之心，<a id="a-GS"></a>皆由于汝来乞因缘。<a id="a-GT"></a>’即于求者生亲爱心，<a id="a-GU"></a>既施与已，<a id="a-GV"></a>复教乞者，<a id="a-GW"></a>如法守护，<a id="a-GX"></a>勤修供养佛、<a id="a-GY"></a>法、<a id="a-GZ"></a>僧宝。<a id="a-Ga"></a>菩萨如是乐行施已，<a id="a-Gb"></a>则得远离一切放逸；<a id="a-Gc"></a>虽以身分施于乞者，<a id="a-Gd"></a>终不生于一念恶心。<a id="a-Ge"></a>因是更增慈、<a id="a-Gf"></a>悲、<a id="a-Gg"></a>喜、<a id="a-Gh"></a>舍，<a id="a-Gi"></a>不轻受者，<a id="a-Gj"></a>亦不自高。<a id="a-Gk"></a>自庆有财，<a id="a-Gl"></a>称求者意，<a id="a-Gm"></a>增长信心，<a id="a-Gn"></a>不疑业果。</p>
  <p id="aGo">“善男子，<a id="a-Gp"></a>若能观财是无常相，<a id="a-Gq"></a>观诸众生作一子想，<a id="a-Gr"></a>是人乃能施于乞者。<a id="a-Gs"></a>善男子，<a id="a-Gt"></a>是人不为悭结所动，<a id="a-Gu"></a>如须弥山，<a id="a-Gv"></a>风不能动。<a id="a-Gw"></a>如是之人，<a id="a-Gx"></a>能为众生而作归依，<a id="a-Gy"></a>是人能具檀波罗蜜。</p>
  <p id="aGz">“善男子，<a id="a-H0"></a>有智之人为四事故，<a id="a-H1"></a>乐行惠施：<a id="a-H2"></a>一者、<a id="a-H3"></a>因施能破烦恼，<a id="a-H4"></a>二者、<a id="a-H5"></a>因施发种种愿，<a id="a-H6"></a>三者、<a id="a-H7"></a>因施得受安乐，<a id="a-H8"></a>四者、<a id="a-H9"></a>因施多饶财宝。</p>
  <p id="aHA">“善男子，<a id="a-HB"></a>无贪之心，<a id="a-HC"></a>名之为施。<a id="a-HD"></a>云何无贪？<a id="a-HE"></a>施即是业，<a id="a-HF"></a>物即是作；<a id="a-HG"></a>为业、<a id="a-HH"></a>为作，<a id="a-HI"></a>具足布施，<a id="a-HJ"></a>名为无贪。<a id="a-HK"></a>因于布施破烦恼者，<a id="a-HL"></a>既行惠施，<a id="a-HM"></a>破悭、<a id="a-HN"></a>贪、<a id="a-HO"></a>吝、<a id="a-HP"></a>嗔恚、<a id="a-HQ"></a>愚痴。<a id="a-HR"></a>云何因施发种种愿？<a id="a-HS"></a>因是施已，<a id="a-HT"></a>能发种种善恶等愿，<a id="a-HU"></a>因善恶愿，<a id="a-HV"></a>得善恶果。<a id="a-HW"></a>何以故？<a id="a-HX"></a>誓愿力故。<a id="a-HY"></a>云何因施得受安乐？<a id="a-HZ"></a>因是施故，<a id="a-Ha"></a>受人天乐，<a id="a-Hb"></a>至无上乐。<a id="a-Hc"></a>云何因施多饶财宝？<a id="a-Hd"></a>因是施故，<a id="a-He"></a>所求金银，<a id="a-Hf"></a>乃至畜生，<a id="a-Hg"></a>如意即得。</p>
  <p id="aHh">“善男子，<a id="a-Hi"></a>若人乐施，<a id="a-Hj"></a>是人即坏五弊恶法：<a id="a-Hk"></a>一者、<a id="a-Hl"></a>邪见，<a id="a-Hm"></a>二者、<a id="a-Hn"></a>无信，<a id="a-Ho"></a>三者、<a id="a-Hp"></a>放逸，<a id="a-Hq"></a>四者、<a id="a-Hr"></a>悭吝，<a id="a-Hs"></a>五者、<a id="a-Ht"></a>嗔痴。<a id="a-Hu"></a>离是恶已，<a id="a-Hv"></a>心生欢喜；<a id="a-Hw"></a>因欢喜故，<a id="a-Hx"></a>乃至获得真正解脱。<a id="a-Hy"></a>是人现在得四果报：<a id="a-Hz"></a>一者、<a id="a-I0"></a>一切乐见，<a id="a-I1"></a>乃至怨家；<a id="a-I2"></a>二者、<a id="a-I3"></a>善名流布，<a id="a-I4"></a>遍于四方；<a id="a-I5"></a>三者、<a id="a-I6"></a>入大众时，<a id="a-I7"></a>心无怖畏；<a id="a-I8"></a>四者、<a id="a-I9"></a>一切善人，<a id="a-IA"></a>乐来亲附。</p>
  <p id="aIB">“善男子，<a id="a-IC"></a>修行施已，<a id="a-ID"></a>其心无悔。<a id="a-IE"></a>是人若以客烦恼故，<a id="a-IF"></a>堕于地狱，<a id="a-IG"></a>虽处恶处，<a id="a-IH"></a>不饥不渴。<a id="a-II"></a>以是因缘，<a id="a-IJ"></a>离二种苦：<a id="a-IK"></a>一、<a id="a-IL"></a>铁丸苦，<a id="a-IM"></a>二、<a id="a-IN"></a>铁浆苦。<a id="a-IO"></a>若畜生身，<a id="a-IP"></a>所须易得，<a id="a-IQ"></a>无所匮乏。<a id="a-IR"></a>若饿鬼身，<a id="a-IS"></a>不受饥渴，<a id="a-IT"></a>常得饱满。<a id="a-IU"></a>若得人身，<a id="a-IV"></a>寿命、<a id="a-IW"></a>色力、<a id="a-IX"></a>安乐、<a id="a-IY"></a>辩才，<a id="a-IZ"></a>及信、<a id="a-Ia"></a>戒、<a id="a-Ib"></a>施、<a id="a-Ic"></a>多闻、<a id="a-Id"></a>智慧，<a id="a-Ie"></a>胜于一切。<a id="a-If"></a>虽处恶世，<a id="a-Ig"></a>不为恶事；<a id="a-Ih"></a>恶法生时，<a id="a-Ii"></a>终不随受；<a id="a-Ij"></a>于怖畏处，<a id="a-Ik"></a>不生恐怖。<a id="a-Il"></a>若受天身，<a id="a-Im"></a>十事殊胜。</p>
  <p id="aIn">“善男子，<a id="a-Io"></a>有智之人，<a id="a-Ip"></a>为二事故，<a id="a-Iq"></a>能行布施：<a id="a-Ir"></a>一者、<a id="a-Is"></a>调伏自心，<a id="a-It"></a>二者、<a id="a-Iu"></a>坏怨嗔心。<a id="a-Iv"></a>如来因是，<a id="a-Iw"></a>名无上尊。<a id="a-Ix"></a>善男子，<a id="a-Iy"></a>智者施已，<a id="a-Iz"></a>不受求者爱念之心，<a id="a-J0"></a>不求名称，<a id="a-J1"></a>免于怖畏，<a id="a-J2"></a>不求善人来见亲附，<a id="a-J3"></a>亦不求望人天果报。<a id="a-J4"></a>观于二事：<a id="a-J5"></a>一者、<a id="a-J6"></a>以不坚财，<a id="a-J7"></a>易于坚财；<a id="a-J8"></a>二者、<a id="a-J9"></a>终不随顺悭吝之心。<a id="a-JA"></a>何以故？<a id="a-JB"></a>如是财物，<a id="a-JC"></a>我若终没，<a id="a-JD"></a>不随我去，<a id="a-JE"></a>是故应当自手施与。<a id="a-JF"></a>我今不应随失生恼，<a id="a-JG"></a>应当随施生于欢喜。</p>
  <p id="aJH">“善男子，<a id="a-JI"></a>施者先当自试其心，<a id="a-JJ"></a>以外物施；<a id="a-JK"></a>其心调已，<a id="a-JL"></a>次施内物。<a id="a-JM"></a>因是二施，<a id="a-JN"></a>获得二法：<a id="a-JO"></a>一者、<a id="a-JP"></a>永离诸有，<a id="a-JQ"></a>二者、<a id="a-JR"></a>得正解脱。</p>
  <p id="aJS">“善男子，<a id="a-JT"></a>如人远行，<a id="a-JU"></a>身荷重担，<a id="a-JV"></a>疲苦劳极，<a id="a-JW"></a>舍之则乐。<a id="a-JX"></a>行施之人，<a id="a-JY"></a>见来求者，<a id="a-JZ"></a>舍财与之，<a id="a-Ja"></a>心生喜乐，<a id="a-Jb"></a>亦复如是。</p>
  <p id="aJc">“善男子，<a id="a-Jd"></a>智者常作如是思惟：<a id="a-Je"></a>‘欲令此物，<a id="a-Jf"></a>随逐我身至彼后世者，<a id="a-Jg"></a>莫先于施。<a id="a-Jh"></a>’复当深观贫穷之苦，<a id="a-Ji"></a>豪贵快乐，<a id="a-Jj"></a>是故系心，<a id="a-Jk"></a>常乐行施。</p>
  <p id="aJl">“善男子，<a id="a-Jm"></a>若人有财，<a id="a-Jn"></a>见有求者，<a id="a-Jo"></a>言无、<a id="a-Jp"></a>言匮，<a id="a-Jq"></a>当知是人已说来世贫穷薄德。<a id="a-Jr"></a>如是之人，<a id="a-Js"></a>名为放逸。</p>
  <p id="aJt">“善男子，<a id="a-Ju"></a>无财之人，<a id="a-Jv"></a>自说无财，<a id="a-Jw"></a>是义不然。<a id="a-Jx"></a>何以故？<a id="a-Jy"></a>一切水草，<a id="a-Jz"></a>人无不有。<a id="a-K0"></a>虽是国主，<a id="a-K1"></a>不必能施；<a id="a-K2"></a>虽是贫穷，<a id="a-K3"></a>非不能施。<a id="a-K4"></a>何以故？<a id="a-K5"></a>贫穷之人，<a id="a-K6"></a>亦有食分，<a id="a-K7"></a>食已洗器，<a id="a-K8"></a>弃荡涤汁，<a id="a-K9"></a>施应食者，<a id="a-KA"></a>亦得福德。<a id="a-KB"></a>若以尘麦施与蚁子，<a id="a-KC"></a>亦得无量福德果报。<a id="a-KD"></a>天下极贫，<a id="a-KE"></a>谁当无此尘许麦耶？<a id="a-KF"></a>谁有一日食三揣麦，<a id="a-KG"></a>命不全者？<a id="a-KH"></a>是故诸人，<a id="a-KI"></a>应以食半，<a id="a-KJ"></a>施于乞者。</p>
  <p id="aKK">“善男子，<a id="a-KL"></a>极贫之人，<a id="a-KM"></a>谁有赤裸无衣服者？<a id="a-KN"></a>若有衣服，<a id="a-KO"></a>岂无一彩，<a id="a-KP"></a>施人系疮？<a id="a-KQ"></a>一指许财，<a id="a-KR"></a>作灯柱耶？</p>
  <p id="aKS">“善男子，<a id="a-KT"></a>天下之人，<a id="a-KU"></a>谁有贫穷，<a id="a-KV"></a>当无身者？<a id="a-KW"></a>如有其身，<a id="a-KX"></a>见他作福，<a id="a-KY"></a>身应往助，<a id="a-KZ"></a>欢喜无厌，<a id="a-Ka"></a>亦名施主，<a id="a-Kb"></a>亦得福德，<a id="a-Kc"></a>或时有分，<a id="a-Kd"></a>或有与等，<a id="a-Ke"></a>或有胜者。<a id="a-Kf"></a>以是因缘，<a id="a-Kg"></a>我受波斯匿王食时，<a id="a-Kh"></a>亦咒愿王及贫穷人所得福德等无差别。</p>
  <p id="aKi">“善男子，<a id="a-Kj"></a>如人买香，<a id="a-Kk"></a>涂香、<a id="a-Kl"></a>末香、<a id="a-Km"></a>散香、<a id="a-Kn"></a>烧香。<a id="a-Ko"></a>如是四香，<a id="a-Kp"></a>有人触者、<a id="a-Kq"></a>买者、<a id="a-Kr"></a>量者，<a id="a-Ks"></a>等闻无异，<a id="a-Kt"></a>而是诸香不失毫厘。<a id="a-Ku"></a>修施之德，<a id="a-Kv"></a>亦复如是。<a id="a-Kw"></a>若多、<a id="a-Kx"></a>若少、<a id="a-Ky"></a>若粗、<a id="a-Kz"></a>若细，<a id="a-L0"></a>若随喜心，<a id="a-L1"></a>身往佐助，<a id="a-L2"></a>若遥见闻，<a id="a-L3"></a>心生欢喜，<a id="a-L4"></a>其心等故，<a id="a-L5"></a>所得果报无有差别。</p>
  <p id="aL6">“善男子，<a id="a-L7"></a>若无财物，<a id="a-L8"></a>见他施已，<a id="a-L9"></a>心不喜信，<a id="a-LA"></a>疑于福田，<a id="a-LB"></a>是名贫穷。<a id="a-LC"></a>若多财宝，<a id="a-LD"></a>自在无碍，<a id="a-LE"></a>有良福田，<a id="a-LF"></a>内无信心，<a id="a-LG"></a>不能奉施，<a id="a-LH"></a>亦名贫穷。<a id="a-LI"></a>是故智者随有多少，<a id="a-LJ"></a>任力施与。<a id="a-LK"></a>除布施已，<a id="a-LL"></a>无有能得人天之乐，<a id="a-LM"></a>至无上乐。<a id="a-LN"></a>是故我于契经中说：<a id="a-LO"></a>智者自观余一搏食，<a id="a-LP"></a>自食则生，<a id="a-LQ"></a>施他则死，<a id="a-LR"></a>犹应施与，<a id="a-LS"></a>况复多耶！</p>
  <p id="aLT">“善男子，<a id="a-LU"></a>智者当观，<a id="a-LV"></a>财是无常。<a id="a-LW"></a>是无常故，<a id="a-LX"></a>于无量世，<a id="a-LY"></a>失坏、<a id="a-LZ"></a>耗减，<a id="a-La"></a>不得利益；<a id="a-Lb"></a>虽是无常，<a id="a-Lc"></a>而能施作无量利益，<a id="a-Ld"></a>云何悭惜不布施耶？<a id="a-Le"></a>智者复观世间，<a id="a-Lf"></a>若有持戒、<a id="a-Lg"></a>多闻，<a id="a-Lh"></a>持戒、<a id="a-Li"></a>多闻因缘力故，<a id="a-Lj"></a>乃至获得阿罗汉果；<a id="a-Lk"></a>虽得是果，<a id="a-Ll"></a>不能遮断饥渴等苦。<a id="a-Lm"></a>若阿罗汉难得房舍、<a id="a-Ln"></a>衣服、<a id="a-Lo"></a>饮食、<a id="a-Lp"></a>卧具、<a id="a-Lq"></a>病药，<a id="a-Lr"></a>皆由先世不施因缘。<a id="a-Ls"></a>破戒之人，<a id="a-Lt"></a>若乐行施，<a id="a-Lu"></a>是人虽堕饿鬼、<a id="a-Lv"></a>畜生，<a id="a-Lw"></a>常得饱满，<a id="a-Lx"></a>无所乏少。</p>
  <p id="aLy">“善男子，<a id="a-Lz"></a>除布施已，<a id="a-M0"></a>不得二果：<a id="a-M1"></a>一者、<a id="a-M2"></a>自在，<a id="a-M3"></a>二者、<a id="a-M4"></a>解脱。<a id="a-M5"></a>若持戒人虽得生天，<a id="a-M6"></a>不修施故，<a id="a-M7"></a>不得上食、<a id="a-M8"></a>微妙璎珞。<a id="a-M9"></a>若人欲求世间之乐，<a id="a-MA"></a>及无上乐，<a id="a-MB"></a>应当乐施。<a id="a-MC"></a>智者当观生死无边，<a id="a-MD"></a>受乐亦尔。<a id="a-ME"></a>是故应为断生死施，<a id="a-MF"></a>不求受乐。<a id="a-MG"></a>复作是观，<a id="a-MH"></a>虽复富有四天下地，<a id="a-MI"></a>受无量乐，<a id="a-MJ"></a>犹不知足。<a id="a-MK"></a>是故我应为无上乐而行布施，<a id="a-ML"></a>不为人天。<a id="a-MM"></a>何以故？<a id="a-MN"></a>无常故，<a id="a-MO"></a>有边故。</p>
  <p id="aMP">“善男子，<a id="a-MQ"></a>若有说言：<a id="a-MR"></a>‘施主、<a id="a-MS"></a>受者、<a id="a-MT"></a>及受乐者皆是五阴，<a id="a-MU"></a>如是五阴即是无常，<a id="a-MV"></a>舍施五阴，<a id="a-MW"></a>谁于彼受？<a id="a-MX"></a>虽无受者，<a id="a-MY"></a>善果不灭，<a id="a-MZ"></a>是故无有施者、<a id="a-Ma"></a>受者。<a id="a-Mb"></a>’应反问言：<a id="a-Mc"></a>‘有施、<a id="a-Md"></a>受不？<a id="a-Me"></a>’</p>
  <p id="aMf">“若言：<a id="a-Mg"></a>‘施即是施，<a id="a-Mh"></a>受即我者。<a id="a-Mi"></a>’复应语言：<a id="a-Mj"></a>‘我亦如是。<a id="a-Mk"></a>施即是施，<a id="a-Ml"></a>我即五阴。<a id="a-Mm"></a>’</p>
  <p id="aMn">“若言：<a id="a-Mo"></a>‘施阴，<a id="a-Mp"></a>此处无常，<a id="a-Mq"></a>谁于彼受？<a id="a-Mr"></a>’</p>
  <p id="aMs">“‘谛听！<a id="a-Mt"></a>谛听！<a id="a-Mu"></a>当为汝说。<a id="a-Mv"></a>种子常耶？<a id="a-Mw"></a>是无常乎？<a id="a-Mx"></a>’</p>
  <p id="aMy">“若言常者，<a id="a-Mz"></a>‘云何子灭，<a id="a-N0"></a>而生于芽？<a id="a-N1"></a>’</p>
  <p id="aN2">“若见是过，<a id="a-N3"></a>复言无常。<a id="a-N4"></a>复当语言：<a id="a-N5"></a>‘若无常者，<a id="a-N6"></a>子、<a id="a-N7"></a>时与粪、<a id="a-N8"></a>水、<a id="a-N9"></a>土等功，<a id="a-NA"></a>云何而令芽得增长？<a id="a-NB"></a>’</p>
  <p id="aNC">“若言：<a id="a-ND"></a>‘子虽无常，<a id="a-NE"></a>以功业故，<a id="a-NF"></a>而得芽果。<a id="a-NG"></a>’应言：<a id="a-NH"></a>‘五阴亦复如是。<a id="a-NI"></a>’</p>
  <p id="aNJ">“若言：<a id="a-NK"></a>‘子中先已有芽，<a id="a-NL"></a>人功、<a id="a-NM"></a>水、<a id="a-NN"></a>粪为作了因。<a id="a-NO"></a>’‘是义不然。<a id="a-NP"></a>何以故？<a id="a-NQ"></a>了因所了，<a id="a-NR"></a>物无增减，<a id="a-NS"></a>多则多住，<a id="a-NT"></a>少则少住，<a id="a-NU"></a>而今水、<a id="a-NV"></a>粪，<a id="a-NW"></a>芽则增长，<a id="a-NX"></a>是故本无今有。<a id="a-NY"></a>’</p>
  <p id="aNZ">“若言：<a id="a-Na"></a>‘了因二种，<a id="a-Nb"></a>一多、<a id="a-Nc"></a>二少，<a id="a-Nd"></a>多则见大，<a id="a-Ne"></a>少则见小；<a id="a-Nf"></a>犹如然灯，<a id="a-Ng"></a>明多见大，<a id="a-Nh"></a>明少见小。<a id="a-Ni"></a>’‘是义不然。<a id="a-Nj"></a>何以故？<a id="a-Nk"></a>犹如一种，<a id="a-Nl"></a>多与水、<a id="a-Nm"></a>粪，<a id="a-Nn"></a>不能一时、<a id="a-No"></a>一日，<a id="a-Np"></a>增长人等、<a id="a-Nq"></a>过人。<a id="a-Nr"></a>’</p>
  <p id="aNs">“若言：<a id="a-Nt"></a>‘了因，<a id="a-Nu"></a>虽有二种，<a id="a-Nv"></a>要待时节，<a id="a-Nw"></a>物少了少，<a id="a-Nx"></a>物多了多。<a id="a-Ny"></a>是故我言了因不增。<a id="a-Nz"></a>’‘是义不然。<a id="a-O0"></a>何以故？<a id="a-O1"></a>汝法时常，<a id="a-O2"></a>是故不应作如是说。<a id="a-O3"></a>’</p>
  <p id="aO4">“善男子，<a id="a-O5"></a>子异、<a id="a-O6"></a>芽异，<a id="a-O7"></a>虽作得异，<a id="a-O8"></a>相似不断，<a id="a-O9"></a>五阴亦尔。<a id="a-OA"></a>善男子，<a id="a-OB"></a>如子业增芽，<a id="a-OC"></a>芽业增茎，<a id="a-OD"></a>茎业增叶，<a id="a-OE"></a>叶业增华，<a id="a-OF"></a>华业增果。<a id="a-OG"></a>一道五阴，<a id="a-OH"></a>增五道阴，<a id="a-OI"></a>亦复如是。</p>
  <p id="aOJ">“若言：<a id="a-OK"></a>‘如是，<a id="a-OL"></a>异作异受。<a id="a-OM"></a>’‘是义汝有，<a id="a-ON"></a>非我所说。<a id="a-OO"></a>何以故？<a id="a-OP"></a>如汝法中，<a id="a-OQ"></a>作者是我，<a id="a-OR"></a>受者其身，<a id="a-OS"></a>而复不说异作异受。<a id="a-OT"></a>受不杀戒，<a id="a-OU"></a>即是我也，<a id="a-OV"></a>以是因缘，<a id="a-OW"></a>身得妙色。<a id="a-OX"></a>是故汝法，<a id="a-OY"></a>受者无因，<a id="a-OZ"></a>作者无果，<a id="a-Oa"></a>有如是过。<a id="a-Ob"></a>’</p>
  <p id="aOc">“若言：<a id="a-Od"></a>‘我作身受，<a id="a-Oe"></a>我亦如是，<a id="a-Of"></a>此作彼受。<a id="a-Og"></a>’复应问言：<a id="a-Oh"></a>‘汝身我异，<a id="a-Oi"></a>身受饮食、<a id="a-Oj"></a>被服、<a id="a-Ok"></a>璎珞、<a id="a-Ol"></a>妙食因缘，<a id="a-Om"></a>得好色力；<a id="a-On"></a>恶食因缘，<a id="a-Oo"></a>得弊色力。<a id="a-Op"></a>是好、<a id="a-Oq"></a>恶色，<a id="a-Or"></a>若属因缘，<a id="a-Os"></a>我何所得？<a id="a-Ot"></a>’</p>
  <p id="aOu">“若言：<a id="a-Ov"></a>‘我得忧愁、<a id="a-Ow"></a>欢喜，<a id="a-Ox"></a>云何不是异作异受？<a id="a-Oy"></a>’‘譬如有人为力服酥，<a id="a-Oz"></a>是人久服，<a id="a-P0"></a>身得大力、<a id="a-P1"></a>上妙好色。<a id="a-P2"></a>有人赢瘦，<a id="a-P3"></a>见之心喜，<a id="a-P4"></a>是人即得大色力不？<a id="a-P5"></a>’</p>
  <p id="aP6">“若言：<a id="a-P7"></a>‘不得。<a id="a-P8"></a>’‘我亦如是，<a id="a-P9"></a>身所作事，<a id="a-PA"></a>我云何得？<a id="a-PB"></a>何以故？<a id="a-PC"></a>不相似故。<a id="a-PD"></a>我法不尔，<a id="a-PE"></a>阴作阴受，<a id="a-PF"></a>相似不断。<a id="a-PG"></a>’</p>
  <p id="aPH">“善男子，<a id="a-PI"></a>若言：<a id="a-PJ"></a>‘五阴无常，<a id="a-PK"></a>此不至彼，<a id="a-PL"></a>而得受报。<a id="a-PM"></a>’是义不然。<a id="a-PN"></a>何以故？<a id="a-PO"></a>我法，<a id="a-PP"></a>或有即作即受，<a id="a-PQ"></a>或有异作异受、<a id="a-PR"></a>无作无受。<a id="a-PS"></a>即作即受者，<a id="a-PT"></a>阴作阴受。<a id="a-PU"></a>异作异受者，<a id="a-PV"></a>人作天受。<a id="a-PW"></a>无作无受者，<a id="a-PX"></a>作业因缘，<a id="a-PY"></a>和合而有，<a id="a-PZ"></a>本无自性，<a id="a-Pa"></a>何有作受？</p>
  <p id="aPb">“汝意若谓：<a id="a-Pc"></a>‘异作异受，<a id="a-Pd"></a>云何复言相续不断？<a id="a-Pe"></a>’是义不然。<a id="a-Pf"></a>何以故？<a id="a-Pg"></a>譬如置毒乳中，<a id="a-Ph"></a>至醍醐时，<a id="a-Pi"></a>故能杀人。<a id="a-Pj"></a>乳时异故，<a id="a-Pk"></a>醍醐亦异；<a id="a-Pl"></a>虽复有异，<a id="a-Pm"></a>次第而生，<a id="a-Pn"></a>相似不断，<a id="a-Po"></a>故能害人。<a id="a-Pp"></a>五阴亦尔，<a id="a-Pq"></a>虽复有异，<a id="a-Pr"></a>次第而生，<a id="a-Ps"></a>相似不断，<a id="a-Pt"></a>是故可言，<a id="a-Pu"></a>异作异受。<a id="a-Pv"></a>即作即受、<a id="a-Pw"></a>无作无受者，<a id="a-Px"></a>若离五阴，<a id="a-Py"></a>无我、<a id="a-Pz"></a>我所。<a id="a-Q0"></a>一切众生颠倒覆心，<a id="a-Q1"></a>或说色即是我，<a id="a-Q2"></a>乃至识即是我。<a id="a-Q3"></a>或有说言，<a id="a-Q4"></a>色即是我，<a id="a-Q5"></a>其余四阴，<a id="a-Q6"></a>即是我所，<a id="a-Q7"></a>乃至识亦如是。<a id="a-Q8"></a>若有说言，<a id="a-Q9"></a>离五阴已，<a id="a-QA"></a>别有我者，<a id="a-QB"></a>无有是处。<a id="a-QC"></a>何以故？<a id="a-QD"></a>我佛法中，<a id="a-QE"></a>色非我也。<a id="a-QF"></a>所以者何？<a id="a-QG"></a>无常无作，<a id="a-QH"></a>不自在故。<a id="a-QI"></a>是故四阴，<a id="a-QJ"></a>不名我所，<a id="a-QK"></a>乃至识亦如是。<a id="a-QL"></a>众缘和合，<a id="a-QM"></a>异法出生，<a id="a-QN"></a>故名为作，<a id="a-QO"></a>实无异作。<a id="a-QP"></a>众缘和合，<a id="a-QQ"></a>异法出生，<a id="a-QR"></a>名为受者，<a id="a-QS"></a>实无异受，<a id="a-QT"></a>是故名为无作无受。</p>
  <p id="aQU">“若汝意谓：<a id="a-QV"></a>‘异作异受，<a id="a-QW"></a>何故此人作业，<a id="a-QX"></a>不彼人受，<a id="a-QY"></a>俱有五阴？<a id="a-QZ"></a>’是义不然。<a id="a-Qa"></a>何以故？<a id="a-Qb"></a>异有二种：<a id="a-Qc"></a>一者、<a id="a-Qd"></a>身异，<a id="a-Qe"></a>二者、<a id="a-Qf"></a>名异。<a id="a-Qg"></a>一者、<a id="a-Qh"></a>佛得，<a id="a-Qi"></a>二者、<a id="a-Qj"></a>天得。<a id="a-Qk"></a>佛得、<a id="a-Ql"></a>天得，<a id="a-Qm"></a>身、<a id="a-Qn"></a>名各异，<a id="a-Qo"></a>是因缘故，<a id="a-Qp"></a>身、<a id="a-Qq"></a>口应异；<a id="a-Qr"></a>身、<a id="a-Qs"></a>口异故，<a id="a-Qt"></a>造业亦异；<a id="a-Qu"></a>造业异故，<a id="a-Qv"></a>寿命、<a id="a-Qw"></a>色力、<a id="a-Qx"></a>安、<a id="a-Qy"></a>辩亦异，<a id="a-Qz"></a>是故不得佛得作业，<a id="a-R0"></a>天得受果。<a id="a-R1"></a>虽俱五阴，<a id="a-R2"></a>色名是一，<a id="a-R3"></a>受、<a id="a-R4"></a>想、<a id="a-R5"></a>行异。<a id="a-R6"></a>何以故？<a id="a-R7"></a>佛得受乐，<a id="a-R8"></a>天得受苦，<a id="a-R9"></a>佛得生贪，<a id="a-RA"></a>天得生嗔，<a id="a-RB"></a>是故不得名为相似。<a id="a-RC"></a>色名虽一，<a id="a-RD"></a>其实有异，<a id="a-RE"></a>或有佛得白色，<a id="a-RF"></a>天得黑色。<a id="a-RG"></a>若以名同为一义者，<a id="a-RH"></a>一人生时，<a id="a-RI"></a>应一切生；<a id="a-RJ"></a>一人死时，<a id="a-RK"></a>应一切死。<a id="a-RL"></a>汝若不欲然此义者，<a id="a-RM"></a>是故不得异作异受。</p>
  <p id="aRN">“汝意若谓：<a id="a-RO"></a>‘汝亦异作异受，<a id="a-RP"></a>我亦如是，<a id="a-RQ"></a>异作异受。<a id="a-RR"></a>若异作异受，<a id="a-RS"></a>应同我过，<a id="a-RT"></a>何故不见自过，<a id="a-RU"></a>而责我’者，<a id="a-RV"></a>是义不然。<a id="a-RW"></a>何以故？<a id="a-RX"></a>我、<a id="a-RY"></a>异二种：<a id="a-RZ"></a>一、<a id="a-Ra"></a>次第生、<a id="a-Rb"></a>亦次第灭；<a id="a-Rc"></a>二、<a id="a-Rd"></a>次第生，<a id="a-Re"></a>不次第灭。<a id="a-Rf"></a>是生异故，<a id="a-Rg"></a>灭亦复异，<a id="a-Rh"></a>是故我言，<a id="a-Ri"></a>异作异受，<a id="a-Rj"></a>此作此受，<a id="a-Rk"></a>不同汝过。<a id="a-Rl"></a>譬如有人，<a id="a-Rm"></a>欲烧聚落，<a id="a-Rn"></a>于干草中放一粒火，<a id="a-Ro"></a>是火次第生因缘故，<a id="a-Rp"></a>能烧百里至二百里。<a id="a-Rq"></a>村主求得，<a id="a-Rr"></a>即便问之：<a id="a-Rs"></a>‘汝弊恶人，<a id="a-Rt"></a>何因缘故烧是大村？<a id="a-Ru"></a>’彼人答言：<a id="a-Rv"></a>‘实非我烧。<a id="a-Rw"></a>何以故？<a id="a-Rx"></a>我所放火，<a id="a-Ry"></a>寻已灭尽，<a id="a-Rz"></a>所烧之处，<a id="a-S0"></a>一把草耳！<a id="a-S1"></a>我今当还偿汝二把，<a id="a-S2"></a>其余之物，<a id="a-S3"></a>我不应偿。<a id="a-S4"></a>’是时村主复作是言：<a id="a-S5"></a>‘痴人！<a id="a-S6"></a>由汝小火，<a id="a-S7"></a>次第生来，<a id="a-S8"></a>遂烧百里至二百里。<a id="a-S9"></a>事由于汝，<a id="a-SA"></a>云何不偿？<a id="a-SB"></a>’虽知是火异作异烧，<a id="a-SC"></a>相续不断，<a id="a-SD"></a>故彼得罪。<a id="a-SE"></a>善恶五阴，<a id="a-SF"></a>亦复如是。<a id="a-SG"></a>受报时阴，<a id="a-SH"></a>虽言不作，<a id="a-SI"></a>以其次第相续而生，<a id="a-SJ"></a>是故受报。<a id="a-SK"></a>譬如有人与他共赌：<a id="a-SL"></a>‘执炬远行至百里外！<a id="a-SM"></a>若不至者，<a id="a-SN"></a>我当输汝。<a id="a-SO"></a>如其到者，<a id="a-SP"></a>汝当输我。<a id="a-SQ"></a>’执炬之人至百里已，<a id="a-SR"></a>即从索物。<a id="a-SS"></a>他言：<a id="a-ST"></a>‘汝炬发迹已灭，<a id="a-SU"></a>云何于此从我索物？<a id="a-SV"></a>’执炬者言：<a id="a-SW"></a>‘彼火虽灭，<a id="a-SX"></a>次第相续，<a id="a-SY"></a>生来至此。<a id="a-SZ"></a>’如是二人，<a id="a-Sa"></a>说俱得理。<a id="a-Sb"></a>何以故？<a id="a-Sc"></a>如是义者，<a id="a-Sd"></a>亦即亦异，<a id="a-Se"></a>是故二人俱无过失。<a id="a-Sf"></a>若有说言：<a id="a-Sg"></a>‘五阴亦尔，<a id="a-Sh"></a>即作即受，<a id="a-Si"></a>异作异受，<a id="a-Sj"></a>俱无过失。<a id="a-Sk"></a>’譬如此彼二岸、<a id="a-Sl"></a>中流，<a id="a-Sm"></a>总名恒河。<a id="a-Sn"></a>夏时，<a id="a-So"></a>二岸相去甚远；<a id="a-Sp"></a>秋时，<a id="a-Sq"></a>二岸相去则近，<a id="a-Sr"></a>无常定相，<a id="a-Ss"></a>或大、<a id="a-St"></a>或小，<a id="a-Su"></a>虽复增减，<a id="a-Sv"></a>人皆谓河。<a id="a-Sw"></a>或有说言：<a id="a-Sx"></a>‘此不是河。<a id="a-Sy"></a>’智人亦说，<a id="a-Sz"></a>有异不异。<a id="a-T0"></a>五阴亦尔，<a id="a-T1"></a>智人亦说：<a id="a-T2"></a>‘即作即受，<a id="a-T3"></a>异作异受。<a id="a-T4"></a>’</p>
  <p id="aT5">“汝意若谓：<a id="a-T6"></a>‘二岸是土，<a id="a-T7"></a>中流是水，<a id="a-T8"></a>河神是河。<a id="a-T9"></a>’是义不然。<a id="a-TA"></a>何以故？<a id="a-TB"></a>若神是河，<a id="a-TC"></a>何故复言：<a id="a-TD"></a>‘河清，<a id="a-TE"></a>河浊？<a id="a-TF"></a>有此彼岸，<a id="a-TG"></a>中流、<a id="a-TH"></a>深、<a id="a-TI"></a>浅，<a id="a-TJ"></a>到于大海，<a id="a-TK"></a>可度、<a id="a-TL"></a>不度？<a id="a-TM"></a>’譬如有树，<a id="a-TN"></a>则有神居；<a id="a-TO"></a>若无树者，<a id="a-TP"></a>神何所居？<a id="a-TQ"></a>河之与神，<a id="a-TR"></a>亦应如是。<a id="a-TS"></a>是故此彼二岸、<a id="a-TT"></a>中流，<a id="a-TU"></a>次第不断，<a id="a-TV"></a>总名为河。<a id="a-TW"></a>是故可言：<a id="a-TX"></a>‘即之与异，<a id="a-TY"></a>五阴亦尔。<a id="a-TZ"></a>’譬如有人骂辱贵胜，<a id="a-Ta"></a>因恶口故，<a id="a-Tb"></a>脚被锁械；<a id="a-Tc"></a>是脚实无恶口之罪，<a id="a-Td"></a>而被锁械，<a id="a-Te"></a>是故不得决定说言：<a id="a-Tf"></a>‘异作异受，<a id="a-Tg"></a>即作即受。<a id="a-Th"></a>’唯有智者可得说言：<a id="a-Ti"></a>‘即作即受，<a id="a-Tj"></a>异作异受。<a id="a-Tk"></a>’</p>
  <p id="aTl">“譬如器油、<a id="a-Tm"></a>炷火、<a id="a-Tn"></a>人功，<a id="a-To"></a>众缘和合，<a id="a-Tp"></a>乃名灯明。<a id="a-Tq"></a>汝意若谓：<a id="a-Tr"></a>‘灯明增减’，<a id="a-Ts"></a>是义不然。<a id="a-Tt"></a>何以故？<a id="a-Tu"></a>减故不增，<a id="a-Tv"></a>来故无减，<a id="a-Tw"></a>以次第生故，<a id="a-Tx"></a>言灯增减。<a id="a-Ty"></a>汝意若谓：<a id="a-Tz"></a>‘灯是无常，<a id="a-U0"></a>油即是常，<a id="a-U1"></a>油多明多，<a id="a-U2"></a>油少明少’者，<a id="a-U3"></a>是义不然。<a id="a-U4"></a>何以故？<a id="a-U5"></a>油无常故，<a id="a-U6"></a>有尽、<a id="a-U7"></a>有烧；<a id="a-U8"></a>如其常者，<a id="a-U9"></a>应二念住；<a id="a-UA"></a>若二念住，<a id="a-UB"></a>谁能烧尽？<a id="a-UC"></a>是故智人亦复说言：<a id="a-UD"></a>‘灯明即异，<a id="a-UE"></a>五阴亦尔。<a id="a-UF"></a>明即六入，<a id="a-UG"></a>油即是业，<a id="a-UH"></a>油业因缘故，<a id="a-UI"></a>令五阴有增有减，<a id="a-UJ"></a>有彼有此。<a id="a-UK"></a>’如有人说阿坻耶语，<a id="a-UL"></a>是阿坻耶，<a id="a-UM"></a>久已过去，<a id="a-UN"></a>不在今日，<a id="a-UO"></a>世人相传，<a id="a-UP"></a>次第不灭，<a id="a-UQ"></a>故得称为阿坻耶语。<a id="a-UR"></a>智者亦说：<a id="a-US"></a>‘是阿坻耶语，<a id="a-UT"></a>非阿坻耶语。<a id="a-UU"></a>’虽复是、<a id="a-UV"></a>非，<a id="a-UW"></a>俱不失理。<a id="a-UX"></a>五阴亦尔，<a id="a-UY"></a>亦可说言：<a id="a-UZ"></a>‘即作即受，<a id="a-Ua"></a>异作异受。<a id="a-Ub"></a>’有人巨富，<a id="a-Uc"></a>继嗣中断，<a id="a-Ud"></a>身复丧没，<a id="a-Ue"></a>财当入官。<a id="a-Uf"></a>有人言曰：<a id="a-Ug"></a>‘如是财物，<a id="a-Uh"></a>应当属我。<a id="a-Ui"></a>’官人语言：<a id="a-Uj"></a>‘是财云何异作异属？<a id="a-Uk"></a>’是人复言：<a id="a-Ul"></a>‘我是亡者第七世孙，<a id="a-Um"></a>次第不断，<a id="a-Un"></a>云何是财不属我耶？<a id="a-Uo"></a>’官人即言：<a id="a-Up"></a>‘如是，<a id="a-Uq"></a>如是，<a id="a-Ur"></a>如汝所说。<a id="a-Us"></a>’智者说言：<a id="a-Ut"></a>‘五阴亦尔，<a id="a-Uu"></a>即作即受，<a id="a-Uv"></a>异作异受。<a id="a-Uw"></a>’</p>
  <p id="aUx">“汝意若谓：<a id="a-Uy"></a>‘五阴作业，<a id="a-Uz"></a>成已便过，<a id="a-V0"></a>是身犹在，<a id="a-V1"></a>业无所依。<a id="a-V2"></a>业若无依，<a id="a-V3"></a>便是无业，<a id="a-V4"></a>舍是身已，<a id="a-V5"></a>云何得报？<a id="a-V6"></a>’是义不然。<a id="a-V7"></a>何以故？<a id="a-V8"></a>一切过业，<a id="a-V9"></a>待体、<a id="a-VA"></a>待时。<a id="a-VB"></a>譬如桔子，<a id="a-VC"></a>因桔而生，<a id="a-VD"></a>从酢而甜；<a id="a-VE"></a>人为桔故，<a id="a-VF"></a>种植是子，<a id="a-VG"></a>是子根、<a id="a-VH"></a>茎、<a id="a-VI"></a>叶、<a id="a-VJ"></a>华、<a id="a-VK"></a>生果，<a id="a-VL"></a>皆悉不酢，<a id="a-VM"></a>时到果熟，<a id="a-VN"></a>酢味则发。<a id="a-VO"></a>如是酢味，<a id="a-VP"></a>非本无今有，<a id="a-VQ"></a>亦非无缘，<a id="a-VR"></a>乃是过去本果因缘；<a id="a-VS"></a>身口意业，<a id="a-VT"></a>亦复如是。<a id="a-VU"></a>若言：<a id="a-VV"></a>‘是业住何处者？<a id="a-VW"></a>’是业住于过去世中，<a id="a-VX"></a>待时、<a id="a-VY"></a>待器，<a id="a-VZ"></a>得受果报。<a id="a-Va"></a>如人服药，<a id="a-Vb"></a>经于时节，<a id="a-Vc"></a>药虽消灭，<a id="a-Vd"></a>时到即发好力、<a id="a-Ve"></a>好色；<a id="a-Vf"></a>身口意业，<a id="a-Vg"></a>亦复如是，<a id="a-Vh"></a>虽复过灭，<a id="a-Vi"></a>时到则受。<a id="a-Vj"></a>譬如小儿，<a id="a-Vk"></a>初所学事，<a id="a-Vl"></a>虽念念灭，<a id="a-Vm"></a>无有住处，<a id="a-Vn"></a>然至百年，<a id="a-Vo"></a>亦不亡失；<a id="a-Vp"></a>是过去业，<a id="a-Vq"></a>亦复如是，<a id="a-Vr"></a>虽无住处，<a id="a-Vs"></a>时到自受。<a id="a-Vt"></a>是故言，<a id="a-Vu"></a>非阴作阴受，<a id="a-Vv"></a>亦复不得非阴受也。<a id="a-Vw"></a>若能了了通达是事，<a id="a-Vx"></a>是人则能获无上果。<a id="a-Vy"></a>”</p>
 </body>
</html>