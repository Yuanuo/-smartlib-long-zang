<!doctype html>
<html id="z3IBUsflK" data-ver="1168">
 <head>
  <meta charset="utf-8">
  <meta author="鸠摩罗什">
  <meta library="龙藏">
  <meta catalog="大乘律">
  <meta period="姚秦">
 </head>
 <body>
  <h1 id="a1">佛说梵网经卷下</h1>
  <h2 id="a2">菩萨心地品之下</h2>
  <p id="a3">尔时，<a id="a-4"></a>卢舍那佛为此大众，<a id="a-5"></a>略开百千恒河沙，<a id="a-6"></a>不可说法门中心地，<a id="a-7"></a>如毛头许：<a id="a-8"></a>“是过去一切佛已说，<a id="a-9"></a>未来佛当说，<a id="a-A"></a>现在佛今说；<a id="a-B"></a>三世菩萨已学、<a id="a-C"></a>当学、<a id="a-D"></a>今学。<a id="a-E"></a>我已百劫修行是心地，<a id="a-F"></a>号吾为卢舍那。<a id="a-G"></a>汝诸佛子，<a id="a-H"></a>转我所说与一切众生，<a id="a-I"></a>开心地道。<a id="a-J"></a>”时，<a id="a-K"></a>莲华台藏世界，<a id="a-L"></a>赫赫天光师子座上，<a id="a-M"></a>卢舍那佛放光，<a id="a-N"></a>光告千华上佛：<a id="a-O"></a>“持我《心地法门品》而去，<a id="a-P"></a>复转为千百亿释迦一切众生，<a id="a-Q"></a>次第说我上《心地法门品》。<a id="a-R"></a>汝等受持读诵，<a id="a-S"></a>一心而行。<a id="a-T"></a>”</p>
  <p id="aU">尔时，<a id="a-V"></a>千华上佛，<a id="a-W"></a>千百亿释迦，<a id="a-X"></a>从莲华藏世界赫赫师子座起，<a id="a-Y"></a>各各辞退，<a id="a-Z"></a>举身放不可思议光。<a id="a-a"></a>光光皆化无量佛，<a id="a-b"></a>一时以无量青、<a id="a-c"></a>黄、<a id="a-d"></a>赤、<a id="a-e"></a>白华，<a id="a-f"></a>供养卢舍那佛。<a id="a-g"></a>受持上所说《心地法门品》竟，<a id="a-h"></a>各各从此莲华藏世界而没，<a id="a-i"></a>没已入体性虚空华光三昧，<a id="a-j"></a>还本源世界，<a id="a-k"></a>阎浮提菩提树下，<a id="a-l"></a>从体性虚空华光三昧出。<a id="a-m"></a>出已，<a id="a-n"></a>方坐金刚千光王座，<a id="a-o"></a>及妙光堂，<a id="a-p"></a>说十世界法门海。<a id="a-q"></a>复从座起，<a id="a-r"></a>至帝释宫，<a id="a-s"></a>说十住。<a id="a-t"></a>复从座起，<a id="a-u"></a>至焰天中，<a id="a-v"></a>说十行。<a id="a-w"></a>复从座起，<a id="a-x"></a>至第四天中，<a id="a-y"></a>说十回向。<a id="a-z"></a>复从座起，<a id="a-10"></a>至化乐天，<a id="a-11"></a>说十禅定。<a id="a-12"></a>复从座起，<a id="a-13"></a>至他化天，<a id="a-14"></a>说十地。<a id="a-15"></a>复至一禅中，<a id="a-16"></a>说十金刚。<a id="a-17"></a>复至二禅中，<a id="a-18"></a>说十忍。<a id="a-19"></a>复至三禅中，<a id="a-1A"></a>说十愿。<a id="a-1B"></a>复至四禅中，<a id="a-1C"></a>摩醯首罗天王宫，<a id="a-1D"></a>说我本源莲华藏世界，<a id="a-1E"></a>卢舍那佛所说《心地法门品》。<a id="a-1F"></a>其余千百亿释迦，<a id="a-1G"></a>亦复如是，<a id="a-1H"></a>无二无别。<a id="a-1I"></a>如《贤劫品》中说。</p>
  <p id="a1J">尔时，<a id="a-1K"></a>释迦牟尼佛，<a id="a-1L"></a>从初现莲华藏世界，<a id="a-1M"></a>东方来入天宫中，<a id="a-1N"></a>说《魔受化经》已。<a id="a-1O"></a>下生南阎浮提，<a id="a-1P"></a>迦夷罗国，<a id="a-1Q"></a>母名摩耶，<a id="a-1R"></a>父字白净，<a id="a-1S"></a>吾名悉达。<a id="a-1T"></a>七岁出家，<a id="a-1U"></a>三十成道，<a id="a-1V"></a>号吾为释迦牟尼佛。<a id="a-1W"></a>于寂灭道场，<a id="a-1X"></a>坐金刚华光王座，<a id="a-1Y"></a>乃至摩醯首罗天王宫，<a id="a-1Z"></a>其中次第十住处所说。</p>
  <p id="a1a">时，<a id="a-1b"></a>佛观诸大梵天王，<a id="a-1c"></a>网罗幢因，<a id="a-1d"></a>为说无量世界，<a id="a-1e"></a>犹如网孔，<a id="a-1f"></a>一一世界，<a id="a-1g"></a>各各不同，<a id="a-1h"></a>别异无量，<a id="a-1i"></a>佛教门亦复如是：<a id="a-1j"></a>“吾今来此世界八千反，<a id="a-1k"></a>为此娑婆世界，<a id="a-1l"></a>坐金刚华光王座，<a id="a-1m"></a>乃至摩醯首罗天王宫，<a id="a-1n"></a>为是中一切大众，<a id="a-1o"></a>略开心地法门竟。<a id="a-1p"></a>复从天王宫，<a id="a-1q"></a>下至阎浮提菩提树下，<a id="a-1r"></a>为此地上一切众生、<a id="a-1s"></a>凡夫、<a id="a-1t"></a>痴暗之人，<a id="a-1u"></a>说我本卢舍那佛心地中，<a id="a-1v"></a>初发心中，<a id="a-1w"></a>常所诵一戒，<a id="a-1x"></a>光明金刚宝戒。<a id="a-1y"></a>是一切佛本源，<a id="a-1z"></a>一切菩萨本源，<a id="a-20"></a>佛性种子。<a id="a-21"></a>一切众生皆有佛性，<a id="a-22"></a>一切意、<a id="a-23"></a>识、<a id="a-24"></a>色、<a id="a-25"></a>心，<a id="a-26"></a>是情是心，<a id="a-27"></a>皆入佛性戒中。<a id="a-28"></a>当当常有因故，<a id="a-29"></a>当当常住法身。<a id="a-2A"></a>如是十波罗提木叉，<a id="a-2B"></a>出于世界，<a id="a-2C"></a>是法戒，<a id="a-2D"></a>是三世一切众生顶戴受持。<a id="a-2E"></a>吾今当为此大众，<a id="a-2F"></a>重说十无尽藏戒品，<a id="a-2G"></a>是一切众生成本源，<a id="a-2H"></a>自性清净。</p>
  <p id="a2I">“我今卢舍那，<a id="a-2J"></a>方坐莲华台，</p>
  <p id="a2K">周匝千华上，<a id="a-2L"></a>复现千释迦。</p>
  <p id="a2M">一华百亿国，<a id="a-2N"></a>一国一释迦，</p>
  <p id="a2O">各坐菩提树，<a id="a-2P"></a>一时成佛道。</p>
  <p id="a2Q">如是千百亿，<a id="a-2R"></a>卢舍那本身，</p>
  <p id="a2S">千百亿释迦，<a id="a-2T"></a>各接微尘众，</p>
  <p id="a2U">俱来至我所，<a id="a-2V"></a>听我诵佛戒。</p>
  <p id="a2W">甘露门则开，<a id="a-2X"></a>是时千百亿，</p>
  <p id="a2Y">还至本道场，<a id="a-2Z"></a>各坐菩提树，</p>
  <p id="a2a">诵我本师戒，<a id="a-2b"></a>十重四十八，</p>
  <p id="a2c">戒如明日月，<a id="a-2d"></a>亦如璎珞珠。</p>
  <p id="a2e">微尘菩萨众，<a id="a-2f"></a>由是成正觉。</p>
  <p id="a2g">是卢舍那诵，<a id="a-2h"></a>我亦如是诵！</p>
  <p id="a2i">汝新学菩萨，<a id="a-2j"></a>顶戴受持戒，</p>
  <p id="a2k">受持是戒已，<a id="a-2l"></a>转授诸众生。</p>
  <p id="a2m">谛听我正诵，<a id="a-2n"></a>佛法中戒藏，</p>
  <p id="a2o">波罗提木叉，<a id="a-2p"></a>大众心谛信。</p>
  <p id="a2q">汝是当成佛，<a id="a-2r"></a>我是已成佛，</p>
  <p id="a2s">常作如是信，<a id="a-2t"></a>戒品已具足。</p>
  <p id="a2u">一切有心者，<a id="a-2v"></a>皆应摄佛戒，</p>
  <p id="a2w">众生受佛戒，<a id="a-2x"></a>即入诸佛位，</p>
  <p id="a2y">位同大觉已，<a id="a-2z"></a>真是诸佛子！</p>
  <p id="a30">大众皆恭敬，<a id="a-31"></a>至心听我诵！<a id="a-32"></a>”</p>
  <p id="a33">尔时，<a id="a-34"></a>释迦牟尼佛，<a id="a-35"></a>初坐菩提树下成无上觉，<a id="a-36"></a>初结菩萨波罗提木叉，<a id="a-37"></a>孝顺父母、<a id="a-38"></a>师僧三宝，<a id="a-39"></a>孝顺至道之法。<a id="a-3A"></a>孝名为戒，<a id="a-3B"></a>亦名制止。<a id="a-3C"></a>佛即口放无量光明。<a id="a-3D"></a>是时，<a id="a-3E"></a>百万亿大众、<a id="a-3F"></a>诸菩萨、<a id="a-3G"></a>十八梵天、<a id="a-3H"></a>六欲天子、<a id="a-3I"></a>十六大国王，<a id="a-3J"></a>合掌至心，<a id="a-3K"></a>听佛诵一切诸佛大乘戒。</p>
  <p id="a3L">佛告诸菩萨言：<a id="a-3M"></a>“我今半月半月，<a id="a-3N"></a>自诵诸佛法戒。<a id="a-3O"></a>汝等一切发心菩萨亦诵，<a id="a-3P"></a>乃至十发趣、<a id="a-3Q"></a>十长养、<a id="a-3R"></a>十金刚、<a id="a-3S"></a>十地诸菩萨亦诵。<a id="a-3T"></a>是故戒光从口出，<a id="a-3U"></a>有缘非无因故。<a id="a-3V"></a>光光非青黄赤白黑，<a id="a-3W"></a>非色非心，<a id="a-3X"></a>非有非无，<a id="a-3Y"></a>非因果法。<a id="a-3Z"></a>是诸佛之本源，<a id="a-3a"></a>行菩萨道之根本，<a id="a-3b"></a>是大众诸佛子之根本。<a id="a-3c"></a>是故大众诸佛子，<a id="a-3d"></a>应受持，<a id="a-3e"></a>应读诵，<a id="a-3f"></a>应善学。</p>
  <p id="a3g">“佛子谛听！<a id="a-3h"></a>若受佛戒者，<a id="a-3i"></a>国王、<a id="a-3j"></a>王子、<a id="a-3k"></a>百宫、<a id="a-3l"></a>宰相、<a id="a-3m"></a>比丘、<a id="a-3n"></a>比丘尼、<a id="a-3o"></a>十八梵天、<a id="a-3p"></a>六欲天子、<a id="a-3q"></a>庶民、<a id="a-3r"></a>黄门、<a id="a-3s"></a>淫男、<a id="a-3t"></a>淫女、<a id="a-3u"></a>奴婢、<a id="a-3v"></a>八部鬼神、<a id="a-3w"></a>金刚神、<a id="a-3x"></a>畜生，<a id="a-3y"></a>乃至变化人，<a id="a-3z"></a>但解法师语，<a id="a-40"></a>尽受得戒，<a id="a-41"></a>皆名第一清净者。<a id="a-42"></a>”</p>
  <p id="a43">佛告诸佛子言：<a id="a-44"></a>“有十重波罗提木叉，<a id="a-45"></a>若受菩萨戒，<a id="a-46"></a>不诵此戒者，<a id="a-47"></a>非菩萨，<a id="a-48"></a>非佛种子。<a id="a-49"></a>我亦如是诵，<a id="a-4A"></a>一切菩萨已学，<a id="a-4B"></a>一切菩萨当学，<a id="a-4C"></a>一切菩萨今学。<a id="a-4D"></a>我已略说菩萨波罗提木叉相貌，<a id="a-4E"></a>应当学，<a id="a-4F"></a>敬心奉持。</p>
  <p id="a4G">佛言：<a id="a-4H"></a>“佛子，<a id="a-4I"></a>若自杀，<a id="a-4J"></a>教人杀，<a id="a-4K"></a>方便杀，<a id="a-4L"></a>赞叹杀，<a id="a-4M"></a>见作随喜，<a id="a-4N"></a>乃至咒杀，<a id="a-4O"></a>杀因、<a id="a-4P"></a>杀缘、<a id="a-4Q"></a>杀法、<a id="a-4R"></a>杀业，<a id="a-4S"></a>乃至一切有命者，<a id="a-4T"></a>不得故杀。<a id="a-4U"></a>是菩萨，<a id="a-4V"></a>应起常住慈悲心、<a id="a-4W"></a>孝顺心，<a id="a-4X"></a>方便救护一切求生。<a id="a-4Y"></a>而反恣心快意杀生者，<a id="a-4Z"></a>是菩萨波罗夷罪。</p>
  <p id="a4a">“若佛子，<a id="a-4b"></a>自盗，<a id="a-4c"></a>教人盗，<a id="a-4d"></a>方便盗，<a id="a-4e"></a>咒盗，<a id="a-4f"></a>盗因、<a id="a-4g"></a>盗缘、<a id="a-4h"></a>盗法、<a id="a-4i"></a>盗业，<a id="a-4j"></a>乃至鬼神有主物，<a id="a-4k"></a>劫贼物，<a id="a-4l"></a>一切财物，<a id="a-4m"></a>一针一草，<a id="a-4n"></a>不得故盗。<a id="a-4o"></a>而菩萨应生佛性孝顺心、<a id="a-4p"></a>慈悲心，<a id="a-4q"></a>常助一切人生福生乐。<a id="a-4r"></a>而反更盗人财物者，<a id="a-4s"></a>是菩萨波罗夷罪。</p>
  <p id="a4t">“若佛子，<a id="a-4u"></a>自淫，<a id="a-4v"></a>教人淫，<a id="a-4w"></a>乃至一切女人，<a id="a-4x"></a>不得故淫，<a id="a-4y"></a>淫因、<a id="a-4z"></a>淫缘、<a id="a-50"></a>淫法、<a id="a-51"></a>淫业，<a id="a-52"></a>乃至畜生女，<a id="a-53"></a>诸天鬼神女，<a id="a-54"></a>及非道行淫。<a id="a-55"></a>而菩萨应生孝顺心，<a id="a-56"></a>救度一切众生，<a id="a-57"></a>净法与人。<a id="a-58"></a>而反更起一切人淫，<a id="a-59"></a>不择畜生，<a id="a-5A"></a>乃至母女姊妹六亲行淫，<a id="a-5B"></a>无慈悲心者，<a id="a-5C"></a>是菩萨波罗夷罪。</p>
  <p id="a5D">“若佛子，<a id="a-5E"></a>自妄语，<a id="a-5F"></a>教人妄语，<a id="a-5G"></a>方便妄语，<a id="a-5H"></a>妄语因、<a id="a-5I"></a>妄语缘、<a id="a-5J"></a>妄语法、<a id="a-5K"></a>妄语业，<a id="a-5L"></a>乃至不见言见，<a id="a-5M"></a>见言不见，<a id="a-5N"></a>身心妄语。<a id="a-5O"></a>而菩萨常生正语，<a id="a-5P"></a>亦生一切众生正语、<a id="a-5Q"></a>正见。<a id="a-5R"></a>而反更起一切众生邪语、<a id="a-5S"></a>邪见、<a id="a-5T"></a>邪业者，<a id="a-5U"></a>是菩萨波罗夷罪。</p>
  <p id="a5V">“若佛子，<a id="a-5W"></a>自酤酒，<a id="a-5X"></a>教人酤洒，<a id="a-5Y"></a>酤酒因、<a id="a-5Z"></a>酤酒缘、<a id="a-5a"></a>酤酒法、<a id="a-5b"></a>酤酒业，<a id="a-5c"></a>一切酒不得酤，<a id="a-5d"></a>是酒起罪因缘。<a id="a-5e"></a>而菩萨应生一切众生明达之慧。<a id="a-5f"></a>而反更生一切众生颠倒之心者，<a id="a-5g"></a>是菩萨波罗夷罪。</p>
  <p id="a5h">“若佛子，<a id="a-5i"></a>口自说出家、<a id="a-5j"></a>在家菩萨、<a id="a-5k"></a>比丘、<a id="a-5l"></a>比丘尼罪过，<a id="a-5m"></a>教人说罪过，<a id="a-5n"></a>罪过因、<a id="a-5o"></a>罪过缘、<a id="a-5p"></a>罪过法、<a id="a-5q"></a>罪过业。<a id="a-5r"></a>而菩萨闻外道、<a id="a-5s"></a>恶人，<a id="a-5t"></a>及二乘恶人，<a id="a-5u"></a>说佛法中非法非律，<a id="a-5v"></a>常生慈心，<a id="a-5w"></a>教化是恶人辈，<a id="a-5x"></a>令生大乘善信。<a id="a-5y"></a>而菩萨反更自说佛法中罪过者，<a id="a-5z"></a>是菩萨波罗夷罪。</p>
  <p id="a60">“若佛子，<a id="a-61"></a>口自赞毁他，<a id="a-62"></a>亦教人自赞毁他，<a id="a-63"></a>毁他因、<a id="a-64"></a>毁他缘、<a id="a-65"></a>毁他法、<a id="a-66"></a>毁他业。<a id="a-67"></a>而菩萨应代一切众生受加毁辱，<a id="a-68"></a>恶事自向已，<a id="a-69"></a>好事与他人。<a id="a-6A"></a>若自扬已德，<a id="a-6B"></a>隐他人好事，<a id="a-6C"></a>令他人受毁者，<a id="a-6D"></a>是菩萨波罗夷罪。</p>
  <p id="a6E">“若佛子，<a id="a-6F"></a>自悭，<a id="a-6G"></a>教人悭，<a id="a-6H"></a>悭因、<a id="a-6I"></a>悭缘、<a id="a-6J"></a>悭法、<a id="a-6K"></a>悭业。<a id="a-6L"></a>而菩萨见一切贫穷人来乞者，<a id="a-6M"></a>随前人所须，<a id="a-6N"></a>一切给与。<a id="a-6O"></a>而菩萨以恶心、<a id="a-6P"></a>瞋心，<a id="a-6Q"></a>乃至不施一钱一针一草；<a id="a-6R"></a>有求法者，<a id="a-6S"></a>不为说一句、<a id="a-6T"></a>一偈、<a id="a-6U"></a>一微尘许法；<a id="a-6V"></a>而反更骂辱者，<a id="a-6W"></a>是菩萨波罗夷罪。</p>
  <p id="a6X">“若佛子，<a id="a-6Y"></a>自瞋，<a id="a-6Z"></a>教人瞋，<a id="a-6a"></a>瞋因、<a id="a-6b"></a>瞋缘、<a id="a-6c"></a>瞋法、<a id="a-6d"></a>瞋业。<a id="a-6e"></a>而菩萨应生一切众生中善根无诤之事，<a id="a-6f"></a>常生慈悲心。<a id="a-6g"></a>而反更于一切众生中，<a id="a-6h"></a>乃至于非众生中，<a id="a-6i"></a>以恶口骂辱，<a id="a-6j"></a>加以手打，<a id="a-6k"></a>及以刀杖，<a id="a-6l"></a>意犹不息；<a id="a-6m"></a>前人求悔，<a id="a-6n"></a>善言忏谢，<a id="a-6o"></a>犹瞋不解者，<a id="a-6p"></a>是菩萨波罗夷罪。</p>
  <p id="a6q">“若佛子，<a id="a-6r"></a>自谤三宝，<a id="a-6s"></a>教人谤三宝，<a id="a-6t"></a>谤因、<a id="a-6u"></a>谤缘、<a id="a-6v"></a>谤法、<a id="a-6w"></a>谤业。<a id="a-6x"></a>而菩萨见外道及以恶人，<a id="a-6y"></a>一言谤佛音声，<a id="a-6z"></a>如三百鉾刺心，<a id="a-70"></a>况口自谤！<a id="a-71"></a>不生信心、<a id="a-72"></a>孝顺心，<a id="a-73"></a>而反更助恶人、<a id="a-74"></a>邪见人谤者，<a id="a-75"></a>是菩萨波罗夷罪。</p>
  <p id="a76">“善学诸仁者！<a id="a-77"></a>是菩萨十波罗提木叉，<a id="a-78"></a>应当学，<a id="a-79"></a>于中不应一一犯如微尘许，<a id="a-7A"></a>何况具足犯十戒！<a id="a-7B"></a>若有犯者，<a id="a-7C"></a>不得现身发菩提心，<a id="a-7D"></a>亦失国王位、<a id="a-7E"></a>转轮王位，<a id="a-7F"></a>亦失比丘、<a id="a-7G"></a>比丘尼位，<a id="a-7H"></a>亦失十发趣、<a id="a-7I"></a>十长养、<a id="a-7J"></a>十金刚、<a id="a-7K"></a>十地。<a id="a-7L"></a>佛性常住妙果，<a id="a-7M"></a>一切皆失。<a id="a-7N"></a>堕三恶道中，<a id="a-7O"></a>二劫、<a id="a-7P"></a>三劫，<a id="a-7Q"></a>不闻父母三宝名字。<a id="a-7R"></a>以是不应一一犯。</p>
  <p id="a7S">“汝等一切诸菩萨，<a id="a-7T"></a>今学，<a id="a-7U"></a>当学，<a id="a-7V"></a>已学。<a id="a-7W"></a>如是十戒，<a id="a-7X"></a>应当学，<a id="a-7Y"></a>散心奉持。<a id="a-7Z"></a>《八万威仪品》当广明。<a id="a-7a"></a>”</p>
  <p id="a7b">佛告诸菩萨言：<a id="a-7c"></a>“已说十波罗提木叉竟，<a id="a-7d"></a>四十八轻今当说。<a id="a-7e"></a>”</p>
  <p id="a7f">“若佛子，<a id="a-7g"></a>欲受国王位时，<a id="a-7h"></a>受转轮王位时，<a id="a-7i"></a>百官受位时，<a id="a-7j"></a>应先受菩萨戒。<a id="a-7k"></a>一切鬼神救护王身、<a id="a-7l"></a>百官之身，<a id="a-7m"></a>诸佛欢喜。<a id="a-7n"></a>既得戒已，<a id="a-7o"></a>生孝顺心、<a id="a-7p"></a>恭敬心，<a id="a-7q"></a>见上座、<a id="a-7r"></a>和尚、<a id="a-7s"></a>阿阇梨、<a id="a-7t"></a>大德、<a id="a-7u"></a>同学、<a id="a-7v"></a>同见、<a id="a-7w"></a>同行者，<a id="a-7x"></a>应起承迎，<a id="a-7y"></a>礼拜问讯。<a id="a-7z"></a>而菩萨反生憍心、<a id="a-80"></a>慢心、<a id="a-81"></a>痴心、<a id="a-82"></a>瞋心，<a id="a-83"></a>不起承迎礼拜，<a id="a-84"></a>一一不如法供养。<a id="a-85"></a>以自卖身、<a id="a-86"></a>国城、<a id="a-87"></a>男女、<a id="a-88"></a>七宝、<a id="a-89"></a>百物而供给之，<a id="a-8A"></a>若不尔者，<a id="a-8B"></a>犯轻垢罪。</p>
  <p id="a8C">“若佛子，<a id="a-8D"></a>故饮酒，<a id="a-8E"></a>而生酒过失无量。<a id="a-8F"></a>若自身手过酒器，<a id="a-8G"></a>与人饮酒者，<a id="a-8H"></a>五百世无手，<a id="a-8I"></a>何况自饮？<a id="a-8J"></a>不得教一切人饮，<a id="a-8K"></a>及一切众生饮酒，<a id="a-8L"></a>况自饮酒？<a id="a-8M"></a>一切酒不得饮，<a id="a-8N"></a>若故自饮，<a id="a-8O"></a>教人饮者，<a id="a-8P"></a>犯轻垢罪。</p>
  <p id="a8Q">“若佛子，<a id="a-8R"></a>故食肉，<a id="a-8S"></a>一切肉不得食。<a id="a-8T"></a>夫食肉者，<a id="a-8U"></a>断大慈悲佛性种子，<a id="a-8V"></a>一切众生见而舍去。<a id="a-8W"></a>是故一切菩萨，<a id="a-8X"></a>不得食一切众生肉。<a id="a-8Y"></a>食肉得无量罪！<a id="a-8Z"></a>若故食者，<a id="a-8a"></a>犯轻垢罪。</p>
  <p id="a8b">“若佛子，<a id="a-8c"></a>不得食五辛：<a id="a-8d"></a>大蒜、<a id="a-8e"></a>茖葱、<a id="a-8f"></a>慈葱、<a id="a-8g"></a>兰葱、<a id="a-8h"></a>兴渠。<a id="a-8i"></a>是五种，<a id="a-8j"></a>一切食中不得食。<a id="a-8k"></a>若故食者，<a id="a-8l"></a>犯轻垢罪。</p>
  <p id="a8m">“若佛子，<a id="a-8n"></a>见一切众生犯八戒、<a id="a-8o"></a>五戒、<a id="a-8p"></a>十戒、<a id="a-8q"></a>毁禁、<a id="a-8r"></a>七逆、<a id="a-8s"></a>八难，<a id="a-8t"></a>一切犯戒罪，<a id="a-8u"></a>应教忏悔。<a id="a-8v"></a>而菩萨不教忏悔，<a id="a-8w"></a>同住，<a id="a-8x"></a>同僧利养，<a id="a-8y"></a>而共布萨，<a id="a-8z"></a>同一众住说戒，<a id="a-90"></a>而不举其罪，<a id="a-91"></a>不教悔过者，<a id="a-92"></a>犯轻垢罪。</p>
  <p id="a93">“若佛子，<a id="a-94"></a>见大乘法师、<a id="a-95"></a>大乘同学、<a id="a-96"></a>同见、<a id="a-97"></a>同行来，<a id="a-98"></a>入僧坊、<a id="a-99"></a>舍宅、<a id="a-9A"></a>城邑，<a id="a-9B"></a>若百里、<a id="a-9C"></a>千里来者，<a id="a-9D"></a>即起迎来送去，<a id="a-9E"></a>礼拜供养。<a id="a-9F"></a>日日三时供养，<a id="a-9G"></a>日食三两金，<a id="a-9H"></a>百味饮食、<a id="a-9I"></a>床座，<a id="a-9J"></a>供事法师，<a id="a-9K"></a>一切所须，<a id="a-9L"></a>尽给与之。<a id="a-9M"></a>常请法师三时说法，<a id="a-9N"></a>日日三时礼拜，<a id="a-9O"></a>不生瞋心、<a id="a-9P"></a>患恼之心。<a id="a-9Q"></a>为法灭身，<a id="a-9R"></a>请法不懈。<a id="a-9S"></a>若不尔者，<a id="a-9T"></a>犯轻垢罪。</p>
  <p id="a9U">“若佛子，<a id="a-9V"></a>一切处有讲法毗尼经律，<a id="a-9W"></a>大宅舍中讲法处，<a id="a-9X"></a>是新学菩萨，<a id="a-9Y"></a>应持经律卷，<a id="a-9Z"></a>至法师所听受谘问。<a id="a-9a"></a>若山林树下、<a id="a-9b"></a>僧地房中，<a id="a-9c"></a>一切说法处，<a id="a-9d"></a>悉至听受。<a id="a-9e"></a>若不至彼听受者，<a id="a-9f"></a>犯轻垢罪。</p>
  <p id="a9g">“若佛子，<a id="a-9h"></a>心背大乘常住经律，<a id="a-9i"></a>言非佛说，<a id="a-9j"></a>而受持二乘声闻，<a id="a-9k"></a>外道恶见，<a id="a-9l"></a>一切禁戒邪见经律者，<a id="a-9m"></a>犯轻垢罪。</p>
  <p id="a9n">“若佛子，<a id="a-9o"></a>见一切疾病人，<a id="a-9p"></a>常应供养，<a id="a-9q"></a>如佛无异。<a id="a-9r"></a>八福田中，<a id="a-9s"></a>看病福田，<a id="a-9t"></a>第一福田。<a id="a-9u"></a>若父母、<a id="a-9v"></a>师僧、<a id="a-9w"></a>弟子病，<a id="a-9x"></a>诸根不具，<a id="a-9y"></a>百种病苦恼，<a id="a-9z"></a>皆供养令差。<a id="a-A0"></a>而菩萨以瞋恨心不看，<a id="a-A1"></a>乃至僧房中、<a id="a-A2"></a>城邑、<a id="a-A3"></a>旷野、<a id="a-A4"></a>山林、<a id="a-A5"></a>道路中，<a id="a-A6"></a>见病不救济者，<a id="a-A7"></a>犯轻垢罪。</p>
  <p id="aA8">“若佛子，<a id="a-A9"></a>不得畜一切刀杖、<a id="a-AA"></a>弓箭、<a id="a-AB"></a>鉾斧、<a id="a-AC"></a>斗战之具，<a id="a-AD"></a>及恶罗网杀生之器，<a id="a-AE"></a>一切不得畜。<a id="a-AF"></a>而菩萨乃至杀父母，<a id="a-AG"></a>尚不加报，<a id="a-AH"></a>况杀一切众生？<a id="a-AI"></a>不得畜杀众生具，<a id="a-AJ"></a>若故畜者，<a id="a-AK"></a>犯轻垢罪。</p>
  <p id="aAL">“如是十戒应当学，<a id="a-AM"></a>敬心奉持，<a id="a-AN"></a>下《六度品》中广明。</p>
  <p id="aAO">佛言：<a id="a-AP"></a>“佛子，<a id="a-AQ"></a>不得为利养、<a id="a-AR"></a>恶心故，<a id="a-AS"></a>通国使命，<a id="a-AT"></a>军阵合会，<a id="a-AU"></a>兴师相伐，<a id="a-AV"></a>杀无量众生。<a id="a-AW"></a>而菩萨尚不得入军中往来，<a id="a-AX"></a>况故作国贼？<a id="a-AY"></a>若故作者，<a id="a-AZ"></a>犯轻垢罪。</p>
  <p id="aAa">“若佛子，<a id="a-Ab"></a>故贩卖良人、<a id="a-Ac"></a>奴婢、<a id="a-Ad"></a>六畜，<a id="a-Ae"></a>市易棺材板木盛死之具，<a id="a-Af"></a>尚不应自作，<a id="a-Ag"></a>况教人作？<a id="a-Ah"></a>若故自作，<a id="a-Ai"></a>教人作者，<a id="a-Aj"></a>犯轻垢罪。</p>
  <p id="aAk">“若佛子，<a id="a-Al"></a>以恶心故，<a id="a-Am"></a>无事谤他良人、<a id="a-An"></a>善人、<a id="a-Ao"></a>法师、<a id="a-Ap"></a>师僧、<a id="a-Aq"></a>国王、<a id="a-Ar"></a>贵人，<a id="a-As"></a>言犯七逆十重。<a id="a-At"></a>父母兄弟六亲中，<a id="a-Au"></a>应生孝顺心、<a id="a-Av"></a>慈悲心。<a id="a-Aw"></a>而反更加于逆害，<a id="a-Ax"></a>堕不如意处者，<a id="a-Ay"></a>犯轻垢罪。</p>
  <p id="aAz">“若佛子，<a id="a-B0"></a>以恶心故，<a id="a-B1"></a>放大火烧山林旷野，<a id="a-B2"></a>四月乃至九月放火，<a id="a-B3"></a>若烧他人家屋宅、<a id="a-B4"></a>城邑、<a id="a-B5"></a>僧房、<a id="a-B6"></a>田木及鬼神、<a id="a-B7"></a>官物。<a id="a-B8"></a>一切有主物，<a id="a-B9"></a>不得故烧。<a id="a-BA"></a>若故烧者，<a id="a-BB"></a>犯轻垢罪。</p>
  <p id="aBC">“若佛子，<a id="a-BD"></a>自佛弟子，<a id="a-BE"></a>及外道恶人，<a id="a-BF"></a>六亲，<a id="a-BG"></a>一切善知识，<a id="a-BH"></a>应一一教授持大乘经律，<a id="a-BI"></a>教解义理，<a id="a-BJ"></a>使发菩提心。<a id="a-BK"></a>十发趣心、<a id="a-BL"></a>十长养心、<a id="a-BM"></a>十金刚心，<a id="a-BN"></a>于三十心中，<a id="a-BO"></a>一一解其次第法用。<a id="a-BP"></a>而菩萨以恶心、<a id="a-BQ"></a>瞋心，<a id="a-BR"></a>横教二乘声闻经律，<a id="a-BS"></a>外道邪见论等，<a id="a-BT"></a>犯轻垢罪。</p>
  <p id="aBU">“若佛子，<a id="a-BV"></a>应好心先学大乘威仪经律，<a id="a-BW"></a>广开解义味。<a id="a-BX"></a>见后新学菩萨，<a id="a-BY"></a>有从百里千里来求大乘经律，<a id="a-BZ"></a>应如法为说一切苦行，<a id="a-Ba"></a>若烧身、<a id="a-Bb"></a>烧臂、<a id="a-Bc"></a>烧指。<a id="a-Bd"></a>若不烧身、<a id="a-Be"></a>臂、<a id="a-Bf"></a>指供养诸佛，<a id="a-Bg"></a>非出家菩萨，<a id="a-Bh"></a>乃至饿虎、<a id="a-Bi"></a>狼、<a id="a-Bj"></a>狮子、<a id="a-Bk"></a>一切饿鬼，<a id="a-Bl"></a>悉应舍身肉手足而供养之。<a id="a-Bm"></a>然后一一次第为说正法，<a id="a-Bn"></a>使心开意解。<a id="a-Bo"></a>而菩萨为利养故，<a id="a-Bp"></a>为名闻故，<a id="a-Bq"></a>应答不答，<a id="a-Br"></a>倒说经律文字，<a id="a-Bs"></a>无前无后，<a id="a-Bt"></a>谤三宝说者，<a id="a-Bu"></a>犯轻垢罪。</p>
  <p id="aBv">“若佛子，<a id="a-Bw"></a>自为饮食、<a id="a-Bx"></a>钱财、<a id="a-By"></a>利养、<a id="a-Bz"></a>名誉故，<a id="a-C0"></a>亲近国王、<a id="a-C1"></a>王子、<a id="a-C2"></a>大臣、<a id="a-C3"></a>百官，<a id="a-C4"></a>恃作形势，<a id="a-C5"></a>乞索打拍牵挽，<a id="a-C6"></a>横取钱财。<a id="a-C7"></a>一切求利，<a id="a-C8"></a>名为恶求、<a id="a-C9"></a>多求，<a id="a-CA"></a>教他人求，<a id="a-CB"></a>都无慈愍心，<a id="a-CC"></a>无孝顺心者，<a id="a-CD"></a>犯轻垢罪。</p>
  <p id="aCE">“若佛子，<a id="a-CF"></a>应学十二部经，<a id="a-CG"></a>诵戒，<a id="a-CH"></a>日日六时持菩萨戒，<a id="a-CI"></a>解其义理佛性之性。<a id="a-CJ"></a>而菩萨不解一句一偈，<a id="a-CK"></a>及戒律因缘，<a id="a-CL"></a>诈言能解者，<a id="a-CM"></a>即为自欺诳，<a id="a-CN"></a>亦欺诳他人。<a id="a-CO"></a>一一不解，<a id="a-CP"></a>一切法不知，<a id="a-CQ"></a>而为他人作师授戒者，<a id="a-CR"></a>犯轻垢罪。</p>
  <p id="aCS">“若佛子，<a id="a-CT"></a>以恶心故，<a id="a-CU"></a>见持戒比丘，<a id="a-CV"></a>手捉香炉，<a id="a-CW"></a>行菩萨行，<a id="a-CX"></a>而鬬遘两头，<a id="a-CY"></a>谤欺贤人，<a id="a-CZ"></a>无恶不造者，<a id="a-Ca"></a>犯轻垢罪。</p>
  <p id="aCb">“若佛子，<a id="a-Cc"></a>以慈心故，<a id="a-Cd"></a>行放生业，<a id="a-Ce"></a>应作是念：<a id="a-Cf"></a>‘一切男子是我父，<a id="a-Cg"></a>一切女人是我母。<a id="a-Ch"></a>我生生无不从之受生，<a id="a-Ci"></a>故六道众生皆是我父母，<a id="a-Cj"></a>而杀而食者，<a id="a-Ck"></a>即杀我父母，<a id="a-Cl"></a>亦杀我故身。<a id="a-Cm"></a>一切地水是我先身，<a id="a-Cn"></a>一切火风是我本体，<a id="a-Co"></a>故当行放生业，<a id="a-Cp"></a>生生受生。<a id="a-Cq"></a>’若见世人杀畜生时，<a id="a-Cr"></a>应方便救护，<a id="a-Cs"></a>解其苦难。<a id="a-Ct"></a>常教化讲说菩萨戒，<a id="a-Cu"></a>救度众生。<a id="a-Cv"></a>若父母兄弟死亡之日，<a id="a-Cw"></a>应请法师讲菩萨戒经律，<a id="a-Cx"></a>福资亡者，<a id="a-Cy"></a>得见诸佛，<a id="a-Cz"></a>生人天上。<a id="a-D0"></a>若不尔者，<a id="a-D1"></a>犯轻垢罪。</p>
  <p id="aD2">“如是十戒，<a id="a-D3"></a>应当学，<a id="a-D4"></a>敬心奉持。<a id="a-D5"></a>如《灭罪品》中，<a id="a-D6"></a>广明一一戒相。<a id="a-D7"></a>”</p>
  <p id="aD8">佛言：<a id="a-D9"></a>“佛子，<a id="a-DA"></a>不得以瞋报瞋，<a id="a-DB"></a>以打报打。<a id="a-DC"></a>若杀父母兄弟六亲，<a id="a-DD"></a>不得加报；<a id="a-DE"></a>若国主为他人杀者，<a id="a-DF"></a>亦不得加报。<a id="a-DG"></a>杀生报生，<a id="a-DH"></a>不顺孝道。<a id="a-DI"></a>尚不畜奴婢打拍骂辱，<a id="a-DJ"></a>日日起三业，<a id="a-DK"></a>口罪无量，<a id="a-DL"></a>况故作七逆之罪？<a id="a-DM"></a>而出家菩萨，<a id="a-DN"></a>无慈心报仇，<a id="a-DO"></a>乃至六亲中，<a id="a-DP"></a>故作报者，<a id="a-DQ"></a>犯轻垢罪。</p>
  <p id="aDR">“若佛子，<a id="a-DS"></a>初始出家，<a id="a-DT"></a>未有所解，<a id="a-DU"></a>而自恃聪明有智，<a id="a-DV"></a>或恃高贵年宿，<a id="a-DW"></a>或恃大姓、<a id="a-DX"></a>高门、<a id="a-DY"></a>大解，<a id="a-DZ"></a>大富饶财七宝，<a id="a-Da"></a>以此憍慢，<a id="a-Db"></a>而不谘受先学法师经律。<a id="a-Dc"></a>其法师者，<a id="a-Dd"></a>或小姓、<a id="a-De"></a>年少、<a id="a-Df"></a>卑门、<a id="a-Dg"></a>贫穷、<a id="a-Dh"></a>下贱，<a id="a-Di"></a>诸根不具，<a id="a-Dj"></a>而实有德，<a id="a-Dk"></a>一切经律尽解。<a id="a-Dl"></a>而新学菩萨，<a id="a-Dm"></a>不得观法师种姓，<a id="a-Dn"></a>而不来谘受法师第一义谛者，<a id="a-Do"></a>犯轻垢罪。</p>
  <p id="aDp">“若佛子，<a id="a-Dq"></a>佛灭度后，<a id="a-Dr"></a>欲以好心受菩萨戒时，<a id="a-Ds"></a>于佛菩萨形像前，<a id="a-Dt"></a>自誓受戒。<a id="a-Du"></a>当七日佛前忏悔，<a id="a-Dv"></a>得见好相，<a id="a-Dw"></a>便得戒。<a id="a-Dx"></a>若不得好相时，<a id="a-Dy"></a>应二七、<a id="a-Dz"></a>三七，<a id="a-E0"></a>乃至一年，<a id="a-E1"></a>要得好相。<a id="a-E2"></a>得好相已，<a id="a-E3"></a>使得佛菩萨形像前受戒。<a id="a-E4"></a>若不得好相，<a id="a-E5"></a>虽佛像前受戒，<a id="a-E6"></a>不得戒。<a id="a-E7"></a>若现前先受菩萨戒法师前受戒时，<a id="a-E8"></a>不须要见好相。<a id="a-E9"></a>何以故？<a id="a-EA"></a>是法师，<a id="a-EB"></a>师师相授，<a id="a-EC"></a>故不须好相。<a id="a-ED"></a>是以法师前受戒，<a id="a-EE"></a>即得戒；<a id="a-EF"></a>以生至重心故，<a id="a-EG"></a>便得戒。<a id="a-EH"></a>若千里内无能授戒师，<a id="a-EI"></a>得佛菩萨形像前自誓受戒，<a id="a-EJ"></a>而要见好相。<a id="a-EK"></a>若法师自倚解经律、<a id="a-EL"></a>大乘学戒，<a id="a-EM"></a>与国王、<a id="a-EN"></a>太子、<a id="a-EO"></a>百官，<a id="a-EP"></a>以为善友；<a id="a-EQ"></a>而新学菩萨来问，<a id="a-ER"></a>若经义律义，<a id="a-ES"></a>轻心、<a id="a-ET"></a>恶心、<a id="a-EU"></a>慢心，<a id="a-EV"></a>不一一好答问者，<a id="a-EW"></a>犯轻垢罪。</p>
  <p id="aEX">“若佛子，<a id="a-EY"></a>有佛、<a id="a-EZ"></a>经、<a id="a-Ea"></a>律、<a id="a-Eb"></a>大乘法，<a id="a-Ec"></a>正见、<a id="a-Ed"></a>正性、<a id="a-Ee"></a>正法身，<a id="a-Ef"></a>而不能勤学修习；<a id="a-Eg"></a>而舍七宝，<a id="a-Eh"></a>反学邪见、<a id="a-Ei"></a>二乘、<a id="a-Ej"></a>外道、<a id="a-Ek"></a>俗典，<a id="a-El"></a>阿毘昙、<a id="a-Em"></a>杂论、<a id="a-En"></a>一切书记，<a id="a-Eo"></a>是断佛性障道因缘，<a id="a-Ep"></a>非行菩萨道者。<a id="a-Eq"></a>若故作者，<a id="a-Er"></a>犯轻垢罪。</p>
  <p id="aEs">“若佛子，<a id="a-Et"></a>佛灭度后，<a id="a-Eu"></a>为说法主，<a id="a-Ev"></a>为僧房主，<a id="a-Ew"></a>为教化主、<a id="a-Ex"></a>坐禅主、<a id="a-Ey"></a>行来主，<a id="a-Ez"></a>应生慈心，<a id="a-F0"></a>善和斗诤；<a id="a-F1"></a>善守三宝物，<a id="a-F2"></a>莫无度用，<a id="a-F3"></a>如自己有。<a id="a-F4"></a>而反乱众鬬诤，<a id="a-F5"></a>恣心用三宝物者，<a id="a-F6"></a>犯轻垢罪。</p>
  <p id="aF7">“若佛子，<a id="a-F8"></a>先在僧坊中住，<a id="a-F9"></a>若见客菩萨比丘，<a id="a-FA"></a>来入僧坊、<a id="a-FB"></a>舍宅、<a id="a-FC"></a>城邑，<a id="a-FD"></a>若国王宅舍中，<a id="a-FE"></a>乃至夏坐安居处，<a id="a-FF"></a>及大会中，<a id="a-FG"></a>先住僧应迎来送去，<a id="a-FH"></a>饮食供养，<a id="a-FI"></a>房舍、<a id="a-FJ"></a>卧具、<a id="a-FK"></a>绳床、<a id="a-FL"></a>木床，<a id="a-FM"></a>事事给与。<a id="a-FN"></a>若无物，<a id="a-FO"></a>应卖自身，<a id="a-FP"></a>及男女身，<a id="a-FQ"></a>应割自身肉卖，<a id="a-FR"></a>供给所需，<a id="a-FS"></a>悉以与之。<a id="a-FT"></a>若有檀越来请众僧，<a id="a-FU"></a>客僧有利养分，<a id="a-FV"></a>僧坊主应次第差客僧受请。<a id="a-FW"></a>而先住僧独受请，<a id="a-FX"></a>而不差客僧者，<a id="a-FY"></a>僧坊主得无量罪，<a id="a-FZ"></a>畜生无异，<a id="a-Fa"></a>非沙门，<a id="a-Fb"></a>非释种姓，<a id="a-Fc"></a>犯轻垢罪。</p>
  <p id="aFd">“若佛子，<a id="a-Fe"></a>一切不得受别请利养入己，<a id="a-Ff"></a>而此利养属十方僧，<a id="a-Fg"></a>而别受请，<a id="a-Fh"></a>即取十方僧物入己。<a id="a-Fi"></a>八福田中，<a id="a-Fj"></a>诸佛、<a id="a-Fk"></a>圣人、<a id="a-Fl"></a>一一师僧、<a id="a-Fm"></a>父母、<a id="a-Fn"></a>病人物，<a id="a-Fo"></a>自己用故，<a id="a-Fp"></a>犯轻垢罪。</p>
  <p id="aFq">“若佛子，<a id="a-Fr"></a>有出家菩萨、<a id="a-Fs"></a>在家菩萨，<a id="a-Ft"></a>及一切檀越，<a id="a-Fu"></a>请僧福田求愿之时，<a id="a-Fv"></a>应入僧坊问知事人，<a id="a-Fw"></a>今欲请僧求愿。<a id="a-Fx"></a>知事报言，<a id="a-Fy"></a>次第请者，<a id="a-Fz"></a>即得十方贤圣僧。<a id="a-G0"></a>而世人别请五百罗汉、<a id="a-G1"></a>菩萨僧，<a id="a-G2"></a>不如僧次一凡夫僧。<a id="a-G3"></a>若别请僧者，<a id="a-G4"></a>是外道法，<a id="a-G5"></a>七佛无别请法，<a id="a-G6"></a>不顺孝道。<a id="a-G7"></a>若故别请僧者，<a id="a-G8"></a>犯轻垢罪。</p>
  <p id="aG9">“若佛子，<a id="a-GA"></a>以恶心故，<a id="a-GB"></a>为利养贩卖男女色，<a id="a-GC"></a>自手作食，<a id="a-GD"></a>自磨自舂，<a id="a-GE"></a>占相男女，<a id="a-GF"></a>解梦吉凶，<a id="a-GG"></a>是男是女，<a id="a-GH"></a>咒术工巧，<a id="a-GI"></a>调鹰方法，<a id="a-GJ"></a>和合百种毒药、<a id="a-GK"></a>千种毒药、<a id="a-GL"></a>蛇毒、<a id="a-GM"></a>生金银毒、<a id="a-GN"></a>蛊毒，<a id="a-GO"></a>都无慈愍心，<a id="a-GP"></a>无孝顺心。<a id="a-GQ"></a>若故作者，<a id="a-GR"></a>犯轻垢罪。</p>
  <p id="aGS">“若佛子，<a id="a-GT"></a>以恶心，<a id="a-GU"></a>自身谤三宝，<a id="a-GV"></a>诈现亲附，<a id="a-GW"></a>口便说空，<a id="a-GX"></a>行在有中；<a id="a-GY"></a>为白衣通致男女，<a id="a-GZ"></a>交会淫色，<a id="a-Ga"></a>作诸缚著；<a id="a-Gb"></a>于六斋日，<a id="a-Gc"></a>年三长斋月，<a id="a-Gd"></a>作杀生、<a id="a-Ge"></a>劫盗、<a id="a-Gf"></a>破斋犯戒者，<a id="a-Gg"></a>犯轻垢罪。</p>
  <p id="aGh">“如是十戒，<a id="a-Gi"></a>应当学，<a id="a-Gj"></a>敬心奉持。<a id="a-Gk"></a>《制戒品》中广明。</p>
  <p id="aGl"></p>
  <p id="aGm"></p>
  <p id="aGn"></p>
  <p id="aGo"></p>
  <p id="aGp"></p>
  <p id="aGq"></p>
  <p id="aGr"></p>
  <p id="aGs"></p>
  <p id="aGt"></p>
  <p id="aGu"></p>
  <p id="aGv"></p>
  <p id="aGw"></p>
  <p id="aGx"></p>
  <p id="aGy"></p>
  <p id="aGz"></p>
  <p id="aH0"></p>
  <p id="aH1"></p>
  <p id="aH2"></p>
  <p id="aH3"></p>
  <p id="aH4"></p>
  <p id="aH5"></p>
  <p id="aH6"></p>
  <p id="aH7"></p>
  <p id="aH8"></p>
  <p id="aH9"></p>
  <p id="aHA"></p>
  <p id="aHB"></p>
  <p id="aHC"></p>
  <p id="aHD"></p>
  <p id="aHE"></p>
  <p id="aHF"></p>
  <p id="aHG"></p>
  <p id="aHH"></p>
  <p id="aHI"></p>
  <p id="aHJ"></p>
  <p id="aHK"></p>
  <p id="aHL"></p>
  <p id="aHM"></p>
  <p id="aHN"></p>
  <p id="aHO"></p>
  <p id="aHP"></p>
  <p id="aHQ"></p>
  <p id="aHR"></p>
  <p id="aHS"></p>
  <p id="aHT"></p>
  <p id="aHU"></p>
  <p id="aHV"></p>
  <p id="aHW"></p>
  <p id="aHX"></p>
  <p id="aHY"></p>
  <p id="aHZ"></p>
  <p id="aHa"></p>
  <p id="aHb"></p>
  <p id="aHc"></p>
  <p id="aHd"></p>
  <p id="aHe"></p>
  <p id="aHf"></p>
  <p id="aHg"></p>
  <p id="aHh"></p>
  <p id="aHi"></p>
  <p id="aHj"></p>
  <p id="aHk"></p>
  <p id="aHl"></p>
  <p id="aHm"></p>
  <p id="aHn"></p>
  <p id="aHo"></p>
  <p id="aHp"></p>
  <p id="aHq"></p>
  <p id="aHr"></p>
  <p id="aHs"></p>
  <p id="aHt"></p>
  <p id="aHu"></p>
  <p id="aHv">“明人忍慧强，<a id="a-Hw"></a>能持如是法，</p>
  <p id="aHx">未成佛道间，<a id="a-Hy"></a>安获五种利：</p>
  <p id="aHz">一者十方佛，<a id="a-I0"></a>愍念常守护；</p>
  <p id="aI1">二者命终时，<a id="a-I2"></a>正见心欢喜；</p>
  <p id="aI3">三者生生处，<a id="a-I4"></a>为诸菩萨友；</p>
  <p id="aI5">四者功德聚，<a id="a-I6"></a>戒度悉成就；</p>
  <p id="aI7">五者今后世，<a id="a-I8"></a>性戒福慧满。</p>
  <p id="aI9">此是佛行处，<a id="a-IA"></a>智者善思量；</p>
  <p id="aIB">计我著相者，<a id="a-IC"></a>不能信是法；</p>
  <p id="aID">灭尽取证者，<a id="a-IE"></a>亦非下种处。</p>
  <p id="aIF">欲长菩提苗，<a id="a-IG"></a>光明照世间，</p>
  <p id="aIH">应当静观察，<a id="a-II"></a>诸法真实相：</p>
  <p id="aIJ">不生亦不灭，<a id="a-IK"></a>不常复不断，</p>
  <p id="aIL">不一亦不异，<a id="a-IM"></a>不来亦不去。</p>
  <p id="aIN">如是一心中，<a id="a-IO"></a>方便勤庄严，</p>
  <p id="aIP">菩萨所应作，<a id="a-IQ"></a>应当次第学，</p>
  <p id="aIR">于学于无学，<a id="a-IS"></a>勿生分别想，</p>
  <p id="aIT">是名第一道，<a id="a-IU"></a>亦名摩诃衍。</p>
  <p id="aIV">一切戏论处，<a id="a-IW"></a>悉由是处灭，</p>
  <p id="aIX">诸佛萨婆若，<a id="a-IY"></a>悉由是处出。</p>
  <p id="aIZ">是故诸佛子，<a id="a-Ia"></a>宜发大勇猛，</p>
  <p id="aIb">于诸佛净戒，<a id="a-Ic"></a>护持如明珠。</p>
  <p id="aId">过去诸菩萨，<a id="a-Ie"></a>已于是中学，</p>
  <p id="aIf">未来者当学，<a id="a-Ig"></a>现在者今学。</p>
  <p id="aIh">此是佛行处，<a id="a-Ii"></a>圣主所称叹，</p>
  <p id="aIj">我已随顺说，<a id="a-Ik"></a>福德无量聚。</p>
  <p id="aIl">回以施众生，<a id="a-Im"></a>共向一切智，</p>
  <p id="aIn">愿闻是法者，<a id="a-Io"></a>疾得成佛道！<a id="a-Ip"></a>”</p>
 </body>
</html>