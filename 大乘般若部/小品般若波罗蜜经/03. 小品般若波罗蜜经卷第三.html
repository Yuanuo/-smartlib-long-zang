<!doctype html>
<html id="rY3qqpG" data-ver="2555">
 <head>
  <meta charset="utf-8">
  <meta library="unknown">
  <meta period="姚秦">
  <meta author="鸠摩罗什 译">
  <meta priority="5">
  <meta searchable="all">
 </head>
 <body>
  <h1 style="text-align: center;" id="aK7"><a id="aK8">小品般若波罗蜜经卷第三</a></h1>
  <h2 style="text-align: center;" id="aK9"><a id="aKA">佐助品第六</a></h2>
  <p id="aKB">佛告释提桓因言：<a id="a-KC"></a>“憍尸迦，<a id="a-KD"></a>若有善男子、<a id="a-KE"></a>善女人教阎浮提人行十善道。<a id="a-KF"></a>于意云何？<a id="a-KG"></a>是人以是因缘得福多不？<a id="a-KH"></a>”<br>　　释提桓因言：<a id="a-KI"></a>“甚多，<a id="a-KJ"></a>世尊！<a id="a-KK"></a>”<br>　　佛言：<a id="a-KL"></a>“憍尸迦，<a id="a-KM"></a>不如善男子、<a id="a-KN"></a>善女人以般若波罗蜜经卷与他人，<a id="a-KO"></a>令得书写读诵，<a id="a-KP"></a>其福甚多。<br>　　“憍尸迦，<a id="a-KQ"></a>置是阎浮提众生，<a id="a-KR"></a>若复有人教四天下众生令行十善道；<a id="a-KS"></a>置是四天下，<a id="a-KT"></a>若周梨迦小千世界，<a id="a-KU"></a>若二千中世界，<a id="a-KV"></a>若三千大千世界众生，<a id="a-KW"></a>若教十方如恒河沙等世界众生，<a id="a-KX"></a>令行十善道。<a id="a-KY"></a>于意云何？<a id="a-KZ"></a>是人以是因缘故，<a id="a-Ka"></a>得福多不？<a id="a-Kb"></a>”<br>　　释提桓因言：<a id="a-Kc"></a>“甚多，<a id="a-Kd"></a>世尊！<a id="a-Ke"></a>”<br>　　佛言：<a id="a-Kf"></a>“憍尸迦，<a id="a-Kg"></a>不如善男子、<a id="a-Kh"></a>善女人以般若波罗蜜经卷与他人，<a id="a-Ki"></a>令得书写读诵，<a id="a-Kj"></a>其福甚多。<br>　　“复次，<a id="a-Kk"></a>憍尸迦，<a id="a-Kl"></a>若有善男子、<a id="a-Km"></a>善女人教阎浮提众生，<a id="a-Kn"></a>令行四禅、<a id="a-Ko"></a>四无量心、<a id="a-Kp"></a>四无色定、<a id="a-Kq"></a>五神通，<a id="a-Kr"></a>是人以是因缘，<a id="a-Ks"></a>得福多不？<a id="a-Kt"></a>”<br>　　释提桓因言：<a id="a-Ku"></a>“甚多，<a id="a-Kv"></a>世尊！<a id="a-Kw"></a>”<br>　　佛言：<a id="a-Kx"></a>“憍尸迦，<a id="a-Ky"></a>不如善男子、<a id="a-Kz"></a>善女人以般若波罗蜜经卷与他人，<a id="a-L0"></a>令得书写读诵，<a id="a-L1"></a>其福甚多。<br>　　“憍尸迦，<a id="a-L2"></a>置是阎浮提及三千大千世界乃至教十方如恒河沙等世界众生，<a id="a-L3"></a>令行四禅、<a id="a-L4"></a>四无量心、<a id="a-L5"></a>四无色定、<a id="a-L6"></a>五神通。<a id="a-L7"></a>于意云何？<a id="a-L8"></a>是人以是因缘，<a id="a-L9"></a>得福多不？<a id="a-LA"></a>”<br>　　释提桓因言：<a id="a-LB"></a>“甚多，<a id="a-LC"></a>世尊！<a id="a-LD"></a>”<br>　　佛言：<a id="a-LE"></a>“憍尸迦，<a id="a-LF"></a>不如善男子、<a id="a-LG"></a>善女人以般若波罗蜜经卷与他人，<a id="a-LH"></a>令得书写读诵，<a id="a-LI"></a>其福甚多。<br>　　“复次，<a id="a-LJ"></a>憍尸迦，<a id="a-LK"></a>若有善男子、<a id="a-LL"></a>善女人以般若波罗蜜经卷与他人，<a id="a-LM"></a>令得书写读诵，<a id="a-LN"></a>不如善男子、<a id="a-LO"></a>善女人自为他人读诵，<a id="a-LP"></a>其福甚多。<br>　　“复次，<a id="a-LQ"></a>憍尸迦，<a id="a-LR"></a>若善男子、<a id="a-LS"></a>善女人自为他人读诵般若波罗蜜，<a id="a-LT"></a>不如善男子、<a id="a-LU"></a>善女人自为他人解说其义，<a id="a-LV"></a>其福甚多。<a id="a-LW"></a>”</p>
  <p id="aLX">是时，<a id="a-LY"></a>释提桓因白佛言：<a id="a-LZ"></a>“世尊，<a id="a-La"></a>应为何等人解说般若波罗蜜义？<a id="a-Lb"></a>”<br>　　佛言：<a id="a-Lc"></a>“憍尸迦，<a id="a-Ld"></a>若有善男子、<a id="a-Le"></a>善女人不知般若波罗蜜义，<a id="a-Lf"></a>故应为解说其义。<a id="a-Lg"></a>何以故？<a id="a-Lh"></a>憍尸迦，<a id="a-Li"></a>未来世当有相似般若波罗蜜，<a id="a-Lj"></a>若善男子、<a id="a-Lk"></a>善女人于是中欲得阿耨多罗三藐三菩提，<a id="a-Ll"></a>闻是相似般若波罗蜜则有违错。<a id="a-Lm"></a>”<br>　　释提桓因言：<a id="a-Ln"></a>“世尊，<a id="a-Lo"></a>何等是相似般若波罗蜜？<a id="a-Lp"></a>”<br>　　“憍尸迦，<a id="a-Lq"></a>当来世有比丘欲说般若波罗蜜，<a id="a-Lr"></a>而说相似般若波罗蜜。<a id="a-Ls"></a>”<br>　　“世尊，<a id="a-Lt"></a>云何诸比丘说相似般若波罗蜜？<a id="a-Lu"></a>”<br>　　佛言：<a id="a-Lv"></a>“诸比丘说言：<a id="a-Lw"></a>‘色是无常，<a id="a-Lx"></a>若如是求，<a id="a-Ly"></a>是为行般若波罗蜜；<a id="a-Lz"></a>受、<a id="a-M0"></a>想、<a id="a-M1"></a>行、<a id="a-M2"></a>识是无常，<a id="a-M3"></a>若如是求是为行般若波罗蜜。<a id="a-M4"></a>’憍尸迦，<a id="a-M5"></a>是名说相似般若波罗蜜。<a id="a-M6"></a>憍尸迦，<a id="a-M7"></a>不坏色故观色无常，<a id="a-M8"></a>不坏受、<a id="a-M9"></a>想、<a id="a-MA"></a>行、<a id="a-MB"></a>识故观识无常，<a id="a-MC"></a>不作如是观者，<a id="a-MD"></a>是名行相似般若波罗蜜。<a id="a-ME"></a>憍尸迦，<a id="a-MF"></a>以是因缘故，<a id="a-MG"></a>菩萨说般若波罗蜜义，<a id="a-MH"></a>其福甚多。<br>　　“复次，<a id="a-MI"></a>憍尸迦，<a id="a-MJ"></a>若有善男子、<a id="a-MK"></a>善女人教阎浮提众生，<a id="a-ML"></a>令得须陀洹果。<a id="a-MM"></a>于意云何？<a id="a-MN"></a>是人以是因缘，<a id="a-MO"></a>其福多不？<a id="a-MP"></a>”<br>　　释提桓因言：<a id="a-MQ"></a>“甚多，<a id="a-MR"></a>世尊！<a id="a-MS"></a>”<br>　　佛言：<a id="a-MT"></a>“憍尸迦，<a id="a-MU"></a>不如善男子、<a id="a-MV"></a>善女人以般若波罗蜜经卷与他人，<a id="a-MW"></a>令得书写读诵，<a id="a-MX"></a>作是言：<a id="a-MY"></a>‘汝当得是应般若波罗蜜功德。<a id="a-MZ"></a>’其福甚多。<a id="a-Ma"></a>何以故？<a id="a-Mb"></a>须陀洹果从般若波罗蜜出故。<br>　　“憍尸迦，<a id="a-Mc"></a>置是阎浮提及三千大千世界，<a id="a-Md"></a>乃至教十方如恒河沙等世界众生，<a id="a-Me"></a>令得须陀洹果。<a id="a-Mf"></a>于意云何？<a id="a-Mg"></a>是人以是因缘，<a id="a-Mh"></a>其福多不？<a id="a-Mi"></a>”<br>　　释提桓因言：<a id="a-Mj"></a>“甚多，<a id="a-Mk"></a>世尊！<a id="a-Ml"></a>”<br>　　佛言：<a id="a-Mm"></a>“憍尸迦，<a id="a-Mn"></a>不如善男子、<a id="a-Mo"></a>善女人以般若波罗蜜经卷与他人，<a id="a-Mp"></a>令得书写读诵，<a id="a-Mq"></a>作是言：<a id="a-Mr"></a>‘汝当得是应般若波罗蜜功德。<a id="a-Ms"></a>’其福甚多。<a id="a-Mt"></a>何以故？<a id="a-Mu"></a>须陀洹果从般若波罗蜜出故。<br>　　“复次，<a id="a-Mv"></a>憍尸迦，<a id="a-Mw"></a>若有善男子、<a id="a-Mx"></a>善女人教阎浮提众生，<a id="a-My"></a>令得斯陀含果、<a id="a-Mz"></a>阿那含果、<a id="a-N0"></a>阿罗汉果、<a id="a-N1"></a>辟支佛道。<a id="a-N2"></a>于意云何？<a id="a-N3"></a>是人以是因缘，<a id="a-N4"></a>其福多不？<a id="a-N5"></a>”<br>　　释提桓因言：<a id="a-N6"></a>“甚多，<a id="a-N7"></a>世尊！<a id="a-N8"></a>”<br>　　佛言：<a id="a-N9"></a>“憍尸迦，<a id="a-NA"></a>不如善男子、<a id="a-NB"></a>善女人以般若波罗蜜经卷与他人，<a id="a-NC"></a>令得书写读诵，<a id="a-ND"></a>作是言：<a id="a-NE"></a>‘汝当得是应般若波罗蜜功德。<a id="a-NF"></a>’其福甚多。<a id="a-NG"></a>何以故？<a id="a-NH"></a>汝随学是法，<a id="a-NI"></a>当得萨婆若法，<a id="a-NJ"></a>随得萨婆若法，<a id="a-NK"></a>当随得斯陀含果、<a id="a-NL"></a>阿那含果、<a id="a-NM"></a>阿罗汉果、<a id="a-NN"></a>辟支佛道。<br>　　“憍尸迦，<a id="a-NO"></a>置是阎浮提及三千大千世界众生，<a id="a-NP"></a>乃至教十方如恒河沙等世界众生，<a id="a-NQ"></a>令得斯陀含果、<a id="a-NR"></a>阿那含果、<a id="a-NS"></a>阿罗汉果、<a id="a-NT"></a>辟支佛道。<a id="a-NU"></a>于意云何？<a id="a-NV"></a>是人以是因缘，<a id="a-NW"></a>其福多不？<a id="a-NX"></a>”<br>　　释提桓因言：<a id="a-NY"></a>“甚多，<a id="a-NZ"></a>世尊！<a id="a-Na"></a>”<br>　　佛言：<a id="a-Nb"></a>“憍尸迦，<a id="a-Nc"></a>不如善男子、<a id="a-Nd"></a>善女人以般若波罗蜜经卷与他人，<a id="a-Ne"></a>令得书写读诵，<a id="a-Nf"></a>作是言：<a id="a-Ng"></a>‘汝当得是应般若波罗蜜功德。<a id="a-Nh"></a>’其福甚多。<a id="a-Ni"></a>何以故？<a id="a-Nj"></a>汝随学是法，<a id="a-Nk"></a>当得萨婆若法，<a id="a-Nl"></a>随得萨婆若法，<a id="a-Nm"></a>当随得斯陀含果、<a id="a-Nn"></a>阿那含果、<a id="a-No"></a>阿罗汉果、<a id="a-Np"></a>辟支佛道。<br>　　“复次，<a id="a-Nq"></a>憍尸迦，<a id="a-Nr"></a>若满阎浮提众生皆发阿耨多罗三藐三菩提心，<a id="a-Ns"></a>若有善男子、<a id="a-Nt"></a>善女人以般若波罗蜜经卷与之，<a id="a-Nu"></a>令得书写读诵，<a id="a-Nv"></a>是人以是因缘，<a id="a-Nw"></a>其福多不？<a id="a-Nx"></a>”<br>　　释提桓因言：<a id="a-Ny"></a>“甚多，<a id="a-Nz"></a>世尊！<a id="a-O0"></a>”<br>　　佛言：<a id="a-O1"></a>“憍尸迦，<a id="a-O2"></a>不如善男子、<a id="a-O3"></a>善女人以般若波罗蜜经卷，<a id="a-O4"></a>与一阿毗跋致菩萨，<a id="a-O5"></a>作是念：<a id="a-O6"></a>‘是菩萨于是中学，<a id="a-O7"></a>当能修习般若波罗蜜，<a id="a-O8"></a>以是因缘般若波罗蜜增广流布。<a id="a-O9"></a>’福多于彼。<br>　　“憍尸迦，<a id="a-OA"></a>置是阎浮提及三千大千世界众生，<a id="a-OB"></a>乃至十方如恒河沙等世界众生，<a id="a-OC"></a>皆发阿耨多罗三藐三菩提心，<a id="a-OD"></a>若有善男子、<a id="a-OE"></a>善女人以般若波罗蜜经卷与之，<a id="a-OF"></a>令得书写读诵。<a id="a-OG"></a>于意云何？<a id="a-OH"></a>是人以是因缘，<a id="a-OI"></a>其福多不？<a id="a-OJ"></a>”<br>　　释提桓因言：<a id="a-OK"></a>“甚多，<a id="a-OL"></a>世尊！<a id="a-OM"></a>”<br>　　佛言：<a id="a-ON"></a>“不如善男子、<a id="a-OO"></a>善女人以般若波罗蜜经卷，<a id="a-OP"></a>与一阿毗跋致菩萨，<a id="a-OQ"></a>作是念：<a id="a-OR"></a>‘是菩萨于是中学，<a id="a-OS"></a>当能修习般若波罗蜜，<a id="a-OT"></a>以是因缘般若波罗蜜增广流布。<a id="a-OU"></a>’福多于彼。<br>　　“复次，<a id="a-OV"></a>憍尸迦，<a id="a-OW"></a>阎浮提所有众生，<a id="a-OX"></a>皆发阿耨多罗三藐三菩提心，<a id="a-OY"></a>若有善男子、<a id="a-OZ"></a>善女人以般若波罗蜜经卷，<a id="a-Oa"></a>与之为解其义。<a id="a-Ob"></a>于意云何？<a id="a-Oc"></a>是人以是因缘，<a id="a-Od"></a>其福多不？<a id="a-Oe"></a>”<br>　　释提桓因言：<a id="a-Of"></a>“甚多，<a id="a-Og"></a>世尊！<a id="a-Oh"></a>”<br>　　佛言：<a id="a-Oi"></a>“憍尸迦，<a id="a-Oj"></a>不如善男子、<a id="a-Ok"></a>善女人以般若波罗蜜经卷，<a id="a-Ol"></a>与一阿毗跋致菩萨为解其义，<a id="a-Om"></a>福多于彼。<br>　　“憍尸迦，<a id="a-On"></a>置是阎浮提及三千大千世界众生，<a id="a-Oo"></a>乃至教十方如恒河沙等世界众生，<a id="a-Op"></a>皆发阿耨多罗三藐三菩提心，<a id="a-Oq"></a>若有善男子、<a id="a-Or"></a>善女人以般若波罗蜜经卷与之，<a id="a-Os"></a>为解其义。<a id="a-Ot"></a>于意云何？<a id="a-Ou"></a>是人以是因缘，<a id="a-Ov"></a>其福多不？<a id="a-Ow"></a>”<br>　　释提桓因言：<a id="a-Ox"></a>“甚多，<a id="a-Oy"></a>世尊！<a id="a-Oz"></a>”<br>　　佛言：<a id="a-P0"></a>“憍尸迦，<a id="a-P1"></a>不如善男子、<a id="a-P2"></a>善女人以般若波罗蜜经卷，<a id="a-P3"></a>与一阿毗跋致菩萨，<a id="a-P4"></a>为解其义，<a id="a-P5"></a>福多于彼。<br>　　“复次，<a id="a-P6"></a>憍尸迦，<a id="a-P7"></a>阎浮提所有众生皆是阿毗跋致菩萨，<a id="a-P8"></a>若有善男子、<a id="a-P9"></a>善女人以般若波罗蜜义教之。<a id="a-PA"></a>于意云何？<a id="a-PB"></a>是人以是因缘，<a id="a-PC"></a>其福多不？<a id="a-PD"></a>”<br>　　释提桓因言：<a id="a-PE"></a>“甚多，<a id="a-PF"></a>世尊！<a id="a-PG"></a>”<br>　　佛言：<a id="a-PH"></a>“憍尸迦，<a id="a-PI"></a>于是中有一菩萨，<a id="a-PJ"></a>疾得阿耨多罗三藐三菩提，<a id="a-PK"></a>若有人以般若波罗蜜义教之，<a id="a-PL"></a>福多于彼。<br>　　“憍尸迦，<a id="a-PM"></a>置是阎浮提及三千大千世界众生，<a id="a-PN"></a>乃至十方如恒河沙等世界众生，<a id="a-PO"></a>皆是阿毗跋致菩萨，<a id="a-PP"></a>若有善男子、<a id="a-PQ"></a>善女人以般若波罗蜜义教之。<a id="a-PR"></a>于意云何？<a id="a-PS"></a>是人以是因缘，<a id="a-PT"></a>其福多不？<a id="a-PU"></a>”<br>　　释提桓因言：<a id="a-PV"></a>“甚多，<a id="a-PW"></a>世尊！<a id="a-PX"></a>”<br>　　佛言：<a id="a-PY"></a>“憍尸迦，<a id="a-PZ"></a>于是中有一菩萨，<a id="a-Pa"></a>疾得阿耨多罗三藐三菩提，<a id="a-Pb"></a>若有人以般若波罗蜜义教之，<a id="a-Pc"></a>福多于彼。<a id="a-Pd"></a>”</p>
  <p id="aPe">尔时，<a id="a-Pf"></a>释提桓因白佛言：<a id="a-Pg"></a>“如是，<a id="a-Ph"></a>如是，<a id="a-Pi"></a>世尊，<a id="a-Pj"></a>随菩萨近阿耨多罗三藐三菩提，<a id="a-Pk"></a>转应以般若波罗蜜义教之，<a id="a-Pl"></a>亦转应以衣服、<a id="a-Pm"></a>饮食、<a id="a-Pn"></a>卧具、<a id="a-Po"></a>医药而供养之，<a id="a-Pp"></a>其福甚多。<a id="a-Pq"></a>何以故？<a id="a-Pr"></a>世尊，<a id="a-Ps"></a>法应尔随近阿耨多罗三藐三菩提，<a id="a-Pt"></a>得福转多。<a id="a-Pu"></a>”<br>　　尔时，<a id="a-Pv"></a>须菩提赞释提桓因言：<a id="a-Pw"></a>“善哉！<a id="a-Px"></a>善哉！<a id="a-Py"></a>憍尸迦，<a id="a-Pz"></a>汝是圣弟子，<a id="a-Q0"></a>法应佐助诸菩萨，<a id="a-Q1"></a>以阿耨多罗三藐三菩提安慰护念。<a id="a-Q2"></a>若佛初发阿耨多罗三藐三菩提心时，<a id="a-Q3"></a>过去诸佛及诸弟子若不以六波罗蜜安慰佐助者，<a id="a-Q4"></a>不能得阿耨多罗三藐三菩提。<a id="a-Q5"></a>憍尸迦，<a id="a-Q6"></a>佛初发意时，<a id="a-Q7"></a>过去诸佛及诸弟子以六波罗蜜应安慰佐助故，<a id="a-Q8"></a>得阿耨多罗三藐三菩提。<a id="a-Q9"></a>”</p>
  <p data-pb></p>
  <h2 style="text-align: center;" id="aQA"><a id="aQB">回向品第七</a></h2>
  <p id="aQC">尔时，<a id="a-QD"></a>弥勒菩萨语须菩提：<a id="a-QE"></a>“菩萨摩诃萨随喜福德，<a id="a-QF"></a>于余众生布施、<a id="a-QG"></a>持戒、<a id="a-QH"></a>修禅福德，<a id="a-QI"></a>最大、<a id="a-QJ"></a>最胜、<a id="a-QK"></a>最上、<a id="a-QL"></a>最妙。<a id="a-QM"></a>”<br>　　尔时，<a id="a-QN"></a>须菩提问弥勒菩萨：<a id="a-QO"></a>“若菩萨于十方无量阿僧只世界，<a id="a-QP"></a>过去无量灭度诸佛，<a id="a-QQ"></a>是诸佛从初发心乃至得阿耨多罗三藐三菩提，<a id="a-QR"></a>入无余涅槃乃至法欲灭时，<a id="a-QS"></a>于是中间所有应六波罗蜜善根福德，<a id="a-QT"></a>及诸声闻弟子布施、<a id="a-QU"></a>持戒、<a id="a-QV"></a>修禅福德，<a id="a-QW"></a>所有学无学无漏福德及诸佛戒品、<a id="a-QX"></a>定品、<a id="a-QY"></a>慧品、<a id="a-QZ"></a>解脱品、<a id="a-Qa"></a>解脱知见品，<a id="a-Qb"></a>大慈大悲利安众生，<a id="a-Qc"></a>无量佛法及其所说，<a id="a-Qd"></a>从是法中众生受学，<a id="a-Qe"></a>是诸众生所有福德，<a id="a-Qf"></a>及诸佛灭后众生所种福德，<a id="a-Qg"></a>合集称量是诸福德，<a id="a-Qh"></a>以最大、<a id="a-Qi"></a>最胜、<a id="a-Qj"></a>最上、<a id="a-Qk"></a>最妙心随喜，<a id="a-Ql"></a>随喜已回向阿耨多罗三藐三菩提，<a id="a-Qm"></a>作是愿：<a id="a-Qn"></a>‘我此福德当得阿耨多罗三藐三菩提。<a id="a-Qo"></a>’若菩萨作是念：<a id="a-Qp"></a>‘我以是心回向阿耨多罗三藐三菩提。<a id="a-Qq"></a>’如心所缘，<a id="a-Qr"></a>是诸缘、<a id="a-Qs"></a>诸事为可得不？<a id="a-Qt"></a>”<br>　　弥勒言：<a id="a-Qu"></a>“是诸缘、<a id="a-Qv"></a>诸事不可得，<a id="a-Qw"></a>如心取相。<a id="a-Qx"></a>”<br>　　须菩提言：<a id="a-Qy"></a>“若是诸缘、<a id="a-Qz"></a>诸事不尔者，<a id="a-R0"></a>是人将无想颠倒、<a id="a-R1"></a>见颠倒、<a id="a-R2"></a>心颠倒——无常谓常、<a id="a-R3"></a>苦谓乐、<a id="a-R4"></a>不净谓净、<a id="a-R5"></a>无我谓我，<a id="a-R6"></a>生想颠倒、<a id="a-R7"></a>见颠倒、<a id="a-R8"></a>心颠倒。<a id="a-R9"></a>若诸缘、<a id="a-RA"></a>诸事如实者，<a id="a-RB"></a>菩提亦如是，<a id="a-RC"></a>心亦如是。<a id="a-RD"></a>若诸缘、<a id="a-RE"></a>诸事、<a id="a-RF"></a>菩提及心无异者，<a id="a-RG"></a>何等是随喜心回向阿耨多罗三藐三菩提？<a id="a-RH"></a>”<br>　　弥勒言：<a id="a-RI"></a>“须菩提，<a id="a-RJ"></a>如是回向法不应于新发意菩萨前说。<a id="a-RK"></a>所以者何？<a id="a-RL"></a>是人所有信乐、<a id="a-RM"></a>恭敬净心，<a id="a-RN"></a>皆当灭失。<a id="a-RO"></a>须菩提，<a id="a-RP"></a>如是回向法应于阿毗跋致菩萨前说，<a id="a-RQ"></a>若与善知识相随者说，<a id="a-RR"></a>是人闻是不惊不怖，<a id="a-RS"></a>不没不退。<a id="a-RT"></a>菩萨随喜福德应如是回向萨婆若，<a id="a-RU"></a>所用心回向，<a id="a-RV"></a>是心即尽即灭。<a id="a-RW"></a>何等心是回向阿耨多罗三藐三菩提？<a id="a-RX"></a>若用心、<a id="a-RY"></a>心回向，<a id="a-RZ"></a>是二心不俱，<a id="a-Ra"></a>又心性不可得回向。<a id="a-Rb"></a>”</p>
  <p id="aRc">尔时，<a id="a-Rd"></a>释提桓因语须菩提：<a id="a-Re"></a>“新发意菩萨闻是事，<a id="a-Rf"></a>将无惊怖耶？<a id="a-Rg"></a>菩萨今云何以随喜福德如实回向？<a id="a-Rh"></a>”<br>　　尔时，<a id="a-Ri"></a>须菩提因弥勒菩萨作是言：<a id="a-Rj"></a>“菩萨于过去诸佛——道已断，<a id="a-Rk"></a>行已灭，<a id="a-Rl"></a>戏论尽，<a id="a-Rm"></a>灭棘刺，<a id="a-Rn"></a>除重担，<a id="a-Ro"></a>得己利，<a id="a-Rp"></a>尽有结，<a id="a-Rq"></a>正智解脱，<a id="a-Rr"></a>心得自在——无量阿僧只世界中灭度诸佛，<a id="a-Rs"></a>所有善根福德势力，<a id="a-Rt"></a>及诸弟子于诸佛所所种善根，<a id="a-Ru"></a>合集称量，<a id="a-Rv"></a>是诸福德以最大、<a id="a-Rw"></a>最胜、<a id="a-Rx"></a>最上、<a id="a-Ry"></a>最妙心随喜，<a id="a-Rz"></a>随喜已回向阿耨多罗三藐三菩提，<a id="a-S0"></a>是菩萨今当云何不堕想颠倒、<a id="a-S1"></a>见颠倒、<a id="a-S2"></a>心颠倒？<br>　　“若是菩萨用是心回向阿耨多罗三藐三菩提，<a id="a-S3"></a>于是心中不生心相，<a id="a-S4"></a>则是回向阿耨多罗三藐三菩提；<a id="a-S5"></a>若是菩萨于是心中而生心相，<a id="a-S6"></a>则堕想颠倒、<a id="a-S7"></a>见颠倒、<a id="a-S8"></a>心颠倒。<a id="a-S9"></a>若菩萨随喜时如实回向，<a id="a-SA"></a>是心尽灭相，<a id="a-SB"></a>如实知尽灭相，<a id="a-SC"></a>尽灭相法则不可回向，<a id="a-SD"></a>回向心亦如是相，<a id="a-SE"></a>所回向法亦如是相，<a id="a-SF"></a>若能如是回向，<a id="a-SG"></a>是名正回向。<a id="a-SH"></a>菩萨摩诃萨应以随喜福德如是回向。<br>　　“若菩萨于过去诸佛所有福德，<a id="a-SI"></a>并诸弟子及凡夫人乃至畜生闻法种善根，<a id="a-SJ"></a>及诸天、<a id="a-SK"></a>龙、<a id="a-SL"></a>夜叉、<a id="a-SM"></a>乾闼婆、<a id="a-SN"></a>阿修罗、<a id="a-SO"></a>迦楼罗、<a id="a-SP"></a>紧那罗、<a id="a-SQ"></a>摩睺罗伽、<a id="a-SR"></a>人非人等闻法应发萨婆若心，<a id="a-SS"></a>合集称量是诸福德，<a id="a-ST"></a>以最大、<a id="a-SU"></a>最胜、<a id="a-SV"></a>最上、<a id="a-SW"></a>最妙心随喜，<a id="a-SX"></a>随喜已回向阿耨多罗三藐三菩提。<a id="a-SY"></a>若菩萨如是念，<a id="a-SZ"></a>是诸法皆尽灭，<a id="a-Sa"></a>所回向处亦尽灭，<a id="a-Sb"></a>是名随喜福德正回向阿耨多罗三藐三菩提。<br>　　“若菩萨如是知无有法能回向法，<a id="a-Sc"></a>是名正回向阿耨多罗三藐三菩提。<a id="a-Sd"></a>若菩萨如是回向，<a id="a-Se"></a>则不堕想颠倒、<a id="a-Sf"></a>见颠倒、<a id="a-Sg"></a>心颠倒。<a id="a-Sh"></a>何以故？<a id="a-Si"></a>是菩萨不贪著回向故，<a id="a-Sj"></a>是名无上回向。<br>　　“若有菩萨于福德作起法，<a id="a-Sk"></a>取相分别，<a id="a-Sl"></a>则不能以此福德回向。<a id="a-Sm"></a>何以故？<a id="a-Sn"></a>是作起法皆是离相，<a id="a-So"></a>随喜福德亦是离相。<a id="a-Sp"></a>若菩萨知所念作起法皆离，<a id="a-Sq"></a>当知是为行般若波罗蜜。<a id="a-Sr"></a>又诸过去灭度佛善根福德亦如是，<a id="a-Ss"></a>回向所用、<a id="a-St"></a>回向法性相亦如是，<a id="a-Su"></a>若能如是知，<a id="a-Sv"></a>是名正回向阿耨多罗三藐三菩提。<a id="a-Sw"></a>何以故？<a id="a-Sx"></a>诸佛不许取相回向故。<a id="a-Sy"></a>若法过去尽灭，<a id="a-Sz"></a>是法无相，<a id="a-T0"></a>不可以相得——若如是亦分别，<a id="a-T1"></a>是名取相；<a id="a-T2"></a>若如是亦不分别，<a id="a-T3"></a>是名正回向。<br>　　“云何不取相分别而能回向？<a id="a-T4"></a>菩萨以是事故，<a id="a-T5"></a>应学般若波罗蜜方便。<a id="a-T6"></a>若不闻不得般若波罗蜜方便，<a id="a-T7"></a>则不能入是事。<a id="a-T8"></a>若不闻不得般若波罗蜜方便，<a id="a-T9"></a>能以诸福德正回向者，<a id="a-TA"></a>无有是处。<a id="a-TB"></a>何以故？<a id="a-TC"></a>是人于过去诸佛身及诸福德皆已灭尽，<a id="a-TD"></a>而取相分别得是福德欲以回向，<a id="a-TE"></a>如是回向，<a id="a-TF"></a>诸佛不许亦不随喜。<a id="a-TG"></a>何以故？<a id="a-TH"></a>是皆于法有所得故。<a id="a-TI"></a>所谓于过去灭度诸佛取相分别，<a id="a-TJ"></a>有所得而回向，<a id="a-TK"></a>即是大贪著，<a id="a-TL"></a>以是有所得心回向者，<a id="a-TM"></a>诸佛不说有大利益。<a id="a-TN"></a>何以故？<a id="a-TO"></a>是回向，<a id="a-TP"></a>名为杂毒苦恼。<a id="a-TQ"></a>譬如美食其中有毒，<a id="a-TR"></a>虽有好色香美，<a id="a-TS"></a>以有毒故不可食之，<a id="a-TT"></a>愚痴无智之人若食此食，<a id="a-TU"></a>初虽香美可意，<a id="a-TV"></a>食欲消时有大苦报。<a id="a-TW"></a>如是有人不正受读诵，<a id="a-TX"></a>不解其义，<a id="a-TY"></a>而教诸弟子回向语言：<a id="a-TZ"></a>‘善男子来，<a id="a-Ta"></a>如过去、<a id="a-Tb"></a>未来、<a id="a-Tc"></a>现在诸佛，<a id="a-Td"></a>戒品、<a id="a-Te"></a>定品、<a id="a-Tf"></a>慧品、<a id="a-Tg"></a>解脱品、<a id="a-Th"></a>解脱知见品，<a id="a-Ti"></a>并诸声闻弟子及凡夫人所种善根，<a id="a-Tj"></a>及诸佛与众生授辟支佛记，<a id="a-Tk"></a>是辟支佛所种善根，<a id="a-Tl"></a>及与菩萨受阿耨多罗三藐三菩提记，<a id="a-Tm"></a>是诸菩萨所种善根，<a id="a-Tn"></a>合集称量是诸福德随喜，<a id="a-To"></a>随喜已回向阿耨多罗三藐三菩提。<a id="a-Tp"></a>’是人如是回向，<a id="a-Tq"></a>是回向取相分别故，<a id="a-Tr"></a>名为杂毒，<a id="a-Ts"></a>如杂毒食。<a id="a-Tt"></a>有所得者，<a id="a-Tu"></a>无有回向。<a id="a-Tv"></a>何以故？<a id="a-Tw"></a>是有所得，<a id="a-Tx"></a>皆是杂毒故。<a id="a-Ty"></a>以是故，<a id="a-Tz"></a>菩萨应如是思惟过去、<a id="a-U0"></a>未来、<a id="a-U1"></a>现在诸佛善根福德，<a id="a-U2"></a>应云何回向名为正回向至阿耨多罗三藐三菩提？<a id="a-U3"></a>若菩萨欲不谤诸佛应如是回向：<a id="a-U4"></a>‘如诸佛所知福德，<a id="a-U5"></a>何相、<a id="a-U6"></a>何性、<a id="a-U7"></a>何体、<a id="a-U8"></a>何实，<a id="a-U9"></a>我亦如是随喜，<a id="a-UA"></a>我以是随喜，<a id="a-UB"></a>回向阿耨多罗三藐三菩提。<a id="a-UC"></a>’菩萨如是回向则无有咎，<a id="a-UD"></a>不谤诸佛，<a id="a-UE"></a>如是回向则不杂毒，<a id="a-UF"></a>亦名随诸佛教。<br>　　“复次，<a id="a-UG"></a>菩萨应以随喜福德如是回向，<a id="a-UH"></a>如戒品、<a id="a-UI"></a>定品、<a id="a-UJ"></a>慧品、<a id="a-UK"></a>解脱品、<a id="a-UL"></a>解脱知见品，<a id="a-UM"></a>不系欲界、<a id="a-UN"></a>不系色界、<a id="a-UO"></a>不系无色界，<a id="a-UP"></a>非过去、<a id="a-UQ"></a>非未来、<a id="a-UR"></a>非现在，<a id="a-US"></a>以无系故，<a id="a-UT"></a>是福德回向亦无系，<a id="a-UU"></a>所回向法亦无系，<a id="a-UV"></a>回向处亦无系。<a id="a-UW"></a>若能如是回向，<a id="a-UX"></a>则不杂毒。<a id="a-UY"></a>若不如是回向，<a id="a-UZ"></a>名为邪回向。<a id="a-Ua"></a>菩萨回向法，<a id="a-Ub"></a>如三世诸佛所知回向，<a id="a-Uc"></a>我亦如是回向阿耨多罗三藐三菩提，<a id="a-Ud"></a>是名正回向。<a id="a-Ue"></a>”</p>
  <p id="aUf">尔时，<a id="a-Ug"></a>佛赞须菩提言：<a id="a-Uh"></a>“善哉！<a id="a-Ui"></a>善哉！<a id="a-Uj"></a>须菩提，<a id="a-Uk"></a>汝能为诸菩萨摩诃萨作佛事。<a id="a-Ul"></a>须菩提，<a id="a-Um"></a>若有三千大千世界众生，<a id="a-Un"></a>皆行慈悲喜舍心、<a id="a-Uo"></a>四禅、<a id="a-Up"></a>四无色定、<a id="a-Uq"></a>五神通，<a id="a-Ur"></a>不如是菩萨回向福德最大、<a id="a-Us"></a>最胜、<a id="a-Ut"></a>最上、<a id="a-Uu"></a>最妙。<br>　　“复次，<a id="a-Uv"></a>须菩提，<a id="a-Uw"></a>若有三千大千世界众生，<a id="a-Ux"></a>皆发阿耨多罗三藐三菩提心，<a id="a-Uy"></a>是一一菩萨于恒河沙等劫，<a id="a-Uz"></a>以有所得心供养如恒河沙等世界众生衣服、<a id="a-V0"></a>饮食、<a id="a-V1"></a>卧具、<a id="a-V2"></a>医药、<a id="a-V3"></a>一切乐具，<a id="a-V4"></a>如是一一菩萨皆于恒河沙等劫，<a id="a-V5"></a>以有所得心供养是诸众生衣服、<a id="a-V6"></a>饮食、<a id="a-V7"></a>卧具、<a id="a-V8"></a>医药、<a id="a-V9"></a>一切乐具。<a id="a-VA"></a>于意云何？<a id="a-VB"></a>是诸菩萨以是因缘，<a id="a-VC"></a>得福多不？<a id="a-VD"></a>”<br>　　须菩提言：<a id="a-VE"></a>“甚多，<a id="a-VF"></a>世尊！<a id="a-VG"></a>不可譬喻。<a id="a-VH"></a>若是福德有形，<a id="a-VI"></a>恒河沙等世界所不能受。<a id="a-VJ"></a>”<br>　　佛赞须菩提言：<a id="a-VK"></a>“善哉！<a id="a-VL"></a>善哉！<a id="a-VM"></a>须菩提，<a id="a-VN"></a>若菩萨为般若波罗蜜所护故，<a id="a-VO"></a>能以是福德回向，<a id="a-VP"></a>于前有所得心布施福德，<a id="a-VQ"></a>百分不及一，<a id="a-VR"></a>千万亿分不及一，<a id="a-VS"></a>乃至算数譬喻所不能及。<a id="a-VT"></a>”</p>
  <p id="aVU">尔时，<a id="a-VV"></a>四天王天上二万天子，<a id="a-VW"></a>合掌礼佛，<a id="a-VX"></a>作是言：<a id="a-VY"></a>“世尊，<a id="a-VZ"></a>是菩萨回向名为大回向，<a id="a-Va"></a>以方便故，<a id="a-Vb"></a>胜于有所得菩萨布施福德。<a id="a-Vc"></a>何以故？<a id="a-Vd"></a>是菩萨回向为般若波罗蜜所护故。<a id="a-Ve"></a>”<br>　　尔时，<a id="a-Vf"></a>忉利天上十万天子，<a id="a-Vg"></a>以天华香、<a id="a-Vh"></a>涂香、<a id="a-Vi"></a>末香、<a id="a-Vj"></a>天衣、<a id="a-Vk"></a>幢幡、<a id="a-Vl"></a>天诸伎乐而供养佛，<a id="a-Vm"></a>皆作是言：<a id="a-Vn"></a>“世尊，<a id="a-Vo"></a>是菩萨回向名为大回向，<a id="a-Vp"></a>以方便故，<a id="a-Vq"></a>胜于有所得菩萨布施福德。<a id="a-Vr"></a>何以故？<a id="a-Vs"></a>是菩萨回向为般若波罗蜜所护故。<a id="a-Vt"></a>”<br>　　夜摩天上十万天子、<a id="a-Vu"></a>兜率陀天上十万天子、<a id="a-Vv"></a>化乐天上十万天子、<a id="a-Vw"></a>他化自在天上十万天子，<a id="a-Vx"></a>皆以天华、<a id="a-Vy"></a>天香乃至伎乐而供养佛，<a id="a-Vz"></a>皆作是言：<a id="a-W0"></a>“世尊，<a id="a-W1"></a>是菩萨回向名为大回向，<a id="a-W2"></a>以方便故，<a id="a-W3"></a>胜于有所得菩萨布施福德。<a id="a-W4"></a>何以故？<a id="a-W5"></a>是菩萨回向为般若波罗蜜所护故。<a id="a-W6"></a>”<br>　　梵世诸天子大声唱言：<a id="a-W7"></a>“是菩萨回向名为大回向，<a id="a-W8"></a>以方便故，<a id="a-W9"></a>胜于有所得菩萨布施福德。<a id="a-WA"></a>何以故？<a id="a-WB"></a>是菩萨回向为般若波罗蜜所护故。<a id="a-WC"></a>”<br>　　梵辅天、<a id="a-WD"></a>梵众天、<a id="a-WE"></a>大梵天、<a id="a-WF"></a>光天、<a id="a-WG"></a>少光天、<a id="a-WH"></a>无量光天、<a id="a-WI"></a>光音天、<a id="a-WJ"></a>净天、<a id="a-WK"></a>少净天、<a id="a-WL"></a>无量净天、<a id="a-WM"></a>遍净天、<a id="a-WN"></a>无云行天、<a id="a-WO"></a>福生天、<a id="a-WP"></a>广果天、<a id="a-WQ"></a>无诳天、<a id="a-WR"></a>无热天、<a id="a-WS"></a>妙见天、<a id="a-WT"></a>善见天、<a id="a-WU"></a>阿迦腻吒上诸天子，<a id="a-WV"></a>合掌礼佛，<a id="a-WW"></a>皆作是言：<a id="a-WX"></a>“世尊，<a id="a-WY"></a>是善男子、<a id="a-WZ"></a>善女人求佛道者，<a id="a-Wa"></a>甚为希有！<a id="a-Wb"></a>为般若波罗蜜所护故，<a id="a-Wc"></a>能胜有所得菩萨布施福德。<a id="a-Wd"></a>何以故？<a id="a-We"></a>是菩萨回向为般若波罗蜜所护故。<a id="a-Wf"></a>”</p>
  <p id="aWg">尔时，<a id="a-Wh"></a>佛告净居诸天子：<a id="a-Wi"></a>“置是三千大千世界众生，<a id="a-Wj"></a>若十方恒河沙等世界众生，<a id="a-Wk"></a>皆发阿耨多罗三藐三菩提心，<a id="a-Wl"></a>是一一菩萨于恒河沙等劫，<a id="a-Wm"></a>以有所得心供养十方如恒河沙等世界众生衣服、<a id="a-Wn"></a>饮食、<a id="a-Wo"></a>卧具、<a id="a-Wp"></a>医药、<a id="a-Wq"></a>一切乐具，<a id="a-Wr"></a>如是一一菩萨皆于恒河沙等劫，<a id="a-Ws"></a>以有所得心供养是诸众生衣服、<a id="a-Wt"></a>饮食、<a id="a-Wu"></a>卧具、<a id="a-Wv"></a>医药、<a id="a-Ww"></a>一切乐具；<a id="a-Wx"></a>若有菩萨于过去、<a id="a-Wy"></a>未来、<a id="a-Wz"></a>现在诸佛，<a id="a-X0"></a>所有戒品、<a id="a-X1"></a>定品、<a id="a-X2"></a>慧品、<a id="a-X3"></a>解脱品、<a id="a-X4"></a>解脱知见品，<a id="a-X5"></a>并诸声闻弟子，<a id="a-X6"></a>及凡夫人所种善根，<a id="a-X7"></a>合集称量是诸福德，<a id="a-X8"></a>以最大、<a id="a-X9"></a>最胜、<a id="a-XA"></a>最上、<a id="a-XB"></a>最妙心随喜，<a id="a-XC"></a>随喜已回向阿耨多罗三藐三菩提，<a id="a-XD"></a>其福甚多。<a id="a-XE"></a>”</p>
  <p id="aXF">尔时，<a id="a-XG"></a>须菩提白佛言：<a id="a-XH"></a>“世尊，<a id="a-XI"></a>如佛所说，<a id="a-XJ"></a>是诸福德合集称量，<a id="a-XK"></a>以最大、<a id="a-XL"></a>最胜、<a id="a-XM"></a>最上、<a id="a-XN"></a>最妙心随喜，<a id="a-XO"></a>随喜已回向阿耨多罗三藐三菩提。<a id="a-XP"></a>世尊，<a id="a-XQ"></a>云何名为最大、<a id="a-XR"></a>最胜、<a id="a-XS"></a>最上、<a id="a-XT"></a>最妙随喜？<a id="a-XU"></a>”<br>　　佛告须菩提：<a id="a-XV"></a>“若菩萨于过去、<a id="a-XW"></a>未来、<a id="a-XX"></a>现在诸法，<a id="a-XY"></a>不舍不念不得，<a id="a-XZ"></a>于此中无有法若已生灭、<a id="a-Xa"></a>若今生灭、<a id="a-Xb"></a>若当生灭，<a id="a-Xc"></a>如诸法实相，<a id="a-Xd"></a>随喜回向阿耨多罗三藐三菩提亦如是。<a id="a-Xe"></a>须菩提，<a id="a-Xf"></a>是名菩萨最大、<a id="a-Xg"></a>最胜、<a id="a-Xh"></a>最上、<a id="a-Xi"></a>最妙随喜回向。<br>　　“复次，<a id="a-Xj"></a>须菩提，<a id="a-Xk"></a>菩萨若欲于过去、<a id="a-Xl"></a>未来、<a id="a-Xm"></a>现在诸佛布施、<a id="a-Xn"></a>持戒、<a id="a-Xo"></a>忍辱、<a id="a-Xp"></a>精进、<a id="a-Xq"></a>禅定、<a id="a-Xr"></a>智慧、<a id="a-Xs"></a>解脱、<a id="a-Xt"></a>解脱知见随喜，<a id="a-Xu"></a>应如是随喜，<a id="a-Xv"></a>如解脱持戒亦如是，<a id="a-Xw"></a>解脱、<a id="a-Xx"></a>定慧解脱、<a id="a-Xy"></a>解脱知见亦如是，<a id="a-Xz"></a>如解脱信解亦如是，<a id="a-Y0"></a>如解脱随喜亦如是，<a id="a-Y1"></a>如解脱未来未生法亦如是，<a id="a-Y2"></a>如解脱过去无量阿僧只世界诸佛及弟子亦如是，<a id="a-Y3"></a>如解脱今现在十方无量阿僧只世界诸佛及诸弟子亦如是，<a id="a-Y4"></a>如解脱未来无量阿僧只世界诸佛及诸弟子亦如是，<a id="a-Y5"></a>是诸法相不系、<a id="a-Y6"></a>不缚、<a id="a-Y7"></a>不解、<a id="a-Y8"></a>不脱，<a id="a-Y9"></a>以是回向阿耨多罗三藐三菩提，<a id="a-YA"></a>不生不灭故，<a id="a-YB"></a>须菩提，<a id="a-YC"></a>是名菩萨最大、<a id="a-YD"></a>最胜、<a id="a-YE"></a>最上、<a id="a-YF"></a>最妙随喜回向。<br>　　“以是回向胜于十方如恒河沙等世界诸菩萨，<a id="a-YG"></a>以有所得心皆于恒河沙劫供养十方如恒河沙等世界众生衣服、<a id="a-YH"></a>饮食、<a id="a-YI"></a>卧具、<a id="a-YJ"></a>医药、<a id="a-YK"></a>一切乐具。<a id="a-YL"></a>以有所得心布施、<a id="a-YM"></a>持戒、<a id="a-YN"></a>忍辱、<a id="a-YO"></a>精进、<a id="a-YP"></a>禅定，<a id="a-YQ"></a>于此随喜回向福德，<a id="a-YR"></a>百分不及一，<a id="a-YS"></a>百千万亿分不及，<a id="a-YT"></a>乃至算数譬喻所不能及。<a id="a-YU"></a>”</p>
  <p data-pb></p>
  <h2 style="text-align: center;" id="aYV"><a id="aYW">泥犁品第八</a></h2>
  <p id="aYX">尔时，<a id="a-YY"></a>舍利弗白佛言：<a id="a-YZ"></a>“世尊，<a id="a-Ya"></a>是般若波罗蜜？<a id="a-Yb"></a>”<br>　　佛言：<a id="a-Yc"></a>“是般若波罗蜜。<a id="a-Yd"></a>”<br>　　“世尊，<a id="a-Ye"></a>般若波罗蜜能作照明。<br>　　“世尊，<a id="a-Yf"></a>般若波罗蜜所应敬礼。<br>　　“世尊，<a id="a-Yg"></a>般若波罗蜜能与光明。<br>　　“世尊，<a id="a-Yh"></a>般若波罗蜜除诸闇冥。<br>　　“世尊，<a id="a-Yi"></a>般若波罗蜜无所染污。<br>　　“世尊，<a id="a-Yj"></a>般若波罗蜜多所利益。<br>　　“世尊，<a id="a-Yk"></a>般若波罗蜜多所安隐。<br>　　“世尊，<a id="a-Yl"></a>般若波罗蜜能与盲者眼。<br>　　“世尊，<a id="a-Ym"></a>般若波罗蜜能令邪行者入正道。<br>　　“世尊，<a id="a-Yn"></a>般若波罗蜜即是萨婆若。<br>　　“世尊，<a id="a-Yo"></a>般若波罗蜜是诸菩萨母。<br>　　“世尊，<a id="a-Yp"></a>般若波罗蜜非生法者、<a id="a-Yq"></a>非灭法者。<br>　　“世尊，<a id="a-Yr"></a>般若波罗蜜具足三转十二相法轮。<br>　　“世尊，<a id="a-Ys"></a>般若波罗蜜能为孤穷者作救护。<br>　　“世尊，<a id="a-Yt"></a>般若波罗蜜能灭生死。<br>　　“世尊，<a id="a-Yu"></a>般若波罗蜜能示一切法性。<br>　　“世尊，<a id="a-Yv"></a>应云何敬视般若波罗蜜？<a id="a-Yw"></a>”<br>　　佛言：<a id="a-Yx"></a>“如敬视佛，<a id="a-Yy"></a>敬礼般若波罗蜜如敬礼佛。<a id="a-Yz"></a>”</p>
  <p id="aZ0">尔时，<a id="a-Z1"></a>释提桓因心念：<a id="a-Z2"></a>“舍利弗，<a id="a-Z3"></a>何因缘作是问？<a id="a-Z4"></a>”念已问舍利弗：<a id="a-Z5"></a>“何因缘作是问？<a id="a-Z6"></a>”<br>　　舍利弗言：<a id="a-Z7"></a>“菩萨摩诃萨以般若波罗蜜随喜福德，<a id="a-Z8"></a>回向萨婆若故，<a id="a-Z9"></a>于上诸菩萨所有布施、<a id="a-ZA"></a>持戒、<a id="a-ZB"></a>忍辱、<a id="a-ZC"></a>精进、<a id="a-ZD"></a>禅定等，<a id="a-ZE"></a>其福最胜，<a id="a-ZF"></a>是故我作是问。<a id="a-ZG"></a>憍尸迦，<a id="a-ZH"></a>譬如盲人虽有百千万众，<a id="a-ZI"></a>无有导者不能进趣城邑聚落。<a id="a-ZJ"></a>憍尸迦，<a id="a-ZK"></a>五波罗蜜离般若波罗蜜，<a id="a-ZL"></a>亦如盲人无导，<a id="a-ZM"></a>不能修道至萨婆若。<a id="a-ZN"></a>若五波罗蜜为般若波罗蜜所护，<a id="a-ZO"></a>则为有目。<a id="a-ZP"></a>般若波罗蜜力故，<a id="a-ZQ"></a>五波罗蜜得波罗蜜名。<a id="a-ZR"></a>”<br>　　舍利弗白佛言：<a id="a-ZS"></a>“世尊，<a id="a-ZT"></a>云何生般若波罗蜜？<a id="a-ZU"></a>”<br>　　佛言：<a id="a-ZV"></a>“若菩萨不生色，<a id="a-ZW"></a>则生般若波罗蜜；<a id="a-ZX"></a>不生受、<a id="a-ZY"></a>想、<a id="a-ZZ"></a>行、<a id="a-Za"></a>识，<a id="a-Zb"></a>则生般若波罗蜜。<a id="a-Zc"></a>”<br>　　“如是生般若波罗蜜，<a id="a-Zd"></a>为成何法？<a id="a-Ze"></a>”<br>　　“舍利弗，<a id="a-Zf"></a>如是生般若波罗蜜，<a id="a-Zg"></a>于法无所成；<a id="a-Zh"></a>若无所成，<a id="a-Zi"></a>则名般若波罗蜜。<a id="a-Zj"></a>”<br>　　释提桓因白佛言：<a id="a-Zk"></a>“世尊，<a id="a-Zl"></a>般若波罗蜜亦不成萨婆若耶？<a id="a-Zm"></a>”<br>　　“憍尸迦，<a id="a-Zn"></a>般若波罗蜜成萨婆若，<a id="a-Zo"></a>但不如名相作起法成。<a id="a-Zp"></a>”<br>　　“世尊，<a id="a-Zq"></a>当云何成？<a id="a-Zr"></a>”<br>　　佛言：<a id="a-Zs"></a>“如不成，<a id="a-Zt"></a>如是成。<a id="a-Zu"></a>”<br>　　释提桓因白佛言：<a id="a-Zv"></a>“希有，<a id="a-Zw"></a>世尊！<a id="a-Zx"></a>般若波罗蜜不为生、<a id="a-Zy"></a>不为灭故有？<a id="a-Zz"></a>”<br>　　须菩提白佛言：<a id="a-a0"></a>“世尊，<a id="a-a1"></a>菩萨如是亦分别则失般若波罗蜜，<a id="a-a2"></a>则远离般若波罗蜜。<a id="a-a3"></a>”<br>　　佛告须菩提：<a id="a-a4"></a>“有是因缘，<a id="a-a5"></a>若菩萨谓般若波罗蜜空无所有，<a id="a-a6"></a>则失般若波罗蜜，<a id="a-a7"></a>则远般若波罗蜜。<a id="a-a8"></a>须菩提，<a id="a-a9"></a>是名菩萨般若波罗蜜。<a id="a-aA"></a>”<br>　　“世尊，<a id="a-aB"></a>说般若波罗蜜为示何法？<a id="a-aC"></a>”<br>　　“须菩提，<a id="a-aD"></a>说般若波罗蜜，<a id="a-aE"></a>不示色，<a id="a-aF"></a>不示受、<a id="a-aG"></a>想、<a id="a-aH"></a>行、<a id="a-aI"></a>识，<a id="a-aJ"></a>不示须陀洹果、<a id="a-aK"></a>斯陀含果、<a id="a-aL"></a>阿那含果、<a id="a-aM"></a>阿罗汉果、<a id="a-aN"></a>辟支佛道，<a id="a-aO"></a>不示佛法。<a id="a-aP"></a>”<br>　　须菩提言：<a id="a-aQ"></a>“世尊，<a id="a-aR"></a>摩诃波罗蜜是般若波罗蜜。<a id="a-aS"></a>”<br>　　佛言：<a id="a-aT"></a>“须菩提，<a id="a-aU"></a>于意云何？<a id="a-aV"></a>以是因缘，<a id="a-aW"></a>摩诃波罗蜜是般若波罗蜜？<a id="a-aX"></a>”<br>　　须菩提言：<a id="a-aY"></a>“般若波罗蜜于色不作大、<a id="a-aZ"></a>不作小、<a id="a-aa"></a>不作合、<a id="a-ab"></a>不作散，<a id="a-ac"></a>于受、<a id="a-ad"></a>想、<a id="a-ae"></a>行、<a id="a-af"></a>识不作大、<a id="a-ag"></a>不作小、<a id="a-ah"></a>不作合、<a id="a-ai"></a>不作散。<a id="a-aj"></a>世尊，<a id="a-ak"></a>般若波罗蜜于佛十力不作强、<a id="a-al"></a>不作弱，<a id="a-am"></a>四无所畏乃至萨婆若不作合、<a id="a-an"></a>不作散。<a id="a-ao"></a>世尊，<a id="a-ap"></a>菩萨如是亦分别，<a id="a-aq"></a>则不行般若波罗蜜。<a id="a-ar"></a>何以故？<a id="a-as"></a>般若波罗蜜无如是相。<a id="a-at"></a>‘我当度若干众生’，<a id="a-au"></a>即是菩萨计有所得。<a id="a-av"></a>所以者何？<a id="a-aw"></a>众生不生故，<a id="a-ax"></a>般若波罗蜜不生；<a id="a-ay"></a>众生无性故，<a id="a-az"></a>般若波罗蜜无性；<a id="a-b0"></a>众生离相故，<a id="a-b1"></a>般若波罗蜜离相；<a id="a-b2"></a>众生不灭故，<a id="a-b3"></a>般若波罗蜜不灭；<a id="a-b4"></a>众生不可思议故，<a id="a-b5"></a>般若波罗蜜不可思议；<a id="a-b6"></a>众生不可知故，<a id="a-b7"></a>般若波罗蜜不可知；<a id="a-b8"></a>众生力集故，<a id="a-b9"></a>如来力亦集。<a id="a-bA"></a>”<br>　　舍利弗白佛言：<a id="a-bB"></a>“世尊，<a id="a-bC"></a>菩萨若能信是深般若波罗蜜，<a id="a-bD"></a>不疑、<a id="a-bE"></a>不悔、<a id="a-bF"></a>不难，<a id="a-bG"></a>随顺解义，<a id="a-bH"></a>是人从何处终来生此间？<a id="a-bI"></a>”<br>　　佛言：<a id="a-bJ"></a>“舍利弗，<a id="a-bK"></a>是菩萨于他方佛土命终来生此间。<a id="a-bL"></a>舍利弗，<a id="a-bM"></a>菩萨从他方佛土来者，<a id="a-bN"></a>曾已亲近供养诸佛问其中义，<a id="a-bO"></a>今闻般若波罗蜜即生欢喜如从佛闻。<a id="a-bP"></a>若见般若波罗蜜，<a id="a-bQ"></a>如见佛。<a id="a-bR"></a>”<br>　　须菩提白佛言：<a id="a-bS"></a>“世尊，<a id="a-bT"></a>般若波罗蜜可闻可见耶？<a id="a-bU"></a>”<br>　　佛言：<a id="a-bV"></a>“不也。<a id="a-bW"></a>”<br>　　“世尊，<a id="a-bX"></a>是菩萨发心已来，<a id="a-bY"></a>几时能修习般若波罗蜜？<a id="a-bZ"></a>”<br>　　“须菩提，<a id="a-ba"></a>是事应分别，<a id="a-bb"></a>有菩萨得值若干百千万亿佛，<a id="a-bc"></a>于诸佛所修行梵行，<a id="a-bd"></a>有于大众闻深般若波罗蜜，<a id="a-be"></a>无恭敬心即时舍去。<a id="a-bf"></a>须菩提，<a id="a-bg"></a>当知是人本于过去诸佛，<a id="a-bh"></a>闻说般若波罗蜜舍去故，<a id="a-bi"></a>于今闻深般若波罗蜜亦舍去，<a id="a-bj"></a>身心不和起无智业，<a id="a-bk"></a>积集无智业因缘故，<a id="a-bl"></a>诽谤拒逆般若波罗蜜。<a id="a-bm"></a>须菩提，<a id="a-bn"></a>诽谤拒逆深般若波罗蜜者，<a id="a-bo"></a>即诽谤拒逆萨婆若；<a id="a-bp"></a>诽谤拒逆萨婆若者，<a id="a-bq"></a>即诽谤拒逆三世诸佛。<br>　　“须菩提，<a id="a-br"></a>是愚痴人起如是破法重罪业故，<a id="a-bs"></a>若干百千万劫受大地狱罪，<a id="a-bt"></a>从一大地狱至一大地狱；<a id="a-bu"></a>从一大地狱至一大地狱受罪时，<a id="a-bv"></a>若火劫起堕他方大地狱，<a id="a-bw"></a>于彼亦从一大地狱至一大地狱；<a id="a-bx"></a>从一大地狱至一大地狱受罪时，<a id="a-by"></a>若彼火劫起复堕他方大地狱，<a id="a-bz"></a>堕他方大地狱已，<a id="a-c0"></a>复从一大地狱至一大地狱；<a id="a-c1"></a>从一大地狱至一大地狱受罪时，<a id="a-c2"></a>若彼火劫起，<a id="a-c3"></a>还来堕此大地狱中，<a id="a-c4"></a>是人于此复从一大地狱至一大地狱受诸剧苦，<a id="a-c5"></a>如是展转，<a id="a-c6"></a>乃至火劫复起，<a id="a-c7"></a>受是无量苦恼业报。<a id="a-c8"></a>何以故？<a id="a-c9"></a>起恶口业故。<a id="a-cA"></a>”</p>
  <p id="acB">尔时，<a id="a-cC"></a>舍利弗白佛言：<a id="a-cD"></a>“世尊，<a id="a-cE"></a>如是罪业似五逆罪。<a id="a-cF"></a>”<br>　　“舍利弗，<a id="a-cG"></a>汝勿谓此破法罪似五逆罪。<a id="a-cH"></a>何以故？<a id="a-cI"></a>是人闻说深般若波罗蜜，<a id="a-cJ"></a>诽谤拒逆作是念：<a id="a-cK"></a>‘不应学是法，<a id="a-cL"></a>是法非佛所说。<a id="a-cM"></a>’以是因缘，<a id="a-cN"></a>其罪转增故，<a id="a-cO"></a>亦令他人离般若波罗蜜。<a id="a-cP"></a>”<br>　　佛言：<a id="a-cQ"></a>“是人自坏身亦坏他人身，<a id="a-cR"></a>自饮毒亦饮他人毒，<a id="a-cS"></a>自亡失亦亡失他人，<a id="a-cT"></a>自不知不解般若波罗蜜亦教他人不知不解。<a id="a-cU"></a>舍利弗，<a id="a-cV"></a>我尚不听是人出家，<a id="a-cW"></a>何况于我法中而受供养！<a id="a-cX"></a>何以故？<a id="a-cY"></a>当知是人为污法者，<a id="a-cZ"></a>当知是人为是糟粕，<a id="a-ca"></a>其性浊黑。<a id="a-cb"></a>若有众生信受其言者，<a id="a-cc"></a>亦当受是剧苦重罪。<a id="a-cd"></a>何以故？<a id="a-ce"></a>舍利弗，<a id="a-cf"></a>若破般若波罗蜜，<a id="a-cg"></a>若污般若波罗蜜，<a id="a-ch"></a>当知是人破法污法者。<a id="a-ci"></a>”<br>　　舍利弗白佛言：<a id="a-cj"></a>“世尊，<a id="a-ck"></a>不说是人受身大小？<a id="a-cl"></a>”<br>　　佛告舍利弗：<a id="a-cm"></a>“置是人身量大小不须说也。<a id="a-cn"></a>是人若闻说其身量，<a id="a-co"></a>热血当从口出，<a id="a-cp"></a>若死、<a id="a-cq"></a>若近死；<a id="a-cr"></a>若闻说其身量，<a id="a-cs"></a>自知此罪忧愁深入身体干消；<a id="a-ct"></a>是故不须说其受身大小。<a id="a-cu"></a>”<br>　　舍利弗白佛言：<a id="a-cv"></a>“世尊，<a id="a-cw"></a>唯愿佛说是人身量，<a id="a-cx"></a>令后世人得为明戒，<a id="a-cy"></a>知以是罪业故受是大身。<a id="a-cz"></a>”<br>　　佛告舍利弗：<a id="a-d0"></a>“是事足为后世众生作大明戒，<a id="a-d1"></a>积集如是罪业因缘故，<a id="a-d2"></a>受如是无量无边久剧苦恼。<a id="a-d3"></a>舍利弗，<a id="a-d4"></a>是事足为善人作大明戒。<a id="a-d5"></a>”<br>　　须菩提白佛言：<a id="a-d6"></a>“世尊，<a id="a-d7"></a>善男子、<a id="a-d8"></a>善女人应善守护身业、<a id="a-d9"></a>口业、<a id="a-dA"></a>意业。<a id="a-dB"></a>世尊，<a id="a-dC"></a>但以口业因缘故，<a id="a-dD"></a>得如是重罪耶？<a id="a-dE"></a>”<br>　　佛告须菩提：<a id="a-dF"></a>“以口业因缘故，<a id="a-dG"></a>得如是重罪。<a id="a-dH"></a>须菩提，<a id="a-dI"></a>我法中多有如是等痴人，<a id="a-dJ"></a>诽谤拒逆深般若波罗蜜。<a id="a-dK"></a>须菩提，<a id="a-dL"></a>诽谤拒逆深般若波罗蜜者，<a id="a-dM"></a>即诽谤拒逆阿耨多罗三藐三菩提；<a id="a-dN"></a>诽谤拒逆阿耨多罗三藐三菩提者，<a id="a-dO"></a>即诽谤拒逆过去、<a id="a-dP"></a>未来、<a id="a-dQ"></a>现在诸佛萨婆若；<a id="a-dR"></a>诽谤拒逆萨婆若者，<a id="a-dS"></a>即诽谤拒逆法宝；<a id="a-dT"></a>诽谤拒逆法宝者，<a id="a-dU"></a>即诽谤拒逆僧宝；<a id="a-dV"></a>诽谤拒逆三宝故，<a id="a-dW"></a>即起无量无边重罪之业。<a id="a-dX"></a>”<br>　　须菩提白佛言：<a id="a-dY"></a>“世尊，<a id="a-dZ"></a>若人诽谤拒逆深般若波罗蜜，<a id="a-da"></a>有几因缘？<a id="a-db"></a>”<br>　　“须菩提，<a id="a-dc"></a>是痴人为魔所使，<a id="a-dd"></a>于深妙法不信不解。<a id="a-de"></a>复次，<a id="a-df"></a>须菩提，<a id="a-dg"></a>是痴人得恶知识，<a id="a-dh"></a>不乐不喜修习善法，<a id="a-di"></a>又深贪著常求他过，<a id="a-dj"></a>自高其身卑下他人。<a id="a-dk"></a>须菩提，<a id="a-dl"></a>以是因缘故，<a id="a-dm"></a>诽谤拒逆深般若波罗蜜。<a id="a-dn"></a>”<br>　　须菩提白佛言：<a id="a-do"></a>“世尊，<a id="a-dp"></a>不精进者信解般若波罗蜜甚难！<a id="a-dq"></a>”<br>　　佛言：<a id="a-dr"></a>“如是，<a id="a-ds"></a>如是，<a id="a-dt"></a>须菩提，<a id="a-du"></a>不精进者信解般若波罗蜜甚难！<a id="a-dv"></a>”<br>　　“世尊，<a id="a-dw"></a>云何不精进者信解般若波罗蜜甚难？<a id="a-dx"></a>”<br>　　“须菩提，<a id="a-dy"></a>色无缚无解。<a id="a-dz"></a>何以故？<a id="a-e0"></a>色真性是色。<a id="a-e1"></a>受、<a id="a-e2"></a>想、<a id="a-e3"></a>行、<a id="a-e4"></a>识无缚无解。<a id="a-e5"></a>何以故？<a id="a-e6"></a>识真性是识。<a id="a-e7"></a>复次，<a id="a-e8"></a>须菩提，<a id="a-e9"></a>色前际无缚无解。<a id="a-eA"></a>何以故？<a id="a-eB"></a>色前际真性是色。<a id="a-eC"></a>色后际无缚无解。<a id="a-eD"></a>何以故？<a id="a-eE"></a>色后际真性是色。<a id="a-eF"></a>现在色无缚无解。<a id="a-eG"></a>何以故？<a id="a-eH"></a>现在色真性是色。<a id="a-eI"></a>须菩提，<a id="a-eJ"></a>受、<a id="a-eK"></a>想、<a id="a-eL"></a>行、<a id="a-eM"></a>识前际无缚无解。<a id="a-eN"></a>何以故？<a id="a-eO"></a>识前际真性是识。<a id="a-eP"></a>识后际无缚无解。<a id="a-eQ"></a>何以故？<a id="a-eR"></a>识后际真性是识。<a id="a-eS"></a>现在识无缚无解。<a id="a-eT"></a>何以故？<a id="a-eU"></a>现在识真性是识。<a id="a-eV"></a>”<br>　　“世尊，<a id="a-eW"></a>般若波罗蜜甚深，<a id="a-eX"></a>不精进者信解甚难！<a id="a-eY"></a>”<br>　　佛言：<a id="a-eZ"></a>“如是，<a id="a-ea"></a>如是，<a id="a-eb"></a>须菩提，<a id="a-ec"></a>深般若波罗蜜不精进者信解甚难！<a id="a-ed"></a>须菩提，<a id="a-ee"></a>色净即是果净，<a id="a-ef"></a>色净故果亦净，<a id="a-eg"></a>受、<a id="a-eh"></a>想、<a id="a-ei"></a>行、<a id="a-ej"></a>识净即是果净，<a id="a-ek"></a>受、<a id="a-el"></a>想、<a id="a-em"></a>行、<a id="a-en"></a>识净故果亦净。<br>　　“复次，<a id="a-eo"></a>须菩提，<a id="a-ep"></a>色净即是萨婆若净，<a id="a-eq"></a>萨婆若净故色净。<a id="a-er"></a>须菩提，<a id="a-es"></a>色净、<a id="a-et"></a>萨婆若净，<a id="a-eu"></a>无二无别，<a id="a-ev"></a>无异无坏，<a id="a-ew"></a>受、<a id="a-ex"></a>想、<a id="a-ey"></a>行、<a id="a-ez"></a>识净即是萨婆若净，<a id="a-f0"></a>萨婆若净故受、<a id="a-f1"></a>想、<a id="a-f2"></a>行、<a id="a-f3"></a>识净。<a id="a-f4"></a>须菩提，<a id="a-f5"></a>萨婆若净，<a id="a-f6"></a>受、<a id="a-f7"></a>想、<a id="a-f8"></a>行、<a id="a-f9"></a>识净，<a id="a-fA"></a>无二无别，<a id="a-fB"></a>无异无坏。<a id="a-fC"></a>”</p>
 </body>
</html>