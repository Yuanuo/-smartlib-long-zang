<!doctype html>
<html id="rY3qqpG" data-ver="2699">
 <head>
  <meta charset="utf-8">
  <meta library="unknown">
  <meta period="姚秦">
  <meta author="鸠摩罗什 译">
  <meta priority="5">
  <meta searchable="all">
 </head>
 <body>
  <h1 style="text-align: center;" id="aK7"><a id="aK8">小品般若波罗蜜经卷第四</a></h1>
  <h2 style="text-align: center;" id="aK9"><a id="aKA">叹净品第九</a></h2>
  <p id="aKB">尔时，<a id="a-KC"></a>舍利弗白佛言：<a id="a-KD"></a>“世尊，<a id="a-KE"></a>是净甚深！<a id="a-KF"></a>”<br>　　佛言：<a id="a-KG"></a>“净故。<a id="a-KH"></a>”<br>　　“世尊，<a id="a-KI"></a>是净明。<a id="a-KJ"></a>”<br>　　佛言：<a id="a-KK"></a>“净故。<a id="a-KL"></a>”<br>　　“世尊，<a id="a-KM"></a>是净不生欲界、<a id="a-KN"></a>不生色界、<a id="a-KO"></a>不生无色界。<a id="a-KP"></a>”<br>　　佛言：<a id="a-KQ"></a>“净故。<a id="a-KR"></a>”<br>　　“世尊，<a id="a-KS"></a>是净无垢无净。<a id="a-KT"></a>”<br>　　佛言：<a id="a-KU"></a>“净故。<a id="a-KV"></a>”<br>　　“世尊，<a id="a-KW"></a>是净无得无果。<a id="a-KX"></a>”<br>　　佛言：<a id="a-KY"></a>“净故。<a id="a-KZ"></a>”<br>　　“世尊，<a id="a-Ka"></a>是净不作不起。<a id="a-Kb"></a>”<br>　　佛言：<a id="a-Kc"></a>“净故。<a id="a-Kd"></a>”<br>　　“世尊，<a id="a-Ke"></a>是净无知，<br>　　佛言：<a id="a-Kf"></a>“净故。<a id="a-Kg"></a>”<br>　　“世尊，<a id="a-Kh"></a>是净不知色，<a id="a-Ki"></a>不知受、<a id="a-Kj"></a>想、<a id="a-Kk"></a>行、<a id="a-Kl"></a>识。<a id="a-Km"></a>”<br>　　佛言：<a id="a-Kn"></a>“净故。<a id="a-Ko"></a>”<br>　　“世尊，<a id="a-Kp"></a>般若波罗蜜于萨婆若不增不减。<a id="a-Kq"></a>”<br>　　佛言：<a id="a-Kr"></a>“净故。<a id="a-Ks"></a>”<br>　　“世尊，<a id="a-Kt"></a>般若波罗蜜净故，<a id="a-Ku"></a>于法无所取。<a id="a-Kv"></a>”<br>　　佛言：<a id="a-Kw"></a>“净故。<a id="a-Kx"></a>”</p>
  <p id="aKy">尔时，<a id="a-Kz"></a>须菩提白佛言：<a id="a-L0"></a>“世尊，<a id="a-L1"></a>我净故色净。<a id="a-L2"></a>”<br>　　佛言：<a id="a-L3"></a>“毕竟净故。<a id="a-L4"></a>”<br>　　“世尊，<a id="a-L5"></a>我净故受、<a id="a-L6"></a>想、<a id="a-L7"></a>行、<a id="a-L8"></a>识净。<a id="a-L9"></a>”<br>　　佛言：<a id="a-LA"></a>“毕竟净故。<a id="a-LB"></a>”<br>　　“世尊，<a id="a-LC"></a>我净故果净。<a id="a-LD"></a>”<br>　　佛言：<a id="a-LE"></a>“毕竟净故。<a id="a-LF"></a>”<br>　　“世尊，<a id="a-LG"></a>我净故萨婆若净。<a id="a-LH"></a>”<br>　　佛言：<a id="a-LI"></a>“毕竟净故。<a id="a-LJ"></a>”<br>　　“世尊，<a id="a-LK"></a>我净故无得无果。<a id="a-LL"></a>”<br>　　佛言：<a id="a-LM"></a>“毕竟净故。<a id="a-LN"></a>”<br>　　“世尊，<a id="a-LO"></a>我无边故色无边。<a id="a-LP"></a>”<br>　　佛言：<a id="a-LQ"></a>“毕竟净故。<a id="a-LR"></a>”<br>　　“世尊，<a id="a-LS"></a>我无边故受、<a id="a-LT"></a>想、<a id="a-LU"></a>行、<a id="a-LV"></a>识无边。<a id="a-LW"></a>”<br>　　佛言：<a id="a-LX"></a>“毕竟净故。<a id="a-LY"></a>”<br>　　“世尊，<a id="a-LZ"></a>如是，<a id="a-La"></a>如是，<a id="a-Lb"></a>名菩萨般若波罗蜜耶？<a id="a-Lc"></a>”<br>　　“须菩提，<a id="a-Ld"></a>毕竟净故。<a id="a-Le"></a>”<br>　　“世尊，<a id="a-Lf"></a>般若波罗蜜非此岸，<a id="a-Lg"></a>非彼岸，<a id="a-Lh"></a>非中流。<a id="a-Li"></a>”<br>　　佛言：<a id="a-Lj"></a>“毕竟净故。<a id="a-Lk"></a>”<br>　　“世尊，<a id="a-Ll"></a>菩萨若如是亦分别，<a id="a-Lm"></a>即失般若波罗蜜，<a id="a-Ln"></a>即远般若波罗蜜，<a id="a-Lo"></a>”<br>　　佛言：<a id="a-Lp"></a>“善哉！<a id="a-Lq"></a>善哉！<a id="a-Lr"></a>须菩提，<a id="a-Ls"></a>从名相故生著。<a id="a-Lt"></a>”<br>　　“希有，<a id="a-Lu"></a>世尊！<a id="a-Lv"></a>善说般若波罗蜜中著。<a id="a-Lw"></a>”</p>
  <p id="aLx">尔时，<a id="a-Ly"></a>舍利弗语须菩提：<a id="a-Lz"></a>“何因缘故名为著？<a id="a-M0"></a>”<br>　　“舍利弗，<a id="a-M1"></a>若善男子、<a id="a-M2"></a>善女人分别色空，<a id="a-M3"></a>即名为著；<a id="a-M4"></a>分别受、<a id="a-M5"></a>想、<a id="a-M6"></a>行、<a id="a-M7"></a>识空，<a id="a-M8"></a>即名为著；<a id="a-M9"></a>分别过去法、<a id="a-MA"></a>未来法、<a id="a-MB"></a>现在法，<a id="a-MC"></a>即名为著；<a id="a-MD"></a>初发心菩萨得若干福德，<a id="a-ME"></a>即名为著。<a id="a-MF"></a>”<br>　　释提桓因问须菩提言：<a id="a-MG"></a>“何因缘故是事名为著？<a id="a-MH"></a>”<br>　　“憍尸迦，<a id="a-MI"></a>是人分别是心，<a id="a-MJ"></a>以是心回向阿耨多罗三藐三菩提。<a id="a-MK"></a>憍尸迦，<a id="a-ML"></a>心性不可得回向，<a id="a-MM"></a>是故菩萨若欲教他人阿耨多罗三藐三菩提，<a id="a-MN"></a>应如诸法实相示教利喜，<a id="a-MO"></a>如是则不自伤，<a id="a-MP"></a>是佛所许，<a id="a-MQ"></a>是佛所教，<a id="a-MR"></a>善男子、<a id="a-MS"></a>善女人亦离诸著。<a id="a-MT"></a>”</p>
  <p id="aMU">尔时，<a id="a-MV"></a>佛赞须菩提言：<a id="a-MW"></a>“善哉！<a id="a-MX"></a>善哉！<a id="a-MY"></a>汝能示诸菩萨著法。<a id="a-MZ"></a>须菩提，<a id="a-Ma"></a>我当更说微细著法，<a id="a-Mb"></a>汝今善听。<a id="a-Mc"></a>”<br>　　须菩提言：<a id="a-Md"></a>“唯然受教。<a id="a-Me"></a>”<br>　　佛言：<a id="a-Mf"></a>“若善男子，<a id="a-Mg"></a>善女人取相念诸佛，<a id="a-Mh"></a>随所取相，<a id="a-Mi"></a>皆名为著。<a id="a-Mj"></a>过去、<a id="a-Mk"></a>未来、<a id="a-Ml"></a>现在诸佛，<a id="a-Mm"></a>所有无漏法皆随喜，<a id="a-Mn"></a>随喜已回向阿耨多罗三藐三菩提，<a id="a-Mo"></a>即亦是著。<a id="a-Mp"></a>何以故？<a id="a-Mq"></a>须菩提，<a id="a-Mr"></a>诸法性非过去、<a id="a-Ms"></a>非未来、<a id="a-Mt"></a>非现在，<a id="a-Mu"></a>不可取相，<a id="a-Mv"></a>不可缘，<a id="a-Mw"></a>不可见，<a id="a-Mx"></a>不可闻，<a id="a-My"></a>不可觉，<a id="a-Mz"></a>不可知，<a id="a-N0"></a>不可回向。<a id="a-N1"></a>”<br>　　“世尊，<a id="a-N2"></a>诸法性甚深！<a id="a-N3"></a>”<br>　　佛言：<a id="a-N4"></a>“毕竟离故。<a id="a-N5"></a>”<br>　　“世尊，<a id="a-N6"></a>我敬礼般若波罗蜜。<a id="a-N7"></a>”<br>　　佛言：<a id="a-N8"></a>“佛得是无作法故。<a id="a-N9"></a>”<br>　　“世尊，<a id="a-NA"></a>佛得一切法。<a id="a-NB"></a>”<br>　　“如是，<a id="a-NC"></a>须菩提，<a id="a-ND"></a>如来得一切法。<a id="a-NE"></a>须菩提，<a id="a-NF"></a>法性唯一，<a id="a-NG"></a>无二无三，<a id="a-NH"></a>是性亦非性非作。<a id="a-NI"></a>须菩提，<a id="a-NJ"></a>菩萨能如是知，<a id="a-NK"></a>则离诸著。<a id="a-NL"></a>”<br>　　“世尊，<a id="a-NM"></a>般若波罗蜜甚为难知。<a id="a-NN"></a>”<br>　　“须菩提，<a id="a-NO"></a>无有知者故。<a id="a-NP"></a>”<br>　　“世尊，<a id="a-NQ"></a>般若波罗蜜不可思议。<a id="a-NR"></a>”<br>　　“须菩提，<a id="a-NS"></a>般若波罗蜜不可以心知故。<a id="a-NT"></a>”<br>　　“世尊，<a id="a-NU"></a>般若波罗蜜无所作。<a id="a-NV"></a>”<br>　　“须菩提，<a id="a-NW"></a>作者不可得故。<a id="a-NX"></a>”<br>　　“世尊，<a id="a-NY"></a>菩萨当云何行般若波罗蜜？<a id="a-NZ"></a>”<br>　　“须菩提，<a id="a-Na"></a>若菩萨不行色，<a id="a-Nb"></a>即行般若波罗蜜；<a id="a-Nc"></a>不行受、<a id="a-Nd"></a>想、<a id="a-Ne"></a>行、<a id="a-Nf"></a>识，<a id="a-Ng"></a>即行般若波罗蜜。<a id="a-Nh"></a>若不行色不满足相，<a id="a-Ni"></a>即行般若波罗蜜；<a id="a-Nj"></a>不行受、<a id="a-Nk"></a>想、<a id="a-Nl"></a>行、<a id="a-Nm"></a>识不满足，<a id="a-Nn"></a>即行般若波罗蜜。<a id="a-No"></a>何以故？<a id="a-Np"></a>色不满足则离色，<a id="a-Nq"></a>受、<a id="a-Nr"></a>想、<a id="a-Ns"></a>行、<a id="a-Nt"></a>识不满足则非识，<a id="a-Nu"></a>若能如是行不满足相，<a id="a-Nv"></a>即行般若波罗蜜。<a id="a-Nw"></a>”<br>　　须菩提言：<a id="a-Nx"></a>“希有，<a id="a-Ny"></a>世尊！<a id="a-Nz"></a>于诸著中说无所著。<a id="a-O0"></a>”<br>　　“须菩提，<a id="a-O1"></a>若菩萨不行色，<a id="a-O2"></a>不著相，<a id="a-O3"></a>即行般若波罗蜜；<a id="a-O4"></a>不行受、<a id="a-O5"></a>想、<a id="a-O6"></a>行、<a id="a-O7"></a>识，<a id="a-O8"></a>不著相，<a id="a-O9"></a>即行般若波罗蜜。<a id="a-OA"></a>菩萨如是行，<a id="a-OB"></a>于色不生著，<a id="a-OC"></a>于受、<a id="a-OD"></a>想、<a id="a-OE"></a>行、<a id="a-OF"></a>识不生著，<a id="a-OG"></a>于须陀洹果、<a id="a-OH"></a>斯陀含果、<a id="a-OI"></a>阿那含果、<a id="a-OJ"></a>阿罗汉果、<a id="a-OK"></a>辟支佛道不生著，<a id="a-OL"></a>乃至萨婆若亦不生著。<a id="a-OM"></a>何以故？<a id="a-ON"></a>过诸著故名无碍萨婆若。<a id="a-OO"></a>须菩提，<a id="a-OP"></a>菩萨欲过诸著，<a id="a-OQ"></a>应如是思惟般若波罗蜜。<a id="a-OR"></a>”<br>　　须菩提白佛言：<a id="a-OS"></a>“希有，<a id="a-OT"></a>世尊！<a id="a-OU"></a>是法甚深，<a id="a-OV"></a>若说不减，<a id="a-OW"></a>不说亦不减，<a id="a-OX"></a>若说不增，<a id="a-OY"></a>不说亦不增。<a id="a-OZ"></a>”<br>　　佛言：<a id="a-Oa"></a>“如是，<a id="a-Ob"></a>如是，<a id="a-Oc"></a>须菩提，<a id="a-Od"></a>如佛尽寿称赞虚空，<a id="a-Oe"></a>虚空不减，<a id="a-Of"></a>不称赞亦不减，<a id="a-Og"></a>称赞不增，<a id="a-Oh"></a>不称赞亦不增。<a id="a-Oi"></a>须菩提，<a id="a-Oj"></a>譬如称赞幻所化人亦不喜，<a id="a-Ok"></a>不称赞亦不瞋。<a id="a-Ol"></a>须菩提，<a id="a-Om"></a>诸法性亦如是，<a id="a-On"></a>若说亦不增，<a id="a-Oo"></a>不说亦不减。<a id="a-Op"></a>”<br>　　“世尊，<a id="a-Oq"></a>菩萨所为甚难，<a id="a-Or"></a>修行般若波罗蜜时，<a id="a-Os"></a>心无增减亦不退不转。<a id="a-Ot"></a>世尊，<a id="a-Ou"></a>修习般若波罗蜜，<a id="a-Ov"></a>如修习虚空。<a id="a-Ow"></a>世尊，<a id="a-Ox"></a>菩萨为度一切众生故，<a id="a-Oy"></a>发大庄严应当敬礼。<a id="a-Oz"></a>世尊，<a id="a-P0"></a>菩萨为众生故发大庄严，<a id="a-P1"></a>如人与虚空共斗。<a id="a-P2"></a>世尊，<a id="a-P3"></a>菩萨为众生故发大庄严，<a id="a-P4"></a>如人与虚空诤讼。<a id="a-P5"></a>世尊，<a id="a-P6"></a>是菩萨名为发大庄严。<a id="a-P7"></a>世尊，<a id="a-P8"></a>菩萨为众生故发大庄严，<a id="a-P9"></a>如人欲举虚空。<a id="a-PA"></a>世尊，<a id="a-PB"></a>是菩萨名为度精进彼岸，<a id="a-PC"></a>名为勇健，<a id="a-PD"></a>名为同虚空诸法故发阿耨多罗三藐三菩提。<a id="a-PE"></a>”<br>　　尔时，<a id="a-PF"></a>会中有一比丘作是念：<a id="a-PG"></a>“我敬礼般若波罗蜜！<a id="a-PH"></a>般若波罗蜜中，<a id="a-PI"></a>无有法生，<a id="a-PJ"></a>无有法灭。<a id="a-PK"></a>”</p>
  <p id="aPL">尔时，<a id="a-PM"></a>释提桓因语须菩提：<a id="a-PN"></a>“若菩萨修习深般若波罗蜜，<a id="a-PO"></a>为修习何法？<a id="a-PP"></a>”<br>　　“憍尸迦，<a id="a-PQ"></a>若菩萨修习深般若波罗蜜，<a id="a-PR"></a>即是修习虚空。<a id="a-PS"></a>”<br>　　释提桓因白佛言：<a id="a-PT"></a>“世尊，<a id="a-PU"></a>若人能受持读诵般若波罗蜜，<a id="a-PV"></a>我当守护。<a id="a-PW"></a>”<br>　　须菩提语释提桓因：<a id="a-PX"></a>“汝见是法可守护耶？<a id="a-PY"></a>”<br>　　释提桓因言：<a id="a-PZ"></a>“不见也。<a id="a-Pa"></a>”<br>　　“憍尸迦，<a id="a-Pb"></a>若菩萨如般若波罗蜜所说行，<a id="a-Pc"></a>即是守护。<a id="a-Pd"></a>若菩萨或时远离般若波罗蜜，<a id="a-Pe"></a>人若非人则得其便。<a id="a-Pf"></a>憍尸迦，<a id="a-Pg"></a>若人欲守护行般若波罗蜜者，<a id="a-Ph"></a>则为欲守护虚空。<a id="a-Pi"></a>憍尸迦，<a id="a-Pj"></a>于意云何？<a id="a-Pk"></a>汝能守护响不？<a id="a-Pl"></a>”<br>　　释提桓因言：<a id="a-Pm"></a>“不能也。<a id="a-Pn"></a>”<br>　　“憍尸迦，<a id="a-Po"></a>菩萨亦如是，<a id="a-Pp"></a>行般若波罗蜜，<a id="a-Pq"></a>知一切法空，<a id="a-Pr"></a>如响如是，<a id="a-Ps"></a>亦不分别，<a id="a-Pt"></a>当知是为行般若波罗蜜。<a id="a-Pu"></a>”</p>
  <p id="aPv">尔时，<a id="a-Pw"></a>佛以神力，<a id="a-Px"></a>令三千大千世界所有四天王天及诸释提桓因、<a id="a-Py"></a>娑婆世界主诸梵天王，<a id="a-Pz"></a>皆来至佛所，<a id="a-Q0"></a>头面礼佛足，<a id="a-Q1"></a>却住一面。<a id="a-Q2"></a>四天王、<a id="a-Q3"></a>诸释提桓因、<a id="a-Q4"></a>诸梵天王等，<a id="a-Q5"></a>以佛神力得见千佛；<a id="a-Q6"></a>如是相，<a id="a-Q7"></a>如是名说般若波罗蜜品者，<a id="a-Q8"></a>皆名须菩提；<a id="a-Q9"></a>难问者，<a id="a-QA"></a>亦如释提桓因。<a id="a-QB"></a>弥勒菩萨当成阿耨多罗三藐三菩提，<a id="a-QC"></a>亦于此土说般若波罗蜜。</p>
  <p id="aQD">尔时，<a id="a-QE"></a>须菩提白佛言：<a id="a-QF"></a>“世尊，<a id="a-QG"></a>弥勒菩萨成阿耨多罗三藐三菩提时，<a id="a-QH"></a>于是处云何说般若波罗蜜？<a id="a-QI"></a>”<br>　　“须菩提，<a id="a-QJ"></a>弥勒菩萨成阿耨多罗三藐三菩提时，<a id="a-QK"></a>说般若波罗蜜，<a id="a-QL"></a>不说色空，<a id="a-QM"></a>不说受、<a id="a-QN"></a>想、<a id="a-QO"></a>行、<a id="a-QP"></a>识空，<a id="a-QQ"></a>不说色缚，<a id="a-QR"></a>不说色解，<a id="a-QS"></a>不说受、<a id="a-QT"></a>想、<a id="a-QU"></a>行、<a id="a-QV"></a>识缚，<a id="a-QW"></a>不说受、<a id="a-QX"></a>想、<a id="a-QY"></a>行、<a id="a-QZ"></a>识解。<a id="a-Qa"></a>”<br>　　须菩提言：<a id="a-Qb"></a>“世尊，<a id="a-Qc"></a>般若波罗蜜清净。<a id="a-Qd"></a>”<br>　　佛言：<a id="a-Qe"></a>“色净，<a id="a-Qf"></a>故般若波罗蜜清净；<a id="a-Qg"></a>受、<a id="a-Qh"></a>想、<a id="a-Qi"></a>行、<a id="a-Qj"></a>识净，<a id="a-Qk"></a>故般若波罗蜜清净。<a id="a-Ql"></a>”<br>　　佛言：<a id="a-Qm"></a>“虚空净，<a id="a-Qn"></a>故般若波罗蜜清净；<a id="a-Qo"></a>色无染，<a id="a-Qp"></a>故般若波罗蜜清净；<a id="a-Qq"></a>受、<a id="a-Qr"></a>想、<a id="a-Qs"></a>行、<a id="a-Qt"></a>识无染，<a id="a-Qu"></a>故般若波罗蜜清净。<a id="a-Qv"></a>须菩提，<a id="a-Qw"></a>虚空无染，<a id="a-Qx"></a>故般若波罗蜜清净。<a id="a-Qy"></a>”<br>　　“世尊，<a id="a-Qz"></a>若有善男子、<a id="a-R0"></a>善女人，<a id="a-R1"></a>能受持读诵般若波罗蜜者，<a id="a-R2"></a>终不横死，<a id="a-R3"></a>若干百千诸天皆共随从。<a id="a-R4"></a>若月八日、<a id="a-R5"></a>十四日、<a id="a-R6"></a>十五日、<a id="a-R7"></a>二十三日、<a id="a-R8"></a>二十九日、<a id="a-R9"></a>三十日，<a id="a-RA"></a>在在处处说般若波罗蜜，<a id="a-RB"></a>其福甚多。<a id="a-RC"></a>”<br>　　佛言：<a id="a-RD"></a>“如是，<a id="a-RE"></a>如是，<a id="a-RF"></a>须菩提，<a id="a-RG"></a>是人说般若波罗蜜，<a id="a-RH"></a>得福甚多。<a id="a-RI"></a>须菩提，<a id="a-RJ"></a>般若波罗蜜多有留难。<a id="a-RK"></a>何以故？<a id="a-RL"></a>般若波罗蜜是大珍宝，<a id="a-RM"></a>于法无所著，<a id="a-RN"></a>无所取。<a id="a-RO"></a>所以者何？<a id="a-RP"></a>谓诸法无所有不可得故。<a id="a-RQ"></a>须菩提，<a id="a-RR"></a>般若波罗蜜无所得故，<a id="a-RS"></a>无能染污。<a id="a-RT"></a>何以故？<a id="a-RU"></a>般若波罗蜜以无法故，<a id="a-RV"></a>名为无染般若波罗蜜，<a id="a-RW"></a>般若波罗蜜无染污故，<a id="a-RX"></a>诸法亦无染污，<a id="a-RY"></a>若如是亦不分别，<a id="a-RZ"></a>名为行般若波罗蜜。<a id="a-Ra"></a>须菩提，<a id="a-Rb"></a>般若波罗蜜无有法若见、<a id="a-Rc"></a>若不见，<a id="a-Rd"></a>无有法若取、<a id="a-Re"></a>若舍。<a id="a-Rf"></a>”</p>
  <p id="aRg">是时，<a id="a-Rh"></a>若干百千诸天子踊跃欢喜，<a id="a-Ri"></a>于虚空中同声唱言：<a id="a-Rj"></a>“我于阎浮提再见法轮转。<a id="a-Rk"></a>”<br>　　须菩提语诸天子：<a id="a-Rl"></a>“非初转，<a id="a-Rm"></a>非二转。<a id="a-Rn"></a>何以故？<a id="a-Ro"></a>般若波罗蜜法中无转无还。<a id="a-Rp"></a>”<br>　　佛告须菩提：<a id="a-Rq"></a>“摩诃波罗蜜是菩萨般若波罗蜜，<a id="a-Rr"></a>所谓于一切法无缚无著，<a id="a-Rs"></a>得阿耨多罗三藐三菩提亦无所得，<a id="a-Rt"></a>转法轮时亦无所转，<a id="a-Ru"></a>无法可还，<a id="a-Rv"></a>无法可示，<a id="a-Rw"></a>无法可见，<a id="a-Rx"></a>是法不可得故。<a id="a-Ry"></a>何以故？<a id="a-Rz"></a>须菩提，<a id="a-S0"></a>空不转不还，<a id="a-S1"></a>无相无作、<a id="a-S2"></a>无起无生、<a id="a-S3"></a>无所有不转不还，<a id="a-S4"></a>如是说名为说般若波罗蜜。<a id="a-S5"></a>无听者，<a id="a-S6"></a>无受者，<a id="a-S7"></a>无证者，<a id="a-S8"></a>亦无以法作福田者。<a id="a-S9"></a>”<br>　　须菩提白佛言：<a id="a-SA"></a>“世尊，<a id="a-SB"></a>无边波罗蜜是般若波罗蜜，<a id="a-SC"></a>虚空无边故。<br>　　“世尊，<a id="a-SD"></a>正波罗蜜是般若波罗蜜，<a id="a-SE"></a>诸法平等故。<br>　　“世尊，<a id="a-SF"></a>离波罗蜜是般若波罗蜜，<a id="a-SG"></a>诸法性离故。<br>　　“世尊，<a id="a-SH"></a>不可破波罗蜜是般若波罗蜜，<a id="a-SI"></a>诸法不可得故。<br>　　“世尊，<a id="a-SJ"></a>无处波罗蜜是般若波罗蜜，<a id="a-SK"></a>诸法无形无名故。<br>　　“世尊，<a id="a-SL"></a>无去波罗蜜是般若波罗蜜，<a id="a-SM"></a>诸法无来故。<br>　　“世尊，<a id="a-SN"></a>无夺波罗蜜是般若波罗蜜，<a id="a-SO"></a>诸法不可取故。<br>　　“世尊，<a id="a-SP"></a>尽波罗蜜是般若波罗蜜，<a id="a-SQ"></a>诸法无尽故。<br>　　“世尊，<a id="a-SR"></a>无生波罗蜜是般若波罗蜜，<a id="a-SS"></a>诸法无生故。<br>　　“世尊，<a id="a-ST"></a>无作波罗蜜是般若波罗蜜，<a id="a-SU"></a>作者不可得故。<br>　　“世尊，<a id="a-SV"></a>不出波罗蜜是般若波罗蜜，<a id="a-SW"></a>出者不可得故。<br>　　“世尊，<a id="a-SX"></a>不至波罗蜜是般若波罗蜜，<a id="a-SY"></a>无退没故。<br>　　“世尊，<a id="a-SZ"></a>无垢波罗蜜是般若波罗蜜，<a id="a-Sa"></a>诸烦恼清净故。<br>　　“世尊，<a id="a-Sb"></a>无污波罗蜜是般若波罗蜜，<a id="a-Sc"></a>处不污故。<br>　　“世尊，<a id="a-Sd"></a>不灭波罗蜜是般若波罗蜜，<a id="a-Se"></a>诸法离前际故。<br>　　“世尊，<a id="a-Sf"></a>幻波罗蜜是般若波罗蜜，<a id="a-Sg"></a>诸法不生故。<br>　　“世尊，<a id="a-Sh"></a>梦波罗蜜是般若波罗蜜，<a id="a-Si"></a>意识平等故。<br>　　“世尊，<a id="a-Sj"></a>不戏波罗蜜是般若波罗蜜，<a id="a-Sk"></a>诸戏平等故。<br>　　“世尊，<a id="a-Sl"></a>不念波罗蜜是般若波罗蜜，<a id="a-Sm"></a>诸念不生故。<br>　　“世尊，<a id="a-Sn"></a>不动波罗蜜是般若波罗蜜，<a id="a-So"></a>法性常住故。<br>　　“世尊，<a id="a-Sp"></a>离欲波罗蜜是般若波罗蜜，<a id="a-Sq"></a>诸法不虚诳故。<br>　　“世尊，<a id="a-Sr"></a>不起波罗蜜是般若波罗蜜，<a id="a-Ss"></a>诸法无分别故。<br>　　“世尊，<a id="a-St"></a>寂灭波罗蜜是般若波罗蜜，<a id="a-Su"></a>诸法相不可得故。<br>　　“世尊，<a id="a-Sv"></a>无烦恼波罗蜜是般若波罗蜜，<a id="a-Sw"></a>诸法无过咎故。<br>　　“世尊，<a id="a-Sx"></a>无众生波罗蜜是般若波罗蜜，<a id="a-Sy"></a>众生际不可得故。<br>　　“世尊，<a id="a-Sz"></a>不断波罗蜜是般若波罗蜜，<a id="a-T0"></a>诸法不起故。<br>　　“世尊，<a id="a-T1"></a>无二边波罗蜜是般若波罗蜜，<a id="a-T2"></a>诸法无著故。<br>　　“世尊，<a id="a-T3"></a>不异波罗蜜是般若波罗蜜，<a id="a-T4"></a>诸法不和合故。<br>　　“世尊，<a id="a-T5"></a>不著波罗蜜是般若波罗蜜，<a id="a-T6"></a>不分别声闻、<a id="a-T7"></a>辟支佛地故。<br>　　“世尊，<a id="a-T8"></a>不分别波罗蜜是般若波罗蜜，<a id="a-T9"></a>诸分别平等故。<br>　　“世尊，<a id="a-TA"></a>无量波罗蜜是般若波罗蜜，<a id="a-TB"></a>量法不生故。<br>　　“世尊，<a id="a-TC"></a>虚空波罗蜜是般若波罗蜜，<a id="a-TD"></a>诸法无障碍故。<br>　　“世尊，<a id="a-TE"></a>不生波罗蜜是般若波罗蜜，<a id="a-TF"></a>诸法不起故。<br>　　“世尊，<a id="a-TG"></a>无常波罗蜜是般若波罗蜜，<a id="a-TH"></a>诸法不失故。<br>　　“世尊，<a id="a-TI"></a>苦波罗蜜是般若波罗蜜，<a id="a-TJ"></a>诸法无苦恼故。<br>　　“世尊，<a id="a-TK"></a>无我波罗蜜是般若波罗蜜，<a id="a-TL"></a>诸法无所贪著故。<br>　　“世尊，<a id="a-TM"></a>空波罗蜜是般若波罗蜜，<a id="a-TN"></a>诸法无所得故。<br>　　“世尊，<a id="a-TO"></a>无相波罗蜜是般若波罗蜜，<a id="a-TP"></a>诸法相不可得故。<br>　　“世尊，<a id="a-TQ"></a>无作波罗蜜是般若波罗蜜，<a id="a-TR"></a>诸法无所成故。<br>　　“世尊，<a id="a-TS"></a>力波罗蜜是般若波罗蜜，<a id="a-TT"></a>诸法不可破故。<br>　　“世尊，<a id="a-TU"></a>无量佛法波罗蜜是般若波罗蜜，<a id="a-TV"></a>过算数法故。<br>　　“世尊，<a id="a-TW"></a>无所畏波罗蜜是般若波罗蜜，<a id="a-TX"></a>心不没故。<br>　　“世尊，<a id="a-TY"></a>如波罗蜜是般若波罗蜜，<a id="a-TZ"></a>诸法不异故。<br>　　“世尊，<a id="a-Ta"></a>自然波罗蜜是般若波罗蜜，<a id="a-Tb"></a>诸法无性故。<a id="a-Tc"></a>”</p>
  <p data-pb></p>
  <h2 style="text-align: center;" id="aTd"><a id="aTe">不可思议品第十</a></h2>
  <p id="aTf">尔时，<a id="a-Tg"></a>释提桓因作是念：<a id="a-Th"></a>“若人得闻般若波罗蜜者，<a id="a-Ti"></a>当知是人已曾供养诸佛，<a id="a-Tj"></a>何况受持读诵，<a id="a-Tk"></a>如所说学，<a id="a-Tl"></a>如所说行！<a id="a-Tm"></a>若人闻说深般若波罗蜜，<a id="a-Tn"></a>受持读诵如所说行，<a id="a-To"></a>当知是人已曾多供养佛，<a id="a-Tp"></a>广问其义，<a id="a-Tq"></a>于过去诸佛闻深般若波罗蜜，<a id="a-Tr"></a>不惊不怖。<a id="a-Ts"></a>”</p>
  <p id="aTt">尔时，<a id="a-Tu"></a>舍利弗白佛言：<a id="a-Tv"></a>“世尊，<a id="a-Tw"></a>若菩萨摩诃萨能信解深般若波罗蜜，<a id="a-Tx"></a>当知是菩萨如阿毗跋致。<a id="a-Ty"></a>何以故？<a id="a-Tz"></a>世尊，<a id="a-U0"></a>若人于过去世，<a id="a-U1"></a>不久行深般若波罗蜜，<a id="a-U2"></a>则不能信解。<a id="a-U3"></a>世尊，<a id="a-U4"></a>若有诽谤拒逆般若波罗蜜者，<a id="a-U5"></a>当知是人久已诽谤拒逆般若波罗蜜。<a id="a-U6"></a>何以故？<a id="a-U7"></a>是人于深般若波罗蜜，<a id="a-U8"></a>无有信心，<a id="a-U9"></a>无清净心，<a id="a-UA"></a>亦不问诸佛及诸佛弟子所疑。<a id="a-UB"></a>”</p>
  <p id="aUC">尔时，<a id="a-UD"></a>释提桓因语舍利弗：<a id="a-UE"></a>“是般若波罗蜜甚深！<a id="a-UF"></a>若不久行菩萨道不能信解，<a id="a-UG"></a>有何可怪？<a id="a-UH"></a>若人敬礼般若波罗蜜，<a id="a-UI"></a>即是敬礼萨婆若智。<a id="a-UJ"></a>”<br>　　舍利弗言：<a id="a-UK"></a>“如是，<a id="a-UL"></a>如是，<a id="a-UM"></a>憍尸迦，<a id="a-UN"></a>若人敬礼般若波罗蜜，<a id="a-UO"></a>即是敬礼萨婆若智。<a id="a-UP"></a>从般若波罗蜜生诸佛萨婆若智，<a id="a-UQ"></a>从萨婆若智还生般若波罗蜜，<a id="a-UR"></a>菩萨应如是住般若波罗蜜，<a id="a-US"></a>应如是习般若波罗蜜。<a id="a-UT"></a>”<br>　　释提桓因白佛言：<a id="a-UU"></a>“世尊，<a id="a-UV"></a>云何菩萨行般若波罗蜜，<a id="a-UW"></a>名为住般若波罗蜜？<a id="a-UX"></a>名为习般若波罗蜜？<a id="a-UY"></a>”<br>　　佛告释提桓因言：<a id="a-UZ"></a>“善哉！<a id="a-Ua"></a>善哉！<a id="a-Ub"></a>憍尸迦，<a id="a-Uc"></a>汝能问佛是义，<a id="a-Ud"></a>汝所问者皆是佛力。<a id="a-Ue"></a>憍尸迦，<a id="a-Uf"></a>若菩萨行般若波罗蜜不住色，<a id="a-Ug"></a>若不住色，<a id="a-Uh"></a>即是习色；<a id="a-Ui"></a>不住受、<a id="a-Uj"></a>想、<a id="a-Uk"></a>行、<a id="a-Ul"></a>识，<a id="a-Um"></a>若不住识，<a id="a-Un"></a>即是习识。<br>　　“复次，<a id="a-Uo"></a>憍尸迦，<a id="a-Up"></a>若菩萨不习色，<a id="a-Uq"></a>若不习色即不住色；<a id="a-Ur"></a>不习受、<a id="a-Us"></a>想、<a id="a-Ut"></a>行、<a id="a-Uu"></a>识，<a id="a-Uv"></a>若不习识即不住识。<a id="a-Uw"></a>如是，<a id="a-Ux"></a>憍尸迦，<a id="a-Uy"></a>是名菩萨习般若波罗蜜、<a id="a-Uz"></a>住般若波罗蜜。<a id="a-V0"></a>”<br>　　舍利弗白佛言：<a id="a-V1"></a>“世尊，<a id="a-V2"></a>般若波罗蜜甚深无量无底！<a id="a-V3"></a>”<br>　　佛告舍利弗：<a id="a-V4"></a>“若菩萨摩诃萨不住色甚深，<a id="a-V5"></a>是为习色甚深；<a id="a-V6"></a>不住受、<a id="a-V7"></a>想、<a id="a-V8"></a>行、<a id="a-V9"></a>识甚深，<a id="a-VA"></a>是为习识甚深。<br>　　“复次，<a id="a-VB"></a>舍利弗，<a id="a-VC"></a>若菩萨摩诃萨不习色甚深，<a id="a-VD"></a>是为不住色甚深；<a id="a-VE"></a>不习受、<a id="a-VF"></a>想、<a id="a-VG"></a>行、<a id="a-VH"></a>识甚深，<a id="a-VI"></a>是为不住识甚深。<a id="a-VJ"></a>”<br>　　“世尊，<a id="a-VK"></a>是深般若波罗蜜，<a id="a-VL"></a>应于阿毗跋致菩萨前说，<a id="a-VM"></a>是人闻是不疑不悔。<a id="a-VN"></a>”</p>
  <p id="aVO">尔时，<a id="a-VP"></a>释提桓因语舍利弗：<a id="a-VQ"></a>“若于未受记菩萨前说当有何咎？<a id="a-VR"></a>”<br>　　“憍尸迦，<a id="a-VS"></a>若未受记菩萨得闻深般若波罗蜜，<a id="a-VT"></a>当知是菩萨久发大乘心近于受记，<a id="a-VU"></a>不久必得受记，<a id="a-VV"></a>若过一佛、<a id="a-VW"></a>二佛，<a id="a-VX"></a>当得受阿耨多罗三藐三菩提记。<a id="a-VY"></a>”<br>　　佛言：<a id="a-VZ"></a>“如是，<a id="a-Va"></a>如是，<a id="a-Vb"></a>舍利弗，<a id="a-Vc"></a>若未受记菩萨得闻深般若波罗蜜，<a id="a-Vd"></a>当知是菩萨久发大乘心。<a id="a-Ve"></a>”<br>　　舍利弗白佛言：<a id="a-Vf"></a>“世尊，<a id="a-Vg"></a>我今当说譬喻。<a id="a-Vh"></a>”<br>　　佛言：<a id="a-Vi"></a>“乐说便说。<a id="a-Vj"></a>”<br>　　“世尊，<a id="a-Vk"></a>譬如求菩萨道者梦坐道场，<a id="a-Vl"></a>知是菩萨当近阿耨多罗三藐三菩提。<a id="a-Vm"></a>若求菩萨道者得闻深般若波罗蜜，<a id="a-Vn"></a>当知是菩萨久发大乘心，<a id="a-Vo"></a>善根成就近于受记，<a id="a-Vp"></a>不久必得受记。<a id="a-Vq"></a>”<br>　　佛言：<a id="a-Vr"></a>“善哉！<a id="a-Vs"></a>善哉！<a id="a-Vt"></a>舍利弗，<a id="a-Vu"></a>汝承佛神力复更说之。<a id="a-Vv"></a>”<br>　　“世尊，<a id="a-Vw"></a>譬如有人欲过险道，<a id="a-Vx"></a>若百由旬、<a id="a-Vy"></a>若二百、<a id="a-Vz"></a>若三百、<a id="a-W0"></a>若四百、<a id="a-W1"></a>若五百由旬，<a id="a-W2"></a>欲出难时先见诸相，<a id="a-W3"></a>若见放牛羊者，<a id="a-W4"></a>若见疆界，<a id="a-W5"></a>若见园林，<a id="a-W6"></a>见如是相故，<a id="a-W7"></a>当知此中必有城邑聚落，<a id="a-W8"></a>见是相已作是念：<a id="a-W9"></a>‘如我所见之相，<a id="a-WA"></a>城邑聚落去此不远。<a id="a-WB"></a>’其心安隐，<a id="a-WC"></a>不复畏有怨家贼害。<a id="a-WD"></a>世尊，<a id="a-WE"></a>菩萨亦如是，<a id="a-WF"></a>若得闻深般若波罗蜜，<a id="a-WG"></a>当知是菩萨近于受记，<a id="a-WH"></a>不久必得受记，<a id="a-WI"></a>尔时不畏堕声闻、<a id="a-WJ"></a>辟支佛地。<a id="a-WK"></a>何以故？<a id="a-WL"></a>是菩萨得是本相，<a id="a-WM"></a>所谓得见深般若波罗蜜，<a id="a-WN"></a>得闻深般若波罗蜜。<br>　　“世尊，<a id="a-WO"></a>譬如有人欲见大海，<a id="a-WP"></a>稍稍前行若见树若树相，<a id="a-WQ"></a>若见山若山相，<a id="a-WR"></a>当知是中去海尚远，<a id="a-WS"></a>若不见树无树相、<a id="a-WT"></a>不见山无山相，<a id="a-WU"></a>当知大海去是不远，<a id="a-WV"></a>大海深故无有山树，<a id="a-WW"></a>是人虽不见海知必近之。<a id="a-WX"></a>世尊，<a id="a-WY"></a>菩萨亦如是，<a id="a-WZ"></a>得闻深般若波罗蜜，<a id="a-Wa"></a>虽未于现在诸佛前受记，<a id="a-Wb"></a>自知必近阿耨多罗三藐三菩提。<a id="a-Wc"></a>何以故？<a id="a-Wd"></a>我得见闻供养深般若波罗蜜故。<br>　　“世尊，<a id="a-We"></a>譬如春时树叶零落，<a id="a-Wf"></a>当知此树华叶果实将生不久。<a id="a-Wg"></a>何以故？<a id="a-Wh"></a>本相现故，<a id="a-Wi"></a>阎浮提人见树本相，<a id="a-Wj"></a>皆悉欢喜作是念：<a id="a-Wk"></a>‘是树不久当生华叶果实。<a id="a-Wl"></a>’世尊，<a id="a-Wm"></a>菩萨亦如是，<a id="a-Wn"></a>若得见闻深般若波罗蜜，<a id="a-Wo"></a>当知是菩萨善根成就宿世善根因缘故。<a id="a-Wp"></a>今得见闻深般若波罗蜜会中曾有见佛诸天，<a id="a-Wq"></a>皆大欢喜作是念：<a id="a-Wr"></a>‘先诸菩萨亦有如是受记本相，<a id="a-Ws"></a>是菩萨不久当得受阿耨多罗三藐三菩提记。<a id="a-Wt"></a>’<br>　　“世尊，<a id="a-Wu"></a>譬如女人怀妊，<a id="a-Wv"></a>转转不便，<a id="a-Ww"></a>身体疲极不乐事务，<a id="a-Wx"></a>眠卧不安食饮转少，<a id="a-Wy"></a>苦恼在身不欲语言，<a id="a-Wz"></a>厌本所习不复忆乐，<a id="a-X0"></a>本相现故，<a id="a-X1"></a>当知是女将产不久。<a id="a-X2"></a>菩萨善根成就亦复如是，<a id="a-X3"></a>若得见闻思惟深般若波罗蜜，<a id="a-X4"></a>当知是菩萨不久得受阿耨多罗三藐三菩提记。<a id="a-X5"></a>”<br>　　佛言：<a id="a-X6"></a>“善哉！<a id="a-X7"></a>善哉！<a id="a-X8"></a>舍利弗，<a id="a-X9"></a>汝所乐说者，<a id="a-XA"></a>皆是佛神力。<a id="a-XB"></a>”</p>
  <p id="aXC">尔时，<a id="a-XD"></a>须菩提白佛言：<a id="a-XE"></a>“希有，<a id="a-XF"></a>世尊！<a id="a-XG"></a>如来善说诸菩萨事。<a id="a-XH"></a>须菩提，<a id="a-XI"></a>是诸菩萨摩诃萨长夜多所利益，<a id="a-XJ"></a>多所安隐，<a id="a-XK"></a>多所安乐，<a id="a-XL"></a>怜愍世间，<a id="a-XM"></a>得阿耨多罗三藐三菩提，<a id="a-XN"></a>为诸天人演说法要。<a id="a-XO"></a>”<br>　　须菩提白佛言：<a id="a-XP"></a>“世尊，<a id="a-XQ"></a>菩萨摩诃萨云何得具足修习行般若波罗蜜？<a id="a-XR"></a>”<br>　　“须菩提，<a id="a-XS"></a>若菩萨摩诃萨行般若波罗蜜，<a id="a-XT"></a>不见色增，<a id="a-XU"></a>是为行般若波罗蜜；<a id="a-XV"></a>不见受、<a id="a-XW"></a>想、<a id="a-XX"></a>行、<a id="a-XY"></a>识增，<a id="a-XZ"></a>是为行般若波罗蜜；<a id="a-Xa"></a>不见色减，<a id="a-Xb"></a>是为行般若波罗蜜；<a id="a-Xc"></a>不见受、<a id="a-Xd"></a>想、<a id="a-Xe"></a>行、<a id="a-Xf"></a>识减，<a id="a-Xg"></a>是为行般若波罗蜜；<a id="a-Xh"></a>乃至不见法，<a id="a-Xi"></a>不见非法，<a id="a-Xj"></a>是为行般若波罗蜜。<a id="a-Xk"></a>”<br>　　“世尊，<a id="a-Xl"></a>如佛所说不可思议。<a id="a-Xm"></a>”<br>　　“须菩提，<a id="a-Xn"></a>色不可思议，<a id="a-Xo"></a>受、<a id="a-Xp"></a>想、<a id="a-Xq"></a>行、<a id="a-Xr"></a>识不可思议。<a id="a-Xs"></a>若菩萨不分别色不可思议，<a id="a-Xt"></a>不分别受、<a id="a-Xu"></a>想、<a id="a-Xv"></a>行、<a id="a-Xw"></a>识不可思议，<a id="a-Xx"></a>是为行般若波罗蜜。<a id="a-Xy"></a>”<br>　　“世尊，<a id="a-Xz"></a>般若波罗蜜如是，<a id="a-Y0"></a>谁能信解？<a id="a-Y1"></a>”<br>　　“须菩提，<a id="a-Y2"></a>若久行菩萨道者。<a id="a-Y3"></a>”<br>　　“世尊，<a id="a-Y4"></a>云何菩萨得名久行？<a id="a-Y5"></a>”<br>　　“须菩提，<a id="a-Y6"></a>若菩萨行般若波罗蜜，<a id="a-Y7"></a>不分别佛十力、<a id="a-Y8"></a>四无所畏，<a id="a-Y9"></a>乃至不分别萨婆若，<a id="a-YA"></a>是名久行。<a id="a-YB"></a>何以故？<a id="a-YC"></a>佛十力不可思议，<a id="a-YD"></a>四无所畏、<a id="a-YE"></a>十八不共法不可思议，<a id="a-YF"></a>乃至萨婆若不可思议，<a id="a-YG"></a>色不可思议，<a id="a-YH"></a>受、<a id="a-YI"></a>想、<a id="a-YJ"></a>行、<a id="a-YK"></a>识不可思议，<a id="a-YL"></a>一切法亦不可思议。<a id="a-YM"></a>菩萨如是行者，<a id="a-YN"></a>是名无处所行而行般若波罗蜜，<a id="a-YO"></a>是故名为久行。<a id="a-YP"></a>”<br>　　“世尊，<a id="a-YQ"></a>般若波罗蜜甚深，<a id="a-YR"></a>般若波罗蜜是珍宝聚，<a id="a-YS"></a>如虚空清净。<a id="a-YT"></a>希有，<a id="a-YU"></a>世尊！<a id="a-YV"></a>般若波罗蜜多起留难，<a id="a-YW"></a>若欲书写者，<a id="a-YX"></a>乃至一岁当疾书成。<a id="a-YY"></a>”<br>　　佛言：<a id="a-YZ"></a>“如是，<a id="a-Ya"></a>如是，<a id="a-Yb"></a>须菩提，<a id="a-Yc"></a>若善男子、<a id="a-Yd"></a>善女人欲书写读诵、<a id="a-Ye"></a>如所说行般若波罗蜜乃至一岁，<a id="a-Yf"></a>当疾疾为之。<a id="a-Yg"></a>须菩提，<a id="a-Yh"></a>珍宝法中多有怨贼。<a id="a-Yi"></a>”<br>　　“世尊，<a id="a-Yj"></a>般若波罗蜜，<a id="a-Yk"></a>恶魔常欲伺求断绝。<a id="a-Yl"></a>”<br>　　“须菩提，<a id="a-Ym"></a>恶魔虽欲伺求断绝，<a id="a-Yn"></a>亦不能得起留难。<a id="a-Yo"></a>”<br>　　舍利弗白佛言：<a id="a-Yp"></a>“世尊，<a id="a-Yq"></a>谁神力故，<a id="a-Yr"></a>恶魔不能留难般若波罗蜜？<a id="a-Ys"></a>”<br>　　“舍利弗，<a id="a-Yt"></a>佛神力故，<a id="a-Yu"></a>恶魔不能留难。<a id="a-Yv"></a>舍利弗，<a id="a-Yw"></a>亦是十方无量世界现在诸佛神力故，<a id="a-Yx"></a>恶魔不能留难。<a id="a-Yy"></a>诸佛皆共护念是菩萨故，<a id="a-Yz"></a>恶魔不能得便。<a id="a-Z0"></a>何以故？<a id="a-Z1"></a>舍利弗，<a id="a-Z2"></a>菩萨为诸佛所护者，<a id="a-Z3"></a>法应无有留难。<a id="a-Z4"></a>何以故？<a id="a-Z5"></a>舍利弗，<a id="a-Z6"></a>若人书写读诵说般若波罗蜜，<a id="a-Z7"></a>十方无量阿僧只现在诸佛法应护念。<a id="a-Z8"></a>若有诵般若波罗蜜者，<a id="a-Z9"></a>当知是菩萨佛护念故能诵通利。<a id="a-ZA"></a>”<br>　　“世尊，<a id="a-ZB"></a>善男子、<a id="a-ZC"></a>善女人能受持读诵般若波罗蜜，<a id="a-ZD"></a>当知是人佛眼所见。<a id="a-ZE"></a>”<br>　　“舍利弗，<a id="a-ZF"></a>若善男子、<a id="a-ZG"></a>善女人能受持读诵般若波罗蜜，<a id="a-ZH"></a>乃至书写，<a id="a-ZI"></a>当知是人佛眼所见。<a id="a-ZJ"></a>舍利弗，<a id="a-ZK"></a>若求佛道善男子、<a id="a-ZL"></a>善女人，<a id="a-ZM"></a>受持读诵般若波罗蜜，<a id="a-ZN"></a>则近阿耨多罗三藐三菩提。<a id="a-ZO"></a>乃至自书，<a id="a-ZP"></a>若使人书，<a id="a-ZQ"></a>书已受持读诵，<a id="a-ZR"></a>以是因缘其福甚多。<a id="a-ZS"></a>舍利弗，<a id="a-ZT"></a>如来灭后是般若波罗蜜当流布南方，<a id="a-ZU"></a>从南方流布西方，<a id="a-ZV"></a>从西方流布北方。<a id="a-ZW"></a>舍利弗，<a id="a-ZX"></a>我法盛时无有灭相，<a id="a-ZY"></a>北方若有乃至书写受持供养般若波罗蜜者，<a id="a-ZZ"></a>是人亦为佛眼所见、<a id="a-Za"></a>所知、<a id="a-Zb"></a>所念。<a id="a-Zc"></a>”<br>　　舍利弗白佛言：<a id="a-Zd"></a>“世尊，<a id="a-Ze"></a>后五百岁时，<a id="a-Zf"></a>般若波罗蜜当广流布北方耶？<a id="a-Zg"></a>”<br>　　“舍利弗，<a id="a-Zh"></a>后五百岁当广流布北方。<a id="a-Zi"></a>其中善男子、<a id="a-Zj"></a>善女人闻般若波罗蜜，<a id="a-Zk"></a>受持读诵修习，<a id="a-Zl"></a>当知是久发阿耨多罗三藐三菩提心。<a id="a-Zm"></a>”<br>　　“世尊，<a id="a-Zn"></a>北方当有几所菩萨能受持读诵修习般若波罗蜜？<a id="a-Zo"></a>”<br>　　“舍利弗，<a id="a-Zp"></a>北方虽多有菩萨能读诵听受般若波罗蜜，<a id="a-Zq"></a>少能诵利修习行者，<a id="a-Zr"></a>是人得闻般若波罗蜜亦不惊不怖，<a id="a-Zs"></a>是人曾已见佛咨请问难。<a id="a-Zt"></a>当知是人为能具足行菩萨道，<a id="a-Zu"></a>为阿耨多罗三藐三菩提故，<a id="a-Zv"></a>能利益无量众生。<a id="a-Zw"></a>何以故？<a id="a-Zx"></a>舍利弗，<a id="a-Zy"></a>我为是善男子、<a id="a-Zz"></a>善女人，<a id="a-a0"></a>说应萨婆若法，<a id="a-a1"></a>是人转身，<a id="a-a2"></a>亦复乐说阿耨多罗三藐三菩提，<a id="a-a3"></a>一心和同，<a id="a-a4"></a>乃至魔王不能坏其阿耨多罗三藐三菩提心。<a id="a-a5"></a>是人闻般若波罗蜜，<a id="a-a6"></a>心大欢喜，<a id="a-a7"></a>心得清净，<a id="a-a8"></a>令多众生种阿耨多罗三藐三菩提善根。<a id="a-a9"></a>是善男子、<a id="a-aA"></a>善女人于我前作是言：<a id="a-aB"></a>‘我等行菩萨道，<a id="a-aC"></a>常当以法示教利喜无量百千万众生，<a id="a-aD"></a>令住阿耨多罗三藐三菩提。<a id="a-aE"></a>’舍利弗，<a id="a-aF"></a>我观其心则生随喜，<a id="a-aG"></a>是人行菩萨道，<a id="a-aH"></a>当以法示教利喜无量百千万众生，<a id="a-aI"></a>令住阿耨多罗三藐三菩提。<a id="a-aJ"></a>如是善男子、<a id="a-aK"></a>善女人心乐大乘，<a id="a-aL"></a>愿生他方佛国现在佛前说法之处，<a id="a-aM"></a>是人于彼续复广闻说般若波罗蜜，<a id="a-aN"></a>于彼佛土亦复以法示教利喜无量百千万众生，<a id="a-aO"></a>令住阿耨多罗三藐三菩提。<a id="a-aP"></a>”<br>　　舍利弗白佛言：<a id="a-aQ"></a>“希有，<a id="a-aR"></a>世尊！<a id="a-aS"></a>如来于过去、<a id="a-aT"></a>未来、<a id="a-aU"></a>现在诸法，<a id="a-aV"></a>无法不知，<a id="a-aW"></a>无法不识。<a id="a-aX"></a>如来于未来世，<a id="a-aY"></a>诸菩萨以多欲多精进，<a id="a-aZ"></a>勤求般若波罗蜜，<a id="a-aa"></a>是善男子、<a id="a-ab"></a>善女人有求而得，<a id="a-ac"></a>有不求而得，<a id="a-ad"></a>如来悉知。<a id="a-ae"></a>”<br>　　“舍利弗，<a id="a-af"></a>多有善男子、<a id="a-ag"></a>善女人精进不懈故，<a id="a-ah"></a>般若波罗蜜不求而得。<a id="a-ai"></a>”<br>　　“世尊，<a id="a-aj"></a>是善男子、<a id="a-ak"></a>善女人，<a id="a-al"></a>余经应六波罗蜜者，<a id="a-am"></a>亦不求而得耶？<a id="a-an"></a>”<br>　　“舍利弗，<a id="a-ao"></a>若有余应诸波罗蜜深经，<a id="a-ap"></a>是善男子、<a id="a-aq"></a>善女人亦不求而得。<a id="a-ar"></a>何以故？<a id="a-as"></a>舍利弗，<a id="a-at"></a>法应尔。<a id="a-au"></a>若有菩萨为诸众生，<a id="a-av"></a>示教利喜阿耨多罗三藐三菩提，<a id="a-aw"></a>亦自于中学，<a id="a-ax"></a>是人转身，<a id="a-ay"></a>应诸波罗蜜深经亦不求而得。<a id="a-az"></a>”</p>
  <p data-pb></p>
  <h2 style="text-align: center;" id="ab0"><a id="ab1">魔事品第十一</a></h2>
  <p id="ab2">尔时，<a id="a-b3"></a>须菩提白佛言：<a id="a-b4"></a>“世尊，<a id="a-b5"></a>已说善男子、<a id="a-b6"></a>善女人功德，<a id="a-b7"></a>云何起留难？<a id="a-b8"></a>”<br>　　“须菩提，<a id="a-b9"></a>若说法者不即乐说，<a id="a-bA"></a>菩萨当知是为魔事。<br>　　“复次，<a id="a-bB"></a>须菩提，<a id="a-bC"></a>说法者乐说不止，<a id="a-bD"></a>菩萨当知是为魔事。<br>　　“须菩提，<a id="a-bE"></a>说法者说不究竟，<a id="a-bF"></a>菩萨当知是为魔事。<br>　　“须菩提，<a id="a-bG"></a>书读诵说般若波罗蜜时，<a id="a-bH"></a>傲慢自大，<a id="a-bI"></a>菩萨当知是为魔事。<br>　　“须菩提，<a id="a-bJ"></a>书读诵说般若波罗蜜时，<a id="a-bK"></a>互相嗤笑，<a id="a-bL"></a>菩萨当知是为魔事。<br>　　“须菩提，<a id="a-bM"></a>书读诵说般若波罗蜜时，<a id="a-bN"></a>互相轻蔑，<a id="a-bO"></a>菩萨当知是为魔事。<br>　　“须菩提，<a id="a-bP"></a>书读诵说般若波罗蜜时，<a id="a-bQ"></a>其心散乱，<a id="a-bR"></a>菩萨当知是为魔事。<br>　　“须菩提，<a id="a-bS"></a>书读诵说般若波罗蜜时，<a id="a-bT"></a>心不专一，<a id="a-bU"></a>菩萨当知是为魔事。<br>　　“须菩提，<a id="a-bV"></a>行者作是念：<a id="a-bW"></a>‘我于般若波罗蜜不得气味。<a id="a-bX"></a>’从座而去，<a id="a-bY"></a>菩萨当知是为魔事。<br>　　“须菩提，<a id="a-bZ"></a>行者作是念：<a id="a-ba"></a>‘我于般若波罗蜜中无有受记。<a id="a-bb"></a>’心不清净从座而去，<a id="a-bc"></a>菩萨当知是为魔事。<br>　　“须菩提，<a id="a-bd"></a>行者作是念：<a id="a-be"></a>‘般若波罗蜜中不说我名。<a id="a-bf"></a>’心不清净，<a id="a-bg"></a>菩萨当知是为魔事。<br>　　“须菩提，<a id="a-bh"></a>行者作是念：<a id="a-bi"></a>‘般若波罗蜜中不说我生处，<a id="a-bj"></a>若城邑聚落。<a id="a-bk"></a>’以是因缘不乐闻说般若波罗蜜，<a id="a-bl"></a>便弃舍去，<a id="a-bm"></a>随所起念辄却若干劫数乃复还得修菩萨道，<a id="a-bn"></a>菩萨当知是为魔事。<br>　　“复次，<a id="a-bo"></a>须菩提，<a id="a-bp"></a>诸经不能至萨婆若者，<a id="a-bq"></a>菩萨舍般若波罗蜜而读诵之，<a id="a-br"></a>是菩萨则为舍本而取枝叶。<a id="a-bs"></a>何以故？<a id="a-bt"></a>是菩萨因般若波罗蜜，<a id="a-bu"></a>能成就世间、<a id="a-bv"></a>出世间法；<a id="a-bw"></a>学般若波罗蜜，<a id="a-bx"></a>能学世间、<a id="a-by"></a>出世间法。<a id="a-bz"></a>若舍般若波罗蜜，<a id="a-c0"></a>菩萨当知是为魔事。<br>　　“须菩提，<a id="a-c1"></a>譬如有狗舍主所与食分，<a id="a-c2"></a>反从作务者索，<a id="a-c3"></a>如是，<a id="a-c4"></a>须菩提，<a id="a-c5"></a>当来世或有菩萨，<a id="a-c6"></a>舍深般若波罗蜜，<a id="a-c7"></a>反取余声闻、<a id="a-c8"></a>辟支佛经，<a id="a-c9"></a>菩萨当知是为魔事。<br>　　“须菩提，<a id="a-cA"></a>譬如人得象不观，<a id="a-cB"></a>反寻其迹。<a id="a-cC"></a>于意云何？<a id="a-cD"></a>是人为智不？<a id="a-cE"></a>”<br>　　“不也，<a id="a-cF"></a>世尊。<a id="a-cG"></a>”<br>　　“须菩提，<a id="a-cH"></a>菩萨亦如是，<a id="a-cI"></a>得深般若波罗蜜而弃舍之，<a id="a-cJ"></a>反于声闻、<a id="a-cK"></a>辟支佛经求萨婆若。<a id="a-cL"></a>于意云何？<a id="a-cM"></a>是人为智不？<a id="a-cN"></a>”<br>　　“不也，<a id="a-cO"></a>世尊。<a id="a-cP"></a>”<br>　　“菩萨当知是为魔事。<br>　　“须菩提，<a id="a-cQ"></a>譬如人欲见大海，<a id="a-cR"></a>见已反求牛迹水，<a id="a-cS"></a>作是言：<a id="a-cT"></a>‘大海水能多是耶？<a id="a-cU"></a>’于意云何？<a id="a-cV"></a>是人为智不？<a id="a-cW"></a>”<br>　　“不也，<a id="a-cX"></a>世尊。<a id="a-cY"></a>”<br>　　“须菩提，<a id="a-cZ"></a>当来世菩萨亦如是，<a id="a-ca"></a>得深般若波罗蜜而弃舍之，<a id="a-cb"></a>反读诵声闻、<a id="a-cc"></a>辟支佛经。<a id="a-cd"></a>于意云何？<a id="a-ce"></a>是人为智不？<a id="a-cf"></a>”<br>　　“不也，<a id="a-cg"></a>世尊。<a id="a-ch"></a>”<br>　　“菩萨当知是为魔事。<br>　　“须菩提，<a id="a-ci"></a>譬如工匠欲造如帝释胜殿，<a id="a-cj"></a>而反揆度日月宫殿。<a id="a-ck"></a>于意云何？<a id="a-cl"></a>是人为智不？<a id="a-cm"></a>”<br>　　“不也，<a id="a-cn"></a>世尊。<a id="a-co"></a>”<br>　　“须菩提，<a id="a-cp"></a>当来世菩萨亦如是，<a id="a-cq"></a>得深般若波罗蜜而弃舍之，<a id="a-cr"></a>反于声闻、<a id="a-cs"></a>辟支佛经中求萨婆若。<a id="a-ct"></a>于意云何？<a id="a-cu"></a>是人为智不？<a id="a-cv"></a>”<br>　　“不也，<a id="a-cw"></a>世尊。<a id="a-cx"></a>”<br>　　“菩萨当知是为魔事。<br>　　“须菩提，<a id="a-cy"></a>譬如人欲见转轮王，<a id="a-cz"></a>见已不识作是念：<a id="a-d0"></a>‘转轮王形貌威德云何？<a id="a-d1"></a>’见诸小王取其形貌，<a id="a-d2"></a>作是言：<a id="a-d3"></a>‘转轮王形貌威德如是相耶？<a id="a-d4"></a>’于意云何？<a id="a-d5"></a>是人为智不？<a id="a-d6"></a>”<br>　　“不也，<a id="a-d7"></a>世尊。<a id="a-d8"></a>”<br>　　“须菩提，<a id="a-d9"></a>当来世菩萨亦如是，<a id="a-dA"></a>得深般若波罗蜜而弃舍之，<a id="a-dB"></a>反于声闻、<a id="a-dC"></a>辟支佛经中求萨婆若。<a id="a-dD"></a>于意云何？<a id="a-dE"></a>是人为智不？<a id="a-dF"></a>”<br>　　“不也，<a id="a-dG"></a>世尊。<a id="a-dH"></a>”<br>　　“菩萨当知是为魔事。<br>　　“须菩提，<a id="a-dI"></a>譬如饥人舍百味食，<a id="a-dJ"></a>反食六十日饭。<a id="a-dK"></a>于意云何？<a id="a-dL"></a>是人为智不？<a id="a-dM"></a>”<br>　　“不也，<a id="a-dN"></a>世尊。<a id="a-dO"></a>”<br>　　“须菩提，<a id="a-dP"></a>菩萨亦如是，<a id="a-dQ"></a>得深般若波罗蜜而弃舍之，<a id="a-dR"></a>反于声闻、<a id="a-dS"></a>辟支佛经中求萨婆若。<a id="a-dT"></a>于意云何？<a id="a-dU"></a>是人为智不？<a id="a-dV"></a>”<br>　　“不也，<a id="a-dW"></a>世尊。<a id="a-dX"></a>”<br>　　“菩萨当知是为魔事。<br>　　“须菩提，<a id="a-dY"></a>譬如人得无价宝珠而比水精。<a id="a-dZ"></a>于意云何？<a id="a-da"></a>是人为智不？<a id="a-db"></a>”<br>　　“不也，<a id="a-dc"></a>世尊。<a id="a-dd"></a>”<br>　　“须菩提，<a id="a-de"></a>当来世菩萨亦如是，<a id="a-df"></a>得深般若波罗蜜，<a id="a-dg"></a>而比声闻、<a id="a-dh"></a>辟支佛经，<a id="a-di"></a>于中求萨婆若。<a id="a-dj"></a>于意云何？<a id="a-dk"></a>是人为智不？<a id="a-dl"></a>”<br>　　“不也，<a id="a-dm"></a>世尊。<a id="a-dn"></a>”<br>　　“菩萨当知是为魔事。<br>　　“复次，<a id="a-do"></a>须菩提，<a id="a-dp"></a>书读诵说般若波罗蜜时，<a id="a-dq"></a>若多说余事妨废般若波罗蜜，<a id="a-dr"></a>菩萨当知是为魔事。<a id="a-ds"></a>”<br>　　须菩提白佛言：<a id="a-dt"></a>“世尊，<a id="a-du"></a>般若波罗蜜可得书读诵说耶？<a id="a-dv"></a>”<br>　　“不也，<a id="a-dw"></a>须菩提。<a id="a-dx"></a>若善男子、<a id="a-dy"></a>善女人书写文字，<a id="a-dz"></a>而作是念：<a id="a-e0"></a>‘我书般若波罗蜜。<a id="a-e1"></a>’即是魔事。<a id="a-e2"></a>须菩提，<a id="a-e3"></a>尔时应教是善男子、<a id="a-e4"></a>善女人，<a id="a-e5"></a>汝等勿谓，<a id="a-e6"></a>但以书写文字，<a id="a-e7"></a>便作是念言：<a id="a-e8"></a>‘我书般若波罗蜜。<a id="a-e9"></a>’诸善男子以是文字示般若波罗蜜义，<a id="a-eA"></a>是故汝等勿著文字。<a id="a-eB"></a>若著文字，<a id="a-eC"></a>菩萨当知是为魔事；<a id="a-eD"></a>若不贪著，<a id="a-eE"></a>即舍魔事。<br>　　“复次，<a id="a-eF"></a>须菩提，<a id="a-eG"></a>书读诵说般若波罗蜜时，<a id="a-eH"></a>忆念诸方国土、<a id="a-eI"></a>城邑、<a id="a-eJ"></a>聚落、<a id="a-eK"></a>国王、<a id="a-eL"></a>怨贼、<a id="a-eM"></a>战斗之事，<a id="a-eN"></a>忆念父母、<a id="a-eO"></a>兄弟、<a id="a-eP"></a>姊妹，<a id="a-eQ"></a>恶魔令生如是等念，<a id="a-eR"></a>妨废般若波罗蜜，<a id="a-eS"></a>菩萨皆应觉之，<a id="a-eT"></a>须菩提，<a id="a-eU"></a>如是当知亦是魔事。<br>　　“复次，<a id="a-eV"></a>须菩提，<a id="a-eW"></a>书读诵说般若波罗蜜时，<a id="a-eX"></a>供养事起，<a id="a-eY"></a>衣服、<a id="a-eZ"></a>饮食、<a id="a-ea"></a>卧具、<a id="a-eb"></a>医药、<a id="a-ec"></a>资生之物，<a id="a-ed"></a>妨废般若波罗蜜，<a id="a-ee"></a>菩萨皆应觉之。<a id="a-ef"></a>须菩提，<a id="a-eg"></a>如是当知亦为魔事。<br>　　“复次，<a id="a-eh"></a>须菩提，<a id="a-ei"></a>恶魔作因缘，<a id="a-ej"></a>令菩萨得诸深经，<a id="a-ek"></a>有方便菩萨于此深经不生贪著，<a id="a-el"></a>无方便菩萨舍般若波罗蜜取是深经。<a id="a-em"></a>须菩提，<a id="a-en"></a>我于般若波罗蜜中，<a id="a-eo"></a>广说方便应于中求，<a id="a-ep"></a>而反于余深经声闻、<a id="a-eq"></a>辟支佛法中求索方便。<a id="a-er"></a>于意云何？<a id="a-es"></a>是人为智不？<a id="a-et"></a>”<br>　　“不也，<a id="a-eu"></a>世尊。<a id="a-ev"></a>”<br>　　“须菩提，<a id="a-ew"></a>如是，<a id="a-ex"></a>当知亦为魔事。<br>　　“复次，<a id="a-ey"></a>须菩提，<a id="a-ez"></a>听法者欲闻般若波罗蜜，<a id="a-f0"></a>说法者疲懈不乐为说，<a id="a-f1"></a>须菩提，<a id="a-f2"></a>如是不和合亦为魔事。<br>　　“复次，<a id="a-f3"></a>须菩提，<a id="a-f4"></a>说法者身不疲极乐说般若波罗蜜，<a id="a-f5"></a>听法者欲至余国，<a id="a-f6"></a>不得书读诵说般若波罗蜜，<a id="a-f7"></a>如是不和合亦为魔事。<br>　　“复次，<a id="a-f8"></a>须菩提，<a id="a-f9"></a>听法者有念力、<a id="a-fA"></a>智力，<a id="a-fB"></a>乐欲听受读诵般若波罗蜜，<a id="a-fC"></a>说法者欲至余国，<a id="a-fD"></a>不得书读诵说般若波罗蜜，<a id="a-fE"></a>如是不和合亦为魔事。<br>　　“复次，<a id="a-fF"></a>须菩提，<a id="a-fG"></a>说法者贵于财物、<a id="a-fH"></a>衣服、<a id="a-fI"></a>饮食，<a id="a-fJ"></a>听法者惜不与之，<a id="a-fK"></a>不得书读诵说般若波罗蜜，<a id="a-fL"></a>如是不和合亦为魔事。<br>　　“复次，<a id="a-fM"></a>须菩提，<a id="a-fN"></a>听法者有信乐心，<a id="a-fO"></a>欲供养说法者，<a id="a-fP"></a>而说法者诵习不利，<a id="a-fQ"></a>听法者不乐听受，<a id="a-fR"></a>不得书读诵说般若波罗蜜，<a id="a-fS"></a>如是不和合亦为魔事。<br>　　“复次，<a id="a-fT"></a>须菩提，<a id="a-fU"></a>说法者心乐为说，<a id="a-fV"></a>听法者不乐听受，<a id="a-fW"></a>不得书读诵说般若波罗蜜，<a id="a-fX"></a>如是不和合亦为魔事。<br>　　“复次，<a id="a-fY"></a>须菩提，<a id="a-fZ"></a>说法者身重疲极，<a id="a-fa"></a>睡眠所覆不乐言说，<a id="a-fb"></a>听法者乐欲听受读诵般若波罗蜜，<a id="a-fc"></a>如是不和合亦为魔事。<br>　　“复次，<a id="a-fd"></a>须菩提，<a id="a-fe"></a>若书读诵说般若波罗蜜时，<a id="a-ff"></a>有人来说三恶道苦，<a id="a-fg"></a>地狱中有如是苦，<a id="a-fh"></a>畜生饿鬼中有如是苦，<a id="a-fi"></a>不如于是身尽苦取涅槃，<a id="a-fj"></a>何用更生受是诸苦？<a id="a-fk"></a>如是，<a id="a-fl"></a>须菩提，<a id="a-fm"></a>菩萨当知亦为魔事。<br>　　“复次，<a id="a-fn"></a>须菩提，<a id="a-fo"></a>若书读诵说般若波罗蜜时，<a id="a-fp"></a>若有人来赞叹天上快乐，<a id="a-fq"></a>欲界中有极妙五欲快乐，<a id="a-fr"></a>色界中有禅定快乐，<a id="a-fs"></a>无色界中有寂灭定乐，<a id="a-ft"></a>是三界乐，<a id="a-fu"></a>皆无常、<a id="a-fv"></a>苦、<a id="a-fw"></a>空、<a id="a-fx"></a>坏败之相，<a id="a-fy"></a>汝于是身，<a id="a-fz"></a>可取须陀洹果、<a id="a-g0"></a>斯陀含果、<a id="a-g1"></a>阿那含果、<a id="a-g2"></a>阿罗汉果，<a id="a-g3"></a>不须更受后身，<a id="a-g4"></a>菩萨当知亦为魔事。<br>　　“复次，<a id="a-g5"></a>须菩提，<a id="a-g6"></a>说法者爱乐徒众，<a id="a-g7"></a>作是言：<a id="a-g8"></a>‘若能随我，<a id="a-g9"></a>当与般若波罗蜜。<a id="a-gA"></a>若不随我，<a id="a-gB"></a>则不与汝。<a id="a-gC"></a>’以此因缘，<a id="a-gD"></a>多人随从时，<a id="a-gE"></a>说法者欲经崄难危命之处，<a id="a-gF"></a>语诸人言：<a id="a-gG"></a>‘善男子，<a id="a-gH"></a>汝等知不，<a id="a-gI"></a>何用随我经此险难？<a id="a-gJ"></a>善自筹量无得后悔。<a id="a-gK"></a>’而作是言：<a id="a-gL"></a>‘何故至此饥饿怨贼之中？<a id="a-gM"></a>’说法者以此细微因缘舍离诸人，<a id="a-gN"></a>听法者不悦作是念：<a id="a-gO"></a>‘是舍离相，<a id="a-gP"></a>非与般若波罗蜜相。<a id="a-gQ"></a>’不得书读诵说般若波罗蜜，<a id="a-gR"></a>如是不和合，<a id="a-gS"></a>菩萨当知亦为魔事。<br>　　“复次，<a id="a-gT"></a>须菩提，<a id="a-gU"></a>说法者欲经恶兽、<a id="a-gV"></a>虎、<a id="a-gW"></a>狼、<a id="a-gX"></a>师子、<a id="a-gY"></a>怨贼、<a id="a-gZ"></a>毒害、<a id="a-ga"></a>无水之处，<a id="a-gb"></a>说法者语诸人言：<a id="a-gc"></a>‘汝等知不，<a id="a-gd"></a>我所至处，<a id="a-ge"></a>经过恶兽、<a id="a-gf"></a>怨贼、<a id="a-gg"></a>毒害、<a id="a-gh"></a>无水之处，<a id="a-gi"></a>汝等岂能受如是苦？<a id="a-gj"></a>’说法者以此细微因缘而舍离之，<a id="a-gk"></a>诸人不复随从，<a id="a-gl"></a>作是念：<a id="a-gm"></a>‘是舍离相，<a id="a-gn"></a>非与般若波罗蜜相。<a id="a-go"></a>’即便退还，<a id="a-gp"></a>须菩提，<a id="a-gq"></a>如是诸难，<a id="a-gr"></a>菩萨当知亦为魔事。<br>　　“复次，<a id="a-gs"></a>须菩提，<a id="a-gt"></a>说法者重于檀越，<a id="a-gu"></a>以此因缘常数往返，<a id="a-gv"></a>以是事故语听法者：<a id="a-gw"></a>‘诸善男子，<a id="a-gx"></a>我有檀越应往问讯。<a id="a-gy"></a>’诸人念言：<a id="a-gz"></a>‘是为不与我般若波罗蜜相。<a id="a-h0"></a>’即时舍离，<a id="a-h1"></a>不得学习书读诵说，<a id="a-h2"></a>如是不和合，<a id="a-h3"></a>菩萨当知亦为魔事。<br>　　“复次，<a id="a-h4"></a>须菩提，<a id="a-h5"></a>恶魔勤作方便，<a id="a-h6"></a>欲令无人读诵修习般若波罗蜜。<a id="a-h7"></a>”<br>　　须菩提白佛言：<a id="a-h8"></a>“世尊，<a id="a-h9"></a>恶魔云何勤作方便，<a id="a-hA"></a>令人不得读诵修习般若波罗蜜？<a id="a-hB"></a>”<br>　　“须菩提，<a id="a-hC"></a>恶魔诡诳诸人，<a id="a-hD"></a>作是言：<a id="a-hE"></a>‘此非真般若波罗蜜，<a id="a-hF"></a>我所有经是真般若波罗蜜。<a id="a-hG"></a>’须菩提，<a id="a-hH"></a>恶魔如是诡诳众人，<a id="a-hI"></a>未受记者，<a id="a-hJ"></a>当于般若波罗蜜中生疑，<a id="a-hK"></a>疑因缘故，<a id="a-hL"></a>不得读诵修习般若波罗蜜。<a id="a-hM"></a>如是，<a id="a-hN"></a>须菩提，<a id="a-hO"></a>菩萨当知亦为魔事。<br>　　“复次，<a id="a-hP"></a>须菩提，<a id="a-hQ"></a>复有魔事，<a id="a-hR"></a>若菩萨行深般若波罗蜜，<a id="a-hS"></a>即证实际取声闻果。<a id="a-hT"></a>如是，<a id="a-hU"></a>须菩提，<a id="a-hV"></a>菩萨当知亦为魔事。<a id="a-hW"></a>”</p>
 </body>
</html>