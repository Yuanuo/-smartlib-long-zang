<!doctype html>
<html id="rY3qqpG" data-ver="2084">
 <head>
  <meta charset="utf-8">
  <meta library="unknown">
  <meta period="姚秦">
  <meta author="鸠摩罗什 译">
  <meta priority="5">
  <meta searchable="all">
 </head>
 <body>
  <h1 style="text-align: center;" id="aK7"><a id="aK8">小品般若波罗蜜经卷第八</a></h1>
  <h2 style="text-align: center;" id="aK9"><a id="aKA">恭敬菩萨品第二十一</a></h2>
  <p id="aKB">佛告阿难：<a id="a-KC"></a>“若菩萨不离般若波罗蜜行，<a id="a-KD"></a>尔时，<a id="a-KE"></a>恶魔忧恼如箭入心，<a id="a-KF"></a>放火雨雹雷电霹雳，<a id="a-KG"></a>欲令菩萨惊怖毛竖其心退没于阿耨多罗三藐三菩提，<a id="a-KH"></a>乃至一念错乱。<a id="a-KI"></a>阿难，<a id="a-KJ"></a>恶魔不必普欲恼乱一切菩萨。<a id="a-KK"></a>”<br>　　“世尊，<a id="a-KL"></a>何等菩萨为恶魔所乱？<a id="a-KM"></a>”<br>　　“阿难，<a id="a-KN"></a>有菩萨先世闻说深般若波罗蜜，<a id="a-KO"></a>不能信受，<a id="a-KP"></a>如是之人恶魔恼乱而得其便。<br>　　“复次，<a id="a-KQ"></a>阿难，<a id="a-KR"></a>若菩萨闻深般若波罗蜜时心生疑惑：<a id="a-KS"></a>‘有是深般若波罗蜜耶无耶？<a id="a-KT"></a>’阿难，<a id="a-KU"></a>如是菩萨亦为恶魔之所得便。<br>　　“复次，<a id="a-KV"></a>阿难，<a id="a-KW"></a>有菩萨离善知识，<a id="a-KX"></a>为恶知识所得，<a id="a-KY"></a>是人不闻深般若波罗蜜中义，<a id="a-KZ"></a>以不闻故，<a id="a-Ka"></a>不知不见云何应行般若波罗蜜？<a id="a-Kb"></a>云何应修般若波罗蜜？<a id="a-Kc"></a>阿难，<a id="a-Kd"></a>是人亦为恶魔得便。<br>　　“复次，<a id="a-Ke"></a>阿难，<a id="a-Kf"></a>若菩萨受持邪法，<a id="a-Kg"></a>是人亦为恶魔得便，<a id="a-Kh"></a>恶魔作是念：<a id="a-Ki"></a>‘是人助我，<a id="a-Kj"></a>亦令余人助我，<a id="a-Kk"></a>亦能满我所愿。<a id="a-Kl"></a>’阿难，<a id="a-Km"></a>是人亦为恶魔得便。<br>　　“复次，<a id="a-Kn"></a>阿难，<a id="a-Ko"></a>菩萨云何为恶魔得便？<a id="a-Kp"></a>若菩萨闻深般若波罗蜜，<a id="a-Kq"></a>语余菩萨言：<a id="a-Kr"></a>‘是般若波罗蜜甚深，<a id="a-Ks"></a>我等犹尚不能得底，<a id="a-Kt"></a>汝等何用闻为？<a id="a-Ku"></a>’是人亦为恶魔得便。<a id="a-Kv"></a>阿难，<a id="a-Kw"></a>若菩萨轻余菩萨言：<a id="a-Kx"></a>‘我是远离行者，<a id="a-Ky"></a>汝等无此功德。<a id="a-Kz"></a>’尔时，<a id="a-L0"></a>恶魔甚大欢喜踊跃。<a id="a-L1"></a>阿难，<a id="a-L2"></a>若有菩萨为恶魔称扬其名字，<a id="a-L3"></a>得是名字故，<a id="a-L4"></a>轻余清净善心菩萨，<a id="a-L5"></a>是等无有阿毗跋致菩萨功德相貌，<a id="a-L6"></a>而假托阿毗跋致功德增长烦恼，<a id="a-L7"></a>自高其身而下他人，<a id="a-L8"></a>作是言：<a id="a-L9"></a>‘我所有功德，<a id="a-LA"></a>汝无是事。<a id="a-LB"></a>’尔时，<a id="a-LC"></a>恶魔即大欢喜，<a id="a-LD"></a>作是念：<a id="a-LE"></a>‘我之宫殿，<a id="a-LF"></a>则为不空，<a id="a-LG"></a>增益地狱、<a id="a-LH"></a>饿鬼、<a id="a-LI"></a>畜生。<a id="a-LJ"></a>’恶魔加其神力故，<a id="a-LK"></a>是人所语人皆信受，<a id="a-LL"></a>信受已，<a id="a-LM"></a>随所见学，<a id="a-LN"></a>随所说行，<a id="a-LO"></a>随所见学，<a id="a-LP"></a>随所说行已，<a id="a-LQ"></a>亦复增益烦恼。<a id="a-LR"></a>如是人等以颠倒心故，<a id="a-LS"></a>所起身口意业果报皆苦，<a id="a-LT"></a>以是因缘故，<a id="a-LU"></a>增益地狱、<a id="a-LV"></a>饿鬼、<a id="a-LW"></a>畜生。<a id="a-LX"></a>阿难，<a id="a-LY"></a>恶魔见是利益亦大欢喜。<a id="a-LZ"></a>阿难，<a id="a-La"></a>若求佛道者，<a id="a-Lb"></a>与声闻人共诤，<a id="a-Lc"></a>恶魔复作是念：<a id="a-Ld"></a>‘是人虽远离萨婆若，<a id="a-Le"></a>而不大远。<a id="a-Lf"></a>’阿难，<a id="a-Lg"></a>若菩萨共菩萨诤，<a id="a-Lh"></a>恶魔即大欢喜作是念：<a id="a-Li"></a>‘是人远离萨婆若。<a id="a-Lj"></a>’阿难，<a id="a-Lk"></a>若未得受记菩萨瞋恨受记者，<a id="a-Ll"></a>而共诤竞恶口骂詈，<a id="a-Lm"></a>若爱惜萨婆若，<a id="a-Ln"></a>随所起念一念却一劫，<a id="a-Lo"></a>尔乃还得发大庄严。<a id="a-Lp"></a>”<br>　　阿难白佛言：<a id="a-Lq"></a>“世尊，<a id="a-Lr"></a>如是罪者可得悔不？<a id="a-Ls"></a>要当毕其随念劫数，<a id="a-Lt"></a>尔乃还得发大庄严？<a id="a-Lu"></a>”<br>　　佛言：<a id="a-Lv"></a>“我法皆说有出罪法、<a id="a-Lw"></a>不说无出罪法，<a id="a-Lx"></a>我说菩萨、<a id="a-Ly"></a>声闻皆有出罪法。<a id="a-Lz"></a>阿难，<a id="a-M0"></a>若菩萨共菩萨诤，<a id="a-M1"></a>恶口骂詈，<a id="a-M2"></a>不相悔谢结恨在心，<a id="a-M3"></a>我不说此人有出罪法；<a id="a-M4"></a>是人若爱惜萨婆若，<a id="a-M5"></a>毕其随念劫数，<a id="a-M6"></a>亦复还得发大庄严。<a id="a-M7"></a>阿难，<a id="a-M8"></a>若菩萨共菩萨诤，<a id="a-M9"></a>恶口骂詈，<a id="a-MA"></a>即相悔谢后不复作，<a id="a-MB"></a>作是念：<a id="a-MC"></a>‘我应谦下一切众生，<a id="a-MD"></a>我若瞋诤加报于人则为大失，<a id="a-ME"></a>我应当为一切众生而作桥梁，<a id="a-MF"></a>我尚不应轻于他人，<a id="a-MG"></a>何况加报！<a id="a-MH"></a>应如聋哑，<a id="a-MI"></a>不应自坏深心，<a id="a-MJ"></a>我得阿耨多罗三藐三菩提时当度是等，<a id="a-MK"></a>云何加忿自起瞋碍？<a id="a-ML"></a>’阿难，<a id="a-MM"></a>求菩萨道者，<a id="a-MN"></a>于声闻人乃至不应生于瞋碍。<a id="a-MO"></a>”<br>　　阿难白佛言：<a id="a-MP"></a>“世尊，<a id="a-MQ"></a>菩萨与菩萨共住，<a id="a-MR"></a>其法云何？<a id="a-MS"></a>”<br>　　佛言：<a id="a-MT"></a>“相视当如佛想，<a id="a-MU"></a>是我大师，<a id="a-MV"></a>同载一乘，<a id="a-MW"></a>共一道行。<a id="a-MX"></a>如彼所学，<a id="a-MY"></a>我亦应学。<a id="a-MZ"></a>彼若杂学，<a id="a-Ma"></a>非我所学。<a id="a-Mb"></a>若彼清净学，<a id="a-Mc"></a>应萨婆若念，<a id="a-Md"></a>我亦应学。<a id="a-Me"></a>菩萨若如是学，<a id="a-Mf"></a>是名同学。<a id="a-Mg"></a>”</p>
  <p id="aMh">尔时，<a id="a-Mi"></a>须菩提白佛言：<a id="a-Mj"></a>“世尊，<a id="a-Mk"></a>若菩萨为尽学则学萨婆若，<a id="a-Ml"></a>为无生学、<a id="a-Mm"></a>为离学、<a id="a-Mn"></a>为灭学则学萨婆若。<a id="a-Mo"></a>”<br>　　佛告须菩提：<a id="a-Mp"></a>“如所说，<a id="a-Mq"></a>菩萨为尽学则学萨婆若，<a id="a-Mr"></a>为无生学、<a id="a-Ms"></a>为离学、<a id="a-Mt"></a>为灭学则学萨婆若者。<a id="a-Mu"></a>须菩提，<a id="a-Mv"></a>于意云何？<a id="a-Mw"></a>如来以如得名如来，<a id="a-Mx"></a>是如非尽、<a id="a-My"></a>非离、<a id="a-Mz"></a>非灭耶？<a id="a-N0"></a>”<br>　　“如是，<a id="a-N1"></a>世尊。<a id="a-N2"></a>”<br>　　“须菩提，<a id="a-N3"></a>如是学者名为学萨婆若，<a id="a-N4"></a>学萨婆若为学般若波罗蜜，<a id="a-N5"></a>学佛十力、<a id="a-N6"></a>四无所畏、<a id="a-N7"></a>十八不共法。<a id="a-N8"></a>须菩提，<a id="a-N9"></a>菩萨如是学者则到诸学彼岸，<a id="a-NA"></a>如是学者魔若魔民不能降伏，<a id="a-NB"></a>如是学者疾得阿毗跋致，<a id="a-NC"></a>如是学者疾坐道场，<a id="a-ND"></a>如是学者学自行处，<a id="a-NE"></a>如是学者学救护法，<a id="a-NF"></a>如是学者学大慈大悲，<a id="a-NG"></a>如是学者学三转十二相法轮，<a id="a-NH"></a>如是学者学度众生，<a id="a-NI"></a>如是学者学不断佛种，<a id="a-NJ"></a>如是学者学开甘露门。<a id="a-NK"></a>须菩提，<a id="a-NL"></a>凡夫下劣不能如是学，<a id="a-NM"></a>欲调御一切众生者能如是学。<br>　　“须菩提，<a id="a-NN"></a>菩萨如是学者，<a id="a-NO"></a>不堕地狱、<a id="a-NP"></a>畜生、<a id="a-NQ"></a>饿鬼，<a id="a-NR"></a>不生边地；<a id="a-NS"></a>如是学者不生旃陀罗家，<a id="a-NT"></a>不生竹草作家，<a id="a-NU"></a>不生除粪人家，<a id="a-NV"></a>不生诸余贫贱之家。<a id="a-NW"></a>须菩提，<a id="a-NX"></a>菩萨如是学者，<a id="a-NY"></a>不盲，<a id="a-NZ"></a>不瞎，<a id="a-Na"></a>不睐眼，<a id="a-Nb"></a>不矬短，<a id="a-Nc"></a>不聋哑，<a id="a-Nd"></a>不顽钝，<a id="a-Ne"></a>不形残，<a id="a-Nf"></a>身根具足。<a id="a-Ng"></a>须菩提，<a id="a-Nh"></a>菩萨如是学者，<a id="a-Ni"></a>不夺他命，<a id="a-Nj"></a>不盗他物，<a id="a-Nk"></a>不邪淫，<a id="a-Nl"></a>不妄语，<a id="a-Nm"></a>不两舌，<a id="a-Nn"></a>不恶口，<a id="a-No"></a>不无益语，<a id="a-Np"></a>不贪嫉，<a id="a-Nq"></a>不瞋恼，<a id="a-Nr"></a>不邪见，<a id="a-Ns"></a>不邪命活，<a id="a-Nt"></a>不畜邪见眷属，<a id="a-Nu"></a>不畜破戒眷属。<a id="a-Nv"></a>须菩提，<a id="a-Nw"></a>菩萨如是学者，<a id="a-Nx"></a>不生长寿天。<a id="a-Ny"></a>何以故？<a id="a-Nz"></a>菩萨成就方便故。<a id="a-O0"></a>何等为方便？<a id="a-O1"></a>所谓从般若波罗蜜起，<a id="a-O2"></a>虽能入禅而不随禅生。<a id="a-O3"></a>须菩提，<a id="a-O4"></a>菩萨如是学者，<a id="a-O5"></a>得佛清净力，<a id="a-O6"></a>清净无畏。<a id="a-O7"></a>”<br>　　“世尊，<a id="a-O8"></a>若一切法本净相者，<a id="a-O9"></a>菩萨复得何等清净法？<a id="a-OA"></a>”<br>　　佛言：<a id="a-OB"></a>“如是，<a id="a-OC"></a>如是，<a id="a-OD"></a>须菩提，<a id="a-OE"></a>一切法本清净相。<a id="a-OF"></a>菩萨于是本净相法中行般若波罗蜜，<a id="a-OG"></a>不惊不怖，<a id="a-OH"></a>不没不退，<a id="a-OI"></a>是名清净般若波罗蜜。<br>　　“须菩提，<a id="a-OJ"></a>凡夫不知不见一切法本清净相，<a id="a-OK"></a>是故菩萨发勤精进，<a id="a-OL"></a>于是中学，<a id="a-OM"></a>得清净、<a id="a-ON"></a>诸力、<a id="a-OO"></a>诸无畏。<a id="a-OP"></a>须菩提，<a id="a-OQ"></a>菩萨如是学者，<a id="a-OR"></a>悉能通达一切众生心、<a id="a-OS"></a>心所行。<br>　　“须菩提，<a id="a-OT"></a>譬如少所地出阎浮檀金，<a id="a-OU"></a>众生聚中，<a id="a-OV"></a>亦少能如是学般若波罗蜜。<a id="a-OW"></a>譬如众生少有能起转轮王业，<a id="a-OX"></a>多有能起诸小王业，<a id="a-OY"></a>如是，<a id="a-OZ"></a>须菩提，<a id="a-Oa"></a>少有众生能行般若波罗蜜道，<a id="a-Ob"></a>多有发声闻、<a id="a-Oc"></a>辟支佛乘。<a id="a-Od"></a>须菩提，<a id="a-Oe"></a>少有众生能学阿耨多罗三藐三菩提心者；<a id="a-Of"></a>于学阿耨多罗三藐三菩提中，<a id="a-Og"></a>少能如说行者；<a id="a-Oh"></a>于如说行中，<a id="a-Oi"></a>少能随学般若波罗蜜者；<a id="a-Oj"></a>于随学中，<a id="a-Ok"></a>少能得阿毗跋致者——是故，<a id="a-Ol"></a>须菩提，<a id="a-Om"></a>菩萨欲在少中之少，<a id="a-On"></a>当学般若波罗蜜，<a id="a-Oo"></a>修习般若波罗蜜。<a id="a-Op"></a>”</p>
  <p data-pb></p>
  <h2 style="text-align: center;" id="aOq"><a id="aOr">无悭烦恼品第二十二</a></h2>
  <p id="aOs">佛告须菩提：<a id="a-Ot"></a>“若菩萨如是学般若波罗蜜，<a id="a-Ou"></a>则不生烦恼心，<a id="a-Ov"></a>不生悭心，<a id="a-Ow"></a>不生破戒心，<a id="a-Ox"></a>不生瞋恼心，<a id="a-Oy"></a>不生懈怠心，<a id="a-Oz"></a>不生散乱心，<a id="a-P0"></a>不生愚痴心。<a id="a-P1"></a>须菩提，<a id="a-P2"></a>菩萨如是学，<a id="a-P3"></a>皆摄诸波罗蜜。<a id="a-P4"></a>须菩提，<a id="a-P5"></a>譬如六十二见皆摄在身见中。<a id="a-P6"></a>须菩提，<a id="a-P7"></a>菩萨学般若波罗蜜时，<a id="a-P8"></a>皆摄诸波罗蜜。<a id="a-P9"></a>譬如人死，<a id="a-PA"></a>命根灭故诸根皆灭。<a id="a-PB"></a>如是，<a id="a-PC"></a>须菩提，<a id="a-PD"></a>菩萨学般若波罗蜜，<a id="a-PE"></a>皆摄诸波罗蜜。<a id="a-PF"></a>是故，<a id="a-PG"></a>须菩提，<a id="a-PH"></a>菩萨若欲摄诸波罗蜜，<a id="a-PI"></a>当学般若波罗蜜，<a id="a-PJ"></a>于一切众生中最为上首。<a id="a-PK"></a>须菩提，<a id="a-PL"></a>于意云何？<a id="a-PM"></a>三千大千世界众生，<a id="a-PN"></a>宁为多不？<a id="a-PO"></a>”<br>　　“世尊，<a id="a-PP"></a>阎浮提众生尚多，<a id="a-PQ"></a>何况三千大千世界！<a id="a-PR"></a>”<br>　　“是众生皆为菩萨，<a id="a-PS"></a>若有一人尽形寿供养衣服、<a id="a-PT"></a>饮食、<a id="a-PU"></a>卧具、<a id="a-PV"></a>医药。<a id="a-PW"></a>须菩提，<a id="a-PX"></a>于意云何？<a id="a-PY"></a>是人以是因缘，<a id="a-PZ"></a>得福多不？<a id="a-Pa"></a>”<br>　　“甚多，<a id="a-Pb"></a>甚多，<a id="a-Pc"></a>世尊！<a id="a-Pd"></a>”<br>　　“须菩提，<a id="a-Pe"></a>若有菩萨如弹指顷，<a id="a-Pf"></a>修习般若波罗蜜，<a id="a-Pg"></a>福胜于彼。<a id="a-Ph"></a>如是，<a id="a-Pi"></a>须菩提，<a id="a-Pj"></a>般若波罗蜜大利益诸菩萨，<a id="a-Pk"></a>能助阿耨多罗三藐三菩提。<a id="a-Pl"></a>是故，<a id="a-Pm"></a>须菩提，<a id="a-Pn"></a>若菩萨欲得阿耨多罗三藐三菩提，<a id="a-Po"></a>欲于一切众生中为无上者，<a id="a-Pp"></a>欲为一切众生而作救护，<a id="a-Pq"></a>欲得具足佛法，<a id="a-Pr"></a>欲得佛所行处，<a id="a-Ps"></a>欲得佛所游戏，<a id="a-Pt"></a>欲得佛师子吼，<a id="a-Pu"></a>欲得三千大千世界大会讲法，<a id="a-Pv"></a>当学般若波罗蜜。<a id="a-Pw"></a>须菩提，<a id="a-Px"></a>我不见菩萨学般若波罗蜜不得如是具足之利。<a id="a-Py"></a>”<br>　　“世尊，<a id="a-Pz"></a>是菩萨亦得具足声闻利耶？<a id="a-Q0"></a>”<br>　　“须菩提，<a id="a-Q1"></a>菩萨亦学具足声闻利耶！<a id="a-Q2"></a>不愿住声闻法中：<a id="a-Q3"></a>‘我当得是声闻具足诸功德利。<a id="a-Q4"></a>虽皆能知，<a id="a-Q5"></a>但不于中住。<a id="a-Q6"></a>’作是念：<a id="a-Q7"></a>‘我当说是声闻功德教化众生。<a id="a-Q8"></a>’若菩萨如是学者，<a id="a-Q9"></a>能为一切世间天、<a id="a-QA"></a>人、<a id="a-QB"></a>阿修罗作福田，<a id="a-QC"></a>于声闻、<a id="a-QD"></a>辟支佛福田为最殊胜。<a id="a-QE"></a>菩萨如是学者得近萨婆若，<a id="a-QF"></a>不舍般若波罗蜜，<a id="a-QG"></a>不离般若波罗蜜。<a id="a-QH"></a>菩萨如是行般若波罗蜜，<a id="a-QI"></a>名为不退于萨婆若，<a id="a-QJ"></a>远声闻、<a id="a-QK"></a>辟支佛地，<a id="a-QL"></a>近阿耨多罗三藐三菩提。<a id="a-QM"></a>是菩萨若作是念：<a id="a-QN"></a>‘此是般若波罗蜜，<a id="a-QO"></a>是某般若波罗蜜，<a id="a-QP"></a>当得萨婆若。<a id="a-QQ"></a>’如是分别，<a id="a-QR"></a>即不行般若波罗蜜。<a id="a-QS"></a>若菩萨不分别般若波罗蜜，<a id="a-QT"></a>不见般若波罗蜜，<a id="a-QU"></a>不言：<a id="a-QV"></a>‘此是般若波罗蜜，<a id="a-QW"></a>是某般若波罗蜜，<a id="a-QX"></a>当得萨婆若。<a id="a-QY"></a>’如是亦不见不闻，<a id="a-QZ"></a>不觉不知，<a id="a-Qa"></a>即行般若波罗蜜。<a id="a-Qb"></a>”</p>
  <p id="aQc">尔时，<a id="a-Qd"></a>释提桓因作是念：<a id="a-Qe"></a>“是菩萨行般若波罗蜜，<a id="a-Qf"></a>尚胜一切众生，<a id="a-Qg"></a>何况得阿耨多罗三藐三菩提！<a id="a-Qh"></a>若人乐闻般若，<a id="a-Qi"></a>是人为得大利，<a id="a-Qj"></a>寿命中最，<a id="a-Qk"></a>何况能发阿耨多罗三藐三菩提心！<a id="a-Ql"></a>是人则为世间之所贪慕，<a id="a-Qm"></a>是人当得调御众生。<a id="a-Qn"></a>”<br>　　尔时，<a id="a-Qo"></a>释提桓因化作曼陀罗华，<a id="a-Qp"></a>满掬散佛上，<a id="a-Qq"></a>作是言：<a id="a-Qr"></a>“世尊，<a id="a-Qs"></a>若有人发阿耨多罗三藐三菩提心者，<a id="a-Qt"></a>愿令具足佛法，<a id="a-Qu"></a>具足萨婆若，<a id="a-Qv"></a>具足自然法，<a id="a-Qw"></a>具足无漏法。<a id="a-Qx"></a>世尊，<a id="a-Qy"></a>我乃至不生一念欲使发阿耨多罗三藐三菩提心者有退转。<a id="a-Qz"></a>世尊，<a id="a-R0"></a>我见生死之中有诸苦恼，<a id="a-R1"></a>不生一念欲使菩萨有退转者，<a id="a-R2"></a>我亦为阿耨多罗三藐三菩提，<a id="a-R3"></a>当勤行精进。<a id="a-R4"></a>何以故？<a id="a-R5"></a>是人等能发如是心，<a id="a-R6"></a>则大利益一切世间，<a id="a-R7"></a>我自得度当度未度者，<a id="a-R8"></a>我自得脱当脱未脱者，<a id="a-R9"></a>我自得安当安未安者，<a id="a-RA"></a>我自灭度当度未灭度者。<a id="a-RB"></a>世尊，<a id="a-RC"></a>若人于初发心菩萨随喜，<a id="a-RD"></a>若于行六波罗蜜，<a id="a-RE"></a>若于阿毗跋致，<a id="a-RF"></a>若于一生补处随喜，<a id="a-RG"></a>是人为得几所福德？<a id="a-RH"></a>”<br>　　“憍尸迦，<a id="a-RI"></a>须弥山王尚可称量，<a id="a-RJ"></a>是人随喜福德不可称量。<a id="a-RK"></a>憍尸迦，<a id="a-RL"></a>三千大千世界尚可称量，<a id="a-RM"></a>是人随喜福德不可称量。<a id="a-RN"></a>”<br>　　释提桓因白佛言：<a id="a-RO"></a>“世尊，<a id="a-RP"></a>若人不能于是诸心随喜者，<a id="a-RQ"></a>则为魔之所著，<a id="a-RR"></a>当知是为魔之眷属；<a id="a-RS"></a>不能于是诸心随喜者，<a id="a-RT"></a>当知是人于魔天命终来生此间。<a id="a-RU"></a>何以故？<a id="a-RV"></a>是诸心皆能破诸魔事，<a id="a-RW"></a>是人随喜福德应回向阿耨多罗三藐三菩提。<a id="a-RX"></a>若人发阿耨多罗三藐三菩提心者，<a id="a-RY"></a>则为不舍佛、<a id="a-RZ"></a>不舍法、<a id="a-Ra"></a>不舍僧，<a id="a-Rb"></a>以是故，<a id="a-Rc"></a>应于是诸心而生随喜。<a id="a-Rd"></a>”<br>　　“如是，<a id="a-Re"></a>如是，<a id="a-Rf"></a>憍尸迦，<a id="a-Rg"></a>若人于是诸心随喜，<a id="a-Rh"></a>当知是人疾得值佛，<a id="a-Ri"></a>是人以是随喜福德善根故在所生处，<a id="a-Rj"></a>常得供养恭敬、<a id="a-Rk"></a>尊重赞叹，<a id="a-Rl"></a>不闻诸恶音声，<a id="a-Rm"></a>亦不堕于诸恶道中，<a id="a-Rn"></a>常生天上。<a id="a-Ro"></a>何以故？<a id="a-Rp"></a>是人随喜，<a id="a-Rq"></a>为欲利益无量无边众生故。<a id="a-Rr"></a>是随喜心渐渐增长，<a id="a-Rs"></a>能至阿耨多罗三藐三菩提。<a id="a-Rt"></a>是人得阿耨多罗三藐三菩提时，<a id="a-Ru"></a>当灭度无量众生。<a id="a-Rv"></a>憍尸迦，<a id="a-Rw"></a>以是因缘当知是人，<a id="a-Rx"></a>于是诸心随喜者，<a id="a-Ry"></a>即是利益无量无边众生善根故随喜。<a id="a-Rz"></a>”<br>　　须菩提白佛言：<a id="a-S0"></a>“世尊，<a id="a-S1"></a>是心如幻，<a id="a-S2"></a>云何能得阿耨多罗三藐三菩提？<a id="a-S3"></a>”<br>　　“须菩提，<a id="a-S4"></a>于意云何？<a id="a-S5"></a>汝见是人心如幻不？<a id="a-S6"></a>”<br>　　“不也，<a id="a-S7"></a>世尊。<a id="a-S8"></a>我不见是心如幻。<a id="a-S9"></a>”<br>　　“于意云何？<a id="a-SA"></a>若不见是幻，<a id="a-SB"></a>不见如幻心，<a id="a-SC"></a>离幻，<a id="a-SD"></a>离如幻心，<a id="a-SE"></a>更见有法可得阿耨多罗三藐三菩提不？<a id="a-SF"></a>”<br>　　“不也，<a id="a-SG"></a>世尊。<a id="a-SH"></a>离幻，<a id="a-SI"></a>离如幻心，<a id="a-SJ"></a>更不见法得阿耨多罗三藐三菩提。<a id="a-SK"></a>世尊，<a id="a-SL"></a>若我不见异法，<a id="a-SM"></a>当说何法若有若无？<a id="a-SN"></a>世尊，<a id="a-SO"></a>若法毕竟离，<a id="a-SP"></a>即不在有无；<a id="a-SQ"></a>若法毕竟离，<a id="a-SR"></a>是法不得阿耨多罗三藐三菩提。<a id="a-SS"></a>世尊，<a id="a-ST"></a>无所有法亦不能得阿耨多罗三藐三菩提，<a id="a-SU"></a>是故般若波罗蜜毕竟离；<a id="a-SV"></a>若法毕竟离，<a id="a-SW"></a>则不可修习如是法者，<a id="a-SX"></a>不能生余法，<a id="a-SY"></a>般若波罗蜜毕竟离故。<a id="a-SZ"></a>世尊，<a id="a-Sa"></a>般若波罗蜜毕竟离，<a id="a-Sb"></a>云何能得阿耨多罗三藐三菩提？<a id="a-Sc"></a>阿耨多罗三藐三菩提亦毕竟离，<a id="a-Sd"></a>云何以离得离？<a id="a-Se"></a>”<br>　　佛言：<a id="a-Sf"></a>“善哉！<a id="a-Sg"></a>善哉！<a id="a-Sh"></a>须菩提，<a id="a-Si"></a>般若波罗蜜毕竟离，<a id="a-Sj"></a>阿耨多罗三藐三菩提亦毕竟离，<a id="a-Sk"></a>以是因缘故，<a id="a-Sl"></a>能得阿耨多罗三藐三菩提。<a id="a-Sm"></a>须菩提，<a id="a-Sn"></a>若般若波罗蜜非毕竟离者，<a id="a-So"></a>则非般若波罗蜜。<a id="a-Sp"></a>如是，<a id="a-Sq"></a>须菩提，<a id="a-Sr"></a>亦不离般若波罗蜜，<a id="a-Ss"></a>得阿耨多罗三藐三菩提，<a id="a-St"></a>亦不以离得离。<a id="a-Su"></a>”</p>
  <p data-pb></p>
  <h2 style="text-align: center;" id="aSv"><a id="aSw">称扬菩萨品第二十三</a></h2>
  <p id="aSx">尔时，<a id="a-Sy"></a>须菩提白佛言：<a id="a-Sz"></a>“世尊，<a id="a-T0"></a>菩萨行般若波罗蜜，<a id="a-T1"></a>即是行甚深义。<a id="a-T2"></a>”<br>　　“如是，<a id="a-T3"></a>如是，<a id="a-T4"></a>须菩提，<a id="a-T5"></a>菩萨行般若波罗蜜，<a id="a-T6"></a>即是行甚深义。<a id="a-T7"></a>须菩提，<a id="a-T8"></a>菩萨所为甚难，<a id="a-T9"></a>行甚深义而不证是义，<a id="a-TA"></a>所谓若声闻地、<a id="a-TB"></a>若辟支佛地。<a id="a-TC"></a>”<br>　　“世尊，<a id="a-TD"></a>如我解佛所说义，<a id="a-TE"></a>菩萨所行不难。<a id="a-TF"></a>何以故？<a id="a-TG"></a>取证者不可得，<a id="a-TH"></a>所用取证法亦不可得，<a id="a-TI"></a>所证法亦不可得。<a id="a-TJ"></a>若菩萨闻如是说，<a id="a-TK"></a>不惊不怖，<a id="a-TL"></a>不没不退，<a id="a-TM"></a>当知是菩萨行般若波罗蜜，<a id="a-TN"></a>亦不见我行般若波罗蜜，<a id="a-TO"></a>如是亦不分别，<a id="a-TP"></a>当知是菩萨近阿耨多罗三藐三菩提，<a id="a-TQ"></a>远离声闻、<a id="a-TR"></a>辟支佛地。<a id="a-TS"></a>”<br>　　“世尊，<a id="a-TT"></a>譬如虚空，<a id="a-TU"></a>不作是念是远是近。<a id="a-TV"></a>何以故？<a id="a-TW"></a>虚空无分别故。<a id="a-TX"></a>世尊，<a id="a-TY"></a>般若波罗蜜亦如是，<a id="a-TZ"></a>不作是念：<a id="a-Ta"></a>‘声闻、<a id="a-Tb"></a>辟支佛地去我远，<a id="a-Tc"></a>阿耨多罗三藐三菩提去我近。<a id="a-Td"></a>’何以故？<a id="a-Te"></a>般若波罗蜜无分别故。<br>　　“世尊，<a id="a-Tf"></a>譬如幻所化人，<a id="a-Tg"></a>不作是念：<a id="a-Th"></a>‘幻师去我近，<a id="a-Ti"></a>观者去我远。<a id="a-Tj"></a>’何以故？<a id="a-Tk"></a>世尊，<a id="a-Tl"></a>幻所化人无分别故。<a id="a-Tm"></a>世尊，<a id="a-Tn"></a>般若波罗蜜亦如是不作是念：<a id="a-To"></a>‘声闻、<a id="a-Tp"></a>辟支佛地去我远，<a id="a-Tq"></a>阿耨多罗三藐三菩提去我近。<a id="a-Tr"></a>’何以故？<a id="a-Ts"></a>般若波罗蜜无分别故。<br>　　“世尊，<a id="a-Tt"></a>譬如影，<a id="a-Tu"></a>不作是念：<a id="a-Tv"></a>‘所因去我近，<a id="a-Tw"></a>余事去我远。<a id="a-Tx"></a>’何以故？<a id="a-Ty"></a>影无分别故。<a id="a-Tz"></a>世尊，<a id="a-U0"></a>般若波罗蜜亦如是，<a id="a-U1"></a>不作是念：<a id="a-U2"></a>‘声闻、<a id="a-U3"></a>辟支佛地去我远，<a id="a-U4"></a>阿耨多罗三藐三菩提去我近。<a id="a-U5"></a>’何以故？<a id="a-U6"></a>般若波罗蜜无分别故。<br>　　“世尊，<a id="a-U7"></a>如如来无憎无爱，<a id="a-U8"></a>般若波罗蜜亦如是无憎无爱。<br>　　“世尊，<a id="a-U9"></a>如如来无诸分别，<a id="a-UA"></a>般若波罗蜜亦如是无诸分别。<br>　　“世尊，<a id="a-UB"></a>如如来所化人，<a id="a-UC"></a>不作是念：<a id="a-UD"></a>‘声闻、<a id="a-UE"></a>辟支佛地去我远，<a id="a-UF"></a>阿耨多罗三藐三菩提去我近。<a id="a-UG"></a>’何以故？<a id="a-UH"></a>如来所化人无分别故。<br>　　“世尊，<a id="a-UI"></a>般若波罗蜜亦如是，<a id="a-UJ"></a>不作是念：<a id="a-UK"></a>‘声闻、<a id="a-UL"></a>辟支佛地去我远，<a id="a-UM"></a>阿耨多罗三藐三菩提去我近。<a id="a-UN"></a>’何以故？<a id="a-UO"></a>般若波罗蜜无分别故。<br>　　“世尊，<a id="a-UP"></a>如如来所化人，<a id="a-UQ"></a>随事能作而无分别。<a id="a-UR"></a>世尊，<a id="a-US"></a>般若波罗蜜亦如是，<a id="a-UT"></a>随所修习皆能成办而无分别。<br>　　“世尊，<a id="a-UU"></a>譬如工匠作机关木人若男若女，<a id="a-UV"></a>随所为事皆能成办而无分别。<a id="a-UW"></a>世尊，<a id="a-UX"></a>般若波罗蜜亦如是，<a id="a-UY"></a>随所修习皆能成办而无分别。<a id="a-UZ"></a>”<br>　　须菩提白佛言：<a id="a-Ua"></a>“世尊，<a id="a-Ub"></a>菩萨行般若波罗蜜，<a id="a-Uc"></a>即是行坚固义。<a id="a-Ud"></a>”<br>　　佛告须菩提：<a id="a-Ue"></a>“菩萨行般若波罗蜜，<a id="a-Uf"></a>即是行坚固义。<a id="a-Ug"></a>”</p>
  <p id="aUh">尔时，<a id="a-Ui"></a>欲界诸天子作是念：<a id="a-Uj"></a>“若人发阿耨多罗三藐三菩提心，<a id="a-Uk"></a>能行如是深般若波罗蜜，<a id="a-Ul"></a>而不证实际堕声闻地、<a id="a-Um"></a>若辟支佛地，<a id="a-Un"></a>当知是菩萨所为甚难，<a id="a-Uo"></a>一切世间所应敬礼。<a id="a-Up"></a>”<br>　　须菩提语诸天子：<a id="a-Uq"></a>“菩萨行深般若波罗蜜，<a id="a-Ur"></a>而不取证不足为难；<a id="a-Us"></a>若菩萨为度无量无边众生故发大庄严，<a id="a-Ut"></a>而众生毕竟不可得，<a id="a-Uu"></a>所可度者不可得，<a id="a-Uv"></a>而能发心我当度之，<a id="a-Uw"></a>尔乃为难！<a id="a-Ux"></a>诸天子，<a id="a-Uy"></a>是人欲度众生为欲度虚空。<a id="a-Uz"></a>何以故？<a id="a-V0"></a>虚空离故，<a id="a-V1"></a>众生亦离，<a id="a-V2"></a>是故当知是菩萨所为甚难，<a id="a-V3"></a>无众生而为众生发大庄严，<a id="a-V4"></a>如人与虚空共斗。<a id="a-V5"></a>佛说众生不可得，<a id="a-V6"></a>众生离故可得者亦离，<a id="a-V7"></a>众生离故色亦离，<a id="a-V8"></a>众生离故受、<a id="a-V9"></a>想、<a id="a-VA"></a>行、<a id="a-VB"></a>识亦离，<a id="a-VC"></a>众生离故一切法亦离。<a id="a-VD"></a>若菩萨闻如是说，<a id="a-VE"></a>不惊不怖，<a id="a-VF"></a>不没不退，<a id="a-VG"></a>当知是为行般若波罗蜜。<a id="a-VH"></a>”<br>　　佛问须菩提：<a id="a-VI"></a>“菩萨何因缘故，<a id="a-VJ"></a>不惊不怖，<a id="a-VK"></a>不没不退？<a id="a-VL"></a>”<br>　　“世尊，<a id="a-VM"></a>空故不没，<a id="a-VN"></a>无所有故不没。<a id="a-VO"></a>何以故？<a id="a-VP"></a>没者不可得，<a id="a-VQ"></a>没法亦不可得，<a id="a-VR"></a>没处亦不可得。<a id="a-VS"></a>若菩萨闻如是说，<a id="a-VT"></a>不惊不怖，<a id="a-VU"></a>不没不退，<a id="a-VV"></a>当知是为行般若波罗蜜。<a id="a-VW"></a>”<br>　　“须菩提，<a id="a-VX"></a>菩萨如是行般若波罗蜜，<a id="a-VY"></a>释提桓因与梵天王众生主、<a id="a-VZ"></a>自在天王及诸天子皆共敬礼。<a id="a-Va"></a>须菩提，<a id="a-Vb"></a>不但释提桓因、<a id="a-Vc"></a>梵天王众生主、<a id="a-Vd"></a>自在天王及诸天子敬礼是行般若波罗蜜菩萨，<a id="a-Ve"></a>梵世诸天、<a id="a-Vf"></a>梵辅天、<a id="a-Vg"></a>梵众天、<a id="a-Vh"></a>大梵天、<a id="a-Vi"></a>光天、<a id="a-Vj"></a>少光天、<a id="a-Vk"></a>无量光天、<a id="a-Vl"></a>光音天、<a id="a-Vm"></a>净天、<a id="a-Vn"></a>少净天、<a id="a-Vo"></a>无量净天、<a id="a-Vp"></a>遍净天、<a id="a-Vq"></a>无阴行天、<a id="a-Vr"></a>福生天、<a id="a-Vs"></a>广果天、<a id="a-Vt"></a>无诳天、<a id="a-Vu"></a>无热天、<a id="a-Vv"></a>妙见天、<a id="a-Vw"></a>善见天、<a id="a-Vx"></a>阿迦腻吒天上诸天，<a id="a-Vy"></a>皆敬礼是行般若波罗蜜菩萨。<br>　　“须菩提，<a id="a-Vz"></a>今现在无量阿僧只世界诸佛，<a id="a-W0"></a>皆念是行般若波罗蜜菩萨。<a id="a-W1"></a>须菩提，<a id="a-W2"></a>若菩萨行般若波罗蜜时，<a id="a-W3"></a>为诸佛所念，<a id="a-W4"></a>当知是菩萨即是阿毗跋致。<br>　　“须菩提，<a id="a-W5"></a>假令如恒河沙等世界众生皆作恶魔，<a id="a-W6"></a>一一化作尔所恶魔，<a id="a-W7"></a>是诸恶魔皆不能坏是行般若波罗蜜菩萨。<br>　　“须菩提，<a id="a-W8"></a>菩萨成就二法，<a id="a-W9"></a>恶魔不能坏。<a id="a-WA"></a>何等二？<a id="a-WB"></a>一者、<a id="a-WC"></a>观一切法空；<a id="a-WD"></a>二者、<a id="a-WE"></a>不舍一切众生。<a id="a-WF"></a>菩萨成就是二法，<a id="a-WG"></a>恶魔不能坏。<br>　　“须菩提，<a id="a-WH"></a>复有二法，<a id="a-WI"></a>恶魔不能坏。<a id="a-WJ"></a>何等二？<a id="a-WK"></a>一者、<a id="a-WL"></a>随说能行；<a id="a-WM"></a>二者、<a id="a-WN"></a>诸佛所念。<a id="a-WO"></a>菩萨成就是二法，<a id="a-WP"></a>诸天皆来供养恭敬请问安慰：<a id="a-WQ"></a>‘善男子，<a id="a-WR"></a>汝行是行，<a id="a-WS"></a>当疾得佛道。<a id="a-WT"></a>汝行是行，<a id="a-WU"></a>无救众生当为作救，<a id="a-WV"></a>无舍众生当为作舍，<a id="a-WW"></a>无依众生当为作依，<a id="a-WX"></a>无洲众生当为作洲，<a id="a-WY"></a>无究竟道众生当为作究竟道，<a id="a-WZ"></a>无归众生当为作归，<a id="a-Wa"></a>无眼众生为作光明，<a id="a-Wb"></a>无趣众生当为作趣。<a id="a-Wc"></a>’何以故？<a id="a-Wd"></a>是菩萨行般若波罗蜜行，<a id="a-We"></a>成就是四功德，<a id="a-Wf"></a>现在十方无量无边阿僧只世界诸佛，<a id="a-Wg"></a>与比丘僧围绕说法时，<a id="a-Wh"></a>悉皆称扬赞叹说其名字。<a id="a-Wi"></a>须菩提，<a id="a-Wj"></a>譬如我今称扬赞叹实相菩萨说其名字，<a id="a-Wk"></a>及余菩萨于阿閦佛所，<a id="a-Wl"></a>修行梵行不离是般若波罗蜜行者。<a id="a-Wm"></a>如是，<a id="a-Wn"></a>须菩提，<a id="a-Wo"></a>今现在十方诸佛，<a id="a-Wp"></a>亦皆称扬赞叹说我国中诸菩萨名，<a id="a-Wq"></a>修行梵行不离般若波罗蜜行者。<a id="a-Wr"></a>”<br>　　须菩提白佛言：<a id="a-Ws"></a>“世尊，<a id="a-Wt"></a>一切诸佛说法时，<a id="a-Wu"></a>普皆称扬赞叹诸菩萨不？<a id="a-Wv"></a>”<br>　　“不也，<a id="a-Ww"></a>须菩提，<a id="a-Wx"></a>诸佛说法时，<a id="a-Wy"></a>有称赞者，<a id="a-Wz"></a>有不称赞者。<a id="a-X0"></a>须菩提，<a id="a-X1"></a>诸佛说法时，<a id="a-X2"></a>称扬赞叹诸阿毗跋致菩萨。<a id="a-X3"></a>”<br>　　“世尊，<a id="a-X4"></a>未得阿毗跋致者，<a id="a-X5"></a>诸佛说法时，<a id="a-X6"></a>亦皆称扬赞叹不？<a id="a-X7"></a>”<br>　　“须菩提，<a id="a-X8"></a>未得阿毗跋致者，<a id="a-X9"></a>诸佛亦有称扬赞叹者，<a id="a-XA"></a>何者是能随学阿閦佛为菩萨时所行道者，<a id="a-XB"></a>如是菩萨虽未得阿毗跋致，<a id="a-XC"></a>亦为诸佛称扬赞叹。<a id="a-XD"></a>须菩提，<a id="a-XE"></a>有能随学实相菩萨所行道者，<a id="a-XF"></a>如是菩萨虽未得阿毗跋致，<a id="a-XG"></a>亦为诸佛称扬赞叹。<br>　　“复次，<a id="a-XH"></a>须菩提，<a id="a-XI"></a>有菩萨行般若波罗蜜，<a id="a-XJ"></a>信解一切法无生，<a id="a-XK"></a>而未得无生法忍；<a id="a-XL"></a>信解一切法空，<a id="a-XM"></a>而于阿毗跋致地中未得自在；<a id="a-XN"></a>能行一切法寂灭相，<a id="a-XO"></a>而未入阿毗跋致地。<a id="a-XP"></a>须菩提，<a id="a-XQ"></a>菩萨如是行者，<a id="a-XR"></a>诸佛说法时亦皆称扬赞叹。<a id="a-XS"></a>未得阿毗跋致而为诸佛说法时称扬赞叹者，<a id="a-XT"></a>则离声闻、<a id="a-XU"></a>辟支佛地，<a id="a-XV"></a>近于佛地，<a id="a-XW"></a>必得阿耨多罗三藐三菩提记。<a id="a-XX"></a>须菩提，<a id="a-XY"></a>若菩萨行般若波罗蜜，<a id="a-XZ"></a>诸佛说法时称扬赞叹者，<a id="a-Xa"></a>当知是菩萨必至阿毗跋致。<a id="a-Xb"></a>”</p>
 </body>
</html>