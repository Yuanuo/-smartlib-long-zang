<!doctype html>
<html id="z3IBT9lAW" data-ver="2070">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第八</h1>
  <h2 id="a2">十无品第二十五之余</h2>
  <p id="a3">“复次，<a id="a-4"></a>舍利弗，<a id="a-5"></a>一切三昧门、<a id="a-6"></a>一切陀罗尼门无有故，<a id="a-7"></a>菩萨前际不可得；<a id="a-8"></a>三昧门、<a id="a-9"></a>陀罗尼门空故、<a id="a-A"></a>离故、<a id="a-B"></a>性无故，<a id="a-C"></a>菩萨前际不可得，<a id="a-D"></a>余如上说。</p>
  <p id="aE">“复次，<a id="a-F"></a>舍利弗，<a id="a-G"></a>法性无有故，<a id="a-H"></a>菩萨前际不可得；<a id="a-I"></a>法性空故、<a id="a-J"></a>离故、<a id="a-K"></a>性无故，<a id="a-L"></a>菩萨前际不可得，<a id="a-M"></a>余如上说。</p>
  <p id="aN">“复次，<a id="a-O"></a>舍利弗，<a id="a-P"></a>如无有故、<a id="a-Q"></a>空故、<a id="a-R"></a>离故、<a id="a-S"></a>性无故，<a id="a-T"></a>实际无有故、<a id="a-U"></a>空故、<a id="a-V"></a>离故、<a id="a-W"></a>性无故，<a id="a-X"></a>不可思议性无有故、<a id="a-Y"></a>空故、<a id="a-Z"></a>离故、<a id="a-a"></a>性无故，<a id="a-b"></a>菩萨前际不可得，<a id="a-c"></a>余如上说。</p>
  <p id="ad">“复次，<a id="a-e"></a>舍利弗，<a id="a-f"></a>声闻无有故，<a id="a-g"></a>菩萨前际不可得；<a id="a-h"></a>声闻空故、<a id="a-i"></a>离故、<a id="a-j"></a>性无故，<a id="a-k"></a>菩萨前际不可得；<a id="a-l"></a>辟支佛无有故、<a id="a-m"></a>空故、<a id="a-n"></a>离故、<a id="a-o"></a>性无故，<a id="a-p"></a>菩萨前际不可得；<a id="a-q"></a>佛无有故、<a id="a-r"></a>空故、<a id="a-s"></a>离故、<a id="a-t"></a>性无故，<a id="a-u"></a>菩萨前际不可得；<a id="a-v"></a>阿耨多罗三藐三菩提无有故，<a id="a-w"></a>乃至性无故，<a id="a-x"></a>菩萨前际不可得；</p>
  <p id="ay">“复次，<a id="a-z"></a>一切种智无有故，<a id="a-10"></a>乃至性无故，<a id="a-11"></a>菩萨前际不可得。<a id="a-12"></a>何以故？<a id="a-13"></a>舍利弗，<a id="a-14"></a>空前际不可得，<a id="a-15"></a>后际不可得，<a id="a-16"></a>中际不可得，<a id="a-17"></a>菩萨不可得。<a id="a-18"></a>舍利弗，<a id="a-19"></a>空不异菩萨，<a id="a-1A"></a>菩萨不异前际。<a id="a-1B"></a>空、<a id="a-1C"></a>菩萨、<a id="a-1D"></a>前际，<a id="a-1E"></a>是诸法无二无别。<a id="a-1F"></a>以是因缘故，<a id="a-1G"></a>舍利弗，<a id="a-1H"></a>菩萨前际不可得，<a id="a-1I"></a>后际、<a id="a-1J"></a>中际亦如是。</p>
  <p id="a1K">“如舍利弗所言，<a id="a-1L"></a>色无边故，<a id="a-1M"></a>当知菩萨亦无边；<a id="a-1N"></a>受、<a id="a-1O"></a>想、<a id="a-1P"></a>行、<a id="a-1Q"></a>识无边故，<a id="a-1R"></a>当知菩萨亦无边。<a id="a-1S"></a>舍利弗，<a id="a-1T"></a>色如虚空，<a id="a-1U"></a>受、<a id="a-1V"></a>想、<a id="a-1W"></a>行、<a id="a-1X"></a>识如虚空。<a id="a-1Y"></a>何以故？<a id="a-1Z"></a>舍利弗，<a id="a-1a"></a>如虚空边不可得、<a id="a-1b"></a>中不可得，<a id="a-1c"></a>无边无中故，<a id="a-1d"></a>但说名虚空。<a id="a-1e"></a>如是，<a id="a-1f"></a>舍利弗，<a id="a-1g"></a>色边不可得、<a id="a-1h"></a>中不可得，<a id="a-1i"></a>是色空故，<a id="a-1j"></a>空中亦无边、<a id="a-1k"></a>亦无中；<a id="a-1l"></a>受、<a id="a-1m"></a>想、<a id="a-1n"></a>行、<a id="a-1o"></a>识边不可得、<a id="a-1p"></a>中不可得，<a id="a-1q"></a>识空故，<a id="a-1r"></a>空中亦无边、<a id="a-1s"></a>亦无中。<a id="a-1t"></a>以是因缘故，<a id="a-1u"></a>舍利弗，<a id="a-1v"></a>色无边故，<a id="a-1w"></a>当知菩萨亦无边；<a id="a-1x"></a>受、<a id="a-1y"></a>想、<a id="a-1z"></a>行、<a id="a-20"></a>识无边故，<a id="a-21"></a>当知菩萨亦无边，<a id="a-22"></a>乃至十八不共法亦如是。</p>
  <p id="a23">“如舍利弗所言，<a id="a-24"></a>色是菩萨，<a id="a-25"></a>是亦不可得，<a id="a-26"></a>受、<a id="a-27"></a>想、<a id="a-28"></a>行、<a id="a-29"></a>识是菩萨，<a id="a-2A"></a>是亦不可得。<a id="a-2B"></a>舍利弗，<a id="a-2C"></a>色、<a id="a-2D"></a>色相空，<a id="a-2E"></a>受想行识、<a id="a-2F"></a>识相空，<a id="a-2G"></a>檀那波罗蜜、<a id="a-2H"></a>檀那波罗蜜相空，<a id="a-2I"></a>乃至般若波罗蜜亦如是；<a id="a-2J"></a>内空、<a id="a-2K"></a>内空相空，<a id="a-2L"></a>乃至无法有法空、<a id="a-2M"></a>无法有法空相空，<a id="a-2N"></a>四念处、<a id="a-2O"></a>四念处相空，<a id="a-2P"></a>乃至十八不共法、<a id="a-2Q"></a>十八不共法相空；<a id="a-2R"></a>如、<a id="a-2S"></a>法性、<a id="a-2T"></a>实际、<a id="a-2U"></a>不可思议性，<a id="a-2V"></a>不可思议性相空，<a id="a-2W"></a>三昧门、<a id="a-2X"></a>三昧门相空，<a id="a-2Y"></a>陀罗尼门、<a id="a-2Z"></a>陀罗尼门相空，<a id="a-2a"></a>一切智、<a id="a-2b"></a>一切智相空，<a id="a-2c"></a>道智、<a id="a-2d"></a>道智相空，<a id="a-2e"></a>一切种智、<a id="a-2f"></a>一切种智相空，<a id="a-2g"></a>声闻乘、<a id="a-2h"></a>声闻乘相空，<a id="a-2i"></a>辟支佛乘、<a id="a-2j"></a>辟支佛乘相空，<a id="a-2k"></a>佛乘、<a id="a-2l"></a>佛乘相空，<a id="a-2m"></a>声闻人、<a id="a-2n"></a>声闻人相空，<a id="a-2o"></a>辟支佛人、<a id="a-2p"></a>辟支佛人相空，<a id="a-2q"></a>佛、<a id="a-2r"></a>佛相空。<a id="a-2s"></a>空中色不可得，<a id="a-2t"></a>受、<a id="a-2u"></a>想、<a id="a-2v"></a>行、<a id="a-2w"></a>识不可得。<a id="a-2x"></a>以是因缘故，<a id="a-2y"></a>舍利弗，<a id="a-2z"></a>色是菩萨，<a id="a-30"></a>是亦不可得；<a id="a-31"></a>受、<a id="a-32"></a>想、<a id="a-33"></a>行、<a id="a-34"></a>识是菩萨，<a id="a-35"></a>是亦不可得。</p>
  <p id="a36">“如舍利弗所言，<a id="a-37"></a>何因缘故，<a id="a-38"></a>于一切种、<a id="a-39"></a>一切处菩萨不可得，<a id="a-3A"></a>当教何等菩萨般若波罗蜜？<a id="a-3B"></a>舍利弗，<a id="a-3C"></a>色色中不可得，<a id="a-3D"></a>色受中不可得；<a id="a-3E"></a>受受中不可得，<a id="a-3F"></a>受色中不可得，<a id="a-3G"></a>受想中不可得；<a id="a-3H"></a>想想中不可得，<a id="a-3I"></a>想色受中不可得，<a id="a-3J"></a>想行中不可得；<a id="a-3K"></a>行行中不可得，<a id="a-3L"></a>行色受想中不可得，<a id="a-3M"></a>行识中不可得；<a id="a-3N"></a>识识中不可得，<a id="a-3O"></a>识色受想行中不可得。<a id="a-3P"></a>舍利弗，<a id="a-3Q"></a>眼眼中不可得，<a id="a-3R"></a>眼耳中不可得；<a id="a-3S"></a>耳耳中不可得，<a id="a-3T"></a>耳眼中不可得，<a id="a-3U"></a>耳鼻中不可得；<a id="a-3V"></a>鼻鼻中不可得，<a id="a-3W"></a>鼻眼耳中不可得，<a id="a-3X"></a>鼻舌中不可得；<a id="a-3Y"></a>舌舌中不可得，<a id="a-3Z"></a>舌眼耳鼻中不可得，<a id="a-3a"></a>舌身中不可得；<a id="a-3b"></a>身身中不可得，<a id="a-3c"></a>身眼耳鼻舌中不可得，<a id="a-3d"></a>身意中不可得；<a id="a-3e"></a>意意中不可得，<a id="a-3f"></a>意眼耳鼻舌身中不可得，<a id="a-3g"></a>六入、<a id="a-3h"></a>六识、<a id="a-3i"></a>六触、<a id="a-3j"></a>六触因缘生受亦如是。<a id="a-3k"></a>檀那波罗蜜乃至般若波罗蜜，<a id="a-3l"></a>内空乃至无法有法空，<a id="a-3m"></a>四念处乃至十八不共法，<a id="a-3n"></a>一切三昧门、<a id="a-3o"></a>一切陀罗尼门，<a id="a-3p"></a>性法乃至辟支佛法，<a id="a-3q"></a>初地乃至第十地，<a id="a-3r"></a>一切智、<a id="a-3s"></a>道种智、<a id="a-3t"></a>一切种智亦如是，<a id="a-3u"></a>须陀洹乃至阿罗汉、<a id="a-3v"></a>辟支佛、<a id="a-3w"></a>菩萨、<a id="a-3x"></a>佛亦如是。<a id="a-3y"></a>菩萨、<a id="a-3z"></a>菩萨中不可得，<a id="a-40"></a>菩萨、<a id="a-41"></a>般若波罗蜜中不可得，<a id="a-42"></a>般若波罗蜜、<a id="a-43"></a>般若波罗蜜中不可得，<a id="a-44"></a>般若波罗蜜、<a id="a-45"></a>菩萨中不可得，<a id="a-46"></a>般若波罗蜜中教化无所有不可得，<a id="a-47"></a>教化中教化无所有不可得，<a id="a-48"></a>教化中菩萨及般若波罗蜜无所有不可得。<a id="a-49"></a>舍利弗，<a id="a-4A"></a>如是一切法无所有不可得，<a id="a-4B"></a>以是因缘故，<a id="a-4C"></a>于一切种、<a id="a-4D"></a>一切处菩萨不可得，<a id="a-4E"></a>当教何等菩萨般若波罗蜜？</p>
  <p id="a4F">“如舍利弗所言，<a id="a-4G"></a>何因缘故，<a id="a-4H"></a>说菩萨摩诃萨但有假名？<a id="a-4I"></a>舍利弗，<a id="a-4J"></a>色是假名，<a id="a-4K"></a>受、<a id="a-4L"></a>想、<a id="a-4M"></a>行、<a id="a-4N"></a>识是假名；<a id="a-4O"></a>色名非色，<a id="a-4P"></a>受、<a id="a-4Q"></a>想、<a id="a-4R"></a>行、<a id="a-4S"></a>识名非识。<a id="a-4T"></a>何以故？<a id="a-4U"></a>名、<a id="a-4V"></a>名相空，<a id="a-4W"></a>若空则非菩萨。<a id="a-4X"></a>以是因缘故，<a id="a-4Y"></a>舍利弗，<a id="a-4Z"></a>菩萨但有假名。</p>
  <p id="a4a">“复次，<a id="a-4b"></a>舍利弗，<a id="a-4c"></a>檀那波罗蜜但有名字，<a id="a-4d"></a>名字中非有檀那波罗蜜，<a id="a-4e"></a>檀那波罗蜜中非有名字，<a id="a-4f"></a>以是因缘故，<a id="a-4g"></a>菩萨但有假名；<a id="a-4h"></a>尸罗波罗蜜、<a id="a-4i"></a>羼提波罗蜜、<a id="a-4j"></a>毗梨耶波罗蜜、<a id="a-4k"></a>禅那波罗蜜、<a id="a-4l"></a>般若波罗蜜但有名字，<a id="a-4m"></a>名字中无有般若波罗蜜，<a id="a-4n"></a>般若波罗蜜中无有名字，<a id="a-4o"></a>以是因缘故，<a id="a-4p"></a>菩萨但有假名。<a id="a-4q"></a>舍利弗，<a id="a-4r"></a>内空但有名字，<a id="a-4s"></a>乃至无法有法空但有名字，<a id="a-4t"></a>名字中无内空，<a id="a-4u"></a>内空中无名字。<a id="a-4v"></a>何以故？<a id="a-4w"></a>名字、<a id="a-4x"></a>内空俱不可得，<a id="a-4y"></a>乃至无法有法空亦如是，<a id="a-4z"></a>以是因缘故，<a id="a-50"></a>舍利弗，<a id="a-51"></a>菩萨但有假名。<a id="a-52"></a>舍利弗，<a id="a-53"></a>四念处但有名字，<a id="a-54"></a>乃至十八不共法但有名字，<a id="a-55"></a>一切三昧门、<a id="a-56"></a>一切陀罗尼门乃至一切种智亦如是。<a id="a-57"></a>以是因缘故，<a id="a-58"></a>舍利弗，<a id="a-59"></a>我说菩萨但有假名。</p>
  <p id="a5A">“如舍利弗所言，<a id="a-5B"></a>何因缘故，<a id="a-5C"></a>说我名字毕竟不生？<a id="a-5D"></a>舍利弗，<a id="a-5E"></a>我毕竟不可得，<a id="a-5F"></a>云何当有生？<a id="a-5G"></a>乃至知者、<a id="a-5H"></a>见者毕竟不可得，<a id="a-5I"></a>云何当有生？<a id="a-5J"></a>舍利弗，<a id="a-5K"></a>色毕竟不可得，<a id="a-5L"></a>云何当有生？<a id="a-5M"></a>受、<a id="a-5N"></a>想、<a id="a-5O"></a>行、<a id="a-5P"></a>识毕竟不可得，<a id="a-5Q"></a>云何当有生？<a id="a-5R"></a>眼毕竟不可得，<a id="a-5S"></a>乃至意触因缘生受毕竟不可得，<a id="a-5T"></a>云何当有生？<a id="a-5U"></a>檀那波罗蜜毕竟不可得，<a id="a-5V"></a>乃至般若波罗蜜毕竟不可得，<a id="a-5W"></a>云何当有生？<a id="a-5X"></a>内空毕竟不可得，<a id="a-5Y"></a>乃至无法有法空毕竟不可得，<a id="a-5Z"></a>云何当有生？<a id="a-5a"></a>四念处毕竟不可得，<a id="a-5b"></a>乃至十八不共法毕竟不可得，<a id="a-5c"></a>云何当有生？<a id="a-5d"></a>诸三昧门、<a id="a-5e"></a>诸陀罗尼门毕竟不可得，<a id="a-5f"></a>云何当有生？<a id="a-5g"></a>声闻乃至佛毕竟不可得，<a id="a-5h"></a>云何当有生？<a id="a-5i"></a>以是因缘故，<a id="a-5j"></a>舍利弗，<a id="a-5k"></a>我说如我名字，<a id="a-5l"></a>我亦毕竟不生。</p>
  <p id="a5m">“如舍利弗所言，<a id="a-5n"></a>如我，<a id="a-5o"></a>诸法亦如是无自性。<a id="a-5p"></a>舍利弗，<a id="a-5q"></a>诸法和合生故无自性。<a id="a-5r"></a>舍利弗，<a id="a-5s"></a>何等和合生无自性？<a id="a-5t"></a>舍利弗，<a id="a-5u"></a>色和合生无自性，<a id="a-5v"></a>受、<a id="a-5w"></a>想、<a id="a-5x"></a>行、<a id="a-5y"></a>识和合生无自性，<a id="a-5z"></a>眼和合生无自性，<a id="a-60"></a>乃至意和合生无自性，<a id="a-61"></a>色乃至法、<a id="a-62"></a>眼界乃至法界、<a id="a-63"></a>地种乃至识种、<a id="a-64"></a>眼触乃至意触、<a id="a-65"></a>眼触因缘生受乃至意触因缘生受和合生无自性，<a id="a-66"></a>檀那波罗蜜乃至般若波罗蜜和合生无自性，<a id="a-67"></a>四念处乃至十八不共法和合生无自性。</p>
  <p id="a68">“复次，<a id="a-69"></a>舍利弗，<a id="a-6A"></a>一切法无常亦不失。<a id="a-6B"></a>”</p>
  <p id="a6C">舍利弗问须菩提：<a id="a-6D"></a>“何等法无常亦不失？<a id="a-6E"></a>”</p>
  <p id="a6F">须菩提言：<a id="a-6G"></a>“色无常亦不失，<a id="a-6H"></a>受、<a id="a-6I"></a>想、<a id="a-6J"></a>行、<a id="a-6K"></a>识无常亦不失。<a id="a-6L"></a>何以故？<a id="a-6M"></a>法若无常，<a id="a-6N"></a>即是动相，<a id="a-6O"></a>即是空相。<a id="a-6P"></a>以是因缘故，<a id="a-6Q"></a>舍利弗，<a id="a-6R"></a>一切有为法无常亦不失。</p>
  <p id="a6S">“复次，<a id="a-6T"></a>舍利弗，<a id="a-6U"></a>若有漏法、<a id="a-6V"></a>若无漏法、<a id="a-6W"></a>若有记法、<a id="a-6X"></a>若无记法无常亦不失。<a id="a-6Y"></a>何以故？<a id="a-6Z"></a>若法无常，<a id="a-6a"></a>即是动相，<a id="a-6b"></a>即是空相。<a id="a-6c"></a>以是因缘故，<a id="a-6d"></a>舍利弗，<a id="a-6e"></a>一切作法无常亦不失。</p>
  <p id="a6f">“复次，<a id="a-6g"></a>舍利弗，<a id="a-6h"></a>一切法非常非灭。<a id="a-6i"></a>”</p>
  <p id="a6j">舍利弗言：<a id="a-6k"></a>“何等法非常非灭？<a id="a-6l"></a>”</p>
  <p id="a6m">须菩提言：<a id="a-6n"></a>“色非常非灭。<a id="a-6o"></a>何以故？<a id="a-6p"></a>性自尔。<a id="a-6q"></a>受、<a id="a-6r"></a>想、<a id="a-6s"></a>行、<a id="a-6t"></a>识非常非灭。<a id="a-6u"></a>何以故？<a id="a-6v"></a>性自尔。<a id="a-6w"></a>乃至意触因缘生受非常非灭。<a id="a-6x"></a>何以故？<a id="a-6y"></a>性自尔。<a id="a-6z"></a>以是因缘故，<a id="a-70"></a>舍利弗，<a id="a-71"></a>诸法和合生无自性。</p>
  <p id="a72">“如舍利弗所言，<a id="a-73"></a>何因缘故，<a id="a-74"></a>色毕竟不生，<a id="a-75"></a>受、<a id="a-76"></a>想、<a id="a-77"></a>行、<a id="a-78"></a>识毕竟不生？<a id="a-79"></a>”</p>
  <p id="a7A">须菩提言：<a id="a-7B"></a>“色非作法，<a id="a-7C"></a>受、<a id="a-7D"></a>想、<a id="a-7E"></a>行、<a id="a-7F"></a>识非作法。<a id="a-7G"></a>何以故？<a id="a-7H"></a>作者不可得故。<a id="a-7I"></a>舍利弗，<a id="a-7J"></a>眼非作法。<a id="a-7K"></a>何以故？<a id="a-7L"></a>作者不可得故，<a id="a-7M"></a>乃至意亦如是，<a id="a-7N"></a>眼界乃至意触因缘生受亦如是。</p>
  <p id="a7O">“复次，<a id="a-7P"></a>舍利弗，<a id="a-7Q"></a>一切诸法皆非作。<a id="a-7R"></a>何以故？<a id="a-7S"></a>作者不可得故。<a id="a-7T"></a>以是因缘故，<a id="a-7U"></a>舍利弗，<a id="a-7V"></a>色毕竟不生，<a id="a-7W"></a>受、<a id="a-7X"></a>想、<a id="a-7Y"></a>行、<a id="a-7Z"></a>识毕竟不生。</p>
  <p id="a7a">“如舍利弗所言，<a id="a-7b"></a>何因缘故，<a id="a-7c"></a>毕竟不生不名为色，<a id="a-7d"></a>毕竟不生不名为受、<a id="a-7e"></a>想、<a id="a-7f"></a>行、<a id="a-7g"></a>识？<a id="a-7h"></a>”</p>
  <p id="a7i">须菩提言：<a id="a-7j"></a>“色性空，<a id="a-7k"></a>是空无生无灭、<a id="a-7l"></a>无住无异；<a id="a-7m"></a>受、<a id="a-7n"></a>想、<a id="a-7o"></a>行、<a id="a-7p"></a>识性空，<a id="a-7q"></a>是空无生无灭、<a id="a-7r"></a>无住无异；<a id="a-7s"></a>眼乃至一切有为法性空，<a id="a-7t"></a>是空无生无灭、<a id="a-7u"></a>无住无异。<a id="a-7v"></a>以是因缘故，<a id="a-7w"></a>舍利弗，<a id="a-7x"></a>毕竟不生不名色，<a id="a-7y"></a>毕竟不生不名受、<a id="a-7z"></a>想、<a id="a-80"></a>行、<a id="a-81"></a>识。</p>
  <p id="a82">“如舍利弗所言，<a id="a-83"></a>何因缘故，<a id="a-84"></a>毕竟不生法当教是般若波罗蜜耶？<a id="a-85"></a>”</p>
  <p id="a86">须菩提言：<a id="a-87"></a>“毕竟不生即是般若波罗蜜，<a id="a-88"></a>般若波罗蜜即是毕竟不生，<a id="a-89"></a>般若波罗蜜、<a id="a-8A"></a>毕竟不生无二无别。<a id="a-8B"></a>以是因缘故，<a id="a-8C"></a>舍利弗，<a id="a-8D"></a>我说毕竟不生当教是般若波罗蜜耶。</p>
  <p id="a8E">“如舍利弗所言，<a id="a-8F"></a>何因缘故，<a id="a-8G"></a>离毕竟不生无菩萨行阿耨多罗三藐三菩提？<a id="a-8H"></a>”</p>
  <p id="a8I">须菩提言：<a id="a-8J"></a>“菩萨摩诃萨行般若波罗蜜时，<a id="a-8K"></a>不见毕竟不生异般若波罗蜜，<a id="a-8L"></a>亦不见毕竟不生异菩萨，<a id="a-8M"></a>毕竟不生及菩萨无二无别。<a id="a-8N"></a>不见毕竟不生异色。<a id="a-8O"></a>何以故？<a id="a-8P"></a>是毕竟不生及色无二无别。<a id="a-8Q"></a>不见毕竟不生异受、<a id="a-8R"></a>想、<a id="a-8S"></a>行、<a id="a-8T"></a>识。<a id="a-8U"></a>何以故？<a id="a-8V"></a>毕竟不生、<a id="a-8W"></a>受想行识无二无别，<a id="a-8X"></a>乃至一切种智亦如是。<a id="a-8Y"></a>以是因缘故，<a id="a-8Z"></a>舍利弗，<a id="a-8a"></a>离毕竟不生无菩萨行阿耨多罗三藐三菩提。</p>
  <p id="a8b">“如舍利弗所言，<a id="a-8c"></a>何因缘故，<a id="a-8d"></a>菩萨闻作是说，<a id="a-8e"></a>心不没、<a id="a-8f"></a>不悔、<a id="a-8g"></a>不惊、<a id="a-8h"></a>不怖、<a id="a-8i"></a>不畏，<a id="a-8j"></a>是名菩萨行般若波罗蜜。<a id="a-8k"></a>”</p>
  <p id="a8l">须菩提言：<a id="a-8m"></a>“菩萨摩诃萨不见诸法有觉知想，<a id="a-8n"></a>见一切诸法如梦、<a id="a-8o"></a>如响、<a id="a-8p"></a>如幻、<a id="a-8q"></a>如焰、<a id="a-8r"></a>如影、<a id="a-8s"></a>如化。<a id="a-8t"></a>舍利弗，<a id="a-8u"></a>以是因缘故，<a id="a-8v"></a>菩萨闻作是说，<a id="a-8w"></a>心不没、<a id="a-8x"></a>不悔、<a id="a-8y"></a>不惊、<a id="a-8z"></a>不怖、<a id="a-90"></a>不畏。<a id="a-91"></a>”</p>
  <p id="a92">须菩提白佛言：<a id="a-93"></a>“世尊，<a id="a-94"></a>菩萨摩诃萨行般若波罗蜜如是观诸法，<a id="a-95"></a>是时菩萨摩诃萨不受色、<a id="a-96"></a>不示色、<a id="a-97"></a>不住色、<a id="a-98"></a>不著色，<a id="a-99"></a>亦不言是色；<a id="a-9A"></a>受、<a id="a-9B"></a>想、<a id="a-9C"></a>行、<a id="a-9D"></a>识不受、<a id="a-9E"></a>不示、<a id="a-9F"></a>不住、<a id="a-9G"></a>不著，<a id="a-9H"></a>亦不言是受、<a id="a-9I"></a>想、<a id="a-9J"></a>行、<a id="a-9K"></a>识；<a id="a-9L"></a>眼不受、<a id="a-9M"></a>不示、<a id="a-9N"></a>不住、<a id="a-9O"></a>不著，<a id="a-9P"></a>亦不言是眼；<a id="a-9Q"></a>耳、<a id="a-9R"></a>鼻、<a id="a-9S"></a>舌、<a id="a-9T"></a>身、<a id="a-9U"></a>意不受、<a id="a-9V"></a>不示、<a id="a-9W"></a>不住、<a id="a-9X"></a>不著，<a id="a-9Y"></a>亦不言是意；<a id="a-9Z"></a>檀那波罗蜜不受、<a id="a-9a"></a>不示、<a id="a-9b"></a>不住、<a id="a-9c"></a>不著，<a id="a-9d"></a>亦不言是檀那波罗蜜；<a id="a-9e"></a>尸罗波罗蜜、<a id="a-9f"></a>羼提波罗蜜、<a id="a-9g"></a>毗梨耶波罗蜜、<a id="a-9h"></a>禅那波罗蜜、<a id="a-9i"></a>般若波罗蜜不受、<a id="a-9j"></a>不示、<a id="a-9k"></a>不住、<a id="a-9l"></a>不著，<a id="a-9m"></a>亦不言是般若波罗蜜；<a id="a-9n"></a>内空不受、<a id="a-9o"></a>不示、<a id="a-9p"></a>不住、<a id="a-9q"></a>不著，<a id="a-9r"></a>亦不言是内空，<a id="a-9s"></a>乃至无法有法空亦如是。</p>
  <p id="a9t">“复次，<a id="a-9u"></a>世尊，<a id="a-9v"></a>菩萨摩诃萨行般若波罗蜜时，<a id="a-9w"></a>四念处不受、<a id="a-9x"></a>不示、<a id="a-9y"></a>不住、<a id="a-9z"></a>不著，<a id="a-A0"></a>亦不言是四念处；<a id="a-A1"></a>乃至十八不共法不受、<a id="a-A2"></a>不示、<a id="a-A3"></a>不住、<a id="a-A4"></a>不著，<a id="a-A5"></a>亦不言是十八不共法；<a id="a-A6"></a>一切三昧门、<a id="a-A7"></a>一切陀罗尼门乃至一切种智不受、<a id="a-A8"></a>不示、<a id="a-A9"></a>不住、<a id="a-AA"></a>不著，<a id="a-AB"></a>亦不言是一切种智。</p>
  <p id="aAC">“复次，<a id="a-AD"></a>世尊，<a id="a-AE"></a>菩萨摩诃萨行般若波罗蜜时，<a id="a-AF"></a>不见色乃至不见一切种智。<a id="a-AG"></a>何以故？<a id="a-AH"></a>色不生是非色，<a id="a-AI"></a>受、<a id="a-AJ"></a>想、<a id="a-AK"></a>行、<a id="a-AL"></a>识不生是非识，<a id="a-AM"></a>眼不生是非眼，<a id="a-AN"></a>耳、<a id="a-AO"></a>鼻、<a id="a-AP"></a>舌、<a id="a-AQ"></a>身、<a id="a-AR"></a>意不生是非意，<a id="a-AS"></a>檀那波罗蜜不生是非檀那波罗蜜，<a id="a-AT"></a>乃至般若波罗蜜不生是非般若波罗蜜。<a id="a-AU"></a>何以故？<a id="a-AV"></a>色不生不二不别，<a id="a-AW"></a>乃至般若波罗蜜不生不二不别，<a id="a-AX"></a>内空不生是非内空，<a id="a-AY"></a>乃至无法有法空不生是非无法有法空。<a id="a-AZ"></a>何以故？<a id="a-Aa"></a>内空乃至无法有法空不生不二不别。<a id="a-Ab"></a>世尊，<a id="a-Ac"></a>四念处不生非四念处。<a id="a-Ad"></a>何以故？<a id="a-Ae"></a>四念处不生不二不别。<a id="a-Af"></a>何以故？<a id="a-Ag"></a>世尊，<a id="a-Ah"></a>是不生法非一、<a id="a-Ai"></a>非二、<a id="a-Aj"></a>非三、<a id="a-Ak"></a>非异，<a id="a-Al"></a>以是故，<a id="a-Am"></a>四念处不生不二不别，<a id="a-An"></a>乃至十八不共法不生非十八不共法。<a id="a-Ao"></a>何以故？<a id="a-Ap"></a>十八不共法不生不二不别。<a id="a-Aq"></a>何以故？<a id="a-Ar"></a>世尊，<a id="a-As"></a>是不生法非一、<a id="a-At"></a>非二、<a id="a-Au"></a>非三、<a id="a-Av"></a>非异，<a id="a-Aw"></a>以是故，<a id="a-Ax"></a>十八不共法不生非十八不共法。<a id="a-Ay"></a>世尊，<a id="a-Az"></a>如不生是非如，<a id="a-B0"></a>乃至不可思议性不生是非不可思议性。<a id="a-B1"></a>世尊，<a id="a-B2"></a>是阿耨多罗三藐三菩提不生，<a id="a-B3"></a>一切智、<a id="a-B4"></a>一切种智不生是非一切种智。<a id="a-B5"></a>何以故？<a id="a-B6"></a>是阿耨多罗三藐三菩提乃至一切种智不生不二不别。<a id="a-B7"></a>何以故？<a id="a-B8"></a>世尊，<a id="a-B9"></a>是不生非一、<a id="a-BA"></a>非二、<a id="a-BB"></a>非三、<a id="a-BC"></a>非异，<a id="a-BD"></a>以是故，<a id="a-BE"></a>乃至一切种智不生非一切种智。<a id="a-BF"></a>世尊，<a id="a-BG"></a>色不灭相是非色。<a id="a-BH"></a>何以故？<a id="a-BI"></a>色及不灭相不二不别。<a id="a-BJ"></a>何以故？<a id="a-BK"></a>世尊，<a id="a-BL"></a>是不灭法非一、<a id="a-BM"></a>非二、<a id="a-BN"></a>非三、<a id="a-BO"></a>非异，<a id="a-BP"></a>以是故，<a id="a-BQ"></a>色不灭相是非色，<a id="a-BR"></a>受、<a id="a-BS"></a>想、<a id="a-BT"></a>行、<a id="a-BU"></a>识不灭相是非识。<a id="a-BV"></a>何以故？<a id="a-BW"></a>识及不灭不二不别。<a id="a-BX"></a>何以故？<a id="a-BY"></a>世尊，<a id="a-BZ"></a>是不灭法非一、<a id="a-Ba"></a>非二、<a id="a-Bb"></a>非三、<a id="a-Bc"></a>非异，<a id="a-Bd"></a>以是故，<a id="a-Be"></a>识不灭是非识，<a id="a-Bf"></a>檀那波罗蜜乃至般若波罗蜜、<a id="a-Bg"></a>内空乃至无法有法空、<a id="a-Bh"></a>四念处乃至十八不共法亦如是。<a id="a-Bi"></a>世尊，<a id="a-Bj"></a>以是故，<a id="a-Bk"></a>色入无二法数，<a id="a-Bl"></a>受、<a id="a-Bm"></a>想、<a id="a-Bn"></a>行、<a id="a-Bo"></a>识入无二法数，<a id="a-Bp"></a>乃至一切种智入无二法数。<a id="a-Bq"></a>”</p>
  <p data-pb></p>
  <h2 id="aBr">无生品第二十六</h2>
  <p id="aBs">尔时，<a id="a-Bt"></a>慧命舍利弗语须菩提：<a id="a-Bu"></a>“菩萨摩诃萨行般若波罗蜜观诸法，<a id="a-Bv"></a>何等是菩萨？<a id="a-Bw"></a>何等是般若波罗蜜？<a id="a-Bx"></a>何等是观？<a id="a-By"></a>”</p>
  <p id="aBz">须菩提语舍利弗：<a id="a-C0"></a>“汝所问何等是菩萨？<a id="a-C1"></a>为阿耨多罗三藐三菩提，<a id="a-C2"></a>是人发大心，<a id="a-C3"></a>以是故名为菩萨，<a id="a-C4"></a>亦知一切法、<a id="a-C5"></a>一切种相，<a id="a-C6"></a>是中亦不著，<a id="a-C7"></a>知色相亦不著，<a id="a-C8"></a>乃至知十八不共法相亦不著。<a id="a-C9"></a>”</p>
  <p id="aCA">舍利弗问须菩提：<a id="a-CB"></a>“何等为一切法相？<a id="a-CC"></a>”</p>
  <p id="aCD">须菩提言：<a id="a-CE"></a>“若以名字因缘和合等知诸法，<a id="a-CF"></a>是色，<a id="a-CG"></a>是声、<a id="a-CH"></a>香、<a id="a-CI"></a>味、<a id="a-CJ"></a>触、<a id="a-CK"></a>法，<a id="a-CL"></a>是内、<a id="a-CM"></a>是外，<a id="a-CN"></a>是有为法、<a id="a-CO"></a>是无为法。<a id="a-CP"></a>以是名字相语言知诸法相，<a id="a-CQ"></a>是名知诸法相。</p>
  <p id="aCR">“如舍利弗所问，<a id="a-CS"></a>何等是般若波罗蜜？<a id="a-CT"></a>远离故是名般若波罗蜜。<a id="a-CU"></a>何等法远离？<a id="a-CV"></a>远离阴界入，<a id="a-CW"></a>远离檀那波罗蜜乃至禅那波罗蜜，<a id="a-CX"></a>远离内空乃至无法有法空，<a id="a-CY"></a>以是故，<a id="a-CZ"></a>远离名般若波罗蜜。<a id="a-Ca"></a>复次，<a id="a-Cb"></a>远离四念处，<a id="a-Cc"></a>乃至远离十八不共法，<a id="a-Cd"></a>远离一切智，<a id="a-Ce"></a>以是因缘故，<a id="a-Cf"></a>远离名般若波罗蜜。</p>
  <p id="aCg">“如舍利弗所问，<a id="a-Ch"></a>何等是观？<a id="a-Ci"></a>舍利弗，<a id="a-Cj"></a>菩萨摩诃萨行般若波罗蜜时，<a id="a-Ck"></a>观色非常非无常、<a id="a-Cl"></a>非乐非苦、<a id="a-Cm"></a>非我非无我、<a id="a-Cn"></a>非空非不空、<a id="a-Co"></a>非相非无相、<a id="a-Cp"></a>非作非无作、<a id="a-Cq"></a>非寂灭非不寂灭、<a id="a-Cr"></a>非离非不离，<a id="a-Cs"></a>受、<a id="a-Ct"></a>想、<a id="a-Cu"></a>行、<a id="a-Cv"></a>识亦如是。<a id="a-Cw"></a>檀那波罗蜜乃至般若波罗蜜，<a id="a-Cx"></a>内空乃至无法有法空，<a id="a-Cy"></a>四念处乃至十八不共法，<a id="a-Cz"></a>一切三昧门、<a id="a-D0"></a>一切陀罗尼门乃至一切种智，<a id="a-D1"></a>观非常非无常、<a id="a-D2"></a>非乐非苦、<a id="a-D3"></a>非我非无我、<a id="a-D4"></a>非空非不空、<a id="a-D5"></a>非相非无相、<a id="a-D6"></a>非作非无作、<a id="a-D7"></a>非寂灭非不寂灭、<a id="a-D8"></a>非离非不离。<a id="a-D9"></a>舍利弗，<a id="a-DA"></a>是名菩萨摩诃萨行般若波罗蜜时观诸法。<a id="a-DB"></a>”</p>
  <p id="aDC">舍利弗问须菩提：<a id="a-DD"></a>“何因缘故，<a id="a-DE"></a>色不生是非色，<a id="a-DF"></a>受、<a id="a-DG"></a>想、<a id="a-DH"></a>行、<a id="a-DI"></a>识不生是非识，<a id="a-DJ"></a>乃至一切种智不生是非一切种智？<a id="a-DK"></a>”</p>
  <p id="aDL">须菩提言：<a id="a-DM"></a>“色、<a id="a-DN"></a>色相空，<a id="a-DO"></a>色空中无色无生，<a id="a-DP"></a>以是因缘故，<a id="a-DQ"></a>色不生是非色。<a id="a-DR"></a>受想行识、<a id="a-DS"></a>识相空，<a id="a-DT"></a>识空中无识无生，<a id="a-DU"></a>以是因缘故，<a id="a-DV"></a>受、<a id="a-DW"></a>想、<a id="a-DX"></a>行、<a id="a-DY"></a>识不生是非受、<a id="a-DZ"></a>想、<a id="a-Da"></a>行、<a id="a-Db"></a>识。<a id="a-Dc"></a>舍利弗，<a id="a-Dd"></a>檀那波罗蜜、<a id="a-De"></a>檀那波罗蜜相空，<a id="a-Df"></a>檀那波罗蜜空中无檀那波罗蜜无生，<a id="a-Dg"></a>尸罗波罗蜜、<a id="a-Dh"></a>羼提波罗蜜、<a id="a-Di"></a>毗梨耶波罗蜜、<a id="a-Dj"></a>禅那波罗蜜、<a id="a-Dk"></a>般若波罗蜜，<a id="a-Dl"></a>般若波罗蜜相空，<a id="a-Dm"></a>般若波罗蜜空中无般若波罗蜜无生，<a id="a-Dn"></a>以是因缘故，<a id="a-Do"></a>舍利弗，<a id="a-Dp"></a>般若波罗蜜不生是非般若波罗蜜。<a id="a-Dq"></a>内空乃至无法有法空，<a id="a-Dr"></a>四念处乃至十八不共法，<a id="a-Ds"></a>一切种智亦如是，<a id="a-Dt"></a>以是因缘故，<a id="a-Du"></a>内空不生是非内空，<a id="a-Dv"></a>乃至一切种智不生是非一切种智。<a id="a-Dw"></a>”</p>
  <p id="aDx">舍利弗问须菩提：<a id="a-Dy"></a>“汝何因缘故，<a id="a-Dz"></a>言色不灭是非色，<a id="a-E0"></a>受、<a id="a-E1"></a>想、<a id="a-E2"></a>行、<a id="a-E3"></a>识不灭是非识，<a id="a-E4"></a>乃至一切种智不灭是非一切种智？<a id="a-E5"></a>”</p>
  <p id="aE6">须菩提答言：<a id="a-E7"></a>“所有色所有不灭，<a id="a-E8"></a>所有受、<a id="a-E9"></a>想、<a id="a-EA"></a>行、<a id="a-EB"></a>识所有不灭，<a id="a-EC"></a>是一切法皆不合不散，<a id="a-ED"></a>无色、<a id="a-EE"></a>无形、<a id="a-EF"></a>无对、<a id="a-EG"></a>一相，<a id="a-EH"></a>所谓无相，<a id="a-EI"></a>眼乃至一切种智亦如是。<a id="a-EJ"></a>以是因缘故，<a id="a-EK"></a>舍利弗，<a id="a-EL"></a>色不灭是非色，<a id="a-EM"></a>受、<a id="a-EN"></a>想、<a id="a-EO"></a>行、<a id="a-EP"></a>识不灭是非识，<a id="a-EQ"></a>乃至一切种智不灭是非一切种智。<a id="a-ER"></a>”</p>
  <p id="aES">舍利弗问须菩提：<a id="a-ET"></a>“何因缘故，<a id="a-EU"></a>言色入无二法数，<a id="a-EV"></a>受、<a id="a-EW"></a>想、<a id="a-EX"></a>行、<a id="a-EY"></a>识入无二法数，<a id="a-EZ"></a>乃至一切种智入无二法数？<a id="a-Ea"></a>”</p>
  <p id="aEb">须菩提答言：<a id="a-Ec"></a>“色不异无生，<a id="a-Ed"></a>无生不异色，<a id="a-Ee"></a>色即是无生，<a id="a-Ef"></a>无生即是色；<a id="a-Eg"></a>受、<a id="a-Eh"></a>想、<a id="a-Ei"></a>行、<a id="a-Ej"></a>识不异无生，<a id="a-Ek"></a>无生不异识，<a id="a-El"></a>识即是无生，<a id="a-Em"></a>无生即是识。<a id="a-En"></a>以是因缘故，<a id="a-Eo"></a>舍利弗，<a id="a-Ep"></a>色入无二法数，<a id="a-Eq"></a>受、<a id="a-Er"></a>想、<a id="a-Es"></a>行、<a id="a-Et"></a>识入无二法数，<a id="a-Eu"></a>乃至一切种智亦如是。<a id="a-Ev"></a>”</p>
  <p id="aEw">尔时，<a id="a-Ex"></a>须菩提白佛言：<a id="a-Ey"></a>“世尊，<a id="a-Ez"></a>若菩萨摩诃萨行般若波罗蜜如是观诸法，<a id="a-F0"></a>是时见色无生毕竟净故，<a id="a-F1"></a>见受、<a id="a-F2"></a>想、<a id="a-F3"></a>行、<a id="a-F4"></a>识无生毕竟净故，<a id="a-F5"></a>见我无生乃至知者、<a id="a-F6"></a>见者无生毕竟净故，<a id="a-F7"></a>见檀那波罗蜜无生乃至般若波罗蜜无生毕竟净故，<a id="a-F8"></a>见内空无生乃至无法有法空无生毕竟净故，<a id="a-F9"></a>见四念处无生乃至十八不共法无生毕竟净故，<a id="a-FA"></a>见一切三昧、<a id="a-FB"></a>一切陀罗尼无生毕竟净故，<a id="a-FC"></a>乃至见一切种智无生毕竟净故，<a id="a-FD"></a>见凡人、<a id="a-FE"></a>凡人法无生毕竟净故，<a id="a-FF"></a>见须陀洹、<a id="a-FG"></a>须陀洹法、<a id="a-FH"></a>斯陀含、<a id="a-FI"></a>斯陀含法、<a id="a-FJ"></a>阿那含、<a id="a-FK"></a>阿那含法、<a id="a-FL"></a>阿罗汉、<a id="a-FM"></a>阿罗汉法、<a id="a-FN"></a>辟支佛、<a id="a-FO"></a>辟支佛法、<a id="a-FP"></a>菩萨、<a id="a-FQ"></a>菩萨法、<a id="a-FR"></a>佛、<a id="a-FS"></a>佛法无生毕竟净故。<a id="a-FT"></a>”</p>
  <p id="aFU">舍利弗语须菩提：<a id="a-FV"></a>“如我闻须菩提所说义，<a id="a-FW"></a>色是不生，<a id="a-FX"></a>受、<a id="a-FY"></a>想、<a id="a-FZ"></a>行、<a id="a-Fa"></a>识是不生，<a id="a-Fb"></a>乃至佛、<a id="a-Fc"></a>佛法是不生。<a id="a-Fd"></a>若尔者，<a id="a-Fe"></a>今不应得须陀洹、<a id="a-Ff"></a>须陀洹果、<a id="a-Fg"></a>斯陀含、<a id="a-Fh"></a>斯陀含果、<a id="a-Fi"></a>阿那含、<a id="a-Fj"></a>阿那含果、<a id="a-Fk"></a>阿罗汉、<a id="a-Fl"></a>阿罗汉果、<a id="a-Fm"></a>辟支佛、<a id="a-Fn"></a>辟支佛道，<a id="a-Fo"></a>不应得菩萨摩诃萨一切种智，<a id="a-Fp"></a>亦无六道别异，<a id="a-Fq"></a>亦不得菩萨摩诃萨五种菩提。<a id="a-Fr"></a>须菩提，<a id="a-Fs"></a>若一切法不生相。<a id="a-Ft"></a>何以故须陀洹为断三结故修道，<a id="a-Fu"></a>斯陀含为薄淫恚痴故修道，<a id="a-Fv"></a>阿那含为断五下分结故修道，<a id="a-Fw"></a>阿罗汉为断五上分结故修道，<a id="a-Fx"></a>辟支佛为辟支佛法故修道？<a id="a-Fy"></a>何以故菩萨摩诃萨作难行为众生受种种苦？<a id="a-Fz"></a>何以故佛得阿耨多罗三藐三菩提？<a id="a-G0"></a>何以故佛转法轮？<a id="a-G1"></a>”</p>
  <p id="aG2">须菩提语舍利弗：<a id="a-G3"></a>“我不欲令无生法有所得，<a id="a-G4"></a>我亦不欲令无生法中得须陀洹、<a id="a-G5"></a>须陀洹果，<a id="a-G6"></a>乃至不欲令无生法中得阿罗汉、<a id="a-G7"></a>阿罗汉果、<a id="a-G8"></a>辟支佛、<a id="a-G9"></a>辟支佛道，<a id="a-GA"></a>我亦不欲令菩萨作难行为众生受种种苦，<a id="a-GB"></a>菩萨亦不以难行心行道。<a id="a-GC"></a>何以故？<a id="a-GD"></a>舍利弗，<a id="a-GE"></a>生难心、<a id="a-GF"></a>苦心不能利益无量阿僧祇众生。<a id="a-GG"></a>舍利弗，<a id="a-GH"></a>今菩萨怜愍众生，<a id="a-GI"></a>于众生如父母兄弟想、<a id="a-GJ"></a>如儿子及己身想，<a id="a-GK"></a>如是能利益无量阿僧祇众生，<a id="a-GL"></a>以无所得故。<a id="a-GM"></a>所以者何？<a id="a-GN"></a>菩萨摩诃萨应生如是心：<a id="a-GO"></a>如我一切处、<a id="a-GP"></a>一切种不可得，<a id="a-GQ"></a>内外法亦如是。<a id="a-GR"></a>若生如是想，<a id="a-GS"></a>则无难心、<a id="a-GT"></a>苦心。<a id="a-GU"></a>何以故？<a id="a-GV"></a>是菩萨于一切处、<a id="a-GW"></a>一切种、<a id="a-GX"></a>一切法不受故。<a id="a-GY"></a>舍利弗，<a id="a-GZ"></a>我亦不欲令无生中佛得阿耨多罗三藐三菩提，<a id="a-Ga"></a>亦不欲令无生中得转法轮，<a id="a-Gb"></a>亦不欲令以无生法中得道。<a id="a-Gc"></a>”</p>
  <p id="aGd">舍利弗语须菩提：<a id="a-Ge"></a>“今欲令以生法得道，<a id="a-Gf"></a>以无生法得道？<a id="a-Gg"></a>”</p>
  <p id="aGh">须菩提语舍利弗：<a id="a-Gi"></a>“我不欲令以生法得道。<a id="a-Gj"></a>”</p>
  <p id="aGk">舍利弗言：<a id="a-Gl"></a>“今须菩提欲令以无生法得道？<a id="a-Gm"></a>”</p>
  <p id="aGn">须菩提言：<a id="a-Go"></a>“我亦不欲令以无生法得道。<a id="a-Gp"></a>”</p>
  <p id="aGq">舍利弗言：<a id="a-Gr"></a>“如须菩提所说无知无得。<a id="a-Gs"></a>”</p>
  <p id="aGt">须菩提言：<a id="a-Gu"></a>“有知有得不以二法，<a id="a-Gv"></a>今以世间名字故有知有得，<a id="a-Gw"></a>世间名字故有须陀洹乃至阿罗汉、<a id="a-Gx"></a>辟支佛、<a id="a-Gy"></a>诸佛，<a id="a-Gz"></a>第一实义中无知无得，<a id="a-H0"></a>无须陀洹乃至无佛。<a id="a-H1"></a>”</p>
  <p id="aH2">“须菩提，<a id="a-H3"></a>若世间名字故有知有得，<a id="a-H4"></a>六道别异亦世间名字故有，<a id="a-H5"></a>非以第一实义耶？<a id="a-H6"></a>”</p>
  <p id="aH7">须菩提言：<a id="a-H8"></a>“如是，<a id="a-H9"></a>如是，<a id="a-HA"></a>舍利弗，<a id="a-HB"></a>如世间名字故有知有得，<a id="a-HC"></a>六道别异亦世间名字故有，<a id="a-HD"></a>非以第一实义。<a id="a-HE"></a>何以故？<a id="a-HF"></a>舍利弗，<a id="a-HG"></a>第一实义中，<a id="a-HH"></a>无业无报，<a id="a-HI"></a>无生无灭，<a id="a-HJ"></a>无净无垢。<a id="a-HK"></a>”</p>
  <p id="aHL">舍利弗语须菩提：<a id="a-HM"></a>“不生法生，<a id="a-HN"></a>生法生？<a id="a-HO"></a>”</p>
  <p id="aHP">须菩提言：<a id="a-HQ"></a>“我不欲令不生法生，<a id="a-HR"></a>亦不欲令生法生。<a id="a-HS"></a>”</p>
  <p id="aHT">舍利弗言：<a id="a-HU"></a>“何等不生法不欲令生？<a id="a-HV"></a>”</p>
  <p id="aHW">须菩提言：<a id="a-HX"></a>“色是不生法，<a id="a-HY"></a>自性空不欲令生；<a id="a-HZ"></a>受、<a id="a-Ha"></a>想、<a id="a-Hb"></a>行、<a id="a-Hc"></a>识是不生法，<a id="a-Hd"></a>自性空不欲令生；<a id="a-He"></a>乃至阿耨多罗三藐三菩提是不生法，<a id="a-Hf"></a>自性空不欲令生。<a id="a-Hg"></a>”</p>
  <p id="aHh">舍利弗语须菩提：<a id="a-Hi"></a>“生生不生生？<a id="a-Hj"></a>”</p>
  <p id="aHk">须菩提言：<a id="a-Hl"></a>“非生生亦非不生生。<a id="a-Hm"></a>何以故？<a id="a-Hn"></a>舍利弗，<a id="a-Ho"></a>生、<a id="a-Hp"></a>不生是二法，<a id="a-Hq"></a>不合不散，<a id="a-Hr"></a>无色、<a id="a-Hs"></a>无形、<a id="a-Ht"></a>无对、<a id="a-Hu"></a>一相，<a id="a-Hv"></a>所谓无相。<a id="a-Hw"></a>舍利弗，<a id="a-Hx"></a>以是因缘故，<a id="a-Hy"></a>非生生亦非不生生。<a id="a-Hz"></a>”</p>
  <p id="aI0">尔时，<a id="a-I1"></a>舍利弗语须菩提：<a id="a-I2"></a>“须菩提，<a id="a-I3"></a>乐说无生法及无生相。<a id="a-I4"></a>”</p>
  <p id="aI5">须菩提语舍利弗：<a id="a-I6"></a>“我乐说无生法，<a id="a-I7"></a>亦乐说无生相。<a id="a-I8"></a>何以故？<a id="a-I9"></a>诸无生法、<a id="a-IA"></a>无生相及乐说语言，<a id="a-IB"></a>是一切法皆不合不散，<a id="a-IC"></a>无色、<a id="a-ID"></a>无形、<a id="a-IE"></a>无对、<a id="a-IF"></a>一相，<a id="a-IG"></a>所谓无相。<a id="a-IH"></a>”</p>
  <p id="aII">舍利弗语须菩提：<a id="a-IJ"></a>“汝乐说不生法，<a id="a-IK"></a>亦乐说不生相，<a id="a-IL"></a>是乐说语言亦不生。<a id="a-IM"></a>”</p>
  <p id="aIN">须菩提言：<a id="a-IO"></a>“如是，<a id="a-IP"></a>如是，<a id="a-IQ"></a>舍利弗。<a id="a-IR"></a>何以故？<a id="a-IS"></a>舍利弗，<a id="a-IT"></a>色不生，<a id="a-IU"></a>受、<a id="a-IV"></a>想、<a id="a-IW"></a>行、<a id="a-IX"></a>识不生，<a id="a-IY"></a>眼不生乃至意不生，<a id="a-IZ"></a>地种不生乃至识种不生，<a id="a-Ia"></a>身行不生，<a id="a-Ib"></a>口行不生，<a id="a-Ic"></a>意行不生，<a id="a-Id"></a>檀那波罗蜜不生，<a id="a-Ie"></a>乃至一切种智不生。<a id="a-If"></a>以是因缘故，<a id="a-Ig"></a>舍利弗，<a id="a-Ih"></a>我乐说无生法，<a id="a-Ii"></a>亦乐说无生相，<a id="a-Ij"></a>是乐说语言亦无生。<a id="a-Ik"></a>”</p>
  <p id="aIl">尔时，<a id="a-Im"></a>舍利弗语须菩提：<a id="a-In"></a>“须菩提于说法人中应最在上。<a id="a-Io"></a>何以故须菩提随所问皆能答？<a id="a-Ip"></a>”</p>
  <p id="aIq">须菩提言：<a id="a-Ir"></a>“诸法无所依故。<a id="a-Is"></a>”</p>
  <p id="aIt">舍利弗语须菩提：<a id="a-Iu"></a>“云何诸法无所依？<a id="a-Iv"></a>”</p>
  <p id="aIw">须菩提言：<a id="a-Ix"></a>“色性常空，<a id="a-Iy"></a>不依内，<a id="a-Iz"></a>不依外，<a id="a-J0"></a>不依两中间；<a id="a-J1"></a>受、<a id="a-J2"></a>想、<a id="a-J3"></a>行、<a id="a-J4"></a>识性常空，<a id="a-J5"></a>不依内，<a id="a-J6"></a>不依外，<a id="a-J7"></a>不依两中间；<a id="a-J8"></a>眼、<a id="a-J9"></a>耳、<a id="a-JA"></a>鼻、<a id="a-JB"></a>舌、<a id="a-JC"></a>身、<a id="a-JD"></a>意性常空，<a id="a-JE"></a>不依内，<a id="a-JF"></a>不依外，<a id="a-JG"></a>不依两中间；<a id="a-JH"></a>色性常空乃至法性常空，<a id="a-JI"></a>不依内，<a id="a-JJ"></a>不依外，<a id="a-JK"></a>不依两中间；<a id="a-JL"></a>檀那波罗蜜性常空，<a id="a-JM"></a>乃至般若波罗蜜性常空，<a id="a-JN"></a>不依内，<a id="a-JO"></a>不依外，<a id="a-JP"></a>不依两中间；<a id="a-JQ"></a>内空性常空，<a id="a-JR"></a>乃至无法有法空性常空，<a id="a-JS"></a>不依内，<a id="a-JT"></a>不依外，<a id="a-JU"></a>不依两中间。<a id="a-JV"></a>舍利弗，<a id="a-JW"></a>四念处性常空，<a id="a-JX"></a>乃至一切种智性常空，<a id="a-JY"></a>不依内，<a id="a-JZ"></a>不依外，<a id="a-Ja"></a>不依两中间。<a id="a-Jb"></a>以是因缘故，<a id="a-Jc"></a>舍利弗，<a id="a-Jd"></a>一切诸法无所依，<a id="a-Je"></a>性常空故。<a id="a-Jf"></a>如是，<a id="a-Jg"></a>舍利弗，<a id="a-Jh"></a>菩萨摩诃萨行六波罗蜜时，<a id="a-Ji"></a>应净色、<a id="a-Jj"></a>受、<a id="a-Jk"></a>想、<a id="a-Jl"></a>行、<a id="a-Jm"></a>识，<a id="a-Jn"></a>乃至应净一切种智。<a id="a-Jo"></a>”</p>
  <p id="aJp">舍利弗问须菩提：<a id="a-Jq"></a>“菩萨摩诃萨云何行六波罗蜜时净菩萨道？<a id="a-Jr"></a>”</p>
  <p id="aJs">须菩提言：<a id="a-Jt"></a>“有世间檀那波罗蜜，<a id="a-Ju"></a>有出世间檀那波罗蜜。<a id="a-Jv"></a>尸罗波罗蜜、<a id="a-Jw"></a>羼提波罗蜜、<a id="a-Jx"></a>毗梨耶波罗蜜、<a id="a-Jy"></a>禅那波罗蜜、<a id="a-Jz"></a>般若波罗蜜有世间，<a id="a-K0"></a>有出世间。<a id="a-K1"></a>”</p>
  <p id="aK2">舍利弗问须菩提：<a id="a-K3"></a>“云何世间檀那波罗蜜？<a id="a-K4"></a>云何出世间檀那波罗蜜？<a id="a-K5"></a>”</p>
  <p id="aK6">须菩提言：<a id="a-K7"></a>“若菩萨摩诃萨作施主，<a id="a-K8"></a>能施沙门、<a id="a-K9"></a>婆罗门、<a id="a-KA"></a>贫穷乞人，<a id="a-KB"></a>须食与食，<a id="a-KC"></a>须饮与饮，<a id="a-KD"></a>须衣与衣，<a id="a-KE"></a>卧具、<a id="a-KF"></a>床榻、<a id="a-KG"></a>房舍、<a id="a-KH"></a>香花、<a id="a-KI"></a>璎珞、<a id="a-KJ"></a>医药种种所须资生之物，<a id="a-KK"></a>若妻子、<a id="a-KL"></a>国土、<a id="a-KM"></a>头、<a id="a-KN"></a>目、<a id="a-KO"></a>手足、<a id="a-KP"></a>支节等内外之物尽以给施，<a id="a-KQ"></a>施时作是念：<a id="a-KR"></a>‘我与彼取，<a id="a-KS"></a>我不悭贪，<a id="a-KT"></a>我为施主，<a id="a-KU"></a>我能舍一切，<a id="a-KV"></a>我随佛教施，<a id="a-KW"></a>我行檀那波罗蜜。<a id="a-KX"></a>’作是施已，<a id="a-KY"></a>用得法与一切众生共之回向阿耨多罗三藐三菩提，<a id="a-KZ"></a>念言：<a id="a-Ka"></a>‘是布施因缘，<a id="a-Kb"></a>令众生得今世乐，<a id="a-Kc"></a>后当令得入涅槃乐。<a id="a-Kd"></a>’是人布施有三礙。<a id="a-Ke"></a>何等三？<a id="a-Kf"></a>我相、<a id="a-Kg"></a>他相、<a id="a-Kh"></a>施相。<a id="a-Ki"></a>著是三相布施，<a id="a-Kj"></a>是名世间檀那波罗蜜。<a id="a-Kk"></a>何因缘故名世间？<a id="a-Kl"></a>于世间中不动不出，<a id="a-Km"></a>是名世间檀那波罗蜜。<a id="a-Kn"></a>云何名出世间檀那波罗蜜？<a id="a-Ko"></a>所谓三分清净。<a id="a-Kp"></a>何等三？<a id="a-Kq"></a>菩萨摩诃萨布施时，<a id="a-Kr"></a>我不可得，<a id="a-Ks"></a>受者不可得，<a id="a-Kt"></a>施物不可得，<a id="a-Ku"></a>亦不望报，<a id="a-Kv"></a>是名菩萨摩诃萨三分清净檀那波罗蜜。</p>
  <p id="aKw">“复次，<a id="a-Kx"></a>舍利弗，<a id="a-Ky"></a>菩萨摩诃萨布施时，<a id="a-Kz"></a>施与一切众生，<a id="a-L0"></a>众生亦不可得，<a id="a-L1"></a>以此布施回向阿耨多罗三藐三菩提，<a id="a-L2"></a>乃至不见微细法相。<a id="a-L3"></a>舍利弗，<a id="a-L4"></a>是名出世间檀那波罗蜜。<a id="a-L5"></a>何以故？<a id="a-L6"></a>名为出世间，<a id="a-L7"></a>于世间中能动能出，<a id="a-L8"></a>是故名出世间檀那波罗蜜。<a id="a-L9"></a>尸罗波罗蜜有所依是为世间尸罗波罗蜜，<a id="a-LA"></a>无所依是为出世间尸罗波罗蜜，<a id="a-LB"></a>余如檀那波罗蜜说。<a id="a-LC"></a>羼提波罗蜜、<a id="a-LD"></a>毗梨耶波罗蜜、<a id="a-LE"></a>禅那波罗蜜、<a id="a-LF"></a>般若波罗蜜有所依是名世间，<a id="a-LG"></a>无所依是名出世间，<a id="a-LH"></a>余亦如檀那波罗蜜说。<a id="a-LI"></a>如是，<a id="a-LJ"></a>舍利弗，<a id="a-LK"></a>菩萨摩诃萨行六波罗蜜时净菩萨道。<a id="a-LL"></a>”</p>
  <p id="aLM">舍利弗问须菩提：<a id="a-LN"></a>“云何菩萨摩诃萨为阿耨多罗三藐三菩提道？<a id="a-LO"></a>”</p>
  <p id="aLP">须菩提言：<a id="a-LQ"></a>“四念处，<a id="a-LR"></a>是菩萨摩诃萨为阿耨多罗三藐三菩提道，<a id="a-LS"></a>乃至八圣道分、<a id="a-LT"></a>空解脱门、<a id="a-LU"></a>无相解脱门、<a id="a-LV"></a>无作解脱门、<a id="a-LW"></a>内空乃至无法有法空、<a id="a-LX"></a>一切三昧门、<a id="a-LY"></a>一切陀罗尼门、<a id="a-LZ"></a>佛十力、<a id="a-La"></a>四无所畏、<a id="a-Lb"></a>四无礙智、<a id="a-Lc"></a>十八不共法、<a id="a-Ld"></a>大慈大悲，<a id="a-Le"></a>舍利弗，<a id="a-Lf"></a>是名菩萨摩诃萨为阿耨多罗三藐三菩提道。<a id="a-Lg"></a>”</p>
  <p id="aLh">尔时，<a id="a-Li"></a>舍利弗赞须菩提言：<a id="a-Lj"></a>“善哉！<a id="a-Lk"></a>善哉！<a id="a-Ll"></a>何等波罗蜜力？<a id="a-Lm"></a>”</p>
  <p id="aLn">须菩提言：<a id="a-Lo"></a>“是般若波罗蜜力。<a id="a-Lp"></a>所以者何？<a id="a-Lq"></a>般若波罗蜜能生一切诸善法，<a id="a-Lr"></a>若声闻法、<a id="a-Ls"></a>辟支佛法、<a id="a-Lt"></a>菩萨法、<a id="a-Lu"></a>佛法。<a id="a-Lv"></a>舍利弗，<a id="a-Lw"></a>般若波罗蜜能受一切诸善法，<a id="a-Lx"></a>声闻法、<a id="a-Ly"></a>辟支佛法、<a id="a-Lz"></a>菩萨法、<a id="a-M0"></a>佛法。<a id="a-M1"></a>舍利弗，<a id="a-M2"></a>过去诸佛行般若波罗蜜得阿耨多罗三藐三菩提，<a id="a-M3"></a>未来诸佛亦行般若波罗蜜当得阿耨多罗三藐三菩提。<a id="a-M4"></a>舍利弗，<a id="a-M5"></a>今现在十方诸佛国土中，<a id="a-M6"></a>诸佛亦行是般若波罗蜜得阿耨多罗三藐三菩提。<a id="a-M7"></a>舍利弗，<a id="a-M8"></a>若菩萨摩诃萨闻说般若波罗蜜时不疑不难，<a id="a-M9"></a>当知是菩萨摩诃萨行菩萨道。<a id="a-MA"></a>行菩萨道者救一切众生故，<a id="a-MB"></a>心不舍一切众生。<a id="a-MC"></a>以无所得故，<a id="a-MD"></a>是菩萨常应不离是念，<a id="a-ME"></a>所谓大悲念。<a id="a-MF"></a>”</p>
  <p id="aMG">舍利弗复问：<a id="a-MH"></a>“欲使菩萨摩诃萨常不离是念，<a id="a-MI"></a>所谓大悲念。<a id="a-MJ"></a>若菩萨摩诃萨常不离大悲念，<a id="a-MK"></a>令一切众生皆当作菩萨。<a id="a-ML"></a>何以故？<a id="a-MM"></a>须菩提，<a id="a-MN"></a>一切众生亦不离诸念故。<a id="a-MO"></a>”</p>
  <p id="aMP">须菩提言：<a id="a-MQ"></a>“善哉！<a id="a-MR"></a>善哉！<a id="a-MS"></a>舍利弗，<a id="a-MT"></a>汝欲难我而成我义。<a id="a-MU"></a>何以故？<a id="a-MV"></a>众生无故念亦无，<a id="a-MW"></a>众生性无故念性亦无，<a id="a-MX"></a>众生法无故念法亦无，<a id="a-MY"></a>众生离故念亦离，<a id="a-MZ"></a>众生空故念亦空，<a id="a-Ma"></a>众生不可知故念亦不可知。<a id="a-Mb"></a>舍利弗，<a id="a-Mc"></a>色无故念亦无，<a id="a-Md"></a>色性无故念性亦无，<a id="a-Me"></a>色法无故念法亦无，<a id="a-Mf"></a>色离故念亦离，<a id="a-Mg"></a>色空故念亦空，<a id="a-Mh"></a>色不可知故念亦不可知，<a id="a-Mi"></a>受、<a id="a-Mj"></a>想、<a id="a-Mk"></a>行、<a id="a-Ml"></a>识亦如是。<a id="a-Mm"></a>眼乃至意，<a id="a-Mn"></a>色乃至法，<a id="a-Mo"></a>地种乃至识种，<a id="a-Mp"></a>檀那波罗蜜乃至般若波罗蜜，<a id="a-Mq"></a>内空乃至无法有法空，<a id="a-Mr"></a>四念处乃至十八不共法，<a id="a-Ms"></a>一切三昧门、<a id="a-Mt"></a>一切陀罗尼门、<a id="a-Mu"></a>一切智、<a id="a-Mv"></a>一切种智乃至阿耨多罗三藐三菩提无故念亦无，<a id="a-Mw"></a>乃至阿耨多罗三藐三菩提不可知故念亦不可知。<a id="a-Mx"></a>舍利弗，<a id="a-My"></a>菩萨摩诃萨行是道，<a id="a-Mz"></a>我欲使不离是念，<a id="a-N0"></a>所谓大悲念。<a id="a-N1"></a>”</p>
  <p id="aN2">尔时，<a id="a-N3"></a>佛赞须菩提言：<a id="a-N4"></a>“善哉！<a id="a-N5"></a>善哉！<a id="a-N6"></a>是菩萨摩诃萨般若波罗蜜其有说者亦当如是说，<a id="a-N7"></a>汝所说般若波罗蜜皆是承佛意故，<a id="a-N8"></a>菩萨摩诃萨学般若波罗蜜应当如汝所说学。<a id="a-N9"></a>”</p>
  <p id="aNA">须菩提说是般若波罗蜜品时，<a id="a-NB"></a>三千大千国土六种震动，<a id="a-NC"></a>东涌西没，<a id="a-ND"></a>西涌东没，<a id="a-NE"></a>南涌北没，<a id="a-NF"></a>北涌南没，<a id="a-NG"></a>中涌边没，<a id="a-NH"></a>边涌中没。</p>
  <p id="aNI">尔时，<a id="a-NJ"></a>佛微笑。<a id="a-NK"></a>须菩提白佛言：<a id="a-NL"></a>“佛何因缘故微笑？<a id="a-NM"></a>”</p>
  <p id="aNN">佛告须菩提：<a id="a-NO"></a>“如我于此国土说般若波罗蜜，<a id="a-NP"></a>东方无量阿僧祇国土中诸佛，<a id="a-NQ"></a>亦为诸菩萨摩诃萨说般若波罗蜜，<a id="a-NR"></a>南西北方、<a id="a-NS"></a>四维、<a id="a-NT"></a>上下亦说是般若波罗蜜。<a id="a-NU"></a>”</p>
  <p id="aNV">说是般若波罗蜜品时，<a id="a-NW"></a>十二那由他诸天人得无生法忍。<a id="a-NX"></a>十方诸佛说是般若波罗蜜时，<a id="a-NY"></a>无量阿僧祇众生亦发阿耨多罗三藐三菩提心。</p>
  <p data-pb></p>
  <h2 id="aNZ">天王品第二十七</h2>
  <p id="aNa">尔时，<a id="a-Nb"></a>三千大千世界诸四天王天等，<a id="a-Nc"></a>各与无数百千亿诸天俱来在会中。<a id="a-Nd"></a>三千大千世界诸释提桓因等，<a id="a-Ne"></a>诸忉利天、<a id="a-Nf"></a>须夜摩天王等，<a id="a-Ng"></a>诸夜摩天、<a id="a-Nh"></a>兜率陀天王等，<a id="a-Ni"></a>诸兜率陀天、<a id="a-Nj"></a>须涅蜜陀天王等，<a id="a-Nk"></a>诸妙化天、<a id="a-Nl"></a>婆舍跋提天王等，<a id="a-Nm"></a>诸自在行天各与无数百千亿诸天俱来在会中。<a id="a-Nn"></a>三千大千世界诸梵天王等，<a id="a-No"></a>乃至首陀婆诸天等，<a id="a-Np"></a>各与无数百千亿诸天俱来在会中。</p>
  <p id="aNq">是诸四天王天乃至首陀婆诸天业报生身光明，<a id="a-Nr"></a>于佛常光百分、<a id="a-Ns"></a>千分、<a id="a-Nt"></a>千万亿分不能及一，<a id="a-Nu"></a>乃至不可以算数譬喻为比。<a id="a-Nv"></a>世尊光明最胜最妙最上第一，<a id="a-Nw"></a>诸天业报光明，<a id="a-Nx"></a>在佛光边不照不现，<a id="a-Ny"></a>譬如燋柱比阎浮那提金。</p>
  <p id="aNz">尔时，<a id="a-O0"></a>释提桓因白大德须菩提：<a id="a-O1"></a>“是三千大千世界诸四天王天乃至首陀婆诸天，<a id="a-O2"></a>一切和合欲听须菩提说般若波罗蜜义。<a id="a-O3"></a>须菩提，<a id="a-O4"></a>菩萨摩诃萨云何应住般若波罗蜜中？<a id="a-O5"></a>何等是菩萨摩诃萨般若波罗蜜？<a id="a-O6"></a>云何菩萨摩诃萨应行般若波罗蜜？<a id="a-O7"></a>”</p>
  <p id="aO8">须菩提语释提桓因言：<a id="a-O9"></a>“憍尸迦，<a id="a-OA"></a>我今当承顺佛意，<a id="a-OB"></a>承佛神力，<a id="a-OC"></a>为诸菩萨摩诃萨说般若波罗蜜。<a id="a-OD"></a>如菩萨摩诃萨所应住般若波罗蜜中，<a id="a-OE"></a>诸天子，<a id="a-OF"></a>今未发阿耨多罗三藐三菩提心者应当发心。<a id="a-OG"></a>诸天子若入声闻正位，<a id="a-OH"></a>是人不能发阿耨多罗三藐三菩提心。<a id="a-OI"></a>何以故？<a id="a-OJ"></a>与生死作障隔故。<a id="a-OK"></a>是人若发阿耨多罗三藐三菩提心者，<a id="a-OL"></a>我亦随喜。<a id="a-OM"></a>所以者何？<a id="a-ON"></a>上人应更求上法，<a id="a-OO"></a>我终不断其功德。</p>
  <p id="aOP">“憍尸迦，<a id="a-OQ"></a>何等是般若波罗蜜？<a id="a-OR"></a>菩萨摩诃萨应萨婆若心，<a id="a-OS"></a>念色无常，<a id="a-OT"></a>念色苦，<a id="a-OU"></a>念色空，<a id="a-OV"></a>念色无我，<a id="a-OW"></a>念色如病、<a id="a-OX"></a>如败痈疮、<a id="a-OY"></a>如箭入身痛恼衰坏忧畏不安，<a id="a-OZ"></a>以无所得故，<a id="a-Oa"></a>受、<a id="a-Ob"></a>想、<a id="a-Oc"></a>行、<a id="a-Od"></a>识亦如是；<a id="a-Oe"></a>眼、<a id="a-Of"></a>耳、<a id="a-Og"></a>鼻、<a id="a-Oh"></a>舌、<a id="a-Oi"></a>身、<a id="a-Oj"></a>意、<a id="a-Ok"></a>地种、<a id="a-Ol"></a>水火风空识种观无常乃至忧畏不安，<a id="a-Om"></a>是亦无所得故。<a id="a-On"></a>观色寂灭离，<a id="a-Oo"></a>不生不灭，<a id="a-Op"></a>不垢不净，<a id="a-Oq"></a>受、<a id="a-Or"></a>想、<a id="a-Os"></a>行、<a id="a-Ot"></a>识亦如是；<a id="a-Ou"></a>观地种乃至识种寂灭离，<a id="a-Ov"></a>不生不灭，<a id="a-Ow"></a>不垢不净，<a id="a-Ox"></a>以无所得故。</p>
  <p id="aOy">“复次，<a id="a-Oz"></a>憍尸迦，<a id="a-P0"></a>菩萨摩诃萨应萨婆若心，<a id="a-P1"></a>观无明缘诸行乃至老死因缘大苦聚集，<a id="a-P2"></a>以无所得故。<a id="a-P3"></a>观无明灭故诸行灭，<a id="a-P4"></a>乃至生灭故老死灭，<a id="a-P5"></a>老死灭故忧悲苦恼大苦聚灭，<a id="a-P6"></a>以无所得故。</p>
  <p id="aP7">“复次，<a id="a-P8"></a>憍尸迦，<a id="a-P9"></a>菩萨摩诃萨应萨婆若心修四念处，<a id="a-PA"></a>以无所得故，<a id="a-PB"></a>乃至修佛十力十八不共法，<a id="a-PC"></a>以无所得故。</p>
  <p id="aPD">“复次，<a id="a-PE"></a>憍尸迦，<a id="a-PF"></a>菩萨摩诃萨应萨婆若心行檀那波罗蜜，<a id="a-PG"></a>以无所得故；<a id="a-PH"></a>行尸罗波罗蜜、<a id="a-PI"></a>羼提波罗蜜、<a id="a-PJ"></a>毗梨耶波罗蜜、<a id="a-PK"></a>禅那波罗蜜，<a id="a-PL"></a>以无所得故。</p>
  <p id="aPM">“复次，<a id="a-PN"></a>憍尸迦，<a id="a-PO"></a>菩萨摩诃萨行般若波罗蜜时，<a id="a-PP"></a>作是观：<a id="a-PQ"></a>但诸法诸法共相因缘润益增长分别校计，<a id="a-PR"></a>是中无我、<a id="a-PS"></a>无我所。<a id="a-PT"></a>菩萨回向心不在阿耨多罗三藐三菩提心中，<a id="a-PU"></a>阿耨多罗三藐三菩提心不在回向心中，<a id="a-PV"></a>回向心于阿耨多罗三藐三菩提心中不可得，<a id="a-PW"></a>阿耨多罗三藐三菩提心于回向心中不可得。<a id="a-PX"></a>菩萨虽观一切法，<a id="a-PY"></a>亦无法可得，<a id="a-PZ"></a>是名菩萨摩诃萨般若波罗蜜。<a id="a-Pa"></a>”</p>
  <p id="aPb">释提桓因问大德须菩提：<a id="a-Pc"></a>“云何菩萨回向心不在阿耨多罗三藐三菩提心中？<a id="a-Pd"></a>云何阿耨多罗三藐三菩提心不在回向心中？<a id="a-Pe"></a>云何回向心于阿耨多罗三藐三菩提心中不可得？<a id="a-Pf"></a>云何阿耨多罗三藐三菩提心于回向心中不可得？<a id="a-Pg"></a>”</p>
  <p id="aPh">须菩提语释提桓因言：<a id="a-Pi"></a>“憍尸迦，<a id="a-Pj"></a>回向心、<a id="a-Pk"></a>阿耨多罗三藐三菩提心非心，<a id="a-Pl"></a>是非心相。<a id="a-Pm"></a>非心相中不可回向。<a id="a-Pn"></a>是非心相常非心相，<a id="a-Po"></a>不可思议相常不可思议相，<a id="a-Pp"></a>是名菩萨摩诃萨般若波罗蜜。<a id="a-Pq"></a>”</p>
  <p id="aPr">尔时，<a id="a-Ps"></a>佛赞须菩提言：<a id="a-Pt"></a>“善哉！<a id="a-Pu"></a>善哉！<a id="a-Pv"></a>须菩提，<a id="a-Pw"></a>汝为诸菩萨摩诃萨说般若波罗蜜，<a id="a-Px"></a>安慰诸菩萨摩诃萨心。<a id="a-Py"></a>”</p>
  <p id="aPz">须菩提白佛言：<a id="a-Q0"></a>“世尊，<a id="a-Q1"></a>我应报恩，<a id="a-Q2"></a>不应不报恩。<a id="a-Q3"></a>过去诸佛及诸弟子为诸菩萨说六波罗蜜示教利喜，<a id="a-Q4"></a>世尊尔时亦在中学得阿耨多罗三藐三菩提。<a id="a-Q5"></a>我今亦当为诸菩萨说六波罗蜜示教利喜，<a id="a-Q6"></a>令得阿耨多罗三藐三菩提。<a id="a-Q7"></a>”</p>
  <p id="aQ8">尔时，<a id="a-Q9"></a>须菩提语释提桓因言：<a id="a-QA"></a>“憍尸迦，<a id="a-QB"></a>汝今当听菩萨摩诃萨般若波罗蜜中，<a id="a-QC"></a>如所应住、<a id="a-QD"></a>所不应住。</p>
  <p id="aQE">“憍尸迦，<a id="a-QF"></a>色、<a id="a-QG"></a>色空，<a id="a-QH"></a>受想行识、<a id="a-QI"></a>受想行识空，<a id="a-QJ"></a>菩萨、<a id="a-QK"></a>菩萨空，<a id="a-QL"></a>是色空、<a id="a-QM"></a>菩萨空不二不别，<a id="a-QN"></a>受想行识空、<a id="a-QO"></a>菩萨空不二不别。<a id="a-QP"></a>憍尸迦，<a id="a-QQ"></a>菩萨摩诃萨般若波罗蜜中应如是住。</p>
  <p id="aQR">“复次，<a id="a-QS"></a>眼、<a id="a-QT"></a>眼空，<a id="a-QU"></a>乃至意、<a id="a-QV"></a>意空，<a id="a-QW"></a>菩萨、<a id="a-QX"></a>菩萨空，<a id="a-QY"></a>眼空乃至菩萨空不二不别。<a id="a-QZ"></a>六尘亦如是，<a id="a-Qa"></a>地种、<a id="a-Qb"></a>地种空，<a id="a-Qc"></a>乃至识种、<a id="a-Qd"></a>识种空，<a id="a-Qe"></a>菩萨、<a id="a-Qf"></a>菩萨空。<a id="a-Qg"></a>憍尸迦，<a id="a-Qh"></a>地种空乃至识种空、<a id="a-Qi"></a>菩萨空不二不别。<a id="a-Qj"></a>憍尸迦，<a id="a-Qk"></a>菩萨摩诃萨般若波罗蜜中应如是住。</p>
  <p id="aQl">“无明、<a id="a-Qm"></a>无明空乃至老死、<a id="a-Qn"></a>老死空，<a id="a-Qo"></a>无明灭、<a id="a-Qp"></a>无明灭空乃至老死灭、<a id="a-Qq"></a>老死灭空，<a id="a-Qr"></a>菩萨、<a id="a-Qs"></a>菩萨空。<a id="a-Qt"></a>憍尸迦，<a id="a-Qu"></a>无明空乃至老死空、<a id="a-Qv"></a>无明灭空乃至老死灭空、<a id="a-Qw"></a>菩萨空不二不别。<a id="a-Qx"></a>憍尸迦，<a id="a-Qy"></a>菩萨摩诃萨般若波罗蜜中应如是住。</p>
  <p id="aQz">“檀那波罗蜜乃至般若波罗蜜，<a id="a-R0"></a>内空乃至无法有法空，<a id="a-R1"></a>四念处乃至十八不共法，<a id="a-R2"></a>一切三昧门、<a id="a-R3"></a>一切陀罗尼门，<a id="a-R4"></a>声闻乘、<a id="a-R5"></a>辟支佛乘、<a id="a-R6"></a>佛乘，<a id="a-R7"></a>声闻、<a id="a-R8"></a>辟支佛、<a id="a-R9"></a>菩萨、<a id="a-RA"></a>佛亦如是。<a id="a-RB"></a>一切种智、<a id="a-RC"></a>一切种智空，<a id="a-RD"></a>菩萨、<a id="a-RE"></a>菩萨空，<a id="a-RF"></a>一切种智空、<a id="a-RG"></a>菩萨空不二不别。<a id="a-RH"></a>憍尸迦，<a id="a-RI"></a>菩萨摩诃萨般若波罗蜜中应如是住。<a id="a-RJ"></a>”</p>
  <p id="aRK">尔时，<a id="a-RL"></a>释提桓因问须菩提：<a id="a-RM"></a>“云何般若波罗蜜中所不应住？<a id="a-RN"></a>”</p>
  <p id="aRO">须菩提言：<a id="a-RP"></a>“憍尸迦，<a id="a-RQ"></a>菩萨摩诃萨，<a id="a-RR"></a>不应色中住，<a id="a-RS"></a>以有所得故；<a id="a-RT"></a>不应受、<a id="a-RU"></a>想、<a id="a-RV"></a>行、<a id="a-RW"></a>识中住，<a id="a-RX"></a>以有所得故；<a id="a-RY"></a>不应眼中住乃至不应意中住，<a id="a-RZ"></a>不应色中住乃至不应法中住，<a id="a-Ra"></a>眼识乃至意识、<a id="a-Rb"></a>眼触乃至意触、<a id="a-Rc"></a>眼触因缘生受乃至意触因缘生受中不应住，<a id="a-Rd"></a>以有所得故；<a id="a-Re"></a>地种乃至识种中不应住，<a id="a-Rf"></a>以有所得故；<a id="a-Rg"></a>檀那波罗蜜乃至般若波罗蜜，<a id="a-Rh"></a>四念处乃至十八不共法中不应住，<a id="a-Ri"></a>以有所得故；<a id="a-Rj"></a>须陀洹果不应住，<a id="a-Rk"></a>以有所得故；<a id="a-Rl"></a>乃至阿罗汉果、<a id="a-Rm"></a>辟支佛道、<a id="a-Rn"></a>菩萨道、<a id="a-Ro"></a>佛道、<a id="a-Rp"></a>一切种智不应住，<a id="a-Rq"></a>以有所得故。</p>
  <p id="aRr">“复次，<a id="a-Rs"></a>憍尸迦，<a id="a-Rt"></a>菩萨摩诃萨，<a id="a-Ru"></a>色是常不应住，<a id="a-Rv"></a>色是无常不应住，<a id="a-Rw"></a>受、<a id="a-Rx"></a>想、<a id="a-Ry"></a>行、<a id="a-Rz"></a>识亦如是；<a id="a-S0"></a>色若乐若苦、<a id="a-S1"></a>若净若不净、<a id="a-S2"></a>若我若无我、<a id="a-S3"></a>若空若不空、<a id="a-S4"></a>若寂灭若不寂灭、<a id="a-S5"></a>若离若不离不应住，<a id="a-S6"></a>以有所得故，<a id="a-S7"></a>受、<a id="a-S8"></a>想、<a id="a-S9"></a>行、<a id="a-SA"></a>识亦如是。</p>
  <p id="aSB">“复次，<a id="a-SC"></a>憍尸迦，<a id="a-SD"></a>菩萨摩诃萨，<a id="a-SE"></a>须陀洹果无为相、<a id="a-SF"></a>斯陀含果无为相、<a id="a-SG"></a>阿那含果无为相、<a id="a-SH"></a>阿罗汉果无为相不应住，<a id="a-SI"></a>辟支佛道无为相、<a id="a-SJ"></a>佛道无为相不应住，<a id="a-SK"></a>须陀洹福田不应住，<a id="a-SL"></a>斯陀含、<a id="a-SM"></a>阿那含、<a id="a-SN"></a>阿罗汉、<a id="a-SO"></a>辟支佛、<a id="a-SP"></a>佛福田不应住。</p>
  <p id="aSQ">“复次，<a id="a-SR"></a>憍尸迦，<a id="a-SS"></a>菩萨摩诃萨，<a id="a-ST"></a>初地中不应住，<a id="a-SU"></a>以有所得故，<a id="a-SV"></a>乃至第十地中不应住，<a id="a-SW"></a>以有所得故。</p>
  <p id="aSX">“复次，<a id="a-SY"></a>菩萨摩诃萨住初发心中，<a id="a-SZ"></a>‘我当具足檀那波罗蜜’不应住，<a id="a-Sa"></a>乃至‘我当具足般若波罗蜜’不应住，<a id="a-Sb"></a>具足六波罗蜜当入菩萨位不应住，<a id="a-Sc"></a>入菩萨位已当住阿毗跋致地不应住，<a id="a-Sd"></a>菩萨当具足五神通不应住，<a id="a-Se"></a>以有所得故。<a id="a-Sf"></a>菩萨住五神通已，<a id="a-Sg"></a>‘我当游无量阿僧祇佛国土，<a id="a-Sh"></a>礼敬供养诸佛听法，<a id="a-Si"></a>听法已为他人说’，<a id="a-Sj"></a>菩萨摩诃萨如是不应住，<a id="a-Sk"></a>以有所得故。<a id="a-Sl"></a>‘如诸佛国土严净，<a id="a-Sm"></a>我亦当庄严国土’不应住，<a id="a-Sn"></a>以有所得故。<a id="a-So"></a>成就众生令入佛道不应住；<a id="a-Sp"></a>到无量阿僧祇佛土诸佛所，<a id="a-Sq"></a>尊重爱敬供养，<a id="a-Sr"></a>以香华、<a id="a-Ss"></a>璎珞、<a id="a-St"></a>涂香、<a id="a-Su"></a>捣香、<a id="a-Sv"></a>幢幡、<a id="a-Sw"></a>华盖、<a id="a-Sx"></a>百千亿种宝衣供养诸佛不应住，<a id="a-Sy"></a>以有所得故。<a id="a-Sz"></a>‘我当令无量阿僧祇众生发阿耨多罗三藐三菩提心’，<a id="a-T0"></a>如是菩萨不应住，<a id="a-T1"></a>‘我当生五眼，<a id="a-T2"></a>肉眼、<a id="a-T3"></a>天眼、<a id="a-T4"></a>慧眼、<a id="a-T5"></a>法眼、<a id="a-T6"></a>佛眼’不应住，<a id="a-T7"></a>‘我当生一切三昧门’不应住，<a id="a-T8"></a>随所欲游戏诸三昧不应住，<a id="a-T9"></a>‘我当生一切陀罗尼门’不应住，<a id="a-TA"></a>‘我当得佛十力’不应住，<a id="a-TB"></a>‘我当得四无所畏、<a id="a-TC"></a>四无礙智、<a id="a-TD"></a>十八不共法’不应住，<a id="a-TE"></a>‘我当具足大慈大悲’不应住，<a id="a-TF"></a>‘我当具足三十二相’不应住，<a id="a-TG"></a>‘我当具足八十随形好’不应住，<a id="a-TH"></a>以有所得故。<a id="a-TI"></a>是八人、<a id="a-TJ"></a>是信行人、<a id="a-TK"></a>是法行人不应住，<a id="a-TL"></a>须陀洹极七世生不应住，<a id="a-TM"></a>家家不应住，<a id="a-TN"></a>须陀洹命终垢尽不应住，<a id="a-TO"></a>须陀洹中间入涅槃不应住，<a id="a-TP"></a>是人向斯陀含果证不应住，<a id="a-TQ"></a>是人斯陀含一来入涅槃不应住，<a id="a-TR"></a>是人向阿那含果证不应住，<a id="a-TS"></a>斯陀含一种不应住，<a id="a-TT"></a>是人阿那含彼间入涅槃不应住，<a id="a-TU"></a>是人向阿罗汉果证不应住，<a id="a-TV"></a>是人阿罗汉今世入无余涅槃不应住，<a id="a-TW"></a>是辟支佛不应住，<a id="a-TX"></a>‘过声闻、<a id="a-TY"></a>辟支佛地，<a id="a-TZ"></a>我当住菩萨地’不应住，<a id="a-Ta"></a>道种智中不应住，<a id="a-Tb"></a>以有所得故。<a id="a-Tc"></a>一切种、<a id="a-Td"></a>一切法知已断诸烦恼及习不应住，<a id="a-Te"></a>佛得阿耨多罗三藐三菩提当转法轮不应住，<a id="a-Tf"></a>作佛事度无量阿僧祇众生入涅槃不应住，<a id="a-Tg"></a>四如意足中不应住，<a id="a-Th"></a>入是三昧住如恒河沙等劫寿不应住，<a id="a-Ti"></a>‘我当得寿命无央数劫’不应住，<a id="a-Tj"></a>三十二相一一相百福庄严不应住，<a id="a-Tk"></a>‘我一国土如十方恒河沙等国土’不应住，<a id="a-Tl"></a>‘我三千大千世界纯是金刚’不应住，<a id="a-Tm"></a>‘我菩提树当出如是香，<a id="a-Tn"></a>众生闻者无有淫欲、<a id="a-To"></a>瞋恚、<a id="a-Tp"></a>愚痴，<a id="a-Tq"></a>亦无声闻、<a id="a-Tr"></a>辟支佛心，<a id="a-Ts"></a>是一切人必当得阿耨多罗三藐三菩提。<a id="a-Tt"></a>若众生闻是香者，<a id="a-Tu"></a>身病、<a id="a-Tv"></a>意病皆悉除尽’不应住，<a id="a-Tw"></a>‘当使我世界中无有色、<a id="a-Tx"></a>受、<a id="a-Ty"></a>想、<a id="a-Tz"></a>行、<a id="a-U0"></a>识名字’不应住，<a id="a-U1"></a>‘当使我世界中无有檀那波罗蜜名字，<a id="a-U2"></a>乃至无有般若波罗蜜名字，<a id="a-U3"></a>当使我世界中无有四念处名字，<a id="a-U4"></a>乃至无有十八不共法名字，<a id="a-U5"></a>亦无须陀洹名字，<a id="a-U6"></a>乃至无有佛名字’不应住，<a id="a-U7"></a>以有所得故。<a id="a-U8"></a>何以故？<a id="a-U9"></a>诸佛得阿耨多罗三藐三菩提时，<a id="a-UA"></a>一切诸法无所得故。</p>
  <p id="aUB">“如是，<a id="a-UC"></a>憍尸迦，<a id="a-UD"></a>菩萨于般若波罗蜜中不应住，<a id="a-UE"></a>以有所得故。<a id="a-UF"></a>”</p>
  <p id="aUG">尔时，<a id="a-UH"></a>舍利弗心念：<a id="a-UI"></a>“菩萨云何应住般若波罗蜜中？<a id="a-UJ"></a>”</p>
  <p id="aUK">须菩提知舍利弗心所念，<a id="a-UL"></a>语舍利弗言：<a id="a-UM"></a>“于汝意云何？<a id="a-UN"></a>诸佛何所住？<a id="a-UO"></a>”</p>
  <p id="aUP">舍利弗语须菩提：<a id="a-UQ"></a>“诸佛法无有住处，<a id="a-UR"></a>诸佛不色中住，<a id="a-US"></a>不受、<a id="a-UT"></a>想、<a id="a-UU"></a>行、<a id="a-UV"></a>识中住，<a id="a-UW"></a>不有为性中住，<a id="a-UX"></a>不无为性中住，<a id="a-UY"></a>不四念处中住，<a id="a-UZ"></a>乃至不十八不共法中住，<a id="a-Ua"></a>不一切种智中住。<a id="a-Ub"></a>”</p>
  <p id="aUc">“舍利弗，<a id="a-Ud"></a>菩萨摩诃萨般若波罗蜜中应如是住，<a id="a-Ue"></a>如诸佛住，<a id="a-Uf"></a>于诸法中非住非不住。<a id="a-Ug"></a>舍利弗，<a id="a-Uh"></a>菩萨摩诃萨般若波罗蜜中应如是学，<a id="a-Ui"></a>我当住不住法故。<a id="a-Uj"></a>”</p>
  <p id="aUk">尔时，<a id="a-Ul"></a>会中有诸天子，<a id="a-Um"></a>作是念：<a id="a-Un"></a>“诸夜叉语言字句所说尚可了知，<a id="a-Uo"></a>须菩提所说语言所可论议解释般若波罗蜜了不可知。<a id="a-Up"></a>”</p>
  <p id="aUq">须菩提知诸天子心所念，<a id="a-Ur"></a>语诸天子：<a id="a-Us"></a>“不解不知耶？<a id="a-Ut"></a>”</p>
  <p id="aUu">诸天子言：<a id="a-Uv"></a>“大德，<a id="a-Uw"></a>不解不知。<a id="a-Ux"></a>”</p>
  <p id="aUy">须菩提语诸天子：<a id="a-Uz"></a>“汝等法应不知。<a id="a-V0"></a>我无所论说，<a id="a-V1"></a>乃至我不说一字，<a id="a-V2"></a>亦无听者。<a id="a-V3"></a>何以故？<a id="a-V4"></a>诸字非般若波罗蜜，<a id="a-V5"></a>般若波罗蜜中无听者，<a id="a-V6"></a>诸佛阿耨多罗三藐三菩提无字无说。<a id="a-V7"></a>诸天子，<a id="a-V8"></a>如佛化作化人，<a id="a-V9"></a>是化人复化作四部众，<a id="a-VA"></a>比丘、<a id="a-VB"></a>比丘尼、<a id="a-VC"></a>优婆塞、<a id="a-VD"></a>优婆夷，<a id="a-VE"></a>化人于四部众中说法。<a id="a-VF"></a>于汝意云何？<a id="a-VG"></a>是中有说者、<a id="a-VH"></a>有听者、<a id="a-VI"></a>有知者不？<a id="a-VJ"></a>”</p>
  <p id="aVK">诸天子言：<a id="a-VL"></a>“大德，<a id="a-VM"></a>不也”</p>
  <p id="aVN">须菩提言：<a id="a-VO"></a>“一切法皆如化，<a id="a-VP"></a>此中无说者，<a id="a-VQ"></a>无听者，<a id="a-VR"></a>无知者。<a id="a-VS"></a>诸天子，<a id="a-VT"></a>譬如人梦中见佛说法。<a id="a-VU"></a>于汝意云何？<a id="a-VV"></a>是中有说者，<a id="a-VW"></a>有听者，<a id="a-VX"></a>有知者不？<a id="a-VY"></a>”</p>
  <p id="aVZ">诸天子言：<a id="a-Va"></a>“大德，<a id="a-Vb"></a>不也”</p>
  <p id="aVc">须菩提语诸天子：<a id="a-Vd"></a>“一切法皆如梦，<a id="a-Ve"></a>无说、<a id="a-Vf"></a>无听、<a id="a-Vg"></a>无知者。<a id="a-Vh"></a>诸天子，<a id="a-Vi"></a>譬如二人在大深涧，<a id="a-Vj"></a>各住一面赞佛法众有二响出。<a id="a-Vk"></a>于诸天子意云何？<a id="a-Vl"></a>是二响展转相解不？<a id="a-Vm"></a>”</p>
  <p id="aVn">诸天子言：<a id="a-Vo"></a>“大德，<a id="a-Vp"></a>不也。<a id="a-Vq"></a>”</p>
  <p id="aVr">须菩提语诸天子：<a id="a-Vs"></a>“一切法亦如是，<a id="a-Vt"></a>无说、<a id="a-Vu"></a>无听、<a id="a-Vv"></a>无知者。<a id="a-Vw"></a>诸天子，<a id="a-Vx"></a>譬如工幻师，<a id="a-Vy"></a>于四衢道中化作佛及四部众于中说法。<a id="a-Vz"></a>于诸天子意云何？<a id="a-W0"></a>是中有说者、<a id="a-W1"></a>有听者、<a id="a-W2"></a>有知者不？<a id="a-W3"></a>”</p>
  <p id="aW4">诸天子言：<a id="a-W5"></a>“大德，<a id="a-W6"></a>不也。<a id="a-W7"></a>”</p>
  <p id="aW8">须菩提语诸天子：<a id="a-W9"></a>“一切诸法如幻，<a id="a-WA"></a>无说者，<a id="a-WB"></a>无听者，<a id="a-WC"></a>无知者。<a id="a-WD"></a>”</p>
  <p id="aWE">尔时，<a id="a-WF"></a>诸天子心念：<a id="a-WG"></a>“须菩提所说欲令易解转深转妙。<a id="a-WH"></a>”</p>
  <p id="aWI">须菩提知诸天子心所念，<a id="a-WJ"></a>语诸天子言：<a id="a-WK"></a>“色非深非妙，<a id="a-WL"></a>受、<a id="a-WM"></a>想、<a id="a-WN"></a>行、<a id="a-WO"></a>识非深非妙，<a id="a-WP"></a>色性非深非妙，<a id="a-WQ"></a>受、<a id="a-WR"></a>想、<a id="a-WS"></a>行、<a id="a-WT"></a>识性非深非妙，<a id="a-WU"></a>眼性乃至意性、<a id="a-WV"></a>色性乃至法性、<a id="a-WW"></a>眼界性乃至意界性、<a id="a-WX"></a>眼识乃至意识、<a id="a-WY"></a>眼触乃至意触、<a id="a-WZ"></a>眼触因缘生受乃至意触因缘生受、<a id="a-Wa"></a>檀那波罗蜜乃至般若波罗蜜、<a id="a-Wb"></a>内空乃至无法有法空、<a id="a-Wc"></a>四念处乃至十八不共法、<a id="a-Wd"></a>一切诸三昧门、<a id="a-We"></a>一切陀罗尼门乃至一切种智、<a id="a-Wf"></a>一切种智性非深非妙。<a id="a-Wg"></a>”</p>
  <p id="aWh">诸天子复作是念：<a id="a-Wi"></a>“是所说法中，<a id="a-Wj"></a>不说色，<a id="a-Wk"></a>不说受、<a id="a-Wl"></a>想、<a id="a-Wm"></a>行、<a id="a-Wn"></a>识，<a id="a-Wo"></a>不说眼乃至意触因缘生受，<a id="a-Wp"></a>不说檀那波罗蜜乃至般若波罗蜜，<a id="a-Wq"></a>不说内空乃至无法有法空，<a id="a-Wr"></a>不说四念处乃至十八不共法，<a id="a-Ws"></a>不说陀罗尼门、<a id="a-Wt"></a>三昧门乃至一切种智，<a id="a-Wu"></a>不说须陀洹果乃至阿罗汉果，<a id="a-Wv"></a>不说辟支佛道，<a id="a-Ww"></a>不说阿耨多罗三藐三菩提道，<a id="a-Wx"></a>是法中不说名字语言。<a id="a-Wy"></a>”</p>
  <p id="aWz">须菩提知诸天子心所念，<a id="a-X0"></a>语诸天子言：<a id="a-X1"></a>“如是，<a id="a-X2"></a>如是，<a id="a-X3"></a>诸天子，<a id="a-X4"></a>是法中诸佛阿耨多罗三藐三菩提不可说相，<a id="a-X5"></a>是中无说者，<a id="a-X6"></a>无听者，<a id="a-X7"></a>无知者。<a id="a-X8"></a>以是故，<a id="a-X9"></a>诸天子，<a id="a-XA"></a>善男子、<a id="a-XB"></a>善女人欲住须陀洹果欲证须陀洹果者，<a id="a-XC"></a>是人不离是忍；<a id="a-XD"></a>斯陀含、<a id="a-XE"></a>阿那含、<a id="a-XF"></a>阿罗汉果、<a id="a-XG"></a>辟支佛道、<a id="a-XH"></a>佛道，<a id="a-XI"></a>欲住欲证不离是忍。<a id="a-XJ"></a>如是，<a id="a-XK"></a>诸天子，<a id="a-XL"></a>菩萨摩诃萨从初发心般若波罗蜜中应作如是住，<a id="a-XM"></a>以无说无听故。<a id="a-XN"></a>”</p>
 </body>
</html>