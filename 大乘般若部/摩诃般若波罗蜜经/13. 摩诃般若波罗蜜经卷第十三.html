<!doctype html>
<html id="z3IBTAMAb" data-ver="1402">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第十三</h1>
  <h2 id="a2">随喜品第三十九之余</h2>
  <p id="a3">“复次，<a id="a-4"></a>须菩提，<a id="a-5"></a>若三千大千国土中众生皆发阿耨多罗三藐三菩提心，<a id="a-6"></a>十方如恒河沙等国土中一一众生，<a id="a-7"></a>如恒河沙等劫，<a id="a-8"></a>恭敬尊重、<a id="a-9"></a>赞叹供养是菩萨，<a id="a-A"></a>衣服、<a id="a-B"></a>饮食、<a id="a-C"></a>卧具、<a id="a-D"></a>医药供给所须。<a id="a-E"></a>于须菩提意云何？<a id="a-F"></a>是善男子、<a id="a-G"></a>善女人是因缘故得福多不？<a id="a-H"></a>”</p>
  <p id="aI">“甚多，<a id="a-J"></a>世尊，<a id="a-K"></a>无量无边阿僧祇不可以譬喻为比。<a id="a-L"></a>世尊，<a id="a-M"></a>若是福德有形者，<a id="a-N"></a>十方如恒河沙等国土所不受。<a id="a-O"></a>”</p>
  <p id="aP">佛告须菩提：<a id="a-Q"></a>“善哉！<a id="a-R"></a>善哉！<a id="a-S"></a>如汝所言。<a id="a-T"></a>虽尔不如善男子、<a id="a-U"></a>善女人于诸善根心不著回向阿耨多罗三藐三菩提，<a id="a-V"></a>最上第一、<a id="a-W"></a>最妙无上无与等。<a id="a-X"></a>是无著回向功德，<a id="a-Y"></a>比前功德百倍、<a id="a-Z"></a>千倍、<a id="a-a"></a>百千万亿倍，<a id="a-b"></a>乃至算数譬喻所不能及。<a id="a-c"></a>何以故？<a id="a-d"></a>是善男子、<a id="a-e"></a>善女人取相得法，<a id="a-f"></a>行十善道、<a id="a-g"></a>四禅、<a id="a-h"></a>四无量心、<a id="a-i"></a>四无色定、<a id="a-j"></a>五神通，<a id="a-k"></a>取相得法供养须陀洹，<a id="a-l"></a>恭敬、<a id="a-m"></a>尊重、<a id="a-n"></a>赞叹，<a id="a-o"></a>衣服、<a id="a-p"></a>饮食、<a id="a-q"></a>卧具、<a id="a-r"></a>医药供给所须，<a id="a-s"></a>乃至取相供养菩萨故。<a id="a-t"></a>”</p>
  <p id="au">尔时，<a id="a-v"></a>四天王天与二万诸天合掌礼佛，<a id="a-w"></a>作是言：<a id="a-x"></a>“世尊，<a id="a-y"></a>菩萨摩诃萨最大回向，<a id="a-z"></a>以方便力故，<a id="a-10"></a>以无所得故，<a id="a-11"></a>以无相法故，<a id="a-12"></a>以无觉法故，<a id="a-13"></a>诸善根回向阿耨多罗三藐三菩提。<a id="a-14"></a>如是回向不堕二法。<a id="a-15"></a>”</p>
  <p id="a16">尔时，<a id="a-17"></a>释提桓因亦与无数百千亿三十三天及余诸天子，<a id="a-18"></a>持天华、<a id="a-19"></a>璎珞、<a id="a-1A"></a>捣香、<a id="a-1B"></a>泽香、<a id="a-1C"></a>天衣、<a id="a-1D"></a>幡盖、<a id="a-1E"></a>鼓天、<a id="a-1F"></a>伎乐以供养佛，<a id="a-1G"></a>如是言：<a id="a-1H"></a>“世尊，<a id="a-1I"></a>菩萨摩诃萨最大回向，<a id="a-1J"></a>以方便力故，<a id="a-1K"></a>以无所得故，<a id="a-1L"></a>以无相法故，<a id="a-1M"></a>以无觉法故，<a id="a-1N"></a>诸善根回向阿耨多罗三藐三菩提。<a id="a-1O"></a>如是回向不堕二法。<a id="a-1P"></a>”</p>
  <p id="a1Q">须夜摩天王与千天子，<a id="a-1R"></a>删兜率陀、<a id="a-1S"></a>化乐、<a id="a-1T"></a>他化自在诸天王各与千天子俱，<a id="a-1U"></a>供养佛已，<a id="a-1V"></a>作如是言：<a id="a-1W"></a>“世尊，<a id="a-1X"></a>菩萨摩诃萨最大回向，<a id="a-1Y"></a>以方便力故，<a id="a-1Z"></a>以无所得故，<a id="a-1a"></a>以无相法故，<a id="a-1b"></a>以无觉法故，<a id="a-1c"></a>诸善根回向阿耨多罗三藐三菩提。<a id="a-1d"></a>如是回向不堕二法。<a id="a-1e"></a>”</p>
  <p id="a1f">尔时，<a id="a-1g"></a>诸梵天与无数百千亿那由他诸天俱，<a id="a-1h"></a>诣佛所，<a id="a-1i"></a>头面礼佛足，<a id="a-1j"></a>发大音声，<a id="a-1k"></a>如是言：<a id="a-1l"></a>“未曾有也！<a id="a-1m"></a>世尊。<a id="a-1n"></a>菩萨摩诃萨为般若波罗蜜所护，<a id="a-1o"></a>以方便力故，<a id="a-1p"></a>胜前善男子、<a id="a-1q"></a>善女人取相有所得者。<a id="a-1r"></a>”</p>
  <p id="a1s">光音天乃至阿迦尼吒天，<a id="a-1t"></a>与无数百千亿那由他诸天俱，<a id="a-1u"></a>诣佛所，<a id="a-1v"></a>头面礼足，<a id="a-1w"></a>发大音声，<a id="a-1x"></a>如是言：<a id="a-1y"></a>“未曾有也！<a id="a-1z"></a>世尊。<a id="a-20"></a>菩萨摩诃萨为般若波罗蜜所护，<a id="a-21"></a>以方便力故，<a id="a-22"></a>胜前善男子、<a id="a-23"></a>善女人取相有所得者。<a id="a-24"></a>”</p>
  <p id="a25">尔时，<a id="a-26"></a>佛告四天王天乃至阿迦尼吒诸天子：<a id="a-27"></a>“若三千大千世界中所有众生，<a id="a-28"></a>皆发阿耨多罗三藐三菩提心，<a id="a-29"></a>是一切菩萨念过去、<a id="a-2A"></a>未来、<a id="a-2B"></a>现在诸佛及声闻、<a id="a-2C"></a>辟支佛诸善根，<a id="a-2D"></a>从初发意乃至法住于其中间所有善根，<a id="a-2E"></a>并余一切众生所有善根，<a id="a-2F"></a>所谓布施、<a id="a-2G"></a>持戒、<a id="a-2H"></a>忍辱、<a id="a-2I"></a>精进、<a id="a-2J"></a>一心、<a id="a-2K"></a>智慧，<a id="a-2L"></a>檀那波罗蜜乃至般若波罗蜜，<a id="a-2M"></a>戒众、<a id="a-2N"></a>定众、<a id="a-2O"></a>慧众、<a id="a-2P"></a>解脱众、<a id="a-2Q"></a>解脱知见众，<a id="a-2R"></a>如是等诸余无量佛法一切和合随喜，<a id="a-2S"></a>随喜已回向阿耨多罗三藐三菩提，<a id="a-2T"></a>以取相有所得故。<a id="a-2U"></a>复有善男子、<a id="a-2V"></a>善女人发阿耨多罗三藐三菩提心，<a id="a-2W"></a>念过去、<a id="a-2X"></a>未来、<a id="a-2Y"></a>现在诸佛及声闻、<a id="a-2Z"></a>辟支佛，<a id="a-2a"></a>从初发意乃至法住，<a id="a-2b"></a>于其中间所有善根，<a id="a-2c"></a>并余一切众生所有善根，<a id="a-2d"></a>所谓布施、<a id="a-2e"></a>持戒、<a id="a-2f"></a>忍辱、<a id="a-2g"></a>精进、<a id="a-2h"></a>一心、<a id="a-2i"></a>智慧，<a id="a-2j"></a>檀那波罗蜜乃至无量诸佛法，<a id="a-2k"></a>一切和合称量，<a id="a-2l"></a>以无所得故，<a id="a-2m"></a>无二法故，<a id="a-2n"></a>无有相法故，<a id="a-2o"></a>不著法故，<a id="a-2p"></a>无觉法故，<a id="a-2q"></a>是最上随喜、<a id="a-2r"></a>第一最妙无上无与等随喜，<a id="a-2s"></a>随喜已回向阿耨多罗三藐三菩提。<a id="a-2t"></a>是善男子、<a id="a-2u"></a>善女人功德，<a id="a-2v"></a>胜前善男子、<a id="a-2w"></a>善女人功德百倍、<a id="a-2x"></a>千倍、<a id="a-2y"></a>百千万亿倍，<a id="a-2z"></a>乃至算数譬喻所不能及。<a id="a-30"></a>”</p>
  <p id="a31">尔时，<a id="a-32"></a>须菩提白佛言：<a id="a-33"></a>“世尊，<a id="a-34"></a>世尊说善男子、<a id="a-35"></a>善女人和合诸善根称量随喜回向，<a id="a-36"></a>最上第一、<a id="a-37"></a>最妙无上无与等。<a id="a-38"></a>世尊，<a id="a-39"></a>云何名随喜最上乃至无与等？<a id="a-3A"></a>”</p>
  <p id="a3B">佛言：<a id="a-3C"></a>“若善男子、<a id="a-3D"></a>善女人于过去、<a id="a-3E"></a>未来、<a id="a-3F"></a>现在诸法，<a id="a-3G"></a>不取不舍，<a id="a-3H"></a>不念非不念，<a id="a-3I"></a>不得非不得，<a id="a-3J"></a>是诸法中亦无有法生者灭者、<a id="a-3K"></a>若垢若净，<a id="a-3L"></a>诸法不增不减、<a id="a-3M"></a>不来不去、<a id="a-3N"></a>不合不散、<a id="a-3O"></a>不入不出，<a id="a-3P"></a>如过去、<a id="a-3Q"></a>未来、<a id="a-3R"></a>现在诸法相，<a id="a-3S"></a>如如相、<a id="a-3T"></a>法性、<a id="a-3U"></a>法住、<a id="a-3V"></a>法位，<a id="a-3W"></a>我亦如是随喜，<a id="a-3X"></a>随喜已回向阿耨多罗三藐三菩提，<a id="a-3Y"></a>如是回向最上第一、<a id="a-3Z"></a>最妙无上无与等。<a id="a-3a"></a>须菩提，<a id="a-3b"></a>是随喜法比余随喜，<a id="a-3c"></a>百倍、<a id="a-3d"></a>千倍、<a id="a-3e"></a>百千万亿倍，<a id="a-3f"></a>乃至算数譬喻所不能及。</p>
  <p id="a3g">“复次，<a id="a-3h"></a>须菩提，<a id="a-3i"></a>求佛道善男子、<a id="a-3j"></a>善女人，<a id="a-3k"></a>于过去、<a id="a-3l"></a>未来、<a id="a-3m"></a>现在诸佛及声闻、<a id="a-3n"></a>辟支佛，<a id="a-3o"></a>从初发心乃至法住，<a id="a-3p"></a>于其中间所有善根，<a id="a-3q"></a>若布施乃至智慧，<a id="a-3r"></a>檀那波罗蜜乃至无量诸佛法，<a id="a-3s"></a>及余一切众生所有善根，<a id="a-3t"></a>若欲随喜者应如是随喜，<a id="a-3u"></a>作是念：<a id="a-3v"></a>‘布施与解脱等，<a id="a-3w"></a>戒、<a id="a-3x"></a>忍、<a id="a-3y"></a>精进、<a id="a-3z"></a>禅、<a id="a-40"></a>智与解脱等，<a id="a-41"></a>色与解脱等，<a id="a-42"></a>受、<a id="a-43"></a>想、<a id="a-44"></a>行、<a id="a-45"></a>识亦与解脱等，<a id="a-46"></a>内空与解脱等，<a id="a-47"></a>乃至无法有法空亦与解脱等，<a id="a-48"></a>四念处与解脱等，<a id="a-49"></a>乃至八圣道分亦与解脱等，<a id="a-4A"></a>佛十力与解脱等，<a id="a-4B"></a>乃至一切种智亦与解脱等，<a id="a-4C"></a>戒众、<a id="a-4D"></a>定众、<a id="a-4E"></a>慧众、<a id="a-4F"></a>解脱众、<a id="a-4G"></a>解脱知见众亦与解脱等，<a id="a-4H"></a>随喜与解脱等，<a id="a-4I"></a>过去、<a id="a-4J"></a>未来、<a id="a-4K"></a>现在诸法与解脱等，<a id="a-4L"></a>十方诸佛与解脱等，<a id="a-4M"></a>诸佛回向与解脱等，<a id="a-4N"></a>诸佛与解脱等，<a id="a-4O"></a>诸佛灭度与解脱等，<a id="a-4P"></a>诸佛弟子声闻、<a id="a-4Q"></a>辟支佛与解脱等，<a id="a-4R"></a>诸佛弟子灭度与解脱等，<a id="a-4S"></a>诸佛法相与解脱等，<a id="a-4T"></a>诸声闻、<a id="a-4U"></a>辟支佛法相与解脱等，<a id="a-4V"></a>一切诸法相亦与解脱等。<a id="a-4W"></a>我以是诸善根相随喜功德回向阿耨多罗三藐三菩提，<a id="a-4X"></a>亦与解脱等，<a id="a-4Y"></a>不生不灭故。<a id="a-4Z"></a>’须菩提，<a id="a-4a"></a>是名诸菩萨摩诃萨随喜功德最上第一、<a id="a-4b"></a>最妙无上无与等。<a id="a-4c"></a>须菩提，<a id="a-4d"></a>菩萨成就是随喜功德，<a id="a-4e"></a>当疾得阿耨多罗三藐三菩提。</p>
  <p id="a4f">“复次，<a id="a-4g"></a>须菩提，<a id="a-4h"></a>十方如恒河沙等现在诸佛及诸弟子，<a id="a-4i"></a>现在若有求佛道善男子、<a id="a-4j"></a>善女人，<a id="a-4k"></a>尽形寿供养是诸佛及弟子一切所须，<a id="a-4l"></a>供养恭敬、<a id="a-4m"></a>尊重赞叹，<a id="a-4n"></a>衣服、<a id="a-4o"></a>饮食、<a id="a-4p"></a>卧具、<a id="a-4q"></a>医药，<a id="a-4r"></a>是诸佛灭度后昼夜勤修，<a id="a-4s"></a>供养恭敬、<a id="a-4t"></a>尊重赞叹，<a id="a-4u"></a>华香乃至幡盖、<a id="a-4v"></a>伎乐，<a id="a-4w"></a>以取相有所得故；<a id="a-4x"></a>持戒、<a id="a-4y"></a>忍辱、<a id="a-4z"></a>精进、<a id="a-50"></a>禅定、<a id="a-51"></a>修智慧，<a id="a-52"></a>以取相有所得故。<a id="a-53"></a>复有善男子、<a id="a-54"></a>善女人发意求阿耨多罗三藐三菩提，<a id="a-55"></a>行檀那波罗蜜、<a id="a-56"></a>尸罗波罗蜜、<a id="a-57"></a>羼提波罗蜜、<a id="a-58"></a>毗梨耶波罗蜜、<a id="a-59"></a>禅那波罗蜜、<a id="a-5A"></a>般若波罗蜜，<a id="a-5B"></a>以不取相无所得法方便力，<a id="a-5C"></a>诸善根回向阿耨多罗三藐三菩提，<a id="a-5D"></a>是福德最上第一、<a id="a-5E"></a>最妙无上无与等，<a id="a-5F"></a>胜前福德百倍、<a id="a-5G"></a>千倍、<a id="a-5H"></a>百千万倍，<a id="a-5I"></a>乃至算数譬喻所不能及。</p>
  <p id="a5J">“如是，<a id="a-5K"></a>须菩提，<a id="a-5L"></a>菩萨摩诃萨行檀那波罗蜜时，<a id="a-5M"></a>尸罗波罗蜜、<a id="a-5N"></a>羼提波罗蜜、<a id="a-5O"></a>毗梨耶波罗蜜、<a id="a-5P"></a>禅那波罗蜜、<a id="a-5Q"></a>般若波罗蜜时，<a id="a-5R"></a>以方便力故诸善根应回向阿耨多罗三藐三菩提，<a id="a-5S"></a>以不取相无所得法故。<a id="a-5T"></a>”</p>
  <p data-pb></p>
  <h2 id="a5U">照明品第四十</h2>
  <p id="a5V">尔时，<a id="a-5W"></a>慧命舍利弗白佛言：<a id="a-5X"></a>“世尊，<a id="a-5Y"></a>是般若波罗蜜。<a id="a-5Z"></a>”</p>
  <p id="a5a">佛言：<a id="a-5b"></a>“是般若波罗蜜。<a id="a-5c"></a>”</p>
  <p id="a5d">“世尊，<a id="a-5e"></a>般若波罗蜜能照一切法，<a id="a-5f"></a>毕竟净故。</p>
  <p id="a5g">“世尊，<a id="a-5h"></a>应礼般若波罗蜜。<a id="a-5i"></a>世尊，<a id="a-5j"></a>般若波罗蜜不著三界。</p>
  <p id="a5k">“世尊，<a id="a-5l"></a>般若波罗蜜除诸闇冥，<a id="a-5m"></a>一切烦恼诸见除故。</p>
  <p id="a5n">“世尊，<a id="a-5o"></a>般若波罗蜜一切助道法中最上。</p>
  <p id="a5p">“世尊，<a id="a-5q"></a>般若波罗蜜安隐，<a id="a-5r"></a>能断一切怖畏苦恼故。</p>
  <p id="a5s">“世尊，<a id="a-5t"></a>般若波罗蜜能与光明，<a id="a-5u"></a>五眼庄严故。</p>
  <p id="a5v">“世尊，<a id="a-5w"></a>般若波罗蜜能示导堕邪道众生，<a id="a-5x"></a>离二边故。</p>
  <p id="a5y">“世尊，<a id="a-5z"></a>般若波罗蜜是一切种智，<a id="a-60"></a>一切烦恼及习断故。</p>
  <p id="a61">“世尊，<a id="a-62"></a>般若波罗蜜是诸菩萨摩诃萨母，<a id="a-63"></a>能生诸佛法故。</p>
  <p id="a64">“世尊，<a id="a-65"></a>般若波罗蜜不生不灭，<a id="a-66"></a>自相空故。</p>
  <p id="a67">“世尊，<a id="a-68"></a>般若波罗蜜远离生死，<a id="a-69"></a>非常非灭故。</p>
  <p id="a6A">“世尊，<a id="a-6B"></a>般若波罗蜜无救者作护，<a id="a-6C"></a>施一切珍宝故。</p>
  <p id="a6D">“世尊，<a id="a-6E"></a>般若波罗蜜具足力，<a id="a-6F"></a>无能破坏故。</p>
  <p id="a6G">“世尊，<a id="a-6H"></a>般若波罗蜜能转三转十二行法轮，<a id="a-6I"></a>一切诸法不转不还故。</p>
  <p id="a6J">“世尊，<a id="a-6K"></a>般若波罗蜜能示诸法性，<a id="a-6L"></a>无法有法空故。</p>
  <p id="a6M">“世尊，<a id="a-6N"></a>应云何供养般若波罗蜜？<a id="a-6O"></a>”</p>
  <p id="a6P">佛言：<a id="a-6Q"></a>“当如供养世尊，<a id="a-6R"></a>礼般若波罗蜜当如礼世尊。<a id="a-6S"></a>何以故？<a id="a-6T"></a>世尊不异般若波罗蜜，<a id="a-6U"></a>般若波罗蜜不异世尊，<a id="a-6V"></a>世尊即是般若波罗蜜，<a id="a-6W"></a>般若波罗蜜即是世尊。<a id="a-6X"></a>是般若波罗蜜中出生诸佛、<a id="a-6Y"></a>菩萨、<a id="a-6Z"></a>辟支佛、<a id="a-6a"></a>阿罗汉、<a id="a-6b"></a>阿那含、<a id="a-6c"></a>斯陀含、<a id="a-6d"></a>须陀洹，<a id="a-6e"></a>般若波罗蜜中生十善道、<a id="a-6f"></a>四禅、<a id="a-6g"></a>四无量心、<a id="a-6h"></a>四无色定、<a id="a-6i"></a>五神通、<a id="a-6j"></a>内空乃至无法有法空、<a id="a-6k"></a>四念处乃至八圣道分，<a id="a-6l"></a>是般若波罗蜜中生佛十力、<a id="a-6m"></a>十八不共法、<a id="a-6n"></a>大慈大悲、<a id="a-6o"></a>一切种智。<a id="a-6p"></a>”</p>
  <p id="a6q">尔时，<a id="a-6r"></a>释提桓因心念：<a id="a-6s"></a>“何因缘故，<a id="a-6t"></a>舍利弗问是事？<a id="a-6u"></a>”念已语舍利弗：<a id="a-6v"></a>“何因缘故问是事？<a id="a-6w"></a>”</p>
  <p id="a6x">舍利弗语释提桓因言：<a id="a-6y"></a>“憍尸迦，<a id="a-6z"></a>诸菩萨摩诃萨为般若波罗蜜守护，<a id="a-70"></a>以沤和拘舍罗力故，<a id="a-71"></a>于过去、<a id="a-72"></a>未来、<a id="a-73"></a>现在诸佛，<a id="a-74"></a>从初发心乃至法住，<a id="a-75"></a>于其中间所作善根一切和合随喜回向阿耨多罗三藐三菩提，<a id="a-76"></a>以是因缘故我问是事。</p>
  <p id="a77">“憍尸迦，<a id="a-78"></a>菩萨摩诃萨般若波罗蜜，<a id="a-79"></a>胜檀那波罗蜜、<a id="a-7A"></a>尸罗、<a id="a-7B"></a>羼提、<a id="a-7C"></a>毗梨耶、<a id="a-7D"></a>禅那波罗蜜。<a id="a-7E"></a>譬如生盲人若百、<a id="a-7F"></a>若千、<a id="a-7G"></a>若百千而无前导，<a id="a-7H"></a>不能趣道入城，<a id="a-7I"></a>憍尸迦，<a id="a-7J"></a>五波罗蜜亦如是，<a id="a-7K"></a>离般若波罗蜜如盲无导，<a id="a-7L"></a>不能趣道，<a id="a-7M"></a>不能得一切智。<a id="a-7N"></a>憍尸迦，<a id="a-7O"></a>若五波罗蜜得般若波罗蜜将导，<a id="a-7P"></a>是时五波罗蜜名为有眼，<a id="a-7Q"></a>般若波罗蜜将导得波罗蜜名字。<a id="a-7R"></a>”</p>
  <p id="a7S">释提桓因语舍利弗：<a id="a-7T"></a>“如所言，<a id="a-7U"></a>般若波罗蜜将导五波罗蜜故，<a id="a-7V"></a>得波罗蜜名字。<a id="a-7W"></a>舍利弗，<a id="a-7X"></a>若无檀那波罗蜜助五波罗蜜，<a id="a-7Y"></a>不得波罗蜜名字；<a id="a-7Z"></a>若无尸罗波罗蜜、<a id="a-7a"></a>羼提波罗蜜、<a id="a-7b"></a>毗梨耶波罗蜜、<a id="a-7c"></a>禅那波罗蜜，<a id="a-7d"></a>五波罗蜜不得波罗蜜名字。<a id="a-7e"></a>若尔者，<a id="a-7f"></a>何以故独赞般若波罗蜜？<a id="a-7g"></a>”</p>
  <p id="a7h">舍利弗言：<a id="a-7i"></a>“如是，<a id="a-7j"></a>如是，<a id="a-7k"></a>憍尸迦，<a id="a-7l"></a>无檀那波罗蜜，<a id="a-7m"></a>五波罗蜜不得波罗蜜名字；<a id="a-7n"></a>无尸罗波罗蜜、<a id="a-7o"></a>羼提波罗蜜、<a id="a-7p"></a>毗梨耶波罗蜜、<a id="a-7q"></a>禅那波罗蜜，<a id="a-7r"></a>五波罗蜜不得波罗蜜名字。<a id="a-7s"></a>但菩萨摩诃萨住般若波罗蜜中，<a id="a-7t"></a>能具足檀那波罗蜜、<a id="a-7u"></a>尸罗波罗蜜、<a id="a-7v"></a>羼提波罗蜜、<a id="a-7w"></a>毗梨耶波罗蜜、<a id="a-7x"></a>禅那波罗蜜，<a id="a-7y"></a>以是故，<a id="a-7z"></a>憍尸迦，<a id="a-80"></a>般若波罗蜜于五波罗蜜中，<a id="a-81"></a>最上第一、<a id="a-82"></a>最妙无上无与等。<a id="a-83"></a>”</p>
  <p id="a84">舍利弗白佛言：<a id="a-85"></a>“世尊，<a id="a-86"></a>云何应生般若波罗蜜？<a id="a-87"></a>”</p>
  <p id="a88">佛告舍利弗：<a id="a-89"></a>“色不生故，<a id="a-8A"></a>般若波罗蜜生；<a id="a-8B"></a>受、<a id="a-8C"></a>想、<a id="a-8D"></a>行、<a id="a-8E"></a>识不生故，<a id="a-8F"></a>般若波罗蜜生；<a id="a-8G"></a>檀那波罗蜜不生故，<a id="a-8H"></a>般若波罗蜜生；<a id="a-8I"></a>乃至禅那波罗蜜不生故，<a id="a-8J"></a>般若波罗蜜生；<a id="a-8K"></a>内空乃至无法有法空、<a id="a-8L"></a>四念处乃至八圣道分、<a id="a-8M"></a>佛十力乃至一切智、<a id="a-8N"></a>一切种智不生故，<a id="a-8O"></a>般若波罗蜜生。<a id="a-8P"></a>如是诸法不生故，<a id="a-8Q"></a>般若波罗蜜应生。<a id="a-8R"></a>”</p>
  <p id="a8S">舍利弗言：<a id="a-8T"></a>“世尊，<a id="a-8U"></a>云何色不生故，<a id="a-8V"></a>般若波罗蜜生？<a id="a-8W"></a>乃至一切诸法不生故，<a id="a-8X"></a>般若波罗蜜应生？<a id="a-8Y"></a>”</p>
  <p id="a8Z">佛言：<a id="a-8a"></a>“色不起不生不得不失故，<a id="a-8b"></a>乃至一切诸法不起不生不得不失故，<a id="a-8c"></a>般若波罗蜜生。<a id="a-8d"></a>”</p>
  <p id="a8e">舍利弗白佛言：<a id="a-8f"></a>“如是生般若波罗蜜，<a id="a-8g"></a>与何等法合？<a id="a-8h"></a>”</p>
  <p id="a8i">佛言：<a id="a-8j"></a>“无所与合，<a id="a-8k"></a>以是故，<a id="a-8l"></a>得名般若波罗蜜。<a id="a-8m"></a>”</p>
  <p id="a8n">“世尊，<a id="a-8o"></a>不与何等法合？<a id="a-8p"></a>”</p>
  <p id="a8q">佛言：<a id="a-8r"></a>“不与不善法合，<a id="a-8s"></a>不与善法合，<a id="a-8t"></a>不与世间法合，<a id="a-8u"></a>不与出世间法合，<a id="a-8v"></a>不与有漏法合，<a id="a-8w"></a>不与无漏法合，<a id="a-8x"></a>不与有罪法合，<a id="a-8y"></a>不与无罪法合，<a id="a-8z"></a>不与有为法合，<a id="a-90"></a>不与无为法合。<a id="a-91"></a>何以故？<a id="a-92"></a>般若波罗蜜不为得法故生，<a id="a-93"></a>以是故，<a id="a-94"></a>于诸法无所合。<a id="a-95"></a>”</p>
  <p id="a96">尔时，<a id="a-97"></a>释提桓因白佛言：<a id="a-98"></a>“世尊，<a id="a-99"></a>是般若波罗蜜亦不合萨婆若？<a id="a-9A"></a>”</p>
  <p id="a9B">佛言：<a id="a-9C"></a>“如是，<a id="a-9D"></a>憍尸迦，<a id="a-9E"></a>般若波罗蜜亦不合萨婆若，<a id="a-9F"></a>亦不得故。<a id="a-9G"></a>”</p>
  <p id="a9H">释提桓因言：<a id="a-9I"></a>“世尊，<a id="a-9J"></a>云何般若波罗蜜亦不合萨婆若，<a id="a-9K"></a>亦不得？<a id="a-9L"></a>”</p>
  <p id="a9M">佛言：<a id="a-9N"></a>“般若波罗蜜不如名字、<a id="a-9O"></a>不如相、<a id="a-9P"></a>不如起作法合。<a id="a-9Q"></a>”</p>
  <p id="a9R">释提桓因言：<a id="a-9S"></a>“今云何合？<a id="a-9T"></a>”</p>
  <p id="a9U">佛言：<a id="a-9V"></a>“若菩萨摩诃萨如不取、<a id="a-9W"></a>不受、<a id="a-9X"></a>不住、<a id="a-9Y"></a>不著、<a id="a-9Z"></a>不断，<a id="a-9a"></a>如是合亦无所合。<a id="a-9b"></a>如是，<a id="a-9c"></a>憍尸迦，<a id="a-9d"></a>般若波罗蜜一切法合亦无所合。<a id="a-9e"></a>”</p>
  <p id="a9f">尔时，<a id="a-9g"></a>释提桓因白佛言：<a id="a-9h"></a>“未曾有也！<a id="a-9i"></a>世尊，<a id="a-9j"></a>是般若波罗蜜力，<a id="a-9k"></a>为一切法不起不生、<a id="a-9l"></a>不得不失故生。<a id="a-9m"></a>”</p>
  <p id="a9n">须菩提白佛言：<a id="a-9o"></a>“世尊，<a id="a-9p"></a>若菩萨摩诃萨行般若波罗蜜时作是念，<a id="a-9q"></a>般若波罗蜜若一切法合若不合，<a id="a-9r"></a>是菩萨摩诃萨则舍般若波罗蜜，<a id="a-9s"></a>远离般若波罗蜜。<a id="a-9t"></a>”</p>
  <p id="a9u">佛告须菩提：<a id="a-9v"></a>“复有因缘，<a id="a-9w"></a>菩萨摩诃萨舍般若波罗蜜，<a id="a-9x"></a>远离般若波罗蜜。<a id="a-9y"></a>若菩萨摩诃萨作是念：<a id="a-9z"></a>‘是般若波罗蜜无所有，<a id="a-A0"></a>空虚不坚固。<a id="a-A1"></a>’是菩萨摩诃萨则舍般若波罗蜜，<a id="a-A2"></a>远离般若波罗蜜。<a id="a-A3"></a>须菩提，<a id="a-A4"></a>以是因缘故，<a id="a-A5"></a>舍离般若波罗蜜。<a id="a-A6"></a>”</p>
  <p id="aA7">须菩提白佛言：<a id="a-A8"></a>“世尊，<a id="a-A9"></a>信般若波罗蜜，<a id="a-AA"></a>为不信何法？<a id="a-AB"></a>”</p>
  <p id="aAC">佛告须菩提：<a id="a-AD"></a>“信般若波罗蜜，<a id="a-AE"></a>则不信色，<a id="a-AF"></a>不信受、<a id="a-AG"></a>想、<a id="a-AH"></a>行、<a id="a-AI"></a>识，<a id="a-AJ"></a>不信眼乃至意，<a id="a-AK"></a>不信色乃至法，<a id="a-AL"></a>不信眼识界乃至意识界，<a id="a-AM"></a>不信檀那波罗蜜、<a id="a-AN"></a>尸罗波罗蜜、<a id="a-AO"></a>羼提波罗蜜、<a id="a-AP"></a>毗梨耶波罗蜜、<a id="a-AQ"></a>禅那波罗蜜，<a id="a-AR"></a>不信内空乃至无法有法空，<a id="a-AS"></a>不信四念处乃至八圣道分，<a id="a-AT"></a>不信佛十力乃至十八不共法，<a id="a-AU"></a>不信须陀洹果、<a id="a-AV"></a>斯陀含果、<a id="a-AW"></a>阿那含果、<a id="a-AX"></a>阿罗汉果、<a id="a-AY"></a>辟支佛道，<a id="a-AZ"></a>不信菩萨道，<a id="a-Aa"></a>不信阿耨多罗三藐三菩提乃至一切种智。<a id="a-Ab"></a>”</p>
  <p id="aAc">须菩提白佛言：<a id="a-Ad"></a>“世尊，<a id="a-Ae"></a>云何信般若波罗蜜时，<a id="a-Af"></a>不信色乃至一切种智？<a id="a-Ag"></a>”</p>
  <p id="aAh">佛告须菩提：<a id="a-Ai"></a>“色不可得故，<a id="a-Aj"></a>信般若波罗蜜不信色，<a id="a-Ak"></a>乃至一切种智不可得故，<a id="a-Al"></a>信般若波罗蜜不信一切种智。<a id="a-Am"></a>以是故，<a id="a-An"></a>须菩提，<a id="a-Ao"></a>信般若波罗蜜时，<a id="a-Ap"></a>不信色乃至不信一切种智。<a id="a-Aq"></a>”</p>
  <p id="aAr">须菩提白佛言：<a id="a-As"></a>“世尊，<a id="a-At"></a>是般若波罗蜜，<a id="a-Au"></a>名为摩诃波罗蜜。<a id="a-Av"></a>”</p>
  <p id="aAw">“须菩提，<a id="a-Ax"></a>何因缘故，<a id="a-Ay"></a>是般若波罗蜜，<a id="a-Az"></a>名为摩诃波罗蜜？<a id="a-B0"></a>”</p>
  <p id="aB1">须菩提言：<a id="a-B2"></a>“世尊，<a id="a-B3"></a>是般若波罗蜜不作色大、<a id="a-B4"></a>不作色小，<a id="a-B5"></a>受、<a id="a-B6"></a>想、<a id="a-B7"></a>行、<a id="a-B8"></a>识不作大、<a id="a-B9"></a>不作小，<a id="a-BA"></a>眼乃至意、<a id="a-BB"></a>色乃至法、<a id="a-BC"></a>眼识界乃至意识界不作大、<a id="a-BD"></a>不作小，<a id="a-BE"></a>檀那波罗蜜乃至禅那波罗蜜不作大、<a id="a-BF"></a>不作小，<a id="a-BG"></a>内空乃至无法有法空不作大、<a id="a-BH"></a>不作小，<a id="a-BI"></a>四念处乃至阿耨多罗三藐三菩提不作大、<a id="a-BJ"></a>不作小，<a id="a-BK"></a>诸佛法不作大、<a id="a-BL"></a>不作小，<a id="a-BM"></a>诸佛不作大、<a id="a-BN"></a>不作小。<a id="a-BO"></a>是般若波罗蜜不作色合、<a id="a-BP"></a>不作色散，<a id="a-BQ"></a>受、<a id="a-BR"></a>想、<a id="a-BS"></a>行、<a id="a-BT"></a>识不作合、<a id="a-BU"></a>不作散，<a id="a-BV"></a>乃至诸佛不作合、<a id="a-BW"></a>不作散；<a id="a-BX"></a>不作色无量，<a id="a-BY"></a>不作色非无量，<a id="a-BZ"></a>乃至诸佛不作无量、<a id="a-Ba"></a>不作非无量；<a id="a-Bb"></a>不作色广，<a id="a-Bc"></a>不作色狭，<a id="a-Bd"></a>乃至诸佛不作广、<a id="a-Be"></a>不作狭；<a id="a-Bf"></a>不作色有力，<a id="a-Bg"></a>不作色无力，<a id="a-Bh"></a>乃至诸佛不作有力、<a id="a-Bi"></a>不作无力。<a id="a-Bj"></a>世尊，<a id="a-Bk"></a>以是因缘故，<a id="a-Bl"></a>是般若波罗蜜名摩诃波罗蜜。</p>
  <p id="aBm">“世尊，<a id="a-Bn"></a>若新发意菩萨摩诃萨，<a id="a-Bo"></a>若不远离般若波罗蜜，<a id="a-Bp"></a>不远离禅那波罗蜜，<a id="a-Bq"></a>不远离毗梨耶波罗蜜，<a id="a-Br"></a>不远离羼提波罗蜜，<a id="a-Bs"></a>不远离尸罗波罗蜜，<a id="a-Bt"></a>不远离檀那波罗蜜，<a id="a-Bu"></a>如是念是般若波罗蜜，<a id="a-Bv"></a>不作色大，<a id="a-Bw"></a>不作色小，<a id="a-Bx"></a>乃至诸佛不作大、<a id="a-By"></a>不作小；<a id="a-Bz"></a>不作色合，<a id="a-C0"></a>不作色散，<a id="a-C1"></a>不作色无量，<a id="a-C2"></a>不作色非无量，<a id="a-C3"></a>不作色有力，<a id="a-C4"></a>不作色无力，<a id="a-C5"></a>乃至诸佛不作有力、<a id="a-C6"></a>不作无力。<a id="a-C7"></a>世尊，<a id="a-C8"></a>菩萨摩诃萨若如是知，<a id="a-C9"></a>是为不行般若波罗蜜。<a id="a-CA"></a>何以故？<a id="a-CB"></a>是非般若波罗蜜相，<a id="a-CC"></a>所谓作色大小乃至诸佛作大小，<a id="a-CD"></a>色有力无力乃至诸佛有力无力。</p>
  <p id="aCE">“世尊，<a id="a-CF"></a>是菩萨摩诃萨，<a id="a-CG"></a>用有所得故有大过失，<a id="a-CH"></a>所谓行般若波罗蜜时，<a id="a-CI"></a>作色大，<a id="a-CJ"></a>作色小，<a id="a-CK"></a>乃至诸佛作有力、<a id="a-CL"></a>作无力。<a id="a-CM"></a>何以故？<a id="a-CN"></a>有所得相者无阿耨多罗三藐三菩提。<a id="a-CO"></a>所以者何？<a id="a-CP"></a>众生不生故，<a id="a-CQ"></a>般若波罗蜜不生；<a id="a-CR"></a>色不生故，<a id="a-CS"></a>般若波罗蜜不生；<a id="a-CT"></a>乃至佛不生故，<a id="a-CU"></a>般若波罗蜜不生。<a id="a-CV"></a>众生性无故，<a id="a-CW"></a>般若波罗蜜性无；<a id="a-CX"></a>色性无故，<a id="a-CY"></a>般若波罗蜜性无；<a id="a-CZ"></a>乃至佛性无故，<a id="a-Ca"></a>般若波罗蜜性无。<a id="a-Cb"></a>众生非法故，<a id="a-Cc"></a>般若波罗蜜非法；<a id="a-Cd"></a>色非法故，<a id="a-Ce"></a>般若波罗蜜非法；<a id="a-Cf"></a>乃至佛非法故，<a id="a-Cg"></a>般若波罗蜜非法。<a id="a-Ch"></a>众生空故，<a id="a-Ci"></a>般若波罗蜜空；<a id="a-Cj"></a>色空故，<a id="a-Ck"></a>般若波罗蜜空；<a id="a-Cl"></a>乃至佛空故，<a id="a-Cm"></a>般若波罗蜜空。<a id="a-Cn"></a>众生离故，<a id="a-Co"></a>般若波罗蜜离；<a id="a-Cp"></a>色离故，<a id="a-Cq"></a>般若波罗蜜离；<a id="a-Cr"></a>乃至佛离故，<a id="a-Cs"></a>般若波罗蜜离。<a id="a-Ct"></a>众生无有故，<a id="a-Cu"></a>般若波罗蜜无有；<a id="a-Cv"></a>色无有故，<a id="a-Cw"></a>般若波罗蜜无有；<a id="a-Cx"></a>乃至佛无有故，<a id="a-Cy"></a>般若波罗蜜无有。<a id="a-Cz"></a>众生不可思议故，<a id="a-D0"></a>般若波罗蜜不可思议；<a id="a-D1"></a>色不可思议故，<a id="a-D2"></a>般若波罗蜜不可思议；<a id="a-D3"></a>乃至佛不可思议故，<a id="a-D4"></a>般若波罗蜜不可思议。<a id="a-D5"></a>众生不灭故，<a id="a-D6"></a>般若波罗蜜不灭；<a id="a-D7"></a>色不灭故，<a id="a-D8"></a>般若波罗蜜不灭；<a id="a-D9"></a>乃至佛不灭故，<a id="a-DA"></a>般若波罗蜜不灭。<a id="a-DB"></a>众生不可知故，<a id="a-DC"></a>般若波罗蜜不可知；<a id="a-DD"></a>色不可知故，<a id="a-DE"></a>般若波罗蜜不可知；<a id="a-DF"></a>乃至佛不可知故，<a id="a-DG"></a>般若波罗蜜不可知。<a id="a-DH"></a>众生力不成就故，<a id="a-DI"></a>般若波罗蜜力不成就；<a id="a-DJ"></a>色力不成就故，<a id="a-DK"></a>般若波罗蜜力不成就；<a id="a-DL"></a>乃至佛力不成就故，<a id="a-DM"></a>般若波罗蜜力不成就。<a id="a-DN"></a>世尊，<a id="a-DO"></a>以是因缘故，<a id="a-DP"></a>诸菩萨摩诃萨般若波罗蜜，<a id="a-DQ"></a>名为摩诃波罗蜜。<a id="a-DR"></a>”</p>
  <p data-pb></p>
  <h2 id="aDS">信毁品第四十一</h2>
  <p id="aDT">尔时，<a id="a-DU"></a>慧命舍利弗白佛言：<a id="a-DV"></a>“世尊，<a id="a-DW"></a>有菩萨摩诃萨信解是般若波罗蜜者，<a id="a-DX"></a>从何处终来生是间？<a id="a-DY"></a>发阿耨多罗三藐三菩提心，<a id="a-DZ"></a>来为几时？<a id="a-Da"></a>为供养几佛？<a id="a-Db"></a>行檀那波罗蜜、<a id="a-Dc"></a>尸罗波罗蜜、<a id="a-Dd"></a>羼提波罗蜜、<a id="a-De"></a>毗梨耶波罗蜜、<a id="a-Df"></a>禅那波罗蜜、<a id="a-Dg"></a>般若波罗蜜，<a id="a-Dh"></a>供养几佛来？<a id="a-Di"></a>为几时能随顺解深般若波罗蜜义？<a id="a-Dj"></a>”</p>
  <p id="aDk">佛告舍利弗：<a id="a-Dl"></a>“是菩萨摩诃萨供养十方诸佛来生是间。<a id="a-Dm"></a>是菩萨发阿耨多罗三藐三菩提心来，<a id="a-Dn"></a>无量无边阿僧祇百千万亿劫。<a id="a-Do"></a>是菩萨摩诃萨从初发心，<a id="a-Dp"></a>常行六波罗蜜，<a id="a-Dq"></a>供养无量无边不可思议阿僧祇诸佛，<a id="a-Dr"></a>来生是间。<a id="a-Ds"></a>舍利弗，<a id="a-Dt"></a>是菩萨摩诃萨若见若闻般若波罗蜜，<a id="a-Du"></a>作是念：<a id="a-Dv"></a>‘我见佛，<a id="a-Dw"></a>从佛闻法。<a id="a-Dx"></a>’舍利弗，<a id="a-Dy"></a>是菩萨摩诃萨能随顺解深般若波罗蜜义，<a id="a-Dz"></a>以无相无二无所得故。<a id="a-E0"></a>”</p>
  <p id="aE1">须菩提白佛言：<a id="a-E2"></a>“世尊，<a id="a-E3"></a>是般若波罗蜜可闻可见耶？<a id="a-E4"></a>”</p>
  <p id="aE5">佛告须菩提：<a id="a-E6"></a>“是般若波罗蜜无有闻者、<a id="a-E7"></a>无有见者，<a id="a-E8"></a>般若波罗蜜无闻无见诸法钝故，<a id="a-E9"></a>禅那波罗蜜、<a id="a-EA"></a>毗梨耶波罗蜜、<a id="a-EB"></a>羼提波罗蜜、<a id="a-EC"></a>尸罗波罗蜜、<a id="a-ED"></a>檀那波罗蜜无闻无见诸法钝故，<a id="a-EE"></a>内空无闻无见诸法钝故，<a id="a-EF"></a>乃至无法有法空无闻无见诸法钝故，<a id="a-EG"></a>四念处无闻无见诸法钝故，<a id="a-EH"></a>乃至八圣道分无闻无见诸法钝故，<a id="a-EI"></a>佛十力乃至十八不共法无闻无见诸法钝故。<a id="a-EJ"></a>须菩提，<a id="a-EK"></a>佛及佛道无闻无见诸法钝故。<a id="a-EL"></a>”</p>
  <p id="aEM">须菩提白佛言：<a id="a-EN"></a>“世尊，<a id="a-EO"></a>是菩萨几时行佛道，<a id="a-EP"></a>能习行如是深般若波罗蜜？<a id="a-EQ"></a>”</p>
  <p id="aER">佛告须菩提：<a id="a-ES"></a>“是中应分别说：</p>
  <p id="aET">“须菩提，<a id="a-EU"></a>有菩萨摩诃萨初发意习行深般若波罗蜜、<a id="a-EV"></a>禅那波罗蜜、<a id="a-EW"></a>毗梨耶波罗蜜、<a id="a-EX"></a>羼提波罗蜜、<a id="a-EY"></a>尸罗波罗蜜、<a id="a-EZ"></a>檀那波罗蜜，<a id="a-Ea"></a>以方便力故于法无所破坏，<a id="a-Eb"></a>不见诸法无利益者，<a id="a-Ec"></a>亦终不远离行六波罗蜜，<a id="a-Ed"></a>亦不远离诸佛，<a id="a-Ee"></a>从一佛国至一佛国，<a id="a-Ef"></a>若欲以善根力供养诸佛随意即得，<a id="a-Eg"></a>终不生母人腹中，<a id="a-Eh"></a>终不离诸神通，<a id="a-Ei"></a>终不生诸烦恼及声闻、<a id="a-Ej"></a>辟支佛心，<a id="a-Ek"></a>从一佛国至一佛国，<a id="a-El"></a>成就众生净佛国土。<a id="a-Em"></a>须菩提，<a id="a-En"></a>如是等诸菩萨摩诃萨能习行深般若波罗蜜。</p>
  <p id="aEo">“须菩提，<a id="a-Ep"></a>有菩萨摩诃萨多见诸佛若无量百千万亿，<a id="a-Eq"></a>从诸佛所行布施、<a id="a-Er"></a>持戒、<a id="a-Es"></a>忍辱、<a id="a-Et"></a>精进、<a id="a-Eu"></a>一心、<a id="a-Ev"></a>智慧，<a id="a-Ew"></a>皆以有所得故，<a id="a-Ex"></a>是菩萨闻说深般若波罗蜜时，<a id="a-Ey"></a>便从众中起去，<a id="a-Ez"></a>不恭敬深般若波罗蜜及诸佛。<a id="a-F0"></a>是菩萨今在此众中坐，<a id="a-F1"></a>闻是甚深般若波罗蜜，<a id="a-F2"></a>不乐故便舍去。<a id="a-F3"></a>何以故？<a id="a-F4"></a>是善男子、<a id="a-F5"></a>善女人等，<a id="a-F6"></a>先世闻深般若波罗蜜时弃舍去，<a id="a-F7"></a>今世闻深般若波罗蜜亦弃舍去。<a id="a-F8"></a>身心不和，<a id="a-F9"></a>是人种愚痴因缘业种；<a id="a-FA"></a>是愚痴因缘罪故，<a id="a-FB"></a>闻说深般若波罗蜜呰毁；<a id="a-FC"></a>呰毁深般若波罗蜜故，<a id="a-FD"></a>则为呰毁过去、<a id="a-FE"></a>未来、<a id="a-FF"></a>现在诸佛一切智、<a id="a-FG"></a>一切种智；<a id="a-FH"></a>是人毁呰三世诸佛一切智故，<a id="a-FI"></a>起破法业；<a id="a-FJ"></a>破法业因缘集故，<a id="a-FK"></a>无量百千万亿岁堕大地狱中。<a id="a-FL"></a>是破法人辈，<a id="a-FM"></a>从一大地狱至一大地狱，<a id="a-FN"></a>若火劫起时，<a id="a-FO"></a>至他方大地狱中生在彼间；<a id="a-FP"></a>从一大地狱至一大地狱，<a id="a-FQ"></a>彼间若火劫起时，<a id="a-FR"></a>复至他方大地狱中生在彼间；<a id="a-FS"></a>从一大地狱至一大地狱，<a id="a-FT"></a>如是遍十方，<a id="a-FU"></a>彼间若火劫起故从彼死，<a id="a-FV"></a>破法业因缘未尽故，<a id="a-FW"></a>还来是间大地狱中生此间；<a id="a-FX"></a>亦从一大地狱至一大地狱受无量苦，<a id="a-FY"></a>此间火劫起时，<a id="a-FZ"></a>复生十方他国土。<a id="a-Fa"></a>生畜生中，<a id="a-Fb"></a>受破法罪业苦，<a id="a-Fc"></a>如地狱中说。<a id="a-Fd"></a>重罪转薄或得人身，<a id="a-Fe"></a>生盲人家，<a id="a-Ff"></a>生旃陀罗家，<a id="a-Fg"></a>生除厕、<a id="a-Fh"></a>担死人种种下贱家，<a id="a-Fi"></a>若无眼，<a id="a-Fj"></a>若一眼，<a id="a-Fk"></a>若眼瞎、<a id="a-Fl"></a>无舌、<a id="a-Fm"></a>无耳、<a id="a-Fn"></a>无手，<a id="a-Fo"></a>所生处无佛、<a id="a-Fp"></a>无法、<a id="a-Fq"></a>无佛弟子处。<a id="a-Fr"></a>何以故？<a id="a-Fs"></a>种破法业积集厚重具足故受是果报。<a id="a-Ft"></a>”</p>
  <p id="aFu">尔时，<a id="a-Fv"></a>舍利弗白佛言：<a id="a-Fw"></a>“世尊，<a id="a-Fx"></a>五逆罪与破法罪相似耶？<a id="a-Fy"></a>”</p>
  <p id="aFz">佛告舍利弗：<a id="a-G0"></a>“不应言相似。<a id="a-G1"></a>所以者何？<a id="a-G2"></a>若有人听说是甚深般若波罗蜜时，<a id="a-G3"></a>毁呰不信般若波罗蜜，<a id="a-G4"></a>作是言：<a id="a-G5"></a>‘不应学是法，<a id="a-G6"></a>是非法、<a id="a-G7"></a>非善、<a id="a-G8"></a>非佛教，<a id="a-G9"></a>诸佛不说是语。<a id="a-GA"></a>’是人自呰毁般若波罗蜜，<a id="a-GB"></a>亦教他人毁呰般若波罗蜜，<a id="a-GC"></a>自坏其身亦坏他人身，<a id="a-GD"></a>自饮毒杀身亦饮他人毒，<a id="a-GE"></a>自失身亦失他人身，<a id="a-GF"></a>自不知不信毁呰深般若波罗蜜，<a id="a-GG"></a>亦教他人令不信不知。<a id="a-GH"></a>舍利弗，<a id="a-GI"></a>如是人我不听闻其名字，<a id="a-GJ"></a>何况眼见共住？<a id="a-GK"></a>何以故？<a id="a-GL"></a>当知是人名为污法人，<a id="a-GM"></a>为堕衰浊黑性。<a id="a-GN"></a>如是人若有听其言，<a id="a-GO"></a>信用其语，<a id="a-GP"></a>亦受如是苦。<a id="a-GQ"></a>舍利弗，<a id="a-GR"></a>若人破般若波罗蜜，<a id="a-GS"></a>当知是名为坏法人。<a id="a-GT"></a>”</p>
  <p id="aGU">舍利弗白佛言：<a id="a-GV"></a>“世尊，<a id="a-GW"></a>世尊说坏法之人所受重罪，<a id="a-GX"></a>不说是人所受身体大小？<a id="a-GY"></a>”</p>
  <p id="aGZ">佛告舍利弗：<a id="a-Ga"></a>“不须说是人受身大小。<a id="a-Gb"></a>何以故？<a id="a-Gc"></a>是坏法人若闻自所受身体大小，<a id="a-Gd"></a>便当吐热血若死、<a id="a-Ge"></a>若近死苦。<a id="a-Gf"></a>是破法人闻如是身，<a id="a-Gg"></a>有如是重罪，<a id="a-Gh"></a>是人便大愁毒，<a id="a-Gi"></a>如箭入心渐渐干枯，<a id="a-Gj"></a>作是念：<a id="a-Gk"></a>‘破法罪故，<a id="a-Gl"></a>得如是大丑身，<a id="a-Gm"></a>受如是无量苦。<a id="a-Gn"></a>’以是故，<a id="a-Go"></a>佛不听舍利弗问是人所受身体大小。<a id="a-Gp"></a>”</p>
  <p id="aGq">舍利弗白佛言：<a id="a-Gr"></a>“愿佛说之，<a id="a-Gs"></a>为未来世作明，<a id="a-Gt"></a>令知破法业积集故，<a id="a-Gu"></a>得如是大丑身，<a id="a-Gv"></a>受如是苦。<a id="a-Gw"></a>”</p>
  <p id="aGx">佛告舍利弗：<a id="a-Gy"></a>“后世人若闻是破法业积集厚重具足，<a id="a-Gz"></a>受大地狱中久久无量苦，<a id="a-H0"></a>闻是久久无量时苦，<a id="a-H1"></a>足为未来世作明诫。<a id="a-H2"></a>”</p>
  <p id="aH3">舍利弗白佛言：<a id="a-H4"></a>“世尊，<a id="a-H5"></a>若白净性善男子、<a id="a-H6"></a>善女人，<a id="a-H7"></a>闻是法足作依止，<a id="a-H8"></a>宁失身命不坏法，<a id="a-H9"></a>自念：<a id="a-HA"></a>‘我若破法，<a id="a-HB"></a>当受如是苦。<a id="a-HC"></a>’”</p>
  <p id="aHD">尔时，<a id="a-HE"></a>须菩提白佛言：<a id="a-HF"></a>“世尊，<a id="a-HG"></a>善男子、<a id="a-HH"></a>善女人，<a id="a-HI"></a>应好摄身口意业，<a id="a-HJ"></a>无受如是诸苦，<a id="a-HK"></a>或不见佛，<a id="a-HL"></a>或不闻法，<a id="a-HM"></a>或不亲近僧，<a id="a-HN"></a>或生无佛国土中，<a id="a-HO"></a>或生人中堕贫穷家，<a id="a-HP"></a>或人不信受其言。<a id="a-HQ"></a>”</p>
  <p id="aHR">须菩提白佛言：<a id="a-HS"></a>“世尊，<a id="a-HT"></a>以积集口业故，<a id="a-HU"></a>有如是破法重罪耶？<a id="a-HV"></a>”</p>
  <p id="aHW">佛告须菩提：<a id="a-HX"></a>“以积集口业故，<a id="a-HY"></a>有是破法重罪。<a id="a-HZ"></a>须菩提，<a id="a-Ha"></a>是愚痴人在佛法中出家受戒，<a id="a-Hb"></a>破深般若波罗蜜毁呰不受。<a id="a-Hc"></a>须菩提，<a id="a-Hd"></a>若破般若波罗蜜，<a id="a-He"></a>毁呰般若波罗蜜，<a id="a-Hf"></a>则为破十方诸佛一切智；<a id="a-Hg"></a>一切智破故，<a id="a-Hh"></a>则为破佛宝；<a id="a-Hi"></a>破佛宝故，<a id="a-Hj"></a>破法宝；<a id="a-Hk"></a>破法宝故，<a id="a-Hl"></a>破僧宝；<a id="a-Hm"></a>破三宝故，<a id="a-Hn"></a>则破世间正见；<a id="a-Ho"></a>破世间正见故，<a id="a-Hp"></a>则破四念处，<a id="a-Hq"></a>乃至破一切种智法；<a id="a-Hr"></a>破一切种智法故，<a id="a-Hs"></a>则得无量无边阿僧祇罪；<a id="a-Ht"></a>得无量无边阿僧祇罪已，<a id="a-Hu"></a>则受无量无边阿僧祇忧苦。<a id="a-Hv"></a>”</p>
  <p id="aHw">须菩提白佛言：<a id="a-Hx"></a>“世尊，<a id="a-Hy"></a>是愚痴人毁呰破坏是深般若波罗蜜，<a id="a-Hz"></a>有几因缘？<a id="a-I0"></a>”</p>
  <p id="aI1">佛告须菩提：<a id="a-I2"></a>“有四因缘，<a id="a-I3"></a>是愚痴人毁呰破是深般若波罗蜜。<a id="a-I4"></a>”</p>
  <p id="aI5">须菩提言：<a id="a-I6"></a>“世尊，<a id="a-I7"></a>何等四？<a id="a-I8"></a>”</p>
  <p id="aI9">佛言：<a id="a-IA"></a>“是愚痴人为魔所使故，<a id="a-IB"></a>欲毁呰破坏深般若波罗蜜，<a id="a-IC"></a>是名初因缘。<a id="a-ID"></a>是愚痴人不信深法，<a id="a-IE"></a>不信不解，<a id="a-IF"></a>心不得清净，<a id="a-IG"></a>是第二因缘故。<a id="a-IH"></a>是愚痴人欲毁呰破坏深般若波罗蜜，<a id="a-II"></a>是愚痴人与恶知识相随，<a id="a-IJ"></a>心没懈怠，<a id="a-IK"></a>坚著五受阴，<a id="a-IL"></a>是第三因缘故。<a id="a-IM"></a>是愚痴人欲毁呰破坏深般若波罗蜜，<a id="a-IN"></a>是愚痴人多行瞋恚，<a id="a-IO"></a>自高轻人，<a id="a-IP"></a>是第四因缘故。<a id="a-IQ"></a>是愚痴人欲毁呰破坏深般若波罗蜜，<a id="a-IR"></a>须菩提，<a id="a-IS"></a>以是四因缘故，<a id="a-IT"></a>愚痴人欲破坏深般若波罗蜜。<a id="a-IU"></a>”</p>
  <p id="aIV">须菩提白佛言：<a id="a-IW"></a>“世尊，<a id="a-IX"></a>是般若波罗蜜，<a id="a-IY"></a>不勤精进，<a id="a-IZ"></a>种不善根，<a id="a-Ia"></a>恶友相得，<a id="a-Ib"></a>此人难信难解。<a id="a-Ic"></a>”</p>
  <p id="aId">佛言：<a id="a-Ie"></a>“如是，<a id="a-If"></a>如是，<a id="a-Ig"></a>须菩提，<a id="a-Ih"></a>深般若波罗蜜不勤精进，<a id="a-Ii"></a>种不善根，<a id="a-Ij"></a>恶友相得，<a id="a-Ik"></a>此人难信难解。<a id="a-Il"></a>”</p>
  <p id="aIm">须菩提白佛言：<a id="a-In"></a>“世尊，<a id="a-Io"></a>是般若波罗蜜，<a id="a-Ip"></a>云何甚深难信难解？<a id="a-Iq"></a>”</p>
  <p id="aIr">“须菩提，<a id="a-Is"></a>色不缚不解。<a id="a-It"></a>何以故？<a id="a-Iu"></a>无所有性是色。<a id="a-Iv"></a>受、<a id="a-Iw"></a>想、<a id="a-Ix"></a>行、<a id="a-Iy"></a>识不缚不解。<a id="a-Iz"></a>何以故？<a id="a-J0"></a>无所有性是受、<a id="a-J1"></a>想、<a id="a-J2"></a>行、<a id="a-J3"></a>识。<a id="a-J4"></a>檀那波罗蜜不缚不解。<a id="a-J5"></a>何以故？<a id="a-J6"></a>无所有性是檀那波罗蜜。<a id="a-J7"></a>尸罗波罗蜜不缚不解。<a id="a-J8"></a>何以故？<a id="a-J9"></a>无所有性是尸罗波罗蜜。<a id="a-JA"></a>羼提波罗蜜不缚不解。<a id="a-JB"></a>何以故？<a id="a-JC"></a>无所有性是羼提波罗蜜。<a id="a-JD"></a>毗梨耶波罗蜜不缚不解。<a id="a-JE"></a>何以故？<a id="a-JF"></a>无所有性是毗梨耶波罗蜜。<a id="a-JG"></a>禅那波罗蜜不缚不解。<a id="a-JH"></a>何以故？<a id="a-JI"></a>无所有性是禅那波罗蜜。<a id="a-JJ"></a>般若波罗蜜不缚不解。<a id="a-JK"></a>何以故？<a id="a-JL"></a>无所有性是般若波罗蜜。</p>
  <p id="aJM">“须菩提，<a id="a-JN"></a>内空不缚不解。<a id="a-JO"></a>何以故？<a id="a-JP"></a>无所有性是内空。<a id="a-JQ"></a>乃至无法有法空不缚不解。<a id="a-JR"></a>何以故？<a id="a-JS"></a>无所有性是无法有法空。<a id="a-JT"></a>四念处不缚不解。<a id="a-JU"></a>何以故？<a id="a-JV"></a>无所有性是四念处。<a id="a-JW"></a>乃至一切智、<a id="a-JX"></a>一切种智不缚不解。<a id="a-JY"></a>何以故？<a id="a-JZ"></a>无所有性是一切智、<a id="a-Ja"></a>一切种智。</p>
  <p id="aJb">“须菩提，<a id="a-Jc"></a>色本际不缚不解。<a id="a-Jd"></a>何以故？<a id="a-Je"></a>色本际无所有性是色。<a id="a-Jf"></a>受、<a id="a-Jg"></a>想、<a id="a-Jh"></a>行、<a id="a-Ji"></a>识乃至一切种智本际不缚不解。<a id="a-Jj"></a>何以故？<a id="a-Jk"></a>本际无所有性是一切种智。</p>
  <p id="aJl">“须菩提，<a id="a-Jm"></a>色后际不缚不解。<a id="a-Jn"></a>何以故？<a id="a-Jo"></a>后际无所有性是色。<a id="a-Jp"></a>受、<a id="a-Jq"></a>想、<a id="a-Jr"></a>行、<a id="a-Js"></a>识乃至一切种智后际不缚不解。<a id="a-Jt"></a>何以故？<a id="a-Ju"></a>后际无所有性是一切种智。</p>
  <p id="aJv">“须菩提，<a id="a-Jw"></a>现在色不缚不解。<a id="a-Jx"></a>何以故？<a id="a-Jy"></a>现在色无所有性是色。<a id="a-Jz"></a>受、<a id="a-K0"></a>想、<a id="a-K1"></a>行、<a id="a-K2"></a>识乃至现在一切种智不缚不解。<a id="a-K3"></a>何以故？<a id="a-K4"></a>现在无所有性是一切种智。<a id="a-K5"></a>”</p>
  <p id="aK6">须菩提白佛言：<a id="a-K7"></a>“世尊，<a id="a-K8"></a>是般若波罗蜜，<a id="a-K9"></a>不勤精进，<a id="a-KA"></a>不种善根，<a id="a-KB"></a>恶友相得，<a id="a-KC"></a>懈怠少进，<a id="a-KD"></a>喜忘无巧便慧，<a id="a-KE"></a>如此之人实难信难解。<a id="a-KF"></a>”</p>
  <p id="aKG">佛言：<a id="a-KH"></a>“如是，<a id="a-KI"></a>如是，<a id="a-KJ"></a>须菩提，<a id="a-KK"></a>是般若波罗蜜，<a id="a-KL"></a>不勤精进，<a id="a-KM"></a>不种善根，<a id="a-KN"></a>恶友相得，<a id="a-KO"></a>系属于魔，<a id="a-KP"></a>懈怠少进，<a id="a-KQ"></a>喜忘无巧便慧，<a id="a-KR"></a>如此之人实难信难解。<a id="a-KS"></a>何以故？<a id="a-KT"></a>色净果亦净，<a id="a-KU"></a>受、<a id="a-KV"></a>想、<a id="a-KW"></a>行、<a id="a-KX"></a>识净果亦净，<a id="a-KY"></a>乃至阿耨多罗三藐三菩提净果亦净。</p>
  <p id="aKZ">“复次，<a id="a-Ka"></a>须菩提，<a id="a-Kb"></a>色净故即般若波罗蜜净，<a id="a-Kc"></a>般若波罗蜜净即色净；<a id="a-Kd"></a>受、<a id="a-Ke"></a>想、<a id="a-Kf"></a>行、<a id="a-Kg"></a>识净故即般若波罗蜜净，<a id="a-Kh"></a>般若波罗蜜净即受、<a id="a-Ki"></a>想、<a id="a-Kj"></a>行、<a id="a-Kk"></a>识净；<a id="a-Kl"></a>乃至一切种智净即般若波罗蜜净，<a id="a-Km"></a>般若波罗蜜净即一切种智净。<a id="a-Kn"></a>色净、<a id="a-Ko"></a>般若波罗蜜净，<a id="a-Kp"></a>无二无别，<a id="a-Kq"></a>无断无坏；<a id="a-Kr"></a>乃至一切种智净、<a id="a-Ks"></a>般若波罗蜜净，<a id="a-Kt"></a>无二无别，<a id="a-Ku"></a>无断无坏。</p>
  <p id="aKv">“复次，<a id="a-Kw"></a>须菩提，<a id="a-Kx"></a>不二净故色净，<a id="a-Ky"></a>不二净故乃至一切种智净。<a id="a-Kz"></a>何以故？<a id="a-L0"></a>是不二净、<a id="a-L1"></a>色净，<a id="a-L2"></a>乃至一切种智净，<a id="a-L3"></a>无二无别故。<a id="a-L4"></a>我净、<a id="a-L5"></a>众生净乃至知者见者净故，<a id="a-L6"></a>色净，<a id="a-L7"></a>受、<a id="a-L8"></a>想、<a id="a-L9"></a>行、<a id="a-LA"></a>识净乃至一切种智净；<a id="a-LB"></a>色净乃至一切种智净故，<a id="a-LC"></a>我净、<a id="a-LD"></a>众生乃至知者见者净。<a id="a-LE"></a>何以故？<a id="a-LF"></a>是我众生乃至知者见者净，<a id="a-LG"></a>色净乃至一切种智净，<a id="a-LH"></a>不二不别，<a id="a-LI"></a>无断无坏。</p>
  <p id="aLJ">“复次，<a id="a-LK"></a>须菩提，<a id="a-LL"></a>淫净故色净，<a id="a-LM"></a>乃至一切种智净。<a id="a-LN"></a>何以故？<a id="a-LO"></a>淫净、<a id="a-LP"></a>色净乃至一切种智净，<a id="a-LQ"></a>不二不别。<a id="a-LR"></a>瞋痴净故色净，<a id="a-LS"></a>乃至一切种智净。<a id="a-LT"></a>何以故？<a id="a-LU"></a>瞋痴净、<a id="a-LV"></a>色净乃至一切种智净，<a id="a-LW"></a>不二不别。</p>
  <p id="aLX">“复次，<a id="a-LY"></a>须菩提，<a id="a-LZ"></a>无明净故诸行净，<a id="a-La"></a>诸行净故识净，<a id="a-Lb"></a>识净故名色净，<a id="a-Lc"></a>名色净故六入净，<a id="a-Ld"></a>六入净故触净，<a id="a-Le"></a>触净故受净，<a id="a-Lf"></a>受净故爱净，<a id="a-Lg"></a>爱净故取净，<a id="a-Lh"></a>取净故有净，<a id="a-Li"></a>有净故生净，<a id="a-Lj"></a>生净故老死净，<a id="a-Lk"></a>老死净故般若波罗蜜净，<a id="a-Ll"></a>般若波罗蜜净故乃至檀那波罗蜜净，<a id="a-Lm"></a>檀那波罗蜜净故内空净，<a id="a-Ln"></a>内空净故乃至无法有法空净，<a id="a-Lo"></a>无法有法空净故四念处净，<a id="a-Lp"></a>四念处净故乃至一切智净，<a id="a-Lq"></a>一切智净故一切种智净。<a id="a-Lr"></a>何以故？<a id="a-Ls"></a>是一切智净、<a id="a-Lt"></a>一切种智净，<a id="a-Lu"></a>不二不别，<a id="a-Lv"></a>无断无坏。</p>
  <p id="aLw">“复次，<a id="a-Lx"></a>须菩提，<a id="a-Ly"></a>般若波罗蜜净故色净，<a id="a-Lz"></a>乃至般若波罗蜜净故一切智净，<a id="a-M0"></a>是般若波罗蜜净、<a id="a-M1"></a>一切智净，<a id="a-M2"></a>不二不别故。<a id="a-M3"></a>须菩提，<a id="a-M4"></a>禅那波罗蜜净故乃至一切智净，<a id="a-M5"></a>毗梨耶波罗蜜、<a id="a-M6"></a>羼提波罗蜜、<a id="a-M7"></a>尸罗波罗蜜、<a id="a-M8"></a>檀那波罗蜜净故乃至一切智净，<a id="a-M9"></a>内空净故乃至一切智净，<a id="a-MA"></a>四念处净故乃至一切智净。</p>
  <p id="aMB">“复次，<a id="a-MC"></a>须菩提，<a id="a-MD"></a>一切智净故乃至般若波罗蜜净，<a id="a-ME"></a>如是一一如先说。</p>
  <p id="aMF">“复次，<a id="a-MG"></a>须菩提，<a id="a-MH"></a>有为净故无为净。<a id="a-MI"></a>何以故？<a id="a-MJ"></a>有为净、<a id="a-MK"></a>无为净，<a id="a-ML"></a>不二不别，<a id="a-MM"></a>不断不坏故。</p>
  <p id="aMN">“复次，<a id="a-MO"></a>须菩提，<a id="a-MP"></a>过去净故未来、<a id="a-MQ"></a>现在净，<a id="a-MR"></a>未来净故过去、<a id="a-MS"></a>现在净，<a id="a-MT"></a>现在净故过去、<a id="a-MU"></a>未来净。<a id="a-MV"></a>何以故？<a id="a-MW"></a>现在净、<a id="a-MX"></a>过去、<a id="a-MY"></a>未来净，<a id="a-MZ"></a>不二不别，<a id="a-Ma"></a>不断不坏故。<a id="a-Mb"></a>”</p>
 </body>
</html>