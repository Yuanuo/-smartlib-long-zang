<!doctype html>
<html id="z3IBTAVAf" data-ver="1629">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第十七</h1>
  <h2 id="a2">大事起成办品第五十</h2>
  <p id="a3">尔时，<a id="a-4"></a>须菩提白佛言：<a id="a-5"></a>“世尊，<a id="a-6"></a>是深般若波罗蜜为大事故起，<a id="a-7"></a>不可思议事故起，<a id="a-8"></a>不可称事故起，<a id="a-9"></a>无有量事故起。<a id="a-A"></a>世尊，<a id="a-B"></a>是深般若波罗蜜无等等事故起。<a id="a-C"></a>”</p>
  <p id="aD">佛告须菩提：<a id="a-E"></a>“如是，<a id="a-F"></a>如是，<a id="a-G"></a>是深般若波罗蜜为大事故起，<a id="a-H"></a>乃至无等等事故起。<a id="a-I"></a>何以故？<a id="a-J"></a>般若波罗蜜中含受五波罗蜜，<a id="a-K"></a>般若波罗蜜中含受内空、<a id="a-L"></a>外空乃至无法有法空，<a id="a-M"></a>含受四念处乃至八圣道分，<a id="a-N"></a>是深般若波罗蜜中含受佛十力乃至一切种智。<a id="a-O"></a>譬如灌顶王国土中尊，<a id="a-P"></a>诸有官事皆委大臣，<a id="a-Q"></a>国王安乐无事自恣，<a id="a-R"></a>如是，<a id="a-S"></a>须菩提，<a id="a-T"></a>所有声闻、<a id="a-U"></a>辟支佛法、<a id="a-V"></a>若菩萨法、<a id="a-W"></a>若佛法，<a id="a-X"></a>一切皆在般若波罗蜜中，<a id="a-Y"></a>般若波罗蜜能成办其事。<a id="a-Z"></a>以是故，<a id="a-a"></a>须菩提，<a id="a-b"></a>般若波罗蜜为大事故起，<a id="a-c"></a>乃至无等等事故起。</p>
  <p id="ad">“复次，<a id="a-e"></a>须菩提，<a id="a-f"></a>是般若波罗蜜，<a id="a-g"></a>不取色不著色故能成办，<a id="a-h"></a>受、<a id="a-i"></a>想、<a id="a-j"></a>行、<a id="a-k"></a>识不取不著故能成办，<a id="a-l"></a>乃至一切种智不取不著故能成办，<a id="a-m"></a>须陀洹果乃至阿罗汉果、<a id="a-n"></a>辟支佛道乃至阿耨多罗三藐三菩提不取不著故能成办。<a id="a-o"></a>”</p>
  <p id="ap">须菩提白佛言：<a id="a-q"></a>“云何色不取不著故，<a id="a-r"></a>般若波罗蜜能成办？<a id="a-s"></a>云何受、<a id="a-t"></a>想、<a id="a-u"></a>行、<a id="a-v"></a>识乃至阿耨多罗三藐三菩提不取不著故，<a id="a-w"></a>般若波罗蜜能成办？<a id="a-x"></a>”</p>
  <p id="ay">佛告须菩提：<a id="a-z"></a>“于汝意云何？<a id="a-10"></a>颇见是色可取可著不？<a id="a-11"></a>”</p>
  <p id="a12">须菩提言：<a id="a-13"></a>“不也，<a id="a-14"></a>世尊。<a id="a-15"></a>”</p>
  <p id="a16">“须菩提，<a id="a-17"></a>于汝意云何？<a id="a-18"></a>颇见受、<a id="a-19"></a>想、<a id="a-1A"></a>行、<a id="a-1B"></a>识乃至阿耨多罗三藐三菩提可取可著不？<a id="a-1C"></a>”</p>
  <p id="a1D">须菩提言：<a id="a-1E"></a>“不也，<a id="a-1F"></a>世尊。<a id="a-1G"></a>”</p>
  <p id="a1H">佛言：<a id="a-1I"></a>“善哉！<a id="a-1J"></a>善哉！<a id="a-1K"></a>须菩提，<a id="a-1L"></a>我亦不见是色可取可著，<a id="a-1M"></a>不见故不取，<a id="a-1N"></a>不取故不著。<a id="a-1O"></a>我亦不见受、<a id="a-1P"></a>想、<a id="a-1Q"></a>行、<a id="a-1R"></a>识乃至阿耨多罗三藐三菩提及一切种智可取可著，<a id="a-1S"></a>不见故不取，<a id="a-1T"></a>不取故不著。<a id="a-1U"></a>须菩提，<a id="a-1V"></a>我亦不见佛法、<a id="a-1W"></a>如来法、<a id="a-1X"></a>自然人法、<a id="a-1Y"></a>一切智人法可取可著，<a id="a-1Z"></a>不见故不取，<a id="a-1a"></a>不取故不著。<a id="a-1b"></a>以是故，<a id="a-1c"></a>须菩提，<a id="a-1d"></a>诸菩萨摩诃萨，<a id="a-1e"></a>色亦不应取，<a id="a-1f"></a>亦不应著，<a id="a-1g"></a>受、<a id="a-1h"></a>想、<a id="a-1i"></a>行、<a id="a-1j"></a>识乃至佛法、<a id="a-1k"></a>如来法、<a id="a-1l"></a>自然人法、<a id="a-1m"></a>一切智人法亦不应取，<a id="a-1n"></a>亦不应著。<a id="a-1o"></a>”</p>
  <p id="a1p">尔时，<a id="a-1q"></a>欲界、<a id="a-1r"></a>色界诸天子白佛言：<a id="a-1s"></a>“世尊，<a id="a-1t"></a>是般若波罗蜜甚深！<a id="a-1u"></a>难见难解，<a id="a-1v"></a>不可思惟比类知，<a id="a-1w"></a>微妙善巧智慧寂灭者可知。<a id="a-1x"></a>能信是般若波罗蜜者，<a id="a-1y"></a>当知是菩萨多供养诸佛，<a id="a-1z"></a>多种善根，<a id="a-20"></a>与善知识相随，<a id="a-21"></a>能信解深般若波罗蜜。<a id="a-22"></a>世尊，<a id="a-23"></a>若三千大千世界中所有众生，<a id="a-24"></a>皆作信行法行人、<a id="a-25"></a>八人、<a id="a-26"></a>须陀洹、<a id="a-27"></a>斯陀含、<a id="a-28"></a>阿那含、<a id="a-29"></a>阿罗汉、<a id="a-2A"></a>辟支佛若智若断，<a id="a-2B"></a>不如是菩萨一日行深般若波罗蜜忍欲思惟筹量。<a id="a-2C"></a>何以故？<a id="a-2D"></a>是信行法行人、<a id="a-2E"></a>八人、<a id="a-2F"></a>须陀洹、<a id="a-2G"></a>斯陀含、<a id="a-2H"></a>阿那含、<a id="a-2I"></a>阿罗汉、<a id="a-2J"></a>辟支佛若智若断，<a id="a-2K"></a>即是菩萨摩诃萨无生法忍。<a id="a-2L"></a>”</p>
  <p id="a2M">佛告欲色界诸天子：<a id="a-2N"></a>“如是，<a id="a-2O"></a>如是，<a id="a-2P"></a>诸天子，<a id="a-2Q"></a>若信行法行人、<a id="a-2R"></a>八人、<a id="a-2S"></a>须陀洹乃至阿罗汉、<a id="a-2T"></a>辟支佛，<a id="a-2U"></a>即是菩萨摩诃萨无生法忍。<a id="a-2V"></a>诸天子，<a id="a-2W"></a>若善男子、<a id="a-2X"></a>善女人闻是深般若波罗蜜，<a id="a-2Y"></a>书、<a id="a-2Z"></a>持受读诵、<a id="a-2a"></a>说、<a id="a-2b"></a>正忆念，<a id="a-2c"></a>是善男子、<a id="a-2d"></a>善女人疾得涅槃，<a id="a-2e"></a>胜求声闻、<a id="a-2f"></a>辟支佛乘善男子、<a id="a-2g"></a>善女人远离深般若波罗蜜行余经若一劫若减一劫。<a id="a-2h"></a>何以故？<a id="a-2i"></a>是深般若波罗蜜中广说上妙法，<a id="a-2j"></a>是信行法行人、<a id="a-2k"></a>八人、<a id="a-2l"></a>须陀洹、<a id="a-2m"></a>斯陀含、<a id="a-2n"></a>阿那含、<a id="a-2o"></a>阿罗汉、<a id="a-2p"></a>辟支佛所应学，<a id="a-2q"></a>菩萨摩诃萨亦所应学，<a id="a-2r"></a>学已得阿耨多罗三藐三菩提。<a id="a-2s"></a>”</p>
  <p id="a2t">是时，<a id="a-2u"></a>欲色界诸天子俱发声言：<a id="a-2v"></a>“世尊，<a id="a-2w"></a>是般若波罗蜜名摩诃波罗蜜。<a id="a-2x"></a>世尊，<a id="a-2y"></a>是般若波罗蜜名不可思议、<a id="a-2z"></a>不可称、<a id="a-30"></a>无有量、<a id="a-31"></a>无等等波罗蜜。<a id="a-32"></a>信行法行人、<a id="a-33"></a>八人学是深般若波罗蜜，<a id="a-34"></a>得成须陀洹、<a id="a-35"></a>斯陀含、<a id="a-36"></a>阿那含、<a id="a-37"></a>阿罗汉、<a id="a-38"></a>辟支佛；<a id="a-39"></a>学是深般若波罗蜜，<a id="a-3A"></a>得成菩萨摩诃萨。<a id="a-3B"></a>是深般若波罗蜜中学得阿耨多罗三藐三菩提，<a id="a-3C"></a>是深般若波罗蜜亦不增亦不减。<a id="a-3D"></a>”</p>
  <p id="a3E">是时，<a id="a-3F"></a>欲色界诸天子，<a id="a-3G"></a>顶礼佛足绕佛而去，<a id="a-3H"></a>去是不远忽然不现各还本处。</p>
  <p id="a3I">须菩提白佛言：<a id="a-3J"></a>“世尊，<a id="a-3K"></a>若菩萨摩诃萨闻是深般若波罗蜜即时信解者，<a id="a-3L"></a>从何处终来生是间？<a id="a-3M"></a>”</p>
  <p id="a3N">佛告须菩提：<a id="a-3O"></a>“若菩萨摩诃萨闻是深般若波罗蜜，<a id="a-3P"></a>即时信解，<a id="a-3Q"></a>不没、<a id="a-3R"></a>不却、<a id="a-3S"></a>不难、<a id="a-3T"></a>不疑、<a id="a-3U"></a>不悔，<a id="a-3V"></a>欢喜乐听，<a id="a-3W"></a>听已忆念，<a id="a-3X"></a>不远离是深般若波罗蜜，<a id="a-3Y"></a>若行、<a id="a-3Z"></a>若住、<a id="a-3a"></a>若坐、<a id="a-3b"></a>若卧，<a id="a-3c"></a>终不废忘常随法师。<a id="a-3d"></a>譬如新生犊子不离其母，<a id="a-3e"></a>菩萨摩诃萨亦如是，<a id="a-3f"></a>为闻深般若波罗蜜故终不远离法师，<a id="a-3g"></a>乃至得是深般若波罗蜜，<a id="a-3h"></a>口诵心解正见通达。<a id="a-3i"></a>须菩提，<a id="a-3j"></a>当知是菩萨从人道中终，<a id="a-3k"></a>还生是间人中。<a id="a-3l"></a>何以故？<a id="a-3m"></a>是求佛道者，<a id="a-3n"></a>前世时闻深般若波罗蜜，<a id="a-3o"></a>书持恭敬，<a id="a-3p"></a>尊重赞叹，<a id="a-3q"></a>华香乃至幡盖供养，<a id="a-3r"></a>以是因缘故，<a id="a-3s"></a>人中命终，<a id="a-3t"></a>还生人中，<a id="a-3u"></a>闻是深般若波罗蜜即时信解。<a id="a-3v"></a>”</p>
  <p id="a3w">须菩提白佛言：<a id="a-3x"></a>“世尊，<a id="a-3y"></a>颇有菩萨摩诃萨如是功德成就，<a id="a-3z"></a>他方国土供养诸佛，<a id="a-40"></a>于彼命终来生是间，<a id="a-41"></a>闻深般若波罗蜜即时信解，<a id="a-42"></a>书持读诵正忆念，<a id="a-43"></a>有是者不？<a id="a-44"></a>”</p>
  <p id="a45">佛言：<a id="a-46"></a>“有菩萨如是功德成就，<a id="a-47"></a>他方国土供养诸佛，<a id="a-48"></a>于彼命终来生是间，<a id="a-49"></a>闻是深般若波罗蜜即时信解，<a id="a-4A"></a>书、<a id="a-4B"></a>持读诵、<a id="a-4C"></a>正忆念。<a id="a-4D"></a>何以故？<a id="a-4E"></a>是菩萨摩诃萨从他方诸佛所，<a id="a-4F"></a>闻是深般若波罗蜜信解，<a id="a-4G"></a>书、<a id="a-4H"></a>持读诵、<a id="a-4I"></a>说、<a id="a-4J"></a>正忆念，<a id="a-4K"></a>于彼间终来生此间，<a id="a-4L"></a>当知是人是先世功德成就。</p>
  <p id="a4M">“复次，<a id="a-4N"></a>须菩提，<a id="a-4O"></a>有菩萨从弥勒菩萨摩诃萨，<a id="a-4P"></a>闻是深般若波罗蜜，<a id="a-4Q"></a>以是善根因缘故来生此间。<a id="a-4R"></a>须菩提，<a id="a-4S"></a>复有菩萨摩诃萨前世时，<a id="a-4T"></a>虽闻深般若波罗蜜不问中事，<a id="a-4U"></a>来生人中，<a id="a-4V"></a>闻是深般若波罗蜜，<a id="a-4W"></a>心有疑悔难悟。<a id="a-4X"></a>须菩提，<a id="a-4Y"></a>如是菩萨当知先世虽闻是深般若波罗蜜，<a id="a-4Z"></a>不问故今续疑悔难悟。<a id="a-4a"></a>须菩提，<a id="a-4b"></a>若菩萨先世虽闻禅那波罗蜜不问中事，<a id="a-4c"></a>今世闻般若波罗蜜时，<a id="a-4d"></a>不问故续生疑悔。<a id="a-4e"></a>须菩提，<a id="a-4f"></a>若菩萨先世虽闻毗梨耶波罗蜜不问中事，<a id="a-4g"></a>今世闻般若波罗蜜，<a id="a-4h"></a>不问故续复疑悔。<a id="a-4i"></a>须菩提，<a id="a-4j"></a>若菩萨先世虽闻羼提波罗蜜不问中事，<a id="a-4k"></a>今世闻般若波罗蜜，<a id="a-4l"></a>不问故续复疑悔。<a id="a-4m"></a>须菩提，<a id="a-4n"></a>若菩萨先世虽闻尸罗波罗蜜不问中事，<a id="a-4o"></a>今世闻般若波罗蜜，<a id="a-4p"></a>不问故续复疑悔。<a id="a-4q"></a>须菩提，<a id="a-4r"></a>若菩萨先世虽闻檀那波罗蜜不问中事，<a id="a-4s"></a>今世闻般若波罗蜜，<a id="a-4t"></a>不问故续复疑悔。</p>
  <p id="a4u">“复次，<a id="a-4v"></a>须菩提，<a id="a-4w"></a>菩萨摩诃萨先世虽闻内空、<a id="a-4x"></a>外空、<a id="a-4y"></a>内外空乃至无法有法空不问中事，<a id="a-4z"></a>来生人中闻是深般若波罗蜜，<a id="a-50"></a>不问故续复疑悔难悟。</p>
  <p id="a51">“复次，<a id="a-52"></a>须菩提，<a id="a-53"></a>菩萨摩诃萨先世虽闻四念处乃至八圣道分、<a id="a-54"></a>四禅、<a id="a-55"></a>四无量心、<a id="a-56"></a>四无色定、<a id="a-57"></a>五神通、<a id="a-58"></a>佛十力乃至一切种智不问中事，<a id="a-59"></a>来生人中闻是深般若波罗蜜，<a id="a-5A"></a>不问故续复疑悔难悟。</p>
  <p id="a5B">“复次，<a id="a-5C"></a>须菩提，<a id="a-5D"></a>菩萨摩诃萨先世闻深般若波罗蜜，<a id="a-5E"></a>问中事而不行，<a id="a-5F"></a>舍身生时闻是深般若波罗蜜若一日、<a id="a-5G"></a>二日、<a id="a-5H"></a>三日、<a id="a-5I"></a>四日、<a id="a-5J"></a>五日，<a id="a-5K"></a>其心坚固无能坏者，<a id="a-5L"></a>若离所闻时便退失。<a id="a-5M"></a>何以故？<a id="a-5N"></a>先世闻是深般若波罗蜜时，<a id="a-5O"></a>虽问中事不如说行，<a id="a-5P"></a>是人或时欲闻、<a id="a-5Q"></a>或时不欲闻，<a id="a-5R"></a>心轻不固志乱不定，<a id="a-5S"></a>譬如轻毛随风东西。<a id="a-5T"></a>须菩提，<a id="a-5U"></a>当知是菩萨发意不久，<a id="a-5V"></a>不与善知识相随，<a id="a-5W"></a>不多供养诸佛，<a id="a-5X"></a>先世不书是深般若波罗蜜，<a id="a-5Y"></a>不读不诵，<a id="a-5Z"></a>不正忆念，<a id="a-5a"></a>不学般若波罗蜜，<a id="a-5b"></a>不学禅那波罗蜜，<a id="a-5c"></a>不学毗梨耶波罗蜜，<a id="a-5d"></a>不学羼提波罗蜜，<a id="a-5e"></a>不学尸罗波罗蜜，<a id="a-5f"></a>不学檀那波罗蜜，<a id="a-5g"></a>不学内空乃至无法有法空，<a id="a-5h"></a>不学四念处乃至八圣道分，<a id="a-5i"></a>不学四禅、<a id="a-5j"></a>四无量心、<a id="a-5k"></a>五神通、<a id="a-5l"></a>佛十力，<a id="a-5m"></a>乃至不学一切种智。<a id="a-5n"></a>如是，<a id="a-5o"></a>须菩提，<a id="a-5p"></a>当知是菩萨摩诃萨，<a id="a-5q"></a>新发大乘意少信少乐故，<a id="a-5r"></a>不能书是深般若波罗蜜，<a id="a-5s"></a>不能受持读诵、<a id="a-5t"></a>说、<a id="a-5u"></a>正忆念。<a id="a-5v"></a>须菩提，<a id="a-5w"></a>若求佛道善男子、<a id="a-5x"></a>善女人，<a id="a-5y"></a>不书是深般若波罗蜜，<a id="a-5z"></a>不受持读诵，<a id="a-60"></a>不说，<a id="a-61"></a>不正忆念，<a id="a-62"></a>亦不为深般若波罗蜜所护，<a id="a-63"></a>乃至不为一切种智所护。<a id="a-64"></a>是人亦不如说行深般若波罗蜜，<a id="a-65"></a>乃至不如说行一切种智，<a id="a-66"></a>是人或堕二地若声闻地、<a id="a-67"></a>若辟支佛地。<a id="a-68"></a>何以故？<a id="a-69"></a>是善男子、<a id="a-6A"></a>善女人不书是深般若波罗蜜，<a id="a-6B"></a>不读，<a id="a-6C"></a>不诵，<a id="a-6D"></a>不说，<a id="a-6E"></a>不正忆念。<a id="a-6F"></a>是人亦不为深般若波罗蜜所护，<a id="a-6G"></a>亦不如说行。<a id="a-6H"></a>以是故，<a id="a-6I"></a>是善男子、<a id="a-6J"></a>善女人于二地中当堕一地。<a id="a-6K"></a>”</p>
  <p data-pb></p>
  <h2 id="a6L">譬喻品第五十一</h2>
  <p id="a6M">佛告须菩提：<a id="a-6N"></a>“譬如大海中船破坏，<a id="a-6O"></a>其中人若不取木，<a id="a-6P"></a>不取器物，<a id="a-6Q"></a>不取浮囊，<a id="a-6R"></a>不取死尸，<a id="a-6S"></a>须菩提，<a id="a-6T"></a>当知是人不到彼岸没海中死。<a id="a-6U"></a>须菩提，<a id="a-6V"></a>若船破时，<a id="a-6W"></a>其中人取木，<a id="a-6X"></a>取器物、<a id="a-6Y"></a>浮囊、<a id="a-6Z"></a>死尸，<a id="a-6a"></a>当知是人终不没死，<a id="a-6b"></a>安隐无礙得到彼岸。<a id="a-6c"></a>须菩提，<a id="a-6d"></a>求佛道善男子、<a id="a-6e"></a>善女人亦复如是，<a id="a-6f"></a>若但有信乐，<a id="a-6g"></a>不依深般若波罗蜜，<a id="a-6h"></a>不书，<a id="a-6i"></a>不读，<a id="a-6j"></a>不诵，<a id="a-6k"></a>不正忆念；<a id="a-6l"></a>不依禅那波罗蜜、<a id="a-6m"></a>毗梨耶波罗蜜、<a id="a-6n"></a>羼提波罗蜜、<a id="a-6o"></a>尸罗波罗蜜、<a id="a-6p"></a>檀那波罗蜜，<a id="a-6q"></a>不书，<a id="a-6r"></a>不读，<a id="a-6s"></a>不诵，<a id="a-6t"></a>不正忆念；<a id="a-6u"></a>乃至不依一切种智，<a id="a-6v"></a>不书，<a id="a-6w"></a>不读，<a id="a-6x"></a>不诵，<a id="a-6y"></a>不正忆念。<a id="a-6z"></a>须菩提，<a id="a-70"></a>当知是善男子中道衰耗，<a id="a-71"></a>是人未到一切种智于声闻、<a id="a-72"></a>辟支佛地取证。<a id="a-73"></a>须菩提，<a id="a-74"></a>若有求佛道善男子、<a id="a-75"></a>善女人，<a id="a-76"></a>为阿耨多罗三藐三菩提故，<a id="a-77"></a>有信，<a id="a-78"></a>有忍，<a id="a-79"></a>有净心，<a id="a-7A"></a>有深心，<a id="a-7B"></a>有欲，<a id="a-7C"></a>有解，<a id="a-7D"></a>有舍，<a id="a-7E"></a>有精进。<a id="a-7F"></a>是人依深般若波罗蜜，<a id="a-7G"></a>书、<a id="a-7H"></a>持读诵、<a id="a-7I"></a>说、<a id="a-7J"></a>正忆念，<a id="a-7K"></a>是善男子、<a id="a-7L"></a>善女人为阿耨多罗三藐三菩提故，<a id="a-7M"></a>有诸信、<a id="a-7N"></a>忍、<a id="a-7O"></a>净心、<a id="a-7P"></a>深心、<a id="a-7Q"></a>欲、<a id="a-7R"></a>解、<a id="a-7S"></a>舍、<a id="a-7T"></a>精进，<a id="a-7U"></a>为深般若波罗蜜所护，<a id="a-7V"></a>乃至一切种智所护；<a id="a-7W"></a>为深般若波罗蜜守护故，<a id="a-7X"></a>乃至一切种智守护故，<a id="a-7Y"></a>终不中道衰耗，<a id="a-7Z"></a>过声闻、<a id="a-7a"></a>辟支佛地，<a id="a-7b"></a>能净佛国土成就众生，<a id="a-7c"></a>当得阿耨多罗三藐三菩提。</p>
  <p id="a7d">“须菩提，<a id="a-7e"></a>譬如男子、<a id="a-7f"></a>女人，<a id="a-7g"></a>持坏瓶取水，<a id="a-7h"></a>当知是瓶不久烂坏。<a id="a-7i"></a>何以故？<a id="a-7j"></a>是瓶未熟故还归于地。<a id="a-7k"></a>如是，<a id="a-7l"></a>须菩提，<a id="a-7m"></a>善男子、<a id="a-7n"></a>善女人虽有为阿耨多罗三藐三菩提心，<a id="a-7o"></a>有信，<a id="a-7p"></a>有忍，<a id="a-7q"></a>有净心，<a id="a-7r"></a>有深心，<a id="a-7s"></a>有欲，<a id="a-7t"></a>有解，<a id="a-7u"></a>有舍，<a id="a-7v"></a>有精进，<a id="a-7w"></a>不为般若波罗蜜方便力所守护，<a id="a-7x"></a>不为禅那波罗蜜、<a id="a-7y"></a>毗梨耶波罗蜜、<a id="a-7z"></a>羼提波罗蜜、<a id="a-80"></a>尸罗波罗蜜、<a id="a-81"></a>檀那波罗蜜所守护，<a id="a-82"></a>不为内空乃至无法有法空、<a id="a-83"></a>四念处乃至八圣道分、<a id="a-84"></a>佛十力乃至一切种智所守护。<a id="a-85"></a>须菩提，<a id="a-86"></a>当知是人中道衰耗，<a id="a-87"></a>堕声闻、<a id="a-88"></a>辟支佛地。</p>
  <p id="a89">“须菩提，<a id="a-8A"></a>譬如男子、<a id="a-8B"></a>女人，<a id="a-8C"></a>持熟瓶取水若河、<a id="a-8D"></a>若井、<a id="a-8E"></a>若池、<a id="a-8F"></a>若泉，<a id="a-8G"></a>当知是瓶持水安隐。<a id="a-8H"></a>何以故？<a id="a-8I"></a>是瓶成熟故。<a id="a-8J"></a>如是，<a id="a-8K"></a>须菩提，<a id="a-8L"></a>善男子、<a id="a-8M"></a>善女人求阿耨多罗三藐三菩提，<a id="a-8N"></a>有诸信、<a id="a-8O"></a>忍、<a id="a-8P"></a>净心、<a id="a-8Q"></a>深心、<a id="a-8R"></a>欲、<a id="a-8S"></a>解、<a id="a-8T"></a>舍、<a id="a-8U"></a>精进，<a id="a-8V"></a>为般若波罗蜜方便力所护，<a id="a-8W"></a>为禅定、<a id="a-8X"></a>精进、<a id="a-8Y"></a>忍辱、<a id="a-8Z"></a>持戒、<a id="a-8a"></a>布施乃至一切种智所护故。<a id="a-8b"></a>须菩提，<a id="a-8c"></a>当知是人不中道衰耗，<a id="a-8d"></a>过声闻、<a id="a-8e"></a>辟支佛地，<a id="a-8f"></a>能净佛国土成就众生，<a id="a-8g"></a>得阿耨多罗三藐三菩提。</p>
  <p id="a8h">“须菩提，<a id="a-8i"></a>譬如大海边船未装治，<a id="a-8j"></a>便持财物著上。<a id="a-8k"></a>须菩提，<a id="a-8l"></a>当知是船中道坏没，<a id="a-8m"></a>人船财物各在一处，<a id="a-8n"></a>是贾客无方便力故亡其重宝。<a id="a-8o"></a>如是，<a id="a-8p"></a>须菩提，<a id="a-8q"></a>是求佛道善男子、<a id="a-8r"></a>善女人，<a id="a-8s"></a>虽有为阿耨多罗三藐三菩提心，<a id="a-8t"></a>有信、<a id="a-8u"></a>忍、<a id="a-8v"></a>净心、<a id="a-8w"></a>深心、<a id="a-8x"></a>欲、<a id="a-8y"></a>解、<a id="a-8z"></a>舍、<a id="a-90"></a>精进，<a id="a-91"></a>不为般若波罗蜜方便力所守护，<a id="a-92"></a>乃至不为一切种智所守护故，<a id="a-93"></a>当知是人中道衰耗，<a id="a-94"></a>失大珍宝。<a id="a-95"></a>大珍宝者，<a id="a-96"></a>所谓一切种智。<a id="a-97"></a>衰耗者，<a id="a-98"></a>堕声闻、<a id="a-99"></a>辟支佛地。</p>
  <p id="a9A">“须菩提，<a id="a-9B"></a>譬如人有智方便装治海边大船，<a id="a-9C"></a>然后推著水中，<a id="a-9D"></a>持财物著上上船而去，<a id="a-9E"></a>当知是船不中道没坏，<a id="a-9F"></a>必得安隐到所至处。<a id="a-9G"></a>如是，<a id="a-9H"></a>须菩提，<a id="a-9I"></a>善男子、<a id="a-9J"></a>善女人为阿耨多罗三藐三菩提，<a id="a-9K"></a>有信、<a id="a-9L"></a>忍、<a id="a-9M"></a>净心、<a id="a-9N"></a>深心、<a id="a-9O"></a>欲、<a id="a-9P"></a>解、<a id="a-9Q"></a>舍、<a id="a-9R"></a>精进，<a id="a-9S"></a>为般若波罗蜜方便力所守护，<a id="a-9T"></a>为禅定、<a id="a-9U"></a>精进、<a id="a-9V"></a>忍辱、<a id="a-9W"></a>持戒、<a id="a-9X"></a>布施乃至一切种智所护故，<a id="a-9Y"></a>当知是菩萨得到阿耨多罗三藐三菩提，<a id="a-9Z"></a>不中道堕声闻、<a id="a-9a"></a>辟支佛地。</p>
  <p id="a9b">“须菩提，<a id="a-9c"></a>譬如有人年百二十岁年耆根熟，<a id="a-9d"></a>又有风冷热病若杂病。<a id="a-9e"></a>须菩提，<a id="a-9f"></a>于汝意云何？<a id="a-9g"></a>是人能从床起不？<a id="a-9h"></a>”</p>
  <p id="a9i">须菩提言：<a id="a-9j"></a>“不能。<a id="a-9k"></a>”</p>
  <p id="a9l">佛言：<a id="a-9m"></a>“是人或有能起者云何？<a id="a-9n"></a>”</p>
  <p id="a9o">须菩提言：<a id="a-9p"></a>“是人虽能起，<a id="a-9q"></a>不能远行若十里、<a id="a-9r"></a>若二十里，<a id="a-9s"></a>以其老病故。<a id="a-9t"></a>如是，<a id="a-9u"></a>须菩提，<a id="a-9v"></a>善男子、<a id="a-9w"></a>善女人虽有为阿耨多罗三藐三菩提心，<a id="a-9x"></a>有信、<a id="a-9y"></a>忍、<a id="a-9z"></a>净心、<a id="a-A0"></a>深心、<a id="a-A1"></a>欲、<a id="a-A2"></a>解、<a id="a-A3"></a>舍、<a id="a-A4"></a>精进，<a id="a-A5"></a>不为般若波罗蜜方便力所守护，<a id="a-A6"></a>乃至不为一切种智所守护故，<a id="a-A7"></a>当知是人中道堕声闻、<a id="a-A8"></a>辟支佛地。<a id="a-A9"></a>何以故？<a id="a-AA"></a>不为般若波罗蜜方便力所守护故。</p>
  <p id="aAB">“须菩提，<a id="a-AC"></a>如向老人百二十岁年耆根熟，<a id="a-AD"></a>又有风冷热病若杂病，<a id="a-AE"></a>是人而欲起行，<a id="a-AF"></a>有两健人各扶一掖，<a id="a-AG"></a>语老人言：<a id="a-AH"></a>‘莫有所难，<a id="a-AI"></a>随所欲至，<a id="a-AJ"></a>我等二人终不相舍。<a id="a-AK"></a>’如是，<a id="a-AL"></a>须菩提，<a id="a-AM"></a>若善男子、<a id="a-AN"></a>善女人为阿耨多罗三藐三菩提，<a id="a-AO"></a>有信、<a id="a-AP"></a>忍、<a id="a-AQ"></a>净心、<a id="a-AR"></a>深心、<a id="a-AS"></a>欲、<a id="a-AT"></a>解、<a id="a-AU"></a>舍、<a id="a-AV"></a>精进，<a id="a-AW"></a>为般若波罗蜜方便力所护，<a id="a-AX"></a>乃至为一切种智所护，<a id="a-AY"></a>当知是人不中道堕声闻、<a id="a-AZ"></a>辟支佛地，<a id="a-Aa"></a>能到是处，<a id="a-Ab"></a>所谓阿耨多罗三藐三菩提。<a id="a-Ac"></a>”</p>
  <p id="aAd">尔时，<a id="a-Ae"></a>佛复赞须菩提言：<a id="a-Af"></a>“善哉！<a id="a-Ag"></a>善哉！<a id="a-Ah"></a>须菩提，<a id="a-Ai"></a>汝为诸菩萨摩诃萨问佛是事。<a id="a-Aj"></a>须菩提，<a id="a-Ak"></a>若有求佛道善男子、<a id="a-Al"></a>善女人，<a id="a-Am"></a>从初发意已来，<a id="a-An"></a>以我、<a id="a-Ao"></a>我所心，<a id="a-Ap"></a>布施、<a id="a-Aq"></a>持戒、<a id="a-Ar"></a>忍辱、<a id="a-As"></a>精进、<a id="a-At"></a>禅定、<a id="a-Au"></a>智慧。<a id="a-Av"></a>是善男子、<a id="a-Aw"></a>善女人布施时作是念：<a id="a-Ax"></a>我是施主，<a id="a-Ay"></a>我施是人，<a id="a-Az"></a>我施是物，<a id="a-B0"></a>我持戒，<a id="a-B1"></a>我修忍辱，<a id="a-B2"></a>我精进，<a id="a-B3"></a>我入禅，<a id="a-B4"></a>我修智慧。<a id="a-B5"></a>是善男子、<a id="a-B6"></a>善女人念有是施、<a id="a-B7"></a>是我施，<a id="a-B8"></a>乃至念有是慧、<a id="a-B9"></a>是我慧。<a id="a-BA"></a>何以故？<a id="a-BB"></a>檀那波罗蜜中无如是分别，<a id="a-BC"></a>远离此彼岸，<a id="a-BD"></a>是檀那波罗蜜相。<a id="a-BE"></a>尸罗波罗蜜、<a id="a-BF"></a>羼提波罗蜜、<a id="a-BG"></a>毗梨耶波罗蜜、<a id="a-BH"></a>禅那波罗蜜、<a id="a-BI"></a>般若波罗蜜中，<a id="a-BJ"></a>无如是分别。<a id="a-BK"></a>何以故？<a id="a-BL"></a>远离此彼岸，<a id="a-BM"></a>是般若波罗蜜相。<a id="a-BN"></a>是人不知此岸，<a id="a-BO"></a>不知彼岸，<a id="a-BP"></a>是人不为檀那波罗蜜，<a id="a-BQ"></a>乃至不为一切种智所护故，<a id="a-BR"></a>堕声闻、<a id="a-BS"></a>辟支佛地，<a id="a-BT"></a>不能到萨婆若。</p>
  <p id="aBU">“须菩提，<a id="a-BV"></a>云何求佛道人无方便？<a id="a-BW"></a>须菩提，<a id="a-BX"></a>求佛道人从初发心以来，<a id="a-BY"></a>无方便行布施、<a id="a-BZ"></a>持戒、<a id="a-Ba"></a>忍辱、<a id="a-Bb"></a>精进、<a id="a-Bc"></a>禅定、<a id="a-Bd"></a>修智慧，<a id="a-Be"></a>是人作如是念：<a id="a-Bf"></a>我布施，<a id="a-Bg"></a>施是人，<a id="a-Bh"></a>以是物施，<a id="a-Bi"></a>我持戒、<a id="a-Bj"></a>修忍辱、<a id="a-Bk"></a>勤精进、<a id="a-Bl"></a>入禅定、<a id="a-Bm"></a>修智慧。<a id="a-Bn"></a>如是修智慧，<a id="a-Bo"></a>是人念有是施，<a id="a-Bp"></a>是我施，<a id="a-Bq"></a>以是施自高；<a id="a-Br"></a>念有是戒，<a id="a-Bs"></a>是我戒，<a id="a-Bt"></a>以是戒自高；<a id="a-Bu"></a>念有是忍，<a id="a-Bv"></a>是我忍，<a id="a-Bw"></a>以是忍自高；<a id="a-Bx"></a>念有是精进，<a id="a-By"></a>是我精进，<a id="a-Bz"></a>以是精进自高；<a id="a-C0"></a>念有是禅定，<a id="a-C1"></a>是我禅定，<a id="a-C2"></a>以是禅定自高；<a id="a-C3"></a>念有是慧，<a id="a-C4"></a>是我慧，<a id="a-C5"></a>以是慧自高。<a id="a-C6"></a>何以故？<a id="a-C7"></a>檀那波罗蜜中无如是分别，<a id="a-C8"></a>远离此彼岸，<a id="a-C9"></a>是檀那波罗蜜相；<a id="a-CA"></a>远离此彼岸，<a id="a-CB"></a>是尸罗波罗蜜相；<a id="a-CC"></a>远离此彼岸，<a id="a-CD"></a>是羼提波罗蜜相；<a id="a-CE"></a>远离此彼岸，<a id="a-CF"></a>是毗梨耶波罗蜜相；<a id="a-CG"></a>远离此彼岸，<a id="a-CH"></a>是禅那波罗蜜相；<a id="a-CI"></a>远离此彼岸，<a id="a-CJ"></a>是般若波罗蜜相。<a id="a-CK"></a>何以故？<a id="a-CL"></a>般若波罗蜜中无是忆念分别。<a id="a-CM"></a>是求佛道善男子、<a id="a-CN"></a>善女人，<a id="a-CO"></a>不知此岸，<a id="a-CP"></a>不知彼岸，<a id="a-CQ"></a>是人不为檀那波罗蜜所护，<a id="a-CR"></a>不为尸罗波罗蜜、<a id="a-CS"></a>羼提波罗蜜、<a id="a-CT"></a>毗梨耶波罗蜜、<a id="a-CU"></a>禅那波罗蜜、<a id="a-CV"></a>般若波罗蜜所护，<a id="a-CW"></a>乃至不为一切种智所护故，<a id="a-CX"></a>或堕声闻道中，<a id="a-CY"></a>或堕辟支佛道中，<a id="a-CZ"></a>不能得到萨婆若。<a id="a-Ca"></a>如是，<a id="a-Cb"></a>须菩提，<a id="a-Cc"></a>菩萨摩诃萨不为般若波罗蜜方便力所守护故，<a id="a-Cd"></a>或堕声闻地，<a id="a-Ce"></a>或堕辟支佛地。</p>
  <p id="aCf">“须菩提，<a id="a-Cg"></a>云何菩萨摩诃萨为般若波罗蜜方便力所护故，<a id="a-Ch"></a>不堕声闻、<a id="a-Ci"></a>辟支佛道中，<a id="a-Cj"></a>疾得阿耨多罗三藐三菩提？<a id="a-Ck"></a>须菩提，<a id="a-Cl"></a>菩萨从初已来，<a id="a-Cm"></a>以方便力布施，<a id="a-Cn"></a>无我、<a id="a-Co"></a>我所心布施，<a id="a-Cp"></a>乃至无我、<a id="a-Cq"></a>我所心修智慧，<a id="a-Cr"></a>是人不作是念：<a id="a-Cs"></a>我有是施，<a id="a-Ct"></a>是我施，<a id="a-Cu"></a>不以是施自高，<a id="a-Cv"></a>乃至般若波罗蜜亦如是。<a id="a-Cw"></a>是菩萨不念我布施，<a id="a-Cx"></a>不念我施是人、<a id="a-Cy"></a>用是物施，<a id="a-Cz"></a>不念我持戒、<a id="a-D0"></a>有是戒，<a id="a-D1"></a>不念我忍辱、<a id="a-D2"></a>有是忍辱，<a id="a-D3"></a>不念我精进、<a id="a-D4"></a>有是精进，<a id="a-D5"></a>不念我禅定、<a id="a-D6"></a>有是禅定，<a id="a-D7"></a>不念我修智慧、<a id="a-D8"></a>有是智慧。<a id="a-D9"></a>何以故？<a id="a-DA"></a>是檀那波罗蜜中无如是分别，<a id="a-DB"></a>远离此彼岸，<a id="a-DC"></a>是檀那波罗蜜相；<a id="a-DD"></a>远离此彼岸，<a id="a-DE"></a>是尸罗波罗蜜相；<a id="a-DF"></a>远离此彼岸，<a id="a-DG"></a>是羼提波罗蜜相；<a id="a-DH"></a>远离此彼岸，<a id="a-DI"></a>是毗梨耶波罗蜜相；<a id="a-DJ"></a>远离此彼岸，<a id="a-DK"></a>是禅那波罗蜜相；<a id="a-DL"></a>远离此彼岸，<a id="a-DM"></a>是般若波罗蜜相。<a id="a-DN"></a>何以故？<a id="a-DO"></a>是般若波罗蜜中无如是忆念分别。<a id="a-DP"></a>是菩萨摩诃萨知此岸、<a id="a-DQ"></a>知彼岸，<a id="a-DR"></a>是人为檀那波罗蜜所护，<a id="a-DS"></a>为尸罗波罗蜜所护，<a id="a-DT"></a>为羼提波罗蜜、<a id="a-DU"></a>毗梨耶波罗蜜、<a id="a-DV"></a>禅那波罗蜜、<a id="a-DW"></a>般若波罗蜜所护，<a id="a-DX"></a>乃至为一切种智所护故，<a id="a-DY"></a>不堕声闻、<a id="a-DZ"></a>辟支佛地，<a id="a-Da"></a>得到萨婆若。<a id="a-Db"></a>如是，<a id="a-Dc"></a>须菩提，<a id="a-Dd"></a>菩萨摩诃萨为般若波罗蜜方便力所护故，<a id="a-De"></a>不堕声闻、<a id="a-Df"></a>辟支佛地，<a id="a-Dg"></a>疾得阿耨多罗三藐三菩提。<a id="a-Dh"></a>”</p>
  <p data-pb></p>
  <h2 id="aDi">善知识品第五十二</h2>
  <p id="aDj">尔时，<a id="a-Dk"></a>慧命须菩提白佛言：<a id="a-Dl"></a>“世尊，<a id="a-Dm"></a>新学菩萨摩诃萨，<a id="a-Dn"></a>云何应学般若波罗蜜、<a id="a-Do"></a>禅那波罗蜜、<a id="a-Dp"></a>毗梨耶波罗蜜、<a id="a-Dq"></a>羼提波罗蜜、<a id="a-Dr"></a>尸罗波罗蜜、<a id="a-Ds"></a>檀那波罗蜜？<a id="a-Dt"></a>”</p>
  <p id="aDu">佛告须菩提：<a id="a-Dv"></a>“新学菩萨摩诃萨若欲学般若波罗蜜、<a id="a-Dw"></a>禅那、<a id="a-Dx"></a>精进、<a id="a-Dy"></a>忍辱、<a id="a-Dz"></a>持戒、<a id="a-E0"></a>檀那波罗蜜，<a id="a-E1"></a>先当亲近供养善知识能说是深般若波罗蜜者。<a id="a-E2"></a>是人作是教：<a id="a-E3"></a>‘汝善男子，<a id="a-E4"></a>所有布施一切回向阿耨多罗三藐三菩提。<a id="a-E5"></a>善男子，<a id="a-E6"></a>所有持戒、<a id="a-E7"></a>忍辱、<a id="a-E8"></a>精进、<a id="a-E9"></a>禅定、<a id="a-EA"></a>智慧一切回向阿耨多罗三藐三菩提。<a id="a-EB"></a>汝莫以色是阿耨多罗三藐三菩提，<a id="a-EC"></a>莫以受、<a id="a-ED"></a>想、<a id="a-EE"></a>行、<a id="a-EF"></a>识是阿耨多罗三藐三菩提，<a id="a-EG"></a>莫以檀那波罗蜜是阿耨多罗三藐三菩提，<a id="a-EH"></a>莫以尸罗波罗蜜、<a id="a-EI"></a>羼提波罗蜜、<a id="a-EJ"></a>毗梨耶波罗蜜、<a id="a-EK"></a>禅那波罗蜜、<a id="a-EL"></a>般若波罗蜜是阿耨多罗三藐三菩提，<a id="a-EM"></a>莫以内空乃至无法有法空是阿耨多罗三藐三菩提，<a id="a-EN"></a>莫以四念处、<a id="a-EO"></a>四正勤、<a id="a-EP"></a>四如意足、<a id="a-EQ"></a>五根、<a id="a-ER"></a>五力、<a id="a-ES"></a>七觉分、<a id="a-ET"></a>八圣道分是阿耨多罗三藐三菩提，<a id="a-EU"></a>莫以四禅、<a id="a-EV"></a>四无量心、<a id="a-EW"></a>四无色定、<a id="a-EX"></a>五神通是阿耨多罗三藐三菩提，<a id="a-EY"></a>莫以佛十力乃至十八不共法是阿耨多罗三藐三菩提。<a id="a-EZ"></a>所以者何？<a id="a-Ea"></a>不取色便得阿耨多罗三藐三菩提，<a id="a-Eb"></a>不取受、<a id="a-Ec"></a>想、<a id="a-Ed"></a>行、<a id="a-Ee"></a>识便得阿耨多罗三藐三菩提，<a id="a-Ef"></a>不取檀那波罗蜜乃至般若波罗蜜便得阿耨多罗三藐三菩提，<a id="a-Eg"></a>不取内空乃至无法有法空、<a id="a-Eh"></a>四念处乃至十八不共法便得阿耨多罗三藐三菩提。<a id="a-Ei"></a>善男子，<a id="a-Ej"></a>行是深般若波罗蜜时莫贪色。<a id="a-Ek"></a>何以故？<a id="a-El"></a>善男子，<a id="a-Em"></a>是色非可贪者。<a id="a-En"></a>莫贪受、<a id="a-Eo"></a>想、<a id="a-Ep"></a>行、<a id="a-Eq"></a>识。<a id="a-Er"></a>何以故？<a id="a-Es"></a>受、<a id="a-Et"></a>想、<a id="a-Eu"></a>行、<a id="a-Ev"></a>识非可贪者。<a id="a-Ew"></a>善男子，<a id="a-Ex"></a>莫贪檀那波罗蜜、<a id="a-Ey"></a>尸罗波罗蜜、<a id="a-Ez"></a>羼提波罗蜜、<a id="a-F0"></a>毗梨耶波罗蜜、<a id="a-F1"></a>禅那波罗蜜、<a id="a-F2"></a>般若波罗蜜，<a id="a-F3"></a>莫贪内空乃至无法有法空，<a id="a-F4"></a>莫贪四念处乃至八圣道分，<a id="a-F5"></a>莫贪四禅、<a id="a-F6"></a>四无量心、<a id="a-F7"></a>四无色定、<a id="a-F8"></a>五神通，<a id="a-F9"></a>莫贪佛十力乃至一切种智。<a id="a-FA"></a>何以故？<a id="a-FB"></a>一切种智非可贪者。<a id="a-FC"></a>善男子，<a id="a-FD"></a>莫贪须陀洹果乃至阿罗汉果，<a id="a-FE"></a>莫贪辟支佛道，<a id="a-FF"></a>莫贪菩萨法位，<a id="a-FG"></a>莫贪阿耨多罗三藐三菩提。<a id="a-FH"></a>何以故？<a id="a-FI"></a>阿耨多罗三藐三菩提非可贪者。<a id="a-FJ"></a>所以者何？<a id="a-FK"></a>诸法性空故。<a id="a-FL"></a>”</p>
  <p id="aFM">须菩提白佛言：<a id="a-FN"></a>“世尊，<a id="a-FO"></a>诸菩萨摩诃萨能为难事，<a id="a-FP"></a>于一切性空法中求阿耨多罗三藐三菩提，<a id="a-FQ"></a>欲得阿耨多罗三藐三菩提？<a id="a-FR"></a>”</p>
  <p id="aFS">佛言：<a id="a-FT"></a>“如是，<a id="a-FU"></a>如是，<a id="a-FV"></a>须菩提，<a id="a-FW"></a>菩萨摩诃萨能为难事，<a id="a-FX"></a>于一切性空法中求阿耨多罗三藐三菩提，<a id="a-FY"></a>欲得阿耨多罗三藐三菩提。<a id="a-FZ"></a>须菩提，<a id="a-Fa"></a>诸菩萨摩诃萨为安隐世间故，<a id="a-Fb"></a>发阿耨多罗三藐三菩提心。<a id="a-Fc"></a>为乐世间故，<a id="a-Fd"></a>为救世间故，<a id="a-Fe"></a>为世间归故，<a id="a-Ff"></a>为世间依处故，<a id="a-Fg"></a>为世间洲故，<a id="a-Fh"></a>为世间究竟道故，<a id="a-Fi"></a>为世间将导故，<a id="a-Fj"></a>为世间趣故，<a id="a-Fk"></a>发阿耨多罗三藐三菩提心。</p>
  <p id="aFl">“须菩提，<a id="a-Fm"></a>云何菩萨摩诃萨为安隐世间故，<a id="a-Fn"></a>发阿耨多罗三藐三菩提心？<a id="a-Fo"></a>须菩提，<a id="a-Fp"></a>菩萨摩诃萨得阿耨多罗三藐三菩提时，<a id="a-Fq"></a>拔出六道众生，<a id="a-Fr"></a>著无畏岸涅槃处。<a id="a-Fs"></a>须菩提，<a id="a-Ft"></a>是为菩萨摩诃萨为安隐世间故，<a id="a-Fu"></a>发阿耨多罗三藐三菩提心。</p>
  <p id="aFv">“云何菩萨摩诃萨为乐世间故，<a id="a-Fw"></a>发阿耨多罗三藐三菩提心？<a id="a-Fx"></a>须菩提，<a id="a-Fy"></a>菩萨摩诃萨得阿耨多罗三藐三菩提时，<a id="a-Fz"></a>拔出众生种种忧苦愁恼，<a id="a-G0"></a>著无畏岸涅槃处。<a id="a-G1"></a>须菩提，<a id="a-G2"></a>是为菩萨摩诃萨为乐世间故，<a id="a-G3"></a>发阿耨多罗三藐三菩提心。</p>
  <p id="aG4">“云何菩萨摩诃萨为救世间故，<a id="a-G5"></a>发阿耨多罗三藐三菩提心？<a id="a-G6"></a>须菩提，<a id="a-G7"></a>菩萨摩诃萨得阿耨多罗三藐三菩提时，<a id="a-G8"></a>救众生生死中种种苦，<a id="a-G9"></a>亦为断是苦故而为说法，<a id="a-GA"></a>众生闻法渐以三乘而得度脱。<a id="a-GB"></a>须菩提，<a id="a-GC"></a>是为菩萨摩诃萨为救世间故，<a id="a-GD"></a>发阿耨多罗三藐三菩提心。</p>
  <p id="aGE">“云何菩萨摩诃萨为世间归故，<a id="a-GF"></a>发阿耨多罗三藐三菩提心？<a id="a-GG"></a>须菩提，<a id="a-GH"></a>菩萨摩诃萨得阿耨多罗三藐三菩提时，<a id="a-GI"></a>拔出众生生老病死相、<a id="a-GJ"></a>忧悲愁恼法，<a id="a-GK"></a>著无畏岸涅槃处。<a id="a-GL"></a>须菩提，<a id="a-GM"></a>是为菩萨摩诃萨为世间归故，<a id="a-GN"></a>发阿耨多罗三藐三菩提心。</p>
  <p id="aGO">“云何菩萨摩诃萨为世间依处故，<a id="a-GP"></a>发阿耨多罗三藐三菩提心？<a id="a-GQ"></a>须菩提，<a id="a-GR"></a>菩萨摩诃萨得阿耨多罗三藐三菩提时，<a id="a-GS"></a>为众生说一切法无依处。<a id="a-GT"></a>须菩提，<a id="a-GU"></a>是为菩萨摩诃萨为世间依处故，<a id="a-GV"></a>发阿耨多罗三藐三菩提心。<a id="a-GW"></a>”</p>
  <p id="aGX">须菩提白佛言：<a id="a-GY"></a>“世尊，<a id="a-GZ"></a>云何一切法无依处？<a id="a-Ga"></a>”</p>
  <p id="aGb">佛言：<a id="a-Gc"></a>“色不相续即是色无生，<a id="a-Gd"></a>色无生即是色不灭，<a id="a-Ge"></a>色无灭即是色无依处，<a id="a-Gf"></a>受、<a id="a-Gg"></a>想、<a id="a-Gh"></a>行、<a id="a-Gi"></a>识乃至一切种智亦如是。<a id="a-Gj"></a>须菩提，<a id="a-Gk"></a>是为菩萨摩诃萨为世间依处故，<a id="a-Gl"></a>发阿耨多罗三藐三菩提心。</p>
  <p id="aGm">“云何菩萨摩诃萨为世间究竟道故，<a id="a-Gn"></a>发阿耨多罗三藐三菩提心？<a id="a-Go"></a>须菩提，<a id="a-Gp"></a>菩萨摩诃萨得阿耨多罗三藐三菩提时，<a id="a-Gq"></a>为众生说如是法，<a id="a-Gr"></a>色究竟相非是色，<a id="a-Gs"></a>受、<a id="a-Gt"></a>想、<a id="a-Gu"></a>行、<a id="a-Gv"></a>识乃至一切种智究竟相非是一切种智。<a id="a-Gw"></a>须菩提，<a id="a-Gx"></a>如究竟相一切法相亦如是。<a id="a-Gy"></a>”</p>
  <p id="aGz">须菩提言：<a id="a-H0"></a>“世尊，<a id="a-H1"></a>若一切法相如究竟相者，<a id="a-H2"></a>云何诸菩萨摩诃萨皆应得阿耨多罗三藐三菩提？<a id="a-H3"></a>何以故？<a id="a-H4"></a>世尊，<a id="a-H5"></a>色究竟相中无有分别，<a id="a-H6"></a>受、<a id="a-H7"></a>想、<a id="a-H8"></a>行、<a id="a-H9"></a>识究竟相中无有分别，<a id="a-HA"></a>乃至一切种智究竟相中无有分别，<a id="a-HB"></a>所谓是色，<a id="a-HC"></a>是受、<a id="a-HD"></a>想、<a id="a-HE"></a>行、<a id="a-HF"></a>识，<a id="a-HG"></a>乃至是一切种智。<a id="a-HH"></a>”</p>
  <p id="aHI">佛告须菩提：<a id="a-HJ"></a>“如是，<a id="a-HK"></a>如是，<a id="a-HL"></a>色究竟相中无有分别，<a id="a-HM"></a>受、<a id="a-HN"></a>想、<a id="a-HO"></a>行、<a id="a-HP"></a>识乃至一切种智究竟相中无有分别，<a id="a-HQ"></a>所谓是色乃至是一切种智。<a id="a-HR"></a>须菩提，<a id="a-HS"></a>是为菩萨摩诃萨难事，<a id="a-HT"></a>如是观诸法寂灭相而心不没不却。<a id="a-HU"></a>何以故？<a id="a-HV"></a>菩萨摩诃萨作是念：<a id="a-HW"></a>‘是诸深法，<a id="a-HX"></a>我应如是知得阿耨多罗三藐三菩提，<a id="a-HY"></a>如是寂灭微妙法当为众生说。<a id="a-HZ"></a>’是为菩萨摩诃萨为世间究竟道故，<a id="a-Ha"></a>发阿耨多罗三藐三菩提心。</p>
  <p id="aHb">“云何菩萨摩诃萨为世间洲故，<a id="a-Hc"></a>发阿耨多罗三藐三菩提心？<a id="a-Hd"></a>须菩提，<a id="a-He"></a>譬如江河大海，<a id="a-Hf"></a>四边水断，<a id="a-Hg"></a>是名为洲。<a id="a-Hh"></a>须菩提，<a id="a-Hi"></a>色亦如是前后际断，<a id="a-Hj"></a>受、<a id="a-Hk"></a>想、<a id="a-Hl"></a>行、<a id="a-Hm"></a>识前后际断，<a id="a-Hn"></a>乃至一切种智前后际断，<a id="a-Ho"></a>以是前后际断故，<a id="a-Hp"></a>一切法亦断。<a id="a-Hq"></a>须菩提，<a id="a-Hr"></a>是一切法前后际断故，<a id="a-Hs"></a>即是寂灭，<a id="a-Ht"></a>即是妙宝，<a id="a-Hu"></a>所谓空无所得爱尽无余离欲涅槃。<a id="a-Hv"></a>须菩提，<a id="a-Hw"></a>若菩萨摩诃萨得阿耨多罗三藐三菩提时，<a id="a-Hx"></a>以寂灭微妙法为众生说。<a id="a-Hy"></a>须菩提，<a id="a-Hz"></a>是为菩萨摩诃萨为世间洲故，<a id="a-I0"></a>发阿耨多罗三藐三菩提心。</p>
  <p id="aI1">“云何菩萨摩诃萨为世间将导故，<a id="a-I2"></a>发阿耨多罗三藐三菩提心？<a id="a-I3"></a>须菩提，<a id="a-I4"></a>菩萨摩诃萨得阿耨多罗三藐三菩提时，<a id="a-I5"></a>为众生说色不生不灭、<a id="a-I6"></a>不垢不净，<a id="a-I7"></a>说受、<a id="a-I8"></a>想、<a id="a-I9"></a>行、<a id="a-IA"></a>识不生不灭、<a id="a-IB"></a>不垢不净，<a id="a-IC"></a>说十二入、<a id="a-ID"></a>十八界、<a id="a-IE"></a>四念处乃至八圣道分、<a id="a-IF"></a>四禅、<a id="a-IG"></a>四无量心、<a id="a-IH"></a>四无色定、<a id="a-II"></a>五神通不生不灭、<a id="a-IJ"></a>不垢不净，<a id="a-IK"></a>说须陀洹果乃至阿罗汉果、<a id="a-IL"></a>辟支佛道不生不灭、<a id="a-IM"></a>不垢不净，<a id="a-IN"></a>说佛十力乃至一切种智不生不灭、<a id="a-IO"></a>不垢不净。<a id="a-IP"></a>须菩提，<a id="a-IQ"></a>是为菩萨摩诃萨为世间将导故，<a id="a-IR"></a>发阿耨多罗三藐三菩提心。</p>
  <p id="aIS">“云何菩萨摩诃萨为世间趣故，<a id="a-IT"></a>发阿耨多罗三藐三菩提心？<a id="a-IU"></a>须菩提，<a id="a-IV"></a>菩萨摩诃萨得阿耨多罗三藐三菩提时，<a id="a-IW"></a>为众生说色趣空，<a id="a-IX"></a>说受、<a id="a-IY"></a>想、<a id="a-IZ"></a>行、<a id="a-Ia"></a>识趣空，<a id="a-Ib"></a>乃至说一切种智趣空。<a id="a-Ic"></a>为众生说色非趣非不趣。<a id="a-Id"></a>何以故？<a id="a-Ie"></a>是色空相非趣非不趣。<a id="a-If"></a>说受、<a id="a-Ig"></a>想、<a id="a-Ih"></a>行、<a id="a-Ii"></a>识非趣非不趣。<a id="a-Ij"></a>何以故？<a id="a-Ik"></a>是受、<a id="a-Il"></a>想、<a id="a-Im"></a>行、<a id="a-In"></a>识空相非趣非不趣，<a id="a-Io"></a>乃至一切种智非趣非不趣。<a id="a-Ip"></a>何以故？<a id="a-Iq"></a>是一切种智空相非趣非不趣。<a id="a-Ir"></a>如是，<a id="a-Is"></a>须菩提，<a id="a-It"></a>菩萨摩诃萨为世间趣故，<a id="a-Iu"></a>发阿耨多罗三藐三菩提心。<a id="a-Iv"></a>何以故？<a id="a-Iw"></a>一切法趣空，<a id="a-Ix"></a>是趣不过。<a id="a-Iy"></a>何以故？<a id="a-Iz"></a>空中趣不趣不可得故。<a id="a-J0"></a>须菩提，<a id="a-J1"></a>一切法趣无相，<a id="a-J2"></a>是趣不过。<a id="a-J3"></a>何以故？<a id="a-J4"></a>无相中趣不趣不可得故。<a id="a-J5"></a>须菩提，<a id="a-J6"></a>一切法趣无作，<a id="a-J7"></a>是趣不过。<a id="a-J8"></a>何以故？<a id="a-J9"></a>无作中趣不趣不可得故。<a id="a-JA"></a>须菩提，<a id="a-JB"></a>一切法趣无起，<a id="a-JC"></a>是趣不过。<a id="a-JD"></a>何以故？<a id="a-JE"></a>无起中趣不趣不可得故。<a id="a-JF"></a>须菩提，<a id="a-JG"></a>一切法趣无所有，<a id="a-JH"></a>不生不灭，<a id="a-JI"></a>不垢不净，<a id="a-JJ"></a>是趣不过。<a id="a-JK"></a>何以故？<a id="a-JL"></a>无所有、<a id="a-JM"></a>不生不灭、<a id="a-JN"></a>不垢不净中，<a id="a-JO"></a>趣不趣不可得故。<a id="a-JP"></a>须菩提，<a id="a-JQ"></a>一切法趣梦，<a id="a-JR"></a>是趣不过。<a id="a-JS"></a>何以故？<a id="a-JT"></a>梦中趣不趣不可得故。<a id="a-JU"></a>须菩提，<a id="a-JV"></a>一切法趣幻、<a id="a-JW"></a>趣响、<a id="a-JX"></a>趣影、<a id="a-JY"></a>趣化，<a id="a-JZ"></a>是趣不过。<a id="a-Ja"></a>何以故？<a id="a-Jb"></a>是化等中趣不趣不可得故。<a id="a-Jc"></a>须菩提，<a id="a-Jd"></a>一切法趣无量无边，<a id="a-Je"></a>是趣不过。<a id="a-Jf"></a>何以故？<a id="a-Jg"></a>无量无边中趣不趣不可得故。<a id="a-Jh"></a>须菩提，<a id="a-Ji"></a>一切法趣不与不取，<a id="a-Jj"></a>是趣不过。<a id="a-Jk"></a>何以故？<a id="a-Jl"></a>不与不取中趣非趣不可得故。<a id="a-Jm"></a>须菩提，<a id="a-Jn"></a>一切法趣不举不下，<a id="a-Jo"></a>是趣不过。<a id="a-Jp"></a>何以故？<a id="a-Jq"></a>不举不下中趣不趣不可得故。<a id="a-Jr"></a>须菩提，<a id="a-Js"></a>一切法趣不来不去，<a id="a-Jt"></a>是趣不过。<a id="a-Ju"></a>何以故？<a id="a-Jv"></a>不来不去中趣不趣不可得故。<a id="a-Jw"></a>须菩提，<a id="a-Jx"></a>一切法趣不入不出、<a id="a-Jy"></a>不合不散、<a id="a-Jz"></a>不著不断，<a id="a-K0"></a>是趣不过。<a id="a-K1"></a>何以故？<a id="a-K2"></a>不著不断中趣不趣不可得故。<a id="a-K3"></a>须菩提，<a id="a-K4"></a>一切法趣我、<a id="a-K5"></a>众生、<a id="a-K6"></a>寿命、<a id="a-K7"></a>人起、<a id="a-K8"></a>使起、<a id="a-K9"></a>作使、<a id="a-KA"></a>作者、<a id="a-KB"></a>知者、<a id="a-KC"></a>见者，<a id="a-KD"></a>是趣不过。<a id="a-KE"></a>何以故？<a id="a-KF"></a>我乃至知者、<a id="a-KG"></a>见者毕竟不可得，<a id="a-KH"></a>云何当有趣不趣？<a id="a-KI"></a>须菩提，<a id="a-KJ"></a>一切法趣有常，<a id="a-KK"></a>是趣不过。<a id="a-KL"></a>何以故？<a id="a-KM"></a>有常毕竟不可得，<a id="a-KN"></a>云何当有趣不趣？<a id="a-KO"></a>须菩提，<a id="a-KP"></a>一切法趣乐净我，<a id="a-KQ"></a>是趣不过。<a id="a-KR"></a>何以故？<a id="a-KS"></a>乐净我毕竟不可得，<a id="a-KT"></a>云何当有趣不趣？<a id="a-KU"></a>须菩提，<a id="a-KV"></a>一切法趣无常、<a id="a-KW"></a>苦、<a id="a-KX"></a>不净、<a id="a-KY"></a>无我，<a id="a-KZ"></a>是趣不过。<a id="a-Ka"></a>何以故？<a id="a-Kb"></a>无常、<a id="a-Kc"></a>苦、<a id="a-Kd"></a>不净、<a id="a-Ke"></a>无我毕竟不可得，<a id="a-Kf"></a>云何当有趣不趣？<a id="a-Kg"></a>须菩提，<a id="a-Kh"></a>一切法趣欲事，<a id="a-Ki"></a>是趣不过。<a id="a-Kj"></a>何以故？<a id="a-Kk"></a>欲事毕竟不可得，<a id="a-Kl"></a>云何当有趣不趣？<a id="a-Km"></a>须菩提，<a id="a-Kn"></a>一切法趣瞋事、<a id="a-Ko"></a>痴事、<a id="a-Kp"></a>见事，<a id="a-Kq"></a>是趣不过。<a id="a-Kr"></a>何以故？<a id="a-Ks"></a>瞋事、<a id="a-Kt"></a>痴事、<a id="a-Ku"></a>见事毕竟不可得，<a id="a-Kv"></a>云何当有趣不趣？<a id="a-Kw"></a>须菩提，<a id="a-Kx"></a>一切法趣如，<a id="a-Ky"></a>是趣不过。<a id="a-Kz"></a>何以故？<a id="a-L0"></a>如中无来无去故。<a id="a-L1"></a>须菩提，<a id="a-L2"></a>一切法趣法性、<a id="a-L3"></a>实际、<a id="a-L4"></a>不可思议性，<a id="a-L5"></a>是趣不过。<a id="a-L6"></a>何以故？<a id="a-L7"></a>法性、<a id="a-L8"></a>实际、<a id="a-L9"></a>不可思议性中无来无去故。<a id="a-LA"></a>须菩提，<a id="a-LB"></a>一切法趣平等，<a id="a-LC"></a>是趣不过。<a id="a-LD"></a>何以故？<a id="a-LE"></a>平等中趣非趣不可得故。<a id="a-LF"></a>须菩提，<a id="a-LG"></a>一切法趣不动相，<a id="a-LH"></a>是趣不过。<a id="a-LI"></a>何以故？<a id="a-LJ"></a>不动相中趣不趣不可得故。<a id="a-LK"></a>须菩提，<a id="a-LL"></a>一切法趣色，<a id="a-LM"></a>是趣不过。<a id="a-LN"></a>何以故？<a id="a-LO"></a>色毕竟不可得，<a id="a-LP"></a>云何当有趣不趣？<a id="a-LQ"></a>须菩提，<a id="a-LR"></a>一切法趣受、<a id="a-LS"></a>想、<a id="a-LT"></a>行、<a id="a-LU"></a>识，<a id="a-LV"></a>是趣不过。<a id="a-LW"></a>何以故？<a id="a-LX"></a>受、<a id="a-LY"></a>想、<a id="a-LZ"></a>行、<a id="a-La"></a>识毕竟不可得，<a id="a-Lb"></a>云何当有趣不趣？<a id="a-Lc"></a>十二入、<a id="a-Ld"></a>十八界亦如是。<a id="a-Le"></a>须菩提，<a id="a-Lf"></a>一切法趣檀那波罗蜜，<a id="a-Lg"></a>是趣不过。<a id="a-Lh"></a>何以故？<a id="a-Li"></a>檀那毕竟不可得，<a id="a-Lj"></a>云何当有趣不趣？<a id="a-Lk"></a>须菩提，<a id="a-Ll"></a>一切法趣尸罗波罗蜜，<a id="a-Lm"></a>是趣不过。<a id="a-Ln"></a>何以故？<a id="a-Lo"></a>尸罗毕竟不可得故，<a id="a-Lp"></a>云何当有趣不趣？<a id="a-Lq"></a>须菩提。<a id="a-Lr"></a>一切法趣羼提波罗蜜，<a id="a-Ls"></a>是趣不过。<a id="a-Lt"></a>何以故？<a id="a-Lu"></a>羼提毕竟不可得故，<a id="a-Lv"></a>云何当有趣不趣？<a id="a-Lw"></a>须菩提，<a id="a-Lx"></a>一切法趣毗梨耶波罗蜜，<a id="a-Ly"></a>是趣不过。<a id="a-Lz"></a>何以故？<a id="a-M0"></a>毗梨耶毕竟不可得故，<a id="a-M1"></a>云何当有趣不趣？<a id="a-M2"></a>须菩提，<a id="a-M3"></a>一切法趣禅那波罗蜜，<a id="a-M4"></a>是趣不过。<a id="a-M5"></a>何以故？<a id="a-M6"></a>禅那毕竟不可得故，<a id="a-M7"></a>云何当有趣不趣？<a id="a-M8"></a>须菩提，<a id="a-M9"></a>一切法趣般若波罗蜜，<a id="a-MA"></a>是趣不过。<a id="a-MB"></a>何以故？<a id="a-MC"></a>般若波罗蜜毕竟不可得故，<a id="a-MD"></a>云何当有趣不趣？<a id="a-ME"></a>须菩提，<a id="a-MF"></a>一切法趣内空，<a id="a-MG"></a>是趣不过。<a id="a-MH"></a>何以故？<a id="a-MI"></a>内空毕竟不可得故，<a id="a-MJ"></a>云何当有趣不趣？<a id="a-MK"></a>须菩提，<a id="a-ML"></a>一切法趣外空，<a id="a-MM"></a>是趣不过。<a id="a-MN"></a>何以故？<a id="a-MO"></a>外空毕竟不可得故，<a id="a-MP"></a>云何当有趣不趣？<a id="a-MQ"></a>须菩提，<a id="a-MR"></a>一切法趣内外空，<a id="a-MS"></a>是趣不过。<a id="a-MT"></a>何以故？<a id="a-MU"></a>内外空毕竟不可得故，<a id="a-MV"></a>云何当有趣不趣？<a id="a-MW"></a>乃至一切法趣无法有法空，<a id="a-MX"></a>是趣不过。<a id="a-MY"></a>何以故？<a id="a-MZ"></a>无法有法空毕竟不可得故，<a id="a-Ma"></a>云何当有趣不趣？<a id="a-Mb"></a>须菩提，<a id="a-Mc"></a>一切法趣四念处乃至八圣道分，<a id="a-Md"></a>是趣不过。<a id="a-Me"></a>何以故？<a id="a-Mf"></a>四念处乃至八圣道分毕竟不可得故，<a id="a-Mg"></a>云何当有趣不趣？<a id="a-Mh"></a>须菩提，<a id="a-Mi"></a>一切法趣佛十力乃至一切种智，<a id="a-Mj"></a>是趣不过。<a id="a-Mk"></a>何以故？<a id="a-Ml"></a>一切种智中趣不趣不可得故。<a id="a-Mm"></a>须菩提，<a id="a-Mn"></a>一切法趣须陀洹果、<a id="a-Mo"></a>斯陀含果、<a id="a-Mp"></a>阿那含果、<a id="a-Mq"></a>阿罗汉果、<a id="a-Mr"></a>辟支佛道，<a id="a-Ms"></a>是趣不过。<a id="a-Mt"></a>何以故？<a id="a-Mu"></a>须陀洹果乃至辟支佛道中趣不趣不可得故。<a id="a-Mv"></a>须菩提，<a id="a-Mw"></a>一切法趣阿耨多罗三藐三菩提，<a id="a-Mx"></a>是趣不过。<a id="a-My"></a>何以故？<a id="a-Mz"></a>阿耨多罗三藐三菩提中趣不趣不可得故。<a id="a-N0"></a>须菩提，<a id="a-N1"></a>一切法趣须陀洹乃至佛，<a id="a-N2"></a>是趣不过。<a id="a-N3"></a>何以故？<a id="a-N4"></a>须陀洹乃至佛中趣不趣不可得故。<a id="a-N5"></a>”</p>
  <p id="aN6">须菩提白佛言：<a id="a-N7"></a>“世尊，<a id="a-N8"></a>是深般若波罗蜜，<a id="a-N9"></a>谁能信解者？<a id="a-NA"></a>”</p>
  <p id="aNB">佛告须菩提：<a id="a-NC"></a>“有菩萨摩诃萨，<a id="a-ND"></a>先于诸佛所久行六波罗蜜善根纯熟，<a id="a-NE"></a>供养无数百千万亿诸佛，<a id="a-NF"></a>与善知识相随，<a id="a-NG"></a>是辈人能信解是深般若波罗蜜。<a id="a-NH"></a>”</p>
  <p id="aNI">须菩提白佛言：<a id="a-NJ"></a>“世尊，<a id="a-NK"></a>能信解是深般若波罗蜜者，<a id="a-NL"></a>有何等性？<a id="a-NM"></a>何等相？<a id="a-NN"></a>何等貌？<a id="a-NO"></a>”</p>
  <p id="aNP">佛言：<a id="a-NQ"></a>“欲瞋痴断离，<a id="a-NR"></a>是性相貌，<a id="a-NS"></a>是菩萨摩诃萨，<a id="a-NT"></a>则能信解深般若波罗蜜。<a id="a-NU"></a>”</p>
  <p data-pb></p>
  <h2 id="aNV">趣一切智品第五十三</h2>
  <p id="aNW">须菩提白佛言：<a id="a-NX"></a>“世尊，<a id="a-NY"></a>是诸菩萨摩诃萨解深般若波罗蜜者，<a id="a-NZ"></a>当趣何所？<a id="a-Na"></a>”</p>
  <p id="aNb">佛告须菩提：<a id="a-Nc"></a>“是菩萨摩诃萨解深般若波罗蜜，<a id="a-Nd"></a>当趣一切种智。<a id="a-Ne"></a>”</p>
  <p id="aNf">须菩提白佛言：<a id="a-Ng"></a>“世尊，<a id="a-Nh"></a>是菩萨摩诃萨能趣一切种智者，<a id="a-Ni"></a>则为一切众生所归趣，<a id="a-Nj"></a>修般若波罗蜜故。<a id="a-Nk"></a>世尊，<a id="a-Nl"></a>修般若波罗蜜，<a id="a-Nm"></a>即是修一切法。<a id="a-Nn"></a>世尊，<a id="a-No"></a>无所修是修般若波罗蜜，<a id="a-Np"></a>不受修坏修是修般若波罗蜜。<a id="a-Nq"></a>”</p>
  <p id="aNr">佛告须菩提：<a id="a-Ns"></a>“何法坏故，<a id="a-Nt"></a>般若波罗蜜为坏修？<a id="a-Nu"></a>”</p>
  <p id="aNv">“世尊，<a id="a-Nw"></a>色坏故，<a id="a-Nx"></a>般若波罗蜜为坏修；<a id="a-Ny"></a>受、<a id="a-Nz"></a>想、<a id="a-O0"></a>行、<a id="a-O1"></a>识、<a id="a-O2"></a>十二处、<a id="a-O3"></a>十八界坏故，<a id="a-O4"></a>般若波罗蜜为坏修；<a id="a-O5"></a>我乃至知者、<a id="a-O6"></a>见者坏故，<a id="a-O7"></a>般若波罗蜜为坏修。<a id="a-O8"></a>世尊，<a id="a-O9"></a>檀那波罗蜜坏故，<a id="a-OA"></a>般若波罗蜜为坏修；<a id="a-OB"></a>乃至般若波罗蜜坏故，<a id="a-OC"></a>般若波罗蜜为坏修；<a id="a-OD"></a>内空乃至无法有法空、<a id="a-OE"></a>四念处乃至十八不共法、<a id="a-OF"></a>须陀洹果乃至一切种智坏故，<a id="a-OG"></a>般若波罗蜜为坏修。<a id="a-OH"></a>”</p>
  <p id="aOI">佛言：<a id="a-OJ"></a>“如是，<a id="a-OK"></a>如是，<a id="a-OL"></a>须菩提，<a id="a-OM"></a>色坏故，<a id="a-ON"></a>般若波罗蜜为坏修，<a id="a-OO"></a>乃至一切种智坏故，<a id="a-OP"></a>般若波罗蜜为坏修。<a id="a-OQ"></a>”</p>
  <p id="aOR">尔时，<a id="a-OS"></a>佛告须菩提：<a id="a-OT"></a>“是深般若波罗蜜中，<a id="a-OU"></a>阿毗跋致菩萨摩诃萨应当验知，<a id="a-OV"></a>若菩萨摩诃萨于是深般若波罗蜜中不著，<a id="a-OW"></a>当知是阿毗跋致相；<a id="a-OX"></a>禅那波罗蜜乃至檀那波罗蜜中不著，<a id="a-OY"></a>四念处乃至一切种智中不著，<a id="a-OZ"></a>当知是阿毗跋致。<a id="a-Oa"></a>若阿毗跋致菩萨摩诃萨行深般若波罗蜜时，<a id="a-Ob"></a>不以他语为坚要，<a id="a-Oc"></a>亦不随他教行。<a id="a-Od"></a>阿毗跋致菩萨摩诃萨不为欲心、<a id="a-Oe"></a>瞋心、<a id="a-Of"></a>痴心所牵。<a id="a-Og"></a>若阿毗跋致菩萨摩诃萨不远离六波罗蜜，<a id="a-Oh"></a>若阿毗跋致菩萨摩诃萨闻说深般若波罗蜜时，<a id="a-Oi"></a>心不惊、<a id="a-Oj"></a>不没、<a id="a-Ok"></a>不怖、<a id="a-Ol"></a>不畏、<a id="a-Om"></a>不悔，<a id="a-On"></a>欢喜乐闻，<a id="a-Oo"></a>受持读诵，<a id="a-Op"></a>正忆念，<a id="a-Oq"></a>如说行。<a id="a-Or"></a>须菩提，<a id="a-Os"></a>当知是菩萨先世，<a id="a-Ot"></a>已问是深般若波罗蜜中事，<a id="a-Ou"></a>已受持读诵、<a id="a-Ov"></a>说、<a id="a-Ow"></a>正忆念。<a id="a-Ox"></a>何以故？<a id="a-Oy"></a>是菩萨摩诃萨有大威德故，<a id="a-Oz"></a>闻是深般若波罗蜜，<a id="a-P0"></a>心不惊、<a id="a-P1"></a>不怖、<a id="a-P2"></a>不畏、<a id="a-P3"></a>不没、<a id="a-P4"></a>不悔，<a id="a-P5"></a>欢喜乐闻，<a id="a-P6"></a>受持读诵，<a id="a-P7"></a>正忆念。<a id="a-P8"></a>”</p>
  <p id="aP9">须菩提白佛言：<a id="a-PA"></a>“世尊，<a id="a-PB"></a>若菩萨摩诃萨闻深般若波罗蜜，<a id="a-PC"></a>不惊不怖乃至正忆念。<a id="a-PD"></a>世尊，<a id="a-PE"></a>是菩萨摩诃萨，<a id="a-PF"></a>云何行是般若波罗蜜？<a id="a-PG"></a>”</p>
  <p id="aPH">佛言：<a id="a-PI"></a>“随顺一切种智心，<a id="a-PJ"></a>是菩萨摩诃萨应如是行般若波罗蜜。<a id="a-PK"></a>”</p>
  <p id="aPL">“世尊，<a id="a-PM"></a>云何名随顺一切种智心，<a id="a-PN"></a>是菩萨摩诃萨应如是行般若波罗蜜？<a id="a-PO"></a>”</p>
  <p id="aPP">佛言：<a id="a-PQ"></a>“以空随顺，<a id="a-PR"></a>是为菩萨摩诃萨行深般若波罗蜜。<a id="a-PS"></a>以无相、<a id="a-PT"></a>无作、<a id="a-PU"></a>无所有、<a id="a-PV"></a>不生不灭、<a id="a-PW"></a>不垢不净随顺，<a id="a-PX"></a>是菩萨摩诃萨应如是行般若波罗蜜。<a id="a-PY"></a>以如梦幻、<a id="a-PZ"></a>焰、<a id="a-Pa"></a>响、<a id="a-Pb"></a>化随顺，<a id="a-Pc"></a>是行般若波罗蜜。<a id="a-Pd"></a>”</p>
  <p id="aPe">须菩提白佛言：<a id="a-Pf"></a>“佛说以空随顺乃至如梦如幻随顺，<a id="a-Pg"></a>是行般若波罗蜜。<a id="a-Ph"></a>世尊，<a id="a-Pi"></a>是菩萨摩诃萨行何法，<a id="a-Pj"></a>若色、<a id="a-Pk"></a>若受想行识乃至一切种智？<a id="a-Pl"></a>”</p>
  <p id="aPm">佛告须菩提：<a id="a-Pn"></a>“菩萨摩诃萨不行色，<a id="a-Po"></a>不行受、<a id="a-Pp"></a>想、<a id="a-Pq"></a>行、<a id="a-Pr"></a>识，<a id="a-Ps"></a>乃至不行一切种智。<a id="a-Pt"></a>何以故？<a id="a-Pu"></a>是菩萨行处，<a id="a-Pv"></a>无作法，<a id="a-Pw"></a>无坏法，<a id="a-Px"></a>无所从来，<a id="a-Py"></a>亦无所去，<a id="a-Pz"></a>无住处。<a id="a-Q0"></a>是法不可数无有量，<a id="a-Q1"></a>若无数无量是法不可得，<a id="a-Q2"></a>不可以色得，<a id="a-Q3"></a>乃至不可以一切种智得。<a id="a-Q4"></a>何以故？<a id="a-Q5"></a>色即是萨婆若，<a id="a-Q6"></a>萨婆若即是色，<a id="a-Q7"></a>乃至一切种智即是萨婆若，<a id="a-Q8"></a>萨婆若即是一切种智。<a id="a-Q9"></a>若色如相，<a id="a-QA"></a>乃至一切种智如相，<a id="a-QB"></a>皆是一如无二无别。<a id="a-QC"></a>色如相、<a id="a-QD"></a>萨婆若如相，<a id="a-QE"></a>一如无二无别，<a id="a-QF"></a>乃至一切种智亦如是。<a id="a-QG"></a>”</p>
 </body>
</html>