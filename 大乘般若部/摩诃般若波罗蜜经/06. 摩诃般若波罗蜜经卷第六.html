<!doctype html>
<html id="z3IBT9iAU" data-ver="2100">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第六</h1>
  <h2 id="a2">广乘品第十九</h2>
  <p id="a3">佛告须菩提：<a id="a-4"></a>“菩萨摩诃萨摩诃衍，<a id="a-5"></a>所谓四念处。<a id="a-6"></a>何等四？<a id="a-7"></a>须菩提，<a id="a-8"></a>菩萨摩诃萨内身中循身观亦无身觉，<a id="a-9"></a>以不可得故；<a id="a-A"></a>外身中、<a id="a-B"></a>内外身中循身观亦无身觉，<a id="a-C"></a>以不可得故，<a id="a-D"></a>勤精进一心除世间贪忧。<a id="a-E"></a>内受、<a id="a-F"></a>内心、<a id="a-G"></a>内法，<a id="a-H"></a>外受、<a id="a-I"></a>外心、<a id="a-J"></a>外法，<a id="a-K"></a>内外受、<a id="a-L"></a>内外心、<a id="a-M"></a>内外法，<a id="a-N"></a>循法观亦无法觉，<a id="a-O"></a>以不可得故，<a id="a-P"></a>勤精进一心除世间贪忧。</p>
  <p id="aQ">“须菩提，<a id="a-R"></a>菩萨摩诃萨，<a id="a-S"></a>云何内身中循身观？</p>
  <p id="aT">“须菩提，<a id="a-U"></a>若菩萨摩诃萨行时知行，<a id="a-V"></a>住时知住，<a id="a-W"></a>坐时知坐，<a id="a-X"></a>卧时知卧，<a id="a-Y"></a>知身所行如是知。<a id="a-Z"></a>须菩提，<a id="a-a"></a>菩萨摩诃萨如是内身中循身观，<a id="a-b"></a>勤精进一心除世间贪忧，<a id="a-c"></a>以不可得故。</p>
  <p id="ad">“复次，<a id="a-e"></a>须菩提，<a id="a-f"></a>菩萨摩诃萨若来若去视瞻一心，<a id="a-g"></a>屈申俯仰、<a id="a-h"></a>服僧伽梨、<a id="a-i"></a>执持衣钵、<a id="a-j"></a>饮食、<a id="a-k"></a>卧息、<a id="a-l"></a>坐立、<a id="a-m"></a>睡觉、<a id="a-n"></a>语默、<a id="a-o"></a>入禅出禅亦常一心。<a id="a-p"></a>如是，<a id="a-q"></a>须菩提，<a id="a-r"></a>菩萨摩诃萨行般若波罗蜜，<a id="a-s"></a>内身中循身观，<a id="a-t"></a>以不可得故。</p>
  <p id="au">“复次，<a id="a-v"></a>须菩提，<a id="a-w"></a>菩萨摩诃萨内身中循身观时，<a id="a-x"></a>一心念入息时知入息，<a id="a-y"></a>出息时知出息，<a id="a-z"></a>入息长时知入息长，<a id="a-10"></a>出息长时知出息长，<a id="a-11"></a>入息短时知入息短，<a id="a-12"></a>出息短时知出息短。<a id="a-13"></a>譬如旋师若旋师弟子，<a id="a-14"></a>绳长知长，<a id="a-15"></a>绳短知短；<a id="a-16"></a>菩萨摩诃萨亦如是，<a id="a-17"></a>一念入息时知入息，<a id="a-18"></a>出息时知出息，<a id="a-19"></a>入息长时知入息长，<a id="a-1A"></a>出息长时知出息长，<a id="a-1B"></a>入息短时知入息短，<a id="a-1C"></a>出息短时知出息短。<a id="a-1D"></a>如是，<a id="a-1E"></a>须菩提，<a id="a-1F"></a>菩萨摩诃萨内身中循身观，<a id="a-1G"></a>勤精进一心除世间贪忧，<a id="a-1H"></a>以不可得故。</p>
  <p id="a1I">“复次，<a id="a-1J"></a>须菩提，<a id="a-1K"></a>菩萨摩诃萨观身四大作是念：<a id="a-1L"></a>‘身中有地大、<a id="a-1M"></a>水大、<a id="a-1N"></a>火大、<a id="a-1O"></a>风大。<a id="a-1P"></a>’譬如屠牛师若屠牛弟子，<a id="a-1Q"></a>以刀杀牛分作四分，<a id="a-1R"></a>作四分已若立若坐观此四分。<a id="a-1S"></a>菩萨摩诃萨亦如是，<a id="a-1T"></a>行般若波罗蜜时，<a id="a-1U"></a>种种观身四大，<a id="a-1V"></a>地大、<a id="a-1W"></a>水大、<a id="a-1X"></a>火大、<a id="a-1Y"></a>风大。<a id="a-1Z"></a>如是，<a id="a-1a"></a>须菩提，<a id="a-1b"></a>菩萨摩诃萨内身中循身观，<a id="a-1c"></a>以不可得故。</p>
  <p id="a1d">“复次，<a id="a-1e"></a>须菩提，<a id="a-1f"></a>菩萨摩诃萨观内身，<a id="a-1g"></a>从足至顶周匝薄皮，<a id="a-1h"></a>种种不净充满身中，<a id="a-1i"></a>作是念：<a id="a-1j"></a>‘身中有发毛爪齿、<a id="a-1k"></a>薄皮厚皮、<a id="a-1l"></a>筋肉骨髓、<a id="a-1m"></a>脾肾心胆肝肺、<a id="a-1n"></a>小肠大肠、<a id="a-1o"></a>胃胞屎尿、<a id="a-1p"></a>垢汗泪涕、<a id="a-1q"></a>涎唾脓血、<a id="a-1r"></a>黄白痰癊、<a id="a-1s"></a>肪[月+冊]脑膜。<a id="a-1t"></a>’譬如田夫仓中隔盛杂谷，<a id="a-1u"></a>种种充满稻麻黍粟豆麦，<a id="a-1v"></a>明眼之人开仓即知，<a id="a-1w"></a>是稻、<a id="a-1x"></a>是麻、<a id="a-1y"></a>是黍、<a id="a-1z"></a>是粟、<a id="a-20"></a>是豆、<a id="a-21"></a>是麦，<a id="a-22"></a>分别悉知。<a id="a-23"></a>菩萨摩诃萨亦如是，<a id="a-24"></a>观是身从足至顶周匝薄皮，<a id="a-25"></a>种种不净充满身中发毛爪齿乃至脑膜。<a id="a-26"></a>如是，<a id="a-27"></a>须菩提，<a id="a-28"></a>菩萨摩诃萨观内身，<a id="a-29"></a>勤精进一心除世间贪忧，<a id="a-2A"></a>以不可得故。</p>
  <p id="a2B">“复次，<a id="a-2C"></a>须菩提，<a id="a-2D"></a>菩萨摩诃萨若见弃死人身，<a id="a-2E"></a>一日、<a id="a-2F"></a>二日至于五日，<a id="a-2G"></a>胮胀青瘀脓汁流出，<a id="a-2H"></a>自念：<a id="a-2I"></a>‘我身亦如是相，<a id="a-2J"></a>如是法，<a id="a-2K"></a>未脱此法。<a id="a-2L"></a>’如是，<a id="a-2M"></a>须菩提，<a id="a-2N"></a>菩萨摩诃萨内身中循身观，<a id="a-2O"></a>勤精进一心除世间贪忧，<a id="a-2P"></a>以不可得故。</p>
  <p id="a2Q">“复次，<a id="a-2R"></a>须菩提，<a id="a-2S"></a>菩萨摩诃萨若见是弃死人身，<a id="a-2T"></a>若六日，<a id="a-2U"></a>若七日，<a id="a-2V"></a>乌、<a id="a-2W"></a>鸱、<a id="a-2X"></a>雕、<a id="a-2Y"></a>鹫、<a id="a-2Z"></a>豺、<a id="a-2a"></a>狼、<a id="a-2b"></a>狐、<a id="a-2c"></a>狗，<a id="a-2d"></a>如是等种种禽兽掴裂食之，<a id="a-2e"></a>自念：<a id="a-2f"></a>‘我身如是相，<a id="a-2g"></a>如是法，<a id="a-2h"></a>未脱此法。<a id="a-2i"></a>’须菩提，<a id="a-2j"></a>菩萨摩诃萨内身中循身观，<a id="a-2k"></a>勤精进一心除世间贪忧，<a id="a-2l"></a>以不可得故。</p>
  <p id="a2m">“复次，<a id="a-2n"></a>须菩提，<a id="a-2o"></a>菩萨摩诃萨若见是弃死人身，<a id="a-2p"></a>种种禽兽食已不净烂臭，<a id="a-2q"></a>自念：<a id="a-2r"></a>‘我身如是相，<a id="a-2s"></a>如是法，<a id="a-2t"></a>未脱此法。<a id="a-2u"></a>’乃至除世间贪忧。</p>
  <p id="a2v">“复次，<a id="a-2w"></a>须菩提，<a id="a-2x"></a>菩萨摩诃萨若见是弃死人身，<a id="a-2y"></a>骨璅血肉涂染筋骨相连，<a id="a-2z"></a>自念：<a id="a-30"></a>‘我身如是相，<a id="a-31"></a>如是法，<a id="a-32"></a>未脱此法。<a id="a-33"></a>’乃至除世间贪忧。</p>
  <p id="a34">“复次，<a id="a-35"></a>须菩提，<a id="a-36"></a>菩萨摩诃萨若见是弃死人身，<a id="a-37"></a>骨璅血肉已离筋骨相连，<a id="a-38"></a>自念：<a id="a-39"></a>‘我身如是相，<a id="a-3A"></a>如是法，<a id="a-3B"></a>未脱此法。<a id="a-3C"></a>’乃至除世间贪忧。</p>
  <p id="a3D">“复次，<a id="a-3E"></a>须菩提，<a id="a-3F"></a>菩萨摩诃萨若见是弃死人身，<a id="a-3G"></a>骨璅已散在地，<a id="a-3H"></a>自念：<a id="a-3I"></a>‘我身如是相，<a id="a-3J"></a>如是法，<a id="a-3K"></a>未脱此法。<a id="a-3L"></a>’如是，<a id="a-3M"></a>须菩提，<a id="a-3N"></a>菩萨摩诃萨观内身，<a id="a-3O"></a>乃至除世间贪忧。</p>
  <p id="a3P">“复次，<a id="a-3Q"></a>须菩提，<a id="a-3R"></a>菩萨摩诃萨若见是弃死人身，<a id="a-3S"></a>骨散在地，<a id="a-3T"></a>脚骨异处，<a id="a-3U"></a>[𧾷+尃]骨、<a id="a-3V"></a>髀骨、<a id="a-3W"></a>腰骨、<a id="a-3X"></a>胁骨、<a id="a-3Y"></a>脊骨、<a id="a-3Z"></a>手骨、<a id="a-3a"></a>项骨、<a id="a-3b"></a>髑髅各各异处，<a id="a-3c"></a>自念：<a id="a-3d"></a>‘我身如是相，<a id="a-3e"></a>如是法，<a id="a-3f"></a>未脱此法。<a id="a-3g"></a>’如是，<a id="a-3h"></a>须菩提，<a id="a-3i"></a>菩萨摩诃萨观内身，<a id="a-3j"></a>乃至除世间贪忧。</p>
  <p id="a3k">“复次，<a id="a-3l"></a>须菩提，<a id="a-3m"></a>菩萨摩诃萨若见是弃死人，<a id="a-3n"></a>骨在地岁久，<a id="a-3o"></a>风吹日曝，<a id="a-3p"></a>色白如贝，<a id="a-3q"></a>自念：<a id="a-3r"></a>‘我身如是相，<a id="a-3s"></a>如是法，<a id="a-3t"></a>未脱此法。<a id="a-3u"></a>’如是，<a id="a-3v"></a>须菩提，<a id="a-3w"></a>菩萨摩诃萨观内身，<a id="a-3x"></a>乃至除世间贪忧，<a id="a-3y"></a>以不可得故。</p>
  <p id="a3z">“复次，<a id="a-40"></a>须菩提，<a id="a-41"></a>菩萨摩诃萨若见是弃死人骨在地，<a id="a-42"></a>岁久其色如鸽，<a id="a-43"></a>腐朽烂坏与土共合，<a id="a-44"></a>自念：<a id="a-45"></a>‘我身如是相，<a id="a-46"></a>如是法，<a id="a-47"></a>未脱此法。<a id="a-48"></a>’如是，<a id="a-49"></a>须菩提，<a id="a-4A"></a>菩萨摩诃萨内身中循身观，<a id="a-4B"></a>勤精进一心除世间贪忧，<a id="a-4C"></a>以不可得故。<a id="a-4D"></a>外身、<a id="a-4E"></a>内外身亦如是，<a id="a-4F"></a>受念处、<a id="a-4G"></a>心念处、<a id="a-4H"></a>法念处亦应如是广说。<a id="a-4I"></a>须菩提，<a id="a-4J"></a>是名菩萨摩诃萨摩诃衍。</p>
  <p id="a4K">“复次，<a id="a-4L"></a>须菩提，<a id="a-4M"></a>菩萨摩诃萨摩诃衍，<a id="a-4N"></a>所谓四正勤。<a id="a-4O"></a>何等四？<a id="a-4P"></a>须菩提，<a id="a-4Q"></a>菩萨摩诃萨，<a id="a-4R"></a>未生诸恶不善法为不生故，<a id="a-4S"></a>欲生勤精进摄心行道；<a id="a-4T"></a>已生诸恶不善法为断故，<a id="a-4U"></a>欲生勤精进摄心行道；<a id="a-4V"></a>未生诸善法为生故，<a id="a-4W"></a>欲生勤精进摄心行道；<a id="a-4X"></a>已生诸善法为住不失修满增广故，<a id="a-4Y"></a>欲生勤精进摄心行道。<a id="a-4Z"></a>以不可得故，<a id="a-4a"></a>须菩提，<a id="a-4b"></a>是名菩萨摩诃萨摩诃衍。</p>
  <p id="a4c">“复次，<a id="a-4d"></a>须菩提，<a id="a-4e"></a>菩萨摩诃萨摩诃衍，<a id="a-4f"></a>所谓四如意分。<a id="a-4g"></a>何等四？<a id="a-4h"></a>欲定断行成就修如意分，<a id="a-4i"></a>心定断行成就修如意分，<a id="a-4j"></a>精进定断行成就修如意分，<a id="a-4k"></a>思惟定断行成就修如意分。<a id="a-4l"></a>以不可得故，<a id="a-4m"></a>须菩提，<a id="a-4n"></a>是名菩萨摩诃萨摩诃衍。</p>
  <p id="a4o">“复次，<a id="a-4p"></a>须菩提，<a id="a-4q"></a>菩萨摩诃萨摩诃衍，<a id="a-4r"></a>所谓五根。<a id="a-4s"></a>何等五？<a id="a-4t"></a>信根、<a id="a-4u"></a>精进根、<a id="a-4v"></a>念根、<a id="a-4w"></a>定根、<a id="a-4x"></a>慧根。<a id="a-4y"></a>是名菩萨摩诃萨摩诃衍，<a id="a-4z"></a>以不可得故。</p>
  <p id="a50">“复次，<a id="a-51"></a>须菩提，<a id="a-52"></a>菩萨摩诃萨摩诃衍，<a id="a-53"></a>所谓五力。<a id="a-54"></a>何等五？<a id="a-55"></a>信力、<a id="a-56"></a>精进力、<a id="a-57"></a>念力、<a id="a-58"></a>定力、<a id="a-59"></a>慧力。<a id="a-5A"></a>是名菩萨摩诃萨摩诃衍，<a id="a-5B"></a>以不可得故。</p>
  <p id="a5C">“复次，<a id="a-5D"></a>须菩提，<a id="a-5E"></a>菩萨摩诃萨摩诃衍，<a id="a-5F"></a>所谓七觉分。<a id="a-5G"></a>何等七？<a id="a-5H"></a>菩萨摩诃萨修念觉分，<a id="a-5I"></a>依离依无染向涅槃；<a id="a-5J"></a>择法觉分、<a id="a-5K"></a>精进觉分、<a id="a-5L"></a>喜觉分、<a id="a-5M"></a>除觉分、<a id="a-5N"></a>定觉分、<a id="a-5O"></a>舍觉分，<a id="a-5P"></a>依离依无染向涅槃。<a id="a-5Q"></a>以不可得故，<a id="a-5R"></a>是名菩萨摩诃萨摩诃衍。</p>
  <p id="a5S">“复次，<a id="a-5T"></a>须菩提，<a id="a-5U"></a>菩萨摩诃萨摩诃衍，<a id="a-5V"></a>所谓八圣道分。<a id="a-5W"></a>何等八？<a id="a-5X"></a>正见、<a id="a-5Y"></a>正思惟、<a id="a-5Z"></a>正语、<a id="a-5a"></a>正业、<a id="a-5b"></a>正命、<a id="a-5c"></a>正精进、<a id="a-5d"></a>正念、<a id="a-5e"></a>正定。<a id="a-5f"></a>是名菩萨摩诃萨摩诃衍，<a id="a-5g"></a>以不可得故。</p>
  <p id="a5h">“复次，<a id="a-5i"></a>须菩提，<a id="a-5j"></a>菩萨摩诃萨摩诃衍，<a id="a-5k"></a>所谓三三昧。<a id="a-5l"></a>何等三？<a id="a-5m"></a>空、<a id="a-5n"></a>无相、<a id="a-5o"></a>无作三昧。<a id="a-5p"></a>空三昧名诸法自相空，<a id="a-5q"></a>是为空解脱门；<a id="a-5r"></a>无相名坏诸法相不忆不念，<a id="a-5s"></a>是名无相解脱门；<a id="a-5t"></a>无作名诸法中不作愿，<a id="a-5u"></a>是为无作解脱门。<a id="a-5v"></a>是名菩萨摩诃萨摩诃衍，<a id="a-5w"></a>以不可得故。</p>
  <p id="a5x">“复次，<a id="a-5y"></a>须菩提，<a id="a-5z"></a>菩萨摩诃萨摩诃衍，<a id="a-60"></a>所谓苦智、<a id="a-61"></a>集智、<a id="a-62"></a>灭智、<a id="a-63"></a>道智、<a id="a-64"></a>尽智、<a id="a-65"></a>无生智、<a id="a-66"></a>法智、<a id="a-67"></a>比智、<a id="a-68"></a>世智、<a id="a-69"></a>他心智、<a id="a-6A"></a>如实智。<a id="a-6B"></a>云何名苦智？<a id="a-6C"></a>知苦不生是名苦智。<a id="a-6D"></a>云何名集智？<a id="a-6E"></a>知集应断是名集智。<a id="a-6F"></a>云何名灭智？<a id="a-6G"></a>知苦灭是名灭智。<a id="a-6H"></a>云何名道智？<a id="a-6I"></a>知八圣道分是名道智。<a id="a-6J"></a>云何名尽智？<a id="a-6K"></a>知诸淫恚痴尽是名尽智。<a id="a-6L"></a>云何名无生智？<a id="a-6M"></a>知诸有中无生是名无生智。<a id="a-6N"></a>云何名法智？<a id="a-6O"></a>知五阴本事是名法智。<a id="a-6P"></a>云何名比智？<a id="a-6Q"></a>知眼无常乃至意识因缘生受无常是名比智。<a id="a-6R"></a>云何名世智？<a id="a-6S"></a>知因缘名字是名世智。<a id="a-6T"></a>云何名他心智？<a id="a-6U"></a>知他众生心是名他心智。<a id="a-6V"></a>云何名如实智？<a id="a-6W"></a>诸佛一切种智是名如实智。<a id="a-6X"></a>须菩提，<a id="a-6Y"></a>是名菩萨摩诃萨摩诃衍，<a id="a-6Z"></a>以不可得故。</p>
  <p id="a6a">“复次，<a id="a-6b"></a>须菩提，<a id="a-6c"></a>菩萨摩诃萨摩诃衍，<a id="a-6d"></a>所谓三根，<a id="a-6e"></a>未知欲知根、<a id="a-6f"></a>知根、<a id="a-6g"></a>智者根。<a id="a-6h"></a>云何名未知欲知根？<a id="a-6i"></a>诸学人未得果信根、<a id="a-6j"></a>精进根、<a id="a-6k"></a>念根、<a id="a-6l"></a>定根、<a id="a-6m"></a>慧根，<a id="a-6n"></a>是名未知欲知根。<a id="a-6o"></a>云何名知根？<a id="a-6p"></a>诸学人得果信根乃至慧根，<a id="a-6q"></a>是名知根。<a id="a-6r"></a>云何名智者根？<a id="a-6s"></a>诸无学人若阿罗汉、<a id="a-6t"></a>若辟支佛、<a id="a-6u"></a>诸佛信根乃至慧根，<a id="a-6v"></a>是名智者根。<a id="a-6w"></a>须菩提，<a id="a-6x"></a>是名菩萨摩诃萨摩诃衍，<a id="a-6y"></a>以不可得故。</p>
  <p id="a6z">“复次，<a id="a-70"></a>须菩提，<a id="a-71"></a>菩萨摩诃萨摩诃衍，<a id="a-72"></a>所谓三三昧。<a id="a-73"></a>何等三？<a id="a-74"></a>有觉有观三昧、<a id="a-75"></a>无觉有观三昧、<a id="a-76"></a>无觉无观三昧。<a id="a-77"></a>云何名有觉有观三昧？<a id="a-78"></a>离诸欲，<a id="a-79"></a>离恶不善法，<a id="a-7A"></a>有觉有观，<a id="a-7B"></a>离生喜乐，<a id="a-7C"></a>入初禅，<a id="a-7D"></a>是名有觉有观三昧。<a id="a-7E"></a>云何名无觉有观三昧？<a id="a-7F"></a>初禅、<a id="a-7G"></a>二禅中间，<a id="a-7H"></a>是名无觉有观三昧。<a id="a-7I"></a>云何名无觉无观三昧？<a id="a-7J"></a>从二禅乃至非有想非无想定，<a id="a-7K"></a>是名无觉无观三昧。<a id="a-7L"></a>须菩提，<a id="a-7M"></a>是名菩萨摩诃萨摩诃衍，<a id="a-7N"></a>以不可得故。</p>
  <p id="a7O">“复次，<a id="a-7P"></a>须菩提，<a id="a-7Q"></a>菩萨摩诃萨摩诃衍，<a id="a-7R"></a>所谓十念。<a id="a-7S"></a>何等十？<a id="a-7T"></a>念佛、<a id="a-7U"></a>念法、<a id="a-7V"></a>念僧、<a id="a-7W"></a>念戒、<a id="a-7X"></a>念舍、<a id="a-7Y"></a>念天、<a id="a-7Z"></a>念善、<a id="a-7a"></a>念出入息、<a id="a-7b"></a>念身、<a id="a-7c"></a>念死。<a id="a-7d"></a>须菩提，<a id="a-7e"></a>是名菩萨摩诃萨摩诃衍，<a id="a-7f"></a>以不可得故。</p>
  <p id="a7g">“复次，<a id="a-7h"></a>须菩提，<a id="a-7i"></a>菩萨摩诃萨摩诃衍，<a id="a-7j"></a>所谓四禅、<a id="a-7k"></a>四无量心、<a id="a-7l"></a>四无色定、<a id="a-7m"></a>八背舍、<a id="a-7n"></a>九次第定。<a id="a-7o"></a>须菩提，<a id="a-7p"></a>是名菩萨摩诃萨摩诃衍，<a id="a-7q"></a>以不可得故。</p>
  <p id="a7r">“复次，<a id="a-7s"></a>须菩提，<a id="a-7t"></a>菩萨摩诃萨摩诃衍，<a id="a-7u"></a>所谓佛十力。<a id="a-7v"></a>何等十？<a id="a-7w"></a>佛如实知一切法是处不是处相，<a id="a-7x"></a>一力也。<a id="a-7y"></a>如实知他众生过去、<a id="a-7z"></a>未来、<a id="a-80"></a>现在诸业诸受法，<a id="a-81"></a>知造业处，<a id="a-82"></a>知因缘，<a id="a-83"></a>知报，<a id="a-84"></a>二力也。<a id="a-85"></a>如实知诸禅解脱三昧定垢净分别相，<a id="a-86"></a>三力也。<a id="a-87"></a>如实知他众生诸根上下相，<a id="a-88"></a>四力也。<a id="a-89"></a>如实知他众生种种欲解，<a id="a-8A"></a>五力也。<a id="a-8B"></a>如实知世间种种无数性，<a id="a-8C"></a>六力也。<a id="a-8D"></a>如实知一切至处道，<a id="a-8E"></a>七力也。<a id="a-8F"></a>知种种宿命有相有因缘，<a id="a-8G"></a>一世、<a id="a-8H"></a>二世乃至百千世劫，<a id="a-8I"></a>初劫尽我在彼众生中生，<a id="a-8J"></a>如是姓，<a id="a-8K"></a>如是名，<a id="a-8L"></a>如是饮食、<a id="a-8M"></a>苦乐、<a id="a-8N"></a>寿命长短，<a id="a-8O"></a>彼中死是间生，<a id="a-8P"></a>是间死还生是间，<a id="a-8Q"></a>此间生名姓、<a id="a-8R"></a>饮食、<a id="a-8S"></a>苦乐、<a id="a-8T"></a>寿命长短亦如是，<a id="a-8U"></a>八力也。<a id="a-8V"></a>佛天眼净过诸天眼，<a id="a-8W"></a>见众生死时生时、<a id="a-8X"></a>端正丑陋、<a id="a-8Y"></a>若大若小、<a id="a-8Z"></a>若堕恶道、<a id="a-8a"></a>若堕善道，<a id="a-8b"></a>如是业因缘受报：<a id="a-8c"></a>是诸众生恶身业成就、<a id="a-8d"></a>恶口业成就、<a id="a-8e"></a>恶意业成就、<a id="a-8f"></a>谤毁圣人受邪见业因缘故，<a id="a-8g"></a>身坏死时入恶道生地狱中；<a id="a-8h"></a>是诸众生善身业成就、<a id="a-8i"></a>善口业成就、<a id="a-8j"></a>善意业成就、<a id="a-8k"></a>不谤毁圣人受正见因缘故，<a id="a-8l"></a>身坏死时入善道生天上，<a id="a-8m"></a>九力也。<a id="a-8n"></a>佛如实知诸漏尽故，<a id="a-8o"></a>无漏心解脱，<a id="a-8p"></a>无漏慧解脱，<a id="a-8q"></a>现在法中自证知入是法，<a id="a-8r"></a>所谓我生已尽，<a id="a-8s"></a>梵行已作，<a id="a-8t"></a>从今世不复见后世，<a id="a-8u"></a>十力也。<a id="a-8v"></a>须菩提，<a id="a-8w"></a>是名菩萨摩诃萨摩诃衍，<a id="a-8x"></a>以不可得故。</p>
  <p id="a8y">“复次，<a id="a-8z"></a>须菩提，<a id="a-90"></a>菩萨摩诃萨摩诃衍，<a id="a-91"></a>所谓四无所畏。<a id="a-92"></a>何等四？<a id="a-93"></a>佛作诚言：<a id="a-94"></a>‘我是一切正智人，<a id="a-95"></a>若有沙门、<a id="a-96"></a>婆罗门、<a id="a-97"></a>若天、<a id="a-98"></a>若魔、<a id="a-99"></a>若梵、<a id="a-9A"></a>若复余众，<a id="a-9B"></a>如实难言是法不知，<a id="a-9C"></a>乃至不见是微畏相。<a id="a-9D"></a>以是故，<a id="a-9E"></a>我得安隐，<a id="a-9F"></a>得无所畏，<a id="a-9G"></a>安住圣主处，<a id="a-9H"></a>在大众中师子吼能转梵轮，<a id="a-9I"></a>诸沙门、<a id="a-9J"></a>婆罗门、<a id="a-9K"></a>若天、<a id="a-9L"></a>若魔、<a id="a-9M"></a>若梵、<a id="a-9N"></a>若复余众实不能转。<a id="a-9O"></a>’一无畏也。<a id="a-9P"></a>佛作诚言：<a id="a-9Q"></a>‘我一切漏尽，<a id="a-9R"></a>若有沙门、<a id="a-9S"></a>婆罗门、<a id="a-9T"></a>若天、<a id="a-9U"></a>若魔、<a id="a-9V"></a>若梵、<a id="a-9W"></a>若复余众，<a id="a-9X"></a>如实难言是漏不尽，<a id="a-9Y"></a>乃至不见是微畏相。<a id="a-9Z"></a>以是故，<a id="a-9a"></a>我得安隐，<a id="a-9b"></a>得无所畏，<a id="a-9c"></a>安住圣主处，<a id="a-9d"></a>在大众中师子吼能转梵轮，<a id="a-9e"></a>诸沙门、<a id="a-9f"></a>婆罗门、<a id="a-9g"></a>若天、<a id="a-9h"></a>若魔、<a id="a-9i"></a>若梵、<a id="a-9j"></a>若复余众实不能转。<a id="a-9k"></a>’二无畏也。<a id="a-9l"></a>佛作诚言：<a id="a-9m"></a>‘我说障法，<a id="a-9n"></a>若有沙门、<a id="a-9o"></a>婆罗门、<a id="a-9p"></a>若天、<a id="a-9q"></a>若魔、<a id="a-9r"></a>若梵、<a id="a-9s"></a>若复余众，<a id="a-9t"></a>如实难言受是法不障道，<a id="a-9u"></a>乃至不见是微畏相。<a id="a-9v"></a>以是故，<a id="a-9w"></a>我得安隐，<a id="a-9x"></a>得无所畏，<a id="a-9y"></a>安住圣主处，<a id="a-9z"></a>在大众中师子吼能转梵轮，<a id="a-A0"></a>诸沙门、<a id="a-A1"></a>婆罗门、<a id="a-A2"></a>若天、<a id="a-A3"></a>若魔、<a id="a-A4"></a>若梵、<a id="a-A5"></a>若复余众实不能转。<a id="a-A6"></a>’三无畏也。<a id="a-A7"></a>佛作诚言：<a id="a-A8"></a>‘我所说圣道能出世间，<a id="a-A9"></a>是行能尽苦，<a id="a-AA"></a>若有沙门、<a id="a-AB"></a>婆罗门、<a id="a-AC"></a>若天、<a id="a-AD"></a>若魔、<a id="a-AE"></a>若梵、<a id="a-AF"></a>若复余众，<a id="a-AG"></a>如实难言行是道不能出世间、<a id="a-AH"></a>不能尽苦，<a id="a-AI"></a>乃至不见是微畏相。<a id="a-AJ"></a>以是故，<a id="a-AK"></a>我得安隐，<a id="a-AL"></a>得无所畏，<a id="a-AM"></a>安住圣主处，<a id="a-AN"></a>在大众中师子吼能转梵轮，<a id="a-AO"></a>诸沙门、<a id="a-AP"></a>婆罗门、<a id="a-AQ"></a>若天、<a id="a-AR"></a>若魔、<a id="a-AS"></a>若梵、<a id="a-AT"></a>若复余众实不能转。<a id="a-AU"></a>’四无畏也。<a id="a-AV"></a>须菩提，<a id="a-AW"></a>是名菩萨摩诃萨摩诃衍，<a id="a-AX"></a>以不可得故。</p>
  <p id="aAY">“复次，<a id="a-AZ"></a>须菩提，<a id="a-Aa"></a>菩萨摩诃萨摩诃衍，<a id="a-Ab"></a>所谓四无礙智。<a id="a-Ac"></a>何等四？<a id="a-Ad"></a>义无礙、<a id="a-Ae"></a>法无礙、<a id="a-Af"></a>辞无礙、<a id="a-Ag"></a>乐说无礙。<a id="a-Ah"></a>须菩提，<a id="a-Ai"></a>是名菩萨摩诃萨摩诃衍，<a id="a-Aj"></a>以不可得故。</p>
  <p id="aAk">“复次，<a id="a-Al"></a>须菩提，<a id="a-Am"></a>菩萨摩诃萨摩诃衍，<a id="a-An"></a>所谓十八不共法。<a id="a-Ao"></a>何等十八？<a id="a-Ap"></a>一、<a id="a-Aq"></a>诸佛身无失，<a id="a-Ar"></a>二、<a id="a-As"></a>口无失，<a id="a-At"></a>三、<a id="a-Au"></a>念无失，<a id="a-Av"></a>四、<a id="a-Aw"></a>无异相，<a id="a-Ax"></a>五、<a id="a-Ay"></a>无不定心，<a id="a-Az"></a>六、<a id="a-B0"></a>无不知己舍心，<a id="a-B1"></a>七、<a id="a-B2"></a>欲无减，<a id="a-B3"></a>八、<a id="a-B4"></a>精进无减，<a id="a-B5"></a>九、<a id="a-B6"></a>念无减，<a id="a-B7"></a>十、<a id="a-B8"></a>慧无减，<a id="a-B9"></a>十一、<a id="a-BA"></a>解脱无减，<a id="a-BB"></a>十二、<a id="a-BC"></a>解脱知见无减，<a id="a-BD"></a>十三、<a id="a-BE"></a>一切身业随智慧行，<a id="a-BF"></a>十四、<a id="a-BG"></a>一切口业随智慧行，<a id="a-BH"></a>十五、<a id="a-BI"></a>一切意业随智慧行，<a id="a-BJ"></a>十六、<a id="a-BK"></a>智慧知见过去世无礙无障，<a id="a-BL"></a>十七、<a id="a-BM"></a>智慧知见未来世无礙无障，<a id="a-BN"></a>十八、<a id="a-BO"></a>智慧知见现在世无礙无障。<a id="a-BP"></a>须菩提，<a id="a-BQ"></a>是名菩萨摩诃萨摩诃衍，<a id="a-BR"></a>以不可得故。</p>
  <p id="aBS">“复次，<a id="a-BT"></a>须菩提，<a id="a-BU"></a>菩萨摩诃萨摩诃衍，<a id="a-BV"></a>所谓字等语等诸字入门。<a id="a-BW"></a>何等为字等语等诸字入门？<a id="a-BX"></a>阿字门，<a id="a-BY"></a>一切法初不生故。<a id="a-BZ"></a>逻字门，<a id="a-Ba"></a>一切法离垢故。<a id="a-Bb"></a>波字门，<a id="a-Bc"></a>一切法第一义故。<a id="a-Bd"></a>遮字门，<a id="a-Be"></a>一切法终不可得故，<a id="a-Bf"></a>诸法不终不生故。<a id="a-Bg"></a>那字门，<a id="a-Bh"></a>诸法离名性相不得不失故。<a id="a-Bi"></a>罗字门，<a id="a-Bj"></a>诸法度世间故，<a id="a-Bk"></a>亦爱支因缘灭故。<a id="a-Bl"></a>陀字门，<a id="a-Bm"></a>诸法善心生故，<a id="a-Bn"></a>亦施相故。<a id="a-Bo"></a>婆字门，<a id="a-Bp"></a>诸法婆字离故。<a id="a-Bq"></a>荼字门，<a id="a-Br"></a>诸法荼字净故。<a id="a-Bs"></a>沙字门，<a id="a-Bt"></a>诸法六自在王性清净故。<a id="a-Bu"></a>和字门，<a id="a-Bv"></a>入诸法语言道断故。<a id="a-Bw"></a>多字门，<a id="a-Bx"></a>入诸法如相不动故。<a id="a-By"></a>夜字门，<a id="a-Bz"></a>入诸法如实不生故。<a id="a-C0"></a>叱字门，<a id="a-C1"></a>入诸法折伏不可得故。<a id="a-C2"></a>迦字门，<a id="a-C3"></a>入诸法作者不可得故。<a id="a-C4"></a>娑字门，<a id="a-C5"></a>入诸法时不可得故，<a id="a-C6"></a>诸法时来转故。<a id="a-C7"></a>磨字门，<a id="a-C8"></a>入诸法我所不可得故。<a id="a-C9"></a>伽字门，<a id="a-CA"></a>入诸法去者不可得故。<a id="a-CB"></a>他字门，<a id="a-CC"></a>入诸法处不可得故。<a id="a-CD"></a>阇字门，<a id="a-CE"></a>入诸法生不可得故。<a id="a-CF"></a>簸字门，<a id="a-CG"></a>入诸法簸字不可得故。<a id="a-CH"></a>驮字门，<a id="a-CI"></a>入诸法性不可得故。<a id="a-CJ"></a>赊字门，<a id="a-CK"></a>入诸法定不可得故。<a id="a-CL"></a>呿字门，<a id="a-CM"></a>入诸法虚空不可得故。<a id="a-CN"></a>义字门，<a id="a-CO"></a>入诸法尽不可得故。<a id="a-CP"></a>哆字门，<a id="a-CQ"></a>入诸法有不可得故。<a id="a-CR"></a>若字门，<a id="a-CS"></a>入诸法智不可得故。<a id="a-CT"></a>拖字门，<a id="a-CU"></a>入诸法拖字不可得故。<a id="a-CV"></a>婆字门，<a id="a-CW"></a>入诸法破坏不可得故。<a id="a-CX"></a>车字门，<a id="a-CY"></a>入诸法欲不可得故，<a id="a-CZ"></a>如影五阴亦不可得故。<a id="a-Ca"></a>摩字门，<a id="a-Cb"></a>入诸法摩字不可得故。<a id="a-Cc"></a>火字门，<a id="a-Cd"></a>入诸法唤不可得故。<a id="a-Ce"></a>嗟字门，<a id="a-Cf"></a>入诸法嗟字不可得故。<a id="a-Cg"></a>伽字门，<a id="a-Ch"></a>入诸法厚不可得故。<a id="a-Ci"></a>他字门，<a id="a-Cj"></a>入诸法处不可得故。<a id="a-Ck"></a>拏字门，<a id="a-Cl"></a>入诸法不来不去不立不坐不卧故。<a id="a-Cm"></a>颇字门，<a id="a-Cn"></a>入诸法边不可得故。<a id="a-Co"></a>歌字门，<a id="a-Cp"></a>入诸法聚不可得故。<a id="a-Cq"></a>醝字门，<a id="a-Cr"></a>入诸法醝字不可得故。<a id="a-Cs"></a>遮字门，<a id="a-Ct"></a>入诸法行不可得故。<a id="a-Cu"></a>叱字门，<a id="a-Cv"></a>入诸法伛不可得故。<a id="a-Cw"></a>荼字门，<a id="a-Cx"></a>入诸法边竟处故不终不生。<a id="a-Cy"></a>过荼无字可说。<a id="a-Cz"></a>何以故？<a id="a-D0"></a>更无字故。<a id="a-D1"></a>诸字无礙无名亦灭，<a id="a-D2"></a>不可说，<a id="a-D3"></a>不可示，<a id="a-D4"></a>不可见，<a id="a-D5"></a>不可书。<a id="a-D6"></a>须菩提，<a id="a-D7"></a>当知一切诸法如虚空。<a id="a-D8"></a>须菩提，<a id="a-D9"></a>是名陀罗尼门，<a id="a-DA"></a>所谓阿字义。<a id="a-DB"></a>若菩萨摩诃萨，<a id="a-DC"></a>是诸字门印、<a id="a-DD"></a>阿字印，<a id="a-DE"></a>若闻、<a id="a-DF"></a>若受、<a id="a-DG"></a>若诵、<a id="a-DH"></a>若读、<a id="a-DI"></a>若持、<a id="a-DJ"></a>若为他说，<a id="a-DK"></a>如是知当得二十功德。<a id="a-DL"></a>何等二十？<a id="a-DM"></a>得强识念，<a id="a-DN"></a>得惭愧，<a id="a-DO"></a>得坚固心，<a id="a-DP"></a>得经旨趣，<a id="a-DQ"></a>得智慧，<a id="a-DR"></a>得乐说无礙，<a id="a-DS"></a>易得诸余陀罗尼门，<a id="a-DT"></a>得无疑悔心，<a id="a-DU"></a>得闻善不喜、<a id="a-DV"></a>闻恶不怒，<a id="a-DW"></a>得不高不下住心无增无减，<a id="a-DX"></a>得善巧知众生语，<a id="a-DY"></a>得巧分别五阴、<a id="a-DZ"></a>十二入、<a id="a-Da"></a>十八界、<a id="a-Db"></a>十二因缘、<a id="a-Dc"></a>四缘、<a id="a-Dd"></a>四谛，<a id="a-De"></a>得巧分别众生诸根利钝，<a id="a-Df"></a>得巧知他心，<a id="a-Dg"></a>得巧分别日月岁节，<a id="a-Dh"></a>得巧分别天耳通，<a id="a-Di"></a>得巧分别宿命通，<a id="a-Dj"></a>得巧分别生死通，<a id="a-Dk"></a>得能巧说是处非处，<a id="a-Dl"></a>得巧知往来坐起等身威仪。<a id="a-Dm"></a>须菩提，<a id="a-Dn"></a>是陀罗尼门、<a id="a-Do"></a>字门、<a id="a-Dp"></a>阿字门等，<a id="a-Dq"></a>是名菩萨摩诃萨摩诃衍，<a id="a-Dr"></a>以不可得故。<a id="a-Ds"></a>”</p>
  <p data-pb></p>
  <h2 id="aDt">发趣品第二十</h2>
  <p id="aDu">佛告须菩提：<a id="a-Dv"></a>“汝问云何菩萨摩诃萨大乘发趣？<a id="a-Dw"></a>若菩萨摩诃萨行六波罗蜜时，<a id="a-Dx"></a>从一地至一地，<a id="a-Dy"></a>是名菩萨摩诃萨大乘发趣。<a id="a-Dz"></a>”</p>
  <p id="aE0">须菩提白佛言：<a id="a-E1"></a>“世尊，<a id="a-E2"></a>云何菩萨摩诃萨从一地至一地？<a id="a-E3"></a>”</p>
  <p id="aE4">佛言：<a id="a-E5"></a>“菩萨摩诃萨知一切法无来去相，<a id="a-E6"></a>亦无有法若来若去、<a id="a-E7"></a>若至若不至，<a id="a-E8"></a>诸法相不灭故。<a id="a-E9"></a>菩萨摩诃萨于诸地不念不思惟，<a id="a-EA"></a>而修治地业亦不见地。<a id="a-EB"></a>何等菩萨摩诃萨治地业？</p>
  <p id="aEC">“菩萨摩诃萨住初地时行十事：<a id="a-ED"></a>一者、<a id="a-EE"></a>深心坚固，<a id="a-EF"></a>用无所得故；<a id="a-EG"></a>二者、<a id="a-EH"></a>于一切众生中等心，<a id="a-EI"></a>众生不可得故；<a id="a-EJ"></a>三者、<a id="a-EK"></a>布施，<a id="a-EL"></a>施者、<a id="a-EM"></a>受者不可得故；<a id="a-EN"></a>四者、<a id="a-EO"></a>亲近善知识，<a id="a-EP"></a>亦不自高；<a id="a-EQ"></a>五者、<a id="a-ER"></a>求法，<a id="a-ES"></a>一切法不可得故；<a id="a-ET"></a>六者、<a id="a-EU"></a>常出家，<a id="a-EV"></a>家不可得故；<a id="a-EW"></a>七者、<a id="a-EX"></a>爱乐佛身，<a id="a-EY"></a>相好不可得故；<a id="a-EZ"></a>八者、<a id="a-Ea"></a>演出法教，<a id="a-Eb"></a>诸法分别不可得故；<a id="a-Ec"></a>九者、<a id="a-Ed"></a>破于憍慢，<a id="a-Ee"></a>生慧不可得故；<a id="a-Ef"></a>十者、<a id="a-Eg"></a>实语，<a id="a-Eh"></a>诸语不可得故。<a id="a-Ei"></a>菩萨摩诃萨如是初地中住，<a id="a-Ej"></a>修治十事治地业。</p>
  <p id="aEk">“复次，<a id="a-El"></a>须菩提，<a id="a-Em"></a>菩萨摩诃萨住二地中，<a id="a-En"></a>常念八法。<a id="a-Eo"></a>何等八？<a id="a-Ep"></a>一者、<a id="a-Eq"></a>戒清净；<a id="a-Er"></a>二者、<a id="a-Es"></a>知恩报恩；<a id="a-Et"></a>三者、<a id="a-Eu"></a>住忍辱力；<a id="a-Ev"></a>四者、<a id="a-Ew"></a>受欢喜；<a id="a-Ex"></a>五者、<a id="a-Ey"></a>不舍一切众生；<a id="a-Ez"></a>六者、<a id="a-F0"></a>入大悲心；<a id="a-F1"></a>七者、<a id="a-F2"></a>信师恭敬咨受；<a id="a-F3"></a>八者、<a id="a-F4"></a>勤求诸波罗蜜。<a id="a-F5"></a>须菩提，<a id="a-F6"></a>是名菩萨摩诃萨住二地中应满足八法。</p>
  <p id="aF7">“复次，<a id="a-F8"></a>须菩提，<a id="a-F9"></a>菩萨摩诃萨住三地中行五法。<a id="a-FA"></a>何等五？<a id="a-FB"></a>一者、<a id="a-FC"></a>多学问无厌足；<a id="a-FD"></a>二者、<a id="a-FE"></a>净法施亦不自高；<a id="a-FF"></a>三者、<a id="a-FG"></a>净佛国土亦不自高；<a id="a-FH"></a>四者、<a id="a-FI"></a>受诸世间无量勤苦不以为厌；<a id="a-FJ"></a>五者、<a id="a-FK"></a>住惭愧处。<a id="a-FL"></a>须菩提，<a id="a-FM"></a>是为菩萨摩诃萨住三地中，<a id="a-FN"></a>应满足五法。</p>
  <p id="aFO">“复次，<a id="a-FP"></a>须菩提，<a id="a-FQ"></a>菩萨摩诃萨住四地中，<a id="a-FR"></a>应受行不舍十法。<a id="a-FS"></a>何等十？<a id="a-FT"></a>一者、<a id="a-FU"></a>不舍阿练若住处；<a id="a-FV"></a>二者、<a id="a-FW"></a>少欲；<a id="a-FX"></a>三者、<a id="a-FY"></a>知足；<a id="a-FZ"></a>四者、<a id="a-Fa"></a>不舍头陀功德；<a id="a-Fb"></a>五者、<a id="a-Fc"></a>不舍戒；<a id="a-Fd"></a>六者、<a id="a-Fe"></a>秽恶诸欲；<a id="a-Ff"></a>七者、<a id="a-Fg"></a>厌世间心；<a id="a-Fh"></a>八者、<a id="a-Fi"></a>舍一切所有；<a id="a-Fj"></a>九者、<a id="a-Fk"></a>心不没；<a id="a-Fl"></a>十者、<a id="a-Fm"></a>不惜一切物。<a id="a-Fn"></a>须菩提，<a id="a-Fo"></a>是为菩萨摩诃萨住四地中不舍十法。</p>
  <p id="aFp">“复次，<a id="a-Fq"></a>须菩提，<a id="a-Fr"></a>菩萨摩诃萨住五地中，<a id="a-Fs"></a>远离十二法。<a id="a-Ft"></a>何等十二？<a id="a-Fu"></a>一者、<a id="a-Fv"></a>远离亲白衣；<a id="a-Fw"></a>二者、<a id="a-Fx"></a>远离比丘尼；<a id="a-Fy"></a>三者、<a id="a-Fz"></a>远离悭惜他家；<a id="a-G0"></a>四者、<a id="a-G1"></a>远离无益谈处；<a id="a-G2"></a>五者、<a id="a-G3"></a>远离瞋恚；<a id="a-G4"></a>六者、<a id="a-G5"></a>远离自大；<a id="a-G6"></a>七者、<a id="a-G7"></a>远离懱人；<a id="a-G8"></a>八者、<a id="a-G9"></a>远离十不善道；<a id="a-GA"></a>九者、<a id="a-GB"></a>远离大慢；<a id="a-GC"></a>十者、<a id="a-GD"></a>远离自用；<a id="a-GE"></a>十一者、<a id="a-GF"></a>远离颠倒；<a id="a-GG"></a>十二者、<a id="a-GH"></a>远离淫怒痴。<a id="a-GI"></a>须菩提，<a id="a-GJ"></a>是为菩萨摩诃萨住五地中远离十二事。</p>
  <p id="aGK">“复次，<a id="a-GL"></a>须菩提，<a id="a-GM"></a>菩萨摩诃萨住六地中当具足六法。<a id="a-GN"></a>何等六？<a id="a-GO"></a>所谓六波罗蜜。<a id="a-GP"></a>复有六法所不应为。<a id="a-GQ"></a>何等六？<a id="a-GR"></a>一者、<a id="a-GS"></a>不作声闻、<a id="a-GT"></a>辟支佛意；<a id="a-GU"></a>二者、<a id="a-GV"></a>布施不应生忧心；<a id="a-GW"></a>三者、<a id="a-GX"></a>见有所索心不没；<a id="a-GY"></a>四者、<a id="a-GZ"></a>所有物布施；<a id="a-Ga"></a>五者、<a id="a-Gb"></a>布施之后心不悔；<a id="a-Gc"></a>六者、<a id="a-Gd"></a>不疑深法。<a id="a-Ge"></a>须菩提，<a id="a-Gf"></a>是为菩萨摩诃萨住六地中，<a id="a-Gg"></a>应满具六法、<a id="a-Gh"></a>远离六法。</p>
  <p id="aGi">“复次，<a id="a-Gj"></a>须菩提，<a id="a-Gk"></a>菩萨摩诃萨住七地中应远离二十法所不应著。<a id="a-Gl"></a>何等二十？<a id="a-Gm"></a>一者、<a id="a-Gn"></a>不著我；<a id="a-Go"></a>二者、<a id="a-Gp"></a>不著众生；<a id="a-Gq"></a>三者、<a id="a-Gr"></a>不著寿命；<a id="a-Gs"></a>四者、<a id="a-Gt"></a>不著众数乃至知者、<a id="a-Gu"></a>见者；<a id="a-Gv"></a>五者、<a id="a-Gw"></a>不著断见；<a id="a-Gx"></a>六者、<a id="a-Gy"></a>不著常见；<a id="a-Gz"></a>七者、<a id="a-H0"></a>不应作相；<a id="a-H1"></a>八者、<a id="a-H2"></a>不应作因见；<a id="a-H3"></a>九者、<a id="a-H4"></a>不著名色；<a id="a-H5"></a>十者、<a id="a-H6"></a>不著五阴；<a id="a-H7"></a>十一者、<a id="a-H8"></a>不著十八界；<a id="a-H9"></a>十二者、<a id="a-HA"></a>不著十二入；<a id="a-HB"></a>十三者、<a id="a-HC"></a>不著三界；<a id="a-HD"></a>十四者、<a id="a-HE"></a>不作著心；<a id="a-HF"></a>十五者、<a id="a-HG"></a>不应作愿；<a id="a-HH"></a>十六者、<a id="a-HI"></a>不应作依止；<a id="a-HJ"></a>十七者、<a id="a-HK"></a>不著依佛见；<a id="a-HL"></a>十八者、<a id="a-HM"></a>不著依法见；<a id="a-HN"></a>十九者、<a id="a-HO"></a>不著依僧见；<a id="a-HP"></a>二十者、<a id="a-HQ"></a>不著依戒见。<a id="a-HR"></a>是二十法所不应著。<a id="a-HS"></a>复有二十法应具足满。<a id="a-HT"></a>何等二十？<a id="a-HU"></a>一者、<a id="a-HV"></a>具足空；<a id="a-HW"></a>二者、<a id="a-HX"></a>无相证；<a id="a-HY"></a>三者、<a id="a-HZ"></a>知无作；<a id="a-Ha"></a>四者、<a id="a-Hb"></a>三分清净；<a id="a-Hc"></a>五者、<a id="a-Hd"></a>一切众生中慈悲智具足；<a id="a-He"></a>六者、<a id="a-Hf"></a>不念一切众生；<a id="a-Hg"></a>七者、<a id="a-Hh"></a>一切法等观，<a id="a-Hi"></a>是中亦不著；<a id="a-Hj"></a>八者、<a id="a-Hk"></a>知诸法实相，<a id="a-Hl"></a>是事亦不念；<a id="a-Hm"></a>九者、<a id="a-Hn"></a>无生忍法；<a id="a-Ho"></a>十者、<a id="a-Hp"></a>无生智；<a id="a-Hq"></a>十一者、<a id="a-Hr"></a>说诸法一相；<a id="a-Hs"></a>十二者、<a id="a-Ht"></a>破分别相；<a id="a-Hu"></a>十三者、<a id="a-Hv"></a>转忆想；<a id="a-Hw"></a>十四者、<a id="a-Hx"></a>转见；<a id="a-Hy"></a>十五者、<a id="a-Hz"></a>转烦恼；<a id="a-I0"></a>十六者、<a id="a-I1"></a>等定慧地；<a id="a-I2"></a>十七者、<a id="a-I3"></a>慧地调意；<a id="a-I4"></a>十八者、<a id="a-I5"></a>心寂灭；<a id="a-I6"></a>十九者、<a id="a-I7"></a>无礙智；<a id="a-I8"></a>二十者、<a id="a-I9"></a>不染爱。<a id="a-IA"></a>须菩提，<a id="a-IB"></a>是为菩萨摩诃萨住七地中应具足二十法。</p>
  <p id="aIC">“复次，<a id="a-ID"></a>须菩提，<a id="a-IE"></a>菩萨摩诃萨住八地中应具足五法。<a id="a-IF"></a>何等五？<a id="a-IG"></a>顺入众生心；<a id="a-IH"></a>游戏诸神通；<a id="a-II"></a>见诸佛国；<a id="a-IJ"></a>如所见佛国，<a id="a-IK"></a>自庄严佛国；<a id="a-IL"></a>如实观佛身，<a id="a-IM"></a>自庄严佛身。<a id="a-IN"></a>是名五法具足满。</p>
  <p id="aIO">“复次，<a id="a-IP"></a>须菩提，<a id="a-IQ"></a>菩萨摩诃萨住八地中，<a id="a-IR"></a>复具足五法。<a id="a-IS"></a>何等五？<a id="a-IT"></a>知上下诸根；<a id="a-IU"></a>净佛国土；<a id="a-IV"></a>入如幻三昧；<a id="a-IW"></a>常入三昧；<a id="a-IX"></a>随众生所应善根受身。<a id="a-IY"></a>须菩提，<a id="a-IZ"></a>是为菩萨摩诃萨住八地中具足五法。</p>
  <p id="aIa">“复次，<a id="a-Ib"></a>须菩提，<a id="a-Ic"></a>菩萨摩诃萨住九地中应具足十二法。<a id="a-Id"></a>何等十二？<a id="a-Ie"></a>受无边国土所度之分，<a id="a-If"></a>菩萨得如所愿，<a id="a-Ig"></a>知诸天、<a id="a-Ih"></a>龙、<a id="a-Ii"></a>夜叉、<a id="a-Ij"></a>乾闼婆语而为说法，<a id="a-Ik"></a>处胎成就，<a id="a-Il"></a>家成就，<a id="a-Im"></a>所生成就，<a id="a-In"></a>姓成就，<a id="a-Io"></a>眷属成就，<a id="a-Ip"></a>出生成就，<a id="a-Iq"></a>出家成就，<a id="a-Ir"></a>庄严佛树成就，<a id="a-Is"></a>一切诸善功德成满具足。<a id="a-It"></a>须菩提，<a id="a-Iu"></a>是为菩萨摩诃萨住九地中应具足十二法。</p>
  <p id="aIv">“须菩提，<a id="a-Iw"></a>十地菩萨当知如佛。<a id="a-Ix"></a>”</p>
  <p id="aIy">尔时，<a id="a-Iz"></a>慧命须菩提白佛言：<a id="a-J0"></a>“世尊，<a id="a-J1"></a>云何菩萨摩诃萨深心治地业？<a id="a-J2"></a>”</p>
  <p id="aJ3">佛言：<a id="a-J4"></a>“菩萨摩诃萨应萨婆若心集一切善根，<a id="a-J5"></a>是名菩萨摩诃萨深心治地业。<a id="a-J6"></a>”</p>
  <p id="aJ7">“云何菩萨于一切众生中等心？<a id="a-J8"></a>”</p>
  <p id="aJ9">佛言：<a id="a-JA"></a>“若菩萨摩诃萨应萨婆若心生四无量心，<a id="a-JB"></a>所谓慈悲喜舍，<a id="a-JC"></a>是名于一切众生中等心。<a id="a-JD"></a>”</p>
  <p id="aJE">“云何菩萨修布施？<a id="a-JF"></a>”</p>
  <p id="aJG">佛言：<a id="a-JH"></a>“菩萨施与一切众生无所分别，<a id="a-JI"></a>是名修布施。<a id="a-JJ"></a>”</p>
  <p id="aJK">“云何菩萨亲近善知识？<a id="a-JL"></a>”</p>
  <p id="aJM">佛言：<a id="a-JN"></a>“能教人入萨婆若中住，<a id="a-JO"></a>如是善知识，<a id="a-JP"></a>亲近咨受恭敬供养，<a id="a-JQ"></a>是名亲近善知识。<a id="a-JR"></a>”</p>
  <p id="aJS">“云何菩萨求法？<a id="a-JT"></a>”</p>
  <p id="aJU">佛言：<a id="a-JV"></a>“菩萨应萨婆若心求法，<a id="a-JW"></a>不堕声闻、<a id="a-JX"></a>辟支佛地，<a id="a-JY"></a>是名求法。<a id="a-JZ"></a>”</p>
  <p id="aJa">“云何菩萨常出家治地业？<a id="a-Jb"></a>”</p>
  <p id="aJc">佛言：<a id="a-Jd"></a>“菩萨世世不杂心出家，<a id="a-Je"></a>佛法中出家无能障礙者，<a id="a-Jf"></a>是名常出家治地业。<a id="a-Jg"></a>”</p>
  <p id="aJh">“云何菩萨爱乐佛身治地业？<a id="a-Ji"></a>”</p>
  <p id="aJj">佛言：<a id="a-Jk"></a>“若菩萨见佛身相，<a id="a-Jl"></a>乃至阿耨多罗三藐三菩提终不离念佛，<a id="a-Jm"></a>是名爱乐佛身治地业。<a id="a-Jn"></a>”</p>
  <p id="aJo">“云何菩萨演出法教治地业？<a id="a-Jp"></a>”</p>
  <p id="aJq">佛言：<a id="a-Jr"></a>“菩萨若佛现在、<a id="a-Js"></a>若佛灭度后，<a id="a-Jt"></a>为众生说法初中后善，<a id="a-Ju"></a>妙义好语净洁纯具，<a id="a-Jv"></a>所谓修多罗乃至优波提舍，<a id="a-Jw"></a>是名演出法教治地业。<a id="a-Jx"></a>”</p>
  <p id="aJy">“云何菩萨破于憍慢治地业？<a id="a-Jz"></a>”</p>
  <p id="aK0">佛言：<a id="a-K1"></a>“菩萨破是憍慢故终不生下贱家，<a id="a-K2"></a>是名破于憍慢治地业。<a id="a-K3"></a>”</p>
  <p id="aK4">“云何菩萨实语治地业？<a id="a-K5"></a>”</p>
  <p id="aK6">佛言：<a id="a-K7"></a>“菩萨如所说行，<a id="a-K8"></a>是名实语治地业。<a id="a-K9"></a>是为菩萨摩诃萨初住地中修行十事治地业。<a id="a-KA"></a>”</p>
  <p id="aKB">“云何菩萨戒清净？<a id="a-KC"></a>”</p>
  <p id="aKD">“若菩萨摩诃萨不念声闻、<a id="a-KE"></a>辟支佛心，<a id="a-KF"></a>及诸破戒障佛道法，<a id="a-KG"></a>是名戒清净。<a id="a-KH"></a>”</p>
  <p id="aKI">“云何菩萨知恩报恩？<a id="a-KJ"></a>”</p>
  <p id="aKK">“若菩萨摩诃萨行菩萨道，<a id="a-KL"></a>乃至小恩尚不忘，<a id="a-KM"></a>何况多？<a id="a-KN"></a>是名知恩报恩。<a id="a-KO"></a>”</p>
  <p id="aKP">“云何菩萨住忍辱力？<a id="a-KQ"></a>”</p>
  <p id="aKR">“若菩萨于一切众生无瞋无恼，<a id="a-KS"></a>是名住忍辱力。<a id="a-KT"></a>”</p>
  <p id="aKU">“云何菩萨受欢喜？<a id="a-KV"></a>”</p>
  <p id="aKW">“所谓成就众生以此为喜，<a id="a-KX"></a>是名受欢喜。<a id="a-KY"></a>”</p>
  <p id="aKZ">“云何菩萨不舍一切众生？<a id="a-Ka"></a>”</p>
  <p id="aKb">“若菩萨念欲救一切众生故，<a id="a-Kc"></a>是名不舍一切众生。<a id="a-Kd"></a>”</p>
  <p id="aKe">“云何菩萨入大悲心？<a id="a-Kf"></a>”</p>
  <p id="aKg">“若菩萨如是念：<a id="a-Kh"></a>‘我为一一众生故，<a id="a-Ki"></a>如恒河沙等劫地狱中受勤苦，<a id="a-Kj"></a>乃至是人得佛道入涅槃。<a id="a-Kk"></a>’如是名为为一切十方众生忍苦，<a id="a-Kl"></a>是名入大悲心。<a id="a-Km"></a>”</p>
  <p id="aKn">“云何菩萨信师恭敬咨受？<a id="a-Ko"></a>”</p>
  <p id="aKp">“若菩萨于诸师如世尊想，<a id="a-Kq"></a>是名信师恭敬咨受。<a id="a-Kr"></a>”</p>
  <p id="aKs">“云何菩萨勤求诸波罗蜜？<a id="a-Kt"></a>”</p>
  <p id="aKu">“若菩萨一心求诸波罗蜜无异事，<a id="a-Kv"></a>是名勤求诸波罗蜜。<a id="a-Kw"></a>是为菩萨摩诃萨住二地中满足八法。<a id="a-Kx"></a>”</p>
  <p id="aKy">“云何菩萨摩诃萨多学问无厌足？<a id="a-Kz"></a>”</p>
  <p id="aL0">“诸佛所说法，<a id="a-L1"></a>若此间国土、<a id="a-L2"></a>若十方国土诸佛所说法尽欲闻持，<a id="a-L3"></a>是名多学问无厌足。<a id="a-L4"></a>”</p>
  <p id="aL5">“云何菩萨净法施？<a id="a-L6"></a>”</p>
  <p id="aL7">“有所法施乃至不求阿耨多罗三藐三菩提，<a id="a-L8"></a>何况余事？<a id="a-L9"></a>是名不求名利法施。<a id="a-LA"></a>”</p>
  <p id="aLB">“云何菩萨净佛国土？<a id="a-LC"></a>”</p>
  <p id="aLD">“以诸善根回向净佛国土，<a id="a-LE"></a>是名净佛国土。<a id="a-LF"></a>”</p>
  <p id="aLG">“云何菩萨受世间无量勤苦不以为厌？<a id="a-LH"></a>”</p>
  <p id="aLI">“诸善根备具故，<a id="a-LJ"></a>能成就众生亦庄严佛土，<a id="a-LK"></a>乃至具足萨婆若终不疲厌，<a id="a-LL"></a>是名受无量勤苦不以为厌。<a id="a-LM"></a>”</p>
  <p id="aLN">“云何菩萨住惭愧处？<a id="a-LO"></a>”</p>
  <p id="aLP">“耻诸声闻、<a id="a-LQ"></a>辟支佛意，<a id="a-LR"></a>是名住惭愧处。<a id="a-LS"></a>是为菩萨摩诃萨住三地中满足五法。<a id="a-LT"></a>”</p>
  <p id="aLU">“云何菩萨不舍阿练若住处？<a id="a-LV"></a>”</p>
  <p id="aLW">“能过声闻、<a id="a-LX"></a>辟支佛地，<a id="a-LY"></a>是名不舍阿练若住处。<a id="a-LZ"></a>”</p>
  <p id="aLa">“云何菩萨少欲？<a id="a-Lb"></a>”</p>
  <p id="aLc">“乃至阿耨多罗三藐三菩提尚不欲，<a id="a-Ld"></a>何况余欲？<a id="a-Le"></a>是名少欲。<a id="a-Lf"></a>”</p>
  <p id="aLg">“云何菩萨知足？<a id="a-Lh"></a>”</p>
  <p id="aLi">“得一切种智是名知足。<a id="a-Lj"></a>”</p>
  <p id="aLk">“云何菩萨不舍头陀功德？<a id="a-Ll"></a>”</p>
  <p id="aLm">“观诸深法忍，<a id="a-Ln"></a>是名不舍头陀功德。<a id="a-Lo"></a>”</p>
  <p id="aLp">“云何菩萨不舍戒？<a id="a-Lq"></a>”</p>
  <p id="aLr">“不取戒相，<a id="a-Ls"></a>是名不舍戒。<a id="a-Lt"></a>”</p>
  <p id="aLu">“云何菩萨秽恶诸欲？<a id="a-Lv"></a>”</p>
  <p id="aLw">“欲心不生故，<a id="a-Lx"></a>是名秽恶诸欲。<a id="a-Ly"></a>”</p>
  <p id="aLz">“云何菩萨厌世间心？<a id="a-M0"></a>”</p>
  <p id="aM1">“知一切法不作故，<a id="a-M2"></a>是名厌世间心。<a id="a-M3"></a>”</p>
  <p id="aM4">“云何菩萨舍一切所有？<a id="a-M5"></a>”</p>
  <p id="aM6">“不惜内外诸法故，<a id="a-M7"></a>是名舍一切所有。<a id="a-M8"></a>”</p>
  <p id="aM9">“云何菩萨心不没？<a id="a-MA"></a>”</p>
  <p id="aMB">“二种识处心不生故，<a id="a-MC"></a>是名心不没。<a id="a-MD"></a>”</p>
  <p id="aME">“云何菩萨不惜一切物？<a id="a-MF"></a>”</p>
  <p id="aMG">“于一切物不著不念，<a id="a-MH"></a>是名不惜一切物。<a id="a-MI"></a>是为菩萨于四地中不舍十法。<a id="a-MJ"></a>”</p>
  <p id="aMK">“云何菩萨远离亲白衣？<a id="a-ML"></a>”</p>
  <p id="aMM">“菩萨出家所生，<a id="a-MN"></a>从一佛国至一佛国，<a id="a-MO"></a>常出家剃头著染衣，<a id="a-MP"></a>是名远离亲白衣。<a id="a-MQ"></a>”</p>
  <p id="aMR">“云何菩萨远离比丘尼？<a id="a-MS"></a>”</p>
  <p id="aMT">“不共比丘尼住，<a id="a-MU"></a>乃至弹指顷亦不生念，<a id="a-MV"></a>是名远离比丘尼。<a id="a-MW"></a>”</p>
  <p id="aMX">“云何菩萨远离悭惜他家？<a id="a-MY"></a>”</p>
  <p id="aMZ">“菩萨如是思惟：<a id="a-Ma"></a>‘我应安乐众生，<a id="a-Mb"></a>他今助我安乐，<a id="a-Mc"></a>云何生悭？<a id="a-Md"></a>’是名远离悭惜他家。<a id="a-Me"></a>”</p>
  <p id="aMf">“云何菩萨远离无益谈处？<a id="a-Mg"></a>”</p>
  <p id="aMh">“若有谈处或生声闻、<a id="a-Mi"></a>辟支佛心，<a id="a-Mj"></a>我当远离，<a id="a-Mk"></a>是名远离无益谈处。<a id="a-Ml"></a>”</p>
  <p id="aMm">“云何菩萨远离瞋恚？<a id="a-Mn"></a>”</p>
  <p id="aMo">“不令瞋心、<a id="a-Mp"></a>恼心、<a id="a-Mq"></a>斗心得入，<a id="a-Mr"></a>是名远离瞋恚。<a id="a-Ms"></a>”</p>
  <p id="aMt">“云何菩萨远离自大？<a id="a-Mu"></a>”</p>
  <p id="aMv">“所谓不见内法故，<a id="a-Mw"></a>是名远离自大。<a id="a-Mx"></a>”</p>
  <p id="aMy">“云何菩萨远离懱人？<a id="a-Mz"></a>”</p>
  <p id="aN0">“所谓不见外法，<a id="a-N1"></a>是名远离懱人。<a id="a-N2"></a>”</p>
  <p id="aN3">“云何菩萨远离十不善道？<a id="a-N4"></a>”</p>
  <p id="aN5">“是十不善道能障八圣道，<a id="a-N6"></a>何况阿耨多罗三藐三菩提？<a id="a-N7"></a>是名远离十不善道。<a id="a-N8"></a>”</p>
  <p id="aN9">“云何菩萨远离大慢？<a id="a-NA"></a>”</p>
  <p id="aNB">“是菩萨不见法可作大慢者，<a id="a-NC"></a>是名远离大慢。<a id="a-ND"></a>”</p>
  <p id="aNE">“云何菩萨远离自用？<a id="a-NF"></a>”</p>
  <p id="aNG">“是菩萨不见是法可自用者，<a id="a-NH"></a>是名远离自用。<a id="a-NI"></a>”</p>
  <p id="aNJ">“云何菩萨远离颠倒？<a id="a-NK"></a>”</p>
  <p id="aNL">“颠倒处不可得故，<a id="a-NM"></a>是名远离颠倒。<a id="a-NN"></a>”</p>
  <p id="aNO">“云何菩萨远离淫怒痴？<a id="a-NP"></a>”</p>
  <p id="aNQ">“淫怒痴处不可见故，<a id="a-NR"></a>是名远离淫怒痴。<a id="a-NS"></a>是为菩萨住五地中远离十二法。<a id="a-NT"></a>”</p>
  <p id="aNU">“云何菩萨住六地中具足六法？<a id="a-NV"></a>”</p>
  <p id="aNW">“所谓六波罗蜜，<a id="a-NX"></a>诸佛及声闻、<a id="a-NY"></a>辟支佛住六波罗蜜中能度彼岸，<a id="a-NZ"></a>是为具足六法。<a id="a-Na"></a>”</p>
  <p id="aNb">“云何菩萨不作声闻、<a id="a-Nc"></a>辟支佛意？<a id="a-Nd"></a>”</p>
  <p id="aNe">“作是念：<a id="a-Nf"></a>声闻、<a id="a-Ng"></a>辟支佛意非阿耨多罗三藐三菩提道。<a id="a-Nh"></a>”</p>
  <p id="aNi">“云何菩萨布施不生忧心？<a id="a-Nj"></a>”</p>
  <p id="aNk">“作是念：<a id="a-Nl"></a>此非阿耨多罗三藐三菩提道。<a id="a-Nm"></a>”</p>
  <p id="aNn">“云何菩萨见有所索心不没？<a id="a-No"></a>”</p>
  <p id="aNp">“作是念：<a id="a-Nq"></a>此非阿耨多罗三藐三菩提道。<a id="a-Nr"></a>”</p>
  <p id="aNs">“云何菩萨所有物布施？<a id="a-Nt"></a>”</p>
  <p id="aNu">“菩萨初发心时布施，<a id="a-Nv"></a>不言是可与、<a id="a-Nw"></a>是不可与。<a id="a-Nx"></a>”</p>
  <p id="aNy">“云何菩萨布施之后心不悔？<a id="a-Nz"></a>”</p>
  <p id="aO0">“慈悲力故。<a id="a-O1"></a>”</p>
  <p id="aO2">“云何菩萨不疑深法？<a id="a-O3"></a>”</p>
  <p id="aO4">“信功德力故。<a id="a-O5"></a>是为菩萨住六地中远离六法。<a id="a-O6"></a>”</p>
  <p id="aO7">“云何菩萨不著我？<a id="a-O8"></a>”</p>
  <p id="aO9">“毕竟无我故。<a id="a-OA"></a>”</p>
  <p id="aOB">“云何菩萨不著众生，<a id="a-OC"></a>不著寿命，<a id="a-OD"></a>不著众数乃至知者、<a id="a-OE"></a>见者？<a id="a-OF"></a>”</p>
  <p id="aOG">“是诸法毕竟不可得故。<a id="a-OH"></a>”</p>
  <p id="aOI">“云何菩萨不著断见？<a id="a-OJ"></a>”</p>
  <p id="aOK">“无有法断，<a id="a-OL"></a>诸法毕竟不生故。<a id="a-OM"></a>”</p>
  <p id="aON">“云何菩萨不著常见？<a id="a-OO"></a>”</p>
  <p id="aOP">“若法不生，<a id="a-OQ"></a>是不作常。<a id="a-OR"></a>”</p>
  <p id="aOS">“云何菩萨不应取相？<a id="a-OT"></a>”</p>
  <p id="aOU">“无诸烦恼故。<a id="a-OV"></a>”</p>
  <p id="aOW">“云何菩萨不应作因见？<a id="a-OX"></a>”</p>
  <p id="aOY">“诸见不可见故。<a id="a-OZ"></a>”</p>
  <p id="aOa">“云何菩萨不著名色？<a id="a-Ob"></a>”</p>
  <p id="aOc">“名色处相无故。<a id="a-Od"></a>”</p>
  <p id="aOe">“云何菩萨不著五阴？<a id="a-Of"></a>”</p>
  <p id="aOg">“不著十八界，<a id="a-Oh"></a>不著十二入，<a id="a-Oi"></a>是诸法性无故。<a id="a-Oj"></a>”</p>
  <p id="aOk">“云何菩萨不著三界？<a id="a-Ol"></a>”</p>
  <p id="aOm">“三界性无故。<a id="a-On"></a>”</p>
  <p id="aOo">“云何菩萨不应作著心？<a id="a-Op"></a>云何菩萨不应作愿？<a id="a-Oq"></a>云何菩萨不应作依止？<a id="a-Or"></a>”</p>
  <p id="aOs">“是诸法性无故。<a id="a-Ot"></a>”</p>
  <p id="aOu">“云何菩萨不著依佛见？<a id="a-Ov"></a>”</p>
  <p id="aOw">“作依见不见佛故。<a id="a-Ox"></a>”</p>
  <p id="aOy">“云何菩萨不著依法见？<a id="a-Oz"></a>”</p>
  <p id="aP0">“法不可见故。<a id="a-P1"></a>”</p>
  <p id="aP2">“云何菩萨不著依僧见？<a id="a-P3"></a>”</p>
  <p id="aP4">“僧相无为不可依故。<a id="a-P5"></a>”</p>
  <p id="aP6">“云何菩萨不著依戒见？<a id="a-P7"></a>”</p>
  <p id="aP8">“罪、<a id="a-P9"></a>无罪不著故。<a id="a-PA"></a>是为菩萨住七地中，<a id="a-PB"></a>二十法所不应著。<a id="a-PC"></a>”</p>
  <p id="aPD">“云何菩萨应具足空？<a id="a-PE"></a>”</p>
  <p id="aPF">“具足诸法自相空故。<a id="a-PG"></a>”</p>
  <p id="aPH">“云何菩萨无相证？<a id="a-PI"></a>”</p>
  <p id="aPJ">“不念诸相故。<a id="a-PK"></a>”</p>
  <p id="aPL">“云何菩萨知无作？<a id="a-PM"></a>”</p>
  <p id="aPN">“于三界中不作故。<a id="a-PO"></a>”</p>
  <p id="aPP">“云何菩萨三分清净？<a id="a-PQ"></a>”</p>
  <p id="aPR">“十善道具足故。<a id="a-PS"></a>”</p>
  <p id="aPT">“云何菩萨一切众生中慈悲智具足？<a id="a-PU"></a>”</p>
  <p id="aPV">“得大悲故。<a id="a-PW"></a>”</p>
  <p id="aPX">“云何菩萨不念一切众生？<a id="a-PY"></a>”</p>
  <p id="aPZ">“净国土具足故。<a id="a-Pa"></a>”</p>
  <p id="aPb">“云何菩萨一切法等观？<a id="a-Pc"></a>”</p>
  <p id="aPd">“于诸法不损益故。<a id="a-Pe"></a>”</p>
  <p id="aPf">“云何菩萨知诸法实相？<a id="a-Pg"></a>”</p>
  <p id="aPh">“诸法实相无知故。<a id="a-Pi"></a>”</p>
  <p id="aPj">“云何菩萨无生忍？<a id="a-Pk"></a>”</p>
  <p id="aPl">“为诸法不生不灭不作故。<a id="a-Pm"></a>”</p>
  <p id="aPn">“云何菩萨无生智？<a id="a-Po"></a>”</p>
  <p id="aPp">“知名色不生故。<a id="a-Pq"></a>”</p>
  <p id="aPr">“云何菩萨说诸法一相？<a id="a-Ps"></a>”</p>
  <p id="aPt">“心不行二相故。<a id="a-Pu"></a>”</p>
  <p id="aPv">“云何菩萨破分别相？<a id="a-Pw"></a>”</p>
  <p id="aPx">“一切法不分别故。<a id="a-Py"></a>”</p>
  <p id="aPz">“云何菩萨转忆想？<a id="a-Q0"></a>”</p>
  <p id="aQ1">“小大无量想转故。<a id="a-Q2"></a>”</p>
  <p id="aQ3">“云何菩萨转见？<a id="a-Q4"></a>”</p>
  <p id="aQ5">“于声闻、<a id="a-Q6"></a>辟支佛地见转故。<a id="a-Q7"></a>”</p>
  <p id="aQ8">“云何菩萨转烦恼？<a id="a-Q9"></a>”</p>
  <p id="aQA">“断诸烦恼故。<a id="a-QB"></a>”</p>
  <p id="aQC">“云何菩萨等定慧地？<a id="a-QD"></a>”</p>
  <p id="aQE">“所谓得一切种智故。<a id="a-QF"></a>”</p>
  <p id="aQG">“云何菩萨调意？<a id="a-QH"></a>”</p>
  <p id="aQI">“于三界不动故。<a id="a-QJ"></a>”</p>
  <p id="aQK">“云何菩萨心寂灭？<a id="a-QL"></a>”</p>
  <p id="aQM">“制六根故。<a id="a-QN"></a>”</p>
  <p id="aQO">“云何菩萨无礙智？<a id="a-QP"></a>”</p>
  <p id="aQQ">“得佛眼故。<a id="a-QR"></a>”</p>
  <p id="aQS">“云何菩萨不染爱？<a id="a-QT"></a>”</p>
  <p id="aQU">“舍六尘故。<a id="a-QV"></a>是为菩萨住七地中具足二十法。<a id="a-QW"></a>”</p>
  <p id="aQX">“云何菩萨顺入众生心？<a id="a-QY"></a>”</p>
  <p id="aQZ">“菩萨以一心知一切众生心及心数法。<a id="a-Qa"></a>”</p>
  <p id="aQb">“云何菩萨游戏诸神通？<a id="a-Qc"></a>”</p>
  <p id="aQd">“以是神通从一佛国至一佛国，<a id="a-Qe"></a>亦不作佛国想。<a id="a-Qf"></a>”</p>
  <p id="aQg">“云何菩萨观诸佛国？<a id="a-Qh"></a>”</p>
  <p id="aQi">“自住其国见无量诸佛国，<a id="a-Qj"></a>亦无佛国想。<a id="a-Qk"></a>”</p>
  <p id="aQl">“云何菩萨如所见佛国自庄严其国？<a id="a-Qm"></a>”</p>
  <p id="aQn">“住转轮圣王地，<a id="a-Qo"></a>遍至三千大千国土，<a id="a-Qp"></a>以自庄严。<a id="a-Qq"></a>”</p>
  <p id="aQr">“云何菩萨如实观佛身？<a id="a-Qs"></a>”</p>
  <p id="aQt">“如实观法身故。<a id="a-Qu"></a>是为菩萨住八地中具足五法。<a id="a-Qv"></a>”</p>
  <p id="aQw">“云何菩萨知上下诸根？<a id="a-Qx"></a>”</p>
  <p id="aQy">“菩萨住佛十力，<a id="a-Qz"></a>知一切众生上下诸根。<a id="a-R0"></a>”</p>
  <p id="aR1">“云何菩萨净佛国土？<a id="a-R2"></a>”</p>
  <p id="aR3">“净众生故。<a id="a-R4"></a>”</p>
  <p id="aR5">“云何菩萨如幻三昧？<a id="a-R6"></a>”</p>
  <p id="aR7">“住是三昧能成办一切事，<a id="a-R8"></a>亦不生心相。<a id="a-R9"></a>”</p>
  <p id="aRA">“云何菩萨常入三昧？<a id="a-RB"></a>”</p>
  <p id="aRC">“菩萨得报生三昧故。<a id="a-RD"></a>”</p>
  <p id="aRE">“云何菩萨随众生所应善根受身？<a id="a-RF"></a>”</p>
  <p id="aRG">“菩萨知众生所应生善根而为受身，<a id="a-RH"></a>成就众生故。<a id="a-RI"></a>是为菩萨住八地中具足五法。<a id="a-RJ"></a>”</p>
  <p id="aRK">“云何菩萨受无边国土所度之分？<a id="a-RL"></a>”</p>
  <p id="aRM">“十方无量国土中众生，<a id="a-RN"></a>如诸佛法所应度者而度脱之。<a id="a-RO"></a>”</p>
  <p id="aRP">“云何菩萨得如所愿？<a id="a-RQ"></a>”</p>
  <p id="aRR">“得六波罗蜜具足故。<a id="a-RS"></a>”</p>
  <p id="aRT">“云何菩萨知诸天、<a id="a-RU"></a>龙、<a id="a-RV"></a>夜叉、<a id="a-RW"></a>乾闼婆语？<a id="a-RX"></a>”</p>
  <p id="aRY">“辞辩力故。<a id="a-RZ"></a>”</p>
  <p id="aRa">“云何菩萨胎生成就？<a id="a-Rb"></a>”</p>
  <p id="aRc">“菩萨世世常化生故。<a id="a-Rd"></a>”</p>
  <p id="aRe">“云何菩萨家成就？<a id="a-Rf"></a>”</p>
  <p id="aRg">“常在大家生故。<a id="a-Rh"></a>”</p>
  <p id="aRi">“云何菩萨所生成就？<a id="a-Rj"></a>”</p>
  <p id="aRk">“若刹利家生、<a id="a-Rl"></a>若婆罗门家生故。<a id="a-Rm"></a>”</p>
  <p id="aRn">“云何菩萨姓成就？<a id="a-Ro"></a>”</p>
  <p id="aRp">“如过去菩萨所生姓，<a id="a-Rq"></a>从此中生故。<a id="a-Rr"></a>”</p>
  <p id="aRs">“云何菩萨眷属成就？<a id="a-Rt"></a>”</p>
  <p id="aRu">“纯诸菩萨摩诃萨为眷属故。<a id="a-Rv"></a>”</p>
  <p id="aRw">“云何菩萨出生成就？<a id="a-Rx"></a>”</p>
  <p id="aRy">“生时光明遍照无量无边国土，<a id="a-Rz"></a>亦不取相故。<a id="a-S0"></a>”</p>
  <p id="aS1">“云何菩萨出家成就？<a id="a-S2"></a>”</p>
  <p id="aS3">“出家时无量百千亿诸天侍从，<a id="a-S4"></a>出家是一切众生必至三乘。<a id="a-S5"></a>”</p>
  <p id="aS6">“云何菩萨庄严佛树成就？<a id="a-S7"></a>”</p>
  <p id="aS8">“是菩提树以黄金为根，<a id="a-S9"></a>七宝为茎节枝叶，<a id="a-SA"></a>茎节枝叶光明遍照十方阿僧祇三千大千国土。<a id="a-SB"></a>”</p>
  <p id="aSC">“云何菩萨一切诸善功德成满具足？<a id="a-SD"></a>”</p>
  <p id="aSE">“菩萨得众生清净，<a id="a-SF"></a>佛国亦净。<a id="a-SG"></a>是为菩萨住九地中具足十二法。<a id="a-SH"></a>”</p>
  <p id="aSI">“云何菩萨住十地中当知如佛？<a id="a-SJ"></a>”</p>
  <p id="aSK">“若菩萨摩诃萨，<a id="a-SL"></a>具足六波罗蜜四念处乃至十八不共法，<a id="a-SM"></a>一切种智具足满，<a id="a-SN"></a>断一切烦恼及习，<a id="a-SO"></a>是为菩萨摩诃萨住十地中当知如佛。</p>
  <p id="aSP">“须菩提，<a id="a-SQ"></a>菩萨摩诃萨住是十地中，<a id="a-SR"></a>以方便力故行六波罗蜜，<a id="a-SS"></a>行四念处乃至十八不共法，<a id="a-ST"></a>过乾慧地、<a id="a-SU"></a>性地、<a id="a-SV"></a>八人地、<a id="a-SW"></a>见地、<a id="a-SX"></a>薄地、<a id="a-SY"></a>离欲地、<a id="a-SZ"></a>已作地、<a id="a-Sa"></a>辟支佛地、<a id="a-Sb"></a>菩萨地，<a id="a-Sc"></a>过是九地住于佛地，<a id="a-Sd"></a>是为菩萨十地。<a id="a-Se"></a>如是，<a id="a-Sf"></a>须菩提，<a id="a-Sg"></a>是名菩萨摩诃萨大乘发趣。<a id="a-Sh"></a>”</p>
  <p data-pb></p>
  <h2 id="aSi">出到品第二十一</h2>
  <p id="aSj">佛告须菩提：<a id="a-Sk"></a>“汝所问，<a id="a-Sl"></a>是乘何处出？<a id="a-Sm"></a>至何处住者？<a id="a-Sn"></a>”</p>
  <p id="aSo">佛言：<a id="a-Sp"></a>“是乘从三界中出，<a id="a-Sq"></a>至萨婆若中住，<a id="a-Sr"></a>以不二法故。<a id="a-Ss"></a>何以故？<a id="a-St"></a>摩诃衍、<a id="a-Su"></a>萨婆若是二法俱，<a id="a-Sv"></a>不合不散，<a id="a-Sw"></a>无色、<a id="a-Sx"></a>无形、<a id="a-Sy"></a>无对、<a id="a-Sz"></a>一相，<a id="a-T0"></a>所谓无相。</p>
  <p id="aT1">“若人欲使实际出，<a id="a-T2"></a>是人为欲使无相法出；<a id="a-T3"></a>若人欲使如法性不可思议性出，<a id="a-T4"></a>是人为欲使无相法出；<a id="a-T5"></a>若人欲使色空出，<a id="a-T6"></a>是人为欲使无相法出；<a id="a-T7"></a>若人欲使受、<a id="a-T8"></a>想、<a id="a-T9"></a>行、<a id="a-TA"></a>识空出，<a id="a-TB"></a>是人为欲使无相法出。<a id="a-TC"></a>何以故？<a id="a-TD"></a>须菩提，<a id="a-TE"></a>色空相不出三界亦不住萨婆若；<a id="a-TF"></a>受、<a id="a-TG"></a>想、<a id="a-TH"></a>行、<a id="a-TI"></a>识空相不出三界亦不住萨婆若。<a id="a-TJ"></a>所以者何？<a id="a-TK"></a>色、<a id="a-TL"></a>色相空，<a id="a-TM"></a>受想行识、<a id="a-TN"></a>识相空故。</p>
  <p id="aTO">“若人欲使眼空出，<a id="a-TP"></a>是人为欲使无相法出；<a id="a-TQ"></a>若人欲使耳、<a id="a-TR"></a>鼻、<a id="a-TS"></a>舌、<a id="a-TT"></a>身、<a id="a-TU"></a>意空出，<a id="a-TV"></a>是人为欲使无相法出；<a id="a-TW"></a>若人欲使乃至意触因缘生受空出，<a id="a-TX"></a>是人为欲使无相法出。<a id="a-TY"></a>何以故？<a id="a-TZ"></a>须菩提，<a id="a-Ta"></a>眼空不出三界亦不住萨婆若，<a id="a-Tb"></a>乃至意触因缘生受空不出三界亦不住萨婆若。<a id="a-Tc"></a>所以者何？<a id="a-Td"></a>眼、<a id="a-Te"></a>眼相空，<a id="a-Tf"></a>乃至意触因缘生受、<a id="a-Tg"></a>意触因缘生受相空故。</p>
  <p id="aTh">“若人欲使梦出，<a id="a-Ti"></a>是人为欲使无相法出；<a id="a-Tj"></a>若人欲使幻、<a id="a-Tk"></a>焰、<a id="a-Tl"></a>响、<a id="a-Tm"></a>影、<a id="a-Tn"></a>化出，<a id="a-To"></a>是人为欲使无相法出。<a id="a-Tp"></a>何以故？<a id="a-Tq"></a>须菩提，<a id="a-Tr"></a>梦相不出三界亦不住萨婆若，<a id="a-Ts"></a>幻、<a id="a-Tt"></a>焰、<a id="a-Tu"></a>响、<a id="a-Tv"></a>影、<a id="a-Tw"></a>化相亦不出三界亦不住萨婆若。</p>
  <p id="aTx">“须菩提，<a id="a-Ty"></a>若人欲使檀波罗蜜出，<a id="a-Tz"></a>是人为欲使无相法出；<a id="a-U0"></a>若人欲使尸罗波罗蜜、<a id="a-U1"></a>羼提波罗蜜、<a id="a-U2"></a>毗梨耶波罗蜜、<a id="a-U3"></a>禅波罗蜜、<a id="a-U4"></a>般若波罗蜜出，<a id="a-U5"></a>是人为欲使无相法出。<a id="a-U6"></a>何以故？<a id="a-U7"></a>檀波罗蜜相不出三界亦不住萨婆若，<a id="a-U8"></a>尸罗波罗蜜乃至般若波罗蜜不出三界亦不住萨婆若。<a id="a-U9"></a>所以者何？<a id="a-UA"></a>檀波罗蜜、<a id="a-UB"></a>檀波罗蜜相空，<a id="a-UC"></a>尸罗波罗蜜、<a id="a-UD"></a>羼提波罗蜜、<a id="a-UE"></a>毗梨耶波罗蜜、<a id="a-UF"></a>禅波罗蜜、<a id="a-UG"></a>般若波罗蜜、<a id="a-UH"></a>般若波罗蜜相空故。</p>
  <p id="aUI">“若人欲使内空出乃至无法有法空出，<a id="a-UJ"></a>是人为欲使无相法出。<a id="a-UK"></a>何以故？<a id="a-UL"></a>须菩提，<a id="a-UM"></a>内空相乃至无法有法空相，<a id="a-UN"></a>不出三界亦不住萨婆若。<a id="a-UO"></a>所以者何？<a id="a-UP"></a>内空、<a id="a-UQ"></a>内空性空，<a id="a-UR"></a>乃至无法有法空、<a id="a-US"></a>无法有法空性空故。</p>
  <p id="aUT">“若人欲使四念处出，<a id="a-UU"></a>是人为欲使无相法出。<a id="a-UV"></a>何以故？<a id="a-UW"></a>四念处性不出三界亦不住萨婆若。<a id="a-UX"></a>所以者何？<a id="a-UY"></a>四念处性、<a id="a-UZ"></a>四念处性空故。</p>
  <p id="aUa">“若人欲使四正勤、<a id="a-Ub"></a>四如意足、<a id="a-Uc"></a>五根、<a id="a-Ud"></a>五力、<a id="a-Ue"></a>七觉分、<a id="a-Uf"></a>八圣道分出，<a id="a-Ug"></a>是人为欲使无相法出。<a id="a-Uh"></a>何以故？<a id="a-Ui"></a>八圣道分性不出三界亦不住萨婆若。<a id="a-Uj"></a>所以者何？<a id="a-Uk"></a>八圣道分性、<a id="a-Ul"></a>八圣道分性空故，<a id="a-Um"></a>乃至十八不共法亦如是。</p>
  <p id="aUn">“须菩提，<a id="a-Uo"></a>若人欲使阿罗汉出生处，<a id="a-Up"></a>是人为欲使无相法出；<a id="a-Uq"></a>若人欲使辟支佛出生处，<a id="a-Ur"></a>是人为欲使无相法出；<a id="a-Us"></a>若人欲使多陀阿伽度阿罗诃三藐三佛陀出生处，<a id="a-Ut"></a>是人为欲使无相法出。<a id="a-Uu"></a>何以故？<a id="a-Uv"></a>阿罗汉性、<a id="a-Uw"></a>辟支佛性、<a id="a-Ux"></a>佛性不出三界亦不住萨婆若。<a id="a-Uy"></a>所以者何？<a id="a-Uz"></a>阿罗汉性、<a id="a-V0"></a>阿罗汉性空，<a id="a-V1"></a>辟支佛性、<a id="a-V2"></a>辟支佛性空，<a id="a-V3"></a>佛性、<a id="a-V4"></a>佛性空故。</p>
  <p id="aV5">“若人欲使须陀洹果、<a id="a-V6"></a>斯陀含果、<a id="a-V7"></a>阿那含果、<a id="a-V8"></a>阿罗汉果、<a id="a-V9"></a>辟支佛道、<a id="a-VA"></a>佛道一切种智出，<a id="a-VB"></a>是人为欲使无相法出。<a id="a-VC"></a>如上说，<a id="a-VD"></a>若人欲使名字假名施设相但有语言出，<a id="a-VE"></a>是人为欲使无相法出。<a id="a-VF"></a>何以故？<a id="a-VG"></a>名字空，<a id="a-VH"></a>不出三界亦不住萨婆若。<a id="a-VI"></a>所以者何？<a id="a-VJ"></a>名字相、<a id="a-VK"></a>名字相空故，<a id="a-VL"></a>乃至施设亦如是。</p>
  <p id="aVM">“若人欲使不生不灭法、<a id="a-VN"></a>不垢不净无作法出，<a id="a-VO"></a>是人为欲使无相法出。<a id="a-VP"></a>何以故？<a id="a-VQ"></a>不生乃至无作法性，<a id="a-VR"></a>不出三界亦不住萨婆若。<a id="a-VS"></a>所以者何？<a id="a-VT"></a>不生性乃至无作性性空故。</p>
  <p id="aVU">“须菩提，<a id="a-VV"></a>以是因缘故，<a id="a-VW"></a>摩诃衍从三界中出，<a id="a-VX"></a>至萨婆若中住，<a id="a-VY"></a>不动故。</p>
  <p id="aVZ">“须菩提，<a id="a-Va"></a>汝所问，<a id="a-Vb"></a>是乘何处住者？<a id="a-Vc"></a>须菩提，<a id="a-Vd"></a>是大乘无住处。<a id="a-Ve"></a>何以故？<a id="a-Vf"></a>一切法无住相故，<a id="a-Vg"></a>是乘若住不住法住。<a id="a-Vh"></a>须菩提，<a id="a-Vi"></a>譬如法性不生不灭，<a id="a-Vj"></a>不垢不净，<a id="a-Vk"></a>无相无作，<a id="a-Vl"></a>非住非不住。<a id="a-Vm"></a>须菩提，<a id="a-Vn"></a>是乘亦如是，<a id="a-Vo"></a>非住非不住。<a id="a-Vp"></a>何以故？<a id="a-Vq"></a>法性相乃至无作相，<a id="a-Vr"></a>非住非不住。<a id="a-Vs"></a>所以者何？<a id="a-Vt"></a>法性相空故，<a id="a-Vu"></a>乃至无作性、<a id="a-Vv"></a>无作性性空故，<a id="a-Vw"></a>诸余法亦如是。<a id="a-Vx"></a>须菩提，<a id="a-Vy"></a>以是因缘故，<a id="a-Vz"></a>是乘无所住，<a id="a-W0"></a>以不住法、<a id="a-W1"></a>不动法故。</p>
  <p id="aW2">“须菩提，<a id="a-W3"></a>汝所问，<a id="a-W4"></a>谁当乘是乘出者？<a id="a-W5"></a>无有人乘是乘出者。<a id="a-W6"></a>何以故？<a id="a-W7"></a>是乘出者，<a id="a-W8"></a>所用法及出时，<a id="a-W9"></a>是一切法皆无所有。<a id="a-WA"></a>若一切法无所有，<a id="a-WB"></a>用何等法当出？<a id="a-WC"></a>何以故？<a id="a-WD"></a>我不可得，<a id="a-WE"></a>乃至知者、<a id="a-WF"></a>见者不可得，<a id="a-WG"></a>毕竟净故；<a id="a-WH"></a>不可思议性不可得，<a id="a-WI"></a>毕竟净故；<a id="a-WJ"></a>阴入界不可得，<a id="a-WK"></a>毕竟净故；<a id="a-WL"></a>檀波罗蜜不可得，<a id="a-WM"></a>毕竟净故；<a id="a-WN"></a>乃至般若波罗蜜不可得，<a id="a-WO"></a>毕竟净故；<a id="a-WP"></a>内空不可得，<a id="a-WQ"></a>毕竟净故；<a id="a-WR"></a>乃至无法有法空不可得，<a id="a-WS"></a>毕竟净故；<a id="a-WT"></a>四念处不可得，<a id="a-WU"></a>乃至十八不共法不可得，<a id="a-WV"></a>毕竟净故；<a id="a-WW"></a>须陀洹不可得，<a id="a-WX"></a>乃至阿罗汉、<a id="a-WY"></a>辟支佛、<a id="a-WZ"></a>菩萨、<a id="a-Wa"></a>佛不可得，<a id="a-Wb"></a>毕竟净故；<a id="a-Wc"></a>须陀洹果乃至阿罗汉果、<a id="a-Wd"></a>辟支佛道、<a id="a-We"></a>佛道、<a id="a-Wf"></a>一切种智不可得，<a id="a-Wg"></a>毕竟净故；<a id="a-Wh"></a>不生不灭、<a id="a-Wi"></a>不垢不净、<a id="a-Wj"></a>无起无作不可得，<a id="a-Wk"></a>毕竟净故；<a id="a-Wl"></a>过去世、<a id="a-Wm"></a>未来现在世生、<a id="a-Wn"></a>住、<a id="a-Wo"></a>灭不可得，<a id="a-Wp"></a>毕竟净故；<a id="a-Wq"></a>增减不可得，<a id="a-Wr"></a>毕竟净故。<a id="a-Ws"></a>何法不可得故不可得？<a id="a-Wt"></a>法性不可得故不可得，<a id="a-Wu"></a>如、<a id="a-Wv"></a>实际、<a id="a-Ww"></a>不可思议性、<a id="a-Wx"></a>法性、<a id="a-Wy"></a>法相、<a id="a-Wz"></a>法位、<a id="a-X0"></a>檀波罗蜜不可得故不可得，<a id="a-X1"></a>乃至般若波罗蜜不可得故不可得，<a id="a-X2"></a>内空不可得故不可得，<a id="a-X3"></a>乃至无法有法空不可得故不可得，<a id="a-X4"></a>四念处不可得故不可得，<a id="a-X5"></a>乃至十八不共法不可得故不可得，<a id="a-X6"></a>须陀洹不可得故不可得，<a id="a-X7"></a>乃至佛不可得故不可得，<a id="a-X8"></a>须陀洹果不可得故不可得，<a id="a-X9"></a>乃至佛道不可得故不可得，<a id="a-XA"></a>不生不灭乃至不起不作不可得故不可得。</p>
  <p id="aXB">“复次，<a id="a-XC"></a>须菩提，<a id="a-XD"></a>初地不可得故不可得，<a id="a-XE"></a>乃至第十地不可得故不可得，<a id="a-XF"></a>毕竟净故。<a id="a-XG"></a>云何为初地乃至十地？<a id="a-XH"></a>所谓乾慧地、<a id="a-XI"></a>性地、<a id="a-XJ"></a>八人地、<a id="a-XK"></a>见地、<a id="a-XL"></a>薄地、<a id="a-XM"></a>离欲地、<a id="a-XN"></a>已作地、<a id="a-XO"></a>辟支佛地、<a id="a-XP"></a>菩萨地、<a id="a-XQ"></a>佛地。<a id="a-XR"></a>内空中初地不可得，<a id="a-XS"></a>乃至无法有法空中初地不可得，<a id="a-XT"></a>内空乃至无法有法空中第二、<a id="a-XU"></a>第三、<a id="a-XV"></a>第四、<a id="a-XW"></a>第五、<a id="a-XX"></a>第六、<a id="a-XY"></a>第七、<a id="a-XZ"></a>第八、<a id="a-Xa"></a>第九、<a id="a-Xb"></a>第十地不可得。<a id="a-Xc"></a>何以故？<a id="a-Xd"></a>须菩提，<a id="a-Xe"></a>初地非得非不得，<a id="a-Xf"></a>乃至十地非得非不得，<a id="a-Xg"></a>毕竟净故；<a id="a-Xh"></a>内空乃至无法有法空中成就众生不可得，<a id="a-Xi"></a>毕竟净故；<a id="a-Xj"></a>内空乃至无法有法空中净佛国土不可得，<a id="a-Xk"></a>毕竟净故；<a id="a-Xl"></a>内空乃至无法有法空中五眼不可得，<a id="a-Xm"></a>毕竟净故。</p>
  <p id="aXn">“如是，<a id="a-Xo"></a>须菩提，<a id="a-Xp"></a>菩萨摩诃萨以一切诸法不可得故，<a id="a-Xq"></a>乘是摩诃衍出三界住萨婆若。<a id="a-Xr"></a>”</p>
 </body>
</html>