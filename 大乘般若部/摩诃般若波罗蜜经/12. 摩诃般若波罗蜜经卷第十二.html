<!doctype html>
<html id="z3IBTAKAa" data-ver="1129">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第十二</h1>
  <h2 id="a2">十善品第三十八之余</h2>
  <p id="a3">佛言：<a id="a-4"></a>“有善男子、<a id="a-5"></a>善女人说有所得般若波罗蜜，<a id="a-6"></a>是为相似般若波罗蜜。<a id="a-7"></a>”</p>
  <p id="a8">释提桓因白佛言：<a id="a-9"></a>“世尊，<a id="a-A"></a>云何善男子、<a id="a-B"></a>善女人说有所得般若波罗蜜，<a id="a-C"></a>是为相似般若波罗蜜？<a id="a-D"></a>”</p>
  <p id="aE">佛言：<a id="a-F"></a>“善男子、<a id="a-G"></a>善女人说有所得般若波罗蜜，<a id="a-H"></a>是为相似般若波罗蜜。<a id="a-I"></a>相似般若波罗蜜者，<a id="a-J"></a>说色无常，<a id="a-K"></a>作是言‘能如是行，<a id="a-L"></a>是行般若波罗蜜’，<a id="a-M"></a>行者求色无常，<a id="a-N"></a>是为行相似般若波罗蜜；<a id="a-O"></a>说受、<a id="a-P"></a>想、<a id="a-Q"></a>行、<a id="a-R"></a>识无常，<a id="a-S"></a>作是言‘能如是行，<a id="a-T"></a>是行般若波罗蜜’，<a id="a-U"></a>行者求受、<a id="a-V"></a>想、<a id="a-W"></a>行、<a id="a-X"></a>识无常，<a id="a-Y"></a>是为行相似般若波罗蜜。<a id="a-Z"></a>说眼无常乃至说意无常，<a id="a-a"></a>说色无常乃至说法无常，<a id="a-b"></a>说眼界无常，<a id="a-c"></a>色界、<a id="a-d"></a>眼识界无常乃至说意界、<a id="a-e"></a>法界、<a id="a-f"></a>意识界无常，<a id="a-g"></a>说地种无常乃至说识种无常，<a id="a-h"></a>说眼识界无常乃至说意识界无常，<a id="a-i"></a>说眼触无常乃至说意触无常，<a id="a-j"></a>说眼触因缘生受无常乃至说意触因缘生受无常，<a id="a-k"></a>广说如五阴；<a id="a-l"></a>说色苦乃至说意触因缘生受苦，<a id="a-m"></a>说色无我乃至说意触因缘生受无我，<a id="a-n"></a>皆如五阴说；<a id="a-o"></a>行者行檀那波罗蜜时，<a id="a-p"></a>为说色无常苦无我乃至意触因缘生受说无常苦无我，<a id="a-q"></a>尸罗波罗蜜乃至般若波罗蜜亦如是；<a id="a-r"></a>行四禅、<a id="a-s"></a>四无量心、<a id="a-t"></a>四无色定为说无常苦无我，<a id="a-u"></a>行四念处为说无常苦无我，<a id="a-v"></a>乃至行萨婆若时为说无常苦无我，<a id="a-w"></a>作如是教能如是行者，<a id="a-x"></a>是为行般若波罗蜜。<a id="a-y"></a>憍尸迦，<a id="a-z"></a>是名相似般若波罗蜜。</p>
  <p id="a10">“复次，<a id="a-11"></a>憍尸迦，<a id="a-12"></a>若是善男子、<a id="a-13"></a>善女人当来世说相似般若波罗蜜，<a id="a-14"></a>作是言：<a id="a-15"></a>‘汝善男子、<a id="a-16"></a>善女人修行般若波罗蜜，<a id="a-17"></a>汝修行般若波罗蜜时当得初地，<a id="a-18"></a>乃至当得十地，<a id="a-19"></a>禅那波罗蜜乃至檀那波罗蜜亦如是。<a id="a-1A"></a>’行者以相似有所得，<a id="a-1B"></a>以总相修是般若波罗蜜。<a id="a-1C"></a>憍尸迦，<a id="a-1D"></a>是名相似般若波罗蜜。</p>
  <p id="a1E">“复次，<a id="a-1F"></a>憍尸迦，<a id="a-1G"></a>善男子、<a id="a-1H"></a>善女人欲说般若波罗蜜，<a id="a-1I"></a>作是言：<a id="a-1J"></a>‘汝善男子、<a id="a-1K"></a>善女人修行般若波罗蜜已，<a id="a-1L"></a>当过声闻、<a id="a-1M"></a>辟支佛地。<a id="a-1N"></a>’是名相似般若波罗蜜。</p>
  <p id="a1O">“复次，<a id="a-1P"></a>憍尸迦，<a id="a-1Q"></a>善男子、<a id="a-1R"></a>善女人为求佛道者如是说：<a id="a-1S"></a>‘汝善男子、<a id="a-1T"></a>善女人修行般若波罗蜜已，<a id="a-1U"></a>入菩萨位得无生法忍，<a id="a-1V"></a>得无生忍已便住菩萨神通，<a id="a-1W"></a>从一佛国至一佛国供养诸佛，<a id="a-1X"></a>恭敬、<a id="a-1Y"></a>尊重、<a id="a-1Z"></a>赞叹。<a id="a-1a"></a>’如是说者，<a id="a-1b"></a>是名相似般若波罗蜜。</p>
  <p id="a1c">“复次，<a id="a-1d"></a>憍尸迦，<a id="a-1e"></a>善男子、<a id="a-1f"></a>善女人为求佛道者如是说：<a id="a-1g"></a>‘汝善男子、<a id="a-1h"></a>善女人学是般若波罗蜜受持，<a id="a-1i"></a>读诵说，<a id="a-1j"></a>正忆念，<a id="a-1k"></a>当得无量无边阿僧祇功德。<a id="a-1l"></a>’如是说者，<a id="a-1m"></a>是名相似般若波罗蜜。</p>
  <p id="a1n">“复次，<a id="a-1o"></a>善男子、<a id="a-1p"></a>善女人为求佛道者如是说：<a id="a-1q"></a>‘如过去、<a id="a-1r"></a>未来、<a id="a-1s"></a>现在诸佛功德善本，<a id="a-1t"></a>从初发心至成得佛，<a id="a-1u"></a>都合集回向阿耨多罗三藐三菩提。<a id="a-1v"></a>’如是说者，<a id="a-1w"></a>是名相似般若波罗蜜。<a id="a-1x"></a>”</p>
  <p id="a1y">释提桓因白佛言：<a id="a-1z"></a>“世尊，<a id="a-20"></a>云何善男子、<a id="a-21"></a>善女人为求佛道者，<a id="a-22"></a>不说相似般若波罗蜜？<a id="a-23"></a>”</p>
  <p id="a24">佛言：<a id="a-25"></a>“若善男子、<a id="a-26"></a>善女人为求佛道者说般若波罗蜜：<a id="a-27"></a>‘善男子，<a id="a-28"></a>汝修行般若波罗蜜莫观色无常。<a id="a-29"></a>何以故？<a id="a-2A"></a>色、<a id="a-2B"></a>色性空，<a id="a-2C"></a>是色性非法，<a id="a-2D"></a>若非法即名为般若波罗蜜，<a id="a-2E"></a>般若波罗蜜中色非常非无常。<a id="a-2F"></a>何以故？<a id="a-2G"></a>是中色尚不可得，<a id="a-2H"></a>何况常无常？<a id="a-2I"></a>’憍尸迦，<a id="a-2J"></a>善男子、<a id="a-2K"></a>善女人如是说者，<a id="a-2L"></a>是名不说相似般若波罗蜜，<a id="a-2M"></a>受、<a id="a-2N"></a>想、<a id="a-2O"></a>行、<a id="a-2P"></a>识亦如是。</p>
  <p id="a2Q">“复次，<a id="a-2R"></a>憍尸迦，<a id="a-2S"></a>善男子、<a id="a-2T"></a>善女人为求佛道者说：<a id="a-2U"></a>‘汝善男子，<a id="a-2V"></a>修行般若波罗蜜，<a id="a-2W"></a>于诸法莫有所过，<a id="a-2X"></a>莫有所住。<a id="a-2Y"></a>何以故？<a id="a-2Z"></a>般若波罗蜜中无有法可过可住。<a id="a-2a"></a>所以者何？<a id="a-2b"></a>一切法自性空，<a id="a-2c"></a>自性空是非法，<a id="a-2d"></a>若非法即是般若波罗蜜，<a id="a-2e"></a>般若波罗蜜中无有法可入可出、<a id="a-2f"></a>可生可灭。<a id="a-2g"></a>’憍尸迦，<a id="a-2h"></a>是善男子、<a id="a-2i"></a>善女人如是说，<a id="a-2j"></a>是名不说相似般若波罗蜜。<a id="a-2k"></a>广说如上与相似相违，<a id="a-2l"></a>是名不说相似般若波罗蜜。<a id="a-2m"></a>如是，<a id="a-2n"></a>憍尸迦，<a id="a-2o"></a>善男子、<a id="a-2p"></a>善女人应如是演说般若波罗蜜义。<a id="a-2q"></a>若如是说般若波罗蜜义，<a id="a-2r"></a>所得功德胜于前者。</p>
  <p id="a2s">“复次，<a id="a-2t"></a>憍尸迦，<a id="a-2u"></a>阎浮提中所有众生皆教令得须陀洹。<a id="a-2v"></a>于汝意云何？<a id="a-2w"></a>是人得福多不？<a id="a-2x"></a>”</p>
  <p id="a2y">答言：<a id="a-2z"></a>“甚多，<a id="a-30"></a>世尊。<a id="a-31"></a>”</p>
  <p id="a32">佛言：<a id="a-33"></a>“不如是善男子、<a id="a-34"></a>善女人以般若波罗蜜，<a id="a-35"></a>为他人种种因缘演说其义，<a id="a-36"></a>开示分别令易解，<a id="a-37"></a>如是言：<a id="a-38"></a>‘善男子、<a id="a-39"></a>善女人，<a id="a-3A"></a>汝来受是般若波罗蜜，<a id="a-3B"></a>勤诵读、<a id="a-3C"></a>说、<a id="a-3D"></a>正忆念，<a id="a-3E"></a>如般若波罗蜜中所说行。<a id="a-3F"></a>’何以故？<a id="a-3G"></a>是般若波罗蜜中出生诸须陀洹。</p>
  <p id="a3H">“憍尸迦，<a id="a-3I"></a>置阎浮提中众生，<a id="a-3J"></a>复置四天下众生、<a id="a-3K"></a>小千国土、<a id="a-3L"></a>二千中国土、<a id="a-3M"></a>三千大千国土众生，<a id="a-3N"></a>若有人教十方如恒河沙国土中众生，<a id="a-3O"></a>尽教令得须陀洹。<a id="a-3P"></a>于汝意云何？<a id="a-3Q"></a>是人得福多不？<a id="a-3R"></a>”</p>
  <p id="a3S">答言：<a id="a-3T"></a>“甚多，<a id="a-3U"></a>世尊。<a id="a-3V"></a>”</p>
  <p id="a3W">佛言：<a id="a-3X"></a>“不如是善男子、<a id="a-3Y"></a>善女人以般若波罗蜜，<a id="a-3Z"></a>为他人种种因缘演说其义，<a id="a-3a"></a>开示分别令易解，<a id="a-3b"></a>如是言：<a id="a-3c"></a>‘善男子，<a id="a-3d"></a>汝来受是般若波罗蜜，<a id="a-3e"></a>勤诵读、<a id="a-3f"></a>说、<a id="a-3g"></a>正忆念，<a id="a-3h"></a>如般若波罗蜜中所说行。<a id="a-3i"></a>’何以故？<a id="a-3j"></a>般若波罗蜜中出生诸须陀洹。</p>
  <p id="a3k">“复次，<a id="a-3l"></a>憍尸迦，<a id="a-3m"></a>若有善男子、<a id="a-3n"></a>善女人教阎浮提中人，<a id="a-3o"></a>令得斯陀含、<a id="a-3p"></a>阿那含、<a id="a-3q"></a>阿罗汉。<a id="a-3r"></a>于汝意云何？<a id="a-3s"></a>是人得福多不？<a id="a-3t"></a>”</p>
  <p id="a3u">答言：<a id="a-3v"></a>“甚多，<a id="a-3w"></a>世尊。<a id="a-3x"></a>”</p>
  <p id="a3y">佛言：<a id="a-3z"></a>“不如是善男子、<a id="a-40"></a>善女人以般若波罗蜜，<a id="a-41"></a>为他人种种因缘演说其义，<a id="a-42"></a>开示分别令易解，<a id="a-43"></a>如是言：<a id="a-44"></a>‘善男子，<a id="a-45"></a>汝来受是般若波罗蜜，<a id="a-46"></a>勤诵读、<a id="a-47"></a>说、<a id="a-48"></a>正忆念，<a id="a-49"></a>如般若波罗蜜中所说行。<a id="a-4A"></a>’何以故？<a id="a-4B"></a>般若波罗蜜中出生诸斯陀含、<a id="a-4C"></a>阿那含、<a id="a-4D"></a>阿罗汉故。<a id="a-4E"></a>乃至十方如恒河沙等国土中众生亦如是。</p>
  <p id="a4F">“复次，<a id="a-4G"></a>憍尸迦，<a id="a-4H"></a>若善男子、<a id="a-4I"></a>善女人教一阎浮提中众生令得辟支佛道。<a id="a-4J"></a>于汝意云何？<a id="a-4K"></a>是人得福多不？<a id="a-4L"></a>”</p>
  <p id="a4M">答言：<a id="a-4N"></a>“甚多，<a id="a-4O"></a>世尊。<a id="a-4P"></a>”</p>
  <p id="a4Q">佛言：<a id="a-4R"></a>“不如是善男子、<a id="a-4S"></a>善女人以般若波罗蜜，<a id="a-4T"></a>为他人种种因缘演说其义，<a id="a-4U"></a>开示分别令易解，<a id="a-4V"></a>如是言：<a id="a-4W"></a>‘善男子，<a id="a-4X"></a>汝来受是般若波罗蜜，<a id="a-4Y"></a>勤读诵、<a id="a-4Z"></a>解说、<a id="a-4a"></a>正忆念，<a id="a-4b"></a>如般若波罗蜜中所说行。<a id="a-4c"></a>’何以故？<a id="a-4d"></a>般若波罗蜜中出生诸辟支佛道故。<a id="a-4e"></a>四天下乃至十方如恒河沙等国土中众生亦如是。</p>
  <p id="a4f">“复次，<a id="a-4g"></a>憍尸迦，<a id="a-4h"></a>善男子、<a id="a-4i"></a>善女人教一阎浮提中众生，<a id="a-4j"></a>令发阿耨多罗三藐三菩提心。<a id="a-4k"></a>于汝意云何？<a id="a-4l"></a>是人得福多不？<a id="a-4m"></a>”</p>
  <p id="a4n">答言：<a id="a-4o"></a>“甚多，<a id="a-4p"></a>世尊。<a id="a-4q"></a>”</p>
  <p id="a4r">佛言：<a id="a-4s"></a>“不如是善男子、<a id="a-4t"></a>善女人以般若波罗蜜，<a id="a-4u"></a>为他人种种因缘演说其义，<a id="a-4v"></a>开示分别令易解，<a id="a-4w"></a>亦如是言：<a id="a-4x"></a>‘汝当随般若波罗蜜中学，<a id="a-4y"></a>当得一切智法；<a id="a-4z"></a>汝若得一切智法，<a id="a-50"></a>汝便得修行般若波罗蜜增益具足；<a id="a-51"></a>若得修行般若波罗蜜增益具足，<a id="a-52"></a>汝当得阿耨多罗三藐三菩提。<a id="a-53"></a>’何以故？<a id="a-54"></a>憍尸迦，<a id="a-55"></a>般若波罗蜜中，<a id="a-56"></a>生诸初发意菩萨摩诃萨故。<a id="a-57"></a>乃至十方如恒河沙等国土亦如是。</p>
  <p id="a58">“复次，<a id="a-59"></a>憍尸迦，<a id="a-5A"></a>善男子、<a id="a-5B"></a>善女人教一阎浮提中众生，<a id="a-5C"></a>令住阿毗跋致地。<a id="a-5D"></a>于汝意云何？<a id="a-5E"></a>是人福德多不？<a id="a-5F"></a>”</p>
  <p id="a5G">答言：<a id="a-5H"></a>“甚多，<a id="a-5I"></a>世尊。<a id="a-5J"></a>”</p>
  <p id="a5K">佛言：<a id="a-5L"></a>“不如是善男子、<a id="a-5M"></a>善女人以般若波罗蜜，<a id="a-5N"></a>为他人种种因缘演说其义，<a id="a-5O"></a>开示分别令易解，<a id="a-5P"></a>亦如是言：<a id="a-5Q"></a>‘汝来善男子，<a id="a-5R"></a>受是般若波罗蜜，<a id="a-5S"></a>乃至如般若波罗蜜中所说行，<a id="a-5T"></a>汝便得一切智法；<a id="a-5U"></a>得一切智法已，<a id="a-5V"></a>乃至便得阿耨多罗三藐三菩提。<a id="a-5W"></a>’何以故？<a id="a-5X"></a>般若波罗蜜中生诸菩萨摩诃萨阿毗跋致地故。<a id="a-5Y"></a>乃至十方如恒河沙等国土亦如是。</p>
  <p id="a5Z">“复次，<a id="a-5a"></a>憍尸迦，<a id="a-5b"></a>一阎浮提中众生发意求阿耨多罗三藐三菩提，<a id="a-5c"></a>若有善男子、<a id="a-5d"></a>善女人为是人广说般若波罗蜜，<a id="a-5e"></a>及其义解开示分别，<a id="a-5f"></a>如是言：<a id="a-5g"></a>‘汝来善男子，<a id="a-5h"></a>受是般若波罗蜜，<a id="a-5i"></a>乃至如般若波罗蜜中所说行，<a id="a-5j"></a>学已汝当得阿耨多罗三藐三菩提。<a id="a-5k"></a>’复有人为一阿毗跋致菩萨演说般若波罗蜜，<a id="a-5l"></a>及其义解开示分别：<a id="a-5m"></a>‘汝来受是般若波罗蜜，<a id="a-5n"></a>乃至如般若波罗蜜中所说行，<a id="a-5o"></a>学已汝当得阿耨多罗三藐三菩提。<a id="a-5p"></a>’是善男子所得功德甚多。<a id="a-5q"></a>乃至十方如恒河沙等国土中亦如是。</p>
  <p id="a5r">“复次，<a id="a-5s"></a>憍尸迦，<a id="a-5t"></a>若有一阎浮提中众生皆得阿毗跋致阿耨多罗三藐三菩提，<a id="a-5u"></a>复有善男子、<a id="a-5v"></a>善女人以般若波罗蜜，<a id="a-5w"></a>为是人演说其义，<a id="a-5x"></a>于是中有一菩萨疾欲得阿耨多罗三藐三菩提，<a id="a-5y"></a>若有善男子、<a id="a-5z"></a>善女人为此菩萨说般若波罗蜜及其义解，<a id="a-60"></a>是人功德最多。<a id="a-61"></a>乃至十方如恒河沙等国土亦如是。<a id="a-62"></a>”</p>
  <p id="a63">释提桓因白佛言：<a id="a-64"></a>“世尊，<a id="a-65"></a>如菩萨摩诃萨转转近阿耨多罗三藐三菩提者，<a id="a-66"></a>如是应转转教行檀那波罗蜜、<a id="a-67"></a>尸罗波罗蜜、<a id="a-68"></a>羼提波罗蜜、<a id="a-69"></a>毗梨耶波罗蜜、<a id="a-6A"></a>禅那波罗蜜、<a id="a-6B"></a>般若波罗蜜，<a id="a-6C"></a>应教内空乃至无法有法空、<a id="a-6D"></a>四念处乃至八圣道分、<a id="a-6E"></a>佛十力、<a id="a-6F"></a>四无所畏、<a id="a-6G"></a>四无礙智、<a id="a-6H"></a>十八不共法，<a id="a-6I"></a>亦应供养衣服、<a id="a-6J"></a>卧具、<a id="a-6K"></a>饮食、<a id="a-6L"></a>汤药随其所须。<a id="a-6M"></a>是善男子、<a id="a-6N"></a>善女人法施、<a id="a-6O"></a>财施供养是菩萨，<a id="a-6P"></a>所得功德胜于前者。<a id="a-6Q"></a>何以故？<a id="a-6R"></a>世尊，<a id="a-6S"></a>是菩萨摩诃萨疾得阿耨多罗三藐三菩提故。<a id="a-6T"></a>”</p>
  <p id="a6U">尔时，<a id="a-6V"></a>慧命须菩提语释提桓因言：<a id="a-6W"></a>“善哉！<a id="a-6X"></a>善哉！<a id="a-6Y"></a>憍尸迦，<a id="a-6Z"></a>汝为圣弟子，<a id="a-6a"></a>安慰诸菩萨摩诃萨为阿耨多罗三藐三菩提者，<a id="a-6b"></a>以法施、<a id="a-6c"></a>财施利益法应尔。<a id="a-6d"></a>何以故？<a id="a-6e"></a>菩萨中生诸佛圣众。<a id="a-6f"></a>若菩萨不发阿耨多罗三藐三菩提心者，<a id="a-6g"></a>是菩萨不能学六波罗蜜乃至十八不共法；<a id="a-6h"></a>若不学六波罗蜜乃至十八不共法，<a id="a-6i"></a>不能得阿耨多罗三藐三菩提；<a id="a-6j"></a>若不能得阿耨多罗三藐三菩提者，<a id="a-6k"></a>则无声闻、<a id="a-6l"></a>辟支佛。<a id="a-6m"></a>以是故，<a id="a-6n"></a>憍尸迦，<a id="a-6o"></a>诸菩萨摩诃萨学六波罗蜜乃至十八不共法，<a id="a-6p"></a>学六波罗蜜乃至十八不共法时，<a id="a-6q"></a>得阿耨多罗三藐三菩提；<a id="a-6r"></a>得阿耨多罗三藐三菩提故，<a id="a-6s"></a>断地狱、<a id="a-6t"></a>畜生、<a id="a-6u"></a>饿鬼道，<a id="a-6v"></a>世间便有刹利大姓、<a id="a-6w"></a>婆罗门大姓、<a id="a-6x"></a>居士大家、<a id="a-6y"></a>四天王天乃至非有想非无想天，<a id="a-6z"></a>乃至檀那波罗蜜、<a id="a-70"></a>尸罗波罗蜜、<a id="a-71"></a>羼提波罗蜜、<a id="a-72"></a>毗梨耶波罗蜜、<a id="a-73"></a>禅那波罗蜜、<a id="a-74"></a>般若波罗蜜、<a id="a-75"></a>内空乃至无法有法空、<a id="a-76"></a>四念处乃至十八不共法出现于世，<a id="a-77"></a>声闻乘、<a id="a-78"></a>辟支佛乘、<a id="a-79"></a>佛乘皆现于世。<a id="a-7A"></a>”</p>
  <p data-pb></p>
  <h2 id="a7B">随喜品第三十九</h2>
  <p id="a7C">尔时，<a id="a-7D"></a>弥勒菩萨摩诃萨语慧命须菩提：<a id="a-7E"></a>“有菩萨摩诃萨随喜福德与一切众生共之回向阿耨多罗三藐三菩提，<a id="a-7F"></a>以无所得故。<a id="a-7G"></a>若声闻、<a id="a-7H"></a>辟支佛福德，<a id="a-7I"></a>若一切众生福德，<a id="a-7J"></a>若布施、<a id="a-7K"></a>若持戒、<a id="a-7L"></a>若修定、<a id="a-7M"></a>若随喜，<a id="a-7N"></a>是菩萨摩诃萨随喜福德与一切众生共之回向阿耨多罗三藐三菩提，<a id="a-7O"></a>其福德最上第一、<a id="a-7P"></a>最妙无上无与等。<a id="a-7Q"></a>何以故？<a id="a-7R"></a>声闻、<a id="a-7S"></a>辟支佛及一切众生布施、<a id="a-7T"></a>持戒、<a id="a-7U"></a>修定、<a id="a-7V"></a>随喜，<a id="a-7W"></a>为自调、<a id="a-7X"></a>为自净、<a id="a-7Y"></a>为自度故起。<a id="a-7Z"></a>所谓四念处乃至八圣道分、<a id="a-7a"></a>空无相无作，<a id="a-7b"></a>菩萨随喜福德回向阿耨多罗三藐三菩提，<a id="a-7c"></a>持是功德为调一切众生、<a id="a-7d"></a>为净一切众生、<a id="a-7e"></a>为度一切众生故起。<a id="a-7f"></a>”</p>
  <p id="a7g">尔时，<a id="a-7h"></a>慧命须菩提白弥勒菩萨言：<a id="a-7i"></a>“诸菩萨摩诃萨念十方无量无边阿僧祇国土中，<a id="a-7j"></a>无量无边阿僧祇诸灭度佛，<a id="a-7k"></a>从初发心至得阿耨多罗三藐三菩提，<a id="a-7l"></a>入无余涅槃乃至法尽，<a id="a-7m"></a>于其中间诸善根应六波罗蜜，<a id="a-7n"></a>及诸声闻人善根，<a id="a-7o"></a>若布施福德、<a id="a-7p"></a>持戒修定福德，<a id="a-7q"></a>及诸学人无漏善根、<a id="a-7r"></a>无学人无漏善根、<a id="a-7s"></a>诸佛戒众、<a id="a-7t"></a>定众、<a id="a-7u"></a>慧众、<a id="a-7v"></a>解脱众、<a id="a-7w"></a>解脱知见众、<a id="a-7x"></a>一切智、<a id="a-7y"></a>大慈大悲，<a id="a-7z"></a>及余无量阿僧祇诸佛法，<a id="a-80"></a>及诸佛所说法，<a id="a-81"></a>是法中学得须陀洹果，<a id="a-82"></a>乃至得阿罗汉果、<a id="a-83"></a>辟支佛道，<a id="a-84"></a>入菩萨摩诃萨位，<a id="a-85"></a>及余众生种诸善根，<a id="a-86"></a>是诸善根一切和合随喜福德回向阿耨多罗三藐三菩提，<a id="a-87"></a>最上第一、<a id="a-88"></a>最妙无上无与等，<a id="a-89"></a>如是随喜已，<a id="a-8A"></a>持是随喜福德回向阿耨多罗三藐三菩提。<a id="a-8B"></a>若有善男子行菩萨乘者作是念‘我是心回向阿耨多罗三藐三菩提’，<a id="a-8C"></a>是生心缘事。<a id="a-8D"></a>若善男子取相回向阿耨多罗三藐三菩提，<a id="a-8E"></a>如所念可得不？<a id="a-8F"></a>”</p>
  <p id="a8G">弥勒菩萨语须菩提：<a id="a-8H"></a>“是善男子行菩萨乘回向阿耨多罗三藐三菩提心是缘事，<a id="a-8I"></a>若善男子取相不得如所念。<a id="a-8J"></a>”</p>
  <p id="a8K">须菩提语弥勒菩萨：<a id="a-8L"></a>“若诸缘诸事无所有，<a id="a-8M"></a>是善男子行菩萨乘者，<a id="a-8N"></a>取相于十方诸佛诸善根，<a id="a-8O"></a>从初发心乃至法尽，<a id="a-8P"></a>及声闻诸善根、<a id="a-8Q"></a>学无学善根，<a id="a-8R"></a>一切和合随喜功德，<a id="a-8S"></a>回向阿耨多罗三藐三菩提。<a id="a-8T"></a>以无相故，<a id="a-8U"></a>是菩萨将无颠倒？<a id="a-8V"></a>无常谓常，<a id="a-8W"></a>想颠倒、<a id="a-8X"></a>心颠倒、<a id="a-8Y"></a>见颠倒，<a id="a-8Z"></a>不净谓净、<a id="a-8a"></a>苦谓为乐、<a id="a-8b"></a>无我谓我，<a id="a-8c"></a>想颠倒、<a id="a-8d"></a>心颠倒、<a id="a-8e"></a>见颠倒。<a id="a-8f"></a>若如缘如事，<a id="a-8g"></a>为阿耨多罗三藐三菩提亦如是，<a id="a-8h"></a>回向心亦如是，<a id="a-8i"></a>檀那波罗蜜、<a id="a-8j"></a>尸罗、<a id="a-8k"></a>羼提、<a id="a-8l"></a>毗梨耶、<a id="a-8m"></a>禅那、<a id="a-8n"></a>般若波罗蜜乃至十八不共法亦如是。<a id="a-8o"></a>若尔者，<a id="a-8p"></a>何等是缘？<a id="a-8q"></a>何等是事？<a id="a-8r"></a>何等是阿耨多罗三藐三菩提？<a id="a-8s"></a>何等是善根？<a id="a-8t"></a>何等是随喜心回向阿耨多罗三藐三菩提？<a id="a-8u"></a>”</p>
  <p id="a8v">弥勒菩萨语须菩提：<a id="a-8w"></a>“若诸菩萨摩诃萨久行六波罗蜜，<a id="a-8x"></a>多供养诸佛种善根，<a id="a-8y"></a>与善知识相随，<a id="a-8z"></a>善学自相空法，<a id="a-90"></a>是诸菩萨是缘、<a id="a-91"></a>是事、<a id="a-92"></a>诸佛、<a id="a-93"></a>诸善根、<a id="a-94"></a>随喜福德，<a id="a-95"></a>不取相回向阿耨多罗三藐三菩提，<a id="a-96"></a>以不二法非不二法、<a id="a-97"></a>非相非不相、<a id="a-98"></a>非可得法非不可得法、<a id="a-99"></a>非净非垢、<a id="a-9A"></a>不生不灭法，<a id="a-9B"></a>是名回向阿耨多罗三藐三菩提。</p>
  <p id="a9C">“若诸菩萨不久行六波罗蜜，<a id="a-9D"></a>不多供养诸佛，<a id="a-9E"></a>不种善根，<a id="a-9F"></a>不与善知识相随，<a id="a-9G"></a>不善学自相空法，<a id="a-9H"></a>是诸菩萨、<a id="a-9I"></a>是诸缘、<a id="a-9J"></a>是诸事、<a id="a-9K"></a>诸佛、<a id="a-9L"></a>诸善根随喜福德诸心取相，<a id="a-9M"></a>回向阿耨多罗三藐三菩提，<a id="a-9N"></a>是不名回向。</p>
  <p id="a9O">“须菩提，<a id="a-9P"></a>如是般若波罗蜜义，<a id="a-9Q"></a>乃至一切种智义，<a id="a-9R"></a>所谓内空乃至无法有法空，<a id="a-9S"></a>不应为新学菩萨说。<a id="a-9T"></a>何以故？<a id="a-9U"></a>是菩萨所有少许信乐恭敬清净心皆忘失。<a id="a-9V"></a>当在阿毗跋致菩萨摩诃萨前说，<a id="a-9W"></a>若有为善知识所护，<a id="a-9X"></a>若久供养诸佛种诸善根，<a id="a-9Y"></a>应为是人说如是般若波罗蜜义，<a id="a-9Z"></a>乃至一切种智义，<a id="a-9a"></a>所谓内空乃至无法有法空。<a id="a-9b"></a>是人闻是法，<a id="a-9c"></a>不没不惊，<a id="a-9d"></a>不畏不怖。</p>
  <p id="a9e">“须菩提，<a id="a-9f"></a>菩萨摩诃萨随喜福德，<a id="a-9g"></a>应如是回向阿耨多罗三藐三菩提，<a id="a-9h"></a>所谓菩萨用心随喜福德回向阿耨多罗三藐三菩提，<a id="a-9i"></a>是心尽灭变离，<a id="a-9j"></a>是缘、<a id="a-9k"></a>是事、<a id="a-9l"></a>是诸善根亦尽灭变离，<a id="a-9m"></a>是中何等是随喜心？<a id="a-9n"></a>何等是诸缘？<a id="a-9o"></a>何等是诸事？<a id="a-9p"></a>何等是诸善根？<a id="a-9q"></a>随喜回向阿耨多罗三藐三菩提，<a id="a-9r"></a>二心不俱，<a id="a-9s"></a>是心性亦不可得回向，<a id="a-9t"></a>菩萨云何随喜心回向阿耨多罗三藐三菩提？<a id="a-9u"></a>若菩萨摩诃萨行般若波罗蜜时，<a id="a-9v"></a>如是知是般若波罗蜜无有法，<a id="a-9w"></a>乃至檀那波罗蜜亦无有法，<a id="a-9x"></a>色无有法，<a id="a-9y"></a>受、<a id="a-9z"></a>想、<a id="a-A0"></a>行、<a id="a-A1"></a>识乃至阿耨多罗三藐三菩提无有法，<a id="a-A2"></a>菩萨摩诃萨应如是随喜功德回向阿耨多罗三藐三菩提。<a id="a-A3"></a>若能如是回向，<a id="a-A4"></a>是名随喜功德回向阿耨多罗三藐三菩提。<a id="a-A5"></a>”</p>
  <p id="aA6">尔时，<a id="a-A7"></a>释提桓因语须菩提：<a id="a-A8"></a>“新发意菩萨闻是事将无惊惧怖畏？<a id="a-A9"></a>须菩提，<a id="a-AA"></a>云何新发意菩萨作诸善根回向阿耨多罗三藐三菩提？<a id="a-AB"></a>复云何随喜福德回向阿耨多罗三藐三菩提？<a id="a-AC"></a>”</p>
  <p id="aAD">须菩提语释提桓因：<a id="a-AE"></a>“若新发意菩萨行般若波罗蜜，<a id="a-AF"></a>不受是般若波罗蜜，<a id="a-AG"></a>以无所得故、<a id="a-AH"></a>无相故，<a id="a-AI"></a>乃至檀那波罗蜜亦如是，<a id="a-AJ"></a>多信解内空，<a id="a-AK"></a>乃至多信解无法有法空，<a id="a-AL"></a>多信解四念处乃至十八不共法，<a id="a-AM"></a>常与善知识相随。<a id="a-AN"></a>是善知识为说六波罗蜜义，<a id="a-AO"></a>开示分别如是教授，<a id="a-AP"></a>令常不离般若波罗蜜，<a id="a-AQ"></a>乃至得入菩萨法位终不离般若波罗蜜，<a id="a-AR"></a>乃至不离檀那波罗蜜，<a id="a-AS"></a>不离四念处乃至十八不共法，<a id="a-AT"></a>亦教语魔事，<a id="a-AU"></a>闻种种魔事已不增不减。<a id="a-AV"></a>何以故？<a id="a-AW"></a>是菩萨摩诃萨不受一切法故。<a id="a-AX"></a>是菩萨亦常不离诸佛，<a id="a-AY"></a>乃至得菩萨位于中种善根，<a id="a-AZ"></a>以是善根故生菩萨家，<a id="a-Aa"></a>至得阿耨多罗三藐三菩提终不离是善根。</p>
  <p id="aAb">“复次，<a id="a-Ac"></a>新发意菩萨摩诃萨，<a id="a-Ad"></a>于过去十方无量无边阿僧祇国土中诸佛断生死道、<a id="a-Ae"></a>断诸戏论道、<a id="a-Af"></a>尽弃重担、<a id="a-Ag"></a>灭聚落刺、<a id="a-Ah"></a>断诸有结、<a id="a-Ai"></a>正智解脱及弟子所作功德，<a id="a-Aj"></a>于是中若刹利大姓、<a id="a-Ak"></a>婆罗门大姓、<a id="a-Al"></a>居士大家、<a id="a-Am"></a>四天王天乃至净居天所种善根，<a id="a-An"></a>是一切和合称量，<a id="a-Ao"></a>以随喜心最上第一、<a id="a-Ap"></a>最妙无上无与等应随喜，<a id="a-Aq"></a>随喜已回向阿耨多罗三藐三菩提。<a id="a-Ar"></a>”</p>
  <p id="aAs">尔时，<a id="a-At"></a>弥勒菩萨语须菩提：<a id="a-Au"></a>“若新发意菩萨摩诃萨念诸佛及弟子诸善根随喜功德最上第一、<a id="a-Av"></a>最妙无上无与等，<a id="a-Aw"></a>随喜已应回向阿耨多罗三藐三菩提，<a id="a-Ax"></a>云何菩萨不堕想颠倒、<a id="a-Ay"></a>心颠倒、<a id="a-Az"></a>见颠倒？<a id="a-B0"></a>”</p>
  <p id="aB1">须菩提言：<a id="a-B2"></a>“若菩萨摩诃萨念诸佛及僧，<a id="a-B3"></a>于是中不生佛相、<a id="a-B4"></a>不生僧相、<a id="a-B5"></a>无善相想，<a id="a-B6"></a>用是心回向阿耨多罗三藐三菩提，<a id="a-B7"></a>是心中亦不生心想，<a id="a-B8"></a>菩萨如是回向，<a id="a-B9"></a>想不颠倒、<a id="a-BA"></a>心不颠倒、<a id="a-BB"></a>见不颠倒。<a id="a-BC"></a>若菩萨摩诃萨念诸佛及僧善根取相，<a id="a-BD"></a>取相已回向阿耨多罗三藐三菩提，<a id="a-BE"></a>菩萨，<a id="a-BF"></a>如是名为想颠倒、<a id="a-BG"></a>心颠倒、<a id="a-BH"></a>见颠倒。<a id="a-BI"></a>若菩萨摩诃萨用是心念诸佛及僧诸善根，<a id="a-BJ"></a>是心念时即知尽灭；<a id="a-BK"></a>若尽灭是法不可得，<a id="a-BL"></a>回向所用回向心亦是尽灭相，<a id="a-BM"></a>所回向处及法亦如是相；<a id="a-BN"></a>若如是相回向，<a id="a-BO"></a>是名正回向非邪回向。<a id="a-BP"></a>菩萨摩诃萨应如是回向阿耨多罗三藐三菩提。</p>
  <p id="aBQ">“复次，<a id="a-BR"></a>若菩萨摩诃萨过去诸佛善根及弟子善根，<a id="a-BS"></a>是中凡夫人闻法种善根，<a id="a-BT"></a>若诸天、<a id="a-BU"></a>龙、<a id="a-BV"></a>夜叉、<a id="a-BW"></a>乾闼婆、<a id="a-BX"></a>阿修罗、<a id="a-BY"></a>迦楼罗、<a id="a-BZ"></a>紧那罗、<a id="a-Ba"></a>摩睺罗伽闻法种善根，<a id="a-Bb"></a>若刹利大姓、<a id="a-Bc"></a>婆罗门大姓、<a id="a-Bd"></a>居士大家、<a id="a-Be"></a>四天王天乃至阿迦尼吒天闻法种善根，<a id="a-Bf"></a>发阿耨多罗三藐三菩提心，<a id="a-Bg"></a>是一切福德和合称量随喜功德最上第一、<a id="a-Bh"></a>最妙无上无与等，<a id="a-Bi"></a>回向阿耨多罗三藐三菩提。<a id="a-Bj"></a>是时，<a id="a-Bk"></a>菩萨若如是知是诸法尽灭，<a id="a-Bl"></a>所回向处及法亦自性空，<a id="a-Bm"></a>能如是回向，<a id="a-Bn"></a>是名真回向阿耨多罗三藐三菩提。</p>
  <p id="aBo">“复次，<a id="a-Bp"></a>若菩萨如是知无有法能回向法。<a id="a-Bq"></a>何以故？<a id="a-Br"></a>一切法自性空故。<a id="a-Bs"></a>若如是回向，<a id="a-Bt"></a>是名正回向阿耨多罗三藐三菩提。<a id="a-Bu"></a>如是菩萨摩诃萨行般若波罗蜜乃至檀那波罗蜜，<a id="a-Bv"></a>不堕想颠倒、<a id="a-Bw"></a>心颠倒、<a id="a-Bx"></a>见颠倒。<a id="a-By"></a>何以故？<a id="a-Bz"></a>菩萨不著是回向，<a id="a-C0"></a>亦不见以诸善根回向菩提心处，<a id="a-C1"></a>是名菩萨摩诃萨无上回向。</p>
  <p id="aC2">“复次，<a id="a-C3"></a>若菩萨摩诃萨知所作福德离五阴、<a id="a-C4"></a>十二入、<a id="a-C5"></a>十八界，<a id="a-C6"></a>亦知般若波罗蜜是离相，<a id="a-C7"></a>乃至檀那波罗蜜是离相，<a id="a-C8"></a>内空乃至无法有法空是离相，<a id="a-C9"></a>四念处乃至十八不共法是离相，<a id="a-CA"></a>如是菩萨摩诃萨随喜心起福德，<a id="a-CB"></a>名回向阿耨多罗三藐三菩提。</p>
  <p id="aCC">“复次，<a id="a-CD"></a>若菩萨摩诃萨随喜福德，<a id="a-CE"></a>知随喜福德自性离，<a id="a-CF"></a>亦知诸佛离，<a id="a-CG"></a>佛性、<a id="a-CH"></a>诸善根亦离，<a id="a-CI"></a>善根性、<a id="a-CJ"></a>菩提心、<a id="a-CK"></a>菩提心性亦离，<a id="a-CL"></a>回向、<a id="a-CM"></a>回向性亦离，<a id="a-CN"></a>菩萨、<a id="a-CO"></a>菩萨性亦离，<a id="a-CP"></a>般若波罗蜜、<a id="a-CQ"></a>般若波罗蜜性亦离，<a id="a-CR"></a>禅那波罗蜜、<a id="a-CS"></a>毗梨耶波罗蜜、<a id="a-CT"></a>羼提波罗蜜、<a id="a-CU"></a>尸罗波罗蜜、<a id="a-CV"></a>檀那波罗蜜、<a id="a-CW"></a>檀那波罗蜜性亦离，<a id="a-CX"></a>乃至十八不共法、<a id="a-CY"></a>十八不共法性亦离。<a id="a-CZ"></a>菩萨摩诃萨应如是行离相般若波罗蜜，<a id="a-Ca"></a>是名菩萨摩诃萨般若波罗蜜中生随喜福德。</p>
  <p id="aCb">“复次，<a id="a-Cc"></a>菩萨摩诃萨，<a id="a-Cd"></a>诸过去灭度佛诸善根若欲回向，<a id="a-Ce"></a>应如是回向，<a id="a-Cf"></a>作是念：<a id="a-Cg"></a>‘如诸佛灭度相，<a id="a-Ch"></a>诸善根相亦如是，<a id="a-Ci"></a>灭度法相亦如是，<a id="a-Cj"></a>我用心回向是心相亦如是。<a id="a-Ck"></a>’若能如是回向，<a id="a-Cl"></a>当知是回向阿耨多罗三藐三菩提，<a id="a-Cm"></a>如是回向不堕想颠倒、<a id="a-Cn"></a>心颠倒、<a id="a-Co"></a>见颠倒。<a id="a-Cp"></a>若菩萨摩诃萨行般若波罗蜜时，<a id="a-Cq"></a>取诸佛善根相回向阿耨多罗三藐三菩提，<a id="a-Cr"></a>是不名为回向。<a id="a-Cs"></a>何以故？<a id="a-Ct"></a>诸过去佛及善根，<a id="a-Cu"></a>非相缘非无相缘。<a id="a-Cv"></a>若菩萨摩诃萨作如是取相，<a id="a-Cw"></a>是不名善根回向阿耨多罗三藐三菩提，<a id="a-Cx"></a>如是菩萨摩诃萨堕想颠倒、<a id="a-Cy"></a>心颠倒、<a id="a-Cz"></a>见颠倒。<a id="a-D0"></a>若菩萨摩诃萨诸佛及诸善根及诸心不取相，<a id="a-D1"></a>是名以诸善根回向阿耨多罗三藐三菩提，<a id="a-D2"></a>如是菩萨摩诃萨不堕想颠倒、<a id="a-D3"></a>心颠倒、<a id="a-D4"></a>见颠倒。<a id="a-D5"></a>”</p>
  <p id="aD6">尔时，<a id="a-D7"></a>弥勒菩萨问须菩提：<a id="a-D8"></a>“云何菩萨摩诃萨于诸善根不取相能回向阿耨多罗三藐三菩提？<a id="a-D9"></a>”</p>
  <p id="aDA">须菩提言：<a id="a-DB"></a>“以是事故，<a id="a-DC"></a>当知菩萨摩诃萨所学般若波罗蜜中，<a id="a-DD"></a>应有般若波罗蜜方便力。<a id="a-DE"></a>若是福德离般若波罗蜜，<a id="a-DF"></a>不得回向阿耨多罗三藐三菩提。<a id="a-DG"></a>何以故？<a id="a-DH"></a>般若波罗蜜中诸佛不可得，<a id="a-DI"></a>诸善根不可得，<a id="a-DJ"></a>回向阿耨多罗三藐三菩提心亦不可得。<a id="a-DK"></a>于是中菩萨摩诃萨行般若波罗蜜时，<a id="a-DL"></a>应如是思惟：<a id="a-DM"></a>‘过去诸佛及弟子身皆灭，<a id="a-DN"></a>诸善根亦灭。<a id="a-DO"></a>我今取相分别诸佛、<a id="a-DP"></a>诸善根及诸心，<a id="a-DQ"></a>以是取相回向阿耨多罗三藐三菩提，<a id="a-DR"></a>诸佛所不许。<a id="a-DS"></a>’何以故？<a id="a-DT"></a>取相有所得故，<a id="a-DU"></a>所谓于过去诸佛取相分别。<a id="a-DV"></a>是故菩萨摩诃萨欲以诸善根回向阿耨多罗三藐三菩提，<a id="a-DW"></a>不应有得，<a id="a-DX"></a>不应取相，<a id="a-DY"></a>如是回向。</p>
  <p id="aDZ">“若有得取相回向，<a id="a-Da"></a>诸佛不说有大利益。<a id="a-Db"></a>何以故？<a id="a-Dc"></a>是回向杂毒故。<a id="a-Dd"></a>譬如美食杂毒，<a id="a-De"></a>虽有好色、<a id="a-Df"></a>好香，<a id="a-Dg"></a>为人所贪，<a id="a-Dh"></a>而其中杂毒，<a id="a-Di"></a>愚痴之人食之欢喜，<a id="a-Dj"></a>贪其好色香美可口，<a id="a-Dk"></a>饭欲消时受若死、<a id="a-Dl"></a>若死等苦。<a id="a-Dm"></a>若善男子、<a id="a-Dn"></a>善女人，<a id="a-Do"></a>不谛受，<a id="a-Dp"></a>不谛取相，<a id="a-Dq"></a>不谛诵读，<a id="a-Dr"></a>不解中义，<a id="a-Ds"></a>如是教他言：<a id="a-Dt"></a>‘汝善男子，<a id="a-Du"></a>过去、<a id="a-Dv"></a>未来、<a id="a-Dw"></a>现在十方诸佛，<a id="a-Dx"></a>从初发意已来至得阿耨多罗三藐三菩提，<a id="a-Dy"></a>入无余涅槃乃至法尽，<a id="a-Dz"></a>于其中间行般若波罗蜜时作诸善根，<a id="a-E0"></a>行禅那波罗蜜、<a id="a-E1"></a>毗梨耶波罗蜜、<a id="a-E2"></a>羼提波罗蜜、<a id="a-E3"></a>尸罗波罗蜜、<a id="a-E4"></a>檀那波罗蜜时作诸善根，<a id="a-E5"></a>修四禅、<a id="a-E6"></a>四无量心、<a id="a-E7"></a>四无色定、<a id="a-E8"></a>四念处乃至八圣道分、<a id="a-E9"></a>佛十力乃至修十八不共法时作诸善根，<a id="a-EA"></a>净佛国土成就众生作诸善根，<a id="a-EB"></a>及诸佛戒众、<a id="a-EC"></a>定众、<a id="a-ED"></a>慧众、<a id="a-EE"></a>解脱众、<a id="a-EF"></a>解脱知见众、<a id="a-EG"></a>一切种智、<a id="a-EH"></a>无错谬法、<a id="a-EI"></a>常舍行及诸弟子是中所种善根，<a id="a-EJ"></a>及诸佛所记当作辟支佛，<a id="a-EK"></a>是中诸天、<a id="a-EL"></a>龙、<a id="a-EM"></a>阿修罗、<a id="a-EN"></a>迦楼罗、<a id="a-EO"></a>紧陀罗、<a id="a-EP"></a>摩睺罗伽等所种善根，<a id="a-EQ"></a>是诸福德称量和合随喜，<a id="a-ER"></a>回向阿耨多罗三藐三菩提。<a id="a-ES"></a>’是回向以取相得法故如杂毒食，<a id="a-ET"></a>得法者终无正回向。<a id="a-EU"></a>何以故？<a id="a-EV"></a>是得法杂毒，<a id="a-EW"></a>有相，<a id="a-EX"></a>有动，<a id="a-EY"></a>有戏论。<a id="a-EZ"></a>若如是回向，<a id="a-Ea"></a>则为谤佛，<a id="a-Eb"></a>不随佛教，<a id="a-Ec"></a>不随法说。</p>
  <p id="aEd">“是善男子、<a id="a-Ee"></a>善女人，<a id="a-Ef"></a>求佛道应如是学，<a id="a-Eg"></a>过去、<a id="a-Eh"></a>未来、<a id="a-Ei"></a>现在诸佛，<a id="a-Ej"></a>从初发意乃至法尽，<a id="a-Ek"></a>及弟子行般若波罗蜜时作善根，<a id="a-El"></a>乃至修一切种智，<a id="a-Em"></a>余如上说。<a id="a-En"></a>云何诸善根回向阿耨多罗三藐三菩提正回向？<a id="a-Eo"></a>有求佛道善男子、<a id="a-Ep"></a>善女人行般若波罗蜜不欲谤诸佛者诸福德，<a id="a-Eq"></a>应如是回向：<a id="a-Er"></a>‘如诸佛所知以无上智慧，<a id="a-Es"></a>是诸善根相、<a id="a-Et"></a>是诸善根性，<a id="a-Eu"></a>我亦如是随喜。<a id="a-Ev"></a>如诸佛所知，<a id="a-Ew"></a>我亦如是回向阿耨多罗三藐三菩提。<a id="a-Ex"></a>’求菩萨道善男子、<a id="a-Ey"></a>善女人，<a id="a-Ez"></a>应如是回向阿耨多罗三藐三菩提。<a id="a-F0"></a>若如是回向，<a id="a-F1"></a>则为不谤佛，<a id="a-F2"></a>如佛所教，<a id="a-F3"></a>如佛法说，<a id="a-F4"></a>是菩萨摩诃萨回向则无杂毒。</p>
  <p id="aF5">“复次，<a id="a-F6"></a>求佛道善男子、<a id="a-F7"></a>善女人行般若波罗蜜时，<a id="a-F8"></a>诸善根应如是回向，<a id="a-F9"></a>如色不系欲界，<a id="a-FA"></a>不系色界，<a id="a-FB"></a>不系无色界，<a id="a-FC"></a>不系法者，<a id="a-FD"></a>不名过去，<a id="a-FE"></a>不名未来，<a id="a-FF"></a>不名现在；<a id="a-FG"></a>如受、<a id="a-FH"></a>想、<a id="a-FI"></a>行、<a id="a-FJ"></a>识，<a id="a-FK"></a>不系欲界，<a id="a-FL"></a>不系色界，<a id="a-FM"></a>不系无色界，<a id="a-FN"></a>不系法者，<a id="a-FO"></a>不名过去、<a id="a-FP"></a>未来、<a id="a-FQ"></a>现在，<a id="a-FR"></a>十二入、<a id="a-FS"></a>十八界亦如是；<a id="a-FT"></a>如般若波罗蜜，<a id="a-FU"></a>不系欲界，<a id="a-FV"></a>不系色界，<a id="a-FW"></a>不系无色界，<a id="a-FX"></a>不系法者，<a id="a-FY"></a>不名过去、<a id="a-FZ"></a>未来、<a id="a-Fa"></a>现在，<a id="a-Fb"></a>禅那波罗蜜乃至檀那波罗蜜亦如是，<a id="a-Fc"></a>内空乃至无法有法空亦如是；<a id="a-Fd"></a>如四念处不系欲界，<a id="a-Fe"></a>不系色界，<a id="a-Ff"></a>不系无色界，<a id="a-Fg"></a>不系法者，<a id="a-Fh"></a>不名过去、<a id="a-Fi"></a>未来、<a id="a-Fj"></a>现在，<a id="a-Fk"></a>乃至八圣道分亦如是，<a id="a-Fl"></a>佛十力乃至十八不共法亦如是；<a id="a-Fm"></a>如法性、<a id="a-Fn"></a>法相、<a id="a-Fo"></a>法住、<a id="a-Fp"></a>法位、<a id="a-Fq"></a>实际、<a id="a-Fr"></a>不可思议性、<a id="a-Fs"></a>戒定慧、<a id="a-Ft"></a>解脱、<a id="a-Fu"></a>解脱知见众、<a id="a-Fv"></a>一切种智、<a id="a-Fw"></a>无错谬法、<a id="a-Fx"></a>常舍行，<a id="a-Fy"></a>不系欲界，<a id="a-Fz"></a>不系色界，<a id="a-G0"></a>不系无色界，<a id="a-G1"></a>不系法者，<a id="a-G2"></a>不名过去、<a id="a-G3"></a>未来、<a id="a-G4"></a>现在。<a id="a-G5"></a>是回向、<a id="a-G6"></a>所回向处、<a id="a-G7"></a>行者不系皆亦如是，<a id="a-G8"></a>是诸佛亦不系，<a id="a-G9"></a>诸善根亦不系，<a id="a-GA"></a>是诸声闻、<a id="a-GB"></a>辟支佛善根亦不系，<a id="a-GC"></a>不系法者，<a id="a-GD"></a>不名过去、<a id="a-GE"></a>未来、<a id="a-GF"></a>现在。<a id="a-GG"></a>若菩萨摩诃萨行般若波罗蜜时，<a id="a-GH"></a>如是知色，<a id="a-GI"></a>不系三界，<a id="a-GJ"></a>不系法者，<a id="a-GK"></a>不名过去、<a id="a-GL"></a>未来、<a id="a-GM"></a>现在。<a id="a-GN"></a>若法过去、<a id="a-GO"></a>未来、<a id="a-GP"></a>现在者，<a id="a-GQ"></a>不可以取相有所得法回向阿耨多罗三藐三菩提。<a id="a-GR"></a>何以故？<a id="a-GS"></a>是色无生。<a id="a-GT"></a>若法无生则无法，<a id="a-GU"></a>无法中不可回向，<a id="a-GV"></a>受、<a id="a-GW"></a>想、<a id="a-GX"></a>行、<a id="a-GY"></a>识亦如是。<a id="a-GZ"></a>檀那波罗蜜乃至般若波罗蜜，<a id="a-Ga"></a>四念处乃至无错谬法、<a id="a-Gb"></a>常舍行不系三界，<a id="a-Gc"></a>不系法者，<a id="a-Gd"></a>亦非过去、<a id="a-Ge"></a>未来、<a id="a-Gf"></a>现在。<a id="a-Gg"></a>若非过去、<a id="a-Gh"></a>未来、<a id="a-Gi"></a>现在法者，<a id="a-Gj"></a>不可以取相有所得法回向阿耨多罗三藐三菩提。<a id="a-Gk"></a>何以故？<a id="a-Gl"></a>是法无生。<a id="a-Gm"></a>若无生则无法，<a id="a-Gn"></a>无法中不可回向。<a id="a-Go"></a>菩萨摩诃萨如是回向则无杂毒。</p>
  <p id="aGp">“若求佛道善男子、<a id="a-Gq"></a>善女人，<a id="a-Gr"></a>以取相得法，<a id="a-Gs"></a>以诸善根回向阿耨多罗三藐三菩提，<a id="a-Gt"></a>是名邪回向。<a id="a-Gu"></a>若邪回向，<a id="a-Gv"></a>诸佛所不称誉。<a id="a-Gw"></a>用是邪回向，<a id="a-Gx"></a>不能具足檀那波罗蜜乃至般若波罗蜜，<a id="a-Gy"></a>不能具足四念处乃至八圣道分、<a id="a-Gz"></a>内空乃至无法有法空、<a id="a-H0"></a>佛十力乃至无错谬法、<a id="a-H1"></a>常舍行，<a id="a-H2"></a>不能具足净佛国土成就众生。<a id="a-H3"></a>若不能净佛国土成就众生，<a id="a-H4"></a>则不能得阿耨多罗三藐三菩提。<a id="a-H5"></a>何以故？<a id="a-H6"></a>是回向杂毒故。</p>
  <p id="aH7">“复次，<a id="a-H8"></a>菩萨摩诃萨行般若波罗蜜时，<a id="a-H9"></a>应作是念：<a id="a-HA"></a>‘如诸佛所知诸善根回向，<a id="a-HB"></a>是真回向，<a id="a-HC"></a>我亦应以是法相回向。<a id="a-HD"></a>’是名正回向。<a id="a-HE"></a>”</p>
  <p id="aHF">尔时，<a id="a-HG"></a>佛赞须菩提：<a id="a-HH"></a>“善哉！<a id="a-HI"></a>善哉！<a id="a-HJ"></a>如汝所为，<a id="a-HK"></a>为作佛事，<a id="a-HL"></a>为诸菩萨摩诃萨说所应回向法，<a id="a-HM"></a>以无相、<a id="a-HN"></a>无得无出、<a id="a-HO"></a>无垢无净、<a id="a-HP"></a>无法性、<a id="a-HQ"></a>自相空、<a id="a-HR"></a>常自性空、<a id="a-HS"></a>如法性、<a id="a-HT"></a>如实际故。</p>
  <p id="aHU">“须菩提，<a id="a-HV"></a>若三千大千国土中众生，<a id="a-HW"></a>皆行十善道、<a id="a-HX"></a>四禅、<a id="a-HY"></a>四无量心、<a id="a-HZ"></a>四无色定、<a id="a-Ha"></a>五神通。<a id="a-Hb"></a>于须菩提意云何？<a id="a-Hc"></a>是众生得福多不？<a id="a-Hd"></a>”</p>
  <p id="aHe">“甚多，<a id="a-Hf"></a>世尊。<a id="a-Hg"></a>”</p>
  <p id="aHh">佛言：<a id="a-Hi"></a>“不如是善男子、<a id="a-Hj"></a>善女人于诸善根心不著回向阿耨多罗三藐三菩提。<a id="a-Hk"></a>须菩提，<a id="a-Hl"></a>是善男子、<a id="a-Hm"></a>善女人福德最上第一、<a id="a-Hn"></a>最妙无上无与等。</p>
  <p id="aHo">“复次，<a id="a-Hp"></a>须菩提，<a id="a-Hq"></a>若三千大千国土中众生皆得须陀洹乃至阿罗汉、<a id="a-Hr"></a>辟支佛；<a id="a-Hs"></a>若有善男子、<a id="a-Ht"></a>善女人尽形寿供养恭敬、<a id="a-Hu"></a>尊重赞叹，<a id="a-Hv"></a>衣服、<a id="a-Hw"></a>饮食、<a id="a-Hx"></a>卧具、<a id="a-Hy"></a>医药供给所须。<a id="a-Hz"></a>于须菩提意云何？<a id="a-I0"></a>是善男子、<a id="a-I1"></a>善女人，<a id="a-I2"></a>是因缘故，<a id="a-I3"></a>得福德多不？<a id="a-I4"></a>”</p>
  <p id="aI5">“甚多，<a id="a-I6"></a>世尊。<a id="a-I7"></a>”</p>
  <p id="aI8">佛言：<a id="a-I9"></a>“不如是善男子、<a id="a-IA"></a>善女人于诸善根心不著回向阿耨多罗三藐三菩提，<a id="a-IB"></a>最上第一、<a id="a-IC"></a>最妙无上无与等。</p>
 </body>
</html>