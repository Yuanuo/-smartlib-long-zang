<!doctype html>
<html id="z3IBTAuAs" data-ver="1678">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第三十</h1>
  <h2 id="a2">萨陀波仑品第八十八</h2>
  <p id="a3">佛告须菩提：<a id="a-4"></a>“菩萨摩诃萨求般若波罗蜜，<a id="a-5"></a>当应如萨陀波仑菩萨摩诃萨，<a id="a-6"></a>是菩萨今在大雷音佛所行菩萨道。<a id="a-7"></a>”</p>
  <p id="a8">须菩提白佛言：<a id="a-9"></a>“世尊，<a id="a-A"></a>萨陀波仑菩萨摩诃萨，<a id="a-B"></a>云何求般若波罗蜜？<a id="a-C"></a>”</p>
  <p id="aD">佛言：<a id="a-E"></a>“萨陀波仑菩萨摩诃萨，<a id="a-F"></a>本求般若波罗蜜时，<a id="a-G"></a>不惜身命，<a id="a-H"></a>不求名利，<a id="a-I"></a>于空闲林中闻空中声言：<a id="a-J"></a>‘汝善男子，<a id="a-K"></a>从是东行，<a id="a-L"></a>莫念疲极，<a id="a-M"></a>莫念睡眠，<a id="a-N"></a>莫念饮食，<a id="a-O"></a>莫念昼夜，<a id="a-P"></a>莫念寒热，<a id="a-Q"></a>莫念内，<a id="a-R"></a>莫念外。<a id="a-S"></a>善男子，<a id="a-T"></a>行时莫观左右。<a id="a-U"></a>汝行时莫坏身相，<a id="a-V"></a>莫坏色相，<a id="a-W"></a>莫坏受、<a id="a-X"></a>想、<a id="a-Y"></a>行、<a id="a-Z"></a>识相。<a id="a-a"></a>何以故？<a id="a-b"></a>若坏是诸相，<a id="a-c"></a>于佛法中则为有礙；<a id="a-d"></a>若于佛法中有礙，<a id="a-e"></a>便往来五道生死中，<a id="a-f"></a>亦不能得般若波罗蜜。<a id="a-g"></a>’</p>
  <p id="ah">“尔时，<a id="a-i"></a>萨陀波仑菩萨报空中言：<a id="a-j"></a>‘我当从教。<a id="a-k"></a>何以故？<a id="a-l"></a>我欲为一切众生作大明，<a id="a-m"></a>欲集一切诸佛法，<a id="a-n"></a>欲得阿耨多罗三藐三菩提故。<a id="a-o"></a>’</p>
  <p id="ap">“萨陀波仑菩萨复闻空中声言：<a id="a-q"></a>‘善哉！<a id="a-r"></a>善哉！<a id="a-s"></a>善男子，<a id="a-t"></a>汝于空、<a id="a-u"></a>无相、<a id="a-v"></a>无作之法应生信心，<a id="a-w"></a>以离相心求般若波罗蜜，<a id="a-x"></a>离我相乃至离知者见者相，<a id="a-y"></a>当远离恶知识，<a id="a-z"></a>当亲近供养善知识。<a id="a-10"></a>何等是善知识？<a id="a-11"></a>能说空无相无作、<a id="a-12"></a>无生无灭法及一切种智，<a id="a-13"></a>令人心入欢喜信乐，<a id="a-14"></a>是为善知识。<a id="a-15"></a>善男子，<a id="a-16"></a>汝若如是行不久，<a id="a-17"></a>当闻般若波罗蜜，<a id="a-18"></a>若从经卷中闻，<a id="a-19"></a>若从菩萨所说闻。<a id="a-1A"></a>善男子，<a id="a-1B"></a>汝所从闻是般若波罗蜜处，<a id="a-1C"></a>应生心如佛想。<a id="a-1D"></a>善男子，<a id="a-1E"></a>汝当知恩，<a id="a-1F"></a>应作是念：<a id="a-1G"></a>“所从闻是般若波罗蜜者，<a id="a-1H"></a>即是我善知识。<a id="a-1I"></a>我用闻是法故，<a id="a-1J"></a>疾得不退转于阿耨多罗三藐三菩提，<a id="a-1K"></a>亲近诸佛常生有佛国中，<a id="a-1L"></a>远离众难得具足无难处。<a id="a-1M"></a>”善男子，<a id="a-1N"></a>当思惟筹量是功德，<a id="a-1O"></a>于所从闻法处，<a id="a-1P"></a>生心如佛想。<a id="a-1Q"></a>汝善男子，<a id="a-1R"></a>莫以世利心故随逐法师，<a id="a-1S"></a>但为爱法、<a id="a-1T"></a>恭敬法故随逐说法菩萨。<a id="a-1U"></a>尔时当觉知魔事：<a id="a-1V"></a>若恶魔与说法菩萨作五欲因缘，<a id="a-1W"></a>假为法故令受，<a id="a-1X"></a>若说法菩萨入实法明，<a id="a-1Y"></a>以功德力故，<a id="a-1Z"></a>受而无所染，<a id="a-1a"></a>又以三事故受是五欲，<a id="a-1b"></a>以方便力故，<a id="a-1c"></a>欲令众生种善根故，<a id="a-1d"></a>欲与众生同其事故受。<a id="a-1e"></a>汝于是中，<a id="a-1f"></a>莫生污心当起净想，<a id="a-1g"></a>自念：<a id="a-1h"></a>“我未得沤和拘舍罗。<a id="a-1i"></a>大师以方便法，<a id="a-1j"></a>为度众生令获福德故受是诸欲，<a id="a-1k"></a>于菩萨智慧无著无礙，<a id="a-1l"></a>不为欲染。<a id="a-1m"></a>”善男子，<a id="a-1n"></a>即当观诸法实相。<a id="a-1o"></a>诸法实相者，<a id="a-1p"></a>所谓一切法不垢不净。<a id="a-1q"></a>何以故？<a id="a-1r"></a>一切法自性空，<a id="a-1s"></a>无众生、<a id="a-1t"></a>无人、<a id="a-1u"></a>无我，<a id="a-1v"></a>一切法如幻、<a id="a-1w"></a>如梦、<a id="a-1x"></a>如响、<a id="a-1y"></a>如影、<a id="a-1z"></a>如焰、<a id="a-20"></a>如化。<a id="a-21"></a>善男子，<a id="a-22"></a>观是诸法实相已当随法师，<a id="a-23"></a>汝不久当成就般若波罗蜜。<a id="a-24"></a>复次，<a id="a-25"></a>善男子，<a id="a-26"></a>汝当复觉知魔事，<a id="a-27"></a>若说法菩萨见欲受般若波罗蜜人，<a id="a-28"></a>意不存念，<a id="a-29"></a>汝不应起心怨恨，<a id="a-2A"></a>汝但当以法故生恭敬心，<a id="a-2B"></a>莫起厌懈意，<a id="a-2C"></a>常应随逐法师。<a id="a-2D"></a>’</p>
  <p id="a2E">“尔时，<a id="a-2F"></a>萨陀波仑菩萨，<a id="a-2G"></a>受是空中教已，<a id="a-2H"></a>从是东行。<a id="a-2I"></a>不久复作是念：<a id="a-2J"></a>‘我云何不问空中声，<a id="a-2K"></a>我当何处去？<a id="a-2L"></a>去当远近？<a id="a-2M"></a>当从谁闻般若波罗蜜？<a id="a-2N"></a>’是时即住，<a id="a-2O"></a>啼哭忧愁作是念：<a id="a-2P"></a>‘我住是中过一日一夜、<a id="a-2Q"></a>若二三四五六七日七夜，<a id="a-2R"></a>于此中住不念疲极，<a id="a-2S"></a>乃至不念饥渴寒热，<a id="a-2T"></a>不闻听受般若波罗蜜因缘，<a id="a-2U"></a>终不起也。<a id="a-2V"></a>’须菩提，<a id="a-2W"></a>譬如人有一子卒死，<a id="a-2X"></a>忧愁苦毒，<a id="a-2Y"></a>唯怀懊恼不生余念。<a id="a-2Z"></a>如是，<a id="a-2a"></a>须菩提，<a id="a-2b"></a>萨陀波仑菩萨尔时无有异心，<a id="a-2c"></a>但念：<a id="a-2d"></a>‘我何时当闻般若波罗蜜？<a id="a-2e"></a>我云何不问空中声，<a id="a-2f"></a>我应何处去？<a id="a-2g"></a>去当远近？<a id="a-2h"></a>当从谁闻般若波罗蜜？<a id="a-2i"></a>’</p>
  <p id="a2j">“须菩提，<a id="a-2k"></a>萨陀波仑菩萨如是愁念时，<a id="a-2l"></a>空中有佛语萨陀波仑菩萨言：<a id="a-2m"></a>‘善哉！<a id="a-2n"></a>善哉！<a id="a-2o"></a>善男子，<a id="a-2p"></a>过去诸佛行菩萨道时，<a id="a-2q"></a>求般若波罗蜜亦如汝今日。<a id="a-2r"></a>善男子，<a id="a-2s"></a>汝以是勤精进爱乐法故，<a id="a-2t"></a>从是东行，<a id="a-2u"></a>去此五百由旬，<a id="a-2v"></a>有城名众香。<a id="a-2w"></a>其城七重，<a id="a-2x"></a>七宝庄严，<a id="a-2y"></a>台观栏楯皆以七宝校饰，<a id="a-2z"></a>七宝之壍、<a id="a-30"></a>七宝行树周匝七重。<a id="a-31"></a>其城纵广十二由旬，<a id="a-32"></a>丰乐安静，<a id="a-33"></a>人民炽盛。<a id="a-34"></a>五百市里街巷相当，<a id="a-35"></a>端严如画，<a id="a-36"></a>桥津如地，<a id="a-37"></a>宽博清净。<a id="a-38"></a>七重城上皆有七宝楼橹，<a id="a-39"></a>宝树行列以黄金、<a id="a-3A"></a>白银、<a id="a-3B"></a>砗磲、<a id="a-3C"></a>码瑙、<a id="a-3D"></a>珊瑚、<a id="a-3E"></a>琉璃、<a id="a-3F"></a>玻瓈、<a id="a-3G"></a>红色真珠以为枝叶。<a id="a-3H"></a>宝绳连绵，<a id="a-3I"></a>金为铃网，<a id="a-3J"></a>以覆城上。<a id="a-3K"></a>风吹铃声，<a id="a-3L"></a>其音和雅，<a id="a-3M"></a>娱乐众生。<a id="a-3N"></a>譬如巧作五乐甚可喜乐，<a id="a-3O"></a>金网宝铃其音如是以乐众生。<a id="a-3P"></a>其城四边流池清净冷暖调适，<a id="a-3Q"></a>中有诸船七宝严饰，<a id="a-3R"></a>是诸众生宿业所致，<a id="a-3S"></a>乘此宝船娱乐游戏，<a id="a-3T"></a>诸池水中种种莲华青黄赤白，<a id="a-3U"></a>众杂好华遍覆水上，<a id="a-3V"></a>是三千大千世界所有众华皆在其中。<a id="a-3W"></a>其城四边有五百园观，<a id="a-3X"></a>七宝庄严甚可爱乐，<a id="a-3Y"></a>一一园中各有五百池，<a id="a-3Z"></a>池各纵广十里，<a id="a-3a"></a>皆以七宝校成杂色庄严。<a id="a-3b"></a>诸池水中亦有青黄赤白莲华弥覆水上，<a id="a-3c"></a>是诸莲华大如车轮，<a id="a-3d"></a>青色青光，<a id="a-3e"></a>黄色黄光，<a id="a-3f"></a>赤色赤光，<a id="a-3g"></a>白色白光。<a id="a-3h"></a>诸池水中凫雁鸳鸯，<a id="a-3i"></a>异类众鸟音声相和。<a id="a-3j"></a>是诸园观适无所属，<a id="a-3k"></a>是诸众生宿业所致，<a id="a-3l"></a>长夜信乐深法行般若波罗蜜因缘故受是果报。<a id="a-3m"></a>善男子，<a id="a-3n"></a>是众香城中有大高台，<a id="a-3o"></a>昙无竭菩萨摩诃萨宫舍在上。<a id="a-3p"></a>其宫纵广一由旬，<a id="a-3q"></a>皆以七宝校成，<a id="a-3r"></a>杂色庄严甚可喜乐，<a id="a-3s"></a>垣墙七重皆亦七宝，<a id="a-3t"></a>七宝栏楯，<a id="a-3u"></a>七宝楼阁，<a id="a-3v"></a>宝壍七重皆以七宝周匝，<a id="a-3w"></a>深壍七宝累成，<a id="a-3x"></a>七重行树，<a id="a-3y"></a>七宝枝叶，<a id="a-3z"></a>七重围绕。<a id="a-40"></a>其宫舍中有四种娱乐园，<a id="a-41"></a>一名、<a id="a-42"></a>常喜，<a id="a-43"></a>二名、<a id="a-44"></a>离忧，<a id="a-45"></a>三名、<a id="a-46"></a>华饰，<a id="a-47"></a>四名、<a id="a-48"></a>香饰。<a id="a-49"></a>一一园中各有八池，<a id="a-4A"></a>一名、<a id="a-4B"></a>贤，<a id="a-4C"></a>二名、<a id="a-4D"></a>贤上，<a id="a-4E"></a>三名、<a id="a-4F"></a>欢喜，<a id="a-4G"></a>四名、<a id="a-4H"></a>喜上，<a id="a-4I"></a>五名、<a id="a-4J"></a>安隐，<a id="a-4K"></a>六名、<a id="a-4L"></a>多安隐，<a id="a-4M"></a>七名、<a id="a-4N"></a>远离，<a id="a-4O"></a>八名、<a id="a-4P"></a>阿鞞跋致。<a id="a-4Q"></a>诸池四边面各一宝，<a id="a-4R"></a>黄金、<a id="a-4S"></a>白银、<a id="a-4T"></a>琉璃、<a id="a-4U"></a>玻瓈、<a id="a-4V"></a>玫瑰为池底，<a id="a-4W"></a>其上布金沙，<a id="a-4X"></a>一一池侧有八梯陛，<a id="a-4Y"></a>种种妙宝以为严饰。<a id="a-4Z"></a>诸梯陛间有阎浮檀金芭蕉行树，<a id="a-4a"></a>一切池中种种莲华青黄赤白弥覆水上。<a id="a-4b"></a>诸池四边生好华树，<a id="a-4c"></a>风吹诸华堕池水中。<a id="a-4d"></a>其池成就八功德水，<a id="a-4e"></a>香若栴檀，<a id="a-4f"></a>色味具足，<a id="a-4g"></a>轻且柔软。<a id="a-4h"></a>昙无竭菩萨与六万八千婇女，<a id="a-4i"></a>五欲具足共相娱乐，<a id="a-4j"></a>及城中男女俱入常喜等园、<a id="a-4k"></a>贤等池中，<a id="a-4l"></a>五欲具足共相娱乐。<a id="a-4m"></a>善男子，<a id="a-4n"></a>昙无竭菩萨与诸婇女游戏娱乐，<a id="a-4o"></a>已日三时说般若波罗蜜。<a id="a-4p"></a>众香城中男女大小，<a id="a-4q"></a>于其城中多聚人处敷大法座。<a id="a-4r"></a>其座四足，<a id="a-4s"></a>或以黄金，<a id="a-4t"></a>或以白银，<a id="a-4u"></a>或以琉璃，<a id="a-4v"></a>或以玻瓈，<a id="a-4w"></a>敷以綩綖杂色茵褥，<a id="a-4x"></a>垂诸帏带以妙白氎而覆其上，<a id="a-4y"></a>散以种种杂妙华香。<a id="a-4z"></a>座高五里张白珠帐，<a id="a-50"></a>其地四边散五色华，<a id="a-51"></a>烧众名香泽香涂地，<a id="a-52"></a>供养恭敬般若波罗蜜故。<a id="a-53"></a>昙无竭菩萨，<a id="a-54"></a>于此座上说般若波罗蜜。<a id="a-55"></a>彼诸人众如是恭敬供养昙无竭，<a id="a-56"></a>为闻般若波罗蜜故，<a id="a-57"></a>于是大会百千万众诸天世人一处和集，<a id="a-58"></a>中有听者，<a id="a-59"></a>中有受者，<a id="a-5A"></a>中有持者，<a id="a-5B"></a>中有诵者，<a id="a-5C"></a>中有书者，<a id="a-5D"></a>中有正观者，<a id="a-5E"></a>中有如说行者。<a id="a-5F"></a>是时，<a id="a-5G"></a>众生以是因缘故皆不堕恶道，<a id="a-5H"></a>不退转于阿耨多罗三藐三菩提。<a id="a-5I"></a>汝善男子，<a id="a-5J"></a>往诣昙无竭菩萨所，<a id="a-5K"></a>当闻般若波罗蜜。<a id="a-5L"></a>善男子，<a id="a-5M"></a>昙无竭菩萨，<a id="a-5N"></a>世世是汝善知识，<a id="a-5O"></a>能教汝阿耨多罗三藐三菩提示教利喜。<a id="a-5P"></a>昙无竭菩萨，<a id="a-5Q"></a>本求般若波罗蜜时亦如汝今。<a id="a-5R"></a>汝去莫计昼夜，<a id="a-5S"></a>莫生障礙心，<a id="a-5T"></a>汝不久当闻般若波罗蜜。<a id="a-5U"></a>’</p>
  <p id="a5V">“尔时，<a id="a-5W"></a>萨陀波仑菩萨摩诃萨欢喜心悦作是念：<a id="a-5X"></a>‘我当何时得见是善知识得闻般若波罗蜜？<a id="a-5Y"></a>’须菩提，<a id="a-5Z"></a>譬如有人为毒箭所中更无余念，<a id="a-5a"></a>唯念何时当得良医，<a id="a-5b"></a>拔出毒箭除我此苦。<a id="a-5c"></a>如是，<a id="a-5d"></a>须菩提，<a id="a-5e"></a>萨陀波仑菩萨摩诃萨更无余念，<a id="a-5f"></a>但作是愿：<a id="a-5g"></a>‘我何时当得见昙无竭菩萨，<a id="a-5h"></a>令我得闻般若波罗蜜？<a id="a-5i"></a>我闻是般若波罗蜜断诸有心。<a id="a-5j"></a>’</p>
  <p id="a5k">“是时，<a id="a-5l"></a>萨陀波仑菩萨于是处住，<a id="a-5m"></a>念昙无竭菩萨一切法中得无礙智见，<a id="a-5n"></a>即得无量三昧门现在前，<a id="a-5o"></a>所谓诸法性观三昧、<a id="a-5p"></a>诸法性不可得三昧、<a id="a-5q"></a>破诸法无明三昧、<a id="a-5r"></a>诸法不异三昧、<a id="a-5s"></a>诸法不坏自在三昧、<a id="a-5t"></a>诸法能照明三昧、<a id="a-5u"></a>诸法离暗三昧、<a id="a-5v"></a>诸法无异相续三昧、<a id="a-5w"></a>诸法不可得三昧、<a id="a-5x"></a>散华三昧、<a id="a-5y"></a>诸法无我三昧、<a id="a-5z"></a>如幻威势三昧、<a id="a-60"></a>得如镜像三昧、<a id="a-61"></a>得一切众生语言三昧、<a id="a-62"></a>一切众生欢喜三昧、<a id="a-63"></a>入分别音声三昧、<a id="a-64"></a>得种种语言字句庄严三昧、<a id="a-65"></a>无畏三昧、<a id="a-66"></a>性常默然三昧、<a id="a-67"></a>得无礙解脱三昧、<a id="a-68"></a>离尘垢三昧、<a id="a-69"></a>名字语句庄严三昧、<a id="a-6A"></a>见诸法三昧、<a id="a-6B"></a>诸法无礙顶三昧、<a id="a-6C"></a>如虚空三昧、<a id="a-6D"></a>如金刚三昧、<a id="a-6E"></a>不畏著色三昧、<a id="a-6F"></a>得胜三昧、<a id="a-6G"></a>转眼三昧、<a id="a-6H"></a>毕法性三昧、<a id="a-6I"></a>能与安隐三昧、<a id="a-6J"></a>师子吼三昧、<a id="a-6K"></a>胜一切众生三昧、<a id="a-6L"></a>华庄严三昧、<a id="a-6M"></a>断疑三昧、<a id="a-6N"></a>随一切坚固三昧、<a id="a-6O"></a>出诸法得神通力无畏三昧、<a id="a-6P"></a>能达诸法三昧、<a id="a-6Q"></a>诸法财印三昧、<a id="a-6R"></a>诸法无分别见三昧、<a id="a-6S"></a>离诸见三昧、<a id="a-6T"></a>离一切暗三昧、<a id="a-6U"></a>离一切相三昧、<a id="a-6V"></a>解脱一切著三昧、<a id="a-6W"></a>除一切懈怠三昧、<a id="a-6X"></a>得深法明三昧、<a id="a-6Y"></a>不可夺三昧、<a id="a-6Z"></a>破魔三昧、<a id="a-6a"></a>不著三界三昧、<a id="a-6b"></a>起光明三昧、<a id="a-6c"></a>见诸佛三昧。<a id="a-6d"></a>如是萨陀波仑菩萨住是诸三昧中，<a id="a-6e"></a>即见十方无量阿僧祇诸佛，<a id="a-6f"></a>为诸菩萨摩诃萨说般若波罗蜜。</p>
  <p id="a6g">“是时，<a id="a-6h"></a>十方诸佛安慰萨陀波仑菩萨言：<a id="a-6i"></a>‘善哉！<a id="a-6j"></a>善哉！<a id="a-6k"></a>善男子，<a id="a-6l"></a>我等本行菩萨道时，<a id="a-6m"></a>求般若波罗蜜得是诸三昧，<a id="a-6n"></a>亦如汝今所得。<a id="a-6o"></a>我等得是诸三昧善入般若波罗蜜，<a id="a-6p"></a>成就方便力住阿维越致地。<a id="a-6q"></a>我等观是诸三昧性，<a id="a-6r"></a>不见有法出三昧、<a id="a-6s"></a>入三昧者，<a id="a-6t"></a>亦不见行佛道者，<a id="a-6u"></a>亦不见得阿耨多罗三藐三菩提者。<a id="a-6v"></a>善男子，<a id="a-6w"></a>是名般若波罗蜜，<a id="a-6x"></a>所谓不念有是诸法。<a id="a-6y"></a>善男子，<a id="a-6z"></a>我等于无所念法中住，<a id="a-70"></a>得是金色身、<a id="a-71"></a>大光明、<a id="a-72"></a>三十二相、<a id="a-73"></a>八十随形好、<a id="a-74"></a>不可思议智慧、<a id="a-75"></a>无上戒、<a id="a-76"></a>无上三昧、<a id="a-77"></a>佛无上智慧，<a id="a-78"></a>一切功德皆悉具足。<a id="a-79"></a>一切功德具足故，<a id="a-7A"></a>佛尚不能取相说尽，<a id="a-7B"></a>何况声闻、<a id="a-7C"></a>辟支佛及诸余人？<a id="a-7D"></a>以是故，<a id="a-7E"></a>善男子，<a id="a-7F"></a>于是佛法中倍应恭敬爱念生清净心，<a id="a-7G"></a>于善知识中应生如佛想。<a id="a-7H"></a>何以故？<a id="a-7I"></a>为善知识守护故，<a id="a-7J"></a>菩萨疾得阿耨多罗三藐三菩提。<a id="a-7K"></a>’</p>
  <p id="a7L">“是时，<a id="a-7M"></a>萨陀波仑菩萨白十方诸佛言：<a id="a-7N"></a>‘何等是我善知识，<a id="a-7O"></a>所应亲近供养者？<a id="a-7P"></a>’</p>
  <p id="a7Q">“十方诸佛告萨陀波仑菩萨言：<a id="a-7R"></a>‘汝善男子，<a id="a-7S"></a>昙无竭菩萨，<a id="a-7T"></a>世世教化成就汝阿耨多罗三藐三菩提。<a id="a-7U"></a>昙无竭菩萨守护汝，<a id="a-7V"></a>教汝般若波罗蜜方便力，<a id="a-7W"></a>是汝善知识。<a id="a-7X"></a>汝供养昙无竭菩萨，<a id="a-7Y"></a>若一劫、<a id="a-7Z"></a>若二劫、<a id="a-7a"></a>若三劫乃至过百劫顶戴恭敬，<a id="a-7b"></a>以一切乐具，<a id="a-7c"></a>三千世界中所有妙色声香味触，<a id="a-7d"></a>尽以供养未能报须臾之恩。<a id="a-7e"></a>何以故？<a id="a-7f"></a>昙无竭菩萨摩诃萨因缘故，<a id="a-7g"></a>令汝得如是等诸三昧，<a id="a-7h"></a>得般若波罗蜜方便力。<a id="a-7i"></a>’诸佛如是教化安慰萨陀波仑菩萨，<a id="a-7j"></a>令欢喜已忽然不现。</p>
  <p id="a7k">“是时，<a id="a-7l"></a>萨陀波仑菩萨，<a id="a-7m"></a>从三昧起不复见佛，<a id="a-7n"></a>作是念：<a id="a-7o"></a>‘是诸佛从何所来？<a id="a-7p"></a>去至何所？<a id="a-7q"></a>’不见诸佛故，<a id="a-7r"></a>复惆怅不乐：<a id="a-7s"></a>‘谁断我疑？<a id="a-7t"></a>’复作是念：<a id="a-7u"></a>‘昙无竭菩萨久远已来，<a id="a-7v"></a>常行般若波罗蜜，<a id="a-7w"></a>得方便力及得诸陀罗尼，<a id="a-7x"></a>于菩萨法中得自在，<a id="a-7y"></a>多供养过去诸佛，<a id="a-7z"></a>世世为我师，<a id="a-80"></a>常利益我，<a id="a-81"></a>我当问昙无竭菩萨：<a id="a-82"></a>“诸佛从何所来？<a id="a-83"></a>去至何处？<a id="a-84"></a>”’</p>
  <p id="a85">“尔时，<a id="a-86"></a>萨陀波仑菩萨于昙无竭菩萨，<a id="a-87"></a>生恭敬爱乐尊重心，<a id="a-88"></a>作是念：<a id="a-89"></a>‘我当以何供养昙无竭菩萨？<a id="a-8A"></a>今我贫穷，<a id="a-8B"></a>无华香、<a id="a-8C"></a>璎珞、<a id="a-8D"></a>烧香、<a id="a-8E"></a>泽香、<a id="a-8F"></a>衣服、<a id="a-8G"></a>幡盖、<a id="a-8H"></a>金银、<a id="a-8I"></a>真珠、<a id="a-8J"></a>琉璃、<a id="a-8K"></a>玻瓈、<a id="a-8L"></a>珊瑚、<a id="a-8M"></a>琥珀，<a id="a-8N"></a>无有如是等物可以供养般若波罗蜜及说法师昙无竭菩萨。<a id="a-8O"></a>我法不应空往昙无竭菩萨所，<a id="a-8P"></a>我若空往喜悦心不生。<a id="a-8Q"></a>我当卖身得财，<a id="a-8R"></a>为般若波罗蜜故，<a id="a-8S"></a>供养法师昙无竭菩萨。<a id="a-8T"></a>何以故？<a id="a-8U"></a>我世世丧身无数，<a id="a-8V"></a>无始生死中或死或卖，<a id="a-8W"></a>或为欲因缘故，<a id="a-8X"></a>世世在地狱中受无量苦恼，<a id="a-8Y"></a>未曾为清净法故，<a id="a-8Z"></a>为供养说法师故丧身。<a id="a-8a"></a>’</p>
  <p id="a8b">“是时，<a id="a-8c"></a>萨陀波仑菩萨，<a id="a-8d"></a>中道入一大城至市肆上，<a id="a-8e"></a>高声唱言：<a id="a-8f"></a>‘谁欲须人？<a id="a-8g"></a>谁欲须人？<a id="a-8h"></a>谁欲买人？<a id="a-8i"></a>’</p>
  <p id="a8j">“尔时，<a id="a-8k"></a>恶魔作是念：<a id="a-8l"></a>‘是萨陀波仑爱法故欲自卖身，<a id="a-8m"></a>为般若波罗蜜故供养昙无竭菩萨，<a id="a-8n"></a>当得正问般若波罗蜜及方便力，<a id="a-8o"></a>云何菩萨摩诃萨行般若波罗蜜疾得阿耨多罗三藐三菩提？<a id="a-8p"></a>当得多闻具足如大海水，<a id="a-8q"></a>是时不可沮坏，<a id="a-8r"></a>得具足一切功德饶益诸菩萨摩诃萨，<a id="a-8s"></a>为阿耨多罗三藐三菩提故过我境界，<a id="a-8t"></a>亦教余人出我境界得阿耨多罗三藐三菩提。<a id="a-8u"></a>我今当坏其事。<a id="a-8v"></a>’</p>
  <p id="a8w">“尔时，<a id="a-8x"></a>恶魔隐蔽诸婆罗门居士，<a id="a-8y"></a>令不闻其自卖之声，<a id="a-8z"></a>除一长者女魔不能蔽，<a id="a-90"></a>以其宿因缘故。</p>
  <p id="a91">“尔时，<a id="a-92"></a>萨陀波仑卖身不售，<a id="a-93"></a>忧愁啼哭在一面立，<a id="a-94"></a>涕泣而言：<a id="a-95"></a>‘我为大罪卖身不售。<a id="a-96"></a>我自卖身为般若波罗蜜故，<a id="a-97"></a>供养昙无竭菩萨。<a id="a-98"></a>’</p>
  <p id="a99">“尔时，<a id="a-9A"></a>释提桓因作是念：<a id="a-9B"></a>‘是萨陀波仑菩萨爱法自卖其身，<a id="a-9C"></a>为般若波罗蜜故欲供养昙无竭菩萨，<a id="a-9D"></a>我当试之，<a id="a-9E"></a>知是善男子实以深心爱法故舍是身不？<a id="a-9F"></a>’</p>
  <p id="a9G">“是时，<a id="a-9H"></a>释提桓因化作婆罗门身，<a id="a-9I"></a>右萨陀波仑菩萨边行，<a id="a-9J"></a>问言：<a id="a-9K"></a>‘汝善男子，<a id="a-9L"></a>何以忧愁啼哭、<a id="a-9M"></a>颜色憔悴在一面立？<a id="a-9N"></a>’</p>
  <p id="a9O">“答言：<a id="a-9P"></a>‘婆罗门，<a id="a-9Q"></a>我爱敬法自卖身，<a id="a-9R"></a>为般若波罗蜜故欲供养昙无竭菩萨。<a id="a-9S"></a>今我卖身无有买者，<a id="a-9T"></a>自念薄福无财宝物，<a id="a-9U"></a>欲自卖身供养般若波罗蜜及昙无竭菩萨而无买者。<a id="a-9V"></a>’</p>
  <p id="a9W">“尔时，<a id="a-9X"></a>婆罗门语萨陀波仑菩萨言：<a id="a-9Y"></a>‘善男子，<a id="a-9Z"></a>我不须人，<a id="a-9a"></a>我今欲祠天，<a id="a-9b"></a>当须人心、<a id="a-9c"></a>人血、<a id="a-9d"></a>人髓。<a id="a-9e"></a>汝能卖与我不？<a id="a-9f"></a>’</p>
  <p id="a9g">“尔时，<a id="a-9h"></a>萨陀波仑菩萨作是念：<a id="a-9i"></a>‘我得大利，<a id="a-9j"></a>得第一利。<a id="a-9k"></a>我今便为具足般若波罗蜜方便力，<a id="a-9l"></a>得是买心血髓者。<a id="a-9m"></a>’是时，<a id="a-9n"></a>心大欢喜悦乐无忧，<a id="a-9o"></a>以柔和心语婆罗门言：<a id="a-9p"></a>‘汝所须者，<a id="a-9q"></a>我尽与汝。<a id="a-9r"></a>’</p>
  <p id="a9s">“婆罗门言：<a id="a-9t"></a>‘善男子，<a id="a-9u"></a>汝须何价？<a id="a-9v"></a>’</p>
  <p id="a9w">“答言：<a id="a-9x"></a>‘随汝意与我。<a id="a-9y"></a>’</p>
  <p id="a9z">“即时，<a id="a-A0"></a>萨陀波仑右手执利刀，<a id="a-A1"></a>刺左臂出血，<a id="a-A2"></a>割右髀肉，<a id="a-A3"></a>复欲破骨出髓。</p>
  <p id="aA4">“时，<a id="a-A5"></a>有一长者女，<a id="a-A6"></a>在阁上遥见萨陀波仑菩萨自割身体不惜寿命，<a id="a-A7"></a>作是念：<a id="a-A8"></a>‘是善男子，<a id="a-A9"></a>以何因缘故困苦其身？<a id="a-AA"></a>我当往问。<a id="a-AB"></a>’长者女即下阁，<a id="a-AC"></a>到萨陀波仑所问言：<a id="a-AD"></a>‘善男子，<a id="a-AE"></a>何因缘困苦其身？<a id="a-AF"></a>用是心血髓作何等？<a id="a-AG"></a>’</p>
  <p id="aAH">“萨陀波仑答言：<a id="a-AI"></a>‘卖与婆罗门，<a id="a-AJ"></a>为般若波罗蜜故供养昙无竭菩萨。<a id="a-AK"></a>’</p>
  <p id="aAL">“长者女言：<a id="a-AM"></a>‘善男子，<a id="a-AN"></a>作是卖身欲自出心血髓，<a id="a-AO"></a>欲供养昙无竭菩萨得何等功德利？<a id="a-AP"></a>’</p>
  <p id="aAQ">“萨陀波仑答言：<a id="a-AR"></a>‘善女人，<a id="a-AS"></a>是人善学般若波罗蜜及方便力，<a id="a-AT"></a>是人当为我说菩萨所应作、<a id="a-AU"></a>菩萨所行道。<a id="a-AV"></a>我学是法，<a id="a-AW"></a>学是道，<a id="a-AX"></a>得阿耨多罗三藐三菩提时，<a id="a-AY"></a>为众生作依止，<a id="a-AZ"></a>当得金色身、<a id="a-Aa"></a>三十二相、<a id="a-Ab"></a>八十随形好、<a id="a-Ac"></a>丈光无量明、<a id="a-Ad"></a>大慈大悲、<a id="a-Ae"></a>大喜大舍、<a id="a-Af"></a>四无所畏、<a id="a-Ag"></a>佛十力、<a id="a-Ah"></a>四无礙智、<a id="a-Ai"></a>十八不共法、<a id="a-Aj"></a>六神通、<a id="a-Ak"></a>不可思议清净戒禅定智慧，<a id="a-Al"></a>得阿耨多罗三藐三菩提，<a id="a-Am"></a>于诸法中得一切无礙智见，<a id="a-An"></a>以无上法宝分布与一切众生。<a id="a-Ao"></a>如是等诸功德利，<a id="a-Ap"></a>我当从彼得之。<a id="a-Aq"></a>’</p>
  <p id="aAr">“是时，<a id="a-As"></a>长者女闻是上妙佛法，<a id="a-At"></a>大欢喜心惊毛竖，<a id="a-Au"></a>语萨陀波仑菩萨言：<a id="a-Av"></a>‘善男子，<a id="a-Aw"></a>甚希有！<a id="a-Ax"></a>汝所说者微妙难值，<a id="a-Ay"></a>为是一一功德法故，<a id="a-Az"></a>应舍如恒河沙等身。<a id="a-B0"></a>何以故？<a id="a-B1"></a>汝所说者甚大微妙。<a id="a-B2"></a>汝善男子，<a id="a-B3"></a>汝今所须尽当相与，<a id="a-B4"></a>金银、<a id="a-B5"></a>真珠、<a id="a-B6"></a>琉璃、<a id="a-B7"></a>玻瓈、<a id="a-B8"></a>琥珀、<a id="a-B9"></a>珊瑚等诸珍宝物，<a id="a-BA"></a>及华香、<a id="a-BB"></a>璎珞、<a id="a-BC"></a>涂香、<a id="a-BD"></a>烧香、<a id="a-BE"></a>幡盖、<a id="a-BF"></a>衣服、<a id="a-BG"></a>伎乐等物供养之具，<a id="a-BH"></a>供养般若波罗蜜及昙无竭菩萨。<a id="a-BI"></a>汝善男子，<a id="a-BJ"></a>莫自困苦其身，<a id="a-BK"></a>我亦欲往昙无竭菩萨所，<a id="a-BL"></a>共汝植诸善根，<a id="a-BM"></a>为得如是微妙法如汝所说故。<a id="a-BN"></a>’</p>
  <p id="aBO">“尔时，<a id="a-BP"></a>释提桓因即复本身，<a id="a-BQ"></a>赞萨陀波仑菩萨言：<a id="a-BR"></a>‘善哉！<a id="a-BS"></a>善哉！<a id="a-BT"></a>善男子，<a id="a-BU"></a>汝坚受是事，<a id="a-BV"></a>其心不动。<a id="a-BW"></a>诸过去佛行菩萨道时，<a id="a-BX"></a>亦如是求般若波罗蜜及方便力，<a id="a-BY"></a>得阿耨多罗三藐三菩提。<a id="a-BZ"></a>善男子，<a id="a-Ba"></a>我实不用人心血髓，<a id="a-Bb"></a>但来相试汝愿何等，<a id="a-Bc"></a>我当相与。<a id="a-Bd"></a>’</p>
  <p id="aBe">“萨陀波仑言：<a id="a-Bf"></a>‘与我阿耨多罗三藐三菩提。<a id="a-Bg"></a>’</p>
  <p id="aBh">“释提桓因言：<a id="a-Bi"></a>‘此非我力所办，<a id="a-Bj"></a>是诸佛境界，<a id="a-Bk"></a>必相供养更索余愿。<a id="a-Bl"></a>’</p>
  <p id="aBm">“萨陀波仑言：<a id="a-Bn"></a>‘汝若于此无力必见供养，<a id="a-Bo"></a>令我是身平复如故。<a id="a-Bp"></a>’</p>
  <p id="aBq">“是时，<a id="a-Br"></a>萨陀波仑身即平复，<a id="a-Bs"></a>无有疮瘢如本不异。<a id="a-Bt"></a>释提桓因与其愿已忽然不现。</p>
  <p id="aBu">“尔时，<a id="a-Bv"></a>长者女语萨陀波仑菩萨言：<a id="a-Bw"></a>‘善男子，<a id="a-Bx"></a>来到我舍，<a id="a-By"></a>有所须者，<a id="a-Bz"></a>从我父母索之，<a id="a-C0"></a>尽当相与。<a id="a-C1"></a>我亦当辞我父母，<a id="a-C2"></a>与诸侍从共汝往供养昙无竭菩萨，<a id="a-C3"></a>为求法故。<a id="a-C4"></a>’</p>
  <p id="aC5">“即时，<a id="a-C6"></a>萨陀波仑菩萨与长者女，<a id="a-C7"></a>俱到其舍在门外住，<a id="a-C8"></a>长者女入白父母：<a id="a-C9"></a>‘与我众妙华香及诸璎珞、<a id="a-CA"></a>涂香、<a id="a-CB"></a>烧香、<a id="a-CC"></a>幡盖、<a id="a-CD"></a>衣服、<a id="a-CE"></a>金银、<a id="a-CF"></a>琉璃、<a id="a-CG"></a>玻瓈、<a id="a-CH"></a>真珠、<a id="a-CI"></a>琥珀、<a id="a-CJ"></a>珊瑚，<a id="a-CK"></a>及诸伎乐供养之具，<a id="a-CL"></a>亦听我身及五百侍女先所给使，<a id="a-CM"></a>共萨陀波仑菩萨到昙无竭菩萨所，<a id="a-CN"></a>为供养般若波罗蜜故。<a id="a-CO"></a>昙无竭菩萨当为我等说法，<a id="a-CP"></a>我当如说行当得诸佛法。<a id="a-CQ"></a>’</p>
  <p id="aCR">“女父母语女言：<a id="a-CS"></a>‘萨陀波仑菩萨是何等人？<a id="a-CT"></a>’</p>
  <p id="aCU">“女言：<a id="a-CV"></a>‘是人今在门外。<a id="a-CW"></a>是善男子，<a id="a-CX"></a>以深心求阿耨多罗三藐三菩提，<a id="a-CY"></a>欲度一切众生无量生死苦。<a id="a-CZ"></a>是善男子，<a id="a-Ca"></a>为法故自卖其身供养般若波罗蜜，<a id="a-Cb"></a>般若波罗蜜名菩萨所学道。<a id="a-Cc"></a>为供养般若波罗蜜，<a id="a-Cd"></a>及供养昙无竭菩萨故，<a id="a-Ce"></a>在市肆上高声唱言：<a id="a-Cf"></a>“谁欲须人？<a id="a-Cg"></a>谁欲须人？<a id="a-Ch"></a>谁欲买人？<a id="a-Ci"></a>”卖身不售，<a id="a-Cj"></a>在一面立，<a id="a-Ck"></a>忧愁啼哭。<a id="a-Cl"></a>是时，<a id="a-Cm"></a>释提桓因化作婆罗门，<a id="a-Cn"></a>来欲试之，<a id="a-Co"></a>问言：<a id="a-Cp"></a>“善男子，<a id="a-Cq"></a>何以忧愁啼哭在一面立？<a id="a-Cr"></a>”答言：<a id="a-Cs"></a>“婆罗门，<a id="a-Ct"></a>我欲卖身，<a id="a-Cu"></a>为供养般若波罗蜜及昙无竭菩萨摩诃萨故，<a id="a-Cv"></a>而我薄福卖身不售。<a id="a-Cw"></a>”婆罗门语是善男子：<a id="a-Cx"></a>“我不须人，<a id="a-Cy"></a>我欲祠天，<a id="a-Cz"></a>当用人心、<a id="a-D0"></a>人血、<a id="a-D1"></a>人髓，<a id="a-D2"></a>汝能卖不？<a id="a-D3"></a>”是时，<a id="a-D4"></a>是善男子不复忧愁，<a id="a-D5"></a>其心和悦语是婆罗门：<a id="a-D6"></a>“汝之所须，<a id="a-D7"></a>我尽相与。<a id="a-D8"></a>”婆罗门言：<a id="a-D9"></a>“汝须何价？<a id="a-DA"></a>”答言：<a id="a-DB"></a>“随汝意与我。<a id="a-DC"></a>”即时是善男子右手执利刀，<a id="a-DD"></a>刺左臂出血，<a id="a-DE"></a>割右髀肉，<a id="a-DF"></a>复欲破骨出髓。<a id="a-DG"></a>我在阁上遥见是事，<a id="a-DH"></a>我尔时作是念：<a id="a-DI"></a>“是人何故困苦其身？<a id="a-DJ"></a>我当往问。<a id="a-DK"></a>”我即下阁往问：<a id="a-DL"></a>“善男子，<a id="a-DM"></a>汝何因缘故自困苦其身？<a id="a-DN"></a>”是善男子答我言：<a id="a-DO"></a>“姊，<a id="a-DP"></a>我为法故，<a id="a-DQ"></a>欲供养般若波罗蜜及昙无竭菩萨说法者，<a id="a-DR"></a>我贫穷无所有，<a id="a-DS"></a>无金银、<a id="a-DT"></a>琉璃、<a id="a-DU"></a>砗磲、<a id="a-DV"></a>码瑙、<a id="a-DW"></a>珊瑚、<a id="a-DX"></a>琥珀、<a id="a-DY"></a>玻瓈、<a id="a-DZ"></a>真珠、<a id="a-Da"></a>华香、<a id="a-Db"></a>伎乐。<a id="a-Dc"></a>姊，<a id="a-Dd"></a>我为供养法自卖其身，<a id="a-De"></a>今得买者须人心、<a id="a-Df"></a>人血、<a id="a-Dg"></a>人髓，<a id="a-Dh"></a>我用是价供养般若波罗蜜及昙无竭菩萨说法者。<a id="a-Di"></a>”我问是善男子：<a id="a-Dj"></a>“汝今自出身心血髓，<a id="a-Dk"></a>欲供养昙无竭菩萨，<a id="a-Dl"></a>得何功德？<a id="a-Dm"></a>”是善男子言：<a id="a-Dn"></a>“昙无竭菩萨当为我说般若波罗蜜及方便力，<a id="a-Do"></a>此是菩萨所应学，<a id="a-Dp"></a>菩萨所应作，<a id="a-Dq"></a>菩萨所应行道。<a id="a-Dr"></a>我当学是道得阿耨多罗三藐三菩提，<a id="a-Ds"></a>为一切众生作依止，<a id="a-Dt"></a>我当得金色身、<a id="a-Du"></a>三十二相、<a id="a-Dv"></a>八十随形好、<a id="a-Dw"></a>丈光无量明、<a id="a-Dx"></a>大慈大悲、<a id="a-Dy"></a>大喜大舍、<a id="a-Dz"></a>四无所畏、<a id="a-E0"></a>四无礙智、<a id="a-E1"></a>佛十力、<a id="a-E2"></a>十八不共法、<a id="a-E3"></a>六神通、<a id="a-E4"></a>不可思议清净戒禅定智慧，<a id="a-E5"></a>得阿耨多罗三藐三菩提，<a id="a-E6"></a>于诸法中得一切无礙智见，<a id="a-E7"></a>以无上法宝分布与一切众生。<a id="a-E8"></a>如是等微妙大法，<a id="a-E9"></a>我当从彼得之。<a id="a-EA"></a>”我闻是微妙不可思议法诸佛功德，<a id="a-EB"></a>闻其大愿，<a id="a-EC"></a>我心欢喜作是念：<a id="a-ED"></a>“是清净微妙大愿甚希有！<a id="a-EE"></a>乃如是为是一一法故，<a id="a-EF"></a>应舍如恒河沙等身命。<a id="a-EG"></a>今善男子，<a id="a-EH"></a>为法能受苦行难事，<a id="a-EI"></a>所谓不惜身命。<a id="a-EJ"></a>我多有妙宝，<a id="a-EK"></a>云何不生愿勤求如是法，<a id="a-EL"></a>供养般若波罗蜜及昙无竭菩萨？<a id="a-EM"></a>”我如是思惟已，<a id="a-EN"></a>语萨陀波仑菩萨：<a id="a-EO"></a>“汝善男子，<a id="a-EP"></a>莫困苦其身，<a id="a-EQ"></a>我当白我父母，<a id="a-ER"></a>多与汝金银、<a id="a-ES"></a>琉璃、<a id="a-ET"></a>砗磲、<a id="a-EU"></a>玛瑙、<a id="a-EV"></a>珊瑚、<a id="a-EW"></a>琥珀、<a id="a-EX"></a>玻瓈、<a id="a-EY"></a>真珠、<a id="a-EZ"></a>华香、<a id="a-Ea"></a>璎珞、<a id="a-Eb"></a>涂香、<a id="a-Ec"></a>末香、<a id="a-Ed"></a>衣服、<a id="a-Ee"></a>幡盖及诸伎乐，<a id="a-Ef"></a>供养般若波罗蜜及昙无竭菩萨说法者。<a id="a-Eg"></a>我亦求父母与诸侍女共汝俱去供养昙无竭菩萨说法者，<a id="a-Eh"></a>共汝植诸善根，<a id="a-Ei"></a>为得如是等微妙清净法，<a id="a-Ej"></a>如汝所说。<a id="a-Ek"></a>”父母今听我并五百侍女先所给者，<a id="a-El"></a>亦听我持众妙华香、<a id="a-Em"></a>璎珞、<a id="a-En"></a>涂香、<a id="a-Eo"></a>末香、<a id="a-Ep"></a>衣服、<a id="a-Eq"></a>幡盖、<a id="a-Er"></a>伎乐、<a id="a-Es"></a>金银、<a id="a-Et"></a>琉璃供养之具，<a id="a-Eu"></a>与萨陀波仑菩萨共去，<a id="a-Ev"></a>供养般若波罗蜜及昙无竭菩萨说法者，<a id="a-Ew"></a>为得如是等清净微妙诸佛法故。<a id="a-Ex"></a>’</p>
  <p id="aEy">“尔时，<a id="a-Ez"></a>父母报女言：<a id="a-F0"></a>‘汝所赞者，<a id="a-F1"></a>希有难及说！<a id="a-F2"></a>是善男子，<a id="a-F3"></a>为法精进大乐法相，<a id="a-F4"></a>及是诸佛法不可思议，<a id="a-F5"></a>一切世间最为第一，<a id="a-F6"></a>一切众生欢乐因缘。<a id="a-F7"></a>是善男子，<a id="a-F8"></a>为是法故大誓庄严，<a id="a-F9"></a>我等听汝往见昙无竭菩萨亲近供养。<a id="a-FA"></a>汝发大心为诸佛故如是精进，<a id="a-FB"></a>我等云何当不随喜？<a id="a-FC"></a>’</p>
  <p id="aFD">“是女为供养昙无竭菩萨故，<a id="a-FE"></a>得蒙听许，<a id="a-FF"></a>报父母言：<a id="a-FG"></a>‘我等亦随是心欢喜，<a id="a-FH"></a>我终不断人善法因缘。<a id="a-FI"></a>’</p>
  <p id="aFJ">“是时，<a id="a-FK"></a>长者女庄严七宝车五百乘，<a id="a-FL"></a>身及侍女种种宝物装饰，<a id="a-FM"></a>供养之具持种种水陆生华及金银宝华、<a id="a-FN"></a>众色宝衣、<a id="a-FO"></a>好香、<a id="a-FP"></a>捣香、<a id="a-FQ"></a>泽香、<a id="a-FR"></a>璎珞及众味饮食，<a id="a-FS"></a>共萨陀波仑菩萨五百侍女各载一车，<a id="a-FT"></a>恭敬围绕渐渐东去。<a id="a-FU"></a>见众香城七宝庄严，<a id="a-FV"></a>七重围绕七宝之壍，<a id="a-FW"></a>七宝行树皆亦七重。<a id="a-FX"></a>其城纵广十二由旬，<a id="a-FY"></a>丰乐安静甚可喜乐，<a id="a-FZ"></a>人民炽盛，<a id="a-Fa"></a>五百市里街巷相当，<a id="a-Fb"></a>端严如画，<a id="a-Fc"></a>桥津如地，<a id="a-Fd"></a>宽博清净。<a id="a-Fe"></a>遥见众香城既入城中，<a id="a-Ff"></a>见昙无竭菩萨坐高台法座上，<a id="a-Fg"></a>无量百千万亿众恭敬围绕说法。</p>
  <p id="aFh">“萨陀波仑菩萨见昙无竭菩萨时，<a id="a-Fi"></a>心即欢喜，<a id="a-Fj"></a>譬如比丘入第三禅摄心安隐，<a id="a-Fk"></a>见已作是念：<a id="a-Fl"></a>‘我等义不应载车趣昙无竭菩萨。<a id="a-Fm"></a>’作是念已下车步进，<a id="a-Fn"></a>长者女并五百侍女皆亦下车。<a id="a-Fo"></a>萨陀波仑菩萨与长者女及五百侍女，<a id="a-Fp"></a>众宝庄严围绕恭敬俱到昙无竭菩萨所。</p>
  <p id="aFq">“尔时，<a id="a-Fr"></a>昙无竭菩萨摩诃萨，<a id="a-Fs"></a>有七宝台赤牛头栴檀以为庄严，<a id="a-Ft"></a>真珠罗网以覆台上，<a id="a-Fu"></a>四角皆悬摩尼珠宝以为灯明，<a id="a-Fv"></a>及四宝香炉常烧名香，<a id="a-Fw"></a>为供养般若波罗蜜故。<a id="a-Fx"></a>其台中有七宝大床，<a id="a-Fy"></a>四宝小床，<a id="a-Fz"></a>重敷其上。<a id="a-G0"></a>以黄金牒书般若波罗蜜置小床上，<a id="a-G1"></a>种种幡盖庄严垂覆其上。<a id="a-G2"></a>萨陀波仑菩萨及诸女人，<a id="a-G3"></a>见是妙台众宝严饰，<a id="a-G4"></a>及见释提桓因与无量百千万诸天，<a id="a-G5"></a>以天曼陀罗华、<a id="a-G6"></a>碎末栴檀磨众宝屑以散台上，<a id="a-G7"></a>鼓天伎乐于虚空中娱乐此台。</p>
  <p id="aG8">“尔时，<a id="a-G9"></a>萨陀波仑菩萨问释提桓因：<a id="a-GA"></a>‘憍尸迦，<a id="a-GB"></a>何因缘故与无量百千万诸天，<a id="a-GC"></a>以天曼陀罗华、<a id="a-GD"></a>碎末栴檀磨众宝屑以散台上，<a id="a-GE"></a>鼓天伎乐于虚空中娱乐此台？<a id="a-GF"></a>’</p>
  <p id="aGG">“释提桓因答言：<a id="a-GH"></a>‘汝善男子不知耶？<a id="a-GI"></a>此是摩诃般若波罗蜜，<a id="a-GJ"></a>是诸菩萨摩诃萨母，<a id="a-GK"></a>能生诸佛摄持菩萨。<a id="a-GL"></a>菩萨学是般若波罗蜜，<a id="a-GM"></a>成就一切诸功德，<a id="a-GN"></a>得诸佛法一切种智。<a id="a-GO"></a>’</p>
  <p id="aGP">“是时，<a id="a-GQ"></a>萨陀波仑即欢喜悦乐，<a id="a-GR"></a>问释提桓因言：<a id="a-GS"></a>‘憍尸迦，<a id="a-GT"></a>是般若波罗蜜诸菩萨摩诃萨母，<a id="a-GU"></a>能生诸佛摄持菩萨。<a id="a-GV"></a>菩萨学是般若波罗蜜，<a id="a-GW"></a>成就一切功德，<a id="a-GX"></a>得诸佛法一切种智，<a id="a-GY"></a>今在何处？<a id="a-GZ"></a>’</p>
  <p id="aGa">“释提桓因言：<a id="a-Gb"></a>‘善男子，<a id="a-Gc"></a>是台中有七宝大床，<a id="a-Gd"></a>四宝小床重敷其上，<a id="a-Ge"></a>以黄金牒书般若波罗蜜置小床上，<a id="a-Gf"></a>昙无竭菩萨以七宝印印之，<a id="a-Gg"></a>我等不能得开以示汝。<a id="a-Gh"></a>’</p>
  <p id="aGi">“是时，<a id="a-Gj"></a>萨陀波仑与长者女及五百侍女，<a id="a-Gk"></a>取供养具华香、<a id="a-Gl"></a>璎珞、<a id="a-Gm"></a>幡盖，<a id="a-Gn"></a>分作二分，<a id="a-Go"></a>一分供养般若波罗蜜，<a id="a-Gp"></a>一分供养法座上昙无竭菩萨。</p>
  <p id="aGq">“尔时，<a id="a-Gr"></a>萨陀波仑菩萨与五百女人，<a id="a-Gs"></a>持华香、<a id="a-Gt"></a>璎珞、<a id="a-Gu"></a>幡盖、<a id="a-Gv"></a>伎乐及诸珍宝，<a id="a-Gw"></a>供养般若波罗蜜已，<a id="a-Gx"></a>然后到昙无竭菩萨所。<a id="a-Gy"></a>到已见昙无竭菩萨在法座上坐，<a id="a-Gz"></a>以诸华香、<a id="a-H0"></a>璎珞、<a id="a-H1"></a>捣香、<a id="a-H2"></a>泽香、<a id="a-H3"></a>金银、<a id="a-H4"></a>宝华、<a id="a-H5"></a>幡盖、<a id="a-H6"></a>宝衣，<a id="a-H7"></a>散昙无竭菩萨上为法故供养。<a id="a-H8"></a>是时，<a id="a-H9"></a>诸华香宝衣于昙无竭菩萨上，<a id="a-HA"></a>虚空中化成华台，<a id="a-HB"></a>碎末栴檀、<a id="a-HC"></a>宝屑、<a id="a-HD"></a>金银、<a id="a-HE"></a>宝华化成宝帐，<a id="a-HF"></a>宝帐之上所散种种宝衣化为宝盖，<a id="a-HG"></a>宝盖四边垂诸宝幡。<a id="a-HH"></a>萨陀波仑及诸女人，<a id="a-HI"></a>见昙无竭菩萨所作变化，<a id="a-HJ"></a>大欢喜作是念：<a id="a-HK"></a>‘未曾有也！<a id="a-HL"></a>昙无竭大师神德乃尔。<a id="a-HM"></a>行菩萨道时神通力尚能如是，<a id="a-HN"></a>何况得阿耨多罗三藐三菩提时！<a id="a-HO"></a>’</p>
  <p id="aHP">“是时，<a id="a-HQ"></a>长者女及五百女人清净信心敬重昙无竭菩萨，<a id="a-HR"></a>皆发阿耨多罗三藐三菩提心，<a id="a-HS"></a>作是愿言：<a id="a-HT"></a>‘如昙无竭菩萨得菩萨诸深法，<a id="a-HU"></a>如昙无竭菩萨供养般若波罗蜜，<a id="a-HV"></a>如昙无竭菩萨于大众中演说显示般若波罗蜜义，<a id="a-HW"></a>如昙无竭菩萨得般若波罗蜜方便力成就神通于菩萨事中得自在，<a id="a-HX"></a>我等亦当如是。<a id="a-HY"></a>’</p>
  <p id="aHZ">“是时，<a id="a-Ha"></a>萨陀波仑菩萨及五百女人，<a id="a-Hb"></a>华香宝物供养般若波罗蜜及昙无竭菩萨已，<a id="a-Hc"></a>头面礼昙无竭菩萨合掌恭敬一面立，<a id="a-Hd"></a>一面立已白昙无竭菩萨言：<a id="a-He"></a>‘我本求般若波罗蜜时，<a id="a-Hf"></a>于空闲林中闻空中声言：<a id="a-Hg"></a>“善男子，<a id="a-Hh"></a>汝从是东行当得闻般若波罗蜜。<a id="a-Hi"></a>”我受是语东行，<a id="a-Hj"></a>东行不久作是念：<a id="a-Hk"></a>“我何不问空中声，<a id="a-Hl"></a>我当何处去？<a id="a-Hm"></a>去是远近？<a id="a-Hn"></a>当从谁闻？<a id="a-Ho"></a>”我是时大忧愁啼哭，<a id="a-Hp"></a>于是处住七日七夜，<a id="a-Hq"></a>忧愁故乃至不念饮食，<a id="a-Hr"></a>但念：<a id="a-Hs"></a>“我何时当得闻般若波罗蜜？<a id="a-Ht"></a>”我如是忧愁一心念般若波罗蜜，<a id="a-Hu"></a>见佛身在虚空中语我言：<a id="a-Hv"></a>“善男子，<a id="a-Hw"></a>汝大欲大精进心莫放舍。<a id="a-Hx"></a>以是大欲大精进心，<a id="a-Hy"></a>从是东行去是五百由旬，<a id="a-Hz"></a>有城名众香，<a id="a-I0"></a>是中有菩萨摩诃萨名昙无竭，<a id="a-I1"></a>从是人所当得闻般若波罗蜜。<a id="a-I2"></a>是昙无竭菩萨世世是汝善知识，<a id="a-I3"></a>常守护汝。<a id="a-I4"></a>”我从佛受教诲已，<a id="a-I5"></a>便东行更无余念，<a id="a-I6"></a>但念：<a id="a-I7"></a>“我何时当见昙无竭菩萨为我说般若波罗蜜？<a id="a-I8"></a>”我尔时中道住，<a id="a-I9"></a>于一切法中得无礙智见，<a id="a-IA"></a>得观诸法性等诸三昧现在前，<a id="a-IB"></a>住是三昧已见十方无量阿僧祇诸佛说是般若波罗蜜，<a id="a-IC"></a>诸佛赞我言：<a id="a-ID"></a>“善哉！<a id="a-IE"></a>善哉！<a id="a-IF"></a>善男子，<a id="a-IG"></a>我本求般若波罗蜜时得诸三昧，<a id="a-IH"></a>亦如汝今日，<a id="a-II"></a>得是诸三昧已遍得诸佛法。<a id="a-IJ"></a>”诸佛为我广说法，<a id="a-IK"></a>安慰我已忽然不现。<a id="a-IL"></a>我从三昧起，<a id="a-IM"></a>作是念：<a id="a-IN"></a>“诸佛从何处来？<a id="a-IO"></a>去至何所？<a id="a-IP"></a>”我不见诸佛故大愁忧，<a id="a-IQ"></a>复作是念：<a id="a-IR"></a>“昙无竭菩萨供养先佛植善根，<a id="a-IS"></a>久行般若波罗蜜及以方便力，<a id="a-IT"></a>于菩萨道中得自在，<a id="a-IU"></a>是我善知识，<a id="a-IV"></a>守护我。<a id="a-IW"></a>我当问昙无竭菩萨是事，<a id="a-IX"></a>诸佛从何所来？<a id="a-IY"></a>去至何所？<a id="a-IZ"></a>”我今问大师，<a id="a-Ia"></a>是诸佛从何处来？<a id="a-Ib"></a>去至何处？<a id="a-Ic"></a>大师为我说，<a id="a-Id"></a>诸佛所从来、<a id="a-Ie"></a>所至处，<a id="a-If"></a>令我得知，<a id="a-Ig"></a>知已亦常不离见诸佛。<a id="a-Ih"></a>’</p>
  <p id="aIi"></p>
  <p data-pb></p>
  <h2 id="aIj">昙无竭品第八十九</h2>
  <p id="aIk">“尔时，<a id="a-Il"></a>昙无竭菩萨摩诃萨语萨陀波仑菩萨言：<a id="a-Im"></a>‘善男子，<a id="a-In"></a>诸佛无所从来去，<a id="a-Io"></a>亦无所至。<a id="a-Ip"></a>何以故？<a id="a-Iq"></a>诸法如不动相，<a id="a-Ir"></a>诸法如即是佛。<a id="a-Is"></a>善男子，<a id="a-It"></a>无生法无来无去，<a id="a-Iu"></a>无生法即是佛。<a id="a-Iv"></a>无灭法无来无去，<a id="a-Iw"></a>无灭法即是佛。<a id="a-Ix"></a>实际法无来无去，<a id="a-Iy"></a>实际法即是佛。<a id="a-Iz"></a>空无来无去，<a id="a-J0"></a>空即是佛。<a id="a-J1"></a>善男子，<a id="a-J2"></a>无染无来无去，<a id="a-J3"></a>无染即是佛。<a id="a-J4"></a>寂灭无来无去，<a id="a-J5"></a>寂灭即是佛。<a id="a-J6"></a>虚空性无来无去，<a id="a-J7"></a>虚空性即是佛。<a id="a-J8"></a>善男子，<a id="a-J9"></a>离是诸法更无佛。<a id="a-JA"></a>诸佛如、<a id="a-JB"></a>诸法如，<a id="a-JC"></a>一如无分别。<a id="a-JD"></a>善男子，<a id="a-JE"></a>是如常一无二无三，<a id="a-JF"></a>出诸数法无所有故。<a id="a-JG"></a>譬如春末月日中热时，<a id="a-JH"></a>有人见焰动，<a id="a-JI"></a>逐之求水望得。<a id="a-JJ"></a>于汝意云何？<a id="a-JK"></a>是水从何池、<a id="a-JL"></a>何山、<a id="a-JM"></a>何泉来？<a id="a-JN"></a>今何所去，<a id="a-JO"></a>若入东海、<a id="a-JP"></a>西海、<a id="a-JQ"></a>南海、<a id="a-JR"></a>北海耶？<a id="a-JS"></a>’</p>
  <p id="aJT">“萨陀波仑言：<a id="a-JU"></a>‘大师，<a id="a-JV"></a>焰中尚无水，<a id="a-JW"></a>云何当有来处去处？<a id="a-JX"></a>’</p>
  <p id="aJY">“昙无竭菩萨语萨陀波仑菩萨言：<a id="a-JZ"></a>‘善男子，<a id="a-Ja"></a>愚夫无智为热渴所逼，<a id="a-Jb"></a>见焰动无水生水想。<a id="a-Jc"></a>善男子，<a id="a-Jd"></a>若有人分别诸佛有来有去，<a id="a-Je"></a>当知是人皆是愚夫。<a id="a-Jf"></a>何以故？<a id="a-Jg"></a>善男子，<a id="a-Jh"></a>诸佛不可以色身见，<a id="a-Ji"></a>诸佛法身无来无去，<a id="a-Jj"></a>诸佛来处去处亦如是。<a id="a-Jk"></a>善男子，<a id="a-Jl"></a>譬如幻师幻作种种若象、<a id="a-Jm"></a>若马、<a id="a-Jn"></a>若牛、<a id="a-Jo"></a>若羊、<a id="a-Jp"></a>若男、<a id="a-Jq"></a>若女，<a id="a-Jr"></a>如是等种种诸物。<a id="a-Js"></a>于汝意云何？<a id="a-Jt"></a>是幻事从何处来？<a id="a-Ju"></a>去至何所？<a id="a-Jv"></a>’</p>
  <p id="aJw">“萨陀波仑菩萨言：<a id="a-Jx"></a>‘大师，<a id="a-Jy"></a>幻事无实，<a id="a-Jz"></a>云何当有来处、<a id="a-K0"></a>去处？<a id="a-K1"></a>’</p>
  <p id="aK2">“‘善男子，<a id="a-K3"></a>是人分别佛有来有去亦如是。<a id="a-K4"></a>善男子，<a id="a-K5"></a>譬如梦中见若象、<a id="a-K6"></a>若马、<a id="a-K7"></a>若牛、<a id="a-K8"></a>若羊、<a id="a-K9"></a>若男、<a id="a-KA"></a>若女。<a id="a-KB"></a>于汝意云何？<a id="a-KC"></a>梦中所见有来处、<a id="a-KD"></a>有去处不？<a id="a-KE"></a>’</p>
  <p id="aKF">“萨陀波仑言：<a id="a-KG"></a>‘大师，<a id="a-KH"></a>是梦中所见虚妄，<a id="a-KI"></a>云何当有来去？<a id="a-KJ"></a>’</p>
  <p id="aKK">“‘善男子，<a id="a-KL"></a>是人分别佛有来有去亦如是。<a id="a-KM"></a>善男子，<a id="a-KN"></a>佛说诸法如梦，<a id="a-KO"></a>若有众生不知是法义，<a id="a-KP"></a>以名字色身是佛，<a id="a-KQ"></a>是人分别诸佛有来有去，<a id="a-KR"></a>不知诸法实际相故，<a id="a-KS"></a>皆是愚夫无智之数。<a id="a-KT"></a>是诸人数数往来五道，<a id="a-KU"></a>远离般若波罗蜜，<a id="a-KV"></a>远离诸佛法。<a id="a-KW"></a>善男子，<a id="a-KX"></a>佛说诸法如幻如梦，<a id="a-KY"></a>若有众生如实知，<a id="a-KZ"></a>是人不分别诸法若来若去、<a id="a-Ka"></a>若生若灭，<a id="a-Kb"></a>若不分别诸法若来若去、<a id="a-Kc"></a>若生若灭，<a id="a-Kd"></a>则能知佛所说诸法实相。<a id="a-Ke"></a>是人行般若波罗蜜近阿耨多罗三藐三菩提，<a id="a-Kf"></a>名为真佛弟子，<a id="a-Kg"></a>不虚妄食人信施，<a id="a-Kh"></a>是人应受供养为世间福田。<a id="a-Ki"></a>善男子，<a id="a-Kj"></a>譬如大海水中诸宝，<a id="a-Kk"></a>不从东方来，<a id="a-Kl"></a>不从南方、<a id="a-Km"></a>西方、<a id="a-Kn"></a>北方、<a id="a-Ko"></a>四维、<a id="a-Kp"></a>上下来，<a id="a-Kq"></a>众生善根因缘故海生此宝。<a id="a-Kr"></a>此宝亦不无因缘而生，<a id="a-Ks"></a>是宝皆从因缘和合生，<a id="a-Kt"></a>是宝若灭亦不去至十方，<a id="a-Ku"></a>诸缘合故有，<a id="a-Kv"></a>诸缘离故灭。<a id="a-Kw"></a>善男子，<a id="a-Kx"></a>诸佛身亦如是，<a id="a-Ky"></a>从本业因缘果报生，<a id="a-Kz"></a>生时不从十方来，<a id="a-L0"></a>灭时亦不去至十方，<a id="a-L1"></a>但诸缘合故有，<a id="a-L2"></a>诸缘离故灭。<a id="a-L3"></a>善男子，<a id="a-L4"></a>譬如箜篌声，<a id="a-L5"></a>出时无来处，<a id="a-L6"></a>灭时无去处，<a id="a-L7"></a>众缘和合故生，<a id="a-L8"></a>有槽，<a id="a-L9"></a>有颈，<a id="a-LA"></a>有皮，<a id="a-LB"></a>有弦，<a id="a-LC"></a>有柱，<a id="a-LD"></a>有棍，<a id="a-LE"></a>有人以手鼓之，<a id="a-LF"></a>众缘和合而有是声。<a id="a-LG"></a>是声亦不从槽出，<a id="a-LH"></a>不从颈出，<a id="a-LI"></a>不从皮出，<a id="a-LJ"></a>不从弦出，<a id="a-LK"></a>不从棍出，<a id="a-LL"></a>亦不从人手出，<a id="a-LM"></a>众缘和合尔乃有声，<a id="a-LN"></a>是因缘离时亦无去处。<a id="a-LO"></a>善男子，<a id="a-LP"></a>诸佛身亦如是，<a id="a-LQ"></a>从无量功德因缘生，<a id="a-LR"></a>不从一因一缘一功德生，<a id="a-LS"></a>亦不无因缘有，<a id="a-LT"></a>众缘和合故有。<a id="a-LU"></a>诸佛身不独从一事成，<a id="a-LV"></a>来无所从，<a id="a-LW"></a>去无所至。<a id="a-LX"></a>善男子，<a id="a-LY"></a>应当如是知诸佛来相去相。<a id="a-LZ"></a>善男子，<a id="a-La"></a>亦当知一切法无来去相。<a id="a-Lb"></a>汝若知诸佛及诸法无来无去、<a id="a-Lc"></a>无生无灭相，<a id="a-Ld"></a>必得阿耨多罗三藐三菩提，<a id="a-Le"></a>亦能行般若波罗蜜及方便力。<a id="a-Lf"></a>’</p>
  <p id="aLg">“尔时，<a id="a-Lh"></a>释提桓因以天曼陀罗华与萨陀波仑菩萨摩诃萨，<a id="a-Li"></a>作是言：<a id="a-Lj"></a>‘善男子，<a id="a-Lk"></a>以是华供养昙无竭菩萨摩诃萨，<a id="a-Ll"></a>我应当守护供养汝。<a id="a-Lm"></a>所以者何？<a id="a-Ln"></a>汝因缘力故，<a id="a-Lo"></a>今日饶益百千万亿众生，<a id="a-Lp"></a>使得阿耨多罗三藐三菩提。<a id="a-Lq"></a>善男子，<a id="a-Lr"></a>如是善人甚为难遇，<a id="a-Ls"></a>为饶益一切众生故，<a id="a-Lt"></a>无量阿僧祇劫受诸勤苦。<a id="a-Lu"></a>’</p>
  <p id="aLv">“萨陀波仑菩萨摩诃萨受释提桓因曼陀罗华，<a id="a-Lw"></a>散昙无竭菩萨上白言：<a id="a-Lx"></a>‘大师，<a id="a-Ly"></a>我从今日以身属师供给供养。<a id="a-Lz"></a>’如是白已，<a id="a-M0"></a>合掌师前立。</p>
  <p id="aM1">“是时，<a id="a-M2"></a>长者女及五百侍女，<a id="a-M3"></a>白萨陀波仑菩萨言：<a id="a-M4"></a>‘我等从今日亦以身属师，<a id="a-M5"></a>我等以是善根因缘故，<a id="a-M6"></a>当得如是法，<a id="a-M7"></a>亦如师所得。<a id="a-M8"></a>共师世世供养诸佛，<a id="a-M9"></a>世世常供养师。<a id="a-MA"></a>’是时，<a id="a-MB"></a>萨陀波仑菩萨语长者女及五百女人：<a id="a-MC"></a>‘若汝等以至诚心属我者，<a id="a-MD"></a>我当受汝。<a id="a-ME"></a>’</p>
  <p id="aMF">“诸女言：<a id="a-MG"></a>‘我等以至诚心属师，<a id="a-MH"></a>当随师教。<a id="a-MI"></a>’</p>
  <p id="aMJ">“是时，<a id="a-MK"></a>萨陀波仑菩萨及五百女人，<a id="a-ML"></a>并诸庄饰宝物、<a id="a-MM"></a>上妙供具及五百乘七宝车，<a id="a-MN"></a>奉上昙无竭菩萨白言：<a id="a-MO"></a>‘大师，<a id="a-MP"></a>我持是五百女人奉给大师，<a id="a-MQ"></a>是五百乘车随师所用。<a id="a-MR"></a>’</p>
  <p id="aMS">“尔时，<a id="a-MT"></a>释提桓因赞萨陀波仑菩萨言：<a id="a-MU"></a>‘善哉！<a id="a-MV"></a>善哉！<a id="a-MW"></a>善男子，<a id="a-MX"></a>菩萨摩诃萨舍一切所有应如是，<a id="a-MY"></a>如是布施疾得阿耨多罗三藐三菩提。<a id="a-MZ"></a>作如是供养说法人，<a id="a-Ma"></a>必得闻般若波罗蜜及方便力。<a id="a-Mb"></a>过去诸佛本行菩萨道时亦如是，<a id="a-Mc"></a>住布施中得闻般若波罗蜜及方便力，<a id="a-Md"></a>得阿耨多罗三藐三菩提。<a id="a-Me"></a>’</p>
  <p id="aMf">“尔时，<a id="a-Mg"></a>昙无竭菩萨欲令萨陀波仑菩萨善根具足故，<a id="a-Mh"></a>受五百乘车、<a id="a-Mi"></a>长者女及五百侍女，<a id="a-Mj"></a>受已还与萨陀波仑菩萨。<a id="a-Mk"></a>是时，<a id="a-Ml"></a>昙无竭菩萨说法日没起入宫中。<a id="a-Mm"></a>萨陀波仑菩萨摩诃萨作是念：<a id="a-Mn"></a>‘我为法故来不应坐卧，<a id="a-Mo"></a>当以二仪若行若立，<a id="a-Mp"></a>以待法师从宫中出说法。<a id="a-Mq"></a>’</p>
  <p id="aMr">“尔时，<a id="a-Ms"></a>昙无竭菩萨，<a id="a-Mt"></a>七岁一心入无量阿僧祇菩萨三昧中，<a id="a-Mu"></a>及行般若波罗蜜方便力。<a id="a-Mv"></a>萨陀波仑菩萨七岁经行住立，<a id="a-Mw"></a>不坐不卧无有睡眠，<a id="a-Mx"></a>无欲恚恼心，<a id="a-My"></a>不著味，<a id="a-Mz"></a>但念昙无竭菩萨摩诃萨：<a id="a-N0"></a>‘何时当从三昧起出而说法？<a id="a-N1"></a>’</p>
  <p id="aN2">“萨陀波仑菩萨过七岁已，<a id="a-N3"></a>作是念：<a id="a-N4"></a>‘我当为昙无竭菩萨摩诃萨敷说法座，<a id="a-N5"></a>昙无竭菩萨摩诃萨当坐上说法，<a id="a-N6"></a>我当洒扫清净散种种华庄严是处。<a id="a-N7"></a>’为昙无竭菩萨摩诃萨当说般若波罗蜜及方便力故，<a id="a-N8"></a>是时萨陀波仑菩萨与长者女及五百侍女，<a id="a-N9"></a>为昙无竭菩萨摩诃萨敷七宝床，<a id="a-NA"></a>五百女人各脱上衣以敷座上，<a id="a-NB"></a>作是念：<a id="a-NC"></a>‘昙无竭菩萨摩诃萨当坐此座上说般若波罗蜜及方便力。<a id="a-ND"></a>’</p>
  <p id="aNE">“萨陀波仑菩萨敷座已，<a id="a-NF"></a>求水洒地而不能得。<a id="a-NG"></a>所以者何？<a id="a-NH"></a>恶魔隐蔽令水不现。<a id="a-NI"></a>魔作是念：<a id="a-NJ"></a>‘萨陀波仑菩萨求水不得，<a id="a-NK"></a>于阿耨多罗三藐三菩提乃至生一念劣心异心，<a id="a-NL"></a>则智慧不照善根不增，<a id="a-NM"></a>于一切智而有稽留。<a id="a-NN"></a>’</p>
  <p id="aNO">“尔时，<a id="a-NP"></a>萨陀波仑菩萨作是念：<a id="a-NQ"></a>‘我当自刺其身以血洒地，<a id="a-NR"></a>令无尘土来坌大师。<a id="a-NS"></a>我何用是身！<a id="a-NT"></a>此身必当破坏，<a id="a-NU"></a>我从无始生死以来数数丧身未曾为法。<a id="a-NV"></a>’即以利刀自刺出血洒地，<a id="a-NW"></a>萨陀波仑菩萨及长者女并五百侍女皆无异心，<a id="a-NX"></a>恶魔亦不能得便。</p>
  <p id="aNY">“是时，<a id="a-NZ"></a>释提桓因作是念：<a id="a-Na"></a>‘未曾有也！<a id="a-Nb"></a>萨陀波仑菩萨，<a id="a-Nc"></a>爱法乃尔以刀自刺出血洒地。<a id="a-Nd"></a>萨陀波仑及众女人心不动转，<a id="a-Ne"></a>恶魔波旬不能坏其善根，<a id="a-Nf"></a>其心坚固发大庄严不惜身命，<a id="a-Ng"></a>以深心欲求阿耨多罗三藐三菩提，<a id="a-Nh"></a>当度一切众生无量生死苦。<a id="a-Ni"></a>’</p>
  <p id="aNj">“释提桓因赞萨陀波仑菩萨言：<a id="a-Nk"></a>‘善哉！<a id="a-Nl"></a>善哉！<a id="a-Nm"></a>善男子，<a id="a-Nn"></a>汝精进力大坚固难动不可思议，<a id="a-No"></a>汝爱法求法最为无上。<a id="a-Np"></a>善男子，<a id="a-Nq"></a>过去诸佛亦如是，<a id="a-Nr"></a>以深心爱法、<a id="a-Ns"></a>惜法、<a id="a-Nt"></a>重法，<a id="a-Nu"></a>集诸功德得阿耨多罗三藐三菩提。<a id="a-Nv"></a>’</p>
  <p id="aNw">“萨陀波仑菩萨作是念：<a id="a-Nx"></a>‘我为昙无竭菩萨摩诃萨敷法座，<a id="a-Ny"></a>扫洒清净已讫，<a id="a-Nz"></a>当于何处得好名华庄严此地？<a id="a-O0"></a>若昙无竭菩萨摩诃萨法座上坐说法时，<a id="a-O1"></a>亦当散华供养。<a id="a-O2"></a>’释提桓因知萨陀波仑菩萨心所念，<a id="a-O3"></a>即以三千石天曼陀罗华与萨陀波仑。<a id="a-O4"></a>萨陀波仑受华已以半散地，<a id="a-O5"></a>留半待昙无竭菩萨摩诃萨坐法座上说法时当供养。</p>
  <p id="aO6">“尔时，<a id="a-O7"></a>昙无竭菩萨摩诃萨，<a id="a-O8"></a>过七岁已从诸三昧起，<a id="a-O9"></a>为说般若波罗蜜故，<a id="a-OA"></a>与无量百千万众恭敬围绕往法座上坐。<a id="a-OB"></a>萨陀波仑菩萨见昙无竭菩萨摩诃萨时心得悦乐，<a id="a-OC"></a>譬如比丘入第三禅。<a id="a-OD"></a>尔时，<a id="a-OE"></a>萨陀波仑菩萨及长者女并五百侍女，<a id="a-OF"></a>到昙无竭菩萨摩诃萨所，<a id="a-OG"></a>散天曼陀罗华头面礼毕退坐一面。<a id="a-OH"></a>昙无竭菩萨见其坐已，<a id="a-OI"></a>告萨陀波仑菩萨言：<a id="a-OJ"></a>‘善男子，<a id="a-OK"></a>谛听！<a id="a-OL"></a>谛受！<a id="a-OM"></a>今当为汝说般若波罗蜜相。<a id="a-ON"></a>善男子，<a id="a-OO"></a>诸法等故当知般若波罗蜜亦等，<a id="a-OP"></a>诸法离故当知般若波罗蜜亦离，<a id="a-OQ"></a>诸法不动故当知般若波罗蜜亦不动，<a id="a-OR"></a>诸法无念故当知般若波罗蜜亦无念，<a id="a-OS"></a>诸法无畏故当知般若波罗蜜亦无畏，<a id="a-OT"></a>诸法一味故当知般若波罗蜜亦一味，<a id="a-OU"></a>诸法无边故当知般若波罗蜜亦无边，<a id="a-OV"></a>诸法无生故当知般若波罗蜜亦无生，<a id="a-OW"></a>诸法无灭故当知般若波罗蜜亦无灭，<a id="a-OX"></a>虚空无边故当知般若波罗蜜亦无边，<a id="a-OY"></a>大海水无边故当知般若波罗蜜亦无边，<a id="a-OZ"></a>须弥山庄严故当知般若波罗蜜亦庄严，<a id="a-Oa"></a>虚空无分别故当知般若波罗蜜亦无分别，<a id="a-Ob"></a>色无边故当知般若波罗蜜亦无边，<a id="a-Oc"></a>受、<a id="a-Od"></a>想、<a id="a-Oe"></a>行、<a id="a-Of"></a>识无边故当知般若波罗蜜亦无边，<a id="a-Og"></a>地种无边故当知般若波罗蜜亦无边，<a id="a-Oh"></a>水种、<a id="a-Oi"></a>火种、<a id="a-Oj"></a>风种无边故当知般若波罗蜜亦无边，<a id="a-Ok"></a>空种无边故当知般若波罗蜜亦无边，<a id="a-Ol"></a>如金刚等故当知般若波罗蜜亦等，<a id="a-Om"></a>诸法无分别故当知般若波罗蜜亦无分别，<a id="a-On"></a>诸法性不可得故当知般若波罗蜜性亦不可得，<a id="a-Oo"></a>诸法无所有等故当知般若波罗蜜亦无所有等，<a id="a-Op"></a>诸法无作故当知般若波罗蜜亦无作，<a id="a-Oq"></a>诸法不可思议故当知般若波罗蜜亦不可思议。<a id="a-Or"></a>’</p>
  <p id="aOs">“是时，<a id="a-Ot"></a>萨陀波仑菩萨摩诃萨，<a id="a-Ou"></a>即于坐处得诸三昧，<a id="a-Ov"></a>所谓诸法等三昧、<a id="a-Ow"></a>诸法离三昧、<a id="a-Ox"></a>诸法无畏三昧、<a id="a-Oy"></a>诸法一味三昧、<a id="a-Oz"></a>诸法无边三昧、<a id="a-P0"></a>诸法无生三昧、<a id="a-P1"></a>诸法无灭三昧、<a id="a-P2"></a>虚空无边三昧、<a id="a-P3"></a>大海水无边三昧、<a id="a-P4"></a>须弥山庄严三昧、<a id="a-P5"></a>虚空无分别三昧、<a id="a-P6"></a>色无边三昧、<a id="a-P7"></a>受想行识无边三昧、<a id="a-P8"></a>地种无边三昧、<a id="a-P9"></a>水种火种风种空种无边三昧、<a id="a-PA"></a>如金刚等三昧、<a id="a-PB"></a>诸法无分别三昧、<a id="a-PC"></a>诸法不可思议三昧，<a id="a-PD"></a>如是等得六百万诸三昧门。<a id="a-PE"></a>”</p>
  <p id="aPF">尔时，<a id="a-PG"></a>佛告须菩提：<a id="a-PH"></a>“如我今于三千大千世界中与诸比丘僧围绕，<a id="a-PI"></a>以是相，<a id="a-PJ"></a>以是像貌，<a id="a-PK"></a>以是名字，<a id="a-PL"></a>说般若波罗蜜。<a id="a-PM"></a>萨陀波仑得是六百万三昧门，<a id="a-PN"></a>见东方、<a id="a-PO"></a>南方、<a id="a-PP"></a>西方、<a id="a-PQ"></a>北方、<a id="a-PR"></a>四维、<a id="a-PS"></a>上下，<a id="a-PT"></a>如恒河沙等三千大千世界中诸佛与诸比丘恭敬围绕，<a id="a-PU"></a>以如是相、<a id="a-PV"></a>以是像貌、<a id="a-PW"></a>以是名字，<a id="a-PX"></a>说是摩诃般若波罗蜜亦如是。<a id="a-PY"></a>萨陀波仑菩萨从是已后，<a id="a-PZ"></a>多闻智慧不可思议如大海水，<a id="a-Pa"></a>常不离诸佛生于有佛国中，<a id="a-Pb"></a>乃至梦中未曾不见佛时，<a id="a-Pc"></a>一切众难皆悉已断，<a id="a-Pd"></a>在所佛国随愿往生。<a id="a-Pe"></a>须菩提，<a id="a-Pf"></a>当知是般若波罗蜜因缘，<a id="a-Pg"></a>能成就菩萨摩诃萨一切功德，<a id="a-Ph"></a>得一切种智。<a id="a-Pi"></a>以是故，<a id="a-Pj"></a>须菩提，<a id="a-Pk"></a>诸菩萨摩诃萨若欲学六波罗蜜，<a id="a-Pl"></a>欲深入诸佛智慧，<a id="a-Pm"></a>欲得一切种智，<a id="a-Pn"></a>应受持般若波罗蜜，<a id="a-Po"></a>读诵正忆念，<a id="a-Pp"></a>广为他人说，<a id="a-Pq"></a>亦书写经卷，<a id="a-Pr"></a>供养、<a id="a-Ps"></a>尊重、<a id="a-Pt"></a>赞叹，<a id="a-Pu"></a>香华乃至伎乐。<a id="a-Pv"></a>何以故？<a id="a-Pw"></a>般若波罗蜜是过去、<a id="a-Px"></a>未来、<a id="a-Py"></a>现在十方诸佛母，<a id="a-Pz"></a>十方诸佛所尊重故。<a id="a-Q0"></a>”</p>
  <p data-pb></p>
  <h2 id="aQ1">嘱累品第九十</h2>
  <p id="aQ2">尔时佛告阿难：<a id="a-Q3"></a>“于汝意云何？<a id="a-Q4"></a>佛是汝大师不？<a id="a-Q5"></a>汝是佛弟子不？<a id="a-Q6"></a>”</p>
  <p id="aQ7">阿难言：<a id="a-Q8"></a>“世尊，<a id="a-Q9"></a>佛是我大师，<a id="a-QA"></a>修伽陀是我大师，<a id="a-QB"></a>我是佛弟子。<a id="a-QC"></a>”</p>
  <p id="aQD">佛言：<a id="a-QE"></a>“如是，<a id="a-QF"></a>如是，<a id="a-QG"></a>我是汝大师，<a id="a-QH"></a>汝是我弟子。<a id="a-QI"></a>若如弟子所应作者，<a id="a-QJ"></a>汝已作竟。<a id="a-QK"></a>阿难，<a id="a-QL"></a>汝用身口意慈业供养供给我，<a id="a-QM"></a>亦常如我意无有违失。<a id="a-QN"></a>阿难，<a id="a-QO"></a>我身现在汝爱敬供养供给心常清净，<a id="a-QP"></a>我灭度后是一切爱敬供养供给事，<a id="a-QQ"></a>当爱敬供养般若波罗蜜，<a id="a-QR"></a>乃至第二第三以般若波罗蜜嘱累汝。<a id="a-QS"></a>阿难，<a id="a-QT"></a>汝莫忘失，<a id="a-QU"></a>莫作最后断种人。<a id="a-QV"></a>阿难，<a id="a-QW"></a>随尔所时般若波罗蜜在世者，<a id="a-QX"></a>当知尔所时有佛在世说法。<a id="a-QY"></a>阿难，<a id="a-QZ"></a>若有书般若波罗蜜，<a id="a-Qa"></a>受持读诵，<a id="a-Qb"></a>正忆念，<a id="a-Qc"></a>为人广说，<a id="a-Qd"></a>恭敬、<a id="a-Qe"></a>尊重、<a id="a-Qf"></a>赞叹，<a id="a-Qg"></a>华香、<a id="a-Qh"></a>幡盖、<a id="a-Qi"></a>宝衣、<a id="a-Qj"></a>灯烛种种供养，<a id="a-Qk"></a>当知是人不离见佛，<a id="a-Ql"></a>不离闻法，<a id="a-Qm"></a>为常亲近佛。<a id="a-Qn"></a>”</p>
  <p id="aQo">佛说般若波罗蜜已，<a id="a-Qp"></a>弥勒等诸菩萨摩诃萨，<a id="a-Qq"></a>慧命须菩提、<a id="a-Qr"></a>慧命舍利弗、<a id="a-Qs"></a>大目揵连、<a id="a-Qt"></a>摩诃迦葉、<a id="a-Qu"></a>富楼那弥多罗尼子、<a id="a-Qv"></a>摩诃拘絺罗、<a id="a-Qw"></a>摩诃迦旃延、<a id="a-Qx"></a>阿难等，<a id="a-Qy"></a>并一切大众及一切世间诸天、<a id="a-Qz"></a>人、<a id="a-R0"></a>乾闼婆、<a id="a-R1"></a>阿修罗等，<a id="a-R2"></a>闻佛所说，<a id="a-R3"></a>皆大欢喜。</p>
 </body>
</html>