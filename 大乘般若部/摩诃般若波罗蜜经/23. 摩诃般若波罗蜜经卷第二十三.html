<!doctype html>
<html id="z3IBTAjAl" data-ver="2157">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第二十三</h1>
  <h2 id="a2">大方便品第六十九</h2>
  <p id="a3">尔时，<a id="a-4"></a>须菩提白佛言：<a id="a-5"></a>“世尊，<a id="a-6"></a>是菩萨摩诃萨如是方便力成就者，<a id="a-7"></a>发意以来几时？<a id="a-8"></a>”</p>
  <p id="a9">佛告须菩提：<a id="a-A"></a>“是菩萨摩诃萨能成就方便力者，<a id="a-B"></a>发意以来无量亿阿僧祇劫。<a id="a-C"></a>”</p>
  <p id="aD">须菩提言：<a id="a-E"></a>“世尊，<a id="a-F"></a>是菩萨摩诃萨如是成就方便力者，<a id="a-G"></a>为供养几佛？<a id="a-H"></a>”</p>
  <p id="aI">佛言：<a id="a-J"></a>“是菩萨成就方便力者，<a id="a-K"></a>供养如恒河沙等诸佛。<a id="a-L"></a>”</p>
  <p id="aM">须菩提白佛言：<a id="a-N"></a>“世尊，<a id="a-O"></a>菩萨得如是方便力者，<a id="a-P"></a>种何等善根？<a id="a-Q"></a>”</p>
  <p id="aR">佛言：<a id="a-S"></a>“菩萨成就如是方便力者，<a id="a-T"></a>从初发意以来，<a id="a-U"></a>于檀那波罗蜜无不具足，<a id="a-V"></a>于尸罗波罗蜜、<a id="a-W"></a>羼提波罗蜜、<a id="a-X"></a>毗梨耶波罗蜜、<a id="a-Y"></a>禅那波罗蜜、<a id="a-Z"></a>般若波罗蜜无不具足。<a id="a-a"></a>”</p>
  <p id="ab">须菩提白佛言：<a id="a-c"></a>“世尊，<a id="a-d"></a>菩萨摩诃萨成就如是方便力者，<a id="a-e"></a>甚希有！<a id="a-f"></a>”</p>
  <p id="ag">佛言：<a id="a-h"></a>“如是，<a id="a-i"></a>如是，<a id="a-j"></a>须菩提，<a id="a-k"></a>菩萨摩诃萨成就如是方便力者，<a id="a-l"></a>甚希有！</p>
  <p id="am">“须菩提，<a id="a-n"></a>譬如日月周行照四天下多有所益，<a id="a-o"></a>般若波罗蜜亦如是，<a id="a-p"></a>照五波罗蜜多有所益。</p>
  <p id="aq">“须菩提，<a id="a-r"></a>譬如转轮圣王，<a id="a-s"></a>若无轮宝不得名为转轮圣王，<a id="a-t"></a>轮宝成就故得名转轮圣王；<a id="a-u"></a>五波罗蜜亦如是，<a id="a-v"></a>若离般若波罗蜜不得波罗蜜名字，<a id="a-w"></a>不离般若波罗蜜故得波罗蜜名字。</p>
  <p id="ax">“须菩提，<a id="a-y"></a>譬如无夫妇人易可侵陵，<a id="a-z"></a>五波罗蜜亦如是，<a id="a-10"></a>远离般若波罗蜜，<a id="a-11"></a>魔若魔天坏之则易。<a id="a-12"></a>譬如有夫妇人难可侵陵，<a id="a-13"></a>五波罗蜜亦如是，<a id="a-14"></a>得般若波罗蜜，<a id="a-15"></a>魔若魔天不能沮坏。</p>
  <p id="a16">“须菩提，<a id="a-17"></a>譬如军将铠仗具足，<a id="a-18"></a>邻国强敌所不能坏；<a id="a-19"></a>五波罗蜜亦如是，<a id="a-1A"></a>不远离般若波罗蜜，<a id="a-1B"></a>魔若魔天、<a id="a-1C"></a>若增上慢人乃至菩萨旃陀罗所不能坏。</p>
  <p id="a1D">“须菩提，<a id="a-1E"></a>譬如诸小国王随时朝侍转轮圣王，<a id="a-1F"></a>五波罗蜜亦复如是，<a id="a-1G"></a>随顺般若波罗蜜。</p>
  <p id="a1H">“譬如众川万流皆入于恒河随入大海，<a id="a-1I"></a>五波罗蜜亦如是，<a id="a-1J"></a>般若波罗蜜所守护故随到萨婆若。</p>
  <p id="a1K">“譬如人之右手所作事便，<a id="a-1L"></a>般若波罗蜜亦如是。<a id="a-1M"></a>如人左手造事不便，<a id="a-1N"></a>五波罗蜜亦如是。</p>
  <p id="a1O">“譬如众流若大若小，<a id="a-1P"></a>俱入大海合为一味；<a id="a-1Q"></a>五波罗蜜亦如是，<a id="a-1R"></a>为般若波罗蜜所护，<a id="a-1S"></a>随般若波罗蜜入萨婆若，<a id="a-1T"></a>得波罗蜜名字。</p>
  <p id="a1U">“譬如转轮圣王四种兵，<a id="a-1V"></a>轮宝在前导，<a id="a-1W"></a>王意欲住轮则为住，<a id="a-1X"></a>令四种兵满其所愿，<a id="a-1Y"></a>轮亦不离其处；<a id="a-1Z"></a>般若波罗蜜亦如是，<a id="a-1a"></a>导五波罗蜜到萨婆若，<a id="a-1b"></a>常是中住不过其处。</p>
  <p id="a1c">“譬如转轮圣王常四种兵，<a id="a-1d"></a>轮宝在前导；<a id="a-1e"></a>般若波罗蜜亦如是，<a id="a-1f"></a>导五波罗蜜到萨婆若。</p>
  <p id="a1g">“住般若波罗蜜，<a id="a-1h"></a>亦不分别檀那波罗蜜随从我，<a id="a-1i"></a>尸罗波罗蜜、<a id="a-1j"></a>羼提波罗蜜、<a id="a-1k"></a>毗梨耶波罗蜜、<a id="a-1l"></a>禅那波罗蜜不随我；<a id="a-1m"></a>檀那波罗蜜亦不分别我随从般若波罗蜜，<a id="a-1n"></a>尸罗波罗蜜、<a id="a-1o"></a>羼提波罗蜜、<a id="a-1p"></a>毗梨耶波罗蜜、<a id="a-1q"></a>禅那波罗蜜不随从；<a id="a-1r"></a>尸罗波罗蜜、<a id="a-1s"></a>羼提波罗蜜、<a id="a-1t"></a>毗梨耶波罗蜜、<a id="a-1u"></a>禅那波罗蜜亦如是。<a id="a-1v"></a>何以故？<a id="a-1w"></a>诸波罗蜜性无所能作，<a id="a-1x"></a>自性空虚诳如野马。<a id="a-1y"></a>”</p>
  <p id="a1z">尔时，<a id="a-20"></a>须菩提白佛言：<a id="a-21"></a>“世尊，<a id="a-22"></a>若一切法自性空，<a id="a-23"></a>云何菩萨摩诃萨行六波罗蜜，<a id="a-24"></a>当得阿耨多罗三藐三菩提？<a id="a-25"></a>”</p>
  <p id="a26">“须菩提，<a id="a-27"></a>菩萨摩诃萨行六波罗蜜时，<a id="a-28"></a>作是念：<a id="a-29"></a>‘是世间心皆颠倒，<a id="a-2A"></a>我若不行方便力，<a id="a-2B"></a>不能度脱众生生死。<a id="a-2C"></a>我当为众生故，<a id="a-2D"></a>行檀那波罗蜜、<a id="a-2E"></a>尸罗波罗蜜、<a id="a-2F"></a>羼提波罗蜜、<a id="a-2G"></a>毗梨耶波罗蜜、<a id="a-2H"></a>禅那波罗蜜、<a id="a-2I"></a>般若波罗蜜。<a id="a-2J"></a>’是菩萨为众生故舍内外物，<a id="a-2K"></a>舍时作是念：<a id="a-2L"></a>‘我无所舍。<a id="a-2M"></a>何以故？<a id="a-2N"></a>是物必当坏败。<a id="a-2O"></a>’菩萨作如是思惟，<a id="a-2P"></a>能具足檀那波罗蜜。<a id="a-2Q"></a>为众生故终不破戒。<a id="a-2R"></a>何以故？<a id="a-2S"></a>菩萨作是念：<a id="a-2T"></a>‘我为众生发阿耨多罗三藐三菩提，<a id="a-2U"></a>若杀生是所不应；<a id="a-2V"></a>乃至我为众生发阿耨多罗三藐三菩提，<a id="a-2W"></a>若作邪见，<a id="a-2X"></a>若贪著声闻、<a id="a-2Y"></a>辟支佛地，<a id="a-2Z"></a>是所不应。<a id="a-2a"></a>’菩萨摩诃萨如是思惟，<a id="a-2b"></a>能具足尸罗波罗蜜。<a id="a-2c"></a>菩萨为众生故，<a id="a-2d"></a>不瞋心乃至不生一念。<a id="a-2e"></a>菩萨如是思惟：<a id="a-2f"></a>‘我应利益众生，<a id="a-2g"></a>云何而起瞋心？<a id="a-2h"></a>’菩萨如是能具足羼提波罗蜜。<a id="a-2i"></a>菩萨为众生故乃至阿耨多罗三藐三菩提，<a id="a-2j"></a>常不生懈怠心，<a id="a-2k"></a>菩萨如是行能具足毗梨耶波罗蜜。<a id="a-2l"></a>菩萨为众生故乃至得阿耨多罗三藐三菩提不生散乱心，<a id="a-2m"></a>菩萨如是行能具足禅那波罗蜜。<a id="a-2n"></a>菩萨为众生故乃至阿耨多罗三藐三菩提终不离智慧。<a id="a-2o"></a>何以故？<a id="a-2p"></a>除智慧不可以余法度脱众生故，<a id="a-2q"></a>菩萨如是行能具足般若波罗蜜。<a id="a-2r"></a>”</p>
  <p id="a2s">须菩提白佛言：<a id="a-2t"></a>“世尊，<a id="a-2u"></a>若诸波罗蜜无差别相，<a id="a-2v"></a>云何般若波罗蜜于五波罗蜜中第一最上微妙？<a id="a-2w"></a>”</p>
  <p id="a2x">佛告须菩提：<a id="a-2y"></a>“如是，<a id="a-2z"></a>如是，<a id="a-30"></a>诸波罗蜜虽无差别，<a id="a-31"></a>若无般若波罗蜜，<a id="a-32"></a>五波罗蜜不得波罗蜜名字；<a id="a-33"></a>因般若波罗蜜，<a id="a-34"></a>五波罗蜜得波罗蜜名字。</p>
  <p id="a35">“须菩提，<a id="a-36"></a>譬如种种色身，<a id="a-37"></a>到须弥山王边皆同一色。<a id="a-38"></a>五波罗蜜亦如是，<a id="a-39"></a>因般若波罗蜜到萨婆若中一种无异，<a id="a-3A"></a>不分别是檀那波罗蜜、<a id="a-3B"></a>是尸罗波罗蜜、<a id="a-3C"></a>是羼提波罗蜜、<a id="a-3D"></a>是毗梨耶波罗蜜、<a id="a-3E"></a>是禅那波罗蜜、<a id="a-3F"></a>是般若波罗蜜。<a id="a-3G"></a>何以故？<a id="a-3H"></a>是诸波罗蜜无自性故。<a id="a-3I"></a>以是因缘故，<a id="a-3J"></a>诸波罗蜜无差别。<a id="a-3K"></a>”</p>
  <p id="a3L">须菩提白佛言：<a id="a-3M"></a>“世尊，<a id="a-3N"></a>若随实义无分别，<a id="a-3O"></a>云何般若波罗蜜于五波罗蜜中最上微妙？<a id="a-3P"></a>”</p>
  <p id="a3Q">佛言：<a id="a-3R"></a>“如是，<a id="a-3S"></a>如是，<a id="a-3T"></a>须菩提，<a id="a-3U"></a>虽实义中无有分别，<a id="a-3V"></a>但以世俗法故，<a id="a-3W"></a>假说檀那波罗蜜、<a id="a-3X"></a>尸罗波罗蜜、<a id="a-3Y"></a>羼提波罗蜜、<a id="a-3Z"></a>毗梨耶波罗蜜、<a id="a-3a"></a>禅那波罗蜜、<a id="a-3b"></a>般若波罗蜜。<a id="a-3c"></a>为欲度众生生死，<a id="a-3d"></a>是众生实不生、<a id="a-3e"></a>不死、<a id="a-3f"></a>不起、<a id="a-3g"></a>不退。<a id="a-3h"></a>须菩提，<a id="a-3i"></a>众生无所有故，<a id="a-3j"></a>当知一切法无所有。<a id="a-3k"></a>以是因缘故，<a id="a-3l"></a>般若波罗蜜于五波罗蜜中最上最妙。<a id="a-3m"></a>须菩提，<a id="a-3n"></a>譬如阎浮提众女人中，<a id="a-3o"></a>玉女宝第一最上最妙，<a id="a-3p"></a>般若波罗蜜亦如是，<a id="a-3q"></a>于五波罗蜜中第一最上最妙。<a id="a-3r"></a>”</p>
  <p id="a3s">须菩提白佛言：<a id="a-3t"></a>“世尊，<a id="a-3u"></a>佛以何意故，<a id="a-3v"></a>说般若波罗蜜最上最妙？<a id="a-3w"></a>”</p>
  <p id="a3x">佛告须菩提：<a id="a-3y"></a>“是般若波罗蜜取一切善法，<a id="a-3z"></a>到萨婆若中住不住故。<a id="a-40"></a>”</p>
  <p id="a41">须菩提白佛言：<a id="a-42"></a>“世尊，<a id="a-43"></a>般若波罗蜜有法可取可舍不？<a id="a-44"></a>”</p>
  <p id="a45">佛言：<a id="a-46"></a>“不也，<a id="a-47"></a>须菩提，<a id="a-48"></a>般若波罗蜜无法可取，<a id="a-49"></a>无法可舍。<a id="a-4A"></a>何以故？<a id="a-4B"></a>一切法不取不舍故。<a id="a-4C"></a>”</p>
  <p id="a4D">“世尊，<a id="a-4E"></a>般若波罗蜜于何等法不取不舍？<a id="a-4F"></a>”</p>
  <p id="a4G">佛言：<a id="a-4H"></a>“般若波罗蜜于色不取不舍，<a id="a-4I"></a>于受、<a id="a-4J"></a>想、<a id="a-4K"></a>行、<a id="a-4L"></a>识乃至阿耨多罗三藐三菩提不取不舍。<a id="a-4M"></a>”</p>
  <p id="a4N">“世尊，<a id="a-4O"></a>云何不取色，<a id="a-4P"></a>乃至不取阿耨多罗三藐三菩提？<a id="a-4Q"></a>”</p>
  <p id="a4R">佛言：<a id="a-4S"></a>“若菩萨不念色，<a id="a-4T"></a>乃至不念阿耨多罗三藐三菩提，<a id="a-4U"></a>是名不取色乃至不取阿耨多罗三藐三菩提。<a id="a-4V"></a>”</p>
  <p id="a4W">须菩提言：<a id="a-4X"></a>“世尊，<a id="a-4Y"></a>若不念色，<a id="a-4Z"></a>乃至不念阿耨多罗三藐三菩提，<a id="a-4a"></a>云何得增益善根？<a id="a-4b"></a>善根不增，<a id="a-4c"></a>云何具足诸波罗蜜？<a id="a-4d"></a>若不具足诸波罗蜜，<a id="a-4e"></a>云何得阿耨多罗三藐三菩提？<a id="a-4f"></a>”</p>
  <p id="a4g">佛告须菩提：<a id="a-4h"></a>“若菩萨不念色乃至不念阿耨多罗三藐三菩提，<a id="a-4i"></a>是时善根增益，<a id="a-4j"></a>善根增益故具足诸波罗蜜，<a id="a-4k"></a>诸波罗蜜具足故得阿耨多罗三藐三菩提。<a id="a-4l"></a>何以故？<a id="a-4m"></a>不念色乃至不念阿耨多罗三藐三菩提时，<a id="a-4n"></a>便得阿耨多罗三藐三菩提。<a id="a-4o"></a>”</p>
  <p id="a4p">“世尊，<a id="a-4q"></a>何因缘故，<a id="a-4r"></a>色不念时乃至阿耨多罗三藐三菩提不念时，<a id="a-4s"></a>便得阿耨多罗三藐三菩提？<a id="a-4t"></a>”</p>
  <p id="a4u">佛言：<a id="a-4v"></a>“以念故著欲界、<a id="a-4w"></a>色界、<a id="a-4x"></a>无色界，<a id="a-4y"></a>不念故无所著。<a id="a-4z"></a>如是，<a id="a-50"></a>须菩提，<a id="a-51"></a>菩萨摩诃萨行般若波罗蜜不应有所著。<a id="a-52"></a>”</p>
  <p id="a53">“世尊，<a id="a-54"></a>菩萨摩诃萨如是行般若波罗蜜，<a id="a-55"></a>当住何处？<a id="a-56"></a>”</p>
  <p id="a57">佛言：<a id="a-58"></a>“菩萨摩诃萨如是行，<a id="a-59"></a>不住色乃至不住一切种智。<a id="a-5A"></a>”</p>
  <p id="a5B">“世尊，<a id="a-5C"></a>何因缘故，<a id="a-5D"></a>色中不住乃至一切种智中不住？<a id="a-5E"></a>”</p>
  <p id="a5F">佛言：<a id="a-5G"></a>“不著故不住。<a id="a-5H"></a>何以故？<a id="a-5I"></a>是菩萨不见有法可著可住。<a id="a-5J"></a>如是，<a id="a-5K"></a>须菩提，<a id="a-5L"></a>菩萨摩诃萨以不著不住法行般若波罗蜜。</p>
  <p id="a5M">“须菩提，<a id="a-5N"></a>若菩萨摩诃萨作是念：<a id="a-5O"></a>‘若能如是行，<a id="a-5P"></a>如是修，<a id="a-5Q"></a>是行般若波罗蜜。<a id="a-5R"></a>我今行般若波罗蜜，<a id="a-5S"></a>修般若波罗蜜。<a id="a-5T"></a>’若如是取相，<a id="a-5U"></a>则远离般若波罗蜜；<a id="a-5V"></a>若远离般若波罗蜜，<a id="a-5W"></a>则远离檀那波罗蜜，<a id="a-5X"></a>乃至远离一切种智。<a id="a-5Y"></a>何以故？<a id="a-5Z"></a>般若波罗蜜无有著处，<a id="a-5a"></a>亦无著者，<a id="a-5b"></a>自性无故。<a id="a-5c"></a>菩萨摩诃萨若复如是取相，<a id="a-5d"></a>则于般若波罗蜜退；<a id="a-5e"></a>若退般若波罗蜜，<a id="a-5f"></a>则是退阿耨多罗三藐三菩提，<a id="a-5g"></a>不得受记。<a id="a-5h"></a>菩萨摩诃萨复作是念：<a id="a-5i"></a>‘住是般若波罗蜜，<a id="a-5j"></a>能生檀那波罗蜜，<a id="a-5k"></a>乃至能生大悲。<a id="a-5l"></a>’若作是念，<a id="a-5m"></a>则为失般若波罗蜜；<a id="a-5n"></a>失般若波罗蜜者，<a id="a-5o"></a>则不能生檀那波罗蜜，<a id="a-5p"></a>乃至不能生大悲。<a id="a-5q"></a>菩萨若复作是念：<a id="a-5r"></a>‘诸佛知诸法无受相故，<a id="a-5s"></a>得阿耨多罗三藐三菩提。<a id="a-5t"></a>’菩萨若作如是演说开示教诏，<a id="a-5u"></a>则失般若波罗蜜。<a id="a-5v"></a>何以故？<a id="a-5w"></a>诸佛于诸法，<a id="a-5x"></a>无所知，<a id="a-5y"></a>无所得，<a id="a-5z"></a>亦无法可说，<a id="a-60"></a>何况当有所得？<a id="a-61"></a>无有是处。<a id="a-62"></a>”</p>
  <p id="a63">须菩提白佛言：<a id="a-64"></a>“世尊，<a id="a-65"></a>菩萨行般若波罗蜜，<a id="a-66"></a>云何无是过失？<a id="a-67"></a>”</p>
  <p id="a68">佛言：<a id="a-69"></a>“若菩萨摩诃萨行般若波罗蜜作是念：<a id="a-6A"></a>‘诸法无所有，<a id="a-6B"></a>不可取。<a id="a-6C"></a>若法无所有，<a id="a-6D"></a>不可取，<a id="a-6E"></a>则无所得。<a id="a-6F"></a>’若如是行，<a id="a-6G"></a>为行般若波罗蜜。<a id="a-6H"></a>若菩萨摩诃萨著无所有法，<a id="a-6I"></a>则远离般若波罗蜜。<a id="a-6J"></a>何以故？<a id="a-6K"></a>般若波罗蜜中无有著法故。<a id="a-6L"></a>”</p>
  <p id="a6M">须菩提白佛言：<a id="a-6N"></a>“世尊，<a id="a-6O"></a>般若波罗蜜远离般若波罗蜜耶？<a id="a-6P"></a>檀那波罗蜜远离檀那波罗蜜耶？<a id="a-6Q"></a>乃至一切种智远离一切种智耶？<a id="a-6R"></a>世尊，<a id="a-6S"></a>若般若波罗蜜远离般若波罗蜜，<a id="a-6T"></a>乃至一切种智远离一切种智，<a id="a-6U"></a>菩萨云何得般若波罗蜜，<a id="a-6V"></a>乃至得一切种智？<a id="a-6W"></a>”</p>
  <p id="a6X">佛言：<a id="a-6Y"></a>“菩萨摩诃萨行般若波罗蜜时，<a id="a-6Z"></a>不生色、<a id="a-6a"></a>是色、<a id="a-6b"></a>谁色，<a id="a-6c"></a>乃至一切种智、<a id="a-6d"></a>不生是一切种智、<a id="a-6e"></a>谁一切种智，<a id="a-6f"></a>如是菩萨能生般若波罗蜜，<a id="a-6g"></a>乃至能生一切种智。</p>
  <p id="a6h">“复次，<a id="a-6i"></a>须菩提，<a id="a-6j"></a>菩萨摩诃萨行般若波罗蜜时，<a id="a-6k"></a>不观色若常若无常、<a id="a-6l"></a>若苦若乐、<a id="a-6m"></a>若我若非我、<a id="a-6n"></a>若空若不空、<a id="a-6o"></a>若离若非离。<a id="a-6p"></a>何以故？<a id="a-6q"></a>自性不能生自性，<a id="a-6r"></a>乃至一切种智亦如是。<a id="a-6s"></a>若菩萨摩诃萨行般若波罗蜜，<a id="a-6t"></a>如是观色乃至观一切种智，<a id="a-6u"></a>能生般若波罗蜜乃至能生一切种智。<a id="a-6v"></a>譬如转轮圣王，<a id="a-6w"></a>有所至处四种兵皆随从，<a id="a-6x"></a>般若波罗蜜亦如是，<a id="a-6y"></a>有所至处五波罗蜜皆悉随从到萨婆若中住。<a id="a-6z"></a>譬如善御，<a id="a-70"></a>驾驷不失平道随意所至，<a id="a-71"></a>般若波罗蜜亦如是，<a id="a-72"></a>御五波罗蜜不失正道至萨婆若。<a id="a-73"></a>”</p>
  <p id="a74">须菩提言：<a id="a-75"></a>“世尊，<a id="a-76"></a>何等是菩萨摩诃萨道？<a id="a-77"></a>何等是非道？<a id="a-78"></a>”</p>
  <p id="a79">佛言：<a id="a-7A"></a>“声闻道非菩萨道，<a id="a-7B"></a>辟支佛道非菩萨道，<a id="a-7C"></a>一切智道是菩萨摩诃萨道。<a id="a-7D"></a>须菩提，<a id="a-7E"></a>是名菩萨摩诃萨道、<a id="a-7F"></a>非道。<a id="a-7G"></a>”</p>
  <p id="a7H">须菩提言：<a id="a-7I"></a>“世尊，<a id="a-7J"></a>诸菩萨摩诃萨般若波罗蜜，<a id="a-7K"></a>为大事故兴，<a id="a-7L"></a>所谓示是道、<a id="a-7M"></a>是非道。<a id="a-7N"></a>”</p>
  <p id="a7O">佛言：<a id="a-7P"></a>“如是，<a id="a-7Q"></a>如是，<a id="a-7R"></a>须菩提，<a id="a-7S"></a>般若波罗蜜为大事故兴，<a id="a-7T"></a>所谓示是道、<a id="a-7U"></a>是非道。<a id="a-7V"></a>须菩提，<a id="a-7W"></a>是般若波罗蜜为度无量众生故兴，<a id="a-7X"></a>为利益阿僧祇众生故兴。<a id="a-7Y"></a>般若波罗蜜虽作是利益，<a id="a-7Z"></a>亦不受色，<a id="a-7a"></a>亦不受受、<a id="a-7b"></a>想、<a id="a-7c"></a>行、<a id="a-7d"></a>识，<a id="a-7e"></a>亦不受声闻、<a id="a-7f"></a>辟支佛地。<a id="a-7g"></a>须菩提，<a id="a-7h"></a>般若波罗蜜是诸菩萨摩诃萨导示阿耨多罗三藐三菩提，<a id="a-7i"></a>能令远离声闻、<a id="a-7j"></a>辟支佛地，<a id="a-7k"></a>住萨婆若。<a id="a-7l"></a>般若波罗蜜无所生，<a id="a-7m"></a>无所灭，<a id="a-7n"></a>诸法常住故。<a id="a-7o"></a>”</p>
  <p id="a7p">须菩提言：<a id="a-7q"></a>“世尊，<a id="a-7r"></a>若般若波罗蜜无所生，<a id="a-7s"></a>无所灭，<a id="a-7t"></a>菩萨摩诃萨行般若波罗蜜时，<a id="a-7u"></a>应云何布施？<a id="a-7v"></a>云何应持戒？<a id="a-7w"></a>云何应忍辱？<a id="a-7x"></a>云何应勤精进？<a id="a-7y"></a>云何应入禅定？<a id="a-7z"></a>云何应修智慧？<a id="a-80"></a>”</p>
  <p id="a81">佛告须菩提：<a id="a-82"></a>“菩萨摩诃萨，<a id="a-83"></a>念萨婆若应布施，<a id="a-84"></a>念萨婆若应持戒、<a id="a-85"></a>忍辱、<a id="a-86"></a>精进、<a id="a-87"></a>禅定、<a id="a-88"></a>智慧。<a id="a-89"></a>是菩萨摩诃萨持是功德与众生共之，<a id="a-8A"></a>应回向阿耨多罗三藐三菩提。<a id="a-8B"></a>若如是回向，<a id="a-8C"></a>则具足修六波罗蜜及慈悲心诸功德。<a id="a-8D"></a>须菩提，<a id="a-8E"></a>若菩萨摩诃萨不远离六波罗蜜，<a id="a-8F"></a>则不远离萨婆若。<a id="a-8G"></a>以是故，<a id="a-8H"></a>须菩提，<a id="a-8I"></a>菩萨摩诃萨欲得阿耨多罗三藐三菩提，<a id="a-8J"></a>应学应行六波罗蜜。<a id="a-8K"></a>菩萨摩诃萨行六波罗蜜，<a id="a-8L"></a>具足一切善根，<a id="a-8M"></a>当得阿耨多罗三藐三菩提。<a id="a-8N"></a>以是故，<a id="a-8O"></a>须菩提，<a id="a-8P"></a>菩萨摩诃萨应习行六波罗蜜。<a id="a-8Q"></a>”</p>
  <p id="a8R">须菩提言：<a id="a-8S"></a>“世尊，<a id="a-8T"></a>云何菩萨摩诃萨应习行六波罗蜜？<a id="a-8U"></a>”</p>
  <p id="a8V">佛言：<a id="a-8W"></a>“菩萨摩诃萨应如是观，<a id="a-8X"></a>色不合不散，<a id="a-8Y"></a>受、<a id="a-8Z"></a>想、<a id="a-8a"></a>行、<a id="a-8b"></a>识不合不散，<a id="a-8c"></a>乃至一切种智不合不散，<a id="a-8d"></a>是名菩萨摩诃萨习行六波罗蜜。</p>
  <p id="a8e">“复次，<a id="a-8f"></a>须菩提，<a id="a-8g"></a>菩萨摩诃萨应作是念：<a id="a-8h"></a>‘我当不住色中，<a id="a-8i"></a>不住受、<a id="a-8j"></a>想、<a id="a-8k"></a>行、<a id="a-8l"></a>识中，<a id="a-8m"></a>乃至不住一切种智中。<a id="a-8n"></a>’如是应习行六波罗蜜。<a id="a-8o"></a>何以故？<a id="a-8p"></a>是色无所住，<a id="a-8q"></a>乃至萨婆若无所住。<a id="a-8r"></a>如是，<a id="a-8s"></a>须菩提，<a id="a-8t"></a>菩萨摩诃萨以无住法习行六波罗蜜，<a id="a-8u"></a>应当得阿耨多罗三藐三菩提。</p>
  <p id="a8v">“须菩提，<a id="a-8w"></a>譬如士夫欲食庵罗果若波那婆果，<a id="a-8x"></a>当种其子随时溉灌，<a id="a-8y"></a>守护渐渐生长，<a id="a-8z"></a>时节和合便有果实得而食之。<a id="a-90"></a>须菩提，<a id="a-91"></a>菩萨摩诃萨亦如是，<a id="a-92"></a>欲得阿耨多罗三藐三菩提，<a id="a-93"></a>当学六波罗蜜，<a id="a-94"></a>以布施摄取众生，<a id="a-95"></a>持戒、<a id="a-96"></a>忍辱、<a id="a-97"></a>精进、<a id="a-98"></a>禅定、<a id="a-99"></a>智慧摄取众生，<a id="a-9A"></a>度众生生死，<a id="a-9B"></a>如是行当得阿耨多罗三藐三菩提。<a id="a-9C"></a>以是故，<a id="a-9D"></a>须菩提，<a id="a-9E"></a>菩萨摩诃萨欲不随他人语，<a id="a-9F"></a>当学般若波罗蜜；<a id="a-9G"></a>欲净佛国土成就众生，<a id="a-9H"></a>欲坐道场，<a id="a-9I"></a>欲转法轮，<a id="a-9J"></a>当学般若波罗蜜。<a id="a-9K"></a>”</p>
  <p id="a9L">须菩提白佛言：<a id="a-9M"></a>“世尊，<a id="a-9N"></a>应如是学般若波罗蜜耶？<a id="a-9O"></a>”</p>
  <p id="a9P">佛言：<a id="a-9Q"></a>“菩萨应如是学般若波罗蜜，<a id="a-9R"></a>欲于诸法得自在，<a id="a-9S"></a>当学般若波罗蜜。<a id="a-9T"></a>何以故？<a id="a-9U"></a>学是般若波罗蜜，<a id="a-9V"></a>于一切诸法中得自在故。</p>
  <p id="a9W">“复次，<a id="a-9X"></a>须菩提，<a id="a-9Y"></a>般若波罗蜜于一切诸法中最大。<a id="a-9Z"></a>譬如大海于万川中最大，<a id="a-9a"></a>般若波罗蜜亦如是，<a id="a-9b"></a>于一切诸法中最大。<a id="a-9c"></a>以是故，<a id="a-9d"></a>诸欲求声闻、<a id="a-9e"></a>辟支佛及菩萨道，<a id="a-9f"></a>应当学般若波罗蜜、<a id="a-9g"></a>檀那波罗蜜乃至一切种智。<a id="a-9h"></a>须菩提，<a id="a-9i"></a>譬如射师，<a id="a-9j"></a>执如意弓箭不畏怨敌，<a id="a-9k"></a>菩萨摩诃萨亦如是，<a id="a-9l"></a>行般若波罗蜜乃至一切种智魔若魔天所不能坏。<a id="a-9m"></a>以是故，<a id="a-9n"></a>须菩提，<a id="a-9o"></a>菩萨摩诃萨欲得阿耨多罗三藐三菩提，<a id="a-9p"></a>应学般若波罗蜜。<a id="a-9q"></a>是行般若波罗蜜菩萨，<a id="a-9r"></a>为十方诸佛所念。<a id="a-9s"></a>”</p>
  <p id="a9t">须菩提白佛言：<a id="a-9u"></a>“世尊，<a id="a-9v"></a>云何十方诸佛念是菩萨摩诃萨？<a id="a-9w"></a>”</p>
  <p id="a9x">佛告须菩提：<a id="a-9y"></a>“菩萨摩诃萨行檀那波罗蜜时，<a id="a-9z"></a>十方诸佛皆念；<a id="a-A0"></a>行尸罗波罗蜜、<a id="a-A1"></a>羼提波罗蜜、<a id="a-A2"></a>毗梨耶波罗蜜、<a id="a-A3"></a>禅那波罗蜜、<a id="a-A4"></a>般若波罗蜜时，<a id="a-A5"></a>十方诸佛皆念。<a id="a-A6"></a>云何念？<a id="a-A7"></a>布施不可得，<a id="a-A8"></a>持戒、<a id="a-A9"></a>忍辱、<a id="a-AA"></a>精进、<a id="a-AB"></a>禅定、<a id="a-AC"></a>智慧不可得，<a id="a-AD"></a>乃至一切种智不可得。<a id="a-AE"></a>菩萨能如是不得诸法故，<a id="a-AF"></a>诸佛念是菩萨摩诃萨。</p>
  <p id="aAG">“复次，<a id="a-AH"></a>须菩提，<a id="a-AI"></a>诸佛不以色故念，<a id="a-AJ"></a>不以受、<a id="a-AK"></a>想、<a id="a-AL"></a>行、<a id="a-AM"></a>识故念，<a id="a-AN"></a>乃至不以一切种智故念。<a id="a-AO"></a>”</p>
  <p id="aAP">须菩提言：<a id="a-AQ"></a>“世尊，<a id="a-AR"></a>菩萨摩诃萨多有所学，<a id="a-AS"></a>实无所学？<a id="a-AT"></a>”</p>
  <p id="aAU">佛言：<a id="a-AV"></a>“如是，<a id="a-AW"></a>如是，<a id="a-AX"></a>须菩提，<a id="a-AY"></a>菩萨多有所学，<a id="a-AZ"></a>实无所学。<a id="a-Aa"></a>何以故？<a id="a-Ab"></a>是菩萨所学诸法皆不可得。<a id="a-Ac"></a>”</p>
  <p id="aAd">须菩提白佛言：<a id="a-Ae"></a>“世尊，<a id="a-Af"></a>佛所说法若略若广，<a id="a-Ag"></a>于此法中诸菩萨摩诃萨欲求阿耨多罗三藐三菩提，<a id="a-Ah"></a>六波罗蜜若略若广应当受持亲近读诵，<a id="a-Ai"></a>读诵已思惟正观，<a id="a-Aj"></a>心、<a id="a-Ak"></a>心数法不行故。<a id="a-Al"></a>”</p>
  <p id="aAm">佛告须菩提：<a id="a-An"></a>“如是，<a id="a-Ao"></a>如是，<a id="a-Ap"></a>菩萨摩诃萨略广学六波罗蜜，<a id="a-Aq"></a>当知一切法略广相。<a id="a-Ar"></a>”</p>
  <p id="aAs">须菩提言：<a id="a-At"></a>“世尊，<a id="a-Au"></a>云何菩萨摩诃萨知一切法略广相？<a id="a-Av"></a>”</p>
  <p id="aAw">佛言：<a id="a-Ax"></a>“知色如相，<a id="a-Ay"></a>知受、<a id="a-Az"></a>想、<a id="a-B0"></a>行、<a id="a-B1"></a>识乃至知一切种智如相，<a id="a-B2"></a>如是能知一切法略广相。<a id="a-B3"></a>”</p>
  <p id="aB4">须菩提言：<a id="a-B5"></a>“世尊，<a id="a-B6"></a>云何色如相？<a id="a-B7"></a>云何受、<a id="a-B8"></a>想、<a id="a-B9"></a>行、<a id="a-BA"></a>识乃至一切种智如相？<a id="a-BB"></a>”</p>
  <p id="aBC">佛告须菩提：<a id="a-BD"></a>“是色如无生、<a id="a-BE"></a>无灭、<a id="a-BF"></a>无住异，<a id="a-BG"></a>是名色如相，<a id="a-BH"></a>乃至一切种智如相无生、<a id="a-BI"></a>无灭、<a id="a-BJ"></a>无住异，<a id="a-BK"></a>是名一切种智如相。<a id="a-BL"></a>是中菩萨摩诃萨应学。<a id="a-BM"></a>复次，<a id="a-BN"></a>须菩提，<a id="a-BO"></a>菩萨摩诃萨知诸法实际时，<a id="a-BP"></a>知一切法略广相。<a id="a-BQ"></a>”</p>
  <p id="aBR">“世尊，<a id="a-BS"></a>何等是诸法实际？<a id="a-BT"></a>”</p>
  <p id="aBU">佛言：<a id="a-BV"></a>“无际是名实际，<a id="a-BW"></a>菩萨学是际，<a id="a-BX"></a>知一切诸法略广相。<a id="a-BY"></a>须菩提，<a id="a-BZ"></a>若菩萨摩诃萨知诸法法性，<a id="a-Ba"></a>是菩萨能知一切法略广相。<a id="a-Bb"></a>”</p>
  <p id="aBc">“世尊，<a id="a-Bd"></a>何等是诸法法性？<a id="a-Be"></a>”</p>
  <p id="aBf">佛言：<a id="a-Bg"></a>“色性，<a id="a-Bh"></a>是名法性。<a id="a-Bi"></a>是性，<a id="a-Bj"></a>无分，<a id="a-Bk"></a>无非分。<a id="a-Bl"></a>须菩提，<a id="a-Bm"></a>菩萨摩诃萨知法性故，<a id="a-Bn"></a>知一切法略广相。<a id="a-Bo"></a>”</p>
  <p id="aBp">须菩提白佛言：<a id="a-Bq"></a>“世尊，<a id="a-Br"></a>复云何应知一切法略广相？<a id="a-Bs"></a>”</p>
  <p id="aBt">佛言：<a id="a-Bu"></a>“若菩萨摩诃萨知一切法不合不散。<a id="a-Bv"></a>”</p>
  <p id="aBw">须菩提言：<a id="a-Bx"></a>“世尊，<a id="a-By"></a>何等法不合不散？<a id="a-Bz"></a>”</p>
  <p id="aC0">佛言：<a id="a-C1"></a>“色不合不散，<a id="a-C2"></a>受、<a id="a-C3"></a>想、<a id="a-C4"></a>行、<a id="a-C5"></a>识不合不散，<a id="a-C6"></a>乃至一切种智不合不散，<a id="a-C7"></a>有为性、<a id="a-C8"></a>无为性不合不散。<a id="a-C9"></a>何以故？<a id="a-CA"></a>是诸法自性无，<a id="a-CB"></a>云何有合散？<a id="a-CC"></a>若法自性无是为非法，<a id="a-CD"></a>法与非法不合不散，<a id="a-CE"></a>如是应当知一切法略广相。<a id="a-CF"></a>”</p>
  <p id="aCG">须菩提言：<a id="a-CH"></a>“世尊，<a id="a-CI"></a>是名菩萨摩诃萨略摄般若波罗蜜。<a id="a-CJ"></a>世尊，<a id="a-CK"></a>是略摄般若波罗蜜中，<a id="a-CL"></a>初发意菩萨摩诃萨应学，<a id="a-CM"></a>乃至十地菩萨摩诃萨亦应学。<a id="a-CN"></a>是菩萨摩诃萨学是略摄般若波罗蜜，<a id="a-CO"></a>则知一切法略广相。<a id="a-CP"></a>世尊，<a id="a-CQ"></a>是门利根菩萨摩诃萨所入。<a id="a-CR"></a>”</p>
  <p id="aCS">佛言：<a id="a-CT"></a>“钝根菩萨亦可入是门，<a id="a-CU"></a>中根菩萨、<a id="a-CV"></a>散心菩萨亦可入是门，<a id="a-CW"></a>是门无礙。<a id="a-CX"></a>若菩萨摩诃萨一心学者皆入是门，<a id="a-CY"></a>懈怠、<a id="a-CZ"></a>少精进、<a id="a-Ca"></a>妄忆念、<a id="a-Cb"></a>乱心者所不能入，<a id="a-Cc"></a>精进、<a id="a-Cd"></a>不懈怠、<a id="a-Ce"></a>正忆念、<a id="a-Cf"></a>摄心者能入，<a id="a-Cg"></a>欲住阿毗跋致地、<a id="a-Ch"></a>欲逮一切种智者能入。<a id="a-Ci"></a>是菩萨摩诃萨如般若波罗蜜所说当学，<a id="a-Cj"></a>如禅波罗蜜所说当学，<a id="a-Ck"></a>乃至如檀波罗蜜所说当学，<a id="a-Cl"></a>是菩萨摩诃萨当得一切智。<a id="a-Cm"></a>是菩萨摩诃萨行般若波罗蜜，<a id="a-Cn"></a>所有魔事欲起即灭。<a id="a-Co"></a>以是故，<a id="a-Cp"></a>菩萨摩诃萨欲得方便力当行般若波罗蜜。<a id="a-Cq"></a>若菩萨摩诃萨如是行、<a id="a-Cr"></a>如是习、<a id="a-Cs"></a>如是修般若波罗蜜，<a id="a-Ct"></a>是时无量阿僧祇国土中现在诸佛，<a id="a-Cu"></a>念是行般若波罗蜜菩萨。<a id="a-Cv"></a>何以故？<a id="a-Cw"></a>是般若波罗蜜中生过去、<a id="a-Cx"></a>未来、<a id="a-Cy"></a>现在诸佛故。<a id="a-Cz"></a>以是故，<a id="a-D0"></a>菩萨摩诃萨应如是思惟：<a id="a-D1"></a>‘过去、<a id="a-D2"></a>未来、<a id="a-D3"></a>现在诸佛所得法，<a id="a-D4"></a>我亦当得。<a id="a-D5"></a>’如是，<a id="a-D6"></a>须菩提，<a id="a-D7"></a>菩萨摩诃萨应习般若波罗蜜。<a id="a-D8"></a>若如是习般若波罗蜜，<a id="a-D9"></a>疾得阿耨多罗三藐三菩提。<a id="a-DA"></a>以是故，<a id="a-DB"></a>菩萨摩诃萨常应不远离萨婆若念。<a id="a-DC"></a>若菩萨摩诃萨如是行般若波罗蜜，<a id="a-DD"></a>乃至弹指顷是菩萨福德甚多。<a id="a-DE"></a>若有人教三千大千国土中众生，<a id="a-DF"></a>自恣布施，<a id="a-DG"></a>教令持戒、<a id="a-DH"></a>禅定、<a id="a-DI"></a>智慧，<a id="a-DJ"></a>教令得解脱、<a id="a-DK"></a>得解脱知见，<a id="a-DL"></a>教令得须陀洹果乃至阿罗汉果、<a id="a-DM"></a>辟支佛道，<a id="a-DN"></a>不如是菩萨修般若波罗蜜乃至弹指顷。<a id="a-DO"></a>何以故？<a id="a-DP"></a>是般若波罗蜜中，<a id="a-DQ"></a>生布施、<a id="a-DR"></a>持戒、<a id="a-DS"></a>禅定、<a id="a-DT"></a>智慧、<a id="a-DU"></a>须陀洹果乃至辟支佛道，<a id="a-DV"></a>十方现在诸佛亦从般若波罗蜜中生，<a id="a-DW"></a>过去、<a id="a-DX"></a>未来诸佛亦从般若波罗蜜中生故。</p>
  <p id="aDY">“复次，<a id="a-DZ"></a>须菩提，<a id="a-Da"></a>菩萨摩诃萨应萨婆若念，<a id="a-Db"></a>行般若波罗蜜若须臾时、<a id="a-Dc"></a>若半日、<a id="a-Dd"></a>若一日、<a id="a-De"></a>若一月、<a id="a-Df"></a>若百日、<a id="a-Dg"></a>若一岁、<a id="a-Dh"></a>若百岁、<a id="a-Di"></a>若一劫、<a id="a-Dj"></a>若百劫乃至无量无边阿僧祇劫，<a id="a-Dk"></a>是菩萨修是般若波罗蜜福德甚多，<a id="a-Dl"></a>胜于教十方恒河沙等世界中众生布施、<a id="a-Dm"></a>持戒、<a id="a-Dn"></a>禅定、<a id="a-Do"></a>智慧、<a id="a-Dp"></a>解脱、<a id="a-Dq"></a>解脱知见，<a id="a-Dr"></a>教令得须陀洹果乃至辟支佛道。<a id="a-Ds"></a>何以故？<a id="a-Dt"></a>诸佛从般若波罗蜜中生，<a id="a-Du"></a>说是布施、<a id="a-Dv"></a>持戒、<a id="a-Dw"></a>禅定、<a id="a-Dx"></a>智慧、<a id="a-Dy"></a>解脱、<a id="a-Dz"></a>解脱知见、<a id="a-E0"></a>须陀洹果乃至辟支佛道。<a id="a-E1"></a>若有菩萨摩诃萨如般若波罗蜜所说住，<a id="a-E2"></a>当知是菩萨摩诃萨是阿毗跋致，<a id="a-E3"></a>为诸佛所念，<a id="a-E4"></a>如是方便力成就；<a id="a-E5"></a>当知是菩萨亲近供养无量千万亿诸佛种善根，<a id="a-E6"></a>与善知识相随，<a id="a-E7"></a>久行六波罗蜜，<a id="a-E8"></a>久修十八空、<a id="a-E9"></a>四念处乃至八圣道分、<a id="a-EA"></a>佛十力乃至一切种智；<a id="a-EB"></a>当知是菩萨住法王子地，<a id="a-EC"></a>满足诸愿，<a id="a-ED"></a>常不离诸佛不离诸善根，<a id="a-EE"></a>从一佛国至一佛国；<a id="a-EF"></a>当知是菩萨辩才无尽，<a id="a-EG"></a>具足得陀罗尼，<a id="a-EH"></a>身色具足、<a id="a-EI"></a>受记具足故为众生受身；<a id="a-EJ"></a>当知是菩萨善知字门，<a id="a-EK"></a>善知非字门，<a id="a-EL"></a>善于言，<a id="a-EM"></a>善于不言，<a id="a-EN"></a>善于一言，<a id="a-EO"></a>善于二言，<a id="a-EP"></a>善于多言，<a id="a-EQ"></a>善知女语，<a id="a-ER"></a>善知男语，<a id="a-ES"></a>善知色乃至识，<a id="a-ET"></a>善知世间性，<a id="a-EU"></a>善知涅槃性，<a id="a-EV"></a>善知法相，<a id="a-EW"></a>善知有为相，<a id="a-EX"></a>善知无为相，<a id="a-EY"></a>善知有法，<a id="a-EZ"></a>善知无法，<a id="a-Ea"></a>善知自性，<a id="a-Eb"></a>善知他性，<a id="a-Ec"></a>善知合法，<a id="a-Ed"></a>善知散法，<a id="a-Ee"></a>善知相应法，<a id="a-Ef"></a>善知不相应法，<a id="a-Eg"></a>善知相应不相应法，<a id="a-Eh"></a>善知如，<a id="a-Ei"></a>善知不如，<a id="a-Ej"></a>善知法性，<a id="a-Ek"></a>善知法位，<a id="a-El"></a>善知缘，<a id="a-Em"></a>善知无缘，<a id="a-En"></a>善知阴，<a id="a-Eo"></a>善知界，<a id="a-Ep"></a>善知入，<a id="a-Eq"></a>善知四谛，<a id="a-Er"></a>善知十二因缘，<a id="a-Es"></a>善知四禅，<a id="a-Et"></a>善知四无量心，<a id="a-Eu"></a>善知无色定，<a id="a-Ev"></a>善知六波罗蜜，<a id="a-Ew"></a>善知四念处，<a id="a-Ex"></a>乃至善知一切种智，<a id="a-Ey"></a>善知有为性，<a id="a-Ez"></a>善知无为性，<a id="a-F0"></a>善知有性，<a id="a-F1"></a>善知无性，<a id="a-F2"></a>善知色观，<a id="a-F3"></a>善知受、<a id="a-F4"></a>想、<a id="a-F5"></a>行、<a id="a-F6"></a>识观，<a id="a-F7"></a>乃至善知一切种智观，<a id="a-F8"></a>善知色、<a id="a-F9"></a>色相空，<a id="a-FA"></a>善知受想行识、<a id="a-FB"></a>识相空，<a id="a-FC"></a>乃至善知菩提、<a id="a-FD"></a>菩提相空，<a id="a-FE"></a>善知舍道，<a id="a-FF"></a>善知不舍道，<a id="a-FG"></a>善知生，<a id="a-FH"></a>善知灭，<a id="a-FI"></a>善知住、<a id="a-FJ"></a>异，<a id="a-FK"></a>善知欲，<a id="a-FL"></a>善知瞋，<a id="a-FM"></a>善知痴，<a id="a-FN"></a>善知不欲，<a id="a-FO"></a>善知不瞋，<a id="a-FP"></a>善知不痴，<a id="a-FQ"></a>善知见，<a id="a-FR"></a>善知不见，<a id="a-FS"></a>善知邪见，<a id="a-FT"></a>善知正见，<a id="a-FU"></a>善知一切见，<a id="a-FV"></a>善知名，<a id="a-FW"></a>善知色，<a id="a-FX"></a>善知名色，<a id="a-FY"></a>善知因缘，<a id="a-FZ"></a>善知次第缘，<a id="a-Fa"></a>善知缘缘，<a id="a-Fb"></a>善知增上缘，<a id="a-Fc"></a>善知行相，<a id="a-Fd"></a>善知苦，<a id="a-Fe"></a>善知集，<a id="a-Ff"></a>善知灭，<a id="a-Fg"></a>善知道，<a id="a-Fh"></a>善知地狱，<a id="a-Fi"></a>善知饿鬼，<a id="a-Fj"></a>善知畜生，<a id="a-Fk"></a>善知人，<a id="a-Fl"></a>善知天，<a id="a-Fm"></a>善知地狱趣，<a id="a-Fn"></a>善知饿鬼趣，<a id="a-Fo"></a>善知畜生趣，<a id="a-Fp"></a>善知人趣，<a id="a-Fq"></a>善知天趣，<a id="a-Fr"></a>善知须陀洹，<a id="a-Fs"></a>善知须陀洹果，<a id="a-Ft"></a>善知须陀洹道，<a id="a-Fu"></a>善知斯陀含，<a id="a-Fv"></a>善知斯陀含果，<a id="a-Fw"></a>善知斯陀含道，<a id="a-Fx"></a>善知阿那含，<a id="a-Fy"></a>善知阿那含果，<a id="a-Fz"></a>善知阿那含道，<a id="a-G0"></a>善知阿罗汉，<a id="a-G1"></a>善知阿罗汉果，<a id="a-G2"></a>善知阿罗汉道，<a id="a-G3"></a>善知辟支佛，<a id="a-G4"></a>善知辟支佛果，<a id="a-G5"></a>善知辟支佛道，<a id="a-G6"></a>善知佛，<a id="a-G7"></a>善知一切智，<a id="a-G8"></a>善知一切智道，<a id="a-G9"></a>善知诸根，<a id="a-GA"></a>善知诸根具足，<a id="a-GB"></a>善知慧，<a id="a-GC"></a>善知疾慧，<a id="a-GD"></a>善知有力慧，<a id="a-GE"></a>善知利慧，<a id="a-GF"></a>善知出慧，<a id="a-GG"></a>善知达慧，<a id="a-GH"></a>善知广慧，<a id="a-GI"></a>善知深慧，<a id="a-GJ"></a>善知大慧，<a id="a-GK"></a>善知无等慧，<a id="a-GL"></a>善知实慧，<a id="a-GM"></a>善知过去世，<a id="a-GN"></a>善知未来世，<a id="a-GO"></a>善知现在世，<a id="a-GP"></a>善知方便，<a id="a-GQ"></a>善知待众生，<a id="a-GR"></a>善知心，<a id="a-GS"></a>善知深心，<a id="a-GT"></a>善知义，<a id="a-GU"></a>善知语，<a id="a-GV"></a>善知分别三乘。<a id="a-GW"></a>须菩提，<a id="a-GX"></a>菩萨摩诃萨行般若波罗蜜，<a id="a-GY"></a>生般若波罗蜜，<a id="a-GZ"></a>修般若波罗蜜，<a id="a-Ga"></a>得如是等利益。<a id="a-Gb"></a>”</p>
  <p data-pb></p>
  <h2 id="aGc">三慧品第七十</h2>
  <p id="aGd">须菩提白佛言：<a id="a-Ge"></a>“世尊，<a id="a-Gf"></a>菩萨摩诃萨云何行般若波罗蜜？<a id="a-Gg"></a>云何生般若波罗蜜？<a id="a-Gh"></a>云何修般若波罗蜜？<a id="a-Gi"></a>”</p>
  <p id="aGj">佛言：<a id="a-Gk"></a>“色寂灭故，<a id="a-Gl"></a>色空故，<a id="a-Gm"></a>色虚诳故，<a id="a-Gn"></a>色不坚实故，<a id="a-Go"></a>应行般若波罗蜜，<a id="a-Gp"></a>受、<a id="a-Gq"></a>想、<a id="a-Gr"></a>行、<a id="a-Gs"></a>识亦如是。<a id="a-Gt"></a>如汝所问，<a id="a-Gu"></a>云何生般若波罗蜜？<a id="a-Gv"></a>如虚空生故，<a id="a-Gw"></a>应生般若波罗蜜。<a id="a-Gx"></a>如汝问，<a id="a-Gy"></a>云何修般若波罗蜜？<a id="a-Gz"></a>修诸法破坏故，<a id="a-H0"></a>应修般若波罗蜜。<a id="a-H1"></a>”</p>
  <p id="aH2">须菩提言：<a id="a-H3"></a>“世尊，<a id="a-H4"></a>行般若波罗蜜，<a id="a-H5"></a>生般若波罗蜜，<a id="a-H6"></a>修般若波罗蜜，<a id="a-H7"></a>应几时？<a id="a-H8"></a>”</p>
  <p id="aH9">佛言：<a id="a-HA"></a>“从初发意乃至坐道场，<a id="a-HB"></a>应行、<a id="a-HC"></a>应生、<a id="a-HD"></a>应修般若波罗蜜。<a id="a-HE"></a>”</p>
  <p id="aHF">须菩提白佛言：<a id="a-HG"></a>“世尊，<a id="a-HH"></a>次第心应行般若波罗蜜？<a id="a-HI"></a>”</p>
  <p id="aHJ">佛言：<a id="a-HK"></a>“常不舍萨婆若心，<a id="a-HL"></a>不令余念得入，<a id="a-HM"></a>为行般若波罗蜜，<a id="a-HN"></a>为生般若波罗蜜，<a id="a-HO"></a>为修般若波罗蜜。<a id="a-HP"></a>若心、<a id="a-HQ"></a>心数法不行故，<a id="a-HR"></a>为行般若波罗蜜，<a id="a-HS"></a>为生般若波罗蜜，<a id="a-HT"></a>为修般若波罗蜜。<a id="a-HU"></a>”</p>
  <p id="aHV">须菩提白佛言：<a id="a-HW"></a>“世尊，<a id="a-HX"></a>菩萨摩诃萨修般若波罗蜜，<a id="a-HY"></a>当得萨婆若不？<a id="a-HZ"></a>”</p>
  <p id="aHa">佛言：<a id="a-Hb"></a>“不。<a id="a-Hc"></a>”</p>
  <p id="aHd">“世尊，<a id="a-He"></a>不修般若波罗蜜，<a id="a-Hf"></a>得萨婆若不？<a id="a-Hg"></a>”</p>
  <p id="aHh">佛言：<a id="a-Hi"></a>“不。<a id="a-Hj"></a>”</p>
  <p id="aHk">“世尊，<a id="a-Hl"></a>修不修得萨婆若不？<a id="a-Hm"></a>”</p>
  <p id="aHn">佛言：<a id="a-Ho"></a>“不。<a id="a-Hp"></a>”</p>
  <p id="aHq">“世尊，<a id="a-Hr"></a>非修非不修得萨婆若不？<a id="a-Hs"></a>”</p>
  <p id="aHt">佛言：<a id="a-Hu"></a>“不。<a id="a-Hv"></a>”</p>
  <p id="aHw">“世尊，<a id="a-Hx"></a>若不尔，<a id="a-Hy"></a>云何当得萨婆若？<a id="a-Hz"></a>”</p>
  <p id="aI0">佛言：<a id="a-I1"></a>“菩萨摩诃萨得萨婆若如如相。<a id="a-I2"></a>”</p>
  <p id="aI3">“世尊，<a id="a-I4"></a>云何如如相？<a id="a-I5"></a>”</p>
  <p id="aI6">“如实际。<a id="a-I7"></a>”</p>
  <p id="aI8">“云何如实际？<a id="a-I9"></a>”</p>
  <p id="aIA">“如法性。<a id="a-IB"></a>”</p>
  <p id="aIC">“云何如法性？<a id="a-ID"></a>”</p>
  <p id="aIE">“如我性、<a id="a-IF"></a>众生性、<a id="a-IG"></a>寿命性。<a id="a-IH"></a>”</p>
  <p id="aII">“世尊，<a id="a-IJ"></a>云何我性、<a id="a-IK"></a>众生性、<a id="a-IL"></a>寿命性。<a id="a-IM"></a>”</p>
  <p id="aIN">佛告须菩提：<a id="a-IO"></a>“于汝意云何？<a id="a-IP"></a>我、<a id="a-IQ"></a>众生、<a id="a-IR"></a>寿命法可得不？<a id="a-IS"></a>”</p>
  <p id="aIT">须菩提言：<a id="a-IU"></a>“不可得。<a id="a-IV"></a>”</p>
  <p id="aIW">佛言：<a id="a-IX"></a>“若我、<a id="a-IY"></a>众生、<a id="a-IZ"></a>寿命不可得，<a id="a-Ia"></a>云何当说有我性、<a id="a-Ib"></a>众生性、<a id="a-Ic"></a>寿命性？<a id="a-Id"></a>若般若波罗蜜中不说有一切法，<a id="a-Ie"></a>当得一切种智。<a id="a-If"></a>”</p>
  <p id="aIg">须菩提言：<a id="a-Ih"></a>“世尊，<a id="a-Ii"></a>但般若波罗蜜是不可说，<a id="a-Ij"></a>禅那波罗蜜乃至檀那波罗蜜亦不可说。<a id="a-Ik"></a>”</p>
  <p id="aIl">佛告须菩提：<a id="a-Im"></a>“般若波罗蜜不可说，<a id="a-In"></a>檀那波罗蜜乃至一切法，<a id="a-Io"></a>若有为、<a id="a-Ip"></a>若无为、<a id="a-Iq"></a>若声闻法、<a id="a-Ir"></a>若辟支佛法、<a id="a-Is"></a>若菩萨法、<a id="a-It"></a>若佛法，<a id="a-Iu"></a>亦不可说。<a id="a-Iv"></a>”</p>
  <p id="aIw">“世尊，<a id="a-Ix"></a>若一切法不可说，<a id="a-Iy"></a>云何说是地狱，<a id="a-Iz"></a>是畜生，<a id="a-J0"></a>是饿鬼，<a id="a-J1"></a>是人，<a id="a-J2"></a>是天，<a id="a-J3"></a>是须陀洹，<a id="a-J4"></a>是斯陀含、<a id="a-J5"></a>阿那含、<a id="a-J6"></a>阿罗汉、<a id="a-J7"></a>辟支佛，<a id="a-J8"></a>是诸佛？<a id="a-J9"></a>”</p>
  <p id="aJA">佛告须菩提：<a id="a-JB"></a>“于汝意云何？<a id="a-JC"></a>是众生名字实可得不？<a id="a-JD"></a>”</p>
  <p id="aJE">须菩提言：<a id="a-JF"></a>“世尊，<a id="a-JG"></a>不可得。<a id="a-JH"></a>”</p>
  <p id="aJI">佛言：<a id="a-JJ"></a>“若众生不可得，<a id="a-JK"></a>云何当说有地狱、<a id="a-JL"></a>饿鬼、<a id="a-JM"></a>畜生、<a id="a-JN"></a>人、<a id="a-JO"></a>天、<a id="a-JP"></a>须陀洹乃至佛？<a id="a-JQ"></a>如是，<a id="a-JR"></a>须菩提，<a id="a-JS"></a>菩萨摩诃萨行般若波罗蜜时，<a id="a-JT"></a>应当学一切法不可说。<a id="a-JU"></a>”</p>
  <p id="aJV">须菩提言：<a id="a-JW"></a>“世尊，<a id="a-JX"></a>菩萨摩诃萨行般若波罗蜜时，<a id="a-JY"></a>应学色，<a id="a-JZ"></a>应学受、<a id="a-Ja"></a>想、<a id="a-Jb"></a>行、<a id="a-Jc"></a>识，<a id="a-Jd"></a>乃至应学一切种智。<a id="a-Je"></a>”</p>
  <p id="aJf">佛告须菩提：<a id="a-Jg"></a>“菩萨摩诃萨学般若波罗蜜时，<a id="a-Jh"></a>应学色不增不减，<a id="a-Ji"></a>乃至应学一切种智不增不减。<a id="a-Jj"></a>”</p>
  <p id="aJk">须菩提言：<a id="a-Jl"></a>“世尊，<a id="a-Jm"></a>云何色不增不减学，<a id="a-Jn"></a>乃至一切种智不增不减学？<a id="a-Jo"></a>”</p>
  <p id="aJp">佛言：<a id="a-Jq"></a>“不生不灭故学。<a id="a-Jr"></a>”</p>
  <p id="aJs">“世尊，<a id="a-Jt"></a>云何名不生不灭学？<a id="a-Ju"></a>”</p>
  <p id="aJv">佛言：<a id="a-Jw"></a>“不起不作诸行业若有若无故。<a id="a-Jx"></a>”</p>
  <p id="aJy">“世尊，<a id="a-Jz"></a>云何名不起不作诸行业若有若无？<a id="a-K0"></a>”</p>
  <p id="aK1">佛言：<a id="a-K2"></a>“观诸法自相空故。<a id="a-K3"></a>”</p>
  <p id="aK4">“世尊，<a id="a-K5"></a>云何应观诸法自相空？<a id="a-K6"></a>”</p>
  <p id="aK7">佛言：<a id="a-K8"></a>“应观色、<a id="a-K9"></a>色相空，<a id="a-KA"></a>应观受想行识、<a id="a-KB"></a>识相空，<a id="a-KC"></a>应观眼、<a id="a-KD"></a>眼相空乃至意色乃至法眼识界乃至意识界、<a id="a-KE"></a>意识界相空，<a id="a-KF"></a>应观内空、<a id="a-KG"></a>内空相空，<a id="a-KH"></a>乃至应观自相空、<a id="a-KI"></a>自相空相空，<a id="a-KJ"></a>应观四禅、<a id="a-KK"></a>四禅相空，<a id="a-KL"></a>乃至灭受想定、<a id="a-KM"></a>灭受想定相空，<a id="a-KN"></a>应观四念处、<a id="a-KO"></a>四念处相空，<a id="a-KP"></a>乃至阿耨多罗三藐三菩提、<a id="a-KQ"></a>阿耨多罗三藐三菩提相空。<a id="a-KR"></a>如是，<a id="a-KS"></a>须菩提，<a id="a-KT"></a>菩萨行般若波罗蜜时，<a id="a-KU"></a>应行诸法自相空。<a id="a-KV"></a>”</p>
  <p id="aKW">“世尊，<a id="a-KX"></a>若色、<a id="a-KY"></a>色相空，<a id="a-KZ"></a>乃至阿耨多罗三藐三菩提、<a id="a-Ka"></a>阿耨多罗三藐三菩提相空，<a id="a-Kb"></a>云何菩萨摩诃萨应行般若波罗蜜？<a id="a-Kc"></a>”</p>
  <p id="aKd">佛言：<a id="a-Ke"></a>“不行是名行般若波罗蜜。<a id="a-Kf"></a>”</p>
  <p id="aKg">“世尊，<a id="a-Kh"></a>云何不行是行般若波罗蜜？<a id="a-Ki"></a>”</p>
  <p id="aKj">佛言：<a id="a-Kk"></a>“般若波罗蜜不可得故，<a id="a-Kl"></a>菩萨不可得，<a id="a-Km"></a>行亦不可得，<a id="a-Kn"></a>行者、<a id="a-Ko"></a>行法、<a id="a-Kp"></a>行处亦不可得故，<a id="a-Kq"></a>是名菩萨摩诃萨行不行般若波罗蜜，<a id="a-Kr"></a>一切诸戏论不可得故。<a id="a-Ks"></a>”</p>
  <p id="aKt">“世尊，<a id="a-Ku"></a>若不行是菩萨摩诃萨行般若波罗蜜，<a id="a-Kv"></a>初发意菩萨云何行般若波罗蜜？<a id="a-Kw"></a>”</p>
  <p id="aKx">“须菩提，<a id="a-Ky"></a>菩萨从初发意以来，<a id="a-Kz"></a>应学空无所得法，<a id="a-L0"></a>是菩萨用无所得法故布施、<a id="a-L1"></a>持戒、<a id="a-L2"></a>忍辱、<a id="a-L3"></a>精进、<a id="a-L4"></a>禅定，<a id="a-L5"></a>用无所得法故修智慧，<a id="a-L6"></a>乃至一切种智亦如是。<a id="a-L7"></a>”</p>
  <p id="aL8">须菩提白佛言：<a id="a-L9"></a>“世尊，<a id="a-LA"></a>云何名有所得？<a id="a-LB"></a>云何名无所得？<a id="a-LC"></a>”</p>
  <p id="aLD">佛告须菩提：<a id="a-LE"></a>“诸有二者是有所得，<a id="a-LF"></a>无有二者是无所得。<a id="a-LG"></a>”</p>
  <p id="aLH">“世尊，<a id="a-LI"></a>何等是二有所得？<a id="a-LJ"></a>何等是不二无所得？<a id="a-LK"></a>”</p>
  <p id="aLL">佛言：<a id="a-LM"></a>“眼、<a id="a-LN"></a>色为二，<a id="a-LO"></a>乃至意、<a id="a-LP"></a>法为二，<a id="a-LQ"></a>乃至阿耨多罗三藐三菩提、<a id="a-LR"></a>佛为二，<a id="a-LS"></a>是名为二。<a id="a-LT"></a>”</p>
  <p id="aLU">“世尊，<a id="a-LV"></a>从有所得中无所得，<a id="a-LW"></a>从无所得中无所得？<a id="a-LX"></a>”</p>
  <p id="aLY">佛言：<a id="a-LZ"></a>“不从有所得中无所得，<a id="a-La"></a>不从无所得中无所得。<a id="a-Lb"></a>须菩提，<a id="a-Lc"></a>有所得、<a id="a-Ld"></a>无所得平等，<a id="a-Le"></a>是名无所得。<a id="a-Lf"></a>如是，<a id="a-Lg"></a>须菩提，<a id="a-Lh"></a>菩萨摩诃萨于有所得、<a id="a-Li"></a>无所得平等法中应学。<a id="a-Lj"></a>须菩提，<a id="a-Lk"></a>菩萨摩诃萨如是学般若波罗蜜，<a id="a-Ll"></a>是名无所得者，<a id="a-Lm"></a>无有过失。<a id="a-Ln"></a>”</p>
  <p id="aLo">须菩提白佛言：<a id="a-Lp"></a>“世尊，<a id="a-Lq"></a>若菩萨行般若波罗蜜，<a id="a-Lr"></a>不行有所得，<a id="a-Ls"></a>不行无所得，<a id="a-Lt"></a>云何从一地至一地得一切种智？<a id="a-Lu"></a>”</p>
  <p id="aLv">佛告须菩提：<a id="a-Lw"></a>“菩萨摩诃萨行般若波罗蜜时，<a id="a-Lx"></a>不住有所得中从一地至一地。<a id="a-Ly"></a>何以故？<a id="a-Lz"></a>有所得中住，<a id="a-M0"></a>不能从一地至一地。<a id="a-M1"></a>何以故？<a id="a-M2"></a>须菩提，<a id="a-M3"></a>无所得是般若波罗蜜相，<a id="a-M4"></a>无所得是阿耨多罗三藐三菩提相，<a id="a-M5"></a>无所得亦是行般若波罗蜜者相。<a id="a-M6"></a>须菩提，<a id="a-M7"></a>菩萨摩诃萨应如是行般若波罗蜜。<a id="a-M8"></a>”</p>
  <p id="aM9">须菩提白佛言：<a id="a-MA"></a>“世尊，<a id="a-MB"></a>若般若波罗蜜不可得，<a id="a-MC"></a>阿耨多罗三藐三菩提亦不可得，<a id="a-MD"></a>行般若波罗蜜者亦不可得，<a id="a-ME"></a>云何菩萨摩诃萨分别诸法相是色，<a id="a-MF"></a>是受、<a id="a-MG"></a>想、<a id="a-MH"></a>行、<a id="a-MI"></a>识乃至是阿耨多罗三藐三菩提？<a id="a-MJ"></a>”</p>
  <p id="aMK">佛告须菩提：<a id="a-ML"></a>“菩萨摩诃萨行般若波罗蜜时，<a id="a-MM"></a>不得色，<a id="a-MN"></a>不得受、<a id="a-MO"></a>想、<a id="a-MP"></a>行、<a id="a-MQ"></a>识，<a id="a-MR"></a>乃至不得阿耨多罗三藐三菩提。<a id="a-MS"></a>”</p>
  <p id="aMT">“世尊，<a id="a-MU"></a>若菩萨摩诃萨行般若波罗蜜，<a id="a-MV"></a>色不可得，<a id="a-MW"></a>乃至阿耨多罗三藐三菩提不可得，<a id="a-MX"></a>云何具足檀那波罗蜜乃至具足般若波罗蜜入菩萨法位中，<a id="a-MY"></a>入已净佛国土成就众生得一切种智，<a id="a-MZ"></a>得一切种智已转法轮，<a id="a-Ma"></a>作佛事度众生生死？<a id="a-Mb"></a>”</p>
  <p id="aMc">佛告须菩提：<a id="a-Md"></a>“菩萨摩诃萨不为色故行般若波罗蜜，<a id="a-Me"></a>乃至不为阿耨多罗三藐三菩提故行般若波罗蜜。<a id="a-Mf"></a>”</p>
  <p id="aMg">须菩提白佛言：<a id="a-Mh"></a>“世尊，<a id="a-Mi"></a>菩萨为何事故行般若波罗蜜？<a id="a-Mj"></a>”</p>
  <p id="aMk">佛言：<a id="a-Ml"></a>“无所为故行般若波罗蜜。<a id="a-Mm"></a>何以故？<a id="a-Mn"></a>一切诸法无所为，<a id="a-Mo"></a>无所作；<a id="a-Mp"></a>般若波罗蜜亦无所为，<a id="a-Mq"></a>无所作；<a id="a-Mr"></a>阿耨多罗三藐三菩提亦无所为，<a id="a-Ms"></a>无所作；<a id="a-Mt"></a>菩萨亦无所为，<a id="a-Mu"></a>无所作。<a id="a-Mv"></a>如是，<a id="a-Mw"></a>须菩提，<a id="a-Mx"></a>菩萨摩诃萨应行般若波罗蜜，<a id="a-My"></a>无所为，<a id="a-Mz"></a>无所作。<a id="a-N0"></a>”</p>
  <p id="aN1">须菩提白佛言：<a id="a-N2"></a>“世尊，<a id="a-N3"></a>若诸法无所为，<a id="a-N4"></a>无所作，<a id="a-N5"></a>不应分别有三乘，<a id="a-N6"></a>声闻、<a id="a-N7"></a>辟支佛、<a id="a-N8"></a>佛乘。<a id="a-N9"></a>”</p>
  <p id="aNA">佛告须菩提：<a id="a-NB"></a>“诸法无所为、<a id="a-NC"></a>无所作中无有分别，<a id="a-ND"></a>有所为、<a id="a-NE"></a>有所作中有分别。<a id="a-NF"></a>何以故？<a id="a-NG"></a>凡夫愚人不闻圣法，<a id="a-NH"></a>著五受阴所谓色、<a id="a-NI"></a>受、<a id="a-NJ"></a>想、<a id="a-NK"></a>行、<a id="a-NL"></a>识，<a id="a-NM"></a>著檀那波罗蜜，<a id="a-NN"></a>乃至著阿耨多罗三藐三菩提，<a id="a-NO"></a>是人念有是色、<a id="a-NP"></a>得是色，<a id="a-NQ"></a>乃至念有是阿耨多罗三藐三菩提、<a id="a-NR"></a>得是阿耨多罗三藐三菩提。<a id="a-NS"></a>是菩萨作是念：<a id="a-NT"></a>‘我当得阿耨多罗三藐三菩提，<a id="a-NU"></a>我当度众生生死。<a id="a-NV"></a>’须菩提，<a id="a-NW"></a>我以五眼观，<a id="a-NX"></a>尚不得色乃至阿耨多罗三藐三菩提，<a id="a-NY"></a>何况是狂愚人无目而欲得阿耨多罗三藐三菩提度脱众生生死？<a id="a-NZ"></a>”</p>
  <p id="aNa">须菩提白佛言：<a id="a-Nb"></a>“世尊，<a id="a-Nc"></a>若佛以五眼观，<a id="a-Nd"></a>不见众生生死中可度者，<a id="a-Ne"></a>今世尊云何得阿耨多罗三藐三菩提，<a id="a-Nf"></a>分别众生有三聚，<a id="a-Ng"></a>正定、<a id="a-Nh"></a>邪定、<a id="a-Ni"></a>不定？<a id="a-Nj"></a>”</p>
  <p id="aNk">“须菩提，<a id="a-Nl"></a>我得阿耨多罗三藐三菩提，<a id="a-Nm"></a>初不得众生三聚若正定、<a id="a-Nn"></a>若邪定、<a id="a-No"></a>若不定。<a id="a-Np"></a>须菩提，<a id="a-Nq"></a>以众生无法有法想，<a id="a-Nr"></a>我以除其妄著世俗法故，<a id="a-Ns"></a>说有得，<a id="a-Nt"></a>非第一义。<a id="a-Nu"></a>”</p>
  <p id="aNv">“世尊，<a id="a-Nw"></a>非住第一义得阿耨多罗三藐三菩提耶？<a id="a-Nx"></a>”</p>
  <p id="aNy">佛言：<a id="a-Nz"></a>“不也。<a id="a-O0"></a>”</p>
  <p id="aO1">“世尊，<a id="a-O2"></a>住颠倒得阿耨多罗三藐三菩提耶？<a id="a-O3"></a>”</p>
  <p id="aO4">佛言：<a id="a-O5"></a>“不也。<a id="a-O6"></a>”</p>
  <p id="aO7">“世尊，<a id="a-O8"></a>若不住第一义中得，<a id="a-O9"></a>亦不住颠倒中得，<a id="a-OA"></a>将无世尊不得阿耨多罗三藐三菩提耶？<a id="a-OB"></a>”</p>
  <p id="aOC">佛言：<a id="a-OD"></a>“不也，<a id="a-OE"></a>我实得阿耨多罗三藐三菩提，<a id="a-OF"></a>无所住若有为相、<a id="a-OG"></a>若无为相。<a id="a-OH"></a>须菩提，<a id="a-OI"></a>譬如佛所化人，<a id="a-OJ"></a>不住有为相，<a id="a-OK"></a>不住无为相，<a id="a-OL"></a>化人亦有来有去，<a id="a-OM"></a>亦坐亦立。<a id="a-ON"></a>须菩提，<a id="a-OO"></a>是化人若行檀那波罗蜜，<a id="a-OP"></a>行尸罗波罗蜜、<a id="a-OQ"></a>羼提波罗蜜、<a id="a-OR"></a>毗梨耶波罗蜜、<a id="a-OS"></a>禅那波罗蜜、<a id="a-OT"></a>般若波罗蜜，<a id="a-OU"></a>行四禅、<a id="a-OV"></a>四无量心、<a id="a-OW"></a>四无色定、<a id="a-OX"></a>五神通，<a id="a-OY"></a>行四念处乃至行八圣道分，<a id="a-OZ"></a>入空三昧、<a id="a-Oa"></a>无相三昧、<a id="a-Ob"></a>无作三昧，<a id="a-Oc"></a>行内空乃至无法有法空，<a id="a-Od"></a>行八背舍、<a id="a-Oe"></a>九次第定、<a id="a-Of"></a>佛十力、<a id="a-Og"></a>四无所畏、<a id="a-Oh"></a>四无礙智、<a id="a-Oi"></a>大慈大悲，<a id="a-Oj"></a>得阿耨多罗三藐三菩提转法轮，<a id="a-Ok"></a>是化人化作无量众生有三聚。<a id="a-Ol"></a>须菩提，<a id="a-Om"></a>于汝意云何？<a id="a-On"></a>是化人有行檀那波罗蜜，<a id="a-Oo"></a>乃至有三聚众生不？<a id="a-Op"></a>”</p>
  <p id="aOq">须菩提言：<a id="a-Or"></a>“不也。<a id="a-Os"></a>”</p>
  <p id="aOt">“须菩提，<a id="a-Ou"></a>佛亦如是，<a id="a-Ov"></a>知诸法如化，<a id="a-Ow"></a>如化人度化众生，<a id="a-Ox"></a>无有实众生可度。<a id="a-Oy"></a>如是，<a id="a-Oz"></a>须菩提，<a id="a-P0"></a>菩萨摩诃萨行般若波罗蜜，<a id="a-P1"></a>如佛所化人行。<a id="a-P2"></a>”</p>
  <p id="aP3">须菩提白佛言：<a id="a-P4"></a>“世尊，<a id="a-P5"></a>若一切法如化，<a id="a-P6"></a>佛与化人有何等差别？<a id="a-P7"></a>”</p>
  <p id="aP8">佛告须菩提：<a id="a-P9"></a>“佛与化人无有差别。<a id="a-PA"></a>何以故？<a id="a-PB"></a>佛能有所作，<a id="a-PC"></a>化人亦能有所作。<a id="a-PD"></a>”</p>
  <p id="aPE">“世尊，<a id="a-PF"></a>若无佛，<a id="a-PG"></a>化独能有所作不？<a id="a-PH"></a>”</p>
  <p id="aPI">佛言：<a id="a-PJ"></a>“能有所作。<a id="a-PK"></a>”</p>
  <p id="aPL">须菩提言：<a id="a-PM"></a>“世尊，<a id="a-PN"></a>云何无佛，<a id="a-PO"></a>化能有所作？<a id="a-PP"></a>”</p>
  <p id="aPQ">“须菩提，<a id="a-PR"></a>譬如过去有佛名须扇多，<a id="a-PS"></a>为欲度菩萨故化作佛而自灭度。<a id="a-PT"></a>是化佛住半劫作佛事，<a id="a-PU"></a>授应菩萨行者记已灭度，<a id="a-PV"></a>一切世间众生谓佛实灭度。<a id="a-PW"></a>须菩提，<a id="a-PX"></a>化人实无生无灭。<a id="a-PY"></a>如是，<a id="a-PZ"></a>须菩提，<a id="a-Pa"></a>菩萨行般若波罗蜜，<a id="a-Pb"></a>当信知诸法如化。<a id="a-Pc"></a>”</p>
  <p id="aPd">“世尊，<a id="a-Pe"></a>若佛、<a id="a-Pf"></a>佛所化人无差别者，<a id="a-Pg"></a>云何令布施清净？<a id="a-Ph"></a>如人供养佛，<a id="a-Pi"></a>是众生乃至无余涅槃福德不尽，<a id="a-Pj"></a>若供养化佛，<a id="a-Pk"></a>是人乃至无余涅槃福德，<a id="a-Pl"></a>亦应不尽耶？<a id="a-Pm"></a>”</p>
  <p id="aPn">佛语须菩提：<a id="a-Po"></a>“佛以诸法实相故，<a id="a-Pp"></a>与一切众生天及人作福田，<a id="a-Pq"></a>化佛亦以诸法实相故，<a id="a-Pr"></a>与一切众生天及人作福田。<a id="a-Ps"></a>”</p>
  <p id="aPt">佛告须菩提：<a id="a-Pu"></a>“置是化佛及于化佛所种福德，<a id="a-Pv"></a>若有善男子、<a id="a-Pw"></a>善女人但以敬心念佛，<a id="a-Px"></a>是善根因缘乃至毕苦其福不尽。<a id="a-Py"></a>须菩提，<a id="a-Pz"></a>置是敬心念佛，<a id="a-Q0"></a>若有善男子、<a id="a-Q1"></a>善女人但以一华散虚空中念佛，<a id="a-Q2"></a>乃至毕苦其福不尽。<a id="a-Q3"></a>须菩提，<a id="a-Q4"></a>置是敬心念佛、<a id="a-Q5"></a>散华念佛，<a id="a-Q6"></a>若有人一称南无佛，<a id="a-Q7"></a>乃至毕苦其福不尽。<a id="a-Q8"></a>如是，<a id="a-Q9"></a>须菩提，<a id="a-QA"></a>佛福田中种其福无量。<a id="a-QB"></a>以是故，<a id="a-QC"></a>须菩提，<a id="a-QD"></a>当知佛与化佛无有差别，<a id="a-QE"></a>诸法相无异故。<a id="a-QF"></a>须菩提，<a id="a-QG"></a>菩萨摩诃萨应如是行般若波罗蜜入诸法实相中，<a id="a-QH"></a>是诸法实相不应坏，<a id="a-QI"></a>所谓般若波罗蜜相乃至阿耨多罗三藐三菩提相。<a id="a-QJ"></a>”</p>
  <p id="aQK">须菩提白佛言：<a id="a-QL"></a>“世尊，<a id="a-QM"></a>若诸法实相不应坏，<a id="a-QN"></a>佛何以坏诸法相，<a id="a-QO"></a>言是色，<a id="a-QP"></a>是受、<a id="a-QQ"></a>想、<a id="a-QR"></a>行、<a id="a-QS"></a>识，<a id="a-QT"></a>是内法，<a id="a-QU"></a>是外法，<a id="a-QV"></a>是善法，<a id="a-QW"></a>是不善法，<a id="a-QX"></a>是有漏，<a id="a-QY"></a>是无漏，<a id="a-QZ"></a>是世间，<a id="a-Qa"></a>是出世间，<a id="a-Qb"></a>是有诤法，<a id="a-Qc"></a>是无诤法，<a id="a-Qd"></a>是有为法，<a id="a-Qe"></a>是无为法等？<a id="a-Qf"></a>世尊，<a id="a-Qg"></a>将无坏诸法相？<a id="a-Qh"></a>”</p>
  <p id="aQi">佛告须菩提：<a id="a-Qj"></a>“不也，<a id="a-Qk"></a>以名字相故示诸法，<a id="a-Ql"></a>欲令众生解佛不坏诸法法相。<a id="a-Qm"></a>”</p>
  <p id="aQn">须菩提白佛言：<a id="a-Qo"></a>“世尊，<a id="a-Qp"></a>若以名字相故，<a id="a-Qq"></a>说诸法令众生解。<a id="a-Qr"></a>世尊，<a id="a-Qs"></a>若一切法无名无相，<a id="a-Qt"></a>云何以名相示众生欲令解？<a id="a-Qu"></a>”</p>
  <p id="aQv">佛告须菩提：<a id="a-Qw"></a>“随世俗法有名相，<a id="a-Qx"></a>实无著处。<a id="a-Qy"></a>须菩提，<a id="a-Qz"></a>如凡人闻说苦著名随相。<a id="a-R0"></a>须菩提，<a id="a-R1"></a>诸佛及弟子不著名、<a id="a-R2"></a>不随相。<a id="a-R3"></a>须菩提，<a id="a-R4"></a>若名著名、<a id="a-R5"></a>相著相，<a id="a-R6"></a>空亦应著空，<a id="a-R7"></a>无相亦应著无相，<a id="a-R8"></a>无作亦应著无作，<a id="a-R9"></a>实际亦应著实际，<a id="a-RA"></a>法性亦应著法性，<a id="a-RB"></a>无为性亦应著无为性。<a id="a-RC"></a>须菩提，<a id="a-RD"></a>是一切法但有名相，<a id="a-RE"></a>是法不住名相中。<a id="a-RF"></a>如是，<a id="a-RG"></a>须菩提，<a id="a-RH"></a>菩萨摩诃萨但名相中住，<a id="a-RI"></a>应行般若波罗蜜，<a id="a-RJ"></a>是名相中亦不应著。<a id="a-RK"></a>”</p>
  <p id="aRL">“世尊，<a id="a-RM"></a>若一切有为法但名相者，<a id="a-RN"></a>菩萨摩诃萨为谁故发阿耨多罗三藐三菩提心受种种勤苦，<a id="a-RO"></a>菩萨行道时布施、<a id="a-RP"></a>持戒、<a id="a-RQ"></a>行忍辱、<a id="a-RR"></a>勤精进、<a id="a-RS"></a>入禅定、<a id="a-RT"></a>修智慧，<a id="a-RU"></a>行四禅、<a id="a-RV"></a>四无量心、<a id="a-RW"></a>四无色定、<a id="a-RX"></a>四念处乃至八圣道分，<a id="a-RY"></a>行空，<a id="a-RZ"></a>行无相，<a id="a-Ra"></a>行无作，<a id="a-Rb"></a>行佛十力乃至具足大慈悲？<a id="a-Rc"></a>”</p>
  <p id="aRd">佛言：<a id="a-Re"></a>“如须菩提所说，<a id="a-Rf"></a>若一切有为法但有名相者，<a id="a-Rg"></a>菩萨摩诃萨为谁故行菩萨道。<a id="a-Rh"></a>须菩提，<a id="a-Ri"></a>若有为法但有名相，<a id="a-Rj"></a>等是名相，<a id="a-Rk"></a>名相亦空。<a id="a-Rl"></a>以是故，<a id="a-Rm"></a>菩萨摩诃萨行菩萨道得一切种智，<a id="a-Rn"></a>得一切种智已转法轮，<a id="a-Ro"></a>转法轮已以三乘法度脱众生，<a id="a-Rp"></a>是名相亦无生无灭、<a id="a-Rq"></a>无住异。<a id="a-Rr"></a>”</p>
  <p id="aRs">尔时，<a id="a-Rt"></a>须菩提白佛言：<a id="a-Ru"></a>“世尊，<a id="a-Rv"></a>世尊说一切种智。<a id="a-Rw"></a>”</p>
  <p id="aRx">佛告须菩提：<a id="a-Ry"></a>“我说一切种智。<a id="a-Rz"></a>”</p>
  <p id="aS0">须菩提言：<a id="a-S1"></a>“佛说一切智，<a id="a-S2"></a>说道种智，<a id="a-S3"></a>说一切种智，<a id="a-S4"></a>是三种智有何差别？<a id="a-S5"></a>”</p>
  <p id="aS6">佛告须菩提：<a id="a-S7"></a>“萨婆若是一切声闻、<a id="a-S8"></a>辟支佛智，<a id="a-S9"></a>道种智是菩萨摩诃萨智，<a id="a-SA"></a>一切种智是诸佛智。<a id="a-SB"></a>”</p>
  <p id="aSC">须菩提白佛言：<a id="a-SD"></a>“世尊，<a id="a-SE"></a>何因缘故，<a id="a-SF"></a>萨婆若是声闻、<a id="a-SG"></a>辟支佛智？<a id="a-SH"></a>”</p>
  <p id="aSI">佛告须菩提：<a id="a-SJ"></a>“一切名所谓内外法，<a id="a-SK"></a>是声闻、<a id="a-SL"></a>辟支佛能知，<a id="a-SM"></a>不能用一切道、<a id="a-SN"></a>一切种智。<a id="a-SO"></a>”</p>
  <p id="aSP">须菩提言：<a id="a-SQ"></a>“世尊，<a id="a-SR"></a>何因缘故，<a id="a-SS"></a>道种智是诸菩萨摩诃萨智？<a id="a-ST"></a>”</p>
  <p id="aSU">佛告须菩提：<a id="a-SV"></a>“一切道菩萨摩诃萨应知，<a id="a-SW"></a>若声闻道、<a id="a-SX"></a>辟支佛道、<a id="a-SY"></a>菩萨道应具足知，<a id="a-SZ"></a>亦应用是道度众生，<a id="a-Sa"></a>亦不作实际证。<a id="a-Sb"></a>”</p>
  <p id="aSc">须菩提白佛言：<a id="a-Sd"></a>“世尊，<a id="a-Se"></a>如佛说菩萨摩诃萨应具足佛道，<a id="a-Sf"></a>不应以是道实际作证耶？<a id="a-Sg"></a>”</p>
  <p id="aSh">佛告须菩提：<a id="a-Si"></a>“是菩萨未净佛土，<a id="a-Sj"></a>未成就众生，<a id="a-Sk"></a>是时不应实际作证。<a id="a-Sl"></a>”</p>
  <p id="aSm">须菩提白佛言：<a id="a-Sn"></a>“世尊，<a id="a-So"></a>菩萨住道中应实际作证？<a id="a-Sp"></a>”</p>
  <p id="aSq">佛言：<a id="a-Sr"></a>“不也。<a id="a-Ss"></a>”</p>
  <p id="aSt">“世尊，<a id="a-Su"></a>住非道中实际作证？<a id="a-Sv"></a>”</p>
  <p id="aSw">佛言：<a id="a-Sx"></a>“不也。<a id="a-Sy"></a>”</p>
  <p id="aSz">“世尊，<a id="a-T0"></a>住道非道实际作证？<a id="a-T1"></a>”</p>
  <p id="aT2">佛言：<a id="a-T3"></a>“不也。<a id="a-T4"></a>”</p>
  <p id="aT5">“世尊，<a id="a-T6"></a>住非道亦非非道实际作证？<a id="a-T7"></a>”</p>
  <p id="aT8">佛言：<a id="a-T9"></a>“不也。<a id="a-TA"></a>”</p>
  <p id="aTB">“世尊，<a id="a-TC"></a>菩萨摩诃萨住何处应实际作证？<a id="a-TD"></a>”</p>
  <p id="aTE">佛告须菩提：<a id="a-TF"></a>“于汝意云何？<a id="a-TG"></a>汝住道中不受诸法故，<a id="a-TH"></a>漏尽得解脱不？<a id="a-TI"></a>”</p>
  <p id="aTJ">须菩提言：<a id="a-TK"></a>“不也，<a id="a-TL"></a>世尊。<a id="a-TM"></a>”</p>
  <p id="aTN">“汝住非道，<a id="a-TO"></a>漏尽得解脱不？<a id="a-TP"></a>”</p>
  <p id="aTQ">“不也，<a id="a-TR"></a>世尊。<a id="a-TS"></a>”</p>
  <p id="aTT">“汝住道非道，<a id="a-TU"></a>漏尽得解脱不？<a id="a-TV"></a>”</p>
  <p id="aTW">“不也，<a id="a-TX"></a>世尊。<a id="a-TY"></a>”</p>
  <p id="aTZ">“汝住非道亦非非道，<a id="a-Ta"></a>漏尽得解脱不？<a id="a-Tb"></a>”</p>
  <p id="aTc">“不也，<a id="a-Td"></a>世尊。<a id="a-Te"></a>我无所住，<a id="a-Tf"></a>不受诸法漏尽心得解脱。<a id="a-Tg"></a>”</p>
  <p id="aTh">佛告须菩提：<a id="a-Ti"></a>“菩萨摩诃萨亦如是，<a id="a-Tj"></a>无所住应实际作证。<a id="a-Tk"></a>”</p>
  <p id="aTl">须菩提言：<a id="a-Tm"></a>“世尊，<a id="a-Tn"></a>云何为一切种智相？<a id="a-To"></a>”</p>
  <p id="aTp">佛言：<a id="a-Tq"></a>“一相故名一切种智，<a id="a-Tr"></a>所谓一切法寂灭相。<a id="a-Ts"></a>复次，<a id="a-Tt"></a>诸法行类相貌名字显示说，<a id="a-Tu"></a>佛如实知，<a id="a-Tv"></a>以是故名一切种智。<a id="a-Tw"></a>”</p>
  <p id="aTx">须菩提白佛言：<a id="a-Ty"></a>“世尊，<a id="a-Tz"></a>一切智、<a id="a-U0"></a>道种智、<a id="a-U1"></a>一切种智，<a id="a-U2"></a>是三智结断，<a id="a-U3"></a>有差别、<a id="a-U4"></a>有尽、<a id="a-U5"></a>有余不？<a id="a-U6"></a>”</p>
  <p id="aU7">佛言：<a id="a-U8"></a>“烦恼断无差别。<a id="a-U9"></a>诸佛烦恼习一切悉断，<a id="a-UA"></a>声闻、<a id="a-UB"></a>辟支佛烦恼习不悉断。<a id="a-UC"></a>”</p>
  <p id="aUD">“世尊，<a id="a-UE"></a>是诸人不得无为法，<a id="a-UF"></a>得断烦恼耶？<a id="a-UG"></a>”</p>
  <p id="aUH">佛言：<a id="a-UI"></a>“不也。<a id="a-UJ"></a>”</p>
  <p id="aUK">“世尊，<a id="a-UL"></a>无为法中可得差别不？<a id="a-UM"></a>”</p>
  <p id="aUN">佛言：<a id="a-UO"></a>“不也。<a id="a-UP"></a>”</p>
  <p id="aUQ">“世尊，<a id="a-UR"></a>若无为法中不可得差别，<a id="a-US"></a>何以故说是人烦恼习断，<a id="a-UT"></a>是人烦恼习不断？<a id="a-UU"></a>”</p>
  <p id="aUV">佛告须菩提：<a id="a-UW"></a>“习非烦恼，<a id="a-UX"></a>是声闻、<a id="a-UY"></a>辟支佛身口有似淫欲、<a id="a-UZ"></a>瞋恚、<a id="a-Ua"></a>愚痴相，<a id="a-Ub"></a>凡夫愚人为之得罪，<a id="a-Uc"></a>是三毒习诸佛无有。<a id="a-Ud"></a>”</p>
  <p id="aUe">须菩提白佛言：<a id="a-Uf"></a>“世尊，<a id="a-Ug"></a>若道无法，<a id="a-Uh"></a>涅槃亦无法，<a id="a-Ui"></a>何以故分别说是须陀洹、<a id="a-Uj"></a>是斯陀含、<a id="a-Uk"></a>是阿那含、<a id="a-Ul"></a>是阿罗汉、<a id="a-Um"></a>是辟支佛、<a id="a-Un"></a>是菩萨、<a id="a-Uo"></a>是佛？<a id="a-Up"></a>”</p>
  <p id="aUq">佛告须菩提：<a id="a-Ur"></a>“是皆以无为法而有分别是须陀洹、<a id="a-Us"></a>是斯陀含、<a id="a-Ut"></a>是阿那含、<a id="a-Uu"></a>是阿罗汉、<a id="a-Uv"></a>是辟支佛、<a id="a-Uw"></a>是菩萨、<a id="a-Ux"></a>是佛。<a id="a-Uy"></a>”</p>
  <p id="aUz">“世尊，<a id="a-V0"></a>实以无为法故分别有须陀洹乃至佛？<a id="a-V1"></a>”</p>
  <p id="aV2">佛告须菩提：<a id="a-V3"></a>“世间言说故有差别，<a id="a-V4"></a>非第一义。<a id="a-V5"></a>第一义中，<a id="a-V6"></a>无有分别说。<a id="a-V7"></a>何以故？<a id="a-V8"></a>第一义中无言说道断结故说后际。<a id="a-V9"></a>”</p>
  <p id="aVA">须菩提言：<a id="a-VB"></a>“世尊，<a id="a-VC"></a>诸法自相空中，<a id="a-VD"></a>前际不可得，<a id="a-VE"></a>何况说有后际？<a id="a-VF"></a>”</p>
  <p id="aVG">佛告须菩提：<a id="a-VH"></a>“如是，<a id="a-VI"></a>如是，<a id="a-VJ"></a>诸法自相空中无有前际，<a id="a-VK"></a>何况有后际？<a id="a-VL"></a>无有是处。<a id="a-VM"></a>须菩提，<a id="a-VN"></a>以众生不知诸法自相空故，<a id="a-VO"></a>为说是前际、<a id="a-VP"></a>是后际。<a id="a-VQ"></a>诸法自相空中，<a id="a-VR"></a>前际、<a id="a-VS"></a>后际不可得。<a id="a-VT"></a>如是，<a id="a-VU"></a>须菩提，<a id="a-VV"></a>菩萨摩诃萨应以自相空法行般若波罗蜜。<a id="a-VW"></a>须菩提，<a id="a-VX"></a>若菩萨行自相空法，<a id="a-VY"></a>则无所著若内法、<a id="a-VZ"></a>若外法、<a id="a-Va"></a>若有为法、<a id="a-Vb"></a>若无为法、<a id="a-Vc"></a>若声闻法、<a id="a-Vd"></a>若辟支佛法、<a id="a-Ve"></a>若佛法。<a id="a-Vf"></a>”</p>
  <p id="aVg">须菩提白佛言：<a id="a-Vh"></a>“常说般若波罗蜜，<a id="a-Vi"></a>般若波罗蜜以何义故名般若波罗蜜？<a id="a-Vj"></a>”</p>
  <p id="aVk">佛言：<a id="a-Vl"></a>“得第一义，<a id="a-Vm"></a>度一切法到彼岸，<a id="a-Vn"></a>以是义故名般若波罗蜜。</p>
  <p id="aVo">“复次，<a id="a-Vp"></a>须菩提，<a id="a-Vq"></a>诸佛、<a id="a-Vr"></a>菩萨、<a id="a-Vs"></a>辟支佛、<a id="a-Vt"></a>阿罗汉，<a id="a-Vu"></a>用是般若波罗蜜得度彼岸，<a id="a-Vv"></a>以是义故名般若波罗蜜。</p>
  <p id="aVw">“复次，<a id="a-Vx"></a>须菩提，<a id="a-Vy"></a>分别筹量破坏一切法乃至微尘，<a id="a-Vz"></a>是中不得坚实，<a id="a-W0"></a>以是义故名般若波罗蜜。</p>
  <p id="aW1">“复次，<a id="a-W2"></a>须菩提，<a id="a-W3"></a>诸法如、<a id="a-W4"></a>法性、<a id="a-W5"></a>实际皆入般若波罗蜜中，<a id="a-W6"></a>以是义故名般若波罗蜜。</p>
  <p id="aW7">“复次，<a id="a-W8"></a>须菩提，<a id="a-W9"></a>是般若波罗蜜无有法若合若散、<a id="a-WA"></a>若有色若无色、<a id="a-WB"></a>若可见若不可见、<a id="a-WC"></a>若有对若无对、<a id="a-WD"></a>若有漏若无漏、<a id="a-WE"></a>若有为若无为。<a id="a-WF"></a>何以故？<a id="a-WG"></a>是般若波罗蜜无色、<a id="a-WH"></a>无形、<a id="a-WI"></a>无对、<a id="a-WJ"></a>一相，<a id="a-WK"></a>所谓无相。</p>
  <p id="aWL">“复次，<a id="a-WM"></a>须菩提，<a id="a-WN"></a>是般若波罗蜜能生一切法、<a id="a-WO"></a>一切乐说辩、<a id="a-WP"></a>一切照明。<a id="a-WQ"></a>须菩提，<a id="a-WR"></a>是般若波罗蜜，<a id="a-WS"></a>魔若魔天，<a id="a-WT"></a>求声闻、<a id="a-WU"></a>辟支佛人及余异道梵志、<a id="a-WV"></a>怨仇恶人，<a id="a-WW"></a>不能坏菩萨行般若波罗蜜。<a id="a-WX"></a>何以故？<a id="a-WY"></a>是人辈般若波罗蜜中皆不可得故。<a id="a-WZ"></a>须菩提，<a id="a-Wa"></a>是菩萨摩诃萨应如是行般若波罗蜜义。</p>
  <p id="aWb">“复次，<a id="a-Wc"></a>须菩提，<a id="a-Wd"></a>菩萨摩诃萨欲行深般若波罗蜜义，<a id="a-We"></a>应行无常义、<a id="a-Wf"></a>苦义、<a id="a-Wg"></a>空义、<a id="a-Wh"></a>无我义，<a id="a-Wi"></a>亦应行苦智义、<a id="a-Wj"></a>集智义、<a id="a-Wk"></a>灭智义、<a id="a-Wl"></a>道智义、<a id="a-Wm"></a>法智义、<a id="a-Wn"></a>比智义、<a id="a-Wo"></a>世智义、<a id="a-Wp"></a>他心智义、<a id="a-Wq"></a>尽智义、<a id="a-Wr"></a>无生智义、<a id="a-Ws"></a>如实智义。<a id="a-Wt"></a>如是，<a id="a-Wu"></a>须菩提，<a id="a-Wv"></a>菩萨摩诃萨为般若波罗蜜义故，<a id="a-Ww"></a>应行般若波罗蜜。<a id="a-Wx"></a>”</p>
  <p id="aWy">须菩提白佛言：<a id="a-Wz"></a>“世尊，<a id="a-X0"></a>是深般若波罗蜜中，<a id="a-X1"></a>义与非义皆不可得，<a id="a-X2"></a>云何菩萨为深般若波罗蜜义故，<a id="a-X3"></a>应行般若波罗蜜？<a id="a-X4"></a>”</p>
  <p id="aX5">佛告须菩提：<a id="a-X6"></a>“菩萨摩诃萨为深般若波罗蜜义故，<a id="a-X7"></a>应如是念：<a id="a-X8"></a>‘贪欲非义，<a id="a-X9"></a>如是义不应行。<a id="a-XA"></a>瞋恚、<a id="a-XB"></a>愚痴非义，<a id="a-XC"></a>如是义不应行。<a id="a-XD"></a>一切邪见无义，<a id="a-XE"></a>如是义不应行。<a id="a-XF"></a>何以故？<a id="a-XG"></a>三毒如相，<a id="a-XH"></a>无有义，<a id="a-XI"></a>无有非义；<a id="a-XJ"></a>一切邪见如相，<a id="a-XK"></a>无有义，<a id="a-XL"></a>无有非义。<a id="a-XM"></a>’</p>
  <p id="aXN">“复次，<a id="a-XO"></a>须菩提，<a id="a-XP"></a>菩萨摩诃萨应作是念：<a id="a-XQ"></a>‘色非义、<a id="a-XR"></a>非非义，<a id="a-XS"></a>乃至识非义、<a id="a-XT"></a>非非义，<a id="a-XU"></a>檀那波罗蜜乃至阿耨多罗三藐三菩提非义、<a id="a-XV"></a>非非义。<a id="a-XW"></a>’何以故？<a id="a-XX"></a>须菩提，<a id="a-XY"></a>佛得阿耨多罗三藐三菩提时，<a id="a-XZ"></a>无有法可得若义、<a id="a-Xa"></a>若非义。<a id="a-Xb"></a>须菩提，<a id="a-Xc"></a>有佛无佛，<a id="a-Xd"></a>诸法法相常住，<a id="a-Xe"></a>无有义，<a id="a-Xf"></a>无有非义。<a id="a-Xg"></a>如是，<a id="a-Xh"></a>须菩提，<a id="a-Xi"></a>菩萨摩诃萨行般若波罗蜜，<a id="a-Xj"></a>应离义及非义。<a id="a-Xk"></a>”</p>
  <p id="aXl">须菩提白佛言：<a id="a-Xm"></a>“世尊，<a id="a-Xn"></a>何以故般若波罗蜜非义、<a id="a-Xo"></a>非非义？<a id="a-Xp"></a>”</p>
  <p id="aXq">佛告须菩提：<a id="a-Xr"></a>“一切有为法无作相，<a id="a-Xs"></a>以是故般若波罗蜜非义、<a id="a-Xt"></a>非非义。<a id="a-Xu"></a>”</p>
  <p id="aXv">“世尊，<a id="a-Xw"></a>一切贤圣若佛、<a id="a-Xx"></a>若佛弟子，<a id="a-Xy"></a>皆以无为为义，<a id="a-Xz"></a>云何佛言般若波罗蜜无有义非义？<a id="a-Y0"></a>”</p>
  <p id="aY1">佛言：<a id="a-Y2"></a>“虽一切贤圣若佛、<a id="a-Y3"></a>若佛弟子，<a id="a-Y4"></a>皆以无为为义，<a id="a-Y5"></a>亦不以增，<a id="a-Y6"></a>亦不以损。<a id="a-Y7"></a>须菩提，<a id="a-Y8"></a>譬如虚空如，<a id="a-Y9"></a>不能益众生，<a id="a-YA"></a>不能损众生。<a id="a-YB"></a>如是，<a id="a-YC"></a>须菩提，<a id="a-YD"></a>菩萨摩诃萨般若波罗蜜，<a id="a-YE"></a>无有增，<a id="a-YF"></a>无有损。<a id="a-YG"></a>”</p>
  <p id="aYH">“世尊，<a id="a-YI"></a>菩萨摩诃萨不学无为般若波罗蜜得一切种智耶？<a id="a-YJ"></a>”</p>
  <p id="aYK">佛言：<a id="a-YL"></a>“如是，<a id="a-YM"></a>如是，<a id="a-YN"></a>须菩提，<a id="a-YO"></a>菩萨摩诃萨学是无为般若波罗蜜当得一切种智，<a id="a-YP"></a>不以二法故。<a id="a-YQ"></a>”</p>
  <p id="aYR">“世尊，<a id="a-YS"></a>不二法能得不二法耶？<a id="a-YT"></a>”</p>
  <p id="aYU">佛言：<a id="a-YV"></a>“不也。<a id="a-YW"></a>”</p>
  <p id="aYX">须菩提言：<a id="a-YY"></a>“二法能得不二法耶？<a id="a-YZ"></a>”</p>
  <p id="aYa">“佛言：<a id="a-Yb"></a>“不也。<a id="a-Yc"></a>”</p>
  <p id="aYd">须菩提言：<a id="a-Ye"></a>“世尊，<a id="a-Yf"></a>菩萨摩诃萨若不以二法，<a id="a-Yg"></a>不以不二法，<a id="a-Yh"></a>云何当得一切种智？<a id="a-Yi"></a>”</p>
  <p id="aYj">“须菩提，<a id="a-Yk"></a>无所得即是得，<a id="a-Yl"></a>以是得无所得。<a id="a-Ym"></a>”</p>
 </body>
</html>