<!doctype html>
<html id="z3IBTAaAh" data-ver="1931">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第十九</h1>
  <h2 id="a2">转不转品第五十六</h2>
  <p id="a3">“复次，<a id="a-4"></a>须菩提，<a id="a-5"></a>恶魔到菩萨所坏其心，<a id="a-6"></a>作是言：<a id="a-7"></a>‘萨婆若与虚空等，<a id="a-8"></a>空无所有相。<a id="a-9"></a>诸法亦与虚空等，<a id="a-A"></a>空无所有相。<a id="a-B"></a>是虚空等诸法，<a id="a-C"></a>空无所有相中，<a id="a-D"></a>无有得阿耨多罗三藐三菩提者，<a id="a-E"></a>亦无有不得者。<a id="a-F"></a>是诸法皆如虚空，<a id="a-G"></a>空无所有相。<a id="a-H"></a>汝唐受勤苦，<a id="a-I"></a>汝所闻阿耨多罗三藐三菩提，<a id="a-J"></a>皆是魔事，<a id="a-K"></a>非佛所说。<a id="a-L"></a>汝当放舍是愿，<a id="a-M"></a>汝莫长夜受是不安隐忧苦堕恶道中。<a id="a-N"></a>’是诸善男子、<a id="a-O"></a>善女人闻是语时，<a id="a-P"></a>应如是念：<a id="a-Q"></a>‘是恶魔事坏我阿耨多罗三藐三菩提心。<a id="a-R"></a>诸法虽如虚空无所有自相空，<a id="a-S"></a>而众生不知、<a id="a-T"></a>不见、<a id="a-U"></a>不解。<a id="a-V"></a>我亦以如虚空等无所有自相空，<a id="a-W"></a>大誓庄严得一切种智，<a id="a-X"></a>为众生说法令得解脱，<a id="a-Y"></a>得须陀洹果、<a id="a-Z"></a>斯陀含果、<a id="a-a"></a>阿那含果、<a id="a-b"></a>阿罗汉果、<a id="a-c"></a>辟支佛道、<a id="a-d"></a>阿耨多罗三藐三菩提。<a id="a-e"></a>’须菩提，<a id="a-f"></a>菩萨摩诃萨从初发意已来闻如是法，<a id="a-g"></a>应坚固其心不动不转。<a id="a-h"></a>菩萨摩诃萨以是坚固心、<a id="a-i"></a>不动不转心，<a id="a-j"></a>行六波罗蜜当入菩萨位中。<a id="a-k"></a>”</p>
  <p id="al">须菩提白佛言：<a id="a-m"></a>“世尊，<a id="a-n"></a>不转故名阿毗跋致，<a id="a-o"></a>转故名阿毗跋致？<a id="a-p"></a>”</p>
  <p id="aq">佛言：<a id="a-r"></a>“不转故名阿毗跋致，<a id="a-s"></a>转故亦名阿毗跋致。<a id="a-t"></a>”</p>
  <p id="au">须菩提白佛言：<a id="a-v"></a>“世尊，<a id="a-w"></a>云何不转故名阿毗跋致，<a id="a-x"></a>转故亦名阿毗跋致？<a id="a-y"></a>”</p>
  <p id="az">佛告须菩提：<a id="a-10"></a>“若菩萨摩诃萨于声闻地、<a id="a-11"></a>辟支佛地不转，<a id="a-12"></a>是故名不转。<a id="a-13"></a>若菩萨摩诃萨于声闻地、<a id="a-14"></a>辟支佛地转，<a id="a-15"></a>是故亦名不转。<a id="a-16"></a>须菩提，<a id="a-17"></a>以是行类相貌，<a id="a-18"></a>当知是名阿毗跋致菩萨摩诃萨相。<a id="a-19"></a>以是行类相貌故，<a id="a-1A"></a>恶魔不能坏其心，<a id="a-1B"></a>令离阿耨多罗三藐三菩提。</p>
  <p id="a1C">“复次，<a id="a-1D"></a>须菩提，<a id="a-1E"></a>阿毗跋致菩萨若欲入初禅、<a id="a-1F"></a>第二、<a id="a-1G"></a>第三、<a id="a-1H"></a>第四禅乃至灭定禅即得入。</p>
  <p id="a1I">“复次，<a id="a-1J"></a>须菩提，<a id="a-1K"></a>阿毗跋致菩萨摩诃萨，<a id="a-1L"></a>若欲修四念处乃至修八圣道分、<a id="a-1M"></a>空无相无作三昧乃至五神通即得修。<a id="a-1N"></a>是菩萨虽修四念处乃至五神通，<a id="a-1O"></a>是人不受四念处果，<a id="a-1P"></a>虽修诸禅不受诸禅果乃至不受灭定禅果，<a id="a-1Q"></a>不证须陀洹果乃至不证辟支佛道。<a id="a-1R"></a>是菩萨故为众生受身，<a id="a-1S"></a>随其所应而利益之。<a id="a-1T"></a>须菩提，<a id="a-1U"></a>以是行类相貌，<a id="a-1V"></a>当知是名阿毗跋致菩萨摩诃萨。</p>
  <p id="a1W">“复次，<a id="a-1X"></a>须菩提，<a id="a-1Y"></a>阿毗跋致菩萨摩诃萨，<a id="a-1Z"></a>常忆念阿耨多罗三藐三菩提，<a id="a-1a"></a>终不远离萨婆若心。<a id="a-1b"></a>不远离萨婆若心故，<a id="a-1c"></a>不贵色，<a id="a-1d"></a>不贵相，<a id="a-1e"></a>不贵声闻、<a id="a-1f"></a>辟支佛，<a id="a-1g"></a>不贵檀那波罗蜜、<a id="a-1h"></a>尸罗波罗蜜、<a id="a-1i"></a>羼提波罗蜜、<a id="a-1j"></a>毗梨耶波罗蜜、<a id="a-1k"></a>禅那波罗蜜、<a id="a-1l"></a>般若波罗蜜，<a id="a-1m"></a>不贵四禅、<a id="a-1n"></a>四无量心、<a id="a-1o"></a>四无色定，<a id="a-1p"></a>不贵五神通，<a id="a-1q"></a>不贵四念处乃至八圣道分，<a id="a-1r"></a>不贵佛十力乃至十八不共法，<a id="a-1s"></a>不贵净佛国土，<a id="a-1t"></a>不贵成就众生，<a id="a-1u"></a>不贵见佛，<a id="a-1v"></a>不贵种善根。<a id="a-1w"></a>何以故？<a id="a-1x"></a>一切法自相空，<a id="a-1y"></a>不见可贵法能生贵心者。<a id="a-1z"></a>何以故？<a id="a-20"></a>是一切法与虚空等，<a id="a-21"></a>无所有自相空。<a id="a-22"></a>须菩提，<a id="a-23"></a>是阿毗跋致菩萨摩诃萨成就是心，<a id="a-24"></a>于四种身威仪中，<a id="a-25"></a>出入、<a id="a-26"></a>来去、<a id="a-27"></a>坐卧、<a id="a-28"></a>行住一心不乱。<a id="a-29"></a>须菩提，<a id="a-2A"></a>以是行类相貌，<a id="a-2B"></a>当知是阿毗跋致菩萨摩诃萨。</p>
  <p id="a2C">“复次，<a id="a-2D"></a>须菩提，<a id="a-2E"></a>阿毗跋致菩萨摩诃萨若在居家，<a id="a-2F"></a>以方便力为利益众生故受五欲，<a id="a-2G"></a>布施众生，<a id="a-2H"></a>须食与食，<a id="a-2I"></a>须饮与饮，<a id="a-2J"></a>衣服卧具乃至资生所须尽给与之。<a id="a-2K"></a>是菩萨自行檀那波罗蜜，<a id="a-2L"></a>教人行檀那，<a id="a-2M"></a>赞叹行檀那法，<a id="a-2N"></a>欢喜赞叹行檀那波罗蜜者，<a id="a-2O"></a>尸罗波罗蜜乃至般若波罗蜜亦如是。<a id="a-2P"></a>须菩提，<a id="a-2Q"></a>阿毗跋致菩萨摩诃萨在家时，<a id="a-2R"></a>能以满阎浮提珍宝施与众生，<a id="a-2S"></a>乃至三千大千世界满中珍宝给施众生，<a id="a-2T"></a>亦不自为，<a id="a-2U"></a>常修梵行，<a id="a-2V"></a>不陵易虏掠他人令其忧恼。<a id="a-2W"></a>须菩提，<a id="a-2X"></a>以是行类相貌，<a id="a-2Y"></a>当知是名阿惟越致菩萨摩诃萨。</p>
  <p id="a2Z">“复次，<a id="a-2a"></a>须菩提，<a id="a-2b"></a>阿毗跋致菩萨摩诃萨，<a id="a-2c"></a>执金刚神王常随逐，<a id="a-2d"></a>作是愿：<a id="a-2e"></a>‘是菩萨摩诃萨当得阿耨多罗三藐三菩提，<a id="a-2f"></a>我常随逐。<a id="a-2g"></a>’乃至五性执金刚神常随守护。<a id="a-2h"></a>以是故，<a id="a-2i"></a>若天、<a id="a-2j"></a>若魔、<a id="a-2k"></a>若梵、<a id="a-2l"></a>若余世间大力者不能破坏，<a id="a-2m"></a>是名菩萨摩诃萨萨婆若心，<a id="a-2n"></a>乃至得阿耨多罗三藐三菩提。<a id="a-2o"></a>须菩提，<a id="a-2p"></a>是名菩萨摩诃萨阿毗跋致相。</p>
  <p id="a2q">“复次，<a id="a-2r"></a>须菩提，<a id="a-2s"></a>菩萨摩诃萨常具足菩萨五根，<a id="a-2t"></a>信根、<a id="a-2u"></a>精进根、<a id="a-2v"></a>念根、<a id="a-2w"></a>定根、<a id="a-2x"></a>慧根，<a id="a-2y"></a>是名阿毗跋致相。</p>
  <p id="a2z">“复次，<a id="a-30"></a>须菩提，<a id="a-31"></a>阿毗跋致菩萨摩诃萨为上人，<a id="a-32"></a>不为下人。<a id="a-33"></a>”</p>
  <p id="a34">须菩提白佛言：<a id="a-35"></a>“世尊，<a id="a-36"></a>云何为上人？<a id="a-37"></a>”</p>
  <p id="a38">佛告须菩提：<a id="a-39"></a>“若菩萨摩诃萨一心行阿耨多罗三藐三菩提，<a id="a-3A"></a>心不散乱是名上人。<a id="a-3B"></a>以是行类相貌，<a id="a-3C"></a>当知是名阿毗跋致相。</p>
  <p id="a3D">“复次，<a id="a-3E"></a>须菩提，<a id="a-3F"></a>阿毗跋致菩萨一心常念佛道，<a id="a-3G"></a>为净命故，<a id="a-3H"></a>不作咒术合和诸药，<a id="a-3I"></a>不咒鬼神令著男女问其吉凶、<a id="a-3J"></a>男女禄相、<a id="a-3K"></a>寿命长短。<a id="a-3L"></a>何以故？<a id="a-3M"></a>须菩提，<a id="a-3N"></a>是菩萨摩诃萨知诸法自相空，<a id="a-3O"></a>不见诸法相故，<a id="a-3P"></a>不行邪命，<a id="a-3Q"></a>行净命。<a id="a-3R"></a>须菩提，<a id="a-3S"></a>以是行类相貌，<a id="a-3T"></a>当知是名阿毗跋致菩萨摩诃萨相。</p>
  <p id="a3U">“复次，<a id="a-3V"></a>须菩提，<a id="a-3W"></a>今当更说阿毗跋致菩萨摩诃萨行类相貌，<a id="a-3X"></a>一心谛听。<a id="a-3Y"></a>”</p>
  <p id="a3Z">佛告须菩提：<a id="a-3a"></a>“菩萨摩诃萨行般若波罗蜜，<a id="a-3b"></a>常不远离阿耨多罗三藐三菩提心故，<a id="a-3c"></a>不说五阴事，<a id="a-3d"></a>不说十二入事，<a id="a-3e"></a>不说十八界事。<a id="a-3f"></a>何以故？<a id="a-3g"></a>常念观五阴空相、<a id="a-3h"></a>十二入十八界空相故。<a id="a-3i"></a>是菩萨摩诃萨不好说官事。<a id="a-3j"></a>何以故？<a id="a-3k"></a>是菩萨诸法空相中住，<a id="a-3l"></a>不见法若贵若贱。<a id="a-3m"></a>不好说贼事。<a id="a-3n"></a>何以故？<a id="a-3o"></a>诸法自相空故，<a id="a-3p"></a>不见若得若失。<a id="a-3q"></a>不好说军事。<a id="a-3r"></a>何以故？<a id="a-3s"></a>诸法自相空故，<a id="a-3t"></a>不见若多若少。<a id="a-3u"></a>不好说斗事。<a id="a-3v"></a>何以故？<a id="a-3w"></a>是菩萨摩诃萨住诸法如中，<a id="a-3x"></a>不见法有憎有爱。<a id="a-3y"></a>不好说妇女事。<a id="a-3z"></a>何以故？<a id="a-40"></a>住诸法空中，<a id="a-41"></a>不见好丑故。<a id="a-42"></a>不好说聚落事。<a id="a-43"></a>何以故？<a id="a-44"></a>诸法自相空故，<a id="a-45"></a>不见法若合若散。<a id="a-46"></a>不好说城邑事。<a id="a-47"></a>何以故？<a id="a-48"></a>住诸法实际中，<a id="a-49"></a>不见有胜有负。<a id="a-4A"></a>不好说国事。<a id="a-4B"></a>何以故？<a id="a-4C"></a>住实际中，<a id="a-4D"></a>不见法有所属、<a id="a-4E"></a>有不属。<a id="a-4F"></a>不好说我事。<a id="a-4G"></a>何以故？<a id="a-4H"></a>法性中住，<a id="a-4I"></a>不见法有我无我，<a id="a-4J"></a>乃至不见知者见者。<a id="a-4K"></a>如是等不说种种世间事，<a id="a-4L"></a>但好说般若波罗蜜不远离萨婆若心。<a id="a-4M"></a>若行檀那波罗蜜时不为悭贪事，<a id="a-4N"></a>行尸罗波罗蜜时不为破戒事，<a id="a-4O"></a>行羼提波罗蜜时不为瞋诤事，<a id="a-4P"></a>行毗梨耶波罗蜜时不为懈怠事，<a id="a-4Q"></a>行禅那波罗蜜时不为散乱事，<a id="a-4R"></a>行般若波罗蜜时不为愚痴事。<a id="a-4S"></a>是菩萨虽行一切法空而爱乐法。<a id="a-4T"></a>是菩萨虽行法性，<a id="a-4U"></a>常赞不坏法而爱乐善知识，<a id="a-4V"></a>所谓诸佛及菩萨、<a id="a-4W"></a>声闻、<a id="a-4X"></a>辟支佛，<a id="a-4Y"></a>诸能教化令乐住阿耨多罗三藐三菩提者。<a id="a-4Z"></a>是人常愿欲见诸佛，<a id="a-4a"></a>闻在所处佛国土中有现在佛随愿往生，<a id="a-4b"></a>如是心常昼夜行，<a id="a-4c"></a>所谓念佛心。<a id="a-4d"></a>如是，<a id="a-4e"></a>须菩提，<a id="a-4f"></a>阿毗跋致菩萨摩诃萨，<a id="a-4g"></a>行初禅乃至非有想非无想处，<a id="a-4h"></a>以方便力故起欲界心，<a id="a-4i"></a>若众生能行十善道者及现在有佛处在中生。<a id="a-4j"></a>以是行类相貌，<a id="a-4k"></a>当知是名阿毗跋致菩萨摩诃萨。</p>
  <p id="a4l">“复次，<a id="a-4m"></a>须菩提，<a id="a-4n"></a>阿毗跋致菩萨摩诃萨行般若波罗蜜时，<a id="a-4o"></a>住内空、<a id="a-4p"></a>外空乃至无法有法空，<a id="a-4q"></a>住四念处乃至空、<a id="a-4r"></a>无相、<a id="a-4s"></a>无作解脱门，<a id="a-4t"></a>于自地中了了不疑我是阿毗跋致非阿毗跋致。<a id="a-4u"></a>何以故？<a id="a-4v"></a>乃至不见少许法于阿耨多罗三藐三菩提中若转若不转。<a id="a-4w"></a>须菩提，<a id="a-4x"></a>譬如人得须陀洹果住须陀洹地中，<a id="a-4y"></a>自了了知终不疑不悔。<a id="a-4z"></a>阿毗跋致菩萨摩诃萨亦如是，<a id="a-50"></a>住阿毗跋致地中终不疑，<a id="a-51"></a>住是地中净佛国土成就众生，<a id="a-52"></a>种种魔事起即时觉知，<a id="a-53"></a>亦不随魔事，<a id="a-54"></a>破坏魔事。<a id="a-55"></a>须菩提，<a id="a-56"></a>譬如有人作五逆罪，<a id="a-57"></a>五逆罪心乃至死时常逐不舍，<a id="a-58"></a>虽有异心不能障隔。<a id="a-59"></a>须菩提，<a id="a-5A"></a>阿毗跋致菩萨摩诃萨亦如是，<a id="a-5B"></a>自住其地心常不动，<a id="a-5C"></a>一切世间天、<a id="a-5D"></a>人、<a id="a-5E"></a>阿修罗不能动转。<a id="a-5F"></a>何以故？<a id="a-5G"></a>是菩萨摩诃萨出一切世间天、<a id="a-5H"></a>人、<a id="a-5I"></a>阿修罗上，<a id="a-5J"></a>入正法位中自证地中住，<a id="a-5K"></a>具足诸菩萨神通，<a id="a-5L"></a>能净佛国土成就众生，<a id="a-5M"></a>从一佛国至一佛国，<a id="a-5N"></a>于十方佛所植诸善根，<a id="a-5O"></a>亲近咨问诸佛。<a id="a-5P"></a>是菩萨如是住，<a id="a-5Q"></a>种种魔事起，<a id="a-5R"></a>觉而不随，<a id="a-5S"></a>以方便力处魔事著实际中，<a id="a-5T"></a>自证地中不疑不悔。<a id="a-5U"></a>何以故？<a id="a-5V"></a>实际中无疑相故，<a id="a-5W"></a>知是实际非一非二。<a id="a-5X"></a>以是因缘故，<a id="a-5Y"></a>是人乃至转身终不向声闻、<a id="a-5Z"></a>辟支佛地。<a id="a-5a"></a>是菩萨摩诃萨诸法自相空中，<a id="a-5b"></a>不见法若生若灭、<a id="a-5c"></a>若垢若净。<a id="a-5d"></a>须菩提，<a id="a-5e"></a>是菩萨摩诃萨乃至转身亦不疑我当得阿耨多罗三藐三菩提若不得。<a id="a-5f"></a>何以故？<a id="a-5g"></a>须菩提，<a id="a-5h"></a>诸法自相空即是阿耨多罗三藐三菩提。<a id="a-5i"></a>须菩提，<a id="a-5j"></a>是菩萨摩诃萨住自证地中，<a id="a-5k"></a>不随他语无能坏者。<a id="a-5l"></a>何以故？<a id="a-5m"></a>是阿惟越致菩萨摩诃萨成就不动智慧故。<a id="a-5n"></a>须菩提，<a id="a-5o"></a>以是行类相貌，<a id="a-5p"></a>当知是名阿毗跋致菩萨摩诃萨。</p>
  <p id="a5q">“复次，<a id="a-5r"></a>须菩提，<a id="a-5s"></a>菩萨摩诃萨，<a id="a-5t"></a>若恶魔作佛身来，<a id="a-5u"></a>语菩萨言：<a id="a-5v"></a>‘汝今于是间取阿罗汉道。<a id="a-5w"></a>汝亦无阿耨多罗三藐三菩提记，<a id="a-5x"></a>汝亦未得无生忍法，<a id="a-5y"></a>汝亦无是阿毗跋致行类相貌，<a id="a-5z"></a>亦无是相得受阿耨多罗三藐三菩提记。<a id="a-60"></a>’须菩提，<a id="a-61"></a>若菩萨摩诃萨闻是语，<a id="a-62"></a>心不异、<a id="a-63"></a>不没、<a id="a-64"></a>不惊、<a id="a-65"></a>不怖、<a id="a-66"></a>不畏，<a id="a-67"></a>是菩萨应自知我必从诸佛受阿耨多罗三藐三菩提记。<a id="a-68"></a>何以故？<a id="a-69"></a>诸菩萨以是法受记，<a id="a-6A"></a>我亦有是法得受记。<a id="a-6B"></a>须菩提，<a id="a-6C"></a>若恶魔若为魔所使作佛形像，<a id="a-6D"></a>来与菩萨受声闻、<a id="a-6E"></a>辟支佛记。<a id="a-6F"></a>须菩提，<a id="a-6G"></a>是菩萨作是念：<a id="a-6H"></a>‘是恶魔若魔所使作佛形像来。<a id="a-6I"></a>诸佛不应教菩萨远离阿耨多罗三藐三菩提教住声闻、<a id="a-6J"></a>辟支佛道。<a id="a-6K"></a>’须菩提，<a id="a-6L"></a>以是行类相貌，<a id="a-6M"></a>当知是名阿毗跋致相。</p>
  <p id="a6N">“复次，<a id="a-6O"></a>须菩提，<a id="a-6P"></a>恶魔复作佛身来到菩萨所，<a id="a-6Q"></a>作是言：<a id="a-6R"></a>‘汝所学经书非佛所说，<a id="a-6S"></a>亦非声闻说，<a id="a-6T"></a>是魔所说。<a id="a-6U"></a>’须菩提，<a id="a-6V"></a>是菩萨摩诃萨当作是知：<a id="a-6W"></a>‘是恶魔若魔所使，<a id="a-6X"></a>教我远离阿耨多罗三藐三菩提。<a id="a-6Y"></a>’须菩提，<a id="a-6Z"></a>当知是菩萨已为过去佛所受记，<a id="a-6a"></a>住阿毗跋致地。<a id="a-6b"></a>何以故？<a id="a-6c"></a>诸菩萨所有阿毗跋致行类相貌，<a id="a-6d"></a>是菩萨亦有是行类相貌，<a id="a-6e"></a>是名阿毗跋致菩萨相。</p>
  <p id="a6f">“复次，<a id="a-6g"></a>须菩提，<a id="a-6h"></a>阿毗跋致菩萨摩诃萨行般若波罗蜜时，<a id="a-6i"></a>为护持诸法故，<a id="a-6j"></a>不惜身命，<a id="a-6k"></a>何况余物！<a id="a-6l"></a>是菩萨护持法故，<a id="a-6m"></a>作是念：<a id="a-6n"></a>‘我不为护持一佛法，<a id="a-6o"></a>我为护持三世十方诸佛法故。<a id="a-6p"></a>’须菩提，<a id="a-6q"></a>云何菩萨摩诃萨护持法故不惜身命？<a id="a-6r"></a>须菩提，<a id="a-6s"></a>如佛说一切诸法真空，<a id="a-6t"></a>是时有愚痴人破坏不受，<a id="a-6u"></a>作是言：<a id="a-6v"></a>‘是非法，<a id="a-6w"></a>非善，<a id="a-6x"></a>非世尊教。<a id="a-6y"></a>’须菩提，<a id="a-6z"></a>菩萨护持如是法故不惜身命，<a id="a-70"></a>菩萨亦应作是念：<a id="a-71"></a>‘未来世诸佛，<a id="a-72"></a>我亦在是数中，<a id="a-73"></a>在中受记，<a id="a-74"></a>是法亦是我法。<a id="a-75"></a>’以是故不惜身命。<a id="a-76"></a>须菩提，<a id="a-77"></a>菩萨见是利益故，<a id="a-78"></a>护持法不惜身命。<a id="a-79"></a>须菩提，<a id="a-7A"></a>以是行类相貌，<a id="a-7B"></a>知是阿毗跋致相。</p>
  <p id="a7C">“复次，<a id="a-7D"></a>须菩提，<a id="a-7E"></a>阿毗跋致菩萨摩诃萨，<a id="a-7F"></a>闻佛说法不疑不悔，<a id="a-7G"></a>闻已受持终不忘失。<a id="a-7H"></a>何以故？<a id="a-7I"></a>得陀罗尼故。<a id="a-7J"></a>”</p>
  <p id="a7K">须菩提言：<a id="a-7L"></a>“世尊，<a id="a-7M"></a>得何等陀罗尼闻佛所说诸经而不忘失？<a id="a-7N"></a>”</p>
  <p id="a7O">佛告须菩提：<a id="a-7P"></a>“菩萨得闻持等陀罗尼故，<a id="a-7Q"></a>佛说诸经不忘不失、<a id="a-7R"></a>不疑不悔。<a id="a-7S"></a>”</p>
  <p id="a7T">须菩提白佛言：<a id="a-7U"></a>“世尊，<a id="a-7V"></a>但闻佛说法不忘不失、<a id="a-7W"></a>不疑不悔。<a id="a-7X"></a>声闻、<a id="a-7Y"></a>辟支佛说，<a id="a-7Z"></a>天、<a id="a-7a"></a>龙、<a id="a-7b"></a>鬼、<a id="a-7c"></a>神、<a id="a-7d"></a>阿修罗、<a id="a-7e"></a>紧那罗、<a id="a-7f"></a>摩睺罗伽说，<a id="a-7g"></a>亦复不忘不失、<a id="a-7h"></a>不疑不悔耶？<a id="a-7i"></a>”</p>
  <p id="a7j">佛告须菩提：<a id="a-7k"></a>“所有言说众事，<a id="a-7l"></a>得陀罗尼菩萨皆不忘不失、<a id="a-7m"></a>不疑不悔。<a id="a-7n"></a>须菩提，<a id="a-7o"></a>如是行类相貌成就，<a id="a-7p"></a>当知是阿毗跋致菩萨摩诃萨。<a id="a-7q"></a>”</p>
  <p data-pb></p>
  <h2 id="a7r">灯炷深奥品第五十七</h2>
  <p id="a7s">须菩提白佛言：<a id="a-7t"></a>“世尊，<a id="a-7u"></a>是阿毗跋致菩萨摩诃萨大功德成就。<a id="a-7v"></a>世尊，<a id="a-7w"></a>是阿毗跋致菩萨摩诃萨无量功德成就、<a id="a-7x"></a>无边功德成就。<a id="a-7y"></a>”</p>
  <p id="a7z">佛告须菩提：<a id="a-80"></a>“如是，<a id="a-81"></a>如是，<a id="a-82"></a>是阿毗跋致菩萨摩诃萨大功德成就，<a id="a-83"></a>是阿毗跋致菩萨摩诃萨无量无边功德成就。<a id="a-84"></a>何以故？<a id="a-85"></a>是菩萨摩诃萨得无量无边智慧，<a id="a-86"></a>不与一切声闻、<a id="a-87"></a>辟支佛共故。<a id="a-88"></a>阿毗跋致菩萨住是智慧中，<a id="a-89"></a>生四无礙智，<a id="a-8A"></a>得是无礙智故，<a id="a-8B"></a>一切世间天及人无能穷尽。<a id="a-8C"></a>”</p>
  <p id="a8D">须菩提白佛言：<a id="a-8E"></a>“世尊，<a id="a-8F"></a>佛能以恒河沙等劫，<a id="a-8G"></a>叹说阿毗跋致菩萨摩诃萨行类相貌。<a id="a-8H"></a>”</p>
  <p id="a8I">须菩提言：<a id="a-8J"></a>“世尊，<a id="a-8K"></a>何等深奥处，<a id="a-8L"></a>阿毗跋致菩萨摩诃萨，<a id="a-8M"></a>住是中行六波罗蜜时，<a id="a-8N"></a>具足四念处乃至具足一切种智？<a id="a-8O"></a>”</p>
  <p id="a8P">佛赞须菩提：<a id="a-8Q"></a>“善哉！<a id="a-8R"></a>善哉！<a id="a-8S"></a>须菩提，<a id="a-8T"></a>汝为阿毗跋致菩萨摩诃萨，<a id="a-8U"></a>问是深奥处。<a id="a-8V"></a>须菩提，<a id="a-8W"></a>深奥处者，<a id="a-8X"></a>空是其义。<a id="a-8Y"></a>无相无作，<a id="a-8Z"></a>无起无生，<a id="a-8a"></a>无染离，<a id="a-8b"></a>寂灭、<a id="a-8c"></a>如、<a id="a-8d"></a>法性、<a id="a-8e"></a>实际、<a id="a-8f"></a>涅槃，<a id="a-8g"></a>须菩提，<a id="a-8h"></a>如是等法是为深奥义。<a id="a-8i"></a>”</p>
  <p id="a8j">须菩提白佛言：<a id="a-8k"></a>“世尊，<a id="a-8l"></a>但空乃至涅槃是深奥，<a id="a-8m"></a>非一切法深奥耶？<a id="a-8n"></a>”</p>
  <p id="a8o">佛言：<a id="a-8p"></a>“一切法亦是深奥义。<a id="a-8q"></a>须菩提，<a id="a-8r"></a>色亦深奥，<a id="a-8s"></a>受、<a id="a-8t"></a>想、<a id="a-8u"></a>行、<a id="a-8v"></a>识亦深奥，<a id="a-8w"></a>眼亦深奥，<a id="a-8x"></a>乃至意、<a id="a-8y"></a>色乃至法、<a id="a-8z"></a>眼界乃至意识界、<a id="a-90"></a>檀那波罗蜜乃至般若波罗蜜、<a id="a-91"></a>四念处乃至阿耨多罗三藐三菩提亦深奥。<a id="a-92"></a>”</p>
  <p id="a93">“世尊，<a id="a-94"></a>云何色深奥，<a id="a-95"></a>乃至阿耨多罗三藐三菩提亦深奥？<a id="a-96"></a>”</p>
  <p id="a97">佛言：<a id="a-98"></a>“色如深奥故，<a id="a-99"></a>色深奥；<a id="a-9A"></a>受、<a id="a-9B"></a>想、<a id="a-9C"></a>行、<a id="a-9D"></a>识如乃至阿耨多罗三藐三菩提如深奥故，<a id="a-9E"></a>阿耨多罗三藐三菩提深奥。<a id="a-9F"></a>”</p>
  <p id="a9G">“世尊，<a id="a-9H"></a>云何色如深奥，<a id="a-9I"></a>乃至阿耨多罗三藐三菩提如深奥？<a id="a-9J"></a>”</p>
  <p id="a9K">“须菩提，<a id="a-9L"></a>是色如非是色、<a id="a-9M"></a>非离色，<a id="a-9N"></a>乃至识如非是识、<a id="a-9O"></a>非离识，<a id="a-9P"></a>乃至阿耨多罗三藐三菩提如，<a id="a-9Q"></a>非是阿耨多罗三藐三菩提，<a id="a-9R"></a>非离阿耨多罗三藐三菩提。<a id="a-9S"></a>”</p>
  <p id="a9T">须菩提白佛言：<a id="a-9U"></a>“希有，<a id="a-9V"></a>世尊！<a id="a-9W"></a>微妙方便力故，<a id="a-9X"></a>令阿毗跋致菩萨摩诃萨离色处涅槃，<a id="a-9Y"></a>亦令离受、<a id="a-9Z"></a>想、<a id="a-9a"></a>行、<a id="a-9b"></a>识处涅槃，<a id="a-9c"></a>亦令离一切法若世间、<a id="a-9d"></a>若出世间、<a id="a-9e"></a>若有诤、<a id="a-9f"></a>若无诤、<a id="a-9g"></a>若有漏、<a id="a-9h"></a>若无漏法处涅槃。<a id="a-9i"></a>”</p>
  <p id="a9j">佛言：<a id="a-9k"></a>“如是，<a id="a-9l"></a>如是，<a id="a-9m"></a>须菩提，<a id="a-9n"></a>佛以微妙方便力故，<a id="a-9o"></a>令阿毗跋致菩萨离色处涅槃，<a id="a-9p"></a>乃至离有漏无漏法处涅槃。</p>
  <p id="a9q">“复次，<a id="a-9r"></a>须菩提，<a id="a-9s"></a>若菩萨摩诃萨如是甚深法，<a id="a-9t"></a>与般若波罗蜜相应观察筹量思惟，<a id="a-9u"></a>作是念：<a id="a-9v"></a>‘我应如是行，<a id="a-9w"></a>如般若波罗蜜中教。<a id="a-9x"></a>我应如是学，<a id="a-9y"></a>如般若波罗蜜中说。<a id="a-9z"></a>’须菩提，<a id="a-A0"></a>若是菩萨摩诃萨能如说行，<a id="a-A1"></a>如说学，<a id="a-A2"></a>如般若波罗蜜中观具足、<a id="a-A3"></a>勤精进一念生时，<a id="a-A4"></a>当得无量无边阿僧祇福德。<a id="a-A5"></a>是菩萨摩诃萨超越无量劫，<a id="a-A6"></a>近阿耨多罗三藐三菩提，<a id="a-A7"></a>何况常行般若波罗蜜应阿耨多罗三藐三菩提念！</p>
  <p id="aA8">“须菩提，<a id="a-A9"></a>譬如多淫欲人与端正净洁女人共期，<a id="a-AA"></a>此女人限礙不得时往。<a id="a-AB"></a>于须菩提意云何？<a id="a-AC"></a>是人所念为在何处？<a id="a-AD"></a>”</p>
  <p id="aAE">“世尊，<a id="a-AF"></a>是人念念常在彼女人所，<a id="a-AG"></a>恒作是念：<a id="a-AH"></a>‘忆想当来，<a id="a-AI"></a>与共坐卧欢乐。<a id="a-AJ"></a>’”</p>
  <p id="aAK">“须菩提，<a id="a-AL"></a>是人一日一夜为有几念生？<a id="a-AM"></a>”</p>
  <p id="aAN">须菩提言：<a id="a-AO"></a>“世尊，<a id="a-AP"></a>是人一日一夜，<a id="a-AQ"></a>其念甚多！<a id="a-AR"></a>甚多！<a id="a-AS"></a>”</p>
  <p id="aAT">佛告须菩提：<a id="a-AU"></a>“菩萨摩诃萨念般若波罗蜜，<a id="a-AV"></a>如般若波罗蜜中说行是道，<a id="a-AW"></a>一念顷超越劫数，<a id="a-AX"></a>亦如彼人一日一夜心念之数。<a id="a-AY"></a>是菩萨摩诃萨行般若波罗蜜远离众罪，<a id="a-AZ"></a>所谓离阿耨多罗三藐三菩提罪。<a id="a-Aa"></a>是菩萨摩诃萨行般若波罗蜜，<a id="a-Ab"></a>一日所得善根功德，<a id="a-Ac"></a>假令满如恒河沙等三千大千世界中，<a id="a-Ad"></a>功德犹亦不减，<a id="a-Ae"></a>于余残功德百分不及一分，<a id="a-Af"></a>千分、<a id="a-Ag"></a>千亿万分乃至算数譬喻所不能及。</p>
  <p id="aAh">“复次，<a id="a-Ai"></a>须菩提，<a id="a-Aj"></a>若菩萨摩诃萨远离般若波罗蜜，<a id="a-Ak"></a>如恒河沙等劫布施三宝，<a id="a-Al"></a>佛宝、<a id="a-Am"></a>法宝、<a id="a-An"></a>比丘僧宝。<a id="a-Ao"></a>须菩提，<a id="a-Ap"></a>于汝意云何？<a id="a-Aq"></a>是菩萨摩诃萨以是因缘故得福多不？<a id="a-Ar"></a>”</p>
  <p id="aAs">须菩提言：<a id="a-At"></a>“世尊，<a id="a-Au"></a>甚多！<a id="a-Av"></a>无量无边阿僧祇！<a id="a-Aw"></a>”</p>
  <p id="aAx">佛告须菩提：<a id="a-Ay"></a>“不如菩萨摩诃萨深般若波罗蜜中一日如说修行得福多。<a id="a-Az"></a>何以故？<a id="a-B0"></a>般若波罗蜜是诸菩萨摩诃萨道，<a id="a-B1"></a>乘是道疾得阿耨多罗三藐三菩提。</p>
  <p id="aB2">“须菩提，<a id="a-B3"></a>若菩萨摩诃萨远离般若波罗蜜，<a id="a-B4"></a>如恒河沙等劫供养须陀洹、<a id="a-B5"></a>斯陀含、<a id="a-B6"></a>阿那含、<a id="a-B7"></a>阿罗汉、<a id="a-B8"></a>辟支佛及诸佛。<a id="a-B9"></a>于须菩提意云何？<a id="a-BA"></a>是菩萨摩诃萨以是因缘故得福多不？<a id="a-BB"></a>”</p>
  <p id="aBC">须菩提言：<a id="a-BD"></a>“世尊，<a id="a-BE"></a>甚多！<a id="a-BF"></a>甚多！<a id="a-BG"></a>”</p>
  <p id="aBH">佛言：<a id="a-BI"></a>“不如是菩萨摩诃萨深般若波罗蜜如说修行一日得福多。<a id="a-BJ"></a>何以故？<a id="a-BK"></a>菩萨摩诃萨行是般若波罗蜜，<a id="a-BL"></a>过一切声闻、<a id="a-BM"></a>辟支佛地，<a id="a-BN"></a>入菩萨位，<a id="a-BO"></a>渐渐得阿耨多罗三藐三菩提。</p>
  <p id="aBP">“须菩提，<a id="a-BQ"></a>菩萨摩诃萨远离般若波罗蜜，<a id="a-BR"></a>如恒河沙等劫行布施、<a id="a-BS"></a>持戒、<a id="a-BT"></a>忍辱、<a id="a-BU"></a>精进、<a id="a-BV"></a>禅定、<a id="a-BW"></a>智慧。<a id="a-BX"></a>于汝意云何？<a id="a-BY"></a>是人以是因缘故得福多不？<a id="a-BZ"></a>”</p>
  <p id="aBa">须菩提言：<a id="a-Bb"></a>“世尊，<a id="a-Bc"></a>甚多！<a id="a-Bd"></a>甚多！<a id="a-Be"></a>”</p>
  <p id="aBf">佛言：<a id="a-Bg"></a>“不如是菩萨摩诃萨行般若波罗蜜如说修行一日布施、<a id="a-Bh"></a>持戒、<a id="a-Bi"></a>忍辱、<a id="a-Bj"></a>精进、<a id="a-Bk"></a>禅定、<a id="a-Bl"></a>智慧得福多。<a id="a-Bm"></a>何以故？<a id="a-Bn"></a>须菩提，<a id="a-Bo"></a>般若波罗蜜是菩萨摩诃萨母故；<a id="a-Bp"></a>是般若波罗蜜能生诸菩萨摩诃萨，<a id="a-Bq"></a>诸菩萨摩诃萨住般若波罗蜜中，<a id="a-Br"></a>能具足一切佛法故。</p>
  <p id="aBs">“须菩提，<a id="a-Bt"></a>若菩萨摩诃萨远离般若波罗蜜，<a id="a-Bu"></a>如恒河沙劫寿行法施。<a id="a-Bv"></a>须菩提，<a id="a-Bw"></a>于汝意云何？<a id="a-Bx"></a>是人得福多不？<a id="a-By"></a>”</p>
  <p id="aBz">须菩提言：<a id="a-C0"></a>“甚多，<a id="a-C1"></a>世尊！<a id="a-C2"></a>”</p>
  <p id="aC3">佛言：<a id="a-C4"></a>“不如是善男子、<a id="a-C5"></a>善女人深般若波罗蜜如说修行，<a id="a-C6"></a>乃至一日法施得福多。<a id="a-C7"></a>何以故？<a id="a-C8"></a>须菩提，<a id="a-C9"></a>是菩萨摩诃萨不远离般若波罗蜜，<a id="a-CA"></a>则不远离一切种智；<a id="a-CB"></a>不远离一切种智，<a id="a-CC"></a>则不远离般若波罗蜜。<a id="a-CD"></a>以是故，<a id="a-CE"></a>须菩提，<a id="a-CF"></a>菩萨摩诃萨欲得阿耨多罗三藐三菩提，<a id="a-CG"></a>不当远离般若波罗蜜。</p>
  <p id="aCH">“须菩提，<a id="a-CI"></a>若菩萨摩诃萨如恒河沙等劫远离般若波罗蜜，<a id="a-CJ"></a>修行四念处乃至八圣道分、<a id="a-CK"></a>内空乃至一切种智。<a id="a-CL"></a>须菩提，<a id="a-CM"></a>于汝意云何？<a id="a-CN"></a>是善男子、<a id="a-CO"></a>善女人得福多不？<a id="a-CP"></a>”</p>
  <p id="aCQ">须菩提言：<a id="a-CR"></a>“世尊，<a id="a-CS"></a>甚多！<a id="a-CT"></a>甚多！<a id="a-CU"></a>”</p>
  <p id="aCV">佛言：<a id="a-CW"></a>“不如是善男子、<a id="a-CX"></a>善女人深般若波罗蜜如说一日修行四念处乃至一切种智得福多。<a id="a-CY"></a>何以故？<a id="a-CZ"></a>须菩提，<a id="a-Ca"></a>若菩萨摩诃萨不远离般若波罗蜜于萨婆若转者，<a id="a-Cb"></a>无有是处。<a id="a-Cc"></a>须菩提，<a id="a-Cd"></a>若菩萨摩诃萨远离般若波罗蜜于萨婆若转，<a id="a-Ce"></a>则有是处。<a id="a-Cf"></a>须菩提，<a id="a-Cg"></a>以是故，<a id="a-Ch"></a>菩萨摩诃萨常不应远离般若波罗蜜行。</p>
  <p id="aCi">“须菩提，<a id="a-Cj"></a>若菩萨摩诃萨远离般若波罗蜜，<a id="a-Ck"></a>如恒河沙等劫寿，<a id="a-Cl"></a>财施、<a id="a-Cm"></a>法施及禅定福德回向阿耨多罗三藐三菩提。<a id="a-Cn"></a>于汝意云何？<a id="a-Co"></a>是人得福多不？<a id="a-Cp"></a>”</p>
  <p id="aCq">须菩提言：<a id="a-Cr"></a>“世尊，<a id="a-Cs"></a>甚多！<a id="a-Ct"></a>甚多！<a id="a-Cu"></a>”</p>
  <p id="aCv">佛言：<a id="a-Cw"></a>“不如是善男子、<a id="a-Cx"></a>善女人深般若波罗蜜如说修行，<a id="a-Cy"></a>乃至一日财施、<a id="a-Cz"></a>法施、<a id="a-D0"></a>禅定福德，<a id="a-D1"></a>回向阿耨多罗三藐三菩提得福多。<a id="a-D2"></a>何以故？<a id="a-D3"></a>是第一回向，<a id="a-D4"></a>所谓般若波罗蜜回向。<a id="a-D5"></a>若远离般若波罗蜜回向，<a id="a-D6"></a>是不名回向。<a id="a-D7"></a>须菩提，<a id="a-D8"></a>以是故，<a id="a-D9"></a>若菩萨摩诃萨欲得阿耨多罗三藐三菩提，<a id="a-DA"></a>应方便学般若波罗蜜回向。</p>
  <p id="aDB">“须菩提，<a id="a-DC"></a>若善男子、<a id="a-DD"></a>善女人远离般若波罗蜜，<a id="a-DE"></a>如恒河沙劫寿过去、<a id="a-DF"></a>未来、<a id="a-DG"></a>现在诸佛及弟子善根，<a id="a-DH"></a>和合随喜回向阿耨多罗三藐三菩提。<a id="a-DI"></a>须菩提，<a id="a-DJ"></a>于汝意云何？<a id="a-DK"></a>是人得福多不？<a id="a-DL"></a>”</p>
  <p id="aDM">须菩提言：<a id="a-DN"></a>“世尊，<a id="a-DO"></a>甚多！<a id="a-DP"></a>甚多！<a id="a-DQ"></a>”</p>
  <p id="aDR">佛言：<a id="a-DS"></a>“不如是善男子、<a id="a-DT"></a>善女人深般若波罗蜜如说修行，<a id="a-DU"></a>乃至一日随喜善根回向阿耨多罗三藐三菩提得福多。<a id="a-DV"></a>须菩提，<a id="a-DW"></a>以是故，<a id="a-DX"></a>菩萨摩诃萨欲得阿耨多罗三藐三菩提，<a id="a-DY"></a>应学般若波罗蜜中方便回向阿耨多罗三藐三菩提。<a id="a-DZ"></a>”</p>
  <p id="aDa">须菩提白佛言：<a id="a-Db"></a>“世尊，<a id="a-Dc"></a>如佛所说，<a id="a-Dd"></a>因缘起作法，<a id="a-De"></a>从妄想生，<a id="a-Df"></a>非实，<a id="a-Dg"></a>云何善男子、<a id="a-Dh"></a>善女人得大福德？<a id="a-Di"></a>世尊，<a id="a-Dj"></a>以是因缘起作法，<a id="a-Dk"></a>不应得正见入法位，<a id="a-Dl"></a>不应得须陀洹果，<a id="a-Dm"></a>乃至不应得阿耨多罗三藐三菩提果。<a id="a-Dn"></a>”</p>
  <p id="aDo">佛告须菩提：<a id="a-Dp"></a>“如是，<a id="a-Dq"></a>如是，<a id="a-Dr"></a>须菩提，<a id="a-Ds"></a>以是因缘起作法，<a id="a-Dt"></a>不应得正见入法位，<a id="a-Du"></a>乃至不应得阿耨多罗三藐三菩提。<a id="a-Dv"></a>须菩提，<a id="a-Dw"></a>行般若波罗蜜菩萨摩诃萨，<a id="a-Dx"></a>知因缘起作法亦空、<a id="a-Dy"></a>无坚固、<a id="a-Dz"></a>虚诳不实。<a id="a-E0"></a>何以故？<a id="a-E1"></a>须菩提，<a id="a-E2"></a>是菩萨摩诃萨善学内空，<a id="a-E3"></a>乃至善学无法有法空故。<a id="a-E4"></a>是菩萨摩诃萨住是十八空，<a id="a-E5"></a>种种观作法空，<a id="a-E6"></a>即不远离般若波罗蜜。<a id="a-E7"></a>若菩萨摩诃萨如是渐渐不离般若波罗蜜，<a id="a-E8"></a>渐渐得无数、<a id="a-E9"></a>无量、<a id="a-EA"></a>无边福德。<a id="a-EB"></a>”</p>
  <p id="aEC">须菩提白佛言：<a id="a-ED"></a>“世尊，<a id="a-EE"></a>无数、<a id="a-EF"></a>无量、<a id="a-EG"></a>无边有何等异？<a id="a-EH"></a>”</p>
  <p id="aEI">“须菩提，<a id="a-EJ"></a>无数者，<a id="a-EK"></a>名不堕数中，<a id="a-EL"></a>若有为性中、<a id="a-EM"></a>若无为性中。<a id="a-EN"></a>无量者，<a id="a-EO"></a>量不可得，<a id="a-EP"></a>若过去，<a id="a-EQ"></a>若未来，<a id="a-ER"></a>若现在。<a id="a-ES"></a>无边者，<a id="a-ET"></a>诸法边不可得。<a id="a-EU"></a>”</p>
  <p id="aEV">须菩提言：<a id="a-EW"></a>“世尊，<a id="a-EX"></a>颇有色亦无数、<a id="a-EY"></a>无量、<a id="a-EZ"></a>无边？<a id="a-Ea"></a>颇有受、<a id="a-Eb"></a>想、<a id="a-Ec"></a>行、<a id="a-Ed"></a>识亦无数、<a id="a-Ee"></a>无量、<a id="a-Ef"></a>无边？<a id="a-Eg"></a>”</p>
  <p id="aEh">“须菩提，<a id="a-Ei"></a>有因缘，<a id="a-Ej"></a>色亦无数、<a id="a-Ek"></a>无量、<a id="a-El"></a>无边，<a id="a-Em"></a>受、<a id="a-En"></a>想、<a id="a-Eo"></a>行、<a id="a-Ep"></a>识亦无数、<a id="a-Eq"></a>无量、<a id="a-Er"></a>无边。<a id="a-Es"></a>”</p>
  <p id="aEt">“世尊，<a id="a-Eu"></a>何等因缘故，<a id="a-Ev"></a>色亦无数、<a id="a-Ew"></a>无量、<a id="a-Ex"></a>无边，<a id="a-Ey"></a>受、<a id="a-Ez"></a>想、<a id="a-F0"></a>行、<a id="a-F1"></a>识亦无数、<a id="a-F2"></a>无量、<a id="a-F3"></a>无边？<a id="a-F4"></a>”</p>
  <p id="aF5">佛告须菩提：<a id="a-F6"></a>“色空故无数、<a id="a-F7"></a>无量、<a id="a-F8"></a>无边，<a id="a-F9"></a>受、<a id="a-FA"></a>想、<a id="a-FB"></a>行、<a id="a-FC"></a>识空故无数、<a id="a-FD"></a>无量、<a id="a-FE"></a>无边。<a id="a-FF"></a>”</p>
  <p id="aFG">“世尊，<a id="a-FH"></a>但色空、<a id="a-FI"></a>受想行识空，<a id="a-FJ"></a>非一切法空耶？<a id="a-FK"></a>”</p>
  <p id="aFL">“须菩提，<a id="a-FM"></a>我不常说一切法空耶？<a id="a-FN"></a>”</p>
  <p id="aFO">须菩提言：<a id="a-FP"></a>“世尊，<a id="a-FQ"></a>佛说一切法空。<a id="a-FR"></a>世尊，<a id="a-FS"></a>诸法空即是不可尽、<a id="a-FT"></a>无有数、<a id="a-FU"></a>无量、<a id="a-FV"></a>无边。<a id="a-FW"></a>世尊，<a id="a-FX"></a>空中数不可得、<a id="a-FY"></a>量不可得、<a id="a-FZ"></a>边不可得。<a id="a-Fa"></a>以是故，<a id="a-Fb"></a>世尊，<a id="a-Fc"></a>是不可尽、<a id="a-Fd"></a>无数、<a id="a-Fe"></a>无量、<a id="a-Ff"></a>无边义，<a id="a-Fg"></a>无有是异。<a id="a-Fh"></a>”</p>
  <p id="aFi">佛告须菩提：<a id="a-Fj"></a>“如是，<a id="a-Fk"></a>如是，<a id="a-Fl"></a>是法义无别异。<a id="a-Fm"></a>须菩提，<a id="a-Fn"></a>是法不可说，<a id="a-Fo"></a>佛以方便力故分别说。<a id="a-Fp"></a>所谓不可尽、<a id="a-Fq"></a>无数、<a id="a-Fr"></a>无量、<a id="a-Fs"></a>无边、<a id="a-Ft"></a>无著、<a id="a-Fu"></a>空、<a id="a-Fv"></a>无相、<a id="a-Fw"></a>无作、<a id="a-Fx"></a>无起、<a id="a-Fy"></a>无生、<a id="a-Fz"></a>无灭、<a id="a-G0"></a>无染、<a id="a-G1"></a>涅槃，<a id="a-G2"></a>佛种种因缘以方便力说。<a id="a-G3"></a>”</p>
  <p id="aG4">须菩提白佛言：<a id="a-G5"></a>“希有，<a id="a-G6"></a>世尊！<a id="a-G7"></a>诸法实相不可说，<a id="a-G8"></a>而佛以方便力故说。<a id="a-G9"></a>世尊，<a id="a-GA"></a>如我解佛所说义，<a id="a-GB"></a>一切法亦不可说。<a id="a-GC"></a>”</p>
  <p id="aGD">佛言：<a id="a-GE"></a>“如是，<a id="a-GF"></a>如是，<a id="a-GG"></a>须菩提，<a id="a-GH"></a>一切法不可说，<a id="a-GI"></a>一切法不可说相即是空，<a id="a-GJ"></a>是空不可说。<a id="a-GK"></a>”</p>
  <p id="aGL">“世尊，<a id="a-GM"></a>不可说义有增有减不？<a id="a-GN"></a>”</p>
  <p id="aGO">佛言：<a id="a-GP"></a>“不也，<a id="a-GQ"></a>须菩提，<a id="a-GR"></a>不可说义无增无减。<a id="a-GS"></a>”</p>
  <p id="aGT">“世尊，<a id="a-GU"></a>若不可说义无增无减，<a id="a-GV"></a>檀那波罗蜜亦当无增无减，<a id="a-GW"></a>乃至般若波罗蜜亦当无增无减，<a id="a-GX"></a>四念处乃至八圣道分亦当无增无减，<a id="a-GY"></a>四禅、<a id="a-GZ"></a>四无量心、<a id="a-Ga"></a>四无色定、<a id="a-Gb"></a>五神通、<a id="a-Gc"></a>八背舍、<a id="a-Gd"></a>八胜处、<a id="a-Ge"></a>九次第定、<a id="a-Gf"></a>佛十力、<a id="a-Gg"></a>四无所畏、<a id="a-Gh"></a>四无礙智、<a id="a-Gi"></a>十八不共法亦当无增无减。<a id="a-Gj"></a>世尊，<a id="a-Gk"></a>若菩萨摩诃萨六波罗蜜不增乃至十八不共法不增者，<a id="a-Gl"></a>云何菩萨摩诃萨得阿耨多罗三藐三菩提？<a id="a-Gm"></a>”</p>
  <p id="aGn">佛言：<a id="a-Go"></a>“如是，<a id="a-Gp"></a>如是，<a id="a-Gq"></a>须菩提，<a id="a-Gr"></a>不可说义无增无减。<a id="a-Gs"></a>菩萨摩诃萨习行般若波罗蜜有方便力故，<a id="a-Gt"></a>不作是念‘我增般若波罗蜜乃至增檀那波罗蜜’，<a id="a-Gu"></a>当作是念‘但名字故名檀那波罗蜜’。<a id="a-Gv"></a>是菩萨摩诃萨行檀那波罗蜜时，<a id="a-Gw"></a>是心及诸善根如阿耨多罗三藐三菩提相回向，<a id="a-Gx"></a>乃至行般若波罗蜜时，<a id="a-Gy"></a>是心及诸善根如阿耨多罗三藐三菩提相回向。<a id="a-Gz"></a>”</p>
  <p id="aH0">须菩提白佛言：<a id="a-H1"></a>“世尊，<a id="a-H2"></a>何等是阿耨多罗三藐三菩提？<a id="a-H3"></a>”</p>
  <p id="aH4">佛言：<a id="a-H5"></a>“一切法如相，<a id="a-H6"></a>是名阿耨多罗三藐三菩提。<a id="a-H7"></a>”</p>
  <p id="aH8">须菩提白佛言：<a id="a-H9"></a>“世尊，<a id="a-HA"></a>何等是一切法如相是阿耨多罗三藐三菩提？<a id="a-HB"></a>”</p>
  <p id="aHC">佛告须菩提：<a id="a-HD"></a>“色如相，<a id="a-HE"></a>受、<a id="a-HF"></a>想、<a id="a-HG"></a>行、<a id="a-HH"></a>识如相，<a id="a-HI"></a>乃至涅槃如相，<a id="a-HJ"></a>是阿耨多罗三藐三菩提，<a id="a-HK"></a>是如相亦不增不减。<a id="a-HL"></a>须菩提，<a id="a-HM"></a>是菩萨摩诃萨不离般若波罗蜜，<a id="a-HN"></a>常观是如法，<a id="a-HO"></a>不见有增有减。<a id="a-HP"></a>以是因缘故，<a id="a-HQ"></a>须菩提，<a id="a-HR"></a>不可说义无增无减，<a id="a-HS"></a>檀那波罗蜜亦不增不减，<a id="a-HT"></a>乃至十八不共法亦不增不减。<a id="a-HU"></a>须菩提，<a id="a-HV"></a>菩萨摩诃萨以是不增不减法故，<a id="a-HW"></a>应般若波罗蜜行。<a id="a-HX"></a>”</p>
  <p id="aHY">须菩提白佛言：<a id="a-HZ"></a>“世尊，<a id="a-Ha"></a>菩萨摩诃萨用初心得阿耨多罗三藐三菩提？<a id="a-Hb"></a>用后心得阿耨多罗三藐三菩提？<a id="a-Hc"></a>世尊，<a id="a-Hd"></a>是初心不至后心，<a id="a-He"></a>后心不在初心。<a id="a-Hf"></a>世尊，<a id="a-Hg"></a>如是心、<a id="a-Hh"></a>心数法不具，<a id="a-Hi"></a>云何善根增益？<a id="a-Hj"></a>若善根不增，<a id="a-Hk"></a>云何当得阿耨多罗三藐三菩提？<a id="a-Hl"></a>”</p>
  <p id="aHm">佛告须菩提：<a id="a-Hn"></a>“我当为汝说譬喻，<a id="a-Ho"></a>智者得譬喻则于义易解。<a id="a-Hp"></a>须菩提，<a id="a-Hq"></a>譬如燃灯，<a id="a-Hr"></a>为用初焰燋炷？<a id="a-Hs"></a>为用后焰燋炷？<a id="a-Ht"></a>”</p>
  <p id="aHu">须菩提言：<a id="a-Hv"></a>“世尊，<a id="a-Hw"></a>非初焰燋炷，<a id="a-Hx"></a>亦非离初焰。<a id="a-Hy"></a>世尊，<a id="a-Hz"></a>非后焰燋炷，<a id="a-I0"></a>亦非离后焰。<a id="a-I1"></a>”</p>
  <p id="aI2">“须菩提，<a id="a-I3"></a>于汝意云何？<a id="a-I4"></a>炷为燋不？<a id="a-I5"></a>”</p>
  <p id="aI6">“世尊，<a id="a-I7"></a>炷实燋。<a id="a-I8"></a>”</p>
  <p id="aI9">佛告须菩提：<a id="a-IA"></a>“菩萨摩诃萨如是，<a id="a-IB"></a>不用初心得阿耨多罗三藐三菩提，<a id="a-IC"></a>亦不离初心得阿耨多罗三藐三菩提，<a id="a-ID"></a>不用后心得阿耨多罗三藐三菩提，<a id="a-IE"></a>亦不离后心得阿耨多罗三藐三菩提，<a id="a-IF"></a>而得阿耨多罗三藐三菩提。<a id="a-IG"></a>须菩提，<a id="a-IH"></a>是中菩萨摩诃萨从初发意行般若波罗蜜，<a id="a-II"></a>具足十地得阿耨多罗三藐三菩提。<a id="a-IJ"></a>”</p>
  <p id="aIK">须菩提白佛言：<a id="a-IL"></a>“世尊，<a id="a-IM"></a>何等是十地菩萨具足已得阿耨多罗三藐三菩提？<a id="a-IN"></a>”</p>
  <p id="aIO">佛言：<a id="a-IP"></a>“菩萨摩诃萨具足乾慧地、<a id="a-IQ"></a>性地、<a id="a-IR"></a>八人地、<a id="a-IS"></a>见地、<a id="a-IT"></a>薄地、<a id="a-IU"></a>离欲地、<a id="a-IV"></a>已作地、<a id="a-IW"></a>辟支佛地、<a id="a-IX"></a>菩萨地、<a id="a-IY"></a>佛地，<a id="a-IZ"></a>具足是地得阿耨多罗三藐三菩提。<a id="a-Ia"></a>须菩提，<a id="a-Ib"></a>菩萨摩诃萨学是十地已，<a id="a-Ic"></a>非初心得阿耨多罗三藐三菩提，<a id="a-Id"></a>亦不离初心得阿耨多罗三藐三菩提，<a id="a-Ie"></a>非后心得阿耨多罗三藐三菩提，<a id="a-If"></a>亦非离后心得阿耨多罗三藐三菩提，<a id="a-Ig"></a>而得阿耨多罗三藐三菩提。<a id="a-Ih"></a>”</p>
  <p id="aIi">须菩提言：<a id="a-Ij"></a>“世尊，<a id="a-Ik"></a>是因缘法甚深，<a id="a-Il"></a>所谓非初心非离初心，<a id="a-Im"></a>非后心非离后心，<a id="a-In"></a>得阿耨多罗三藐三菩提，<a id="a-Io"></a>而得阿耨多罗三藐三菩提。<a id="a-Ip"></a>”</p>
  <p id="aIq">佛告须菩提：<a id="a-Ir"></a>“于汝意云何？<a id="a-Is"></a>若心灭已，<a id="a-It"></a>是心更生不？<a id="a-Iu"></a>”</p>
  <p id="aIv">“不也，<a id="a-Iw"></a>世尊。<a id="a-Ix"></a>”</p>
  <p id="aIy">“须菩提，<a id="a-Iz"></a>于汝意云何？<a id="a-J0"></a>心生是灭相不？<a id="a-J1"></a>”</p>
  <p id="aJ2">“世尊，<a id="a-J3"></a>是灭相。<a id="a-J4"></a>”</p>
  <p id="aJ5">“须菩提，<a id="a-J6"></a>于汝意云何？<a id="a-J7"></a>心灭相是灭不？<a id="a-J8"></a>”</p>
  <p id="aJ9">“不也，<a id="a-JA"></a>世尊。<a id="a-JB"></a>”</p>
  <p id="aJC">佛告须菩提：<a id="a-JD"></a>“于汝意云何？<a id="a-JE"></a>亦如是住不？<a id="a-JF"></a>”</p>
  <p id="aJG">须菩提言：<a id="a-JH"></a>“世尊，<a id="a-JI"></a>亦如是住，<a id="a-JJ"></a>如如住。<a id="a-JK"></a>”</p>
  <p id="aJL">佛告须菩提：<a id="a-JM"></a>“于汝意云何？<a id="a-JN"></a>若是心如如住，<a id="a-JO"></a>当作实际证不？<a id="a-JP"></a>”</p>
  <p id="aJQ">“不也，<a id="a-JR"></a>世尊。<a id="a-JS"></a>”</p>
  <p id="aJT">佛告须菩提：<a id="a-JU"></a>“于汝意云何？<a id="a-JV"></a>是如甚深不？<a id="a-JW"></a>”</p>
  <p id="aJX">“世尊，<a id="a-JY"></a>甚深！<a id="a-JZ"></a>甚深！<a id="a-Ja"></a>”</p>
  <p id="aJb">“须菩提，<a id="a-Jc"></a>于汝意云何？<a id="a-Jd"></a>但如是心不？<a id="a-Je"></a>”</p>
  <p id="aJf">“不也，<a id="a-Jg"></a>世尊”</p>
  <p id="aJh">“离如是心不？<a id="a-Ji"></a>”</p>
  <p id="aJj">“不也，<a id="a-Jk"></a>世尊。<a id="a-Jl"></a>”</p>
  <p id="aJm">“须菩提，<a id="a-Jn"></a>于汝意云何？<a id="a-Jo"></a>如见如不？<a id="a-Jp"></a>”</p>
  <p id="aJq">“不也，<a id="a-Jr"></a>世尊。<a id="a-Js"></a>”</p>
  <p id="aJt">“须菩提，<a id="a-Ju"></a>于汝意云何？<a id="a-Jv"></a>若菩萨能如是行，<a id="a-Jw"></a>为行深般若波罗蜜不？<a id="a-Jx"></a>”</p>
  <p id="aJy">须菩提言：<a id="a-Jz"></a>“世尊，<a id="a-K0"></a>若菩萨摩诃萨能如是行，<a id="a-K1"></a>为行深般若波罗蜜。<a id="a-K2"></a>”</p>
  <p id="aK3">“须菩提，<a id="a-K4"></a>于汝意云何？<a id="a-K5"></a>若菩萨摩诃萨如是行，<a id="a-K6"></a>是何处行？<a id="a-K7"></a>”</p>
  <p id="aK8">须菩提言：<a id="a-K9"></a>“世尊，<a id="a-KA"></a>若菩萨摩诃萨作如是行，<a id="a-KB"></a>为无处所行。<a id="a-KC"></a>何以故？<a id="a-KD"></a>菩萨摩诃萨行般若波罗蜜，<a id="a-KE"></a>住诸法如中，<a id="a-KF"></a>无如是念，<a id="a-KG"></a>无念处，<a id="a-KH"></a>亦无念者。<a id="a-KI"></a>”</p>
  <p id="aKJ">佛告须菩提：<a id="a-KK"></a>“若菩萨摩诃萨如是行，<a id="a-KL"></a>为何处行？<a id="a-KM"></a>”</p>
  <p id="aKN">须菩提言：<a id="a-KO"></a>“世尊，<a id="a-KP"></a>是菩萨摩诃萨如是行，<a id="a-KQ"></a>为第一义中行，<a id="a-KR"></a>二行不可得故。<a id="a-KS"></a>”</p>
  <p id="aKT">“须菩提，<a id="a-KU"></a>于汝意云何？<a id="a-KV"></a>若菩萨第一义无念中行，<a id="a-KW"></a>为行相不？<a id="a-KX"></a>”</p>
  <p id="aKY">“不也。<a id="a-KZ"></a>世尊。<a id="a-Ka"></a>”</p>
  <p id="aKb">“于汝意云何？<a id="a-Kc"></a>是菩萨摩诃萨坏相不？<a id="a-Kd"></a>”</p>
  <p id="aKe">“不也，<a id="a-Kf"></a>世尊。<a id="a-Kg"></a>”</p>
  <p id="aKh">佛告须菩提：<a id="a-Ki"></a>“云何名不坏相？<a id="a-Kj"></a>”</p>
  <p id="aKk">须菩提言：<a id="a-Kl"></a>“世尊，<a id="a-Km"></a>是菩萨摩诃萨行般若波罗蜜，<a id="a-Kn"></a>不作是念‘我当坏诸法相’。<a id="a-Ko"></a>世尊，<a id="a-Kp"></a>菩萨摩诃萨行般若波罗蜜，<a id="a-Kq"></a>未具足佛十力、<a id="a-Kr"></a>四无所畏、<a id="a-Ks"></a>四无礙智、<a id="a-Kt"></a>大慈大悲、<a id="a-Ku"></a>十八不共法，<a id="a-Kv"></a>不得阿耨多罗三藐三菩提。<a id="a-Kw"></a>世尊，<a id="a-Kx"></a>菩萨摩诃萨以方便力故，<a id="a-Ky"></a>于诸法亦不取相，<a id="a-Kz"></a>亦不坏相。<a id="a-L0"></a>何以故？<a id="a-L1"></a>世尊，<a id="a-L2"></a>是菩萨摩诃萨知一切诸法自相空故。<a id="a-L3"></a>菩萨摩诃萨住是自相空中，<a id="a-L4"></a>为众生故入三三昧，<a id="a-L5"></a>用是三三昧成就众生。<a id="a-L6"></a>”</p>
  <p id="aL7">须菩提言：<a id="a-L8"></a>“世尊，<a id="a-L9"></a>云何菩萨摩诃萨入三三昧成就众生？<a id="a-LA"></a>”</p>
  <p id="aLB">佛言：<a id="a-LC"></a>“菩萨住是三三昧，<a id="a-LD"></a>见众生作法中行，<a id="a-LE"></a>菩萨以方便力教令得无作；<a id="a-LF"></a>见众生我相中行，<a id="a-LG"></a>以方便力教令行空；<a id="a-LH"></a>见众生一切相中行，<a id="a-LI"></a>以方便力故教令行无相。<a id="a-LJ"></a>如是，<a id="a-LK"></a>须菩提，<a id="a-LL"></a>菩萨摩诃萨行般若波罗蜜入三三昧，<a id="a-LM"></a>以三三昧成就众生。<a id="a-LN"></a>”</p>
  <p data-pb></p>
  <h2 id="aLO">梦行品第五十八</h2>
  <p id="aLP">尔时，<a id="a-LQ"></a>舍利弗问须菩提：<a id="a-LR"></a>“若菩萨摩诃萨梦中入三三昧，<a id="a-LS"></a>空、<a id="a-LT"></a>无相、<a id="a-LU"></a>无作三昧，<a id="a-LV"></a>宁有益于般若波罗蜜不？<a id="a-LW"></a>”</p>
  <p id="aLX">须菩提报舍利弗：<a id="a-LY"></a>“若菩萨昼日入三三昧有益于般若波罗蜜，<a id="a-LZ"></a>夜梦中亦当有益。<a id="a-La"></a>何以故？<a id="a-Lb"></a>昼夜梦中等无有异。<a id="a-Lc"></a>舍利弗，<a id="a-Ld"></a>若菩萨摩诃萨昼日行般若波罗蜜有益，<a id="a-Le"></a>是菩萨梦中行般若波罗蜜亦应有益。<a id="a-Lf"></a>”</p>
  <p id="aLg">舍利弗问须菩提：<a id="a-Lh"></a>“菩萨摩诃萨若梦中所作业，<a id="a-Li"></a>是业有集成不？<a id="a-Lj"></a>如佛所说，<a id="a-Lk"></a>一切法如梦，<a id="a-Ll"></a>以是故不应集成。<a id="a-Lm"></a>何以故？<a id="a-Ln"></a>梦中无有法集成。<a id="a-Lo"></a>若觉时忆想分别应有集成。<a id="a-Lp"></a>”</p>
  <p id="aLq">须菩提语舍利弗：<a id="a-Lr"></a>“若人梦中杀众生，<a id="a-Ls"></a>觉已忆念，<a id="a-Lt"></a>取相分别‘我杀是快耶！<a id="a-Lu"></a>’舍利弗，<a id="a-Lv"></a>是事云何？<a id="a-Lw"></a>”</p>
  <p id="aLx">舍利弗言：<a id="a-Ly"></a>“无缘业不生，<a id="a-Lz"></a>无缘思不生，<a id="a-M0"></a>有缘业生，<a id="a-M1"></a>有缘思生。<a id="a-M2"></a>”</p>
  <p id="aM3">“舍利弗，<a id="a-M4"></a>如是，<a id="a-M5"></a>如是，<a id="a-M6"></a>无缘业不生，<a id="a-M7"></a>无缘思不生，<a id="a-M8"></a>有缘业生，<a id="a-M9"></a>有缘思生。<a id="a-MA"></a>于见闻觉知法中心生，<a id="a-MB"></a>不从不见闻觉知法中心生，<a id="a-MC"></a>是中心有净有垢。<a id="a-MD"></a>以是故，<a id="a-ME"></a>舍利弗，<a id="a-MF"></a>有缘故业生，<a id="a-MG"></a>不从无缘生，<a id="a-MH"></a>有缘故思生，<a id="a-MI"></a>不从无缘生。<a id="a-MJ"></a>”</p>
  <p id="aMK">舍利弗语须菩提：<a id="a-ML"></a>“如佛说，<a id="a-MM"></a>一切诸业、<a id="a-MN"></a>诸思自相离，<a id="a-MO"></a>云何言有缘故业生，<a id="a-MP"></a>无缘业不生，<a id="a-MQ"></a>有缘故思生，<a id="a-MR"></a>无缘思不生？<a id="a-MS"></a>”</p>
  <p id="aMT">须菩提语舍利弗：<a id="a-MU"></a>“取相故有缘业生，<a id="a-MV"></a>不从无缘生。<a id="a-MW"></a>取相故有缘思生，<a id="a-MX"></a>不从无缘生。<a id="a-MY"></a>”</p>
  <p id="aMZ">舍利弗语须菩提：<a id="a-Ma"></a>“若菩萨摩诃萨梦中有布施、<a id="a-Mb"></a>持戒、<a id="a-Mc"></a>忍辱、<a id="a-Md"></a>精进、<a id="a-Me"></a>禅定、<a id="a-Mf"></a>智慧，<a id="a-Mg"></a>是善根福德回向阿耨多罗三藐三菩提，<a id="a-Mh"></a>是实回向不？<a id="a-Mi"></a>”</p>
  <p id="aMj">须菩提语舍利弗：<a id="a-Mk"></a>“弥勒菩萨今现在前，<a id="a-Ml"></a>佛授不退转记当作佛。<a id="a-Mm"></a>当问弥勒，<a id="a-Mn"></a>弥勒当答。<a id="a-Mo"></a>”</p>
  <p id="aMp">舍利弗白弥勒菩萨：<a id="a-Mq"></a>“须菩提言，<a id="a-Mr"></a>弥勒菩萨今现在前，<a id="a-Ms"></a>佛授不退转记当作佛，<a id="a-Mt"></a>弥勒当答。<a id="a-Mu"></a>”</p>
  <p id="aMv">弥勒菩萨语舍利弗：<a id="a-Mw"></a>“当以弥勒名答耶？<a id="a-Mx"></a>若色、<a id="a-My"></a>受、<a id="a-Mz"></a>想、<a id="a-N0"></a>行、<a id="a-N1"></a>识答耶？<a id="a-N2"></a>若色空答耶？<a id="a-N3"></a>若受、<a id="a-N4"></a>想、<a id="a-N5"></a>行、<a id="a-N6"></a>识空答耶？<a id="a-N7"></a>是色不能答，<a id="a-N8"></a>受、<a id="a-N9"></a>想、<a id="a-NA"></a>行、<a id="a-NB"></a>识不能答；<a id="a-NC"></a>色空不能答，<a id="a-ND"></a>受、<a id="a-NE"></a>想、<a id="a-NF"></a>行、<a id="a-NG"></a>识空不能答。<a id="a-NH"></a>我不见是法可答，<a id="a-NI"></a>不见能答者。<a id="a-NJ"></a>我不见是人受记，<a id="a-NK"></a>亦不见法可受记者，<a id="a-NL"></a>亦不见受记处。<a id="a-NM"></a>是一切法皆无二无别。<a id="a-NN"></a>”</p>
  <p id="aNO">舍利弗语弥勒菩萨：<a id="a-NP"></a>“如仁者所说，<a id="a-NQ"></a>如是为得法作证不？<a id="a-NR"></a>”</p>
  <p id="aNS">弥勒答舍利弗：<a id="a-NT"></a>“如我所说法，<a id="a-NU"></a>如是不证。<a id="a-NV"></a>”</p>
  <p id="aNW">尔时，<a id="a-NX"></a>舍利弗作是念：<a id="a-NY"></a>“弥勒菩萨智慧甚深！<a id="a-NZ"></a>久行檀那波罗蜜、<a id="a-Na"></a>尸罗波罗蜜、<a id="a-Nb"></a>羼提波罗蜜、<a id="a-Nc"></a>毗梨耶波罗蜜、<a id="a-Nd"></a>禅那波罗蜜、<a id="a-Ne"></a>般若波罗蜜，<a id="a-Nf"></a>用无所得故，<a id="a-Ng"></a>能如是说。<a id="a-Nh"></a>”</p>
  <p id="aNi">尔时，<a id="a-Nj"></a>佛告舍利弗：<a id="a-Nk"></a>“于汝意云何？<a id="a-Nl"></a>汝用是法得阿罗汉，<a id="a-Nm"></a>见是法不？<a id="a-Nn"></a>”</p>
  <p id="aNo">舍利弗言：<a id="a-Np"></a>“不见也。<a id="a-Nq"></a>”</p>
  <p id="aNr">“舍利弗，<a id="a-Ns"></a>菩萨摩诃萨行般若波罗蜜亦如是，<a id="a-Nt"></a>不作是念：<a id="a-Nu"></a>是法当得受记，<a id="a-Nv"></a>是法已受记，<a id="a-Nw"></a>是法当得阿耨多罗三藐三菩提。<a id="a-Nx"></a>如是，<a id="a-Ny"></a>舍利弗，<a id="a-Nz"></a>菩萨摩诃萨行般若波罗蜜，<a id="a-O0"></a>不疑我若得若不得，<a id="a-O1"></a>自知实得阿耨多罗三藐三菩提。<a id="a-O2"></a>”</p>
  <p id="aO3">佛告须菩提：<a id="a-O4"></a>“有菩萨摩诃萨行檀那波罗蜜时，<a id="a-O5"></a>若见众生饥寒冻饿、<a id="a-O6"></a>衣服弊坏，<a id="a-O7"></a>菩萨摩诃萨当作是愿：<a id="a-O8"></a>‘我随尔所时行檀那波罗蜜。<a id="a-O9"></a>我得阿耨多罗三藐三菩提时，<a id="a-OA"></a>令我国土众生无如是事。<a id="a-OB"></a>衣服、<a id="a-OC"></a>饮食、<a id="a-OD"></a>资生之具，<a id="a-OE"></a>当如四天王天、<a id="a-OF"></a>三十三天、<a id="a-OG"></a>夜摩天、<a id="a-OH"></a>兜率陀天、<a id="a-OI"></a>化乐天、<a id="a-OJ"></a>他化自在天。<a id="a-OK"></a>’须菩提，<a id="a-OL"></a>菩萨摩诃萨作如是行，<a id="a-OM"></a>能具足檀那波罗蜜，<a id="a-ON"></a>近阿耨多罗三藐三菩提。</p>
  <p id="aOO">“复次，<a id="a-OP"></a>须菩提，<a id="a-OQ"></a>菩萨摩诃萨行尸罗波罗蜜时，<a id="a-OR"></a>见众生杀生乃至邪见、<a id="a-OS"></a>短命多病、<a id="a-OT"></a>颜色不好、<a id="a-OU"></a>无有威德、<a id="a-OV"></a>贫乏财物、<a id="a-OW"></a>生下贱家、<a id="a-OX"></a>形残丑陋，<a id="a-OY"></a>当作是愿：<a id="a-OZ"></a>‘我随尔所时行尸罗波罗蜜。<a id="a-Oa"></a>如我得佛时，<a id="a-Ob"></a>令我国土众生无如是事。<a id="a-Oc"></a>’须菩提，<a id="a-Od"></a>菩萨摩诃萨作如是行，<a id="a-Oe"></a>能具足尸罗波罗蜜，<a id="a-Of"></a>近阿耨多罗三藐三菩提。</p>
  <p id="aOg">“复次，<a id="a-Oh"></a>须菩提，<a id="a-Oi"></a>菩萨摩诃萨行羼提波罗蜜时，<a id="a-Oj"></a>见诸众生互相瞋恚、<a id="a-Ok"></a>骂詈，<a id="a-Ol"></a>刀杖瓦石共相残害夺命，<a id="a-Om"></a>当作是愿：<a id="a-On"></a>‘我随尔所时行羼提波罗蜜。<a id="a-Oo"></a>我作佛时，<a id="a-Op"></a>令我国土众生无如是事。<a id="a-Oq"></a>相视如父、<a id="a-Or"></a>如母、<a id="a-Os"></a>如兄、<a id="a-Ot"></a>如弟、<a id="a-Ou"></a>如姊妹、<a id="a-Ov"></a>如善知识，<a id="a-Ow"></a>皆行慈悲。<a id="a-Ox"></a>’须菩提，<a id="a-Oy"></a>菩萨摩诃萨作如是行，<a id="a-Oz"></a>能具足羼提波罗蜜，<a id="a-P0"></a>近阿耨多罗三藐三菩提。</p>
  <p id="aP1">“复次，<a id="a-P2"></a>须菩提，<a id="a-P3"></a>菩萨摩诃萨行毗梨耶波罗蜜时，<a id="a-P4"></a>见众生懈怠不勤精进，<a id="a-P5"></a>弃舍三乘声闻、<a id="a-P6"></a>辟支佛、<a id="a-P7"></a>佛乘，<a id="a-P8"></a>当作是愿：<a id="a-P9"></a>‘我随尔所时行毗梨耶波罗蜜。<a id="a-PA"></a>如我得阿耨多罗三藐三菩提时，<a id="a-PB"></a>令我国土众生无如是事。<a id="a-PC"></a>一切众生勤修精进，<a id="a-PD"></a>于三乘道各得度脱。<a id="a-PE"></a>’须菩提，<a id="a-PF"></a>菩萨摩诃萨作如是行，<a id="a-PG"></a>能具足毗梨耶波罗蜜，<a id="a-PH"></a>近阿耨多罗三藐三菩提。</p>
  <p id="aPI">“复次，<a id="a-PJ"></a>须菩提，<a id="a-PK"></a>菩萨摩诃萨行禅那波罗蜜时，<a id="a-PL"></a>见众生为五盖所覆，<a id="a-PM"></a>淫欲、<a id="a-PN"></a>瞋恚、<a id="a-PO"></a>睡眠、<a id="a-PP"></a>调悔、<a id="a-PQ"></a>疑，<a id="a-PR"></a>失于初禅乃至第四禅，<a id="a-PS"></a>失慈悲喜舍、<a id="a-PT"></a>虚空处、<a id="a-PU"></a>识处、<a id="a-PV"></a>无所有处、<a id="a-PW"></a>非有想非无想处，<a id="a-PX"></a>当作是愿：<a id="a-PY"></a>‘我随尔所时行禅那波罗蜜。<a id="a-PZ"></a>如我得阿耨多罗三藐三菩提时，<a id="a-Pa"></a>令我国土众生无如是事。<a id="a-Pb"></a>’须菩提，<a id="a-Pc"></a>菩萨摩诃萨作如是行，<a id="a-Pd"></a>能具足禅那波罗蜜，<a id="a-Pe"></a>近阿耨多罗三藐三菩提。</p>
  <p id="aPf">“复次，<a id="a-Pg"></a>须菩提，<a id="a-Ph"></a>菩萨摩诃萨行般若波罗蜜时，<a id="a-Pi"></a>见众生愚痴，<a id="a-Pj"></a>失世间、<a id="a-Pk"></a>出世间正见，<a id="a-Pl"></a>或说无业、<a id="a-Pm"></a>无业因缘，<a id="a-Pn"></a>或说神常，<a id="a-Po"></a>或说断灭，<a id="a-Pp"></a>或说无所有，<a id="a-Pq"></a>当作是愿：<a id="a-Pr"></a>‘我随尔所时行般若波罗蜜，<a id="a-Ps"></a>净佛国土成就众生。<a id="a-Pt"></a>如我得阿耨多罗三藐三菩提时，<a id="a-Pu"></a>令我国土众生无如是事。<a id="a-Pv"></a>’须菩提，<a id="a-Pw"></a>菩萨摩诃萨作如是行，<a id="a-Px"></a>能具足般若波罗蜜，<a id="a-Py"></a>疾近一切种智。</p>
  <p id="aPz">“复次，<a id="a-Q0"></a>须菩提，<a id="a-Q1"></a>菩萨摩诃萨行六波罗蜜时，<a id="a-Q2"></a>见众生住于三聚，<a id="a-Q3"></a>一者、<a id="a-Q4"></a>必正聚，<a id="a-Q5"></a>二者、<a id="a-Q6"></a>必邪聚，<a id="a-Q7"></a>三者、<a id="a-Q8"></a>不定聚，<a id="a-Q9"></a>当作是愿：<a id="a-QA"></a>‘我随尔所时行六波罗蜜，<a id="a-QB"></a>净佛国土成就众生。<a id="a-QC"></a>我得佛时，<a id="a-QD"></a>令我国土众生无邪聚乃至无其名。<a id="a-QE"></a>’须菩提，<a id="a-QF"></a>菩萨摩诃萨作如是行，<a id="a-QG"></a>能具足六波罗蜜，<a id="a-QH"></a>疾近一切种智。</p>
  <p id="aQI">“复次，<a id="a-QJ"></a>须菩提，<a id="a-QK"></a>菩萨摩诃萨行六波罗蜜时，<a id="a-QL"></a>见地狱中众生、<a id="a-QM"></a>畜生饿鬼中众生，<a id="a-QN"></a>当作是愿：<a id="a-QO"></a>‘我随尔所时行六波罗蜜，<a id="a-QP"></a>净佛国土成就众生。<a id="a-QQ"></a>我得佛时，<a id="a-QR"></a>令我国土中乃至无三恶道名。<a id="a-QS"></a>’须菩提，<a id="a-QT"></a>菩萨摩诃萨作如是行，<a id="a-QU"></a>能具足六波罗蜜，<a id="a-QV"></a>近一切种智。</p>
  <p id="aQW">“复次，<a id="a-QX"></a>须菩提，<a id="a-QY"></a>菩萨摩诃萨行六波罗蜜时，<a id="a-QZ"></a>见是大地株杌、<a id="a-Qa"></a>荆棘、<a id="a-Qb"></a>山陵、<a id="a-Qc"></a>沟坑、<a id="a-Qd"></a>秽恶之处，<a id="a-Qe"></a>当作是愿：<a id="a-Qf"></a>‘我随尔所时行六波罗蜜，<a id="a-Qg"></a>净佛国土成就众生。<a id="a-Qh"></a>我作佛时，<a id="a-Qi"></a>令我国土无如是恶，<a id="a-Qj"></a>地平如掌。<a id="a-Qk"></a>’须菩提，<a id="a-Ql"></a>菩萨摩诃萨作如是行，<a id="a-Qm"></a>能具足六波罗蜜，<a id="a-Qn"></a>近一切种智。</p>
  <p id="aQo">“复次，<a id="a-Qp"></a>须菩提，<a id="a-Qq"></a>菩萨摩诃萨行六波罗蜜时，<a id="a-Qr"></a>见是大地纯土，<a id="a-Qs"></a>无有金银珍宝，<a id="a-Qt"></a>当作是愿：<a id="a-Qu"></a>‘我随尔所时行六波罗蜜，<a id="a-Qv"></a>净佛国土成就众生。<a id="a-Qw"></a>我作佛时，<a id="a-Qx"></a>令我国土以黄金沙布地。<a id="a-Qy"></a>’须菩提，<a id="a-Qz"></a>菩萨摩诃萨作如是行，<a id="a-R0"></a>能具足六波罗蜜，<a id="a-R1"></a>近一切种智。</p>
  <p id="aR2">“复次，<a id="a-R3"></a>须菩提，<a id="a-R4"></a>菩萨摩诃萨行六波罗蜜时，<a id="a-R5"></a>见众生有所恋著，<a id="a-R6"></a>当作是愿：<a id="a-R7"></a>‘我随尔所时行六波罗蜜，<a id="a-R8"></a>净佛国土成就众生。<a id="a-R9"></a>我作佛时，<a id="a-RA"></a>令我国土众生无所恋著。<a id="a-RB"></a>’须菩提，<a id="a-RC"></a>菩萨摩诃萨作如是行，<a id="a-RD"></a>能具足六波罗蜜，<a id="a-RE"></a>近阿耨多罗三藐三菩提。</p>
  <p id="aRF">“复次，<a id="a-RG"></a>须菩提，<a id="a-RH"></a>菩萨摩诃萨行六波罗蜜时，<a id="a-RI"></a>见四姓众生，<a id="a-RJ"></a>刹帝利、<a id="a-RK"></a>婆罗门、<a id="a-RL"></a>毗舍、<a id="a-RM"></a>首陀罗，<a id="a-RN"></a>当作是愿：<a id="a-RO"></a>‘我随尔所时行六波罗蜜，<a id="a-RP"></a>净佛国土成就众生。<a id="a-RQ"></a>我作佛时，<a id="a-RR"></a>令我国土众生无四姓之名。<a id="a-RS"></a>’须菩提，<a id="a-RT"></a>菩萨摩诃萨作如是行，<a id="a-RU"></a>能具足六波罗蜜，<a id="a-RV"></a>近阿耨多罗三藐三菩提。</p>
  <p id="aRW">“复次，<a id="a-RX"></a>须菩提，<a id="a-RY"></a>菩萨摩诃萨行六波罗蜜时，<a id="a-RZ"></a>见众生有下中上、<a id="a-Ra"></a>下中上家，<a id="a-Rb"></a>当作是愿：<a id="a-Rc"></a>‘我随尔所时行六波罗蜜，<a id="a-Rd"></a>净佛国土成就众生。<a id="a-Re"></a>我作佛时，<a id="a-Rf"></a>令我国土众生无如是优劣。<a id="a-Rg"></a>’须菩提，<a id="a-Rh"></a>菩萨摩诃萨作如是行，<a id="a-Ri"></a>能具足六波罗蜜，<a id="a-Rj"></a>近一切种智。</p>
  <p id="aRk">“复次，<a id="a-Rl"></a>须菩提，<a id="a-Rm"></a>菩萨摩诃萨行六波罗蜜时，<a id="a-Rn"></a>见众生种种别异色，<a id="a-Ro"></a>当作是愿：<a id="a-Rp"></a>‘我随尔所时行六波罗蜜，<a id="a-Rq"></a>净佛国土成就众生。<a id="a-Rr"></a>我作佛时，<a id="a-Rs"></a>令我国土众生无种种别异色，<a id="a-Rt"></a>一切众生皆端正净洁妙色成就。<a id="a-Ru"></a>’须菩提，<a id="a-Rv"></a>菩萨摩诃萨作如是行，<a id="a-Rw"></a>能具足六波罗蜜，<a id="a-Rx"></a>近一切种智。</p>
  <p id="aRy">“复次，<a id="a-Rz"></a>须菩提，<a id="a-S0"></a>菩萨摩诃萨行六波罗蜜时见众生有主，<a id="a-S1"></a>当作是愿：<a id="a-S2"></a>‘我随尔所时行六波罗蜜，<a id="a-S3"></a>净佛国土成就众生。<a id="a-S4"></a>我作佛时，<a id="a-S5"></a>令我国土众生无有主名，<a id="a-S6"></a>乃至无其形像，<a id="a-S7"></a>除佛法王。<a id="a-S8"></a>’须菩提，<a id="a-S9"></a>菩萨摩诃萨作如是行，<a id="a-SA"></a>能具足六波罗蜜，<a id="a-SB"></a>近一切种智。</p>
  <p id="aSC">“复次，<a id="a-SD"></a>须菩提，<a id="a-SE"></a>菩萨摩诃萨行六波罗蜜时，<a id="a-SF"></a>见众生有六道别异，<a id="a-SG"></a>当作是愿：<a id="a-SH"></a>‘我随尔所时行六波罗蜜，<a id="a-SI"></a>净佛国土成就众生。<a id="a-SJ"></a>我作佛时，<a id="a-SK"></a>令我国土众生无六道之名是地狱、<a id="a-SL"></a>是畜生、<a id="a-SM"></a>是饿鬼、<a id="a-SN"></a>是神、<a id="a-SO"></a>是天、<a id="a-SP"></a>是人，<a id="a-SQ"></a>一切众生皆同一业，<a id="a-SR"></a>修四念处乃至八圣道分。<a id="a-SS"></a>’须菩提，<a id="a-ST"></a>菩萨摩诃萨作如是行，<a id="a-SU"></a>能具足六波罗蜜，<a id="a-SV"></a>疾近一切种智。</p>
  <p id="aSW">“复次，<a id="a-SX"></a>须菩提，<a id="a-SY"></a>菩萨摩诃萨行六波罗蜜时，<a id="a-SZ"></a>见众生有四生，<a id="a-Sa"></a>卵生、<a id="a-Sb"></a>胎生、<a id="a-Sc"></a>湿生、<a id="a-Sd"></a>化生，<a id="a-Se"></a>当作是愿：<a id="a-Sf"></a>‘我随尔所时行六波罗蜜，<a id="a-Sg"></a>净佛国土成就众生。<a id="a-Sh"></a>我作佛时，<a id="a-Si"></a>令我国土众生无三种生，<a id="a-Sj"></a>等一化生。<a id="a-Sk"></a>’须菩提，<a id="a-Sl"></a>菩萨摩诃萨作如是行，<a id="a-Sm"></a>能具足六波罗蜜，<a id="a-Sn"></a>近一切种智。</p>
  <p id="aSo">“复次，<a id="a-Sp"></a>须菩提，<a id="a-Sq"></a>菩萨摩诃萨行六波罗蜜时，<a id="a-Sr"></a>见众生无五神通，<a id="a-Ss"></a>当作是愿：<a id="a-St"></a>‘我随尔所时行六波罗蜜，<a id="a-Su"></a>净佛国土成就众生。<a id="a-Sv"></a>我作佛时，<a id="a-Sw"></a>令我国土众生一切皆得五通，<a id="a-Sx"></a>乃至疾近一切种智。<a id="a-Sy"></a>’</p>
  <p id="aSz">“复次，<a id="a-T0"></a>须菩提，<a id="a-T1"></a>菩萨摩诃萨行六波罗蜜时，<a id="a-T2"></a>见众生有大小便患，<a id="a-T3"></a>当作是愿：<a id="a-T4"></a>‘我作佛时，<a id="a-T5"></a>令我国土中众生皆以欢喜为食，<a id="a-T6"></a>无有便利之患，<a id="a-T7"></a>乃至近一切种智。<a id="a-T8"></a>’</p>
  <p id="aT9">“复次，<a id="a-TA"></a>须菩提，<a id="a-TB"></a>菩萨摩诃萨行六波罗蜜时，<a id="a-TC"></a>见众生无有光明，<a id="a-TD"></a>当作是愿：<a id="a-TE"></a>‘我作佛时，<a id="a-TF"></a>令我国土中众生皆有光明，<a id="a-TG"></a>乃至近一切种智。<a id="a-TH"></a>’</p>
  <p id="aTI">“复次，<a id="a-TJ"></a>须菩提，<a id="a-TK"></a>菩萨摩诃萨行六波罗蜜时，<a id="a-TL"></a>见有日月、<a id="a-TM"></a>时节、<a id="a-TN"></a>岁数，<a id="a-TO"></a>当作是愿：<a id="a-TP"></a>‘我作佛时，<a id="a-TQ"></a>令我国土中无有日月、<a id="a-TR"></a>时节、<a id="a-TS"></a>岁数之名，<a id="a-TT"></a>乃至近一切种智。<a id="a-TU"></a>’</p>
  <p id="aTV">“复次，<a id="a-TW"></a>须菩提，<a id="a-TX"></a>菩萨摩诃萨行六波罗蜜时，<a id="a-TY"></a>见众生短命，<a id="a-TZ"></a>当作是愿：<a id="a-Ta"></a>‘我作佛时，<a id="a-Tb"></a>令我国土中众生寿命无量劫，<a id="a-Tc"></a>乃至近一切种智。<a id="a-Td"></a>’</p>
  <p id="aTe">“复次，<a id="a-Tf"></a>须菩提，<a id="a-Tg"></a>菩萨摩诃萨行六波罗蜜时，<a id="a-Th"></a>见众生无有相好，<a id="a-Ti"></a>当作是愿：<a id="a-Tj"></a>‘我作佛时，<a id="a-Tk"></a>令我国土中众生皆有三十二相成就，<a id="a-Tl"></a>乃至近一切种智。<a id="a-Tm"></a>’</p>
  <p id="aTn">“复次，<a id="a-To"></a>须菩提，<a id="a-Tp"></a>菩萨摩诃萨行六波罗蜜时，<a id="a-Tq"></a>见众生离诸善根，<a id="a-Tr"></a>当作是愿：<a id="a-Ts"></a>‘我作佛时，<a id="a-Tt"></a>令我国土中众生诸善根成就，<a id="a-Tu"></a>以是善根故能供养诸佛，<a id="a-Tv"></a>乃至近一切种智。<a id="a-Tw"></a>’</p>
  <p id="aTx">“复次，<a id="a-Ty"></a>须菩提，<a id="a-Tz"></a>菩萨摩诃萨行六波罗蜜时，<a id="a-U0"></a>见众生有三毒四病，<a id="a-U1"></a>当作是愿：<a id="a-U2"></a>‘我作佛时，<a id="a-U3"></a>令我国土众生无四种病冷热风病、<a id="a-U4"></a>三种杂病及三毒病，<a id="a-U5"></a>乃至近一切种智。<a id="a-U6"></a>’</p>
  <p id="aU7">“复次，<a id="a-U8"></a>须菩提，<a id="a-U9"></a>菩萨摩诃萨行六波罗蜜时，<a id="a-UA"></a>见众生有三乘，<a id="a-UB"></a>当作是愿：<a id="a-UC"></a>‘我作佛时，<a id="a-UD"></a>令我国土中众生无二乘之名，<a id="a-UE"></a>纯一大乘，<a id="a-UF"></a>乃至近一切种智。<a id="a-UG"></a>’</p>
  <p id="aUH">“复次，<a id="a-UI"></a>须菩提，<a id="a-UJ"></a>菩萨摩诃萨行六波罗蜜时，<a id="a-UK"></a>见众生有增上慢，<a id="a-UL"></a>当作是愿：<a id="a-UM"></a>‘我作佛时，<a id="a-UN"></a>令我国土中众生无增上慢之名，<a id="a-UO"></a>乃至近一切种智。<a id="a-UP"></a>’</p>
  <p id="aUQ">“复次，<a id="a-UR"></a>须菩提，<a id="a-US"></a>菩萨摩诃萨行六波罗蜜时，<a id="a-UT"></a>应作是愿：<a id="a-UU"></a>‘若我光明、<a id="a-UV"></a>寿命有量，<a id="a-UW"></a>增数有限，<a id="a-UX"></a>当作是愿：<a id="a-UY"></a>我行六波罗蜜，<a id="a-UZ"></a>净佛国土成就众生。<a id="a-Ua"></a>我作佛时，<a id="a-Ub"></a>令我光明、<a id="a-Uc"></a>寿命无量，<a id="a-Ud"></a>增数无限，<a id="a-Ue"></a>乃至近一切种智。<a id="a-Uf"></a>’</p>
  <p id="aUg">“复次，<a id="a-Uh"></a>须菩提，<a id="a-Ui"></a>菩萨摩诃萨行六波罗蜜时，<a id="a-Uj"></a>应作是愿：<a id="a-Uk"></a>‘若我国土有量，<a id="a-Ul"></a>当作是愿：<a id="a-Um"></a>我随尔所时行六波罗蜜，<a id="a-Un"></a>净佛国土成就众生。<a id="a-Uo"></a>我作佛时，<a id="a-Up"></a>令我一国土如恒河沙等诸佛国土。<a id="a-Uq"></a>’须菩提，<a id="a-Ur"></a>菩萨摩诃萨作如是行，<a id="a-Us"></a>能具足六波罗蜜，<a id="a-Ut"></a>近一切种智。</p>
  <p id="aUu">“复次，<a id="a-Uv"></a>须菩提，<a id="a-Uw"></a>菩萨摩诃萨行六波罗蜜时，<a id="a-Ux"></a>当作是念：<a id="a-Uy"></a>‘虽生死道长、<a id="a-Uz"></a>众生性多，<a id="a-V0"></a>尔时应如是正忆念，<a id="a-V1"></a>生死边如虚空，<a id="a-V2"></a>众生性边亦如虚空，<a id="a-V3"></a>是中实无生死往来，<a id="a-V4"></a>亦无解脱者。<a id="a-V5"></a>’菩萨摩诃萨作如是行，<a id="a-V6"></a>能具足六波罗蜜，<a id="a-V7"></a>近一切种智。<a id="a-V8"></a>”</p>
 </body>
</html>