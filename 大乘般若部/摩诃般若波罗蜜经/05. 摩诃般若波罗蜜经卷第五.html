<!doctype html>
<html id="z3IBT9gAT" data-ver="1423">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第五</h1>
  <h2 id="a2">庄严品第十七</h2>
  <p id="a3">尔时，<a id="a-4"></a>须菩提白佛言：<a id="a-5"></a>“世尊，<a id="a-6"></a>菩萨摩诃萨大庄严，<a id="a-7"></a>何等是大庄严？<a id="a-8"></a>何等菩萨能大庄严？<a id="a-9"></a>”</p>
  <p id="aA">佛语须菩提：<a id="a-B"></a>“菩萨摩诃萨摩诃衍大庄严，<a id="a-C"></a>所谓檀那波罗蜜乃至般若波罗蜜庄严，<a id="a-D"></a>四念处庄严，<a id="a-E"></a>乃至八圣道分、<a id="a-F"></a>内空庄严，<a id="a-G"></a>乃至无法有法空、<a id="a-H"></a>十力乃至十八不共法及一切种智庄严，<a id="a-I"></a>变身如佛庄严，<a id="a-J"></a>光明遍照三千大千国土，<a id="a-K"></a>亦照东方如恒河沙等国土，<a id="a-L"></a>南西北方、<a id="a-M"></a>四维、<a id="a-N"></a>上下亦复如是；<a id="a-O"></a>三千大千国土六种震动，<a id="a-P"></a>亦动东方如恒河沙等诸国土，<a id="a-Q"></a>南西北方、<a id="a-R"></a>四维、<a id="a-S"></a>上下亦复如是。<a id="a-T"></a>是菩萨摩诃萨住檀那波罗蜜摩诃衍大庄严，<a id="a-U"></a>是三千大千国土变为瑠璃，<a id="a-V"></a>化作转轮圣王，<a id="a-W"></a>须食与食，<a id="a-X"></a>须饮与饮，<a id="a-Y"></a>衣服、<a id="a-Z"></a>卧具、<a id="a-a"></a>华香、<a id="a-b"></a>璎珞、<a id="a-c"></a>捣香、<a id="a-d"></a>泽香、<a id="a-e"></a>房舍、<a id="a-f"></a>灯烛、<a id="a-g"></a>医药，<a id="a-h"></a>种种所须尽给与之，<a id="a-i"></a>与已而为说法，<a id="a-j"></a>所谓应六波罗蜜，<a id="a-k"></a>众生闻是法者终不离六波罗蜜，<a id="a-l"></a>乃至阿耨多罗三藐三菩提。<a id="a-m"></a>如是，<a id="a-n"></a>须菩提，<a id="a-o"></a>是名菩萨摩诃萨摩诃衍大庄严。</p>
  <p id="ap">“须菩提，<a id="a-q"></a>譬如工幻师若幻师弟子，<a id="a-r"></a>于四衢道中化作大众，<a id="a-s"></a>于前须食与食，<a id="a-t"></a>须饮与饮，<a id="a-u"></a>乃至种种所须尽给与之。<a id="a-v"></a>于须菩提意云何？<a id="a-w"></a>是幻师实有众生有所与不？<a id="a-x"></a>”</p>
  <p id="ay">须菩提言：<a id="a-z"></a>“不也，<a id="a-10"></a>世尊。<a id="a-11"></a>”</p>
  <p id="a12">“须菩提，<a id="a-13"></a>菩萨摩诃萨亦如是，<a id="a-14"></a>化作转轮圣王，<a id="a-15"></a>种种具足，<a id="a-16"></a>须食与食，<a id="a-17"></a>须饮与饮，<a id="a-18"></a>乃至种种所须尽给与之，<a id="a-19"></a>虽有所施实无所与。<a id="a-1A"></a>何以故？<a id="a-1B"></a>须菩提，<a id="a-1C"></a>诸法相如幻故。</p>
  <p id="a1D">“复次，<a id="a-1E"></a>须菩提，<a id="a-1F"></a>菩萨摩诃萨住尸罗波罗蜜，<a id="a-1G"></a>现生转轮圣王家，<a id="a-1H"></a>以十善道教化众生，<a id="a-1I"></a>有以四禅、<a id="a-1J"></a>四无量心、<a id="a-1K"></a>四无色定、<a id="a-1L"></a>四念处乃至十八不共法教化众生。<a id="a-1M"></a>闻是法者，<a id="a-1N"></a>至阿耨多罗三藐三菩提终不离是法。<a id="a-1O"></a>譬如幻师若幻师弟子，<a id="a-1P"></a>于四衢道中化作大众，<a id="a-1Q"></a>以十善道教化令行，<a id="a-1R"></a>又以四禅、<a id="a-1S"></a>四无量心、<a id="a-1T"></a>四无色定、<a id="a-1U"></a>四念处乃至十八不共法教化令行。<a id="a-1V"></a>须菩提，<a id="a-1W"></a>于汝意云何？<a id="a-1X"></a>是幻师实有众生教令行十善道，<a id="a-1Y"></a>乃至行十八不共法不？<a id="a-1Z"></a>”</p>
  <p id="a1a">须菩提言：<a id="a-1b"></a>“不也，<a id="a-1c"></a>世尊。<a id="a-1d"></a>”</p>
  <p id="a1e">“须菩提，<a id="a-1f"></a>菩萨摩诃萨亦如是，<a id="a-1g"></a>以十善道教化众生，<a id="a-1h"></a>令行乃至十八不共法，<a id="a-1i"></a>实无众生行十善道乃至十八不共法。<a id="a-1j"></a>何以故？<a id="a-1k"></a>诸法相如幻故。<a id="a-1l"></a>须菩提，<a id="a-1m"></a>是名菩萨摩诃萨大庄严。</p>
  <p id="a1n">“复次，<a id="a-1o"></a>须菩提，<a id="a-1p"></a>菩萨摩诃萨住羼提波罗蜜，<a id="a-1q"></a>教众生令行羼提波罗蜜。<a id="a-1r"></a>须菩提，<a id="a-1s"></a>云何菩萨摩诃萨住羼提波罗蜜，<a id="a-1t"></a>教众生令行羼提波罗蜜？<a id="a-1u"></a>须菩提，<a id="a-1v"></a>菩萨摩诃萨从初发心已来如是大庄严，<a id="a-1w"></a>若一切众生骂詈刀杖伤害，<a id="a-1x"></a>菩萨摩诃萨于此中不起一念，<a id="a-1y"></a>亦教一切众生行此忍辱。<a id="a-1z"></a>譬若幻师若幻师弟子，<a id="a-20"></a>于四衢道中化作大众，<a id="a-21"></a>令行忍辱余如上说。<a id="a-22"></a>须菩提，<a id="a-23"></a>是名菩萨摩诃萨大庄严。</p>
  <p id="a24">“复次，<a id="a-25"></a>须菩提，<a id="a-26"></a>菩萨摩诃萨住毗梨耶波罗蜜，<a id="a-27"></a>教一切众生令行毗梨耶波罗蜜。<a id="a-28"></a>须菩提，<a id="a-29"></a>云何菩萨摩诃萨住毗梨耶波罗蜜，<a id="a-2A"></a>教一切众生令行毗梨耶波罗蜜？<a id="a-2B"></a>须菩提，<a id="a-2C"></a>菩萨摩诃萨应萨婆若心，<a id="a-2D"></a>身心精进教化众生。<a id="a-2E"></a>譬如幻师若幻师弟子，<a id="a-2F"></a>于四衢道中化作大众，<a id="a-2G"></a>教令行身心精进余如上说。<a id="a-2H"></a>是名菩萨摩诃萨大庄严。</p>
  <p id="a2I">“复次，<a id="a-2J"></a>须菩提，<a id="a-2K"></a>菩萨摩诃萨住禅那波罗蜜，<a id="a-2L"></a>教一切众生令行禅那波罗蜜。<a id="a-2M"></a>须菩提，<a id="a-2N"></a>云何菩萨摩诃萨住禅那波罗蜜，<a id="a-2O"></a>教一切众生令行禅那波罗蜜？<a id="a-2P"></a>须菩提，<a id="a-2Q"></a>菩萨摩诃萨住诸法等中，<a id="a-2R"></a>不见法若乱、<a id="a-2S"></a>若定。<a id="a-2T"></a>如是，<a id="a-2U"></a>须菩提，<a id="a-2V"></a>菩萨摩诃萨住禅那波罗蜜，<a id="a-2W"></a>教一切众生令行禅那波罗蜜，<a id="a-2X"></a>乃至阿耨多罗三藐三菩提终不离禅那波罗蜜。<a id="a-2Y"></a>譬如工幻师若幻师弟子，<a id="a-2Z"></a>于四衢道中化作大众，<a id="a-2a"></a>教令行禅那波罗蜜余如上说。<a id="a-2b"></a>须菩提，<a id="a-2c"></a>是名菩萨摩诃萨大庄严。</p>
  <p id="a2d">“复次，<a id="a-2e"></a>须菩提，<a id="a-2f"></a>菩萨摩诃萨住般若波罗蜜，<a id="a-2g"></a>教一切众生令行般若波罗蜜。<a id="a-2h"></a>须菩提，<a id="a-2i"></a>云何菩萨摩诃萨住般若波罗蜜，<a id="a-2j"></a>教一切众生令行般若波罗蜜？<a id="a-2k"></a>须菩提，<a id="a-2l"></a>菩萨摩诃萨行般若波罗蜜时，<a id="a-2m"></a>无有法得此岸、<a id="a-2n"></a>彼岸，<a id="a-2o"></a>如是菩萨摩诃萨住般若波罗蜜中，<a id="a-2p"></a>教一切众生令行般若波罗蜜。<a id="a-2q"></a>譬如工幻师若幻师弟子，<a id="a-2r"></a>于四衢道中化作大众，<a id="a-2s"></a>教令行般若波罗蜜。<a id="a-2t"></a>须菩提，<a id="a-2u"></a>是名菩萨摩诃萨大庄严。</p>
  <p id="a2v">“复次，<a id="a-2w"></a>须菩提，<a id="a-2x"></a>菩萨摩诃萨大庄严，<a id="a-2y"></a>十方如恒河沙等国土中众生随其所应，<a id="a-2z"></a>自变其身住檀那波罗蜜乃至般若波罗蜜，<a id="a-30"></a>亦教众生令行檀那波罗蜜乃至般若波罗蜜，<a id="a-31"></a>是众生行是法乃至阿耨多罗三藐三菩提终不离是法。<a id="a-32"></a>须菩提，<a id="a-33"></a>譬如工幻师若幻师弟子，<a id="a-34"></a>于四衢道中化作众生，<a id="a-35"></a>教令行六波罗蜜余如上说。<a id="a-36"></a>如是，<a id="a-37"></a>须菩提，<a id="a-38"></a>是名菩萨摩诃萨大庄严。</p>
  <p id="a39">“复次，<a id="a-3A"></a>须菩提，<a id="a-3B"></a>菩萨摩诃萨大庄严，<a id="a-3C"></a>应萨婆若心不生是念‘我教若干人住檀那波罗蜜，<a id="a-3D"></a>不教若干人住檀那波罗蜜’，<a id="a-3E"></a>乃至般若波罗蜜亦如是，<a id="a-3F"></a>不生是念‘我教若干人住四念处，<a id="a-3G"></a>不教若干人住四念处’，<a id="a-3H"></a>乃至十八不共法亦如是，<a id="a-3I"></a>亦不生是念‘我教若干人令得须陀洹果、<a id="a-3J"></a>斯陀含果、<a id="a-3K"></a>阿那含果、<a id="a-3L"></a>阿罗汉果、<a id="a-3M"></a>辟支佛道、<a id="a-3N"></a>一切种智，<a id="a-3O"></a>亦不教若干人令得须陀洹果乃至一切种智’。<a id="a-3P"></a>‘我当令无量无边阿僧祇众生，<a id="a-3Q"></a>住檀那波罗蜜乃至般若波罗蜜，<a id="a-3R"></a>立众生于四念处乃至十八不共法，<a id="a-3S"></a>令无量无边阿僧祇众生得须陀洹果乃至一切种智。<a id="a-3T"></a>’譬如工幻师若幻师弟子，<a id="a-3U"></a>于四衢道中化作大众，<a id="a-3V"></a>教令行六波罗蜜乃至得一切种智，<a id="a-3W"></a>余如上说。<a id="a-3X"></a>须菩提，<a id="a-3Y"></a>是名菩萨摩诃萨大庄严。<a id="a-3Z"></a>”</p>
  <p id="a3a">尔时，<a id="a-3b"></a>须菩提白佛言：<a id="a-3c"></a>“世尊，<a id="a-3d"></a>如我从佛所闻义，<a id="a-3e"></a>菩萨摩诃萨无大庄严为大庄严，<a id="a-3f"></a>诸法自相空故，<a id="a-3g"></a>所谓色、<a id="a-3h"></a>色相空，<a id="a-3i"></a>受想行识、<a id="a-3j"></a>识相空，<a id="a-3k"></a>眼、<a id="a-3l"></a>眼相空乃至意、<a id="a-3m"></a>意相空，<a id="a-3n"></a>色、<a id="a-3o"></a>色相空乃至法、<a id="a-3p"></a>法相空，<a id="a-3q"></a>眼识、<a id="a-3r"></a>眼识相空乃至意识、<a id="a-3s"></a>意识相空，<a id="a-3t"></a>眼触、<a id="a-3u"></a>眼触相空乃至意触、<a id="a-3v"></a>意触相空，<a id="a-3w"></a>眼触因缘生受、<a id="a-3x"></a>受相空乃至意触因缘生受、<a id="a-3y"></a>受相空。<a id="a-3z"></a>世尊，<a id="a-40"></a>檀那波罗蜜、<a id="a-41"></a>檀那波罗蜜相空乃至般若波罗蜜、<a id="a-42"></a>般若波罗蜜相空，<a id="a-43"></a>内空、<a id="a-44"></a>内空相空乃至无法有法空、<a id="a-45"></a>无法有法空相空，<a id="a-46"></a>四念处、<a id="a-47"></a>四念处相空乃至十八不共法、<a id="a-48"></a>十八不共法相空，<a id="a-49"></a>菩萨、<a id="a-4A"></a>菩萨相空。<a id="a-4B"></a>世尊，<a id="a-4C"></a>以是因缘故，<a id="a-4D"></a>当知菩萨摩诃萨无大庄严为大庄严。<a id="a-4E"></a>”</p>
  <p id="a4F">佛告须菩提：<a id="a-4G"></a>“如是，<a id="a-4H"></a>如是，<a id="a-4I"></a>如汝所言。<a id="a-4J"></a>须菩提，<a id="a-4K"></a>萨婆若非作法，<a id="a-4L"></a>众生亦非作法，<a id="a-4M"></a>菩萨为是众生大庄严。<a id="a-4N"></a>”</p>
  <p id="a4O">须菩提白佛言：<a id="a-4P"></a>“世尊，<a id="a-4Q"></a>何因缘故，<a id="a-4R"></a>萨婆若非作法，<a id="a-4S"></a>是众生亦非作法，<a id="a-4T"></a>菩萨为是众生大庄严？<a id="a-4U"></a>”</p>
  <p id="a4V">佛语须菩提：<a id="a-4W"></a>“作者不可得故，<a id="a-4X"></a>萨婆若非作非起法，<a id="a-4Y"></a>是诸众生亦非作非起法。<a id="a-4Z"></a>何以故？<a id="a-4a"></a>须菩提，<a id="a-4b"></a>色非作非不作，<a id="a-4c"></a>受、<a id="a-4d"></a>想、<a id="a-4e"></a>行、<a id="a-4f"></a>识非作非不作，<a id="a-4g"></a>眼非作非不作乃至意非作非不作，<a id="a-4h"></a>色乃至法、<a id="a-4i"></a>眼识乃至意识、<a id="a-4j"></a>眼触乃至意触、<a id="a-4k"></a>眼触因缘生受乃至意触因缘生受非作非不作。</p>
  <p id="a4l">“须菩提，<a id="a-4m"></a>我非作非不作，<a id="a-4n"></a>乃至知见者非作非不作。<a id="a-4o"></a>何以故？<a id="a-4p"></a>是诸法毕竟不可得故。</p>
  <p id="a4q">“须菩提，<a id="a-4r"></a>梦非作非不作。<a id="a-4s"></a>何以故？<a id="a-4t"></a>毕竟不可得故。<a id="a-4u"></a>幻、<a id="a-4v"></a>响、<a id="a-4w"></a>影、<a id="a-4x"></a>焰、<a id="a-4y"></a>化非作非不作。<a id="a-4z"></a>何以故？<a id="a-50"></a>毕竟不可得故。</p>
  <p id="a51">“须菩提，<a id="a-52"></a>内空非作非不作，<a id="a-53"></a>毕竟不可得故，<a id="a-54"></a>乃至无法有法空非作非不作，<a id="a-55"></a>毕竟不可得故。</p>
  <p id="a56">“须菩提，<a id="a-57"></a>四念处非作非不作，<a id="a-58"></a>毕竟不可得故，<a id="a-59"></a>乃至十八不共法非作非不作。<a id="a-5A"></a>何以故？<a id="a-5B"></a>是法皆毕竟不可得故。</p>
  <p id="a5C">“须菩提，<a id="a-5D"></a>诸法如、<a id="a-5E"></a>法相、<a id="a-5F"></a>法性、<a id="a-5G"></a>法住、<a id="a-5H"></a>法位、<a id="a-5I"></a>实际非作非不作，<a id="a-5J"></a>毕竟不可得故。</p>
  <p id="a5K">“须菩提，<a id="a-5L"></a>菩萨非作非不作，<a id="a-5M"></a>毕竟不可得故；<a id="a-5N"></a>萨婆若及一切种智非作非不作，<a id="a-5O"></a>毕竟不可得故。</p>
  <p id="a5P">“以是因缘故，<a id="a-5Q"></a>须菩提，<a id="a-5R"></a>萨婆若非作非起法，<a id="a-5S"></a>是众生亦非作非起法，<a id="a-5T"></a>菩萨为是众生大庄严。<a id="a-5U"></a>”</p>
  <p id="a5V">尔时，<a id="a-5W"></a>须菩提白佛言：<a id="a-5X"></a>“如我观佛所说义，<a id="a-5Y"></a>色无缚无脱，<a id="a-5Z"></a>受、<a id="a-5a"></a>想、<a id="a-5b"></a>行、<a id="a-5c"></a>识无缚无脱。<a id="a-5d"></a>”</p>
  <p id="a5e">尔时，<a id="a-5f"></a>富楼那弥多罗尼子语须菩提：<a id="a-5g"></a>“色是无缚无脱，<a id="a-5h"></a>受、<a id="a-5i"></a>想、<a id="a-5j"></a>行、<a id="a-5k"></a>识是无缚无脱。<a id="a-5l"></a>”</p>
  <p id="a5m">须菩提言：<a id="a-5n"></a>“如是，<a id="a-5o"></a>如是，<a id="a-5p"></a>色是无缚无脱，<a id="a-5q"></a>受、<a id="a-5r"></a>想、<a id="a-5s"></a>行、<a id="a-5t"></a>识是无缚无脱。<a id="a-5u"></a>”</p>
  <p id="a5v">富楼那问须菩提：<a id="a-5w"></a>“何等色无缚无脱？<a id="a-5x"></a>何等受、<a id="a-5y"></a>想、<a id="a-5z"></a>行、<a id="a-60"></a>识无缚无脱？<a id="a-61"></a>”</p>
  <p id="a62">须菩提言：<a id="a-63"></a>“如梦，<a id="a-64"></a>色无缚无脱；<a id="a-65"></a>如梦，<a id="a-66"></a>受、<a id="a-67"></a>想、<a id="a-68"></a>行、<a id="a-69"></a>识无缚无脱；<a id="a-6A"></a>如响、<a id="a-6B"></a>如影、<a id="a-6C"></a>如幻、<a id="a-6D"></a>如焰、<a id="a-6E"></a>如化，<a id="a-6F"></a>色、<a id="a-6G"></a>受、<a id="a-6H"></a>想、<a id="a-6I"></a>行、<a id="a-6J"></a>识无缚无脱。</p>
  <p id="a6K">“富楼那，<a id="a-6L"></a>过去色无缚无脱，<a id="a-6M"></a>过去受、<a id="a-6N"></a>想、<a id="a-6O"></a>行、<a id="a-6P"></a>识无缚无脱；<a id="a-6Q"></a>未来色无缚无脱，<a id="a-6R"></a>未来受、<a id="a-6S"></a>想、<a id="a-6T"></a>行、<a id="a-6U"></a>识无缚无脱；<a id="a-6V"></a>现在色无缚无脱，<a id="a-6W"></a>现在受、<a id="a-6X"></a>想、<a id="a-6Y"></a>行、<a id="a-6Z"></a>识无缚无脱。<a id="a-6a"></a>何以故无缚无脱？<a id="a-6b"></a>是色无所有故，<a id="a-6c"></a>无缚无脱；<a id="a-6d"></a>受、<a id="a-6e"></a>想、<a id="a-6f"></a>行、<a id="a-6g"></a>识无所有故，<a id="a-6h"></a>无缚无脱；<a id="a-6i"></a>离故、<a id="a-6j"></a>寂灭故、<a id="a-6k"></a>不生故，<a id="a-6l"></a>无缚无脱。</p>
  <p id="a6m">“富楼那，<a id="a-6n"></a>善色、<a id="a-6o"></a>受、<a id="a-6p"></a>想、<a id="a-6q"></a>行、<a id="a-6r"></a>识亦无缚无脱，<a id="a-6s"></a>不善色、<a id="a-6t"></a>受、<a id="a-6u"></a>想、<a id="a-6v"></a>行、<a id="a-6w"></a>识无缚无脱，<a id="a-6x"></a>无记色、<a id="a-6y"></a>受、<a id="a-6z"></a>想、<a id="a-70"></a>行、<a id="a-71"></a>识无缚无脱；<a id="a-72"></a>世间出世间、<a id="a-73"></a>有漏无漏色无缚无脱，<a id="a-74"></a>受、<a id="a-75"></a>想、<a id="a-76"></a>行、<a id="a-77"></a>识亦无缚无脱。<a id="a-78"></a>何以故？<a id="a-79"></a>无所有故、<a id="a-7A"></a>离故、<a id="a-7B"></a>寂灭故、<a id="a-7C"></a>不生故，<a id="a-7D"></a>无缚无脱。</p>
  <p id="a7E">“富楼那，<a id="a-7F"></a>一切法亦无缚无脱，<a id="a-7G"></a>无所有故、<a id="a-7H"></a>离故、<a id="a-7I"></a>寂灭故、<a id="a-7J"></a>不生故，<a id="a-7K"></a>无缚无脱。</p>
  <p id="a7L">“富楼那，<a id="a-7M"></a>檀那波罗蜜无缚无脱，<a id="a-7N"></a>尸罗波罗蜜、<a id="a-7O"></a>羼提波罗蜜、<a id="a-7P"></a>毗梨耶波罗蜜、<a id="a-7Q"></a>禅那波罗蜜、<a id="a-7R"></a>般若波罗蜜无缚无脱，<a id="a-7S"></a>无所有故、<a id="a-7T"></a>离故、<a id="a-7U"></a>寂灭故、<a id="a-7V"></a>不生故，<a id="a-7W"></a>无缚无脱。</p>
  <p id="a7X">“富楼那，<a id="a-7Y"></a>内空亦无缚无脱，<a id="a-7Z"></a>乃至无法有法空亦无缚无脱，<a id="a-7a"></a>四念处无缚无脱，<a id="a-7b"></a>乃至十八不共法无缚无脱，<a id="a-7c"></a>无所有故、<a id="a-7d"></a>离故、<a id="a-7e"></a>寂灭故、<a id="a-7f"></a>不生故，<a id="a-7g"></a>无缚无脱。<a id="a-7h"></a>阿耨多罗三藐三菩提无缚无脱，<a id="a-7i"></a>一切智、<a id="a-7j"></a>一切种智无缚无脱，<a id="a-7k"></a>菩萨无缚无脱，<a id="a-7l"></a>佛亦无缚无脱，<a id="a-7m"></a>无所有故、<a id="a-7n"></a>离故、<a id="a-7o"></a>寂灭故、<a id="a-7p"></a>不生故，<a id="a-7q"></a>无缚无脱。</p>
  <p id="a7r">“富楼那，<a id="a-7s"></a>诸法如、<a id="a-7t"></a>法相、<a id="a-7u"></a>法性、<a id="a-7v"></a>法住、<a id="a-7w"></a>法位、<a id="a-7x"></a>实际、<a id="a-7y"></a>无为法无缚无脱，<a id="a-7z"></a>无所有故、<a id="a-80"></a>离故、<a id="a-81"></a>寂灭故、<a id="a-82"></a>不生故，<a id="a-83"></a>无缚无脱。</p>
  <p id="a84">“富楼那，<a id="a-85"></a>是名菩萨摩诃萨无缚无脱，<a id="a-86"></a>檀那波罗蜜乃至般若波罗蜜、<a id="a-87"></a>四念处乃至一切种智无缚无脱。<a id="a-88"></a>是菩萨摩诃萨住无缚无脱檀那波罗蜜中，<a id="a-89"></a>乃至住无缚无脱般若波罗蜜中，<a id="a-8A"></a>住无缚无脱四念处，<a id="a-8B"></a>乃至住无缚无脱一切种智，<a id="a-8C"></a>无缚无脱成就众生，<a id="a-8D"></a>无缚无脱净佛国土，<a id="a-8E"></a>无缚无脱诸佛当供养，<a id="a-8F"></a>无缚无脱当听法，<a id="a-8G"></a>无缚无脱诸佛终不离，<a id="a-8H"></a>无缚无脱诸神通终不离，<a id="a-8I"></a>无缚无脱五眼终不离，<a id="a-8J"></a>无缚无脱陀罗尼门终不离，<a id="a-8K"></a>无缚无脱诸三昧终不离，<a id="a-8L"></a>无缚无脱当生道种智，<a id="a-8M"></a>无缚无脱当得一切种智，<a id="a-8N"></a>无缚无脱法轮转，<a id="a-8O"></a>无缚无脱众生安立三乘。</p>
  <p id="a8P">“如是，<a id="a-8Q"></a>富楼那，<a id="a-8R"></a>菩萨摩诃萨行无缚无脱六波罗蜜，<a id="a-8S"></a>当知一切法无缚无脱，<a id="a-8T"></a>无所有故、<a id="a-8U"></a>离故、<a id="a-8V"></a>寂灭故、<a id="a-8W"></a>不生故。</p>
  <p id="a8X">“富楼那，<a id="a-8Y"></a>是名菩萨摩诃萨无缚无脱大庄严。<a id="a-8Z"></a>”</p>
  <p data-pb></p>
  <h2 id="a8a">问乘品第十八</h2>
  <p id="a8b">尔时，<a id="a-8c"></a>须菩提白佛言：<a id="a-8d"></a>“世尊，<a id="a-8e"></a>何等是菩萨摩诃萨摩诃衍？<a id="a-8f"></a>云何当知菩萨摩诃萨发趣大乘？<a id="a-8g"></a>是乘发何处？<a id="a-8h"></a>是乘至何处？<a id="a-8i"></a>当住何处？<a id="a-8j"></a>谁当乘是乘出者？<a id="a-8k"></a>”</p>
  <p id="a8l">佛告须菩提：<a id="a-8m"></a>“汝问何等是菩萨摩诃萨摩诃衍？<a id="a-8n"></a>须菩提，<a id="a-8o"></a>六波罗蜜是菩萨摩诃萨摩诃衍。<a id="a-8p"></a>何等六？<a id="a-8q"></a>檀那波罗蜜、<a id="a-8r"></a>尸罗波罗蜜、<a id="a-8s"></a>羼提波罗蜜、<a id="a-8t"></a>毗梨耶波罗蜜、<a id="a-8u"></a>禅那波罗蜜、<a id="a-8v"></a>般若波罗蜜。</p>
  <p id="a8w">“云何名檀那波罗蜜？<a id="a-8x"></a>须菩提，<a id="a-8y"></a>菩萨摩诃萨以应萨婆若心，<a id="a-8z"></a>内外所有布施与一切众生共之回向阿耨多罗三藐三菩提，<a id="a-90"></a>用无所得故。<a id="a-91"></a>须菩提，<a id="a-92"></a>是名菩萨摩诃萨檀那波罗蜜。</p>
  <p id="a93">“云何名尸罗波罗蜜？<a id="a-94"></a>须菩提，<a id="a-95"></a>菩萨摩诃萨以应萨婆若心，<a id="a-96"></a>自行十善道亦教他行十善道，<a id="a-97"></a>以无所得故，<a id="a-98"></a>是名菩萨摩诃萨尸罗波罗蜜。</p>
  <p id="a99">“云何名羼提波罗蜜？<a id="a-9A"></a>须菩提，<a id="a-9B"></a>菩萨摩诃萨以应萨婆若心，<a id="a-9C"></a>自具足忍辱亦教他行忍辱，<a id="a-9D"></a>以无所得故，<a id="a-9E"></a>是名菩萨摩诃萨羼提波罗蜜。</p>
  <p id="a9F">“云何名毗梨耶波罗蜜？<a id="a-9G"></a>须菩提，<a id="a-9H"></a>菩萨摩诃萨以应萨婆若心，<a id="a-9I"></a>行五波罗蜜勤修不息，<a id="a-9J"></a>亦安立一切众生于五波罗蜜，<a id="a-9K"></a>以无所得故，<a id="a-9L"></a>是名菩萨摩诃萨毗梨耶波罗蜜。</p>
  <p id="a9M">“云何名禅那波罗蜜？<a id="a-9N"></a>须菩提，<a id="a-9O"></a>菩萨摩诃萨以应萨婆若心，<a id="a-9P"></a>自以方便入诸禅不随禅生，<a id="a-9Q"></a>亦教他令入诸禅，<a id="a-9R"></a>以无所得故，<a id="a-9S"></a>是名菩萨摩诃萨禅那波罗蜜。</p>
  <p id="a9T">“云何名般若波罗蜜？<a id="a-9U"></a>须菩提，<a id="a-9V"></a>菩萨摩诃萨以应萨婆若心，<a id="a-9W"></a>不著一切法亦观一切法性，<a id="a-9X"></a>以无所得故，<a id="a-9Y"></a>亦教他不著一切法观一切法性，<a id="a-9Z"></a>以无所得故，<a id="a-9a"></a>是名菩萨摩诃萨般若波罗蜜。</p>
  <p id="a9b">“须菩提，<a id="a-9c"></a>是为菩萨摩诃萨摩诃衍。</p>
  <p id="a9d">“复次，<a id="a-9e"></a>须菩提，<a id="a-9f"></a>菩萨摩诃萨复有摩诃衍，<a id="a-9g"></a>所谓内空、<a id="a-9h"></a>外空、<a id="a-9i"></a>内外空、<a id="a-9j"></a>空空、<a id="a-9k"></a>大空、<a id="a-9l"></a>第一义空、<a id="a-9m"></a>有为空、<a id="a-9n"></a>无为空、<a id="a-9o"></a>毕竟空、<a id="a-9p"></a>无始空、<a id="a-9q"></a>散空、<a id="a-9r"></a>性空、<a id="a-9s"></a>自相空、<a id="a-9t"></a>诸法空、<a id="a-9u"></a>不可得空、<a id="a-9v"></a>无法空、<a id="a-9w"></a>有法空、<a id="a-9x"></a>无法有法空。<a id="a-9y"></a>”</p>
  <p id="a9z">须菩提白佛言：<a id="a-A0"></a>“何等为内空？<a id="a-A1"></a>”</p>
  <p id="aA2">佛言：<a id="a-A3"></a>“内法名眼、<a id="a-A4"></a>耳、<a id="a-A5"></a>鼻、<a id="a-A6"></a>舌、<a id="a-A7"></a>身、<a id="a-A8"></a>意。<a id="a-A9"></a>眼、<a id="a-AA"></a>眼空，<a id="a-AB"></a>非常非灭故。<a id="a-AC"></a>何以故？<a id="a-AD"></a>性自尔。<a id="a-AE"></a>耳、<a id="a-AF"></a>耳空，<a id="a-AG"></a>鼻、<a id="a-AH"></a>鼻空，<a id="a-AI"></a>舌、<a id="a-AJ"></a>舌空，<a id="a-AK"></a>身、<a id="a-AL"></a>身空，<a id="a-AM"></a>意、<a id="a-AN"></a>意空，<a id="a-AO"></a>非常非灭故。<a id="a-AP"></a>何以故？<a id="a-AQ"></a>性自尔。<a id="a-AR"></a>是名内空。</p>
  <p id="aAS">“何等为外空？<a id="a-AT"></a>外法名色、<a id="a-AU"></a>声、<a id="a-AV"></a>香、<a id="a-AW"></a>味、<a id="a-AX"></a>触、<a id="a-AY"></a>法。<a id="a-AZ"></a>色、<a id="a-Aa"></a>色空，<a id="a-Ab"></a>非常非灭故。<a id="a-Ac"></a>何以故？<a id="a-Ad"></a>性自尔。<a id="a-Ae"></a>声、<a id="a-Af"></a>声空，<a id="a-Ag"></a>香、<a id="a-Ah"></a>香空，<a id="a-Ai"></a>味、<a id="a-Aj"></a>味空，<a id="a-Ak"></a>触、<a id="a-Al"></a>触空，<a id="a-Am"></a>法、<a id="a-An"></a>法空，<a id="a-Ao"></a>非常非灭故。<a id="a-Ap"></a>何以故？<a id="a-Aq"></a>性自尔。<a id="a-Ar"></a>是名外空。</p>
  <p id="aAs">“何等为内外空？<a id="a-At"></a>内外法名内六入、<a id="a-Au"></a>外六入。<a id="a-Av"></a>内法、<a id="a-Aw"></a>内法空，<a id="a-Ax"></a>非常非灭故。<a id="a-Ay"></a>何以故？<a id="a-Az"></a>性自尔。<a id="a-B0"></a>外法、<a id="a-B1"></a>外法空，<a id="a-B2"></a>非常非灭故。<a id="a-B3"></a>何以故？<a id="a-B4"></a>性自尔。<a id="a-B5"></a>是名内外空。</p>
  <p id="aB6">“何等为空空？<a id="a-B7"></a>一切法空，<a id="a-B8"></a>是空亦空，<a id="a-B9"></a>非常非灭故。<a id="a-BA"></a>何以故？<a id="a-BB"></a>性自尔。<a id="a-BC"></a>是名空空。</p>
  <p id="aBD">“何等为大空？<a id="a-BE"></a>东方、<a id="a-BF"></a>东方相空，<a id="a-BG"></a>非常非灭故。<a id="a-BH"></a>何以故？<a id="a-BI"></a>性自尔。<a id="a-BJ"></a>南西北方、<a id="a-BK"></a>四维、<a id="a-BL"></a>上下，<a id="a-BM"></a>南西北方、<a id="a-BN"></a>四维、<a id="a-BO"></a>上下空，<a id="a-BP"></a>非常非灭故。<a id="a-BQ"></a>何以故？<a id="a-BR"></a>性自尔。<a id="a-BS"></a>是名大空。</p>
  <p id="aBT">“何等为第一义空？<a id="a-BU"></a>第一义名涅槃。<a id="a-BV"></a>涅槃、<a id="a-BW"></a>涅槃空，<a id="a-BX"></a>非常非灭故。<a id="a-BY"></a>何以故？<a id="a-BZ"></a>性自尔。<a id="a-Ba"></a>是名第一义空。</p>
  <p id="aBb">“何等为有为空？<a id="a-Bc"></a>有为法名欲界、<a id="a-Bd"></a>色界、<a id="a-Be"></a>无色界。<a id="a-Bf"></a>欲界、<a id="a-Bg"></a>欲界空，<a id="a-Bh"></a>色界、<a id="a-Bi"></a>色界空，<a id="a-Bj"></a>无色界、<a id="a-Bk"></a>无色界空，<a id="a-Bl"></a>非常非灭故。<a id="a-Bm"></a>何以故？<a id="a-Bn"></a>性自尔。<a id="a-Bo"></a>是名有为空。</p>
  <p id="aBp">“何等为无为空？<a id="a-Bq"></a>无为法名为无生相、<a id="a-Br"></a>无住相、<a id="a-Bs"></a>无灭相。<a id="a-Bt"></a>无为法、<a id="a-Bu"></a>无为法空，<a id="a-Bv"></a>非常非灭故。<a id="a-Bw"></a>何以故？<a id="a-Bx"></a>性自尔。<a id="a-By"></a>是为无为空。</p>
  <p id="aBz">“何等为毕竟空？<a id="a-C0"></a>毕竟名诸法，<a id="a-C1"></a>至竟不可得，<a id="a-C2"></a>非常非灭故。<a id="a-C3"></a>何以故？<a id="a-C4"></a>性自尔。<a id="a-C5"></a>是名毕竟空。</p>
  <p id="aC6">“何等为无始空？<a id="a-C7"></a>若法初来处不可得，<a id="a-C8"></a>非常非灭故。<a id="a-C9"></a>何以故？<a id="a-CA"></a>性自尔。<a id="a-CB"></a>是名无始空。</p>
  <p id="aCC">“何等为散空？<a id="a-CD"></a>散名诸法无灭，<a id="a-CE"></a>非常非灭故。<a id="a-CF"></a>何以故？<a id="a-CG"></a>性自尔。<a id="a-CH"></a>是为散空。</p>
  <p id="aCI">“何等为性空？<a id="a-CJ"></a>一切法性，<a id="a-CK"></a>若有为法性、<a id="a-CL"></a>若无为法性，<a id="a-CM"></a>是性非声闻、<a id="a-CN"></a>辟支佛所作，<a id="a-CO"></a>非佛所作，<a id="a-CP"></a>亦非余人所作，<a id="a-CQ"></a>是性性空，<a id="a-CR"></a>非常非灭故。<a id="a-CS"></a>何以故？<a id="a-CT"></a>性自尔。<a id="a-CU"></a>是名性空。</p>
  <p id="aCV">“何等为自相空？<a id="a-CW"></a>自相名色坏相、<a id="a-CX"></a>受受相、<a id="a-CY"></a>想取相、<a id="a-CZ"></a>行作相、<a id="a-Ca"></a>识识相。<a id="a-Cb"></a>如是等有为无为法各各自相空，<a id="a-Cc"></a>非常非灭故。<a id="a-Cd"></a>何以故？<a id="a-Ce"></a>性自尔。<a id="a-Cf"></a>是名自相空。</p>
  <p id="aCg">“何等为诸法空？<a id="a-Ch"></a>诸法名色、<a id="a-Ci"></a>受、<a id="a-Cj"></a>想、<a id="a-Ck"></a>行、<a id="a-Cl"></a>识、<a id="a-Cm"></a>眼、<a id="a-Cn"></a>耳、<a id="a-Co"></a>鼻、<a id="a-Cp"></a>舌、<a id="a-Cq"></a>身、<a id="a-Cr"></a>意、<a id="a-Cs"></a>色、<a id="a-Ct"></a>声、<a id="a-Cu"></a>香、<a id="a-Cv"></a>味、<a id="a-Cw"></a>触、<a id="a-Cx"></a>法、<a id="a-Cy"></a>眼界、<a id="a-Cz"></a>色界、<a id="a-D0"></a>眼识界乃至意界、<a id="a-D1"></a>法界、<a id="a-D2"></a>意识界。<a id="a-D3"></a>是诸法、<a id="a-D4"></a>诸法空，<a id="a-D5"></a>非常非灭故。<a id="a-D6"></a>何以故？<a id="a-D7"></a>性自尔。<a id="a-D8"></a>是为诸法空。</p>
  <p id="aD9">“何等为不可得空？<a id="a-DA"></a>求诸法不可得，<a id="a-DB"></a>是不可得空，<a id="a-DC"></a>非常非灭故。<a id="a-DD"></a>何以故？<a id="a-DE"></a>性自尔。<a id="a-DF"></a>是名不可得空。</p>
  <p id="aDG">“何等为无法空？<a id="a-DH"></a>若法无是亦空，<a id="a-DI"></a>非常非灭故。<a id="a-DJ"></a>何以故？<a id="a-DK"></a>性自尔。<a id="a-DL"></a>是名无法空。</p>
  <p id="aDM">“何等为有法空？<a id="a-DN"></a>有法名诸法和合中有自性相，<a id="a-DO"></a>是有法空，<a id="a-DP"></a>非常非灭故。<a id="a-DQ"></a>何以故？<a id="a-DR"></a>性自尔。<a id="a-DS"></a>是名有法空。</p>
  <p id="aDT">“何等为无法有法空？<a id="a-DU"></a>诸法中无法，<a id="a-DV"></a>诸法和合中有自性相，<a id="a-DW"></a>是无法有法空，<a id="a-DX"></a>非常非灭故。<a id="a-DY"></a>何以故？<a id="a-DZ"></a>性自尔。<a id="a-Da"></a>是名无法有法空。</p>
  <p id="aDb">“复次，<a id="a-Dc"></a>须菩提，<a id="a-Dd"></a>法法相空，<a id="a-De"></a>无法无法相空，<a id="a-Df"></a>自法自法相空，<a id="a-Dg"></a>他法他法相空。</p>
  <p id="aDh">“何等名法法相空？<a id="a-Di"></a>法名五阴，<a id="a-Dj"></a>五阴空，<a id="a-Dk"></a>是名法法相空。</p>
  <p id="aDl">“何等无法无法相空？<a id="a-Dm"></a>无法名无为法，<a id="a-Dn"></a>是名无法无法空。</p>
  <p id="aDo">“何等名自法自法空？<a id="a-Dp"></a>诸法自法空，<a id="a-Dq"></a>是空非智作、<a id="a-Dr"></a>非见作，<a id="a-Ds"></a>是名自法自法空。</p>
  <p id="aDt">“何等名他法他法空？<a id="a-Du"></a>若佛出，<a id="a-Dv"></a>若佛未出，<a id="a-Dw"></a>法住、<a id="a-Dx"></a>法相、<a id="a-Dy"></a>法位、<a id="a-Dz"></a>法性、<a id="a-E0"></a>如、<a id="a-E1"></a>实际，<a id="a-E2"></a>过此诸法空，<a id="a-E3"></a>是名他法他法空。<a id="a-E4"></a>是名菩萨摩诃萨摩诃衍。</p>
  <p id="aE5">“复次，<a id="a-E6"></a>须菩提，<a id="a-E7"></a>菩萨摩诃萨摩诃衍，<a id="a-E8"></a>所谓名首楞严三昧，<a id="a-E9"></a>宝印三昧，<a id="a-EA"></a>师子游戏三昧，<a id="a-EB"></a>妙月三昧，<a id="a-EC"></a>月幢相三昧，<a id="a-ED"></a>出诸法三昧三昧，<a id="a-EE"></a>观顶三昧，<a id="a-EF"></a>毕法性三昧，<a id="a-EG"></a>毕幢相三昧，<a id="a-EH"></a>金刚三昧，<a id="a-EI"></a>入法印三昧，<a id="a-EJ"></a>三昧王安立三昧，<a id="a-EK"></a>放光三昧，<a id="a-EL"></a>力进三昧，<a id="a-EM"></a>高出三昧，<a id="a-EN"></a>必入辩才三昧，<a id="a-EO"></a>释名字三昧，<a id="a-EP"></a>观方三昧，<a id="a-EQ"></a>陀罗尼印三昧，<a id="a-ER"></a>无诳三昧，<a id="a-ES"></a>摄诸法海三昧，<a id="a-ET"></a>遍覆虚空三昧，<a id="a-EU"></a>金刚轮三昧，<a id="a-EV"></a>宝断三昧，<a id="a-EW"></a>能照三昧，<a id="a-EX"></a>不求三昧，<a id="a-EY"></a>无住三昧，<a id="a-EZ"></a>无心三昧，<a id="a-Ea"></a>净灯三昧，<a id="a-Eb"></a>无边明三昧，<a id="a-Ec"></a>能作明三昧，<a id="a-Ed"></a>普照明三昧，<a id="a-Ee"></a>坚净诸三昧三昧，<a id="a-Ef"></a>无垢明三昧，<a id="a-Eg"></a>欢喜三昧，<a id="a-Eh"></a>电光三昧，<a id="a-Ei"></a>无尽三昧，<a id="a-Ej"></a>威德三昧，<a id="a-Ek"></a>离尽三昧，<a id="a-El"></a>不动三昧，<a id="a-Em"></a>不退三昧，<a id="a-En"></a>日灯三昧，<a id="a-Eo"></a>月净三昧，<a id="a-Ep"></a>净明三昧，<a id="a-Eq"></a>能作明三昧，<a id="a-Er"></a>作行三昧，<a id="a-Es"></a>知相三昧，<a id="a-Et"></a>如金刚三昧，<a id="a-Eu"></a>心住三昧，<a id="a-Ev"></a>普明三昧，<a id="a-Ew"></a>安立三昧，<a id="a-Ex"></a>宝聚三昧，<a id="a-Ey"></a>妙法印三昧，<a id="a-Ez"></a>法等三昧，<a id="a-F0"></a>断喜三昧，<a id="a-F1"></a>到法顶三昧，<a id="a-F2"></a>能散三昧，<a id="a-F3"></a>分别诸法句三昧，<a id="a-F4"></a>字等相三昧，<a id="a-F5"></a>离字三昧，<a id="a-F6"></a>断缘三昧，<a id="a-F7"></a>不坏三昧，<a id="a-F8"></a>无种相三昧，<a id="a-F9"></a>无处行三昧，<a id="a-FA"></a>离朦昧三昧，<a id="a-FB"></a>无去三昧，<a id="a-FC"></a>不变异三昧，<a id="a-FD"></a>度缘三昧，<a id="a-FE"></a>集诸功德三昧，<a id="a-FF"></a>住无心三昧，<a id="a-FG"></a>净妙华三昧，<a id="a-FH"></a>觉意三昧，<a id="a-FI"></a>无量辩三昧，<a id="a-FJ"></a>无等等三昧，<a id="a-FK"></a>度诸法三昧，<a id="a-FL"></a>分别诸法三昧，<a id="a-FM"></a>散疑三昧，<a id="a-FN"></a>无住处三昧，<a id="a-FO"></a>一庄严三昧，<a id="a-FP"></a>生行三昧，<a id="a-FQ"></a>一行三昧，<a id="a-FR"></a>不一行三昧，<a id="a-FS"></a>妙行三昧，<a id="a-FT"></a>达一切有底散三昧，<a id="a-FU"></a>入名语三昧，<a id="a-FV"></a>离音声字语三昧，<a id="a-FW"></a>然炬三昧，<a id="a-FX"></a>净相三昧，<a id="a-FY"></a>破相三昧，<a id="a-FZ"></a>一切种妙足三昧，<a id="a-Fa"></a>不喜苦乐三昧，<a id="a-Fb"></a>无尽相三昧，<a id="a-Fc"></a>多陀罗尼三昧，<a id="a-Fd"></a>摄诸邪正相三昧，<a id="a-Fe"></a>灭憎爱三昧，<a id="a-Ff"></a>逆顺三昧，<a id="a-Fg"></a>净光三昧，<a id="a-Fh"></a>坚固三昧，<a id="a-Fi"></a>满月净光三昧，<a id="a-Fj"></a>大庄严三昧，<a id="a-Fk"></a>能照一切世三昧，<a id="a-Fl"></a>三昧等三昧，<a id="a-Fm"></a>摄一切有诤无诤三昧，<a id="a-Fn"></a>不乐一切住处三昧，<a id="a-Fo"></a>如住定三昧，<a id="a-Fp"></a>坏身衰三昧，<a id="a-Fq"></a>坏语如虚空三昧，<a id="a-Fr"></a>离著虚空不染三昧。</p>
  <p id="aFs">“云何名首楞严三昧？<a id="a-Ft"></a>知诸三昧行处，<a id="a-Fu"></a>是名首楞严三昧。</p>
  <p id="aFv">“云何名宝印三昧？<a id="a-Fw"></a>住是三昧，<a id="a-Fx"></a>能印诸三昧，<a id="a-Fy"></a>是名宝印三昧。</p>
  <p id="aFz">“云何名师子游戏三昧？<a id="a-G0"></a>住是三昧，<a id="a-G1"></a>能游戏诸三昧中如师子，<a id="a-G2"></a>是名师子游戏三昧。</p>
  <p id="aG3">“云何名妙月三昧？<a id="a-G4"></a>住是三昧，<a id="a-G5"></a>能照诸三昧如净月，<a id="a-G6"></a>是名妙月三昧。</p>
  <p id="aG7">“云何名月幢相三昧？<a id="a-G8"></a>住是三昧，<a id="a-G9"></a>能持诸三昧相，<a id="a-GA"></a>是名月幢相三昧。</p>
  <p id="aGB">“云何名出诸法三昧三昧？<a id="a-GC"></a>住是三昧，<a id="a-GD"></a>能出生诸三昧，<a id="a-GE"></a>是名出诸法三昧三昧。</p>
  <p id="aGF">“云何名观顶三昧？<a id="a-GG"></a>住是三昧，<a id="a-GH"></a>能观诸三昧顶，<a id="a-GI"></a>是名观顶三昧。</p>
  <p id="aGJ">“云何名毕法性三昧？<a id="a-GK"></a>住是三昧，<a id="a-GL"></a>决定知法性，<a id="a-GM"></a>是名毕法性三昧。</p>
  <p id="aGN">“云何名毕幢相三昧？<a id="a-GO"></a>住是三昧，<a id="a-GP"></a>能持诸三昧幢，<a id="a-GQ"></a>是名毕幢相三昧。</p>
  <p id="aGR">“云何名金刚三昧？<a id="a-GS"></a>住是三昧，<a id="a-GT"></a>能破诸三昧，<a id="a-GU"></a>是名金刚三昧。</p>
  <p id="aGV">“云何名入法印三昧？<a id="a-GW"></a>住是三昧，<a id="a-GX"></a>入诸法印，<a id="a-GY"></a>是名入法印三昧。</p>
  <p id="aGZ">“云何名三昧王安立三昧？<a id="a-Ga"></a>住是三昧，<a id="a-Gb"></a>一切诸三昧中安立住如王，<a id="a-Gc"></a>是名三昧王安立三昧。</p>
  <p id="aGd">“云何名放光三昧？<a id="a-Ge"></a>住是三昧，<a id="a-Gf"></a>能放光照诸三昧，<a id="a-Gg"></a>是名放光三昧。</p>
  <p id="aGh">“云何名力进三昧？<a id="a-Gi"></a>住是三昧，<a id="a-Gj"></a>于诸三昧能作力势，<a id="a-Gk"></a>是名力进三昧。</p>
  <p id="aGl">“云何名高出三昧？<a id="a-Gm"></a>住是三昧，<a id="a-Gn"></a>能增长诸三昧，<a id="a-Go"></a>是名高出三昧。</p>
  <p id="aGp">“云何名必入辩才三昧？<a id="a-Gq"></a>住是三昧，<a id="a-Gr"></a>能辩说诸三昧，<a id="a-Gs"></a>是名必入辩才三昧。</p>
  <p id="aGt">“云何名释名字三昧？<a id="a-Gu"></a>住是三昧，<a id="a-Gv"></a>能释诸三昧名字，<a id="a-Gw"></a>是名释名字三昧。</p>
  <p id="aGx">“云何名观方三昧？<a id="a-Gy"></a>住是三昧，<a id="a-Gz"></a>能观诸三昧方，<a id="a-H0"></a>是名观方三昧。</p>
  <p id="aH1">“云何名陀罗尼印三昧？<a id="a-H2"></a>住是三昧，<a id="a-H3"></a>持诸三昧印，<a id="a-H4"></a>是名陀罗尼印三昧。</p>
  <p id="aH5">“云何名无诳三昧？<a id="a-H6"></a>住是三昧，<a id="a-H7"></a>于诸三昧不欺诳，<a id="a-H8"></a>是名无诳三昧。</p>
  <p id="aH9">“云何名摄诸法海三昧？<a id="a-HA"></a>住是三昧，<a id="a-HB"></a>能摄诸三昧如大海水，<a id="a-HC"></a>是名摄诸法海三昧。</p>
  <p id="aHD">“云何名遍覆虚空三昧？<a id="a-HE"></a>住是三昧，<a id="a-HF"></a>遍覆诸三昧如虚空，<a id="a-HG"></a>是名遍覆虚空三昧。</p>
  <p id="aHH">“云何名金刚轮三昧？<a id="a-HI"></a>住是三昧，<a id="a-HJ"></a>能持诸三昧分，<a id="a-HK"></a>是名金刚轮三昧。</p>
  <p id="aHL">“云何名宝断三昧？<a id="a-HM"></a>住是三昧，<a id="a-HN"></a>断诸三昧烦恼垢，<a id="a-HO"></a>是名宝断三昧。</p>
  <p id="aHP">“云何名能照三昧？<a id="a-HQ"></a>住是三昧，<a id="a-HR"></a>能以光明显照诸三昧，<a id="a-HS"></a>是名能照三昧。</p>
  <p id="aHT">“云何名不求三昧？<a id="a-HU"></a>住是三昧，<a id="a-HV"></a>无法可求，<a id="a-HW"></a>是名不求三昧。</p>
  <p id="aHX">“云何名无住三昧？<a id="a-HY"></a>住是三昧，<a id="a-HZ"></a>一切三昧中不见法住，<a id="a-Ha"></a>是名无住三昧。</p>
  <p id="aHb">“云何名无心三昧？<a id="a-Hc"></a>住是三昧，<a id="a-Hd"></a>心、<a id="a-He"></a>心数法不行，<a id="a-Hf"></a>是名无心三昧。</p>
  <p id="aHg">“云何名净灯三昧？<a id="a-Hh"></a>住是三昧，<a id="a-Hi"></a>于诸三昧中作明如灯，<a id="a-Hj"></a>是名净灯三昧。</p>
  <p id="aHk">“云何名无边明三昧？<a id="a-Hl"></a>住是三昧，<a id="a-Hm"></a>与诸三昧作无边明，<a id="a-Hn"></a>是名无边明三昧。</p>
  <p id="aHo">“云何名能作明三昧？<a id="a-Hp"></a>住是三昧，<a id="a-Hq"></a>即时能为诸三昧作明，<a id="a-Hr"></a>是名能作明三昧。</p>
  <p id="aHs">“云何名普照明三昧？<a id="a-Ht"></a>住是三昧，<a id="a-Hu"></a>即能照诸三昧门，<a id="a-Hv"></a>是名普照明三昧。</p>
  <p id="aHw">“云何名坚净诸三昧三昧？<a id="a-Hx"></a>住是三昧，<a id="a-Hy"></a>能坚净诸三昧相，<a id="a-Hz"></a>是名坚净诸三昧三昧。</p>
  <p id="aI0">“云何名无垢明三昧？<a id="a-I1"></a>住是三昧，<a id="a-I2"></a>能除诸三昧垢，<a id="a-I3"></a>亦能照一切三昧，<a id="a-I4"></a>是名无垢明三昧。</p>
  <p id="aI5">“云何名欢喜三昧？<a id="a-I6"></a>住是三昧，<a id="a-I7"></a>能受诸三昧喜，<a id="a-I8"></a>是名欢喜三昧。</p>
  <p id="aI9">“云何名电光三昧？<a id="a-IA"></a>住是三昧，<a id="a-IB"></a>照诸三昧如电光，<a id="a-IC"></a>是名电光三昧。</p>
  <p id="aID">“云何名无尽三昧？<a id="a-IE"></a>住是三昧，<a id="a-IF"></a>于诸三昧不见尽，<a id="a-IG"></a>是名无尽三昧。</p>
  <p id="aIH">“云何名威德三昧？<a id="a-II"></a>住是三昧，<a id="a-IJ"></a>于诸三昧威德照然，<a id="a-IK"></a>是名威德三昧。</p>
  <p id="aIL">“云何名离尽三昧？<a id="a-IM"></a>住是三昧，<a id="a-IN"></a>不见诸三昧尽，<a id="a-IO"></a>是名离尽三昧。</p>
  <p id="aIP">“云何名不动三昧？<a id="a-IQ"></a>住是三昧，<a id="a-IR"></a>令诸三昧不动不戏，<a id="a-IS"></a>是名不动三昧。</p>
  <p id="aIT">“云何名不退三昧？<a id="a-IU"></a>住是三昧，<a id="a-IV"></a>能不见诸三昧退，<a id="a-IW"></a>是名不退三昧。</p>
  <p id="aIX">“云何名日灯三昧？<a id="a-IY"></a>住是三昧，<a id="a-IZ"></a>放光照诸三昧门，<a id="a-Ia"></a>是名日灯三昧。</p>
  <p id="aIb">“云何名月净三昧？<a id="a-Ic"></a>住是三昧，<a id="a-Id"></a>能除诸三昧暗，<a id="a-Ie"></a>是名月净三昧。</p>
  <p id="aIf">“云何名净明三昧？<a id="a-Ig"></a>住是三昧，<a id="a-Ih"></a>于诸三昧得四无礙智，<a id="a-Ii"></a>是名净明三昧。</p>
  <p id="aIj">“云何名能作明三昧？<a id="a-Ik"></a>住是三昧，<a id="a-Il"></a>于诸三昧门能作明，<a id="a-Im"></a>是名能作明三昧。</p>
  <p id="aIn">“云何名作行三昧？<a id="a-Io"></a>住是三昧，<a id="a-Ip"></a>能令诸三昧各有所作，<a id="a-Iq"></a>是名作行三昧。</p>
  <p id="aIr">“云何名知相三昧？<a id="a-Is"></a>住是三昧，<a id="a-It"></a>见诸三昧知相，<a id="a-Iu"></a>是名知相三昧。</p>
  <p id="aIv">“云何名如金刚三昧？<a id="a-Iw"></a>住是三昧，<a id="a-Ix"></a>能贯达诸法亦不见达，<a id="a-Iy"></a>是名如金刚三昧。</p>
  <p id="aIz">“云何名心住三昧？<a id="a-J0"></a>住是三昧，<a id="a-J1"></a>心不动不转不恼，<a id="a-J2"></a>亦不念有是心，<a id="a-J3"></a>是名心住三昧。</p>
  <p id="aJ4">“云何名普明三昧？<a id="a-J5"></a>住是三昧，<a id="a-J6"></a>普见诸三昧明，<a id="a-J7"></a>是名普明三昧。</p>
  <p id="aJ8">“云何名安立三昧？<a id="a-J9"></a>住是三昧，<a id="a-JA"></a>于诸三昧安立不动，<a id="a-JB"></a>是名安立三昧。</p>
  <p id="aJC">“云何名宝聚三昧？<a id="a-JD"></a>住是三昧，<a id="a-JE"></a>普见诸三昧如见宝聚，<a id="a-JF"></a>是名宝聚三昧。</p>
  <p id="aJG">“云何名妙法印三昧？<a id="a-JH"></a>住是三昧，<a id="a-JI"></a>能印诸三昧以无印印故，<a id="a-JJ"></a>是名妙法印三昧。</p>
  <p id="aJK">“云何名法等三昧？<a id="a-JL"></a>住是三昧，<a id="a-JM"></a>观诸法等无法不等，<a id="a-JN"></a>是名法等三昧。</p>
  <p id="aJO">“云何名断喜三昧？<a id="a-JP"></a>住是三昧，<a id="a-JQ"></a>断一切法中喜，<a id="a-JR"></a>是名断喜三昧。</p>
  <p id="aJS">“云何名到法顶三昧？<a id="a-JT"></a>住是三昧，<a id="a-JU"></a>灭诸法暗亦在诸三昧上，<a id="a-JV"></a>是名到法顶三昧。</p>
  <p id="aJW">“云何名能散三昧？<a id="a-JX"></a>住是三昧，<a id="a-JY"></a>中能破散诸法，<a id="a-JZ"></a>是名能散三昧。</p>
  <p id="aJa">“云何名分别诸法句三昧？<a id="a-Jb"></a>住是三昧，<a id="a-Jc"></a>分别诸三昧诸法句，<a id="a-Jd"></a>是名分别诸法句三昧。</p>
  <p id="aJe">“云何名字等相三昧？<a id="a-Jf"></a>住是三昧，<a id="a-Jg"></a>得诸三昧字等，<a id="a-Jh"></a>是名字等相三昧。</p>
  <p id="aJi">“云何名离字三昧？<a id="a-Jj"></a>住是三昧，<a id="a-Jk"></a>诸三昧中乃至不见一字，<a id="a-Jl"></a>是名离字三昧。</p>
  <p id="aJm">“云何名断缘三昧？<a id="a-Jn"></a>住是三昧，<a id="a-Jo"></a>断诸三昧缘，<a id="a-Jp"></a>是名断缘三昧。</p>
  <p id="aJq">“云何名不坏三昧？<a id="a-Jr"></a>住是三昧，<a id="a-Js"></a>不得诸法变异，<a id="a-Jt"></a>是名不坏三昧。</p>
  <p id="aJu">“云何名无种相三昧？<a id="a-Jv"></a>住是三昧，<a id="a-Jw"></a>不见诸法种种，<a id="a-Jx"></a>是名无种相三昧。</p>
  <p id="aJy">“云何名无处行三昧？<a id="a-Jz"></a>住是三昧，<a id="a-K0"></a>不见诸三昧处，<a id="a-K1"></a>是名无处行三昧。</p>
  <p id="aK2">“云何名离蒙昧三昧？<a id="a-K3"></a>住是三昧，<a id="a-K4"></a>离诸三昧微暗，<a id="a-K5"></a>是名离蒙昧三昧。</p>
  <p id="aK6">“云何名无去三昧？<a id="a-K7"></a>住是三昧，<a id="a-K8"></a>不见一切三昧去相，<a id="a-K9"></a>是名无去三昧。</p>
  <p id="aKA">“云何名不变异三昧？<a id="a-KB"></a>住是三昧，<a id="a-KC"></a>不见诸三昧变异相，<a id="a-KD"></a>是名不变异三昧。</p>
  <p id="aKE">“云何名度缘三昧？<a id="a-KF"></a>住是三昧，<a id="a-KG"></a>度一切三昧缘境界，<a id="a-KH"></a>是名度缘三昧。</p>
  <p id="aKI">“云何名集诸功德三昧？<a id="a-KJ"></a>住是三昧，<a id="a-KK"></a>集诸三昧功德，<a id="a-KL"></a>是名集诸功德三昧。</p>
  <p id="aKM">“云何名住无心三昧？<a id="a-KN"></a>住是三昧，<a id="a-KO"></a>于诸三昧心无所入，<a id="a-KP"></a>是名住无心三昧。</p>
  <p id="aKQ">“云何名净妙华三昧？<a id="a-KR"></a>住是三昧，<a id="a-KS"></a>令诸三昧得净妙如华，<a id="a-KT"></a>是名净妙华三昧。</p>
  <p id="aKU">“云何名觉意三昧？<a id="a-KV"></a>住是三昧，<a id="a-KW"></a>诸三昧中得七觉分，<a id="a-KX"></a>是名觉意三昧。</p>
  <p id="aKY">“云何名无量辩三昧？<a id="a-KZ"></a>住是三昧，<a id="a-Ka"></a>于诸法中得无量辩，<a id="a-Kb"></a>是名无量辩三昧。</p>
  <p id="aKc">“云何名无等等三昧？<a id="a-Kd"></a>住是三昧，<a id="a-Ke"></a>诸三昧中得无等等相，<a id="a-Kf"></a>是名无等等三昧。</p>
  <p id="aKg">“云何名度诸法三昧？<a id="a-Kh"></a>住是三昧，<a id="a-Ki"></a>度一切三昧，<a id="a-Kj"></a>是名度诸法三昧。</p>
  <p id="aKk">“云何名分别诸法三昧？<a id="a-Kl"></a>住是三昧，<a id="a-Km"></a>诸三昧及诸法分别见，<a id="a-Kn"></a>是名分别诸法三昧。</p>
  <p id="aKo">“云何名散疑三昧？<a id="a-Kp"></a>住是三昧，<a id="a-Kq"></a>得散诸法疑，<a id="a-Kr"></a>是名散疑三昧。</p>
  <p id="aKs">“云何名无住处三昧？<a id="a-Kt"></a>住是三昧，<a id="a-Ku"></a>不见诸法住处，<a id="a-Kv"></a>是名无住处三昧。</p>
  <p id="aKw">“云何名一庄严三昧？<a id="a-Kx"></a>住是三昧，<a id="a-Ky"></a>终不见诸法二相，<a id="a-Kz"></a>是名一庄严三昧。</p>
  <p id="aL0">“云何名生行三昧？<a id="a-L1"></a>住是三昧，<a id="a-L2"></a>不见诸行生，<a id="a-L3"></a>是名生行三昧。</p>
  <p id="aL4">“云何名一行三昧？<a id="a-L5"></a>住是三昧，<a id="a-L6"></a>不见诸三昧此岸彼岸，<a id="a-L7"></a>是名一行三昧。</p>
  <p id="aL8">“云何名不一行三昧？<a id="a-L9"></a>住是三昧，<a id="a-LA"></a>不见诸三昧一相，<a id="a-LB"></a>是名不一行三昧。</p>
  <p id="aLC">“云何名妙行三昧？<a id="a-LD"></a>住是三昧，<a id="a-LE"></a>不见诸三昧二相，<a id="a-LF"></a>是名妙行三昧。</p>
  <p id="aLG">“云何名达一切有底散三昧？<a id="a-LH"></a>住是三昧，<a id="a-LI"></a>入一切有一切三昧，<a id="a-LJ"></a>智慧通达亦无所达，<a id="a-LK"></a>是名达一切有底散三昧。</p>
  <p id="aLL">“云何名入名语三昧？<a id="a-LM"></a>住是三昧，<a id="a-LN"></a>入一切三昧名语，<a id="a-LO"></a>是名入名语三昧。</p>
  <p id="aLP">“云何名离音声字语三昧？<a id="a-LQ"></a>住是三昧，<a id="a-LR"></a>不见诸三昧音声字语，<a id="a-LS"></a>是名离音声字语三昧。</p>
  <p id="aLT">“云何名然炬三昧？<a id="a-LU"></a>住是三昧，<a id="a-LV"></a>威德照明如炬，<a id="a-LW"></a>是名然炬三昧。</p>
  <p id="aLX">“云何名净相三昧？<a id="a-LY"></a>住是三昧，<a id="a-LZ"></a>净诸三昧相，<a id="a-La"></a>是名净相三昧。</p>
  <p id="aLb">“云何名破相三昧？<a id="a-Lc"></a>住是三昧，<a id="a-Ld"></a>不见诸三昧相，<a id="a-Le"></a>是名破相三昧。</p>
  <p id="aLf">“云何名一切种妙足三昧？<a id="a-Lg"></a>住是三昧，<a id="a-Lh"></a>一切诸三昧种皆具足，<a id="a-Li"></a>是名一切种妙足三昧。</p>
  <p id="aLj">“云何名不喜苦乐三昧？<a id="a-Lk"></a>住是三昧，<a id="a-Ll"></a>不见诸三昧苦乐，<a id="a-Lm"></a>是名不喜苦乐三昧。</p>
  <p id="aLn">“云何名无尽相三昧？<a id="a-Lo"></a>住是三昧，<a id="a-Lp"></a>不见诸三昧尽，<a id="a-Lq"></a>是名无尽相三昧。</p>
  <p id="aLr">“云何名多陀罗尼三昧？<a id="a-Ls"></a>住是三昧，<a id="a-Lt"></a>能持诸三昧，<a id="a-Lu"></a>是名多陀罗尼三昧。</p>
  <p id="aLv">“云何名摄诸邪正相三昧？<a id="a-Lw"></a>住是三昧，<a id="a-Lx"></a>于诸三昧不见邪正相，<a id="a-Ly"></a>是名摄诸邪正相三昧。</p>
  <p id="aLz">“云何名灭憎爱三昧？<a id="a-M0"></a>住是三昧，<a id="a-M1"></a>不见诸三昧憎爱，<a id="a-M2"></a>是名灭憎爱三昧。</p>
  <p id="aM3">“云何名逆顺三昧？<a id="a-M4"></a>住是三昧，<a id="a-M5"></a>不见诸法诸三昧逆顺，<a id="a-M6"></a>是名逆顺三昧。</p>
  <p id="aM7">“云何名净光三昧？<a id="a-M8"></a>住是三昧，<a id="a-M9"></a>不得诸三昧明垢，<a id="a-MA"></a>是名净光三昧。</p>
  <p id="aMB">“云何名坚固三昧？<a id="a-MC"></a>住是三昧，<a id="a-MD"></a>不得诸三昧不坚固，<a id="a-ME"></a>是名坚固三昧。</p>
  <p id="aMF">“云何名满月净光三昧？<a id="a-MG"></a>住是三昧，<a id="a-MH"></a>诸三昧满足如月十五日，<a id="a-MI"></a>是名满月净光三昧。</p>
  <p id="aMJ">“云何名大庄严三昧？<a id="a-MK"></a>住是三昧，<a id="a-ML"></a>大庄严成就诸三昧，<a id="a-MM"></a>是名大庄严三昧。</p>
  <p id="aMN">“云何名能照一切世三昧？<a id="a-MO"></a>住是三昧，<a id="a-MP"></a>诸三昧及一切法能照，<a id="a-MQ"></a>是名能照一切世三昧。</p>
  <p id="aMR">“云何名三昧等三昧？<a id="a-MS"></a>住是三昧，<a id="a-MT"></a>于诸三昧不得定乱相，<a id="a-MU"></a>是名三昧等三昧。</p>
  <p id="aMV">“云何名摄一切有诤无诤三昧？<a id="a-MW"></a>住是三昧，<a id="a-MX"></a>能使诸三昧不分别有诤无诤，<a id="a-MY"></a>是名摄一切有诤无诤三昧。</p>
  <p id="aMZ">“云何名不乐一切住处三昧？<a id="a-Ma"></a>住是三昧，<a id="a-Mb"></a>不见诸三昧依处，<a id="a-Mc"></a>是名不乐一切住处三昧。</p>
  <p id="aMd">“云何名如住定三昧？<a id="a-Me"></a>住是三昧，<a id="a-Mf"></a>不过诸三昧如相，<a id="a-Mg"></a>是名如住定三昧。</p>
  <p id="aMh">“云何名坏身衰三昧？<a id="a-Mi"></a>住是三昧，<a id="a-Mj"></a>不得身相，<a id="a-Mk"></a>是名坏身衰三昧。</p>
  <p id="aMl">“云何名坏语如虚空三昧？<a id="a-Mm"></a>住是三昧，<a id="a-Mn"></a>不见诸三昧语业如虚空，<a id="a-Mo"></a>是名坏语如虚空三昧。</p>
  <p id="aMp">“云何名离著虚空不染三昧？<a id="a-Mq"></a>住是三昧，<a id="a-Mr"></a>见诸法如虚空无礙，<a id="a-Ms"></a>亦不染是三昧，<a id="a-Mt"></a>是名离著虚空不染三昧。</p>
  <p id="aMu">“须菩提，<a id="a-Mv"></a>是名菩萨摩诃萨摩诃衍。<a id="a-Mw"></a>”</p>
 </body>
</html>