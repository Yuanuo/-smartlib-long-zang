<!doctype html>
<html id="z3IBTACAY" data-ver="1727">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第十</h1>
  <h2 id="a2">宝塔大明品第三十二</h2>
  <p id="a3">尔时，<a id="a-4"></a>佛告释提桓因：<a id="a-5"></a>“若有善男子、<a id="a-6"></a>善女人闻是深般若波罗蜜，<a id="a-7"></a>受持、<a id="a-8"></a>亲近、<a id="a-9"></a>读诵、<a id="a-A"></a>正忆念、<a id="a-B"></a>不离萨婆若心，<a id="a-C"></a>两阵战时，<a id="a-D"></a>是善男子、<a id="a-E"></a>善女人诵般若波罗蜜故，<a id="a-F"></a>入军阵中，<a id="a-G"></a>终不失命，<a id="a-H"></a>刀箭不伤。<a id="a-I"></a>何以故？<a id="a-J"></a>是善男子、<a id="a-K"></a>善女人长夜行六波罗蜜，<a id="a-L"></a>自除淫欲刀箭，<a id="a-M"></a>亦除他人淫欲刀箭；<a id="a-N"></a>自除瞋恚刀箭，<a id="a-O"></a>亦除他人瞋恚刀箭；<a id="a-P"></a>自除愚痴刀箭，<a id="a-Q"></a>亦除他人愚痴刀箭；<a id="a-R"></a>自除邪见刀箭，<a id="a-S"></a>亦除他人邪见刀箭；<a id="a-T"></a>自除缠垢刀箭，<a id="a-U"></a>亦除他人缠垢刀箭；<a id="a-V"></a>自除诸结使刀箭，<a id="a-W"></a>亦除他人结使刀箭。<a id="a-X"></a>憍尸迦，<a id="a-Y"></a>以是因缘，<a id="a-Z"></a>是善男子、<a id="a-a"></a>善女人不为刀箭所伤。</p>
  <p id="ab">“复次，<a id="a-c"></a>憍尸迦，<a id="a-d"></a>是善男子、<a id="a-e"></a>善女人闻是深般若波罗蜜，<a id="a-f"></a>受持、<a id="a-g"></a>亲近、<a id="a-h"></a>读诵、<a id="a-i"></a>正忆念、<a id="a-j"></a>不离萨婆若心，<a id="a-k"></a>若以毒药熏，<a id="a-l"></a>若以蛊道，<a id="a-m"></a>若以火坑，<a id="a-n"></a>若以深水，<a id="a-o"></a>若欲刀杀，<a id="a-p"></a>若与其毒，<a id="a-q"></a>如是众恶皆不能伤。<a id="a-r"></a>何以故？<a id="a-s"></a>般若波罗蜜是大明咒，<a id="a-t"></a>是无上咒。<a id="a-u"></a>若善男子、<a id="a-v"></a>善女人于是明咒中学，<a id="a-w"></a>自不恼身，<a id="a-x"></a>亦不恼他，<a id="a-y"></a>亦不两恼。<a id="a-z"></a>何以故？<a id="a-10"></a>是善男子、<a id="a-11"></a>善女人，<a id="a-12"></a>不得我，<a id="a-13"></a>不得众生，<a id="a-14"></a>不得寿命，<a id="a-15"></a>乃至知者、<a id="a-16"></a>见者皆不可得，<a id="a-17"></a>不得色、<a id="a-18"></a>受、<a id="a-19"></a>想、<a id="a-1A"></a>行、<a id="a-1B"></a>识，<a id="a-1C"></a>乃至一切种智亦不可得，<a id="a-1D"></a>以不可得故，<a id="a-1E"></a>不自恼身，<a id="a-1F"></a>亦不恼他，<a id="a-1G"></a>亦不两恼。<a id="a-1H"></a>学是大明咒故，<a id="a-1I"></a>得阿耨多罗三藐三菩提，<a id="a-1J"></a>观一切众生心随意说法。<a id="a-1K"></a>何以故？<a id="a-1L"></a>过去诸佛学是大明咒得阿耨多罗三藐三菩提，<a id="a-1M"></a>当来诸佛学是大明咒当得阿耨多罗三藐三菩提，<a id="a-1N"></a>今现在诸佛学是大明咒得阿耨多罗三藐三菩提。</p>
  <p id="a1O">“复次，<a id="a-1P"></a>憍尸迦，<a id="a-1Q"></a>般若波罗蜜若有但书写经卷于舍供养，<a id="a-1R"></a>不受不读，<a id="a-1S"></a>不诵不说，<a id="a-1T"></a>不正忆念，<a id="a-1U"></a>是处若人、<a id="a-1V"></a>若非人不能得其便。<a id="a-1W"></a>何以故？<a id="a-1X"></a>是般若波罗蜜为三千大千世界中四天王、<a id="a-1Y"></a>诸天，<a id="a-1Z"></a>乃至阿迦尼吒诸天子，<a id="a-1a"></a>及十方无量阿僧祇世界中诸四天王天，<a id="a-1b"></a>乃至阿迦尼吒诸天等所守护故。<a id="a-1c"></a>是般若波罗蜜所止处，<a id="a-1d"></a>诸天皆来供养恭敬、<a id="a-1e"></a>尊重赞叹、<a id="a-1f"></a>礼拜已去。<a id="a-1g"></a>是善男子、<a id="a-1h"></a>善女人但书写般若波罗蜜经卷于舍供养，<a id="a-1i"></a>不受不读，<a id="a-1j"></a>不诵不说，<a id="a-1k"></a>不正忆念，<a id="a-1l"></a>今世得如是功德。<a id="a-1m"></a>譬如若人、<a id="a-1n"></a>若畜生来入菩提树下诸边内外，<a id="a-1o"></a>设有人非人恶意来，<a id="a-1p"></a>不能得其便。<a id="a-1q"></a>何以故？<a id="a-1r"></a>是处过去诸佛于中得阿耨多罗三藐三菩提，<a id="a-1s"></a>未来诸佛、<a id="a-1t"></a>现在诸佛亦于中得阿耨多罗三藐三菩提，<a id="a-1u"></a>得佛已施一切众生无恐无畏，<a id="a-1v"></a>令无量阿僧祇众生受天上人中福乐，<a id="a-1w"></a>亦令无量阿僧祇众生得须陀洹果，<a id="a-1x"></a>乃至得阿耨多罗三藐三菩提。<a id="a-1y"></a>以般若波罗蜜力故，<a id="a-1z"></a>是处得恭敬礼拜，<a id="a-20"></a>华香、<a id="a-21"></a>璎珞、<a id="a-22"></a>捣香、<a id="a-23"></a>泽香、<a id="a-24"></a>幢盖、<a id="a-25"></a>妓乐供养。<a id="a-26"></a>”</p>
  <p id="a27">释提桓因白佛言：<a id="a-28"></a>“世尊，<a id="a-29"></a>若善男子、<a id="a-2A"></a>善女人书写般若波罗蜜，<a id="a-2B"></a>华香、<a id="a-2C"></a>璎珞乃至妓乐供养；<a id="a-2D"></a>若有人佛般涅槃后，<a id="a-2E"></a>若供养舍利，<a id="a-2F"></a>若起塔供养、<a id="a-2G"></a>恭敬、<a id="a-2H"></a>尊重、<a id="a-2I"></a>赞叹，<a id="a-2J"></a>华香、<a id="a-2K"></a>璎珞乃至妓乐供养。<a id="a-2L"></a>是二何者得福多？<a id="a-2M"></a>”</p>
  <p id="a2N">佛告释提桓因：<a id="a-2O"></a>“我还问汝，<a id="a-2P"></a>随意答我。<a id="a-2Q"></a>于汝意云何？<a id="a-2R"></a>如佛得一切种智，<a id="a-2S"></a>及得是身，<a id="a-2T"></a>从何道学得是一切种智得是身？<a id="a-2U"></a>”</p>
  <p id="a2V">释提桓因白佛言：<a id="a-2W"></a>“从般若波罗蜜中，<a id="a-2X"></a>学得一切种智及相好身。<a id="a-2Y"></a>”</p>
  <p id="a2Z">佛告释提桓因：<a id="a-2a"></a>“如是，<a id="a-2b"></a>如是，<a id="a-2c"></a>憍尸迦，<a id="a-2d"></a>佛从般若波罗蜜中，<a id="a-2e"></a>学得一切种智。<a id="a-2f"></a>憍尸迦，<a id="a-2g"></a>不以是身名为佛，<a id="a-2h"></a>得一切种智故名为佛。<a id="a-2i"></a>憍尸迦，<a id="a-2j"></a>是佛一切种智，<a id="a-2k"></a>从般若波罗蜜中生。<a id="a-2l"></a>以是故，<a id="a-2m"></a>憍尸迦，<a id="a-2n"></a>是佛身一切种智所依处，<a id="a-2o"></a>佛因是身得一切种智。<a id="a-2p"></a>善男子，<a id="a-2q"></a>当作是思惟，<a id="a-2r"></a>是身一切种智所依处，<a id="a-2s"></a>是故我涅槃后舍利当得供养。</p>
  <p id="a2t">“复次，<a id="a-2u"></a>憍尸迦，<a id="a-2v"></a>善男子、<a id="a-2w"></a>善女人若闻是般若波罗蜜，<a id="a-2x"></a>书写、<a id="a-2y"></a>受持、<a id="a-2z"></a>亲近、<a id="a-30"></a>读诵、<a id="a-31"></a>正忆念，<a id="a-32"></a>华香、<a id="a-33"></a>璎珞、<a id="a-34"></a>捣香、<a id="a-35"></a>泽香、<a id="a-36"></a>幢盖、<a id="a-37"></a>妓乐，<a id="a-38"></a>恭敬、<a id="a-39"></a>供养、<a id="a-3A"></a>尊重、<a id="a-3B"></a>赞叹，<a id="a-3C"></a>是善男子、<a id="a-3D"></a>善女人则为供养一切种智。<a id="a-3E"></a>以是故，<a id="a-3F"></a>憍尸迦，<a id="a-3G"></a>若有善男子、<a id="a-3H"></a>善女人书是般若波罗蜜，<a id="a-3I"></a>若受持、<a id="a-3J"></a>亲近、<a id="a-3K"></a>读诵说、<a id="a-3L"></a>正忆念、<a id="a-3M"></a>供养、<a id="a-3N"></a>恭敬、<a id="a-3O"></a>尊重、<a id="a-3P"></a>赞叹、<a id="a-3Q"></a>华香、<a id="a-3R"></a>璎珞乃至妓乐；<a id="a-3S"></a>若复有善男子、<a id="a-3T"></a>善女人，<a id="a-3U"></a>佛般涅槃后供养舍利起塔，<a id="a-3V"></a>恭敬、<a id="a-3W"></a>尊重、<a id="a-3X"></a>赞叹，<a id="a-3Y"></a>华香乃至妓乐。<a id="a-3Z"></a>若有善男子、<a id="a-3a"></a>善女人书持是般若波罗蜜供养、<a id="a-3b"></a>恭敬、<a id="a-3c"></a>尊重、<a id="a-3d"></a>赞叹、<a id="a-3e"></a>华香、<a id="a-3f"></a>璎珞乃至妓乐，<a id="a-3g"></a>是人得福多。<a id="a-3h"></a>何以故？<a id="a-3i"></a>是般若波罗蜜中生五波罗蜜，<a id="a-3j"></a>生内空乃至无法有法空、<a id="a-3k"></a>四念处乃至十八不共法；<a id="a-3l"></a>一切三昧、<a id="a-3m"></a>一切禅定、<a id="a-3n"></a>一切陀罗尼门，<a id="a-3o"></a>皆从般若波罗蜜中生；<a id="a-3p"></a>成就众生，<a id="a-3q"></a>净佛国土，<a id="a-3r"></a>皆从般若波罗蜜中生；<a id="a-3s"></a>菩萨家成就、<a id="a-3t"></a>色成就、<a id="a-3u"></a>资生成就、<a id="a-3v"></a>眷属成就、<a id="a-3w"></a>大慈大悲成就，<a id="a-3x"></a>皆从般若波罗蜜中生；<a id="a-3y"></a>刹利大姓、<a id="a-3z"></a>婆罗门大姓、<a id="a-40"></a>居士大家，<a id="a-41"></a>皆从般若波罗蜜中生；<a id="a-42"></a>四天王天乃至阿迦尼吒天，<a id="a-43"></a>须陀洹乃至阿罗汉、<a id="a-44"></a>辟支佛，<a id="a-45"></a>诸菩萨摩诃萨、<a id="a-46"></a>诸佛、<a id="a-47"></a>诸佛一切种智，<a id="a-48"></a>皆从般若波罗蜜中生。<a id="a-49"></a>”</p>
  <p id="a4A">尔时，<a id="a-4B"></a>释提桓因白佛言：<a id="a-4C"></a>“世尊，<a id="a-4D"></a>阎浮提人不供养是般若波罗蜜，<a id="a-4E"></a>不恭敬，<a id="a-4F"></a>不尊重，<a id="a-4G"></a>不赞叹，<a id="a-4H"></a>为不知供养多所利益耶？<a id="a-4I"></a>”</p>
  <p id="a4J">佛告释提桓因言：<a id="a-4K"></a>“憍尸迦，<a id="a-4L"></a>于汝意云何？<a id="a-4M"></a>阎浮提几所人信佛不坏、<a id="a-4N"></a>信法不坏、<a id="a-4O"></a>信僧不坏？<a id="a-4P"></a>几所人于佛无疑、<a id="a-4Q"></a>于法无疑、<a id="a-4R"></a>于僧无疑？<a id="a-4S"></a>几所人于佛决了、<a id="a-4T"></a>于法决了、<a id="a-4U"></a>于僧决了？<a id="a-4V"></a>”</p>
  <p id="a4W">释提桓因白佛言：<a id="a-4X"></a>“世尊，<a id="a-4Y"></a>阎浮提人于佛法僧得不坏信少，<a id="a-4Z"></a>于佛法僧无疑决了亦少。<a id="a-4a"></a>”</p>
  <p id="a4b">“憍尸迦，<a id="a-4c"></a>于汝意云何？<a id="a-4d"></a>阎浮提几所人，<a id="a-4e"></a>得三十七品、<a id="a-4f"></a>三解脱门、<a id="a-4g"></a>八背舍、<a id="a-4h"></a>九次第定、<a id="a-4i"></a>四无礙智、<a id="a-4j"></a>六神通？<a id="a-4k"></a>阎浮提几所人，<a id="a-4l"></a>断三结故得须陀洹道？<a id="a-4m"></a>几所人断三结，<a id="a-4n"></a>薄淫恚痴故得斯陀含道？<a id="a-4o"></a>几所人断五下分结故得阿那含道？<a id="a-4p"></a>几所人断五上分结故得阿罗汉道？<a id="a-4q"></a>阎浮提几所人求辟支佛？<a id="a-4r"></a>几所人发阿耨多罗三藐三菩提心？<a id="a-4s"></a>”</p>
  <p id="a4t">释提桓因白佛言：<a id="a-4u"></a>“世尊，<a id="a-4v"></a>阎浮提中少所人得三十七品，<a id="a-4w"></a>乃至少所人发阿耨多罗三藐三菩提心。<a id="a-4x"></a>”</p>
  <p id="a4y">佛告释提桓因言：<a id="a-4z"></a>“如是，<a id="a-50"></a>如是，<a id="a-51"></a>憍尸迦，<a id="a-52"></a>少所人信佛不坏、<a id="a-53"></a>信法不坏、<a id="a-54"></a>信僧不坏，<a id="a-55"></a>少所人于佛无疑、<a id="a-56"></a>于法无疑、<a id="a-57"></a>于僧无疑，<a id="a-58"></a>少所人于佛决了、<a id="a-59"></a>于法决了、<a id="a-5A"></a>于僧决了。<a id="a-5B"></a>憍尸迦，<a id="a-5C"></a>亦少所人得三十七品、<a id="a-5D"></a>三解脱门、<a id="a-5E"></a>八背舍、<a id="a-5F"></a>九次第定、<a id="a-5G"></a>四无礙智、<a id="a-5H"></a>六神通。<a id="a-5I"></a>憍尸迦，<a id="a-5J"></a>亦少所人断三结得须陀洹、<a id="a-5K"></a>断三结薄淫瞋痴得斯陀含、<a id="a-5L"></a>断五下分结得阿那含、<a id="a-5M"></a>断五上分结得阿罗汉，<a id="a-5N"></a>少所人求辟支佛，<a id="a-5O"></a>于是中亦少所人发阿耨多罗三藐三菩提心，<a id="a-5P"></a>于发心中亦少所人行菩萨道。<a id="a-5Q"></a>何以故？<a id="a-5R"></a>是众生前世不见佛、<a id="a-5S"></a>不闻法、<a id="a-5T"></a>不供养比丘僧，<a id="a-5U"></a>不布施、<a id="a-5V"></a>不持戒、<a id="a-5W"></a>不忍辱、<a id="a-5X"></a>不精进、<a id="a-5Y"></a>不禅定、<a id="a-5Z"></a>无智慧，<a id="a-5a"></a>不闻内空、<a id="a-5b"></a>外空乃至无法有法空，<a id="a-5c"></a>亦不闻不修四念处乃至十八不共法，<a id="a-5d"></a>亦不闻不修诸三昧门、<a id="a-5e"></a>诸陀罗尼门，<a id="a-5f"></a>亦不闻不修一切智、<a id="a-5g"></a>一切种智。<a id="a-5h"></a>憍尸迦，<a id="a-5i"></a>以是因缘故，<a id="a-5j"></a>当知少所众生信佛不坏、<a id="a-5k"></a>信法不坏、<a id="a-5l"></a>信僧不坏，<a id="a-5m"></a>乃至少所众生求辟支佛道，<a id="a-5n"></a>于是中少所众生发阿耨多罗三藐三菩提心，<a id="a-5o"></a>于发心中少所众生行菩萨道，<a id="a-5p"></a>于是中亦少所众生得阿耨多罗三藐三菩提。</p>
  <p id="a5q">“憍尸迦，<a id="a-5r"></a>我以佛眼见东方无量阿僧祇众生，<a id="a-5s"></a>发阿耨多罗三藐三菩提心行菩萨道，<a id="a-5t"></a>是众生远离般若波罗蜜方便力故，<a id="a-5u"></a>若一、<a id="a-5v"></a>若二住阿鞞跋致地，<a id="a-5w"></a>多堕声闻、<a id="a-5x"></a>辟支佛地，<a id="a-5y"></a>南西北方、<a id="a-5z"></a>四维、<a id="a-60"></a>上下亦复如是。<a id="a-61"></a>以是故，<a id="a-62"></a>憍尸迦，<a id="a-63"></a>善男子、<a id="a-64"></a>善女人发心求阿耨多罗三藐三菩提者，<a id="a-65"></a>应闻般若波罗蜜，<a id="a-66"></a>应受持、<a id="a-67"></a>亲近、<a id="a-68"></a>读诵说、<a id="a-69"></a>正忆念，<a id="a-6A"></a>受持、<a id="a-6B"></a>亲近、<a id="a-6C"></a>读诵说、<a id="a-6D"></a>正忆念已，<a id="a-6E"></a>当书经卷恭敬供养、<a id="a-6F"></a>尊重赞叹，<a id="a-6G"></a>华香、<a id="a-6H"></a>璎珞乃至妓乐。<a id="a-6I"></a>诸余善法入般若波罗蜜中者，<a id="a-6J"></a>亦应闻受持乃至正忆念。<a id="a-6K"></a>何等是诸余善法？<a id="a-6L"></a>所谓檀那波罗蜜、<a id="a-6M"></a>尸罗波罗蜜、<a id="a-6N"></a>羼提波罗蜜、<a id="a-6O"></a>毗梨耶波罗蜜、<a id="a-6P"></a>禅那波罗蜜，<a id="a-6Q"></a>内空、<a id="a-6R"></a>外空乃至无法有法空，<a id="a-6S"></a>诸三昧门，<a id="a-6T"></a>诸陀罗尼门，<a id="a-6U"></a>四念处乃至十八不共法、<a id="a-6V"></a>大慈大悲。<a id="a-6W"></a>如是等无量诸善法，<a id="a-6X"></a>皆入般若波罗蜜中，<a id="a-6Y"></a>是亦应闻受持乃至正忆念。<a id="a-6Z"></a>何以故？<a id="a-6a"></a>是善男子、<a id="a-6b"></a>善女人当如是念：<a id="a-6c"></a>‘佛本为菩萨时，<a id="a-6d"></a>如是行，<a id="a-6e"></a>如是学，<a id="a-6f"></a>所谓般若波罗蜜、<a id="a-6g"></a>禅那波罗蜜、<a id="a-6h"></a>毗梨耶波罗蜜、<a id="a-6i"></a>羼提波罗蜜、<a id="a-6j"></a>尸罗波罗蜜、<a id="a-6k"></a>檀那波罗蜜，<a id="a-6l"></a>内空乃至无法有法空，<a id="a-6m"></a>诸三昧门，<a id="a-6n"></a>诸陀罗尼门，<a id="a-6o"></a>四念处乃至十八不共法、<a id="a-6p"></a>大慈大悲。<a id="a-6q"></a>如是等无量诸佛法，<a id="a-6r"></a>我等亦应随学。<a id="a-6s"></a>何以故？<a id="a-6t"></a>般若波罗蜜是我等所尊，<a id="a-6u"></a>禅那波罗蜜乃至无量诸余善法亦是我等所尊。<a id="a-6v"></a>此是诸佛法印，<a id="a-6w"></a>诸辟支佛、<a id="a-6x"></a>阿罗汉、<a id="a-6y"></a>阿那含、<a id="a-6z"></a>斯陀含、<a id="a-70"></a>须陀洹法印。<a id="a-71"></a>诸佛学是般若波罗蜜乃至一切种智得度彼岸，<a id="a-72"></a>诸辟支佛、<a id="a-73"></a>阿罗汉、<a id="a-74"></a>阿那含、<a id="a-75"></a>斯陀含、<a id="a-76"></a>须陀洹亦学是般若波罗蜜乃至一切智得度彼岸。<a id="a-77"></a>’以是故，<a id="a-78"></a>憍尸迦，<a id="a-79"></a>善男子、<a id="a-7A"></a>善女人，<a id="a-7B"></a>若佛在世，<a id="a-7C"></a>若般涅槃后，<a id="a-7D"></a>应依止般若波罗蜜、<a id="a-7E"></a>禅那波罗蜜、<a id="a-7F"></a>毗梨耶波罗蜜、<a id="a-7G"></a>羼提波罗蜜、<a id="a-7H"></a>尸罗波罗蜜、<a id="a-7I"></a>檀那波罗蜜，<a id="a-7J"></a>乃至一切种智亦应依止。<a id="a-7K"></a>何以故？<a id="a-7L"></a>是般若波罗蜜乃至一切种智，<a id="a-7M"></a>是诸声闻、<a id="a-7N"></a>辟支佛、<a id="a-7O"></a>菩萨摩诃萨及一切世间天、<a id="a-7P"></a>人、<a id="a-7Q"></a>阿修罗所可依止。</p>
  <p id="a7R">“憍尸迦，<a id="a-7S"></a>若有善男子、<a id="a-7T"></a>善女人，<a id="a-7U"></a>佛般涅槃后为供养佛故，<a id="a-7V"></a>作七宝塔高一由旬，<a id="a-7W"></a>天香、<a id="a-7X"></a>天华、<a id="a-7Y"></a>天璎珞、<a id="a-7Z"></a>天捣香、<a id="a-7a"></a>天泽香、<a id="a-7b"></a>天衣、<a id="a-7c"></a>天幢盖、<a id="a-7d"></a>天妓乐供养，<a id="a-7e"></a>恭敬、<a id="a-7f"></a>尊重、<a id="a-7g"></a>赞叹。<a id="a-7h"></a>憍尸迦，<a id="a-7i"></a>于汝意云何？<a id="a-7j"></a>是善男子、<a id="a-7k"></a>善女人从是因缘，<a id="a-7l"></a>得福多不？<a id="a-7m"></a>”</p>
  <p id="a7n">释提桓因言：<a id="a-7o"></a>“世尊，<a id="a-7p"></a>甚多。<a id="a-7q"></a>”</p>
  <p id="a7r">佛言：<a id="a-7s"></a>“不如是善男子、<a id="a-7t"></a>善女人闻是般若波罗蜜，<a id="a-7u"></a>书写、<a id="a-7v"></a>受持、<a id="a-7w"></a>亲近、<a id="a-7x"></a>正忆念、<a id="a-7y"></a>不离萨婆若心，<a id="a-7z"></a>亦恭敬、<a id="a-80"></a>尊重、<a id="a-81"></a>赞叹，<a id="a-82"></a>若华香、<a id="a-83"></a>璎珞、<a id="a-84"></a>捣香、<a id="a-85"></a>泽香、<a id="a-86"></a>幢盖、<a id="a-87"></a>妓乐供养，<a id="a-88"></a>是善男子、<a id="a-89"></a>善女人福德多。<a id="a-8A"></a>”</p>
  <p id="a8B">佛告憍尸迦：<a id="a-8C"></a>“置一七宝塔，<a id="a-8D"></a>若善男子、<a id="a-8E"></a>善女人供养佛故，<a id="a-8F"></a>佛般涅槃后起七宝塔满阎浮提，<a id="a-8G"></a>皆高一由旬，<a id="a-8H"></a>恭敬、<a id="a-8I"></a>尊重、<a id="a-8J"></a>赞叹，<a id="a-8K"></a>华香、<a id="a-8L"></a>璎珞、<a id="a-8M"></a>幢盖、<a id="a-8N"></a>妓乐供养。<a id="a-8O"></a>憍尸迦，<a id="a-8P"></a>于汝意云何？<a id="a-8Q"></a>是善男子、<a id="a-8R"></a>善女人得福多不？<a id="a-8S"></a>”</p>
  <p id="a8T">释提桓因言：<a id="a-8U"></a>“世尊，<a id="a-8V"></a>其福甚多。<a id="a-8W"></a>”</p>
  <p id="a8X">佛言：<a id="a-8Y"></a>“不如是善男子、<a id="a-8Z"></a>善女人如前供养般若波罗蜜，<a id="a-8a"></a>其福甚多。</p>
  <p id="a8b">“憍尸迦，<a id="a-8c"></a>复置一阎浮提满中七宝塔，<a id="a-8d"></a>若有善男子、<a id="a-8e"></a>善女人供养佛故，<a id="a-8f"></a>佛般涅槃后起七宝塔满四天下，<a id="a-8g"></a>皆高一由旬，<a id="a-8h"></a>供养如前。<a id="a-8i"></a>憍尸迦，<a id="a-8j"></a>于汝意云何？<a id="a-8k"></a>是善男子、<a id="a-8l"></a>善女人其福多不？<a id="a-8m"></a>”</p>
  <p id="a8n">释提桓因言：<a id="a-8o"></a>“世尊，<a id="a-8p"></a>甚多。<a id="a-8q"></a>”</p>
  <p id="a8r">佛言：<a id="a-8s"></a>“不如是善男子、<a id="a-8t"></a>善女人书持般若波罗蜜，<a id="a-8u"></a>恭敬、<a id="a-8v"></a>尊重、<a id="a-8w"></a>赞叹，<a id="a-8x"></a>华香乃至妓乐供养，<a id="a-8y"></a>其福甚多。</p>
  <p id="a8z">“憍尸迦，<a id="a-90"></a>复置四天下满中七宝塔，<a id="a-91"></a>若有善男子、<a id="a-92"></a>善女人供养佛故，<a id="a-93"></a>佛般涅槃后起七宝塔满小千世界，<a id="a-94"></a>皆高一由旬，<a id="a-95"></a>供养如前。<a id="a-96"></a>憍尸迦，<a id="a-97"></a>于汝意云何？<a id="a-98"></a>是善男子、<a id="a-99"></a>善女人其福多不？<a id="a-9A"></a>”</p>
  <p id="a9B">释提桓因言：<a id="a-9C"></a>“世尊，<a id="a-9D"></a>甚多。<a id="a-9E"></a>”</p>
  <p id="a9F">佛言：<a id="a-9G"></a>“不如是善男子、<a id="a-9H"></a>善女人书是般若波罗蜜，<a id="a-9I"></a>受持、<a id="a-9J"></a>恭敬、<a id="a-9K"></a>尊重、<a id="a-9L"></a>赞叹，<a id="a-9M"></a>华香乃至妓乐供养，<a id="a-9N"></a>其福甚多。</p>
  <p id="a9O">“憍尸迦，<a id="a-9P"></a>复置小千世界满中七宝塔，<a id="a-9Q"></a>若有善男子、<a id="a-9R"></a>善女人供养佛故，<a id="a-9S"></a>佛般涅槃后起七宝塔满二千中世界，<a id="a-9T"></a>皆高一由旬，<a id="a-9U"></a>供养如前故，<a id="a-9V"></a>不如供养般若波罗蜜，<a id="a-9W"></a>其福甚多。<a id="a-9X"></a>复置二千中世界七宝塔，<a id="a-9Y"></a>若有善男子、<a id="a-9Z"></a>善女人供养佛故，<a id="a-9a"></a>佛般涅槃后起七宝塔三千大千世界，<a id="a-9b"></a>皆高一由旬，<a id="a-9c"></a>尽形寿天华、<a id="a-9d"></a>天香、<a id="a-9e"></a>天璎珞，<a id="a-9f"></a>乃至天妓乐供养。<a id="a-9g"></a>于汝意云何？<a id="a-9h"></a>是善男子、<a id="a-9i"></a>善女人得福多不？<a id="a-9j"></a>”</p>
  <p id="a9k">释提桓因言：<a id="a-9l"></a>“世尊，<a id="a-9m"></a>甚多。<a id="a-9n"></a>”</p>
  <p id="a9o">佛言：<a id="a-9p"></a>“不如是善男子、<a id="a-9q"></a>善女人书持是般若波罗蜜，<a id="a-9r"></a>恭敬、<a id="a-9s"></a>尊重、<a id="a-9t"></a>赞叹，<a id="a-9u"></a>香华乃至妓乐供养，<a id="a-9v"></a>其福甚多。</p>
  <p id="a9w">“复置三千大千世界中七宝塔，<a id="a-9x"></a>若三千大千世界中众生，<a id="a-9y"></a>一一众生供养佛故，<a id="a-9z"></a>佛般涅槃后各起七宝塔，<a id="a-A0"></a>恭敬、<a id="a-A1"></a>尊重、<a id="a-A2"></a>赞叹，<a id="a-A3"></a>华香乃至妓乐供养；<a id="a-A4"></a>若有善男子、<a id="a-A5"></a>善女人书持般若波罗蜜，<a id="a-A6"></a>乃至正忆念不离萨婆若心，<a id="a-A7"></a>亦恭敬、<a id="a-A8"></a>尊重、<a id="a-A9"></a>赞叹，<a id="a-AA"></a>华香、<a id="a-AB"></a>璎珞乃至妓乐供养，<a id="a-AC"></a>是人得福甚多。<a id="a-AD"></a>”</p>
  <p id="aAE">释提桓因白佛言：<a id="a-AF"></a>“如是，<a id="a-AG"></a>如是，<a id="a-AH"></a>世尊，<a id="a-AI"></a>若人供养、<a id="a-AJ"></a>恭敬、<a id="a-AK"></a>尊重、<a id="a-AL"></a>赞叹是般若波罗蜜，<a id="a-AM"></a>则为供养过去、<a id="a-AN"></a>未来、<a id="a-AO"></a>现在诸佛。<a id="a-AP"></a>世尊，<a id="a-AQ"></a>若十方如恒河沙等世界中众生，<a id="a-AR"></a>一一众生供养佛故，<a id="a-AS"></a>佛般涅槃后各起七宝塔高一由旬，<a id="a-AT"></a>是人若一劫若减一劫，<a id="a-AU"></a>恭敬、<a id="a-AV"></a>尊重、<a id="a-AW"></a>赞叹，<a id="a-AX"></a>华香乃至妓乐供养。<a id="a-AY"></a>世尊，<a id="a-AZ"></a>是善男子、<a id="a-Aa"></a>善女人得福多不？<a id="a-Ab"></a>”</p>
  <p id="aAc">佛言：<a id="a-Ad"></a>“甚多。<a id="a-Ae"></a>”</p>
  <p id="aAf">释提桓因言：<a id="a-Ag"></a>“若有善男子、<a id="a-Ah"></a>善女人书持是般若波罗蜜，<a id="a-Ai"></a>乃至正忆念，<a id="a-Aj"></a>亦恭敬、<a id="a-Ak"></a>尊重、<a id="a-Al"></a>赞叹，<a id="a-Am"></a>华香乃至妓乐供养，<a id="a-An"></a>其福大多。<a id="a-Ao"></a>何以故？<a id="a-Ap"></a>世尊，<a id="a-Aq"></a>一切善法皆入般若波罗蜜中，<a id="a-Ar"></a>所谓十善道、<a id="a-As"></a>四禅、<a id="a-At"></a>四无量心、<a id="a-Au"></a>四无色定、<a id="a-Av"></a>三十七品，<a id="a-Aw"></a>三解脱门空、<a id="a-Ax"></a>无相、<a id="a-Ay"></a>无作，<a id="a-Az"></a>四谛苦谛、<a id="a-B0"></a>集谛、<a id="a-B1"></a>灭谛、<a id="a-B2"></a>道谛，<a id="a-B3"></a>六神通、<a id="a-B4"></a>八背舍、<a id="a-B5"></a>九次第定，<a id="a-B6"></a>檀那波罗蜜、<a id="a-B7"></a>尸罗波罗蜜、<a id="a-B8"></a>羼提波罗蜜、<a id="a-B9"></a>毗梨耶波罗蜜、<a id="a-BA"></a>禅那波罗蜜、<a id="a-BB"></a>般若波罗蜜，<a id="a-BC"></a>内空乃至无法有法空，<a id="a-BD"></a>诸三昧门，<a id="a-BE"></a>诸陀罗尼门，<a id="a-BF"></a>佛十力、<a id="a-BG"></a>四无所畏、<a id="a-BH"></a>四无礙智、<a id="a-BI"></a>大慈大悲、<a id="a-BJ"></a>十八不共法，<a id="a-BK"></a>一切智、<a id="a-BL"></a>道种智、<a id="a-BM"></a>一切种智。<a id="a-BN"></a>世尊，<a id="a-BO"></a>是名一切诸佛法印。<a id="a-BP"></a>是法中一切声闻及辟支佛，<a id="a-BQ"></a>过去、<a id="a-BR"></a>未来、<a id="a-BS"></a>现在诸佛学是法得度彼岸。<a id="a-BT"></a>”</p>
  <p data-pb></p>
  <h2 id="aBU">述成品第三十三</h2>
  <p id="aBV">时，<a id="a-BW"></a>佛告释提桓因言：<a id="a-BX"></a>“如是，<a id="a-BY"></a>如是，<a id="a-BZ"></a>憍尸迦，<a id="a-Ba"></a>是诸善男子、<a id="a-Bb"></a>善女人书是般若波罗蜜持经卷，<a id="a-Bc"></a>受学、<a id="a-Bd"></a>亲近、<a id="a-Be"></a>读诵说、<a id="a-Bf"></a>正忆念，<a id="a-Bg"></a>加复供养华香、<a id="a-Bh"></a>璎珞、<a id="a-Bi"></a>捣香、<a id="a-Bj"></a>泽香、<a id="a-Bk"></a>幢盖、<a id="a-Bl"></a>妓乐，<a id="a-Bm"></a>当得无量无数不可思议不可称量无边福德。<a id="a-Bn"></a>何以故？<a id="a-Bo"></a>诸佛一切智、<a id="a-Bp"></a>一切种智，<a id="a-Bq"></a>皆从般若波罗蜜中生；<a id="a-Br"></a>诸菩萨摩诃萨禅那波罗蜜、<a id="a-Bs"></a>毗梨耶波罗蜜、<a id="a-Bt"></a>羼提波罗蜜、<a id="a-Bu"></a>尸罗波罗蜜、<a id="a-Bv"></a>檀那波罗蜜，<a id="a-Bw"></a>皆从般若波罗蜜中生；<a id="a-Bx"></a>内空乃至无法有法空，<a id="a-By"></a>四念处乃至十八不共法，<a id="a-Bz"></a>皆从般若波罗蜜中生；<a id="a-C0"></a>诸佛五眼，<a id="a-C1"></a>皆从般若波罗蜜中生；<a id="a-C2"></a>成就众生净佛国土，<a id="a-C3"></a>道种智、<a id="a-C4"></a>一切种智、<a id="a-C5"></a>诸佛法，<a id="a-C6"></a>皆从般若波罗蜜中生；<a id="a-C7"></a>声闻乘、<a id="a-C8"></a>辟支佛乘、<a id="a-C9"></a>佛乘，<a id="a-CA"></a>皆从般若波罗蜜中生。<a id="a-CB"></a>以是故，<a id="a-CC"></a>憍尸迦，<a id="a-CD"></a>善男子、<a id="a-CE"></a>善女人书是般若波罗蜜持经卷，<a id="a-CF"></a>亲近、<a id="a-CG"></a>读诵说、<a id="a-CH"></a>正忆念，<a id="a-CI"></a>加复供养华香乃至妓乐，<a id="a-CJ"></a>过出前供养七宝塔，<a id="a-CK"></a>百分、<a id="a-CL"></a>千分、<a id="a-CM"></a>万分、<a id="a-CN"></a>百千万分不及一，<a id="a-CO"></a>乃至算数譬喻所不能及。<a id="a-CP"></a>何以故？<a id="a-CQ"></a>憍尸迦，<a id="a-CR"></a>若般若波罗蜜在于世者，<a id="a-CS"></a>佛宝、<a id="a-CT"></a>法宝、<a id="a-CU"></a>比丘僧宝终不灭；<a id="a-CV"></a>若般若波罗蜜在于世者，<a id="a-CW"></a>十善道、<a id="a-CX"></a>四禅、<a id="a-CY"></a>四无量心、<a id="a-CZ"></a>四无色定、<a id="a-Ca"></a>檀那波罗蜜乃至般若波罗蜜、<a id="a-Cb"></a>四念处乃至十八不共法、<a id="a-Cc"></a>一切智、<a id="a-Cd"></a>一切种智皆现于世；<a id="a-Ce"></a>若般若波罗蜜在于世者，<a id="a-Cf"></a>世间便有刹利大姓、<a id="a-Cg"></a>婆罗门大姓、<a id="a-Ch"></a>居士大家、<a id="a-Ci"></a>四天王天乃至阿迦尼吒诸天、<a id="a-Cj"></a>须陀洹果乃至阿罗汉果、<a id="a-Ck"></a>辟支佛道、<a id="a-Cl"></a>菩萨摩诃萨、<a id="a-Cm"></a>无上佛道转法轮，<a id="a-Cn"></a>成就众生净佛国土。<a id="a-Co"></a>”</p>
  <h2 id="aCp">劝持品第三十四</h2>
  <p id="aCq">尔时，<a id="a-Cr"></a>三千大千世界所有四天王天，<a id="a-Cs"></a>乃至阿迦尼吒天，<a id="a-Ct"></a>语释提桓因诸天言：<a id="a-Cu"></a>“应受是般若波罗蜜，<a id="a-Cv"></a>应持，<a id="a-Cw"></a>应亲近，<a id="a-Cx"></a>应读诵说、<a id="a-Cy"></a>正忆念。<a id="a-Cz"></a>何以故？<a id="a-D0"></a>若受持般若波罗蜜乃至正忆念故，<a id="a-D1"></a>一切所修习善法当具足满，<a id="a-D2"></a>增益诸天众，<a id="a-D3"></a>减损阿修罗。<a id="a-D4"></a>诸天子受持般若波罗蜜乃至正忆念故，<a id="a-D5"></a>佛种不断、<a id="a-D6"></a>法种不断、<a id="a-D7"></a>僧种不断；<a id="a-D8"></a>佛种、<a id="a-D9"></a>法种、<a id="a-DA"></a>僧种不断故，<a id="a-DB"></a>便有檀那波罗蜜、<a id="a-DC"></a>尸罗波罗蜜、<a id="a-DD"></a>羼提波罗蜜、<a id="a-DE"></a>毗梨耶波罗蜜、<a id="a-DF"></a>禅那波罗蜜、<a id="a-DG"></a>般若波罗蜜皆现于世，<a id="a-DH"></a>四念处乃至十八不共法、<a id="a-DI"></a>菩萨道皆现于世，<a id="a-DJ"></a>须陀洹果、<a id="a-DK"></a>斯陀含果、<a id="a-DL"></a>阿那含果、<a id="a-DM"></a>阿罗汉果、<a id="a-DN"></a>辟支佛道、<a id="a-DO"></a>佛道，<a id="a-DP"></a>须陀洹乃至佛皆现于世。<a id="a-DQ"></a>”</p>
  <p id="aDR">尔时，<a id="a-DS"></a>佛告释提桓因言：<a id="a-DT"></a>“憍尸迦，<a id="a-DU"></a>汝当受是般若波罗蜜，<a id="a-DV"></a>持读、<a id="a-DW"></a>诵说、<a id="a-DX"></a>正忆念。<a id="a-DY"></a>何以故？<a id="a-DZ"></a>若诸阿修罗生心，<a id="a-Da"></a>欲与三十三天共斗，<a id="a-Db"></a>憍尸迦，<a id="a-Dc"></a>汝尔时当诵念般若波罗蜜，<a id="a-Dd"></a>诸阿修罗恶心即灭更不复生。<a id="a-De"></a>憍尸迦，<a id="a-Df"></a>若诸天子、<a id="a-Dg"></a>天女五衰相现时，<a id="a-Dh"></a>当堕不如意处，<a id="a-Di"></a>汝当于其前诵读般若波罗蜜，<a id="a-Dj"></a>是诸天子、<a id="a-Dk"></a>天女闻般若波罗蜜功德故，<a id="a-Dl"></a>还生本处。<a id="a-Dm"></a>何以故？<a id="a-Dn"></a>闻般若波罗蜜有大利益故。</p>
  <p id="aDo">“复次，<a id="a-Dp"></a>憍尸迦，<a id="a-Dq"></a>若有善男子、<a id="a-Dr"></a>善女人，<a id="a-Ds"></a>若诸天子、<a id="a-Dt"></a>天女，<a id="a-Du"></a>闻是般若波罗蜜经耳，<a id="a-Dv"></a>是功德故渐当得阿耨多罗三藐三菩提。<a id="a-Dw"></a>何以故？<a id="a-Dx"></a>憍尸迦，<a id="a-Dy"></a>过去诸佛及弟子皆学是般若波罗蜜，<a id="a-Dz"></a>得阿耨多罗三藐三菩提入无余涅槃。<a id="a-E0"></a>憍尸迦，<a id="a-E1"></a>未来世诸佛、<a id="a-E2"></a>今现在十方诸佛及弟子，<a id="a-E3"></a>皆学是般若波罗蜜，<a id="a-E4"></a>得阿耨多罗三藐三菩提入无余涅槃。<a id="a-E5"></a>何以故？<a id="a-E6"></a>憍尸迦，<a id="a-E7"></a>是般若波罗蜜摄一切善法，<a id="a-E8"></a>若声闻法、<a id="a-E9"></a>若辟支佛法、<a id="a-EA"></a>若菩萨法、<a id="a-EB"></a>若佛法。<a id="a-EC"></a>”</p>
  <p id="aED">释提桓因白佛言：<a id="a-EE"></a>“世尊，<a id="a-EF"></a>般若波罗蜜是大明咒、<a id="a-EG"></a>无上明咒、<a id="a-EH"></a>无等等明咒。<a id="a-EI"></a>何以故？<a id="a-EJ"></a>世尊，<a id="a-EK"></a>是般若波罗蜜能除一切不善，<a id="a-EL"></a>能与一切善法。<a id="a-EM"></a>”</p>
  <p id="aEN">佛语释提桓因言：<a id="a-EO"></a>“如是，<a id="a-EP"></a>如是，<a id="a-EQ"></a>憍尸迦，<a id="a-ER"></a>般若波罗蜜是大明咒、<a id="a-ES"></a>无上明咒、<a id="a-ET"></a>无等等明咒。<a id="a-EU"></a>何以故？<a id="a-EV"></a>憍尸迦，<a id="a-EW"></a>过去诸佛因是明咒故得阿耨多罗三藐三菩提，<a id="a-EX"></a>未来世诸佛、<a id="a-EY"></a>今现在十方诸佛亦因是明咒得阿耨多罗三藐三菩提。<a id="a-EZ"></a>因是明咒故，<a id="a-Ea"></a>世间便有十善道，<a id="a-Eb"></a>便有四禅、<a id="a-Ec"></a>四无量心、<a id="a-Ed"></a>四无色定，<a id="a-Ee"></a>便有檀那波罗蜜乃至般若波罗蜜、<a id="a-Ef"></a>四念处乃至十八不共法，<a id="a-Eg"></a>便有法性如、<a id="a-Eh"></a>法相、<a id="a-Ei"></a>法住、<a id="a-Ej"></a>法位、<a id="a-Ek"></a>实际，<a id="a-El"></a>便有五眼、<a id="a-Em"></a>须陀洹果乃至阿罗汉果、<a id="a-En"></a>辟支佛道、<a id="a-Eo"></a>一切智、<a id="a-Ep"></a>一切种智。</p>
  <p id="aEq">“憍尸迦，<a id="a-Er"></a>菩萨摩诃萨因缘故，<a id="a-Es"></a>十善出于世间，<a id="a-Et"></a>四禅、<a id="a-Eu"></a>四无量心乃至一切种智、<a id="a-Ev"></a>须陀洹乃至诸佛出于世间。<a id="a-Ew"></a>譬如满月照明，<a id="a-Ex"></a>星宿亦能照明，<a id="a-Ey"></a>如是，<a id="a-Ez"></a>憍尸迦，<a id="a-F0"></a>一切世间善法、<a id="a-F1"></a>正法、<a id="a-F2"></a>十善乃至一切种智，<a id="a-F3"></a>若诸佛不出时皆从菩萨生。<a id="a-F4"></a>是菩萨摩诃萨方便力，<a id="a-F5"></a>皆从般若波罗蜜生。<a id="a-F6"></a>是菩萨摩诃萨以是方便力，<a id="a-F7"></a>行檀那波罗蜜乃至禅那波罗蜜、<a id="a-F8"></a>内空乃至无法有法空、<a id="a-F9"></a>四念处乃至十八不共法不证声闻、<a id="a-FA"></a>辟支佛地，<a id="a-FB"></a>亦能成就众生净佛国土，<a id="a-FC"></a>寿命成就、<a id="a-FD"></a>国土成就、<a id="a-FE"></a>菩萨眷属成就、<a id="a-FF"></a>得一切种智皆从般若波罗蜜生。</p>
  <p id="aFG">“复次，<a id="a-FH"></a>憍尸迦，<a id="a-FI"></a>若善男子、<a id="a-FJ"></a>善女人闻般若波罗蜜，<a id="a-FK"></a>受持亲近乃至正忆念，<a id="a-FL"></a>是人当得今世、<a id="a-FM"></a>后世功德成就。<a id="a-FN"></a>”</p>
  <p id="aFO">释提桓因白佛言：<a id="a-FP"></a>“世尊，<a id="a-FQ"></a>何等是善男子、<a id="a-FR"></a>善女人受持般若波罗蜜，<a id="a-FS"></a>乃至正忆念得今世功德？<a id="a-FT"></a>”</p>
  <p id="aFU">佛告释提桓因：<a id="a-FV"></a>“若有善男子、<a id="a-FW"></a>善女人受持般若波罗蜜，<a id="a-FX"></a>乃至正忆念，<a id="a-FY"></a>终不中毒死，<a id="a-FZ"></a>兵刃不伤，<a id="a-Fa"></a>水火不害，<a id="a-Fb"></a>乃至四百四病所不能中，<a id="a-Fc"></a>除其宿命业报。</p>
  <p id="aFd">“复次，<a id="a-Fe"></a>憍尸迦，<a id="a-Ff"></a>若有官事起，<a id="a-Fg"></a>是善男子、<a id="a-Fh"></a>善女人读诵般若波罗蜜故，<a id="a-Fi"></a>往至官所官不谴责。<a id="a-Fj"></a>何以故？<a id="a-Fk"></a>是般若波罗蜜威力故。<a id="a-Fl"></a>若善男子、<a id="a-Fm"></a>善女人诵读是般若波罗蜜，<a id="a-Fn"></a>到王所若太子、<a id="a-Fo"></a>大臣所，<a id="a-Fp"></a>王及太子、<a id="a-Fq"></a>大臣皆欢喜问讯和意与语。<a id="a-Fr"></a>何以故？<a id="a-Fs"></a>是诸善男子、<a id="a-Ft"></a>善女人常有慈悲喜舍心向众生故。<a id="a-Fu"></a>憍尸迦，<a id="a-Fv"></a>若善男子、<a id="a-Fw"></a>善女人受持般若波罗蜜乃至正忆念，<a id="a-Fx"></a>得如是等种种今世功德。</p>
  <p id="aFy">“憍尸迦，<a id="a-Fz"></a>何等是善男子、<a id="a-G0"></a>善女人得后世功德？<a id="a-G1"></a>是善男子、<a id="a-G2"></a>善女人终不离十善道、<a id="a-G3"></a>四禅、<a id="a-G4"></a>四无量心、<a id="a-G5"></a>四无色定、<a id="a-G6"></a>六波罗蜜、<a id="a-G7"></a>四念处乃至十八不共法，<a id="a-G8"></a>是人终不堕三恶道，<a id="a-G9"></a>受身完具，<a id="a-GA"></a>终不生贫穷、<a id="a-GB"></a>下贱、<a id="a-GC"></a>工师、<a id="a-GD"></a>除厕人、<a id="a-GE"></a>担死人家，<a id="a-GF"></a>常得三十二相，<a id="a-GG"></a>常得化生诸现在佛国，<a id="a-GH"></a>终不离菩萨神通，<a id="a-GI"></a>若欲从一佛国至一佛国，<a id="a-GJ"></a>供养诸佛听受法教，<a id="a-GK"></a>即得随意所游佛国，<a id="a-GL"></a>成就众生净佛国土，<a id="a-GM"></a>渐得阿耨多罗三藐三菩提。<a id="a-GN"></a>憍尸迦，<a id="a-GO"></a>是名后世功德。</p>
  <p id="aGP">“以是故，<a id="a-GQ"></a>憍尸迦，<a id="a-GR"></a>善男子、<a id="a-GS"></a>善女人应当受持是般若波罗蜜，<a id="a-GT"></a>亲近、<a id="a-GU"></a>读诵说、<a id="a-GV"></a>正忆念，<a id="a-GW"></a>华香乃至妓乐供养，<a id="a-GX"></a>常不离萨婆若心。<a id="a-GY"></a>是善男子、<a id="a-GZ"></a>善女人乃至阿耨多罗三藐三菩提，<a id="a-Ga"></a>得今世、<a id="a-Gb"></a>后世功德成就。<a id="a-Gc"></a>”</p>
  <p data-pb></p>
  <h2 id="aGd">遣异品第三十五</h2>
  <p id="aGe">尔时，<a id="a-Gf"></a>诸外道梵志来向佛所欲求佛短。<a id="a-Gg"></a>是时，<a id="a-Gh"></a>释提桓因心念：<a id="a-Gi"></a>“是诸外道梵志来向佛所欲求佛短，<a id="a-Gj"></a>我今当诵念从佛所受般若波罗蜜，<a id="a-Gk"></a>是诸外道梵志等，<a id="a-Gl"></a>终不能中道作礙断说般若波罗蜜。<a id="a-Gm"></a>”释提桓因作是念已，<a id="a-Gn"></a>即诵念般若波罗蜜。<a id="a-Go"></a>是时，<a id="a-Gp"></a>诸外道梵志遥绕佛复道还去。</p>
  <p id="aGq">时，<a id="a-Gr"></a>舍利弗心念：<a id="a-Gs"></a>“是中何因缘，<a id="a-Gt"></a>诸外道梵志遥绕佛复道还去？<a id="a-Gu"></a>”</p>
  <p id="aGv">佛知舍利弗心念，<a id="a-Gw"></a>告舍利弗：<a id="a-Gx"></a>“是释提桓因诵念般若波罗蜜，<a id="a-Gy"></a>以是因缘故，<a id="a-Gz"></a>诸外道梵志遥绕佛复道还去。<a id="a-H0"></a>舍利弗，<a id="a-H1"></a>我不见是诸外道梵志一念善心，<a id="a-H2"></a>是诸外道梵志持恶心来欲索佛短。</p>
  <p id="aH3">“舍利弗，<a id="a-H4"></a>我不见说般若波罗蜜时，<a id="a-H5"></a>一切世间若天、<a id="a-H6"></a>若魔、<a id="a-H7"></a>若梵、<a id="a-H8"></a>若沙门众、<a id="a-H9"></a>婆罗门众中，<a id="a-HA"></a>有持恶意来能得短者。<a id="a-HB"></a>何以故？<a id="a-HC"></a>舍利弗，<a id="a-HD"></a>是三千大千世界中，<a id="a-HE"></a>诸四天王天乃至阿迦尼吒天，<a id="a-HF"></a>诸声闻、<a id="a-HG"></a>辟支佛，<a id="a-HH"></a>诸菩萨摩诃萨，<a id="a-HI"></a>守护是般若波罗蜜。<a id="a-HJ"></a>所以者何？<a id="a-HK"></a>是诸天人皆从般若波罗蜜中生故。</p>
  <p id="aHL">“复次，<a id="a-HM"></a>舍利弗，<a id="a-HN"></a>十方如恒河沙等世界中，<a id="a-HO"></a>诸佛及声闻、<a id="a-HP"></a>辟支佛、<a id="a-HQ"></a>菩萨摩诃萨，<a id="a-HR"></a>诸天龙鬼神等，<a id="a-HS"></a>皆守护是般若波罗蜜。<a id="a-HT"></a>所以者何？<a id="a-HU"></a>是诸佛等皆从般若波罗蜜中生故。<a id="a-HV"></a>”</p>
  <p id="aHW">尔时，<a id="a-HX"></a>恶魔心念：<a id="a-HY"></a>“今佛四众现前集会，<a id="a-HZ"></a>亦有欲界、<a id="a-Ha"></a>色界诸天子，<a id="a-Hb"></a>是中必有菩萨摩诃萨受记当得阿耨多罗三藐三菩提，<a id="a-Hc"></a>我宁可至佛所破坏其意。<a id="a-Hd"></a>”是时，<a id="a-He"></a>恶魔化作四种兵来至佛所。</p>
  <p id="aHf">尔时，<a id="a-Hg"></a>释提桓因心念：<a id="a-Hh"></a>“是四种兵或是恶魔化作欲来向佛。<a id="a-Hi"></a>何以故？<a id="a-Hj"></a>是四种兵严饰，<a id="a-Hk"></a>频婆娑罗王四种兵所不类，<a id="a-Hl"></a>波斯匿王四种兵亦不类，<a id="a-Hm"></a>诸释子四种兵亦不类，<a id="a-Hn"></a>诸梨昌四种兵皆亦不类，<a id="a-Ho"></a>此是恶魔化作四种兵。<a id="a-Hp"></a>是恶魔长夜索佛便欲恼众生，<a id="a-Hq"></a>我宁可诵念般若波罗蜜。<a id="a-Hr"></a>”释提桓因即时诵念般若波罗蜜，<a id="a-Hs"></a>恶魔闻其所诵渐渐复道还去。</p>
  <p id="aHt">尔时，<a id="a-Hu"></a>会中四天王诸天子，<a id="a-Hv"></a>乃至阿迦尼吒诸天子，<a id="a-Hw"></a>化作天华于虚空中而散佛上，<a id="a-Hx"></a>作是言：<a id="a-Hy"></a>“世尊，<a id="a-Hz"></a>愿令般若波罗蜜久住阎浮提。<a id="a-I0"></a>所以者何？<a id="a-I1"></a>阎浮提人受持般若波罗蜜随所住时，<a id="a-I2"></a>佛宝住不灭，<a id="a-I3"></a>法宝、<a id="a-I4"></a>僧宝亦住不灭。<a id="a-I5"></a>”</p>
  <p id="aI6">尔时，<a id="a-I7"></a>十方如恒河沙等世界中，<a id="a-I8"></a>诸天亦皆散华，<a id="a-I9"></a>而作是言：<a id="a-IA"></a>“世尊，<a id="a-IB"></a>愿令般若波罗蜜久住阎浮提。<a id="a-IC"></a>若般若波罗蜜久住，<a id="a-ID"></a>佛法僧亦当久住，<a id="a-IE"></a>亦分别知菩萨摩诃萨道。<a id="a-IF"></a>复次，<a id="a-IG"></a>所在住处，<a id="a-IH"></a>有善男子、<a id="a-II"></a>善女人书持般若波罗蜜经卷，<a id="a-IJ"></a>是处则为照明，<a id="a-IK"></a>已离众冥。<a id="a-IL"></a>”</p>
  <p id="aIM">佛告释提桓因等诸天子：<a id="a-IN"></a>“如是，<a id="a-IO"></a>如是，<a id="a-IP"></a>憍尸迦及诸天子，<a id="a-IQ"></a>阎浮提人受持般若波罗蜜随所住时，<a id="a-IR"></a>佛宝如是住，<a id="a-IS"></a>法宝、<a id="a-IT"></a>僧宝亦如是住；<a id="a-IU"></a>乃至在所住处，<a id="a-IV"></a>善男子、<a id="a-IW"></a>善女人有书持般若波罗蜜经卷，<a id="a-IX"></a>是处则为照明，<a id="a-IY"></a>已离众冥。<a id="a-IZ"></a>”</p>
  <p id="aIa">尔时，<a id="a-Ib"></a>诸天子化作天华散佛上，<a id="a-Ic"></a>作是言：<a id="a-Id"></a>“世尊，<a id="a-Ie"></a>若有善男子、<a id="a-If"></a>善女人受持般若波罗蜜，<a id="a-Ig"></a>乃至正忆念，<a id="a-Ih"></a>魔若魔天不能得其便。<a id="a-Ii"></a>世尊，<a id="a-Ij"></a>我等亦当拥护是善男子、<a id="a-Ik"></a>善女人。<a id="a-Il"></a>何以故？<a id="a-Im"></a>若善男子、<a id="a-In"></a>善女人受持般若波罗蜜乃至正忆念，<a id="a-Io"></a>我等视是人即是佛若次佛。<a id="a-Ip"></a>”</p>
  <p id="aIq">是时，<a id="a-Ir"></a>释提桓因白佛言：<a id="a-Is"></a>“世尊，<a id="a-It"></a>善男子、<a id="a-Iu"></a>善女人受持般若波罗蜜乃至正忆念者，<a id="a-Iv"></a>当知是人先世于佛所作功德多，<a id="a-Iw"></a>亲近供养诸佛，<a id="a-Ix"></a>为善知识所护。<a id="a-Iy"></a>何以故？<a id="a-Iz"></a>诸佛一切智应当从般若波罗蜜中求，<a id="a-J0"></a>般若波罗蜜亦当从一切智中求。<a id="a-J1"></a>所以者何？<a id="a-J2"></a>般若波罗蜜不异一切智，<a id="a-J3"></a>一切智不异般若波罗蜜，<a id="a-J4"></a>般若波罗蜜、<a id="a-J5"></a>一切智不二不别。<a id="a-J6"></a>是故我等视是人，<a id="a-J7"></a>即是佛若次佛。<a id="a-J8"></a>”</p>
  <p id="aJ9">佛告释提桓因言：<a id="a-JA"></a>“如是，<a id="a-JB"></a>如是，<a id="a-JC"></a>憍尸迦，<a id="a-JD"></a>诸佛一切智即是般若波罗蜜，<a id="a-JE"></a>般若波罗蜜即是一切智。<a id="a-JF"></a>何以故？<a id="a-JG"></a>憍尸迦，<a id="a-JH"></a>诸佛一切智皆从般若波罗蜜中生，<a id="a-JI"></a>般若波罗蜜不异一切智，<a id="a-JJ"></a>一切智不异般若波罗蜜，<a id="a-JK"></a>般若波罗蜜、<a id="a-JL"></a>一切智不二不别。<a id="a-JM"></a>”</p>
  <p data-pb></p>
  <h2 id="aJN">阿难称誉品第三十六</h2>
  <p id="aJO">尔时，<a id="a-JP"></a>慧命阿难白佛言：<a id="a-JQ"></a>“世尊，<a id="a-JR"></a>何以不称誉檀那波罗蜜、<a id="a-JS"></a>尸罗波罗蜜、<a id="a-JT"></a>羼提波罗蜜、<a id="a-JU"></a>毗梨耶波罗蜜、<a id="a-JV"></a>禅那波罗蜜乃至十八不共法，<a id="a-JW"></a>但称誉般若波罗蜜？<a id="a-JX"></a>”</p>
  <p id="aJY">佛告阿难：<a id="a-JZ"></a>“般若波罗蜜于五波罗蜜乃至十八不共法为尊导。<a id="a-Ja"></a>阿难，<a id="a-Jb"></a>于汝意云何？<a id="a-Jc"></a>不回向萨婆若布施，<a id="a-Jd"></a>得称檀那波罗蜜不？<a id="a-Je"></a>”</p>
  <p id="aJf">“不也，<a id="a-Jg"></a>世尊。<a id="a-Jh"></a>”</p>
  <p id="aJi">“不回向萨婆若，<a id="a-Jj"></a>尸罗、<a id="a-Jk"></a>羼提、<a id="a-Jl"></a>毗梨耶、<a id="a-Jm"></a>禅那得称般若波罗蜜不？<a id="a-Jn"></a>”</p>
  <p id="aJo">“不也，<a id="a-Jp"></a>世尊。<a id="a-Jq"></a>”</p>
  <p id="aJr">“以是故，<a id="a-Js"></a>般若波罗蜜于五波罗蜜乃至十八不共法为尊导，<a id="a-Jt"></a>是故称誉。<a id="a-Ju"></a>”</p>
  <p id="aJv">阿难白佛言：<a id="a-Jw"></a>“世尊，<a id="a-Jx"></a>云何布施回向萨婆若作檀那波罗蜜，<a id="a-Jy"></a>乃至作般若波罗蜜？<a id="a-Jz"></a>”</p>
  <p id="aK0">佛告阿难：<a id="a-K1"></a>“以无二法布施回向萨婆若，<a id="a-K2"></a>是名檀那波罗蜜；<a id="a-K3"></a>以不生不可得故，<a id="a-K4"></a>回向萨婆若布施，<a id="a-K5"></a>是名檀那波罗蜜。<a id="a-K6"></a>乃至以无二法智慧回向萨婆若，<a id="a-K7"></a>是名般若波罗蜜；<a id="a-K8"></a>以不生不可得故，<a id="a-K9"></a>回向萨婆若智慧，<a id="a-KA"></a>是名般若波罗蜜。<a id="a-KB"></a>”</p>
  <p id="aKC">阿难白佛言：<a id="a-KD"></a>“世尊，<a id="a-KE"></a>云何以不二法回向萨婆若布施，<a id="a-KF"></a>是名檀那波罗蜜？<a id="a-KG"></a>乃至以不二法回向萨婆若智慧，<a id="a-KH"></a>是名般若波罗蜜？<a id="a-KI"></a>”</p>
  <p id="aKJ">佛告阿难：<a id="a-KK"></a>“以色不二法故，<a id="a-KL"></a>受、<a id="a-KM"></a>想、<a id="a-KN"></a>行、<a id="a-KO"></a>识不二法故，<a id="a-KP"></a>乃至阿耨多罗三藐三菩提不二法故。<a id="a-KQ"></a>”</p>
  <p id="aKR">“世尊，<a id="a-KS"></a>云何色不二法乃至阿耨多罗三藐三菩提不二法？<a id="a-KT"></a>”</p>
  <p id="aKU">佛言：<a id="a-KV"></a>“色、<a id="a-KW"></a>色相空。<a id="a-KX"></a>何以故？<a id="a-KY"></a>檀那波罗蜜、<a id="a-KZ"></a>色不二不别，<a id="a-Ka"></a>乃至阿耨多罗三藐三菩提、<a id="a-Kb"></a>檀那波罗蜜不二不别，<a id="a-Kc"></a>五波罗蜜亦如是。<a id="a-Kd"></a>以是故，<a id="a-Ke"></a>阿难，<a id="a-Kf"></a>但称誉般若波罗蜜，<a id="a-Kg"></a>于五波罗蜜乃至一切种智为尊导。</p>
  <p id="aKh">“阿难，<a id="a-Ki"></a>譬如大地，<a id="a-Kj"></a>以种散中得众缘和合便生，<a id="a-Kk"></a>是诸种子依地而生。<a id="a-Kl"></a>如是，<a id="a-Km"></a>阿难，<a id="a-Kn"></a>五波罗蜜依般若波罗蜜得生，<a id="a-Ko"></a>四念处乃至一切种智亦依般若波罗蜜得生。<a id="a-Kp"></a>以是故，<a id="a-Kq"></a>阿难，<a id="a-Kr"></a>般若波罗蜜于五波罗蜜乃至十八不共法为尊导。<a id="a-Ks"></a>”</p>
  <p id="aKt">尔时，<a id="a-Ku"></a>释提桓因白佛言：<a id="a-Kv"></a>“世尊，<a id="a-Kw"></a>佛说善男子、<a id="a-Kx"></a>善女人受持般若波罗蜜乃至正忆念者功德未尽。<a id="a-Ky"></a>何以故？<a id="a-Kz"></a>受持般若波罗蜜，<a id="a-L0"></a>乃至正忆念，<a id="a-L1"></a>则受三世诸佛阿耨多罗三藐三菩提。<a id="a-L2"></a>所以者何？<a id="a-L3"></a>欲得萨婆若当从般若波罗蜜中求，<a id="a-L4"></a>欲得般若波罗蜜当从萨婆若中求。<a id="a-L5"></a>世尊，<a id="a-L6"></a>受持般若波罗蜜乃至正忆念故，<a id="a-L7"></a>十善道现于世间，<a id="a-L8"></a>四禅、<a id="a-L9"></a>四无量心、<a id="a-LA"></a>四无色定乃至十八不共法现于世间；<a id="a-LB"></a>受持般若波罗蜜乃至正忆念故，<a id="a-LC"></a>世间便有刹利大姓、<a id="a-LD"></a>婆罗门大姓、<a id="a-LE"></a>居士大家、<a id="a-LF"></a>四天王天乃至阿迦尼吒诸天；<a id="a-LG"></a>受持般若波罗蜜乃至正忆念故，<a id="a-LH"></a>便有须陀洹乃至阿罗汉、<a id="a-LI"></a>辟支佛、<a id="a-LJ"></a>菩萨摩诃萨；<a id="a-LK"></a>受持般若波罗蜜乃至正忆念故，<a id="a-LL"></a>诸佛出于世间。<a id="a-LM"></a>”</p>
  <p id="aLN">尔时，<a id="a-LO"></a>佛告释提桓因言：<a id="a-LP"></a>“憍尸迦，<a id="a-LQ"></a>善男子、<a id="a-LR"></a>善女人受持般若波罗蜜乃至正忆念，<a id="a-LS"></a>我不说但有尔所功德。<a id="a-LT"></a>何以故？<a id="a-LU"></a>憍尸迦，<a id="a-LV"></a>是善男子、<a id="a-LW"></a>善女人受持般若波罗蜜，<a id="a-LX"></a>乃至正忆念不离萨婆若心，<a id="a-LY"></a>无量戒品成就，<a id="a-LZ"></a>无量定品、<a id="a-La"></a>慧品、<a id="a-Lb"></a>解脱品、<a id="a-Lc"></a>无量解脱知见品成就。</p>
  <p id="aLd">“复次，<a id="a-Le"></a>憍尸迦，<a id="a-Lf"></a>是善男子、<a id="a-Lg"></a>善女人能受持般若波罗蜜，<a id="a-Lh"></a>乃至正忆念不离萨婆若心，<a id="a-Li"></a>当知是人为如佛。</p>
  <p id="aLj">“复次，<a id="a-Lk"></a>憍尸迦，<a id="a-Ll"></a>一切声闻、<a id="a-Lm"></a>辟支佛，<a id="a-Ln"></a>所有戒品、<a id="a-Lo"></a>定品、<a id="a-Lp"></a>智品、<a id="a-Lq"></a>解脱品、<a id="a-Lr"></a>解脱知见品，<a id="a-Ls"></a>不及是善男子、<a id="a-Lt"></a>善女人戒品乃至解脱知见品，<a id="a-Lu"></a>百分、<a id="a-Lv"></a>千分、<a id="a-Lw"></a>百千万、<a id="a-Lx"></a>亿分乃至算数譬喻所不能及。<a id="a-Ly"></a>何以故？<a id="a-Lz"></a>是善男子、<a id="a-M0"></a>善女人，<a id="a-M1"></a>于声闻、<a id="a-M2"></a>辟支佛地中心得解脱更不求大乘法故。</p>
  <p id="aM3">“复次，<a id="a-M4"></a>憍尸迦，<a id="a-M5"></a>若有善男子、<a id="a-M6"></a>善女人书持般若波罗蜜经卷，<a id="a-M7"></a>供养、<a id="a-M8"></a>恭敬、<a id="a-M9"></a>尊重，<a id="a-MA"></a>华香、<a id="a-MB"></a>璎珞乃至妓乐供养，<a id="a-MC"></a>亦得今世、<a id="a-MD"></a>后世功德。<a id="a-ME"></a>”</p>
  <p id="aMF">尔时，<a id="a-MG"></a>释提桓因白佛言：<a id="a-MH"></a>“世尊，<a id="a-MI"></a>是善男子、<a id="a-MJ"></a>善女人受持般若波罗蜜，<a id="a-MK"></a>乃至正忆念不离萨婆若心，<a id="a-ML"></a>供养般若波罗蜜恭敬尊重华香乃至妓乐，<a id="a-MM"></a>我常当守护是人。<a id="a-MN"></a>”</p>
  <p id="aMO">佛告释提桓因言：<a id="a-MP"></a>“憍尸迦，<a id="a-MQ"></a>是善男子、<a id="a-MR"></a>善女人欲读诵说是般若波罗蜜时，<a id="a-MS"></a>无量百千诸天皆来听法，<a id="a-MT"></a>是善男子、<a id="a-MU"></a>善女人说般若波罗蜜法，<a id="a-MV"></a>诸天子益其胆力。<a id="a-MW"></a>是诸法师若疲极不欲说法，<a id="a-MX"></a>诸天益其胆力故，<a id="a-MY"></a>便能更说。<a id="a-MZ"></a>善男子、<a id="a-Ma"></a>善女人受是般若波罗蜜，<a id="a-Mb"></a>乃至正忆念，<a id="a-Mc"></a>供养华香乃至妓乐故，<a id="a-Md"></a>亦得是今世功德。</p>
  <p id="aMe">“复次，<a id="a-Mf"></a>憍尸迦，<a id="a-Mg"></a>是善男子、<a id="a-Mh"></a>善女人于四部众中，<a id="a-Mi"></a>说般若波罗蜜时心无怯弱，<a id="a-Mj"></a>若有论难亦无畏想。<a id="a-Mk"></a>何以故？<a id="a-Ml"></a>是善男子、<a id="a-Mm"></a>善女人，<a id="a-Mn"></a>为般若波罗蜜所护持故。<a id="a-Mo"></a>般若波罗蜜中亦分别一切法，<a id="a-Mp"></a>若世间、<a id="a-Mq"></a>若出世间，<a id="a-Mr"></a>若有漏、<a id="a-Ms"></a>若无漏，<a id="a-Mt"></a>若善、<a id="a-Mu"></a>若不善，<a id="a-Mv"></a>若有为、<a id="a-Mw"></a>若无为，<a id="a-Mx"></a>若声闻法、<a id="a-My"></a>若辟支佛法、<a id="a-Mz"></a>若菩萨法、<a id="a-N0"></a>若佛法。<a id="a-N1"></a>善男子、<a id="a-N2"></a>善女人住内空乃至住无法有法空故，<a id="a-N3"></a>不见有能难般若波罗蜜者，<a id="a-N4"></a>亦不见受难者，<a id="a-N5"></a>亦不见般若波罗蜜。<a id="a-N6"></a>如是善男子、<a id="a-N7"></a>善女人，<a id="a-N8"></a>为般若波罗蜜所护持故，<a id="a-N9"></a>无有能难坏者。</p>
  <p id="aNA">“复次，<a id="a-NB"></a>善男子、<a id="a-NC"></a>善女人受持般若波罗蜜乃至正忆念时，<a id="a-ND"></a>不没、<a id="a-NE"></a>不畏、<a id="a-NF"></a>不怖。<a id="a-NG"></a>何以故？<a id="a-NH"></a>是善男子、<a id="a-NI"></a>善女人不见是法没者、<a id="a-NJ"></a>恐怖者。<a id="a-NK"></a>憍尸迦，<a id="a-NL"></a>善男子、<a id="a-NM"></a>善女人受持般若波罗蜜乃至正忆念，<a id="a-NN"></a>华香供养乃至幡盖，<a id="a-NO"></a>亦得是现今功德。</p>
  <p id="aNP">“复次，<a id="a-NQ"></a>憍尸迦，<a id="a-NR"></a>善男子、<a id="a-NS"></a>善女人受持般若波罗蜜乃至正忆念，<a id="a-NT"></a>书持经卷，<a id="a-NU"></a>华香供养乃至幡盖，<a id="a-NV"></a>是人为父母所爱，<a id="a-NW"></a>宗亲知识所念，<a id="a-NX"></a>诸沙门、<a id="a-NY"></a>婆罗门所敬，<a id="a-NZ"></a>十方诸佛及菩萨摩诃萨、<a id="a-Na"></a>辟支佛、<a id="a-Nb"></a>阿罗汉乃至须陀洹所爱敬，<a id="a-Nc"></a>一切世间若天、<a id="a-Nd"></a>若魔、<a id="a-Ne"></a>若梵及阿修罗等皆亦爱敬。<a id="a-Nf"></a>是人行檀那波罗蜜无有断绝时，<a id="a-Ng"></a>尸罗波罗蜜、<a id="a-Nh"></a>羼提波罗蜜、<a id="a-Ni"></a>毗梨耶波罗蜜、<a id="a-Nj"></a>禅那波罗蜜、<a id="a-Nk"></a>般若波罗蜜亦无有断绝时，<a id="a-Nl"></a>修内空不断，<a id="a-Nm"></a>乃至修无法有法空不断，<a id="a-Nn"></a>修四念处不断，<a id="a-No"></a>乃至修十八不共法不断，<a id="a-Np"></a>修诸三昧门不断，<a id="a-Nq"></a>修诸陀罗尼门不断，<a id="a-Nr"></a>修诸菩萨神通不断，<a id="a-Ns"></a>成就众生净佛国土不断，<a id="a-Nt"></a>乃至修一切种智不断，<a id="a-Nu"></a>是人亦能降伏难论毁谤。<a id="a-Nv"></a>善男子、<a id="a-Nw"></a>善女人受持般若波罗蜜，<a id="a-Nx"></a>乃至正忆念不离萨婆若心，<a id="a-Ny"></a>书持经卷，<a id="a-Nz"></a>华香供养乃至幡盖，<a id="a-O0"></a>亦得是今世、<a id="a-O1"></a>后世功德。</p>
  <p id="aO2">“复次，<a id="a-O3"></a>憍尸迦，<a id="a-O4"></a>善男子、<a id="a-O5"></a>善女人书持经卷，<a id="a-O6"></a>在所住处三千大千世界中诸四天王天发阿耨多罗三藐三菩提心者，<a id="a-O7"></a>皆来到是处，<a id="a-O8"></a>见般若波罗蜜受读诵说，<a id="a-O9"></a>供养礼拜还去。<a id="a-OA"></a>三十三天、<a id="a-OB"></a>夜摩天、<a id="a-OC"></a>兜率陀天、<a id="a-OD"></a>化乐天、<a id="a-OE"></a>他化自在天、<a id="a-OF"></a>梵众天、<a id="a-OG"></a>梵辅天、<a id="a-OH"></a>梵会天、<a id="a-OI"></a>大梵天、<a id="a-OJ"></a>光天、<a id="a-OK"></a>少光天、<a id="a-OL"></a>无量光天、<a id="a-OM"></a>光音天、<a id="a-ON"></a>净天、<a id="a-OO"></a>少净天、<a id="a-OP"></a>无量净天、<a id="a-OQ"></a>遍净天、<a id="a-OR"></a>无荫行天、<a id="a-OS"></a>福德天、<a id="a-OT"></a>广果天发阿耨多罗三藐三菩提心者，<a id="a-OU"></a>皆来到是处，<a id="a-OV"></a>见般若波罗蜜受读诵说，<a id="a-OW"></a>供养礼拜还去。<a id="a-OX"></a>净居诸天，<a id="a-OY"></a>所谓无诳天、<a id="a-OZ"></a>无热天、<a id="a-Oa"></a>妙见天、<a id="a-Ob"></a>喜见天、<a id="a-Oc"></a>色究竟天，<a id="a-Od"></a>皆来到是处，<a id="a-Oe"></a>见是般若波罗蜜受读诵说，<a id="a-Of"></a>供养礼拜还去。</p>
  <p id="aOg">“复次，<a id="a-Oh"></a>憍尸迦，<a id="a-Oi"></a>十方世界中诸四天王天乃至广果天发阿耨多罗三藐三菩提心，<a id="a-Oj"></a>及净居天并余诸天、<a id="a-Ok"></a>龙、<a id="a-Ol"></a>鬼、<a id="a-Om"></a>神、<a id="a-On"></a>乾闼婆、<a id="a-Oo"></a>阿修罗、<a id="a-Op"></a>迦楼罗、<a id="a-Oq"></a>紧陀罗、<a id="a-Or"></a>摩睺罗伽亦来，<a id="a-Os"></a>见般若波罗蜜受读诵说，<a id="a-Ot"></a>供养礼拜还去。<a id="a-Ou"></a>是善男子、<a id="a-Ov"></a>善女人应作是念：<a id="a-Ow"></a>‘十方世界中诸四天王天乃至广果天发阿耨多罗三藐三菩提心，<a id="a-Ox"></a>及净居天并余诸天、<a id="a-Oy"></a>龙、<a id="a-Oz"></a>鬼、<a id="a-P0"></a>神、<a id="a-P1"></a>乾闼婆、<a id="a-P2"></a>阿修罗、<a id="a-P3"></a>迦楼罗、<a id="a-P4"></a>紧陀罗、<a id="a-P5"></a>摩睺罗伽来，<a id="a-P6"></a>见般若波罗蜜受读诵说，<a id="a-P7"></a>供养礼拜，<a id="a-P8"></a>我则法施已。<a id="a-P9"></a>’</p>
  <p id="aPA">“憍尸迦，<a id="a-PB"></a>三千大千世界中诸四天王天乃至阿迦尼吒天，<a id="a-PC"></a>及十方世界中诸四天王天乃至阿迦尼吒天，<a id="a-PD"></a>发阿耨多罗三藐三菩提心者，<a id="a-PE"></a>护持是善男子、<a id="a-PF"></a>善女人，<a id="a-PG"></a>诸恶不能得便，<a id="a-PH"></a>除其宿命重罪。</p>
  <p id="aPI">“憍尸迦，<a id="a-PJ"></a>是善男子、<a id="a-PK"></a>善女人亦得是今世功德，<a id="a-PL"></a>所谓诸天子发阿耨多罗三藐三菩提心，<a id="a-PM"></a>皆来到是处。<a id="a-PN"></a>何以故？<a id="a-PO"></a>憍尸迦，<a id="a-PP"></a>诸天子发阿耨多罗三藐三菩提心，<a id="a-PQ"></a>欲救护一切众生，<a id="a-PR"></a>不舍一切众生，<a id="a-PS"></a>安乐一切众生故。<a id="a-PT"></a>”</p>
  <p id="aPU">尔时，<a id="a-PV"></a>释提桓因白佛言：<a id="a-PW"></a>“世尊，<a id="a-PX"></a>善男子、<a id="a-PY"></a>善女人，<a id="a-PZ"></a>云何当知诸四天王天乃至阿迦尼吒天来，<a id="a-Pa"></a>及十方世界中诸四天王天乃至阿迦尼吒天来，<a id="a-Pb"></a>见般若波罗蜜，<a id="a-Pc"></a>受读诵说，<a id="a-Pd"></a>供养礼拜？<a id="a-Pe"></a>”</p>
  <p id="aPf">时，<a id="a-Pg"></a>佛告释提桓因言：<a id="a-Ph"></a>“憍尸迦，<a id="a-Pi"></a>若善男子、<a id="a-Pj"></a>善女人见大净光明，<a id="a-Pk"></a>必知有大德诸天来见般若波罗蜜，<a id="a-Pl"></a>受读诵说，<a id="a-Pm"></a>供养礼拜时。</p>
  <p id="aPn">“复次，<a id="a-Po"></a>憍尸迦，<a id="a-Pp"></a>善男子、<a id="a-Pq"></a>善女人若闻异妙香，<a id="a-Pr"></a>必知有大德诸天来见般若波罗蜜，<a id="a-Ps"></a>受读诵说，<a id="a-Pt"></a>供养礼拜时。</p>
  <p id="aPu">“复次，<a id="a-Pv"></a>憍尸迦，<a id="a-Pw"></a>善男子、<a id="a-Px"></a>善女人行净洁故，<a id="a-Py"></a>诸天来到其处，<a id="a-Pz"></a>见般若波罗蜜受读诵说，<a id="a-Q0"></a>供养欢喜礼拜。<a id="a-Q1"></a>是中有小鬼辈即时出去，<a id="a-Q2"></a>不能堪任是大德诸天威德故。<a id="a-Q3"></a>以是大德诸天来故，<a id="a-Q4"></a>是善男子、<a id="a-Q5"></a>善女人生大心，<a id="a-Q6"></a>以是故，<a id="a-Q7"></a>般若波罗蜜所住处，<a id="a-Q8"></a>四面不应有诸不净，<a id="a-Q9"></a>应当然灯烧众名香，<a id="a-QA"></a>散众名华，<a id="a-QB"></a>众香涂地，<a id="a-QC"></a>众盖幢幡种种严饰。</p>
  <p id="aQD">“复次，<a id="a-QE"></a>憍尸迦，<a id="a-QF"></a>善男子、<a id="a-QG"></a>善女人说法时终无疲极，<a id="a-QH"></a>自觉身轻心乐，<a id="a-QI"></a>随法偃息，<a id="a-QJ"></a>卧觉安隐，<a id="a-QK"></a>无诸恶梦，<a id="a-QL"></a>梦中见诸佛三十二相、<a id="a-QM"></a>八十随形好，<a id="a-QN"></a>比丘僧恭敬围绕而为说法，<a id="a-QO"></a>在诸佛边听受法教，<a id="a-QP"></a>所谓六波罗蜜、<a id="a-QQ"></a>四念处乃至十八不共法，<a id="a-QR"></a>分别六波罗蜜义，<a id="a-QS"></a>分别四念处乃至十八不共法亦分别其义，<a id="a-QT"></a>亦见菩提树庄严殊妙，<a id="a-QU"></a>见诸菩萨趣菩提树得阿耨多罗三藐三菩提，<a id="a-QV"></a>见诸佛成已转法轮，<a id="a-QW"></a>见百千万菩萨共集法论议，<a id="a-QX"></a>应如是求萨婆若、<a id="a-QY"></a>应如是成就众生、<a id="a-QZ"></a>应如是净佛国土，<a id="a-Qa"></a>亦见十方无数百千万亿诸佛，<a id="a-Qb"></a>亦闻其名号某方某国某佛，<a id="a-Qc"></a>若干百千万菩萨、<a id="a-Qd"></a>若干百千万声闻恭敬围绕说法，<a id="a-Qe"></a>复见十方无数百千万亿诸佛般涅槃，<a id="a-Qf"></a>复见无数百千万亿诸佛七宝塔，<a id="a-Qg"></a>见供养诸塔恭敬、<a id="a-Qh"></a>尊重赞叹、<a id="a-Qi"></a>香华乃至幡盖。<a id="a-Qj"></a>憍尸迦，<a id="a-Qk"></a>是善男子、<a id="a-Ql"></a>善女人，<a id="a-Qm"></a>见如是善梦，<a id="a-Qn"></a>卧安觉安，<a id="a-Qo"></a>诸天益其气力，<a id="a-Qp"></a>自觉身体轻便，<a id="a-Qq"></a>不大贪著饮食、<a id="a-Qr"></a>衣服、<a id="a-Qs"></a>卧具、<a id="a-Qt"></a>汤药，<a id="a-Qu"></a>于四供养其心轻微。<a id="a-Qv"></a>譬如比丘坐禅，<a id="a-Qw"></a>从禅定起心与定合，<a id="a-Qx"></a>不贪饮食，<a id="a-Qy"></a>其心轻微。<a id="a-Qz"></a>何以故？<a id="a-R0"></a>憍尸迦，<a id="a-R1"></a>诸天法应以诸味之精益其气力故，<a id="a-R2"></a>十方诸佛及天、<a id="a-R3"></a>龙、<a id="a-R4"></a>鬼、<a id="a-R5"></a>神、<a id="a-R6"></a>阿修罗、<a id="a-R7"></a>乾闼婆、<a id="a-R8"></a>迦楼罗、<a id="a-R9"></a>紧陀罗、<a id="a-RA"></a>摩睺罗伽亦益其气力。<a id="a-RB"></a>如是，<a id="a-RC"></a>憍尸迦，<a id="a-RD"></a>善男子、<a id="a-RE"></a>善女人欲得今世如是功德，<a id="a-RF"></a>应当受持般若波罗蜜亲近，<a id="a-RG"></a>读诵说，<a id="a-RH"></a>正忆念，<a id="a-RI"></a>不离萨婆若心。</p>
  <p id="aRJ">“憍尸迦，<a id="a-RK"></a>善男子、<a id="a-RL"></a>善女人虽不能受持乃至正忆念，<a id="a-RM"></a>应当书持经卷，<a id="a-RN"></a>恭敬、<a id="a-RO"></a>供养、<a id="a-RP"></a>尊重、<a id="a-RQ"></a>赞叹、<a id="a-RR"></a>华香、<a id="a-RS"></a>璎珞乃至幡盖。<a id="a-RT"></a>憍尸迦，<a id="a-RU"></a>若善男子、<a id="a-RV"></a>善女人闻是般若波罗蜜受持，<a id="a-RW"></a>读诵说，<a id="a-RX"></a>正忆念，<a id="a-RY"></a>书写经卷，<a id="a-RZ"></a>恭敬供养，<a id="a-Ra"></a>尊重赞叹，<a id="a-Rb"></a>华香乃至幡盖；<a id="a-Rc"></a>是善男子、<a id="a-Rd"></a>善女人功德甚多，<a id="a-Re"></a>胜于供养十方诸佛及弟子众，<a id="a-Rf"></a>恭敬、<a id="a-Rg"></a>尊重、<a id="a-Rh"></a>赞叹，<a id="a-Ri"></a>衣服、<a id="a-Rj"></a>饮食、<a id="a-Rk"></a>卧具、<a id="a-Rl"></a>汤药，<a id="a-Rm"></a>诸佛及弟子般涅槃后起七宝塔，<a id="a-Rn"></a>恭敬供养，<a id="a-Ro"></a>尊重赞叹，<a id="a-Rp"></a>华香乃至幡盖。<a id="a-Rq"></a>”</p>
 </body>
</html>