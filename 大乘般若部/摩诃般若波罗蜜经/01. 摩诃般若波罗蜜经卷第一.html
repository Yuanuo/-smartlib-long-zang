<!doctype html>
<html id="z3IBT9YAP" data-ver="1973">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第一</h1>
  <h2 id="a2">序品第一</h2>
  <p id="a3">如是我闻：<a id="a-4"></a>一时，<a id="a-5"></a>婆伽婆住王舍城耆阇崛山中，<a id="a-6"></a>共摩诃比丘僧大数五千分，<a id="a-7"></a>皆是阿罗汉，<a id="a-8"></a>诸漏已尽，<a id="a-9"></a>无复烦恼，<a id="a-A"></a>心得好解脱，<a id="a-B"></a>慧得好解脱，<a id="a-C"></a>心调柔软，<a id="a-D"></a>摩诃那伽，<a id="a-E"></a>所作已办，<a id="a-F"></a>弃担能担，<a id="a-G"></a>逮得己利，<a id="a-H"></a>尽诸有结，<a id="a-I"></a>以正智得解脱，<a id="a-J"></a>唯阿难在学地得须陀洹。<a id="a-K"></a>复有五百比丘尼、<a id="a-L"></a>优婆塞、<a id="a-M"></a>优婆夷等，<a id="a-N"></a>皆见圣谛。<a id="a-O"></a>复有菩萨摩诃萨，<a id="a-P"></a>皆得陀罗尼及诸三昧，<a id="a-Q"></a>行空、<a id="a-R"></a>无相、<a id="a-S"></a>无作，<a id="a-T"></a>已得等忍，<a id="a-U"></a>得无礙陀罗尼，<a id="a-V"></a>悉是五通，<a id="a-W"></a>言必信受，<a id="a-X"></a>无复懈怠，<a id="a-Y"></a>已舍利养、<a id="a-Z"></a>名闻，<a id="a-a"></a>说法无所希望，<a id="a-b"></a>度深法忍，<a id="a-c"></a>得无畏力，<a id="a-d"></a>过诸魔行，<a id="a-e"></a>一切业障悉得解脱，<a id="a-f"></a>善说因缘法，<a id="a-g"></a>从阿僧祇劫以来发大誓愿，<a id="a-h"></a>颜色和悦，<a id="a-i"></a>常先问讯，<a id="a-j"></a>所语不粗，<a id="a-k"></a>于大众中得无所畏，<a id="a-l"></a>无数亿劫说法巧出，<a id="a-m"></a>解了诸法如幻、<a id="a-n"></a>如焰、<a id="a-o"></a>如水中月、<a id="a-p"></a>如虚空、<a id="a-q"></a>如响、<a id="a-r"></a>如乾闼婆城、<a id="a-s"></a>如梦、<a id="a-t"></a>如影、<a id="a-u"></a>如镜中像、<a id="a-v"></a>如化，<a id="a-w"></a>得无礙、<a id="a-x"></a>无所畏，<a id="a-y"></a>悉知众生心行所趣，<a id="a-z"></a>以微妙慧而度脱之，<a id="a-10"></a>意无挂礙，<a id="a-11"></a>大忍成就，<a id="a-12"></a>如实巧度，<a id="a-13"></a>愿受无量诸佛世界，<a id="a-14"></a>念无量世界，<a id="a-15"></a>诸佛三昧常现在前，<a id="a-16"></a>能请无量诸佛，<a id="a-17"></a>能断种种见、<a id="a-18"></a>缠及诸烦恼，<a id="a-19"></a>游戏出生百千三昧。<a id="a-1A"></a>诸菩萨如是等种种无量功德成就，<a id="a-1B"></a>其名曰：<a id="a-1C"></a>跋陀婆罗菩萨、<a id="a-1D"></a>罽那那伽罗菩萨、<a id="a-1E"></a>导师菩萨、<a id="a-1F"></a>那罗达菩萨、<a id="a-1G"></a>星得菩萨、<a id="a-1H"></a>水天菩萨、<a id="a-1I"></a>主天菩萨、<a id="a-1J"></a>大意菩萨、<a id="a-1K"></a>益意菩萨、<a id="a-1L"></a>增意菩萨、<a id="a-1M"></a>不虚见菩萨、<a id="a-1N"></a>善进菩萨、<a id="a-1O"></a>势胜菩萨、<a id="a-1P"></a>常勤菩萨、<a id="a-1Q"></a>不舍精进菩萨、<a id="a-1R"></a>日藏菩萨、<a id="a-1S"></a>不缺意菩萨、<a id="a-1T"></a>观世音菩萨、<a id="a-1U"></a>文殊师利菩萨、<a id="a-1V"></a>执宝印菩萨、<a id="a-1W"></a>常举手菩萨、<a id="a-1X"></a>慈氏菩萨，<a id="a-1Y"></a>如是等无数百千万亿那由他诸菩萨摩诃萨一切菩萨，<a id="a-1Z"></a>皆是补处绍尊位者。</p>
  <p id="a1a">尔时，<a id="a-1b"></a>世尊自敷师子座，<a id="a-1c"></a>结跏趺坐，<a id="a-1d"></a>直身系念在前，<a id="a-1e"></a>入三昧王三昧，<a id="a-1f"></a>一切三昧悉入其中。</p>
  <p id="a1g">是时，<a id="a-1h"></a>世尊从三昧安详而起，<a id="a-1i"></a>以天眼观视世界，<a id="a-1j"></a>举身微笑，<a id="a-1k"></a>从足下千辐相轮中，<a id="a-1l"></a>放六百万亿光明，<a id="a-1m"></a>足十指、<a id="a-1n"></a>两踝、<a id="a-1o"></a>两腨、<a id="a-1p"></a>两膝、<a id="a-1q"></a>两髀、<a id="a-1r"></a>腰脊、<a id="a-1s"></a>腹胁、<a id="a-1t"></a>背脐、<a id="a-1u"></a>心胸德字、<a id="a-1v"></a>肩臂、<a id="a-1w"></a>手十指、<a id="a-1x"></a>项、<a id="a-1y"></a>口四十齿、<a id="a-1z"></a>鼻两孔、<a id="a-20"></a>两眼、<a id="a-21"></a>两耳、<a id="a-22"></a>白毫相、<a id="a-23"></a>肉髻，<a id="a-24"></a>各各放六百万亿光明。<a id="a-25"></a>从是诸光出大光明，<a id="a-26"></a>遍照三千大千世界，<a id="a-27"></a>从三千大千世界遍照东方如恒河沙等诸佛世界，<a id="a-28"></a>南西北方、<a id="a-29"></a>四维、<a id="a-2A"></a>上下亦复如是。<a id="a-2B"></a>若有众生遇斯光者，<a id="a-2C"></a>必得阿耨多罗三藐三菩提。<a id="a-2D"></a>光明出过东方如恒河沙等诸佛世界，<a id="a-2E"></a>南西北方、<a id="a-2F"></a>四维、<a id="a-2G"></a>上下亦复如是。</p>
  <p id="a2H">尔时，<a id="a-2I"></a>世尊举身毛孔，<a id="a-2J"></a>皆亦微笑而放诸光，<a id="a-2K"></a>遍照三千大千世界，<a id="a-2L"></a>复至十方如恒河沙等诸佛世界。<a id="a-2M"></a>若有众生遇斯光者，<a id="a-2N"></a>必得阿耨多罗三藐三菩提。</p>
  <p id="a2O">尔时，<a id="a-2P"></a>世尊以常光明，<a id="a-2Q"></a>遍照三千大千世界，<a id="a-2R"></a>亦至东方如恒河沙等诸佛国土，<a id="a-2S"></a>乃至十方亦复如是。<a id="a-2T"></a>若有众生遇斯光者，<a id="a-2U"></a>必得阿耨多罗三藐三菩提。</p>
  <p id="a2V">尔时，<a id="a-2W"></a>世尊出广长舌相，<a id="a-2X"></a>遍覆三千大千世界熙怡微笑，<a id="a-2Y"></a>从其舌根放无量千万亿光。<a id="a-2Z"></a>是一一光化成千叶金色宝华，<a id="a-2a"></a>是诸华上皆有化佛，<a id="a-2b"></a>结跏趺坐，<a id="a-2c"></a>说六波罗蜜，<a id="a-2d"></a>众生闻者必得阿耨多罗三藐三菩提。<a id="a-2e"></a>复至十方如恒河沙等诸佛世界，<a id="a-2f"></a>皆亦如是。</p>
  <p id="a2g">尔时，<a id="a-2h"></a>世尊故在师子座入师子游戏三昧，<a id="a-2i"></a>以神通力感动三千大千世界，<a id="a-2j"></a>六种震动，<a id="a-2k"></a>东涌西没、<a id="a-2l"></a>西涌东没、<a id="a-2m"></a>南涌北没、<a id="a-2n"></a>北涌南没、<a id="a-2o"></a>边涌中没、<a id="a-2p"></a>中涌边没，<a id="a-2q"></a>地皆柔软，<a id="a-2r"></a>令众生和悦。<a id="a-2s"></a>是三千大千世界中，<a id="a-2t"></a>地狱、<a id="a-2u"></a>饿鬼、<a id="a-2v"></a>畜生及八难处，<a id="a-2w"></a>即时解脱得生天上，<a id="a-2x"></a>从四天王天处乃至他化自在天处。<a id="a-2y"></a>是诸天人自识宿命，<a id="a-2z"></a>皆大欢喜来诣佛所，<a id="a-30"></a>头面礼佛足却住一面。<a id="a-31"></a>如是十方如恒河沙等世界地，<a id="a-32"></a>皆六种震动，<a id="a-33"></a>一切地狱、<a id="a-34"></a>饿鬼、<a id="a-35"></a>畜生及八难处即时解脱，<a id="a-36"></a>得生天上齐第六天。</p>
  <p id="a37">尔时，<a id="a-38"></a>此三千大千世界众生，<a id="a-39"></a>盲者得视，<a id="a-3A"></a>聋者得听，<a id="a-3B"></a>哑者能言，<a id="a-3C"></a>狂者得正，<a id="a-3D"></a>乱者得定，<a id="a-3E"></a>裸者得衣，<a id="a-3F"></a>饥渴者得饱满，<a id="a-3G"></a>病者得愈，<a id="a-3H"></a>形残者得具足，<a id="a-3I"></a>一切众生皆得等心相视，<a id="a-3J"></a>如父如母、<a id="a-3K"></a>如兄如弟、<a id="a-3L"></a>如姊如妹，<a id="a-3M"></a>亦如亲族及善知识。<a id="a-3N"></a>是时，<a id="a-3O"></a>众生等行十善业道，<a id="a-3P"></a>净修梵行，<a id="a-3Q"></a>无诸瑕秽，<a id="a-3R"></a>恬然快乐，<a id="a-3S"></a>譬如比丘入第三禅；<a id="a-3T"></a>皆得好慧，<a id="a-3U"></a>持戒自守，<a id="a-3V"></a>不娆众生。</p>
  <p id="a3W">尔时，<a id="a-3X"></a>世尊在师子座上坐，<a id="a-3Y"></a>于三千大千世界中其德特尊，<a id="a-3Z"></a>光明色像威德巍巍，<a id="a-3a"></a>遍至十方如恒河沙等诸佛世界；<a id="a-3b"></a>譬如须弥山王，<a id="a-3c"></a>光色殊特，<a id="a-3d"></a>众山无能及者。<a id="a-3e"></a>尔时，<a id="a-3f"></a>世尊以常身示此三千大千世界一切众生。</p>
  <p id="a3g">是时，<a id="a-3h"></a>首陀会天、<a id="a-3i"></a>梵众天、<a id="a-3j"></a>他化自在天、<a id="a-3k"></a>化乐天、<a id="a-3l"></a>兜率陀天、<a id="a-3m"></a>夜摩天、<a id="a-3n"></a>三十三天、<a id="a-3o"></a>四天王天，<a id="a-3p"></a>及三千大千世界人与非人，<a id="a-3q"></a>以诸天华、<a id="a-3r"></a>天璎珞、<a id="a-3s"></a>天泽香、<a id="a-3t"></a>天末香、<a id="a-3u"></a>天青莲花、<a id="a-3v"></a>赤莲花、<a id="a-3w"></a>白莲花、<a id="a-3x"></a>红莲花、<a id="a-3y"></a>天树叶香，<a id="a-3z"></a>持诣佛所。<a id="a-40"></a>是诸天花乃至天树叶香，<a id="a-41"></a>以散佛上。<a id="a-42"></a>所散宝华，<a id="a-43"></a>于此三千大千世界上，<a id="a-44"></a>在虚空中化成大台。<a id="a-45"></a>是华台边垂诸璎珞，<a id="a-46"></a>杂色华盖五色缤纷，<a id="a-47"></a>是诸华盖、<a id="a-48"></a>璎珞遍满三千大千世界。<a id="a-49"></a>以是华盖、<a id="a-4A"></a>璎珞严饰故，<a id="a-4B"></a>此三千大千国土皆作金色，<a id="a-4C"></a>及十方如恒河沙等诸佛世界皆亦如是。</p>
  <p id="a4D">尔时，<a id="a-4E"></a>三千大千世界及十方众生，<a id="a-4F"></a>各各自念：<a id="a-4G"></a>“佛独为我说法，<a id="a-4H"></a>不为余人。<a id="a-4I"></a>”</p>
  <p id="a4J">尔时，<a id="a-4K"></a>世尊在师子座，<a id="a-4L"></a>熙怡微笑，<a id="a-4M"></a>光从口出，<a id="a-4N"></a>遍照三千大千世界。<a id="a-4O"></a>以此光故，<a id="a-4P"></a>此间三千大千世界中众生，<a id="a-4Q"></a>皆见东方如恒河沙等诸佛及僧；<a id="a-4R"></a>彼间如恒河沙等世界中众生，<a id="a-4S"></a>亦见此间三千大千世界中释迦牟尼佛及诸大众；<a id="a-4T"></a>南西北方、<a id="a-4U"></a>四维、<a id="a-4V"></a>上下亦复如是。</p>
  <p id="a4W">尔时，<a id="a-4X"></a>东方过如恒河沙等诸佛世界，<a id="a-4Y"></a>其世界最在边，<a id="a-4Z"></a>世界名多宝，<a id="a-4a"></a>佛号宝积，<a id="a-4b"></a>今现在为诸菩萨摩诃萨说般若波罗蜜。<a id="a-4c"></a>尔时，<a id="a-4d"></a>彼界有菩萨名曰普明，<a id="a-4e"></a>见大光明，<a id="a-4f"></a>见地大动，<a id="a-4g"></a>又见佛身，<a id="a-4h"></a>到宝积佛所白佛言：<a id="a-4i"></a>“世尊，<a id="a-4j"></a>今何因何缘，<a id="a-4k"></a>有此光明照于世界，<a id="a-4l"></a>地大震动，<a id="a-4m"></a>及见佛身？<a id="a-4n"></a>”</p>
  <p id="a4o">宝积佛报普明言：<a id="a-4p"></a>“善男子，<a id="a-4q"></a>西方度如恒河沙等诸佛世界，<a id="a-4r"></a>有世界名娑婆，<a id="a-4s"></a>是中有佛号释迦牟尼，<a id="a-4t"></a>今现在欲为诸菩萨摩诃萨说般若波罗蜜，<a id="a-4u"></a>是其神力。<a id="a-4v"></a>”</p>
  <p id="a4w">是时，<a id="a-4x"></a>普明菩萨白宝积佛言：<a id="a-4y"></a>“世尊，<a id="a-4z"></a>我今当往见释迦牟尼佛，<a id="a-50"></a>礼拜供养；<a id="a-51"></a>及见彼诸菩萨摩诃萨绍尊位者，<a id="a-52"></a>皆得陀罗尼及诸三昧，<a id="a-53"></a>于诸三昧而得自在。<a id="a-54"></a>”佛告普明：<a id="a-55"></a>“欲往随意，<a id="a-56"></a>宜知是时。<a id="a-57"></a>”</p>
  <p id="a58">尔时，<a id="a-59"></a>宝积佛以千叶金色莲花，<a id="a-5A"></a>与普明菩萨而告之曰：<a id="a-5B"></a>“善男子，<a id="a-5C"></a>汝以此花散释迦牟尼佛上。<a id="a-5D"></a>生彼娑婆世界中诸菩萨难胜难及，<a id="a-5E"></a>汝当一心游彼世界！<a id="a-5F"></a>”</p>
  <p id="a5G">尔时，<a id="a-5H"></a>普明菩萨从宝积佛受千叶金色莲花，<a id="a-5I"></a>与无数出家、<a id="a-5J"></a>在家菩萨，<a id="a-5K"></a>及诸童男、<a id="a-5L"></a>童女，<a id="a-5M"></a>俱时发引，<a id="a-5N"></a>皆供养、<a id="a-5O"></a>恭敬、<a id="a-5P"></a>尊重、<a id="a-5Q"></a>赞叹东方诸佛，<a id="a-5R"></a>持诸花香、<a id="a-5S"></a>璎珞、<a id="a-5T"></a>泽香、<a id="a-5U"></a>末香、<a id="a-5V"></a>烧香、<a id="a-5W"></a>涂香、<a id="a-5X"></a>衣服、<a id="a-5Y"></a>幢盖，<a id="a-5Z"></a>向释迦牟尼佛所。<a id="a-5a"></a>到已，<a id="a-5b"></a>头面礼佛足，<a id="a-5c"></a>一面立，<a id="a-5d"></a>白佛言：<a id="a-5e"></a>“宝积如来致问世尊：<a id="a-5f"></a>少恼少患，<a id="a-5g"></a>起居轻利，<a id="a-5h"></a>气力安乐不？<a id="a-5i"></a>”又以此千叶金色莲花供养世尊。</p>
  <p id="a5j">尔时，<a id="a-5k"></a>释迦牟尼佛受是千叶金色莲花，<a id="a-5l"></a>以散东方如恒河沙等诸世界中。<a id="a-5m"></a>佛所散宝华满东方如恒河沙等诸佛世界，<a id="a-5n"></a>一一华上皆有化菩萨，<a id="a-5o"></a>结跏趺坐，<a id="a-5p"></a>说六波罗蜜。<a id="a-5q"></a>若有闻者，<a id="a-5r"></a>必至阿耨多罗三藐三菩提。<a id="a-5s"></a>诸出家、<a id="a-5t"></a>在家菩萨，<a id="a-5u"></a>及诸童男、<a id="a-5v"></a>童女，<a id="a-5w"></a>头面礼释迦牟尼佛足，<a id="a-5x"></a>各以供养具供养恭敬、<a id="a-5y"></a>尊重赞叹释迦牟尼佛。<a id="a-5z"></a>是诸出家、<a id="a-60"></a>在家菩萨，<a id="a-61"></a>及诸童男、<a id="a-62"></a>童女，<a id="a-63"></a>各各以善根福德力故，<a id="a-64"></a>得供养释迦牟尼佛多陀阿伽度阿罗诃三藐三佛陀。</p>
  <p id="a65">南方度如恒河沙等诸佛世界，<a id="a-66"></a>其世界最在边，<a id="a-67"></a>世界名离一切忧，<a id="a-68"></a>佛号无忧德，<a id="a-69"></a>菩萨名离忧。</p>
  <p id="a6A">西方度如恒河沙等诸佛世界，<a id="a-6B"></a>其世界最在边，<a id="a-6C"></a>世界名灭恶，<a id="a-6D"></a>佛号宝山，<a id="a-6E"></a>菩萨名义意。</p>
  <p id="a6F">北方度如恒河沙等诸佛世界，<a id="a-6G"></a>其世界最在边，<a id="a-6H"></a>世界名胜，<a id="a-6I"></a>佛号胜王，<a id="a-6J"></a>菩萨名德胜。</p>
  <p id="a6K">下方度如恒河沙等诸佛世界，<a id="a-6L"></a>其世界最在边，<a id="a-6M"></a>世界名善，<a id="a-6N"></a>佛号善德，<a id="a-6O"></a>菩萨名花上。</p>
  <p id="a6P">上方度如恒河沙等诸佛世界，<a id="a-6Q"></a>其世界最在边，<a id="a-6R"></a>世界名喜，<a id="a-6S"></a>佛号喜德，<a id="a-6T"></a>菩萨名德喜。</p>
  <p id="a6U">如是一切皆如东方。</p>
  <p id="a6V">尔时，<a id="a-6W"></a>是三千大千世界，<a id="a-6X"></a>皆成为宝花遍覆其地，<a id="a-6Y"></a>悬缯幡盖，<a id="a-6Z"></a>香树华树皆悉庄严，<a id="a-6a"></a>譬如华积世界、<a id="a-6b"></a>普华世界，<a id="a-6c"></a>妙德菩萨、<a id="a-6d"></a>善住意菩萨及余大威神诸菩萨皆在彼住。</p>
  <p id="a6e">尔时，<a id="a-6f"></a>佛知一切世界，<a id="a-6g"></a>若天、<a id="a-6h"></a>若魔、<a id="a-6i"></a>若梵，<a id="a-6j"></a>若沙门、<a id="a-6k"></a>婆罗门，<a id="a-6l"></a>若天，<a id="a-6m"></a>若乾闼婆、<a id="a-6n"></a>人、<a id="a-6o"></a>阿修罗等，<a id="a-6p"></a>及诸菩萨摩诃萨绍尊位者，<a id="a-6q"></a>一切皆集。</p>
  <p id="a6r">佛知众会已集，<a id="a-6s"></a>佛告舍利弗：<a id="a-6t"></a>“菩萨摩诃萨欲以一切种知一切法，<a id="a-6u"></a>当习行般若波罗蜜。<a id="a-6v"></a>”</p>
  <p id="a6w">舍利弗白佛言：<a id="a-6x"></a>“世尊，<a id="a-6y"></a>菩萨摩诃萨云何欲以一切种知一切法，<a id="a-6z"></a>当习行般若波罗蜜？<a id="a-70"></a>”</p>
  <p id="a71">佛告舍利弗：<a id="a-72"></a>“菩萨摩诃萨以不住法住般若波罗蜜中，<a id="a-73"></a>以无所舍法应具足檀那波罗蜜，<a id="a-74"></a>施者、<a id="a-75"></a>受者及财物不可得故；<a id="a-76"></a>罪、<a id="a-77"></a>不罪不可得故，<a id="a-78"></a>应具足尸罗波罗蜜；<a id="a-79"></a>心不动故，<a id="a-7A"></a>应具足羼提波罗蜜；<a id="a-7B"></a>身心精进不懈怠故，<a id="a-7C"></a>应具足毗梨耶波罗蜜；<a id="a-7D"></a>不乱不味故，<a id="a-7E"></a>应具足禅那波罗蜜；<a id="a-7F"></a>于一切法不著故，<a id="a-7G"></a>应具足般若波罗蜜。<a id="a-7H"></a>菩萨摩诃萨以不住法住般若波罗蜜中，<a id="a-7I"></a>不生故应具足四念处、<a id="a-7J"></a>四正勤、<a id="a-7K"></a>四如意足、<a id="a-7L"></a>五根、<a id="a-7M"></a>五力、<a id="a-7N"></a>七觉分、<a id="a-7O"></a>八圣道分，<a id="a-7P"></a>空三昧、<a id="a-7Q"></a>无相三昧、<a id="a-7R"></a>无作三昧，<a id="a-7S"></a>四禅、<a id="a-7T"></a>四无量心、<a id="a-7U"></a>四无色定、<a id="a-7V"></a>八背舍、<a id="a-7W"></a>八胜处、<a id="a-7X"></a>九次第定、<a id="a-7Y"></a>十一切处，<a id="a-7Z"></a>九想胀想、<a id="a-7a"></a>坏想、<a id="a-7b"></a>血涂想、<a id="a-7c"></a>脓烂想、<a id="a-7d"></a>青想、<a id="a-7e"></a>啖想、<a id="a-7f"></a>散想、<a id="a-7g"></a>骨想、<a id="a-7h"></a>烧想，<a id="a-7i"></a>念佛、<a id="a-7j"></a>念法、<a id="a-7k"></a>念僧、<a id="a-7l"></a>念戒、<a id="a-7m"></a>念舍、<a id="a-7n"></a>念天、<a id="a-7o"></a>念入出息、<a id="a-7p"></a>念死，<a id="a-7q"></a>十想无常想、<a id="a-7r"></a>苦想、<a id="a-7s"></a>无我想、<a id="a-7t"></a>食不净想、<a id="a-7u"></a>一切世间不可乐想、<a id="a-7v"></a>死想、<a id="a-7w"></a>不净想、<a id="a-7x"></a>断想、<a id="a-7y"></a>离欲想、<a id="a-7z"></a>尽想，<a id="a-80"></a>十一智法智、<a id="a-81"></a>比智、<a id="a-82"></a>他心智、<a id="a-83"></a>世智、<a id="a-84"></a>苦智、<a id="a-85"></a>集智、<a id="a-86"></a>灭智、<a id="a-87"></a>道智、<a id="a-88"></a>尽智、<a id="a-89"></a>无生智、<a id="a-8A"></a>如实智，<a id="a-8B"></a>三三昧有觉有观三昧、<a id="a-8C"></a>无觉有观三昧、<a id="a-8D"></a>无觉无观三昧，<a id="a-8E"></a>三根未知欲知根、<a id="a-8F"></a>知根、<a id="a-8G"></a>知已根。</p>
  <p id="a8H">“舍利弗，<a id="a-8I"></a>菩萨摩诃萨欲遍知佛十力、<a id="a-8J"></a>四无所畏、<a id="a-8K"></a>四无礙智、<a id="a-8L"></a>十八不共法大慈大悲，<a id="a-8M"></a>当习行般若波罗蜜。<a id="a-8N"></a>菩萨摩诃萨欲具足道慧，<a id="a-8O"></a>当习行般若波罗蜜。<a id="a-8P"></a>欲以道慧具足道种慧，<a id="a-8Q"></a>当习行般若波罗蜜；<a id="a-8R"></a>欲以道种慧具足一切智，<a id="a-8S"></a>当习行般若波罗蜜；<a id="a-8T"></a>欲以一切智具足一切种智，<a id="a-8U"></a>当习行般若波罗蜜；<a id="a-8V"></a>欲以一切种智断烦恼习，<a id="a-8W"></a>当习行般若波罗蜜。<a id="a-8X"></a>舍利弗，<a id="a-8Y"></a>菩萨摩诃萨应如是学般若波罗蜜。</p>
  <p id="a8Z">“复次，<a id="a-8a"></a>舍利弗，<a id="a-8b"></a>菩萨摩诃萨欲上菩萨位，<a id="a-8c"></a>当学般若波罗蜜；<a id="a-8d"></a>欲过声闻、<a id="a-8e"></a>辟支佛地，<a id="a-8f"></a>欲住阿鞞跋致地，<a id="a-8g"></a>当学般若波罗蜜。<a id="a-8h"></a>欲住六神通，<a id="a-8i"></a>当学般若波罗蜜；<a id="a-8j"></a>欲知一切众生意所趣向，<a id="a-8k"></a>当学般若波罗蜜。<a id="a-8l"></a>菩萨摩诃萨欲胜一切声闻、<a id="a-8m"></a>辟支佛智慧，<a id="a-8n"></a>当学般若波罗蜜；<a id="a-8o"></a>欲得诸陀罗尼门、<a id="a-8p"></a>诸三昧门，<a id="a-8q"></a>当学般若波罗蜜；<a id="a-8r"></a>一切求声闻、<a id="a-8s"></a>辟支佛人布施，<a id="a-8t"></a>欲以随喜心过其上者，<a id="a-8u"></a>当学般若波罗蜜；<a id="a-8v"></a>一切求声闻、<a id="a-8w"></a>辟支佛人持戒，<a id="a-8x"></a>欲以随喜心过其上者，<a id="a-8y"></a>当学般若波罗蜜；<a id="a-8z"></a>一切求声闻、<a id="a-90"></a>辟支佛人三昧、<a id="a-91"></a>智慧、<a id="a-92"></a>解脱、<a id="a-93"></a>解脱知见，<a id="a-94"></a>欲以随喜心过其上者，<a id="a-95"></a>当学般若波罗蜜；<a id="a-96"></a>一切求声闻、<a id="a-97"></a>辟支佛人诸禅定解脱三昧，<a id="a-98"></a>欲以随喜心过其上者，<a id="a-99"></a>当学般若波罗蜜。<a id="a-9A"></a>菩萨摩诃萨行少施、<a id="a-9B"></a>少戒、<a id="a-9C"></a>少忍、<a id="a-9D"></a>少进、<a id="a-9E"></a>少禅、<a id="a-9F"></a>少智，<a id="a-9G"></a>欲以方便力回向故而得无量无边功德者，<a id="a-9H"></a>当学般若波罗蜜。<a id="a-9I"></a>菩萨摩诃萨欲行檀那波罗蜜、<a id="a-9J"></a>尸罗波罗蜜、<a id="a-9K"></a>羼提波罗蜜、<a id="a-9L"></a>毗梨耶波罗蜜、<a id="a-9M"></a>禅那波罗蜜，<a id="a-9N"></a>当学般若波罗蜜。<a id="a-9O"></a>菩萨摩诃萨欲使世世身体与佛相似，<a id="a-9P"></a>欲具足三十二相、<a id="a-9Q"></a>八十随形好，<a id="a-9R"></a>当学般若波罗蜜；<a id="a-9S"></a>欲生菩萨家，<a id="a-9T"></a>欲得鸠摩罗伽地，<a id="a-9U"></a>欲得不离诸佛，<a id="a-9V"></a>当学般若波罗蜜；<a id="a-9W"></a>欲以诸善根供养诸佛，<a id="a-9X"></a>恭敬、<a id="a-9Y"></a>尊重、<a id="a-9Z"></a>赞叹随意成就，<a id="a-9a"></a>当学般若波罗蜜；<a id="a-9b"></a>欲满一切众生所愿，<a id="a-9c"></a>饮食、<a id="a-9d"></a>衣服、<a id="a-9e"></a>卧具、<a id="a-9f"></a>涂香、<a id="a-9g"></a>车乘、<a id="a-9h"></a>房舍、<a id="a-9i"></a>床榻、<a id="a-9j"></a>灯烛等，<a id="a-9k"></a>当学般若波罗蜜。</p>
  <p id="a9l">“复次，<a id="a-9m"></a>舍利弗，<a id="a-9n"></a>菩萨摩诃萨欲使如恒河沙等诸佛世界众生，<a id="a-9o"></a>立于檀那波罗蜜，<a id="a-9p"></a>立于尸罗波罗蜜、<a id="a-9q"></a>羼提、<a id="a-9r"></a>毗梨耶、<a id="a-9s"></a>禅那、<a id="a-9t"></a>般若波罗蜜，<a id="a-9u"></a>当学般若波罗蜜；<a id="a-9v"></a>欲殖一善根于佛福田中，<a id="a-9w"></a>至得阿耨多罗三藐三菩提不尽，<a id="a-9x"></a>当学般若波罗蜜。</p>
  <p id="a9y">“复次，<a id="a-9z"></a>舍利弗，<a id="a-A0"></a>菩萨摩诃萨欲令十方诸佛称赞其名，<a id="a-A1"></a>当学般若波罗蜜。</p>
  <p id="aA2">“复次，<a id="a-A3"></a>舍利弗，<a id="a-A4"></a>菩萨摩诃萨欲一发意到十方如恒河沙等诸佛世界，<a id="a-A5"></a>当学般若波罗蜜。</p>
  <p id="aA6">“复次，<a id="a-A7"></a>舍利弗，<a id="a-A8"></a>菩萨摩诃萨欲一发音使十方如恒河沙等诸佛世界闻声，<a id="a-A9"></a>当学般若波罗蜜。</p>
  <p id="aAA">“复次，<a id="a-AB"></a>舍利弗，<a id="a-AC"></a>菩萨摩诃萨欲使诸佛世界不断者，<a id="a-AD"></a>当学般若波罗蜜。</p>
  <p id="aAE">“复次，<a id="a-AF"></a>舍利弗，<a id="a-AG"></a>菩萨摩诃萨欲住内空、<a id="a-AH"></a>外空、<a id="a-AI"></a>内外空、<a id="a-AJ"></a>空空、<a id="a-AK"></a>大空、<a id="a-AL"></a>第一义空、<a id="a-AM"></a>有为空、<a id="a-AN"></a>无为空、<a id="a-AO"></a>毕竟空、<a id="a-AP"></a>无始空、<a id="a-AQ"></a>散空、<a id="a-AR"></a>性空、<a id="a-AS"></a>自相空、<a id="a-AT"></a>诸法空、<a id="a-AU"></a>无所得空、<a id="a-AV"></a>无法空、<a id="a-AW"></a>有法空、<a id="a-AX"></a>无法有法空，<a id="a-AY"></a>当学般若波罗蜜。<a id="a-AZ"></a>菩萨摩诃萨欲知诸法因缘、<a id="a-Aa"></a>次第缘、<a id="a-Ab"></a>缘缘、<a id="a-Ac"></a>增上缘，<a id="a-Ad"></a>当学般若波罗蜜。</p>
  <p id="aAe">“复次，<a id="a-Af"></a>舍利弗，<a id="a-Ag"></a>菩萨摩诃萨欲知诸法如、<a id="a-Ah"></a>诸法法性、<a id="a-Ai"></a>诸法实际，<a id="a-Aj"></a>当学般若波罗蜜。<a id="a-Ak"></a>舍利弗，<a id="a-Al"></a>菩萨摩诃萨应如是住般若波罗蜜。</p>
  <p id="aAm">“复次，<a id="a-An"></a>舍利弗，<a id="a-Ao"></a>菩萨摩诃萨欲数知三千大千世界中大地诸山微尘，<a id="a-Ap"></a>当学般若波罗蜜。<a id="a-Aq"></a>菩萨摩诃萨析一毛为百分，<a id="a-Ar"></a>欲以一分毛尽举三千大千世界中大海、<a id="a-As"></a>江河、<a id="a-At"></a>池泉诸水而不娆水性，<a id="a-Au"></a>当学般若波罗蜜。<a id="a-Av"></a>三千大千世界中诸火一时皆然，<a id="a-Aw"></a>譬如劫尽烧时，<a id="a-Ax"></a>菩萨摩诃萨欲一吹令灭，<a id="a-Ay"></a>当学般若波罗蜜。<a id="a-Az"></a>三千大千世界中诸大风起，<a id="a-B0"></a>欲吹破三千大千世界及诸须弥山如摧腐草，<a id="a-B1"></a>菩萨摩诃萨欲以一指障其风力令不起者，<a id="a-B2"></a>当学般若波罗蜜。<a id="a-B3"></a>菩萨摩诃萨欲一结跏趺坐，<a id="a-B4"></a>能令悉满三千大千世界中虚空，<a id="a-B5"></a>当学般若波罗蜜。<a id="a-B6"></a>菩萨摩诃萨欲以一毛举三千大千世界中诸须弥山王，<a id="a-B7"></a>掷过他方无量阿僧祇诸佛世界不娆众生，<a id="a-B8"></a>当学般若波罗蜜。<a id="a-B9"></a>欲以一食供养十方各如恒河沙等诸佛及僧，<a id="a-BA"></a>当学般若波罗蜜。<a id="a-BB"></a>欲以一衣、<a id="a-BC"></a>花香、<a id="a-BD"></a>璎珞、<a id="a-BE"></a>末香、<a id="a-BF"></a>涂香、<a id="a-BG"></a>烧香、<a id="a-BH"></a>灯烛、<a id="a-BI"></a>幢幡、<a id="a-BJ"></a>花盖等，<a id="a-BK"></a>供养诸佛及僧，<a id="a-BL"></a>当学般若波罗蜜。</p>
  <p id="aBM">“复次，<a id="a-BN"></a>舍利弗，<a id="a-BO"></a>菩萨摩诃萨欲使十方各如恒河沙等世界中众生，<a id="a-BP"></a>悉具于戒、<a id="a-BQ"></a>三昧、<a id="a-BR"></a>智慧、<a id="a-BS"></a>解脱、<a id="a-BT"></a>解脱知见，<a id="a-BU"></a>令得须陀洹果、<a id="a-BV"></a>斯陀含果、<a id="a-BW"></a>阿那含果、<a id="a-BX"></a>阿罗汉果，<a id="a-BY"></a>乃至令得无余涅槃，<a id="a-BZ"></a>当学般若波罗蜜。</p>
  <p id="aBa">“复次，<a id="a-Bb"></a>舍利弗，<a id="a-Bc"></a>菩萨摩诃萨行般若波罗蜜布施时应作是分别，<a id="a-Bd"></a>如是布施得大果报，<a id="a-Be"></a>如是布施得生刹利大姓、<a id="a-Bf"></a>婆罗门大姓、<a id="a-Bg"></a>居士大家，<a id="a-Bh"></a>如是布施得生四天王天处、<a id="a-Bi"></a>三十三天、<a id="a-Bj"></a>夜摩天、<a id="a-Bk"></a>兜率陀天、<a id="a-Bl"></a>化自乐天、<a id="a-Bm"></a>他化自在天，<a id="a-Bn"></a>因是布施得入初禅、<a id="a-Bo"></a>二禅、<a id="a-Bp"></a>三禅、<a id="a-Bq"></a>四禅、<a id="a-Br"></a>无边空处、<a id="a-Bs"></a>无边识处、<a id="a-Bt"></a>无所有处、<a id="a-Bu"></a>非有想非无想处，<a id="a-Bv"></a>因是布施得生八圣道分，<a id="a-Bw"></a>因是布施能得须陀洹道乃至佛道，<a id="a-Bx"></a>当学般若波罗蜜。</p>
  <p id="aBy">“复次，<a id="a-Bz"></a>舍利弗，<a id="a-C0"></a>菩萨摩诃萨行般若波罗蜜布施时，<a id="a-C1"></a>以慧方便力故，<a id="a-C2"></a>能具足檀那波罗蜜、<a id="a-C3"></a>尸罗波罗蜜、<a id="a-C4"></a>羼提波罗蜜、<a id="a-C5"></a>毗梨耶波罗蜜、<a id="a-C6"></a>禅那波罗蜜、<a id="a-C7"></a>般若波罗蜜。<a id="a-C8"></a>”</p>
  <p id="aC9">舍利弗白佛言：<a id="a-CA"></a>“世尊，<a id="a-CB"></a>菩萨摩诃萨云何布施时，<a id="a-CC"></a>以慧方便力故，<a id="a-CD"></a>具足檀那波罗蜜乃至般若波罗蜜？<a id="a-CE"></a>”</p>
  <p id="aCF">佛告舍利弗：<a id="a-CG"></a>“施者、<a id="a-CH"></a>受者、<a id="a-CI"></a>财物不可得故，<a id="a-CJ"></a>能具足檀那波罗蜜。<a id="a-CK"></a>罪、<a id="a-CL"></a>不罪不著故，<a id="a-CM"></a>具足尸罗波罗蜜。<a id="a-CN"></a>心不动故，<a id="a-CO"></a>具足羼提波罗蜜。<a id="a-CP"></a>身心精进不懈怠故，<a id="a-CQ"></a>具足毗梨耶波罗蜜。<a id="a-CR"></a>不乱不昧故，<a id="a-CS"></a>具足禅那波罗蜜。<a id="a-CT"></a>知一切法不可得故，<a id="a-CU"></a>具足般若波罗蜜。</p>
  <p id="aCV">“复次，<a id="a-CW"></a>舍利弗，<a id="a-CX"></a>菩萨摩诃萨欲得过去、<a id="a-CY"></a>未来、<a id="a-CZ"></a>现在诸佛功德，<a id="a-Ca"></a>当学般若波罗蜜。</p>
  <p id="aCb">“复次，<a id="a-Cc"></a>舍利弗，<a id="a-Cd"></a>菩萨摩诃萨欲到有为、<a id="a-Ce"></a>无为法彼岸，<a id="a-Cf"></a>当学般若波罗蜜。<a id="a-Cg"></a>菩萨摩诃萨欲知过去、<a id="a-Ch"></a>未来、<a id="a-Ci"></a>现在诸法如、<a id="a-Cj"></a>诸法法相、<a id="a-Ck"></a>无生际者，<a id="a-Cl"></a>当学般若波罗蜜。</p>
  <p id="aCm">“复次，<a id="a-Cn"></a>舍利弗，<a id="a-Co"></a>菩萨摩诃萨欲在一切声闻、<a id="a-Cp"></a>辟支佛前，<a id="a-Cq"></a>欲给侍诸佛，<a id="a-Cr"></a>欲为诸佛内眷属，<a id="a-Cs"></a>欲得大眷属，<a id="a-Ct"></a>欲得菩萨眷属，<a id="a-Cu"></a>欲净报大施，<a id="a-Cv"></a>当学般若波罗蜜。</p>
  <p id="aCw">“复次，<a id="a-Cx"></a>舍利弗，<a id="a-Cy"></a>菩萨摩诃萨欲不起悭心、<a id="a-Cz"></a>破戒心、<a id="a-D0"></a>瞋恚心、<a id="a-D1"></a>懈怠心、<a id="a-D2"></a>乱心、<a id="a-D3"></a>痴心，<a id="a-D4"></a>当学般若波罗蜜。</p>
  <p id="aD5">“复次，<a id="a-D6"></a>舍利弗，<a id="a-D7"></a>菩萨摩诃萨欲使一切众生立于布施福处、<a id="a-D8"></a>持戒福处、<a id="a-D9"></a>修定福处、<a id="a-DA"></a>劝导福处，<a id="a-DB"></a>欲令众生立于财福、<a id="a-DC"></a>法福处，<a id="a-DD"></a>当学般若波罗蜜。</p>
  <p id="aDE">“复次，<a id="a-DF"></a>舍利弗，<a id="a-DG"></a>菩萨摩诃萨欲得五眼，<a id="a-DH"></a>当学般若波罗蜜。<a id="a-DI"></a>何等五眼？<a id="a-DJ"></a>肉眼、<a id="a-DK"></a>天眼、<a id="a-DL"></a>慧眼、<a id="a-DM"></a>法眼、<a id="a-DN"></a>佛眼。<a id="a-DO"></a>菩萨摩诃萨欲以天眼见十方如恒河沙等世界中诸佛，<a id="a-DP"></a>欲以天耳闻十方诸佛所说法，<a id="a-DQ"></a>欲知诸佛心，<a id="a-DR"></a>当学般若波罗蜜；<a id="a-DS"></a>欲闻十方诸佛所说法，<a id="a-DT"></a>闻已乃至阿耨多罗三藐三菩提不忘，<a id="a-DU"></a>当学般若波罗蜜。</p>
  <p id="aDV">“复次，<a id="a-DW"></a>舍利弗，<a id="a-DX"></a>菩萨摩诃萨欲见过去、<a id="a-DY"></a>未来诸佛世界，<a id="a-DZ"></a>及见现在十方诸佛世界，<a id="a-Da"></a>当学般若波罗蜜。</p>
  <p id="aDb">“复次，<a id="a-Dc"></a>舍利弗，<a id="a-Dd"></a>菩萨摩诃萨欲闻十方诸佛所说十二部经，<a id="a-De"></a>修妬路、<a id="a-Df"></a>祇夜、<a id="a-Dg"></a>受记经、<a id="a-Dh"></a>伽陀、<a id="a-Di"></a>忧陀那、<a id="a-Dj"></a>因缘经、<a id="a-Dk"></a>阿波陀那、<a id="a-Dl"></a>如是语经、<a id="a-Dm"></a>本生经、<a id="a-Dn"></a>广经、<a id="a-Do"></a>未曾有经、<a id="a-Dp"></a>论议经，<a id="a-Dq"></a>诸声闻等闻与不闻，<a id="a-Dr"></a>尽欲诵受持，<a id="a-Ds"></a>当学般若波罗蜜。<a id="a-Dt"></a>十方如恒河沙等世界中，<a id="a-Du"></a>诸佛所说法已说、<a id="a-Dv"></a>今说、<a id="a-Dw"></a>当说，<a id="a-Dx"></a>闻已欲一切信持，<a id="a-Dy"></a>自行亦为他人说，<a id="a-Dz"></a>当学般若波罗蜜。</p>
  <p id="aE0">“复次，<a id="a-E1"></a>舍利弗，<a id="a-E2"></a>菩萨摩诃萨过去诸佛说已，<a id="a-E3"></a>未来诸佛当说，<a id="a-E4"></a>欲闻闻已自利亦利他人，<a id="a-E5"></a>当学般若波罗蜜。<a id="a-E6"></a>十方如恒河沙等诸佛世界中间暗处，<a id="a-E7"></a>日月所不照处，<a id="a-E8"></a>欲持光明普照，<a id="a-E9"></a>当学般若波罗蜜。<a id="a-EA"></a>十方如恒河沙等世界中，<a id="a-EB"></a>无有佛名、<a id="a-EC"></a>法名、<a id="a-ED"></a>僧名，<a id="a-EE"></a>欲使一切众生皆得正见闻三宝者，<a id="a-EF"></a>当学般若波罗蜜。<a id="a-EG"></a>欲令十方如恒河沙等诸世界中众生，<a id="a-EH"></a>以我力故，<a id="a-EI"></a>盲者得视，<a id="a-EJ"></a>聋者得听，<a id="a-EK"></a>狂者得念，<a id="a-EL"></a>裸者得衣，<a id="a-EM"></a>饥渴者得饱满，<a id="a-EN"></a>当学般若波罗蜜。</p>
  <p id="aEO">“复次，<a id="a-EP"></a>舍利弗，<a id="a-EQ"></a>菩萨摩诃萨若欲令十方如恒河沙等世界中众生诸在三恶趣者，<a id="a-ER"></a>以我力故皆得人身，<a id="a-ES"></a>当学般若波罗蜜；<a id="a-ET"></a>欲令十方如恒河沙等世界中众生，<a id="a-EU"></a>以我力故立于戒、<a id="a-EV"></a>三昧、<a id="a-EW"></a>智慧、<a id="a-EX"></a>解脱、<a id="a-EY"></a>解脱知见，<a id="a-EZ"></a>令得须陀洹果乃至阿耨多罗三藐三菩提，<a id="a-Ea"></a>当学般若波罗蜜。</p>
  <p id="aEb">“复次，<a id="a-Ec"></a>舍利弗，<a id="a-Ed"></a>菩萨摩诃萨欲学诸佛威仪，<a id="a-Ee"></a>当学般若波罗蜜。<a id="a-Ef"></a>菩萨摩诃萨欲得如象王视观，<a id="a-Eg"></a>当学般若波罗蜜。<a id="a-Eh"></a>菩萨摩诃萨作是愿：<a id="a-Ei"></a>‘使我行时，<a id="a-Ej"></a>离地四指足不蹈地，<a id="a-Ek"></a>我当共四天王天乃至阿迦尼吒天无量千万亿诸天众，<a id="a-El"></a>围绕恭敬至菩提树下，<a id="a-Em"></a>当学般若波罗蜜。<a id="a-En"></a>我当于菩提树下坐，<a id="a-Eo"></a>四天王天乃至阿迦尼吒天，<a id="a-Ep"></a>以天衣为座，<a id="a-Eq"></a>当学般若波罗蜜。<a id="a-Er"></a>我得阿耨多罗三藐三菩提时，<a id="a-Es"></a>行住坐卧处欲使悉为金刚，<a id="a-Et"></a>当学般若波罗蜜。<a id="a-Eu"></a>’</p>
  <p id="aEv">“复次，<a id="a-Ew"></a>舍利弗，<a id="a-Ex"></a>菩萨摩诃萨若欲出家日即成阿耨多罗三藐三菩提，<a id="a-Ey"></a>即是日转法轮，<a id="a-Ez"></a>转法轮时，<a id="a-F0"></a>无量阿僧祇众生远尘离垢，<a id="a-F1"></a>诸法中得法眼净，<a id="a-F2"></a>无量阿僧祇众生一切法不受故，<a id="a-F3"></a>诸漏心得解脱，<a id="a-F4"></a>无量阿僧祇众生于阿耨多罗三藐三菩提得不退转，<a id="a-F5"></a>当学般若波罗蜜；<a id="a-F6"></a>‘我得阿耨多罗三藐三菩提时，<a id="a-F7"></a>以无量阿僧祇声闻为僧，<a id="a-F8"></a>我一说法时，<a id="a-F9"></a>便于座上尽得阿罗汉’，<a id="a-FA"></a>当学般若波罗蜜；<a id="a-FB"></a>‘我当以无量阿僧祇菩萨为僧，<a id="a-FC"></a>我一说法时，<a id="a-FD"></a>无量阿僧祇菩萨，<a id="a-FE"></a>皆得阿鞞跋致’，<a id="a-FF"></a>欲得寿命无量，<a id="a-FG"></a>光明具足，<a id="a-FH"></a>当学般若波罗蜜；<a id="a-FI"></a>‘我成阿耨多罗三藐三菩提时，<a id="a-FJ"></a>世界中无淫欲、<a id="a-FK"></a>瞋恚、<a id="a-FL"></a>愚痴，<a id="a-FM"></a>亦无三毒之名，<a id="a-FN"></a>一切众生成就如是智慧，<a id="a-FO"></a>善施、<a id="a-FP"></a>善戒、<a id="a-FQ"></a>善定、<a id="a-FR"></a>善梵行、<a id="a-FS"></a>善不娆众生’，<a id="a-FT"></a>当学般若波罗蜜；<a id="a-FU"></a>‘使我般涅槃后法无灭尽，<a id="a-FV"></a>亦无灭尽之名’，<a id="a-FW"></a>当学般若波罗蜜；<a id="a-FX"></a>‘我得阿耨多罗三藐三菩提时，<a id="a-FY"></a>十方如恒河沙等世界中众生闻我名者，<a id="a-FZ"></a>必得阿耨多罗三藐三菩提’，<a id="a-Fa"></a>欲得如是等功德者，<a id="a-Fb"></a>当学般若波罗蜜。<a id="a-Fc"></a>’”</p>
  <p data-pb></p>
  <h2 id="aFd">奉钵品第二</h2>
  <p id="aFe">佛告舍利弗：<a id="a-Ff"></a>“若菩萨摩诃萨行般若波罗蜜，<a id="a-Fg"></a>能作是功德，<a id="a-Fh"></a>是时四天王皆大欢喜，<a id="a-Fi"></a>意念言：<a id="a-Fj"></a>‘我等当以四钵奉上菩萨，<a id="a-Fk"></a>如前天王奉先佛钵。<a id="a-Fl"></a>’三十三天乃至他化自在天亦皆欢喜，<a id="a-Fm"></a>意念言：<a id="a-Fn"></a>‘我等当给侍供养菩萨，<a id="a-Fo"></a>减损阿修罗种，<a id="a-Fp"></a>增益诸天众。<a id="a-Fq"></a>’三千大千世界四天王天乃至阿迦尼吒天皆大欢喜，<a id="a-Fr"></a>意念言：<a id="a-Fs"></a>‘我等当请是菩萨转于法轮。<a id="a-Ft"></a>’</p>
  <p id="aFu">“舍利弗，<a id="a-Fv"></a>是菩萨摩诃萨行般若波罗蜜增益六波罗蜜时，<a id="a-Fw"></a>诸善男子、<a id="a-Fx"></a>善女人各各欢喜，<a id="a-Fy"></a>意念言：<a id="a-Fz"></a>‘我等当为是人作父母、<a id="a-G0"></a>妻子、<a id="a-G1"></a>亲族、<a id="a-G2"></a>知识。<a id="a-G3"></a>’尔时，<a id="a-G4"></a>四天王天乃至阿迦尼吒天皆大欢喜，<a id="a-G5"></a>各自念言：<a id="a-G6"></a>‘我等当作方便，<a id="a-G7"></a>令是菩萨离于淫欲，<a id="a-G8"></a>从初发意常作童真，<a id="a-G9"></a>莫使与色欲共会。<a id="a-GA"></a>若受五欲障生梵天，<a id="a-GB"></a>何况阿耨多罗三藐三菩提？<a id="a-GC"></a>’以是故，<a id="a-GD"></a>舍利弗，<a id="a-GE"></a>菩萨摩诃萨断于淫欲出家者，<a id="a-GF"></a>应得阿耨多罗三藐三菩提，<a id="a-GG"></a>非不断。<a id="a-GH"></a>”</p>
  <p id="aGI">舍利弗白佛言：<a id="a-GJ"></a>“世尊，<a id="a-GK"></a>菩萨摩诃萨要当有父母、<a id="a-GL"></a>妻子、<a id="a-GM"></a>亲族、<a id="a-GN"></a>知识耶？<a id="a-GO"></a>”</p>
  <p id="aGP">佛告舍利弗：<a id="a-GQ"></a>“或有菩萨有父母、<a id="a-GR"></a>妻子、<a id="a-GS"></a>亲族、<a id="a-GT"></a>知识；<a id="a-GU"></a>或有菩萨从初发心断淫欲修童真行，<a id="a-GV"></a>乃至得阿耨多罗三藐三菩提不犯色欲；<a id="a-GW"></a>或有菩萨方便力故受五欲已，<a id="a-GX"></a>出家得阿耨多罗三藐三菩提。<a id="a-GY"></a>譬如幻师、<a id="a-GZ"></a>若幻师弟子善知幻法，<a id="a-Ga"></a>幻作五欲，<a id="a-Gb"></a>于中共相娱乐。<a id="a-Gc"></a>于汝意云何？<a id="a-Gd"></a>是人于此五欲，<a id="a-Ge"></a>颇有实受不？<a id="a-Gf"></a>”</p>
  <p id="aGg">舍利弗言：<a id="a-Gh"></a>“不也，<a id="a-Gi"></a>世尊。<a id="a-Gj"></a>”</p>
  <p id="aGk">佛告舍利弗：<a id="a-Gl"></a>“菩萨摩诃萨以方便力故，<a id="a-Gm"></a>化作五欲于中受乐，<a id="a-Gn"></a>成就众生亦复如是。<a id="a-Go"></a>是菩萨摩诃萨不染于欲，<a id="a-Gp"></a>种种因缘訾毁五欲：<a id="a-Gq"></a>欲为炽然，<a id="a-Gr"></a>欲为秽恶，<a id="a-Gs"></a>欲为毁坏，<a id="a-Gt"></a>欲为如怨。<a id="a-Gu"></a>是故，<a id="a-Gv"></a>舍利弗，<a id="a-Gw"></a>当知菩萨为众生故受五欲。<a id="a-Gx"></a>”</p>
  <p id="aGy">舍利弗白佛言：<a id="a-Gz"></a>“菩萨摩诃萨云何应行般若波罗蜜？<a id="a-H0"></a>”</p>
  <p id="aH1">佛告舍利弗：<a id="a-H2"></a>“菩萨摩诃萨行般若波罗蜜时，<a id="a-H3"></a>不见菩萨，<a id="a-H4"></a>不见菩萨字，<a id="a-H5"></a>不见般若波罗蜜，<a id="a-H6"></a>亦不见我行般若波罗蜜，<a id="a-H7"></a>亦不见我不行般若波罗蜜。<a id="a-H8"></a>何以故？<a id="a-H9"></a>菩萨、<a id="a-HA"></a>菩萨字性空，<a id="a-HB"></a>空中无色，<a id="a-HC"></a>无受、<a id="a-HD"></a>想、<a id="a-HE"></a>行、<a id="a-HF"></a>识，<a id="a-HG"></a>离色亦无空，<a id="a-HH"></a>离受、<a id="a-HI"></a>想、<a id="a-HJ"></a>行、<a id="a-HK"></a>识亦无空，<a id="a-HL"></a>空即是色，<a id="a-HM"></a>色即是空，<a id="a-HN"></a>空即是受想行识，<a id="a-HO"></a>受想行识即是空。<a id="a-HP"></a>何以故？<a id="a-HQ"></a>舍利弗，<a id="a-HR"></a>但有名字故谓为菩提，<a id="a-HS"></a>但有名字故谓为菩萨，<a id="a-HT"></a>但有名字故谓为空。<a id="a-HU"></a>所以者何？<a id="a-HV"></a>诸法实性无生无灭、<a id="a-HW"></a>无垢无净故。<a id="a-HX"></a>菩萨摩诃萨如是行，<a id="a-HY"></a>亦不见生，<a id="a-HZ"></a>亦不见灭，<a id="a-Ha"></a>亦不见垢，<a id="a-Hb"></a>亦不见净。<a id="a-Hc"></a>何以故？<a id="a-Hd"></a>名字是因缘和合作法，<a id="a-He"></a>但分别忆想假名说。<a id="a-Hf"></a>是故，<a id="a-Hg"></a>菩萨摩诃萨行般若波罗蜜时，<a id="a-Hh"></a>不见一切名字，<a id="a-Hi"></a>不见故不著。<a id="a-Hj"></a>”</p>
  <p data-pb></p>
  <h2 id="aHk">习应品第三</h2>
  <p id="aHl">佛告舍利弗：<a id="a-Hm"></a>“菩萨摩诃萨行般若波罗蜜时，<a id="a-Hn"></a>应如是思惟，<a id="a-Ho"></a>菩萨但有字，<a id="a-Hp"></a>佛亦但有字，<a id="a-Hq"></a>般若波罗蜜亦但有字，<a id="a-Hr"></a>色但有字，<a id="a-Hs"></a>受、<a id="a-Ht"></a>想、<a id="a-Hu"></a>行、<a id="a-Hv"></a>识亦但有字。<a id="a-Hw"></a>舍利弗，<a id="a-Hx"></a>如我但有字，<a id="a-Hy"></a>一切我常不可得，<a id="a-Hz"></a>如众生寿者、<a id="a-I0"></a>命者、<a id="a-I1"></a>生者、<a id="a-I2"></a>养育众数人者、<a id="a-I3"></a>作者、<a id="a-I4"></a>使作者、<a id="a-I5"></a>起者、<a id="a-I6"></a>使起者、<a id="a-I7"></a>受者、<a id="a-I8"></a>使受者、<a id="a-I9"></a>知者、<a id="a-IA"></a>见者，<a id="a-IB"></a>是一切皆不可得。<a id="a-IC"></a>不可得空故，<a id="a-ID"></a>但以名字说。<a id="a-IE"></a>菩萨摩诃萨亦如是行般若波罗蜜，<a id="a-IF"></a>不见我，<a id="a-IG"></a>不见众生，<a id="a-IH"></a>乃至不见知者、<a id="a-II"></a>见者，<a id="a-IJ"></a>所说名字亦不可见。<a id="a-IK"></a>菩萨摩诃萨作如是行般若波罗蜜，<a id="a-IL"></a>除佛智慧，<a id="a-IM"></a>过一切声闻、<a id="a-IN"></a>辟支佛上，<a id="a-IO"></a>用不可得空故。<a id="a-IP"></a>所以者何？<a id="a-IQ"></a>是菩萨摩诃萨诸名字法、<a id="a-IR"></a>名字所著处，<a id="a-IS"></a>亦不可得故。</p>
  <p id="aIT">“舍利弗，<a id="a-IU"></a>菩萨摩诃萨能如是行，<a id="a-IV"></a>为行般若波罗蜜。<a id="a-IW"></a>譬如满阎浮提竹苇甘蔗、<a id="a-IX"></a>稻麻丛林，<a id="a-IY"></a>诸比丘其数如是，<a id="a-IZ"></a>智慧如舍利弗、<a id="a-Ia"></a>目连等，<a id="a-Ib"></a>欲比菩萨行般若波罗蜜智慧，<a id="a-Ic"></a>百分不及一，<a id="a-Id"></a>千分、<a id="a-Ie"></a>百千亿分乃至算数譬喻所不能及。<a id="a-If"></a>何以故？<a id="a-Ig"></a>菩萨摩诃萨用智慧度脱一切众生故。</p>
  <p id="aIh">“舍利弗，<a id="a-Ii"></a>置满阎浮提如舍利弗、<a id="a-Ij"></a>目连等，<a id="a-Ik"></a>若满三千大千世界如舍利弗、<a id="a-Il"></a>目连等，<a id="a-Im"></a>复置是事若满十方如恒河沙等世界如舍利弗、<a id="a-In"></a>目连等智慧，<a id="a-Io"></a>欲比菩萨行般若波罗蜜智慧，<a id="a-Ip"></a>百分不及一，<a id="a-Iq"></a>千分、<a id="a-Ir"></a>百千亿分乃至算数譬喻所不能及。</p>
  <p id="aIs">“复次，<a id="a-It"></a>舍利弗，<a id="a-Iu"></a>菩萨摩诃萨行般若波罗蜜，<a id="a-Iv"></a>一日修智慧，<a id="a-Iw"></a>出过一切声闻、<a id="a-Ix"></a>辟支佛上。<a id="a-Iy"></a>”</p>
  <p id="aIz">舍利弗白佛言：<a id="a-J0"></a>“世尊，<a id="a-J1"></a>声闻所有智慧，<a id="a-J2"></a>若须陀洹、<a id="a-J3"></a>斯陀含、<a id="a-J4"></a>阿那含、<a id="a-J5"></a>阿罗汉，<a id="a-J6"></a>辟支佛智慧，<a id="a-J7"></a>佛智慧，<a id="a-J8"></a>是诸众智无有差别，<a id="a-J9"></a>不相违背无生性空。<a id="a-JA"></a>若法不相违背无生性空，<a id="a-JB"></a>是法无有别异，<a id="a-JC"></a>云何世尊言菩萨摩诃萨行般若波罗蜜一日修智慧出过声闻、<a id="a-JD"></a>辟支佛上？<a id="a-JE"></a>”</p>
  <p id="aJF">佛告舍利弗：<a id="a-JG"></a>“于汝意云何？<a id="a-JH"></a>菩萨摩诃萨行般若波罗蜜一日修智慧，<a id="a-JI"></a>心念：<a id="a-JJ"></a>‘我行道慧益一切众生，<a id="a-JK"></a>当以一切种智知一切法，<a id="a-JL"></a>度一切众生。<a id="a-JM"></a>’诸声闻、<a id="a-JN"></a>辟支佛智慧，<a id="a-JO"></a>为有是事不？<a id="a-JP"></a>”</p>
  <p id="aJQ">舍利弗言：<a id="a-JR"></a>“不也，<a id="a-JS"></a>世尊。<a id="a-JT"></a>”</p>
  <p id="aJU">“舍利弗，<a id="a-JV"></a>于汝意云何？<a id="a-JW"></a>诸声闻、<a id="a-JX"></a>辟支佛颇有是念‘我等当得阿耨多罗三藐三菩提，<a id="a-JY"></a>度一切众生令得无余涅槃’不？<a id="a-JZ"></a>”</p>
  <p id="aJa">舍利弗言：<a id="a-Jb"></a>“不也，<a id="a-Jc"></a>世尊。<a id="a-Jd"></a>”</p>
  <p id="aJe">佛告舍利弗：<a id="a-Jf"></a>“以是因缘故，<a id="a-Jg"></a>当知诸声闻、<a id="a-Jh"></a>辟支佛智慧，<a id="a-Ji"></a>欲比菩萨摩诃萨智慧，<a id="a-Jj"></a>百分不及，<a id="a-Jk"></a>一千分、<a id="a-Jl"></a>百千分乃至算数譬喻所不能及。<a id="a-Jm"></a>舍利弗，<a id="a-Jn"></a>于汝意云何？<a id="a-Jo"></a>诸声闻、<a id="a-Jp"></a>辟支佛颇有是念‘我行六波罗蜜成就众生庄严佛界，<a id="a-Jq"></a>具佛十力、<a id="a-Jr"></a>四无所畏、<a id="a-Js"></a>四无礙智、<a id="a-Jt"></a>十八不共法，<a id="a-Ju"></a>度脱无量阿僧祇众生令得涅槃’不？<a id="a-Jv"></a>”</p>
  <p id="aJw">舍利弗言：<a id="a-Jx"></a>“不也，<a id="a-Jy"></a>世尊。<a id="a-Jz"></a>”</p>
  <p id="aK0">佛告舍利弗：<a id="a-K1"></a>“菩萨摩诃萨能作是念：<a id="a-K2"></a>‘我当行六波罗蜜乃至十八不共法，<a id="a-K3"></a>成阿耨多罗三藐三菩提，<a id="a-K4"></a>度脱无量阿僧祇众生令得涅槃。<a id="a-K5"></a>’譬如萤火虫不作是念：<a id="a-K6"></a>‘我力能照阎浮提，<a id="a-K7"></a>普令大明。<a id="a-K8"></a>’诸阿罗汉、<a id="a-K9"></a>辟支佛亦如是不作是念：<a id="a-KA"></a>‘我等行六波罗蜜乃至十八不共法，<a id="a-KB"></a>得阿耨多罗三藐三菩提，<a id="a-KC"></a>度脱无量阿僧祇众生令得涅槃。<a id="a-KD"></a>’</p>
  <p id="aKE">“舍利弗，<a id="a-KF"></a>譬如日出时，<a id="a-KG"></a>光明遍照阎浮提，<a id="a-KH"></a>无不蒙明者；<a id="a-KI"></a>菩萨摩诃萨亦如是，<a id="a-KJ"></a>行六波罗蜜乃至十八不共法，<a id="a-KK"></a>得阿耨多罗三藐三菩提，<a id="a-KL"></a>度脱无量阿僧祇众生令得涅槃。<a id="a-KM"></a>”</p>
  <p id="aKN">舍利弗白佛言：<a id="a-KO"></a>“云何菩萨摩诃萨，<a id="a-KP"></a>过声闻、<a id="a-KQ"></a>辟支佛地，<a id="a-KR"></a>住阿鞞跋致地，<a id="a-KS"></a>净于佛道？<a id="a-KT"></a>”</p>
  <p id="aKU">佛告舍利弗：<a id="a-KV"></a>“菩萨摩诃萨从初发心行六波罗蜜，<a id="a-KW"></a>住空、<a id="a-KX"></a>无相、<a id="a-KY"></a>无作法，<a id="a-KZ"></a>能过一切声闻、<a id="a-Ka"></a>辟支佛地，<a id="a-Kb"></a>住阿鞞跋致地，<a id="a-Kc"></a>净于佛道。<a id="a-Kd"></a>”</p>
  <p id="aKe">舍利弗白佛言：<a id="a-Kf"></a>“菩萨摩诃萨住何等地，<a id="a-Kg"></a>能为诸声闻、<a id="a-Kh"></a>辟支佛作福田？<a id="a-Ki"></a>”</p>
  <p id="aKj">佛告舍利弗：<a id="a-Kk"></a>“菩萨摩诃萨从初发心行六波罗蜜，<a id="a-Kl"></a>乃至坐道场，<a id="a-Km"></a>于其中间，<a id="a-Kn"></a>常为诸声闻、<a id="a-Ko"></a>辟支佛作福田。<a id="a-Kp"></a>何以故？<a id="a-Kq"></a>以有菩萨摩诃萨因缘故，<a id="a-Kr"></a>世间诸善法生。<a id="a-Ks"></a>何等是善法？<a id="a-Kt"></a>所谓十善道、<a id="a-Ku"></a>五戒、<a id="a-Kv"></a>八分成就斋、<a id="a-Kw"></a>四禅、<a id="a-Kx"></a>四无量心、<a id="a-Ky"></a>四无色定、<a id="a-Kz"></a>四念处、<a id="a-L0"></a>四正勤、<a id="a-L1"></a>四如意足、<a id="a-L2"></a>五根、<a id="a-L3"></a>五力、<a id="a-L4"></a>七觉分、<a id="a-L5"></a>八圣道分尽现于世；<a id="a-L6"></a>以菩萨因缘故，<a id="a-L7"></a>六波罗蜜、<a id="a-L8"></a>十八空、<a id="a-L9"></a>佛十力、<a id="a-LA"></a>四无所畏、<a id="a-LB"></a>四无礙智、<a id="a-LC"></a>十八不共法、<a id="a-LD"></a>大慈大悲、<a id="a-LE"></a>一切种智尽现于世；<a id="a-LF"></a>以菩萨因缘故，<a id="a-LG"></a>有刹利大姓、<a id="a-LH"></a>婆罗门大姓、<a id="a-LI"></a>居士大家、<a id="a-LJ"></a>四天王天乃至非有想非无想天皆现于世；<a id="a-LK"></a>以菩萨因缘故，<a id="a-LL"></a>有须陀洹、<a id="a-LM"></a>斯陀含、<a id="a-LN"></a>阿那含、<a id="a-LO"></a>阿罗汉、<a id="a-LP"></a>辟支佛佛皆现于世。<a id="a-LQ"></a>”</p>
  <p id="aLR">舍利弗白佛言：<a id="a-LS"></a>“菩萨摩诃萨净毕施福不？<a id="a-LT"></a>”</p>
  <p id="aLU">佛言：<a id="a-LV"></a>“不也。<a id="a-LW"></a>何以故？<a id="a-LX"></a>本已净毕故。<a id="a-LY"></a>舍利弗，<a id="a-LZ"></a>菩萨摩诃萨为大施主。<a id="a-La"></a>施何等？<a id="a-Lb"></a>施诸善法。<a id="a-Lc"></a>何等善法？<a id="a-Ld"></a>十善道、<a id="a-Le"></a>五戒乃至十八不共法、<a id="a-Lf"></a>一切种智，<a id="a-Lg"></a>以是施与。<a id="a-Lh"></a>”</p>
  <p id="aLi">舍利弗白佛言：<a id="a-Lj"></a>“世尊，<a id="a-Lk"></a>菩萨摩诃萨云何习应般若波罗蜜与般若波罗蜜相应？<a id="a-Ll"></a>”</p>
  <p id="aLm">佛告舍利弗：<a id="a-Ln"></a>“菩萨摩诃萨习应色空，<a id="a-Lo"></a>是名与般若波罗蜜相应；<a id="a-Lp"></a>习应受、<a id="a-Lq"></a>想、<a id="a-Lr"></a>行、<a id="a-Ls"></a>识空，<a id="a-Lt"></a>是名与般若波罗蜜相应。</p>
  <p id="aLu">“复次，<a id="a-Lv"></a>舍利弗，<a id="a-Lw"></a>菩萨摩诃萨习应眼空，<a id="a-Lx"></a>是名与般若波罗蜜相应；<a id="a-Ly"></a>习应耳、<a id="a-Lz"></a>鼻、<a id="a-M0"></a>舌、<a id="a-M1"></a>身、<a id="a-M2"></a>心空，<a id="a-M3"></a>是名与般若波罗蜜相应；<a id="a-M4"></a>习应色空，<a id="a-M5"></a>是名与般若波罗蜜相应；<a id="a-M6"></a>习应声、<a id="a-M7"></a>香、<a id="a-M8"></a>味、<a id="a-M9"></a>触、<a id="a-MA"></a>法空，<a id="a-MB"></a>是名与般若波罗蜜相应；<a id="a-MC"></a>习应眼界空、<a id="a-MD"></a>色界空、<a id="a-ME"></a>眼识界空，<a id="a-MF"></a>是名与般若波罗蜜相应；<a id="a-MG"></a>习应耳声识界、<a id="a-MH"></a>鼻香识界、<a id="a-MI"></a>舌味识界、<a id="a-MJ"></a>身触识界、<a id="a-MK"></a>意法识界空，<a id="a-ML"></a>是名与般若波罗蜜相应；<a id="a-MM"></a>习应苦空，<a id="a-MN"></a>是名与般若波罗蜜相应；<a id="a-MO"></a>习应集、<a id="a-MP"></a>灭、<a id="a-MQ"></a>道空，<a id="a-MR"></a>是名与般若波罗蜜相应；<a id="a-MS"></a>习应无明空，<a id="a-MT"></a>是名与般若波罗蜜相应；<a id="a-MU"></a>习应行、<a id="a-MV"></a>识、<a id="a-MW"></a>名色、<a id="a-MX"></a>六入、<a id="a-MY"></a>触、<a id="a-MZ"></a>受、<a id="a-Ma"></a>爱、<a id="a-Mb"></a>取、<a id="a-Mc"></a>有、<a id="a-Md"></a>生、<a id="a-Me"></a>老死空，<a id="a-Mf"></a>是名与般若波罗蜜相应；<a id="a-Mg"></a>习应一切诸法空若有为、<a id="a-Mh"></a>若无为，<a id="a-Mi"></a>是名与般若波罗蜜相应。</p>
  <p id="aMj">“复次，<a id="a-Mk"></a>舍利弗，<a id="a-Ml"></a>菩萨摩诃萨习应性空，<a id="a-Mm"></a>是名与般若波罗蜜相应。<a id="a-Mn"></a>如是，<a id="a-Mo"></a>舍利弗，<a id="a-Mp"></a>菩萨摩诃萨行般若波罗蜜，<a id="a-Mq"></a>习应七空，<a id="a-Mr"></a>所谓性空、<a id="a-Ms"></a>自相空、<a id="a-Mt"></a>诸法空、<a id="a-Mu"></a>无所得空、<a id="a-Mv"></a>无法空、<a id="a-Mw"></a>有法空、<a id="a-Mx"></a>无法有法空，<a id="a-My"></a>是名与般若波罗蜜相应。<a id="a-Mz"></a>”</p>
  <p id="aN0">佛告舍利弗：<a id="a-N1"></a>“菩萨摩诃萨习应七空时，<a id="a-N2"></a>不见色若相应、<a id="a-N3"></a>若不相应，<a id="a-N4"></a>不见受、<a id="a-N5"></a>想、<a id="a-N6"></a>行、<a id="a-N7"></a>识若相应、<a id="a-N8"></a>若不相应；<a id="a-N9"></a>不见色若生相、<a id="a-NA"></a>若灭相，<a id="a-NB"></a>不见受、<a id="a-NC"></a>想、<a id="a-ND"></a>行、<a id="a-NE"></a>识若生相、<a id="a-NF"></a>若灭相；<a id="a-NG"></a>不见色若垢相、<a id="a-NH"></a>若净相，<a id="a-NI"></a>不见受、<a id="a-NJ"></a>想、<a id="a-NK"></a>行、<a id="a-NL"></a>识若垢相、<a id="a-NM"></a>若净相；<a id="a-NN"></a>不见色与受合，<a id="a-NO"></a>不见受与想合，<a id="a-NP"></a>不见想与行合，<a id="a-NQ"></a>不见行与识合。<a id="a-NR"></a>何以故？<a id="a-NS"></a>无有法与法合者，<a id="a-NT"></a>其性空故。<a id="a-NU"></a>舍利弗，<a id="a-NV"></a>色空中无有色，<a id="a-NW"></a>受、<a id="a-NX"></a>想、<a id="a-NY"></a>行、<a id="a-NZ"></a>识空中无有识。<a id="a-Na"></a>舍利弗，<a id="a-Nb"></a>色空故无恼坏相，<a id="a-Nc"></a>受空故无受相，<a id="a-Nd"></a>想空故无知相，<a id="a-Ne"></a>行空故无作相，<a id="a-Nf"></a>识空故无觉相。<a id="a-Ng"></a>何以故？<a id="a-Nh"></a>舍利弗，<a id="a-Ni"></a>非色异空，<a id="a-Nj"></a>非空异色，<a id="a-Nk"></a>色即是空，<a id="a-Nl"></a>空即是色，<a id="a-Nm"></a>受、<a id="a-Nn"></a>想、<a id="a-No"></a>行、<a id="a-Np"></a>识亦如是。<a id="a-Nq"></a>舍利弗，<a id="a-Nr"></a>是诸法空相，<a id="a-Ns"></a>不生不灭，<a id="a-Nt"></a>不垢不净，<a id="a-Nu"></a>不增不减。<a id="a-Nv"></a>是空法非过去、<a id="a-Nw"></a>非未来、<a id="a-Nx"></a>非现在。<a id="a-Ny"></a>是故空中无色，<a id="a-Nz"></a>无受、<a id="a-O0"></a>想、<a id="a-O1"></a>行、<a id="a-O2"></a>识，<a id="a-O3"></a>无眼、<a id="a-O4"></a>耳、<a id="a-O5"></a>鼻、<a id="a-O6"></a>舌、<a id="a-O7"></a>身、<a id="a-O8"></a>意，<a id="a-O9"></a>无色、<a id="a-OA"></a>声、<a id="a-OB"></a>香、<a id="a-OC"></a>味、<a id="a-OD"></a>触、<a id="a-OE"></a>法，<a id="a-OF"></a>无眼界乃至无意识界，<a id="a-OG"></a>亦无无明亦无无明尽，<a id="a-OH"></a>乃至亦无老死亦无老死尽，<a id="a-OI"></a>无苦集灭道，<a id="a-OJ"></a>亦无智，<a id="a-OK"></a>亦无得，<a id="a-OL"></a>亦无须陀洹，<a id="a-OM"></a>无须陀洹果，<a id="a-ON"></a>无斯陀含，<a id="a-OO"></a>无斯陀含果，<a id="a-OP"></a>无阿那含，<a id="a-OQ"></a>无阿那含果，<a id="a-OR"></a>无阿罗汉，<a id="a-OS"></a>无阿罗汉果，<a id="a-OT"></a>无辟支佛，<a id="a-OU"></a>无辟支佛道，<a id="a-OV"></a>亦无佛亦无佛道。<a id="a-OW"></a>舍利弗，<a id="a-OX"></a>菩萨摩诃萨如是习应，<a id="a-OY"></a>是名与般若波罗蜜相应。</p>
  <p id="aOZ">“舍利弗，<a id="a-Oa"></a>是菩萨摩诃萨行般若波罗蜜，<a id="a-Ob"></a>不见般若波罗蜜若相应、<a id="a-Oc"></a>若不相应，<a id="a-Od"></a>不见檀那波罗蜜、<a id="a-Oe"></a>尸罗波罗蜜、<a id="a-Of"></a>羼提波罗蜜、<a id="a-Og"></a>毗梨耶波罗蜜、<a id="a-Oh"></a>禅那波罗蜜若相应、<a id="a-Oi"></a>若不相应，<a id="a-Oj"></a>亦不见色若相应、<a id="a-Ok"></a>若不相应，<a id="a-Ol"></a>不见受、<a id="a-Om"></a>想、<a id="a-On"></a>行、<a id="a-Oo"></a>识若相应、<a id="a-Op"></a>若不相应，<a id="a-Oq"></a>不见眼乃至意、<a id="a-Or"></a>色乃至法、<a id="a-Os"></a>眼色识界乃至意法识界若相应、<a id="a-Ot"></a>若不相应，<a id="a-Ou"></a>不见四念处乃至八圣道分、<a id="a-Ov"></a>佛十力乃至一切种智若相应、<a id="a-Ow"></a>若不相应。<a id="a-Ox"></a>如是，<a id="a-Oy"></a>舍利弗，<a id="a-Oz"></a>当知菩萨摩诃萨与般若波罗蜜相应。</p>
  <p id="aP0">“复次，<a id="a-P1"></a>舍利弗，<a id="a-P2"></a>菩萨摩诃萨行般若波罗蜜时，<a id="a-P3"></a>空不与空合，<a id="a-P4"></a>无相不与无相合，<a id="a-P5"></a>无作不与无作合。<a id="a-P6"></a>何以故？<a id="a-P7"></a>空、<a id="a-P8"></a>无相、<a id="a-P9"></a>无作无有合与不合。<a id="a-PA"></a>舍利弗，<a id="a-PB"></a>菩萨摩诃萨如是习应，<a id="a-PC"></a>是名与般若波罗蜜相应。</p>
  <p id="aPD">“复次，<a id="a-PE"></a>舍利弗，<a id="a-PF"></a>菩萨摩诃萨行般若波罗蜜时，<a id="a-PG"></a>入诸法自相空，<a id="a-PH"></a>入已色不作合，<a id="a-PI"></a>不作不合；<a id="a-PJ"></a>受、<a id="a-PK"></a>想、<a id="a-PL"></a>行、<a id="a-PM"></a>识不作合，<a id="a-PN"></a>不作不合。<a id="a-PO"></a>色不与前际合。<a id="a-PP"></a>何以故？<a id="a-PQ"></a>不见前际故。<a id="a-PR"></a>色不与后际合。<a id="a-PS"></a>何以故？<a id="a-PT"></a>不见后际故。<a id="a-PU"></a>色不与现在合。<a id="a-PV"></a>何以故？<a id="a-PW"></a>不见现在故。<a id="a-PX"></a>受、<a id="a-PY"></a>想、<a id="a-PZ"></a>行、<a id="a-Pa"></a>识亦如是。</p>
  <p id="aPb">“复次，<a id="a-Pc"></a>舍利弗，<a id="a-Pd"></a>菩萨摩诃萨行般若波罗蜜，<a id="a-Pe"></a>前际不与后际合，<a id="a-Pf"></a>后际不与前际合，<a id="a-Pg"></a>现在不与前际、<a id="a-Ph"></a>后际合，<a id="a-Pi"></a>前际、<a id="a-Pj"></a>后际亦不与现在合，<a id="a-Pk"></a>三际名空故。<a id="a-Pl"></a>舍利弗，<a id="a-Pm"></a>菩萨摩诃萨如是习应，<a id="a-Pn"></a>是名与般若波罗蜜相应。</p>
  <p id="aPo">“复次，<a id="a-Pp"></a>舍利弗，<a id="a-Pq"></a>菩萨摩诃萨行般若波罗蜜，<a id="a-Pr"></a>萨婆若不与过去世合。<a id="a-Ps"></a>何以故？<a id="a-Pt"></a>过去世不可见，<a id="a-Pu"></a>何况萨婆若与过去世合？<a id="a-Pv"></a>萨婆若不与未来世合。<a id="a-Pw"></a>何以故？<a id="a-Px"></a>未来世不可见，<a id="a-Py"></a>何况萨婆若与未来世合？<a id="a-Pz"></a>萨婆若不与现在世合。<a id="a-Q0"></a>何以故？<a id="a-Q1"></a>现在世不可见，<a id="a-Q2"></a>何况萨婆若与现在世合？<a id="a-Q3"></a>舍利弗，<a id="a-Q4"></a>菩萨摩诃萨如是习应，<a id="a-Q5"></a>是名与般若波罗蜜相应。</p>
  <p id="aQ6">“复次，<a id="a-Q7"></a>舍利弗，<a id="a-Q8"></a>菩萨摩诃萨行般若波罗蜜，<a id="a-Q9"></a>色不与萨婆若合，<a id="a-QA"></a>色不可见故，<a id="a-QB"></a>受、<a id="a-QC"></a>想、<a id="a-QD"></a>行、<a id="a-QE"></a>识亦如是。<a id="a-QF"></a>眼不与萨婆若合，<a id="a-QG"></a>眼不可见故，<a id="a-QH"></a>耳、<a id="a-QI"></a>鼻、<a id="a-QJ"></a>舌、<a id="a-QK"></a>身、<a id="a-QL"></a>意亦如是。<a id="a-QM"></a>色不与萨婆若合，<a id="a-QN"></a>色不可见故，<a id="a-QO"></a>声、<a id="a-QP"></a>香、<a id="a-QQ"></a>味、<a id="a-QR"></a>触、<a id="a-QS"></a>法亦如是。<a id="a-QT"></a>舍利弗，<a id="a-QU"></a>菩萨摩诃萨如是习应，<a id="a-QV"></a>是名与般若波罗蜜相应。</p>
  <p id="aQW">“复次，<a id="a-QX"></a>舍利弗，<a id="a-QY"></a>菩萨摩诃萨行般若波罗蜜，<a id="a-QZ"></a>檀那波罗蜜不与萨婆若合，<a id="a-Qa"></a>檀那波罗蜜不可见故，<a id="a-Qb"></a>乃至般若波罗蜜亦如是；<a id="a-Qc"></a>四念处不与萨婆若合，<a id="a-Qd"></a>四念处不可见故，<a id="a-Qe"></a>乃至八圣道分亦如是；<a id="a-Qf"></a>佛十力乃至十八不共法不与萨婆若合，<a id="a-Qg"></a>佛十力乃至十八不共法不可见故。<a id="a-Qh"></a>舍利弗，<a id="a-Qi"></a>菩萨摩诃萨如是习应，<a id="a-Qj"></a>是名与般若波罗蜜相应。</p>
  <p id="aQk">“复次，<a id="a-Ql"></a>舍利弗，<a id="a-Qm"></a>菩萨摩诃萨行般若波罗蜜，<a id="a-Qn"></a>佛不与萨婆若合，<a id="a-Qo"></a>萨婆若不与佛合，<a id="a-Qp"></a>菩提不与萨婆若合，<a id="a-Qq"></a>萨婆若不与菩提合。<a id="a-Qr"></a>何以故？<a id="a-Qs"></a>佛即是萨婆若，<a id="a-Qt"></a>萨婆若即是佛，<a id="a-Qu"></a>菩提即是萨婆若，<a id="a-Qv"></a>萨婆若即是菩提。<a id="a-Qw"></a>舍利弗，<a id="a-Qx"></a>菩萨摩诃萨行般若波罗蜜如是习应，<a id="a-Qy"></a>是名与般若波罗蜜相应。</p>
  <p id="aQz">“复次，<a id="a-R0"></a>舍利弗，<a id="a-R1"></a>菩萨摩诃萨行般若波罗蜜，<a id="a-R2"></a>不习色有，<a id="a-R3"></a>不习色无，<a id="a-R4"></a>受、<a id="a-R5"></a>想、<a id="a-R6"></a>行、<a id="a-R7"></a>识亦如是；<a id="a-R8"></a>不习色有常，<a id="a-R9"></a>不习色无常，<a id="a-RA"></a>受、<a id="a-RB"></a>想、<a id="a-RC"></a>行、<a id="a-RD"></a>识亦如是；<a id="a-RE"></a>不习色苦，<a id="a-RF"></a>不习色乐，<a id="a-RG"></a>受、<a id="a-RH"></a>想、<a id="a-RI"></a>行、<a id="a-RJ"></a>识亦如是；<a id="a-RK"></a>不习色我，<a id="a-RL"></a>不习色非我，<a id="a-RM"></a>受、<a id="a-RN"></a>想、<a id="a-RO"></a>行、<a id="a-RP"></a>识亦如是；<a id="a-RQ"></a>不习色寂灭，<a id="a-RR"></a>不习色不寂灭，<a id="a-RS"></a>受、<a id="a-RT"></a>想、<a id="a-RU"></a>行、<a id="a-RV"></a>识亦如是；<a id="a-RW"></a>不习色空，<a id="a-RX"></a>不习色非空，<a id="a-RY"></a>受、<a id="a-RZ"></a>想、<a id="a-Ra"></a>行、<a id="a-Rb"></a>识亦如是；<a id="a-Rc"></a>不习色有相，<a id="a-Rd"></a>不习色无相，<a id="a-Re"></a>受、<a id="a-Rf"></a>想、<a id="a-Rg"></a>行、<a id="a-Rh"></a>识亦如是；<a id="a-Ri"></a>不习色有作，<a id="a-Rj"></a>不习色无作，<a id="a-Rk"></a>受、<a id="a-Rl"></a>想、<a id="a-Rm"></a>行、<a id="a-Rn"></a>识亦如是。<a id="a-Ro"></a>是菩萨摩诃萨行般若波罗蜜时，<a id="a-Rp"></a>不作是念：<a id="a-Rq"></a>我行般若波罗蜜，<a id="a-Rr"></a>不行般若波罗蜜，<a id="a-Rs"></a>非行非不行般若波罗蜜。<a id="a-Rt"></a>舍利弗，<a id="a-Ru"></a>菩萨摩诃萨如是习应，<a id="a-Rv"></a>是名与般若波罗蜜相应。</p>
  <p id="aRw">“复次，<a id="a-Rx"></a>舍利弗，<a id="a-Ry"></a>菩萨摩诃萨不为般若波罗蜜故行般若波罗蜜，<a id="a-Rz"></a>不为檀那波罗蜜、<a id="a-S0"></a>尸罗波罗蜜、<a id="a-S1"></a>羼提波罗蜜、<a id="a-S2"></a>毗梨耶波罗蜜、<a id="a-S3"></a>禅那波罗蜜故行般若波罗蜜，<a id="a-S4"></a>不为阿鞞跋致地故行般若波罗蜜，<a id="a-S5"></a>不为成就众生故行般若波罗蜜，<a id="a-S6"></a>不为净佛世界故行般若波罗蜜，<a id="a-S7"></a>不为佛十力、<a id="a-S8"></a>四无所畏、<a id="a-S9"></a>四无礙智、<a id="a-SA"></a>十八不共法故行般若波罗蜜，<a id="a-SB"></a>不为内空故行般若波罗蜜，<a id="a-SC"></a>不为外空、<a id="a-SD"></a>内外空、<a id="a-SE"></a>空空、<a id="a-SF"></a>大空、<a id="a-SG"></a>第一义空、<a id="a-SH"></a>有为空、<a id="a-SI"></a>无为空、<a id="a-SJ"></a>毕竟空、<a id="a-SK"></a>无始空、<a id="a-SL"></a>散空、<a id="a-SM"></a>性空、<a id="a-SN"></a>诸法空、<a id="a-SO"></a>自相空、<a id="a-SP"></a>不可得空、<a id="a-SQ"></a>无法空、<a id="a-SR"></a>有法空、<a id="a-SS"></a>无法有法空故行般若波罗蜜，<a id="a-ST"></a>不为如、<a id="a-SU"></a>法性、<a id="a-SV"></a>实际故行般若波罗蜜。<a id="a-SW"></a>何以故？<a id="a-SX"></a>是菩萨摩诃萨行般若波罗蜜时，<a id="a-SY"></a>不坏诸法相故。<a id="a-SZ"></a>如是习应，<a id="a-Sa"></a>是名与般若波罗蜜相应。</p>
  <p id="aSb">“复次，<a id="a-Sc"></a>舍利弗，<a id="a-Sd"></a>菩萨摩诃萨行般若波罗蜜，<a id="a-Se"></a>不为如意神通故行般若波罗蜜；<a id="a-Sf"></a>不为天耳故，<a id="a-Sg"></a>不为他心智故，<a id="a-Sh"></a>不为宿命智故，<a id="a-Si"></a>不为天眼故，<a id="a-Sj"></a>不为漏尽神通故行般若波罗蜜。<a id="a-Sk"></a>何以故？<a id="a-Sl"></a>菩萨摩诃萨行般若波罗蜜，<a id="a-Sm"></a>尚不见般若波罗蜜，<a id="a-Sn"></a>何况见菩萨神通？<a id="a-So"></a>舍利弗，<a id="a-Sp"></a>菩萨摩诃萨如是行，<a id="a-Sq"></a>是名与般若波罗蜜相应。</p>
  <p id="aSr">“复次，<a id="a-Ss"></a>舍利弗，<a id="a-St"></a>菩萨摩诃萨行般若波罗蜜，<a id="a-Su"></a>不作是念‘我以如意神通飞到东方，<a id="a-Sv"></a>供养恭敬如恒河沙等诸佛，<a id="a-Sw"></a>南西北方、<a id="a-Sx"></a>四维、<a id="a-Sy"></a>上下亦复如是’。</p>
  <p id="aSz">“复次，<a id="a-T0"></a>舍利弗，<a id="a-T1"></a>菩萨摩诃萨行般若波罗蜜，<a id="a-T2"></a>不作是念‘我以天耳闻十方诸佛所说法’，<a id="a-T3"></a>不作是念‘我以他心智知十方众生心所念’，<a id="a-T4"></a>不作是念‘我以宿命通知十方众生宿命所作’，<a id="a-T5"></a>不作是念‘我以天眼见十方众生死此生彼’。<a id="a-T6"></a>舍利弗，<a id="a-T7"></a>菩萨摩诃萨如是行，<a id="a-T8"></a>是名与般若波罗蜜相应，<a id="a-T9"></a>亦能度无量阿僧祇众生。<a id="a-TA"></a>舍利弗，<a id="a-TB"></a>菩萨摩诃萨能如是行般若波罗蜜，<a id="a-TC"></a>恶魔不能得其便，<a id="a-TD"></a>世间众事所欲随意。<a id="a-TE"></a>十方各如恒河沙等诸佛，<a id="a-TF"></a>皆悉拥护是菩萨，<a id="a-TG"></a>令不堕声闻、<a id="a-TH"></a>辟支佛地。<a id="a-TI"></a>四天王天乃至阿迦尼吒天，<a id="a-TJ"></a>皆亦拥护是菩萨不令有礙。<a id="a-TK"></a>是菩萨所有重罪现世轻受。<a id="a-TL"></a>何以故？<a id="a-TM"></a>是菩萨摩诃萨用普慈加众生故。<a id="a-TN"></a>舍利弗，<a id="a-TO"></a>菩萨摩诃萨如是行，<a id="a-TP"></a>是名与般若波罗蜜相应。</p>
  <p id="aTQ">“复次，<a id="a-TR"></a>舍利弗，<a id="a-TS"></a>菩萨摩诃萨行般若波罗蜜时，<a id="a-TT"></a>疾得诸陀罗尼门、<a id="a-TU"></a>诸三昧门，<a id="a-TV"></a>所生处常值诸佛，<a id="a-TW"></a>乃至阿耨多罗三藐三菩提初不离见佛。<a id="a-TX"></a>舍利弗，<a id="a-TY"></a>菩萨摩诃萨如是习应，<a id="a-TZ"></a>是名与般若波罗蜜相应。</p>
  <p id="aTa">“复次，<a id="a-Tb"></a>舍利弗，<a id="a-Tc"></a>菩萨摩诃萨行般若波罗蜜时，<a id="a-Td"></a>不作是念：<a id="a-Te"></a>有法与法若合若不合、<a id="a-Tf"></a>若等若不等。<a id="a-Tg"></a>何以故？<a id="a-Th"></a>是菩萨摩诃萨不见是法与余法若合若不合、<a id="a-Ti"></a>若等若不等。<a id="a-Tj"></a>舍利弗，<a id="a-Tk"></a>菩萨摩诃萨如是习应，<a id="a-Tl"></a>是名与般若波罗蜜相应。</p>
  <p id="aTm">“复次，<a id="a-Tn"></a>舍利弗，<a id="a-To"></a>菩萨摩诃萨行般若波罗蜜，<a id="a-Tp"></a>不作是念：<a id="a-Tq"></a>我当疾得法性若不得。<a id="a-Tr"></a>何以故？<a id="a-Ts"></a>法性非得相故。<a id="a-Tt"></a>舍利弗，<a id="a-Tu"></a>菩萨摩诃萨如是习应，<a id="a-Tv"></a>是名与般若波罗蜜相应。</p>
  <p id="aTw">“复次，<a id="a-Tx"></a>舍利弗，<a id="a-Ty"></a>菩萨摩诃萨行般若波罗蜜时，<a id="a-Tz"></a>不见有法出法性者。<a id="a-U0"></a>如是习应，<a id="a-U1"></a>是名与般若波罗蜜相应。</p>
  <p id="aU2">“复次，<a id="a-U3"></a>舍利弗，<a id="a-U4"></a>菩萨摩诃萨行般若波罗蜜时，<a id="a-U5"></a>不作是念：<a id="a-U6"></a>法性分别诸法。<a id="a-U7"></a>如是习应，<a id="a-U8"></a>是名与般若波罗蜜相应。</p>
  <p id="aU9">“复次，<a id="a-UA"></a>舍利弗，<a id="a-UB"></a>菩萨摩诃萨行般若波罗蜜时，<a id="a-UC"></a>不作是念：<a id="a-UD"></a>是法能得法性若不得。<a id="a-UE"></a>何以故？<a id="a-UF"></a>是菩萨不见用是法能得法性若不得。<a id="a-UG"></a>舍利弗，<a id="a-UH"></a>菩萨摩诃萨如是习应，<a id="a-UI"></a>是名与般若波罗蜜相应。</p>
  <p id="aUJ">“复次，<a id="a-UK"></a>舍利弗，<a id="a-UL"></a>菩萨摩诃萨行般若波罗蜜时，<a id="a-UM"></a>法性不与空合，<a id="a-UN"></a>空不与法性合。<a id="a-UO"></a>如是习应，<a id="a-UP"></a>是名与般若波罗蜜相应。</p>
  <p id="aUQ">“复次，<a id="a-UR"></a>舍利弗，<a id="a-US"></a>菩萨摩诃萨行般若波罗蜜时，<a id="a-UT"></a>眼界不与空合，<a id="a-UU"></a>空不与眼界合；<a id="a-UV"></a>色界不与空合，<a id="a-UW"></a>空不与色界合；<a id="a-UX"></a>眼识界不与空合，<a id="a-UY"></a>空不与眼识界合；<a id="a-UZ"></a>乃至意界不与空合，<a id="a-Ua"></a>空不与意界合；<a id="a-Ub"></a>法界不与空合，<a id="a-Uc"></a>空不与法界合；<a id="a-Ud"></a>意识界不与空合，<a id="a-Ue"></a>空不与意识界合。<a id="a-Uf"></a>是故，<a id="a-Ug"></a>舍利弗，<a id="a-Uh"></a>是空相应名为第一相应。<a id="a-Ui"></a>舍利弗，<a id="a-Uj"></a>空行菩萨摩诃萨，<a id="a-Uk"></a>不堕声闻、<a id="a-Ul"></a>辟支佛地，<a id="a-Um"></a>能净佛国土成就众生，<a id="a-Un"></a>疾得阿耨多罗三藐三菩提。</p>
  <p id="aUo">“舍利弗，<a id="a-Up"></a>诸相应中般若波罗蜜相应，<a id="a-Uq"></a>为最第一，<a id="a-Ur"></a>最尊，<a id="a-Us"></a>最胜，<a id="a-Ut"></a>最妙，<a id="a-Uu"></a>为无有上。<a id="a-Uv"></a>何以故？<a id="a-Uw"></a>是菩萨摩诃萨行般若波罗蜜相应，<a id="a-Ux"></a>所谓空、<a id="a-Uy"></a>无相、<a id="a-Uz"></a>无作故。<a id="a-V0"></a>当知是菩萨如受记无异，<a id="a-V1"></a>若近受记。</p>
  <p id="aV2">“舍利弗，<a id="a-V3"></a>菩萨摩诃萨如是相应者，<a id="a-V4"></a>能为无量阿僧祇众生作益厚。<a id="a-V5"></a>是菩萨摩诃萨亦不作是念：<a id="a-V6"></a>‘我与般若波罗蜜相应’，<a id="a-V7"></a>‘诸佛当授我记’，<a id="a-V8"></a>‘我当近受记’，<a id="a-V9"></a>‘我当得净佛世界’，<a id="a-VA"></a>‘我得阿耨多罗三藐三菩提当转法轮’。<a id="a-VB"></a>何以故？<a id="a-VC"></a>是菩萨摩诃萨不见有法出于法性，<a id="a-VD"></a>亦不见有法行般若波罗蜜，<a id="a-VE"></a>亦不见有法诸佛授记，<a id="a-VF"></a>亦不见有法得阿耨多罗三藐三菩提。<a id="a-VG"></a>何以故？<a id="a-VH"></a>菩萨摩诃萨行般若波罗蜜时，<a id="a-VI"></a>不生我相、<a id="a-VJ"></a>众生相乃至知者见者相。<a id="a-VK"></a>何以故？<a id="a-VL"></a>众生毕竟不生不灭故，<a id="a-VM"></a>众生无有生，<a id="a-VN"></a>无有灭。<a id="a-VO"></a>若法无有生相，<a id="a-VP"></a>无有灭相，<a id="a-VQ"></a>云何有法当行般若波罗蜜？<a id="a-VR"></a>如是，<a id="a-VS"></a>舍利弗，<a id="a-VT"></a>菩萨摩诃萨不见众生故，<a id="a-VU"></a>为行般若波罗蜜；<a id="a-VV"></a>众生不受故，<a id="a-VW"></a>众生空故，<a id="a-VX"></a>众生不可得故，<a id="a-VY"></a>众生离故，<a id="a-VZ"></a>为行般若波罗蜜。</p>
  <p id="aVa">“舍利弗，<a id="a-Vb"></a>菩萨摩诃萨于诸相应中，<a id="a-Vc"></a>为最第一相应，<a id="a-Vd"></a>所谓空相应，<a id="a-Ve"></a>是空相应胜余相应。<a id="a-Vf"></a>菩萨摩诃萨如是习空，<a id="a-Vg"></a>能生大慈大悲。<a id="a-Vh"></a>菩萨摩诃萨如是习空，<a id="a-Vi"></a>不生悭心，<a id="a-Vj"></a>不生犯戒心，<a id="a-Vk"></a>不生瞋心，<a id="a-Vl"></a>不生懈怠心，<a id="a-Vm"></a>不生乱心，<a id="a-Vn"></a>不生无智心。<a id="a-Vo"></a>”</p>
 </body>
</html>