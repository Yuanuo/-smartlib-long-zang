<!doctype html>
<html id="z3IBTAQAd" data-ver="1602">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第十五</h1>
  <h2 id="a2">经耳闻持品第四十五</h2>
  <p id="a3">尔时，<a id="a-4"></a>释提桓因作是念：<a id="a-5"></a>“若善男子、<a id="a-6"></a>善女人得闻般若波罗蜜经耳者，<a id="a-7"></a>是人于前世佛作功德，<a id="a-8"></a>与善知识相随，<a id="a-9"></a>何况受持亲近读诵正忆念如说行！<a id="a-A"></a>当知是善男子、<a id="a-B"></a>善女人多亲近诸佛，<a id="a-C"></a>能得听受、<a id="a-D"></a>亲近、<a id="a-E"></a>读诵，<a id="a-F"></a>乃至正忆念、<a id="a-G"></a>如说修行、<a id="a-H"></a>能问能答。<a id="a-I"></a>当知是善男子、<a id="a-J"></a>善女人于前世多供养亲近诸佛故，<a id="a-K"></a>闻是深般若波罗蜜不惊、<a id="a-L"></a>不怖、<a id="a-M"></a>不畏。<a id="a-N"></a>当知是人亦于无量亿劫，<a id="a-O"></a>行檀那波罗蜜、<a id="a-P"></a>尸罗波罗蜜、<a id="a-Q"></a>羼提波罗蜜、<a id="a-R"></a>毗梨耶波罗蜜、<a id="a-S"></a>禅那波罗蜜、<a id="a-T"></a>般若波罗蜜。<a id="a-U"></a>”</p>
  <p id="aV">尔时，<a id="a-W"></a>舍利弗白佛言：<a id="a-X"></a>“世尊，<a id="a-Y"></a>若有善男子、<a id="a-Z"></a>善女人，<a id="a-a"></a>闻是深般若波罗蜜不惊、<a id="a-b"></a>不怖、<a id="a-c"></a>不畏，<a id="a-d"></a>闻已受持亲近如说习行，<a id="a-e"></a>当知是善男子、<a id="a-f"></a>善女人如阿毗跋致菩萨摩诃萨。<a id="a-g"></a>何以故？<a id="a-h"></a>世尊，<a id="a-i"></a>是般若波罗蜜甚深，<a id="a-j"></a>若先世不久行檀那波罗蜜、<a id="a-k"></a>尸罗波罗蜜、<a id="a-l"></a>羼提波罗蜜、<a id="a-m"></a>毗梨耶波罗蜜、<a id="a-n"></a>禅那波罗蜜、<a id="a-o"></a>般若波罗蜜，<a id="a-p"></a>终不能信解深般若波罗蜜。<a id="a-q"></a>世尊，<a id="a-r"></a>若有善男子、<a id="a-s"></a>善女人呰毁深般若波罗蜜者，<a id="a-t"></a>当知是人前世亦呰毁深般若波罗蜜。<a id="a-u"></a>何以故？<a id="a-v"></a>是善男子、<a id="a-w"></a>善女人闻说深般若波罗蜜时，<a id="a-x"></a>无有信乐，<a id="a-y"></a>心不清净。<a id="a-z"></a>是善男子、<a id="a-10"></a>善女人先世不难不问诸佛及弟子，<a id="a-11"></a>云何应行檀那波罗蜜、<a id="a-12"></a>尸罗波罗蜜、<a id="a-13"></a>羼提波罗蜜、<a id="a-14"></a>毗梨耶波罗蜜、<a id="a-15"></a>禅那波罗蜜、<a id="a-16"></a>般若波罗蜜？<a id="a-17"></a>云何应修内空？<a id="a-18"></a>乃至云何应修无法有法空？<a id="a-19"></a>云何应修四念处？<a id="a-1A"></a>乃至云何应修八圣道分？<a id="a-1B"></a>云何应修佛十力？<a id="a-1C"></a>乃至云何应修十八不共法？<a id="a-1D"></a>”</p>
  <p id="a1E">释提桓因语舍利弗：<a id="a-1F"></a>“是深般若波罗蜜，<a id="a-1G"></a>若有善男子、<a id="a-1H"></a>善女人，<a id="a-1I"></a>不久行檀那波罗蜜、<a id="a-1J"></a>尸罗波罗蜜、<a id="a-1K"></a>羼提波罗蜜、<a id="a-1L"></a>毗梨耶波罗蜜、<a id="a-1M"></a>禅那波罗蜜、<a id="a-1N"></a>般若波罗蜜，<a id="a-1O"></a>不行内空、<a id="a-1P"></a>外空乃至无法有法空，<a id="a-1Q"></a>不行四禅、<a id="a-1R"></a>四无量心、<a id="a-1S"></a>四无色定，<a id="a-1T"></a>不行四念处乃至八圣道分，<a id="a-1U"></a>不行佛十力乃至十八不共法，<a id="a-1V"></a>如是人不信解是般若波罗蜜有何可怪？<a id="a-1W"></a>大德舍利弗，<a id="a-1X"></a>我礼般若波罗蜜，<a id="a-1Y"></a>礼般若波罗蜜是礼一切智。<a id="a-1Z"></a>”</p>
  <p id="a1a">佛告释提桓因言：<a id="a-1b"></a>“如是，<a id="a-1c"></a>如是，<a id="a-1d"></a>憍尸迦，<a id="a-1e"></a>礼般若波罗蜜是礼一切智。<a id="a-1f"></a>何以故？<a id="a-1g"></a>憍尸迦，<a id="a-1h"></a>诸佛一切智皆从般若波罗蜜生，<a id="a-1i"></a>一切智即是般若波罗蜜。<a id="a-1j"></a>以是故，<a id="a-1k"></a>憍尸迦，<a id="a-1l"></a>善男子、<a id="a-1m"></a>善女人欲住一切智，<a id="a-1n"></a>当住般若波罗蜜。<a id="a-1o"></a>善男子、<a id="a-1p"></a>善女人欲生道种智，<a id="a-1q"></a>当习行般若波罗蜜；<a id="a-1r"></a>欲断一切诸结及习，<a id="a-1s"></a>当习行般若波罗蜜。<a id="a-1t"></a>善男子、<a id="a-1u"></a>善女人欲转法轮，<a id="a-1v"></a>当习行般若波罗蜜。<a id="a-1w"></a>善男子、<a id="a-1x"></a>善女人欲得须陀洹果、<a id="a-1y"></a>斯陀含果、<a id="a-1z"></a>阿那含果、<a id="a-20"></a>阿罗汉果，<a id="a-21"></a>当习行般若波罗蜜；<a id="a-22"></a>欲得辟支佛道，<a id="a-23"></a>当习行般若波罗蜜；<a id="a-24"></a>欲教众生令得须陀洹果、<a id="a-25"></a>斯陀含果、<a id="a-26"></a>阿那含果、<a id="a-27"></a>阿罗汉果、<a id="a-28"></a>辟支佛道，<a id="a-29"></a>当习行般若波罗蜜。<a id="a-2A"></a>若善男子、<a id="a-2B"></a>善女人欲教众生令得阿耨多罗三藐三菩提，<a id="a-2C"></a>若欲总摄比丘僧，<a id="a-2D"></a>当习行般若波罗蜜。<a id="a-2E"></a>”</p>
  <p id="a2F">释提桓因白佛言：<a id="a-2G"></a>“世尊，<a id="a-2H"></a>菩萨摩诃萨欲行般若波罗蜜时，<a id="a-2I"></a>云何名住般若波罗蜜、<a id="a-2J"></a>禅那波罗蜜、<a id="a-2K"></a>毗梨耶波罗蜜、<a id="a-2L"></a>羼提波罗蜜、<a id="a-2M"></a>尸罗波罗蜜、<a id="a-2N"></a>檀那波罗蜜？<a id="a-2O"></a>云何住内空、<a id="a-2P"></a>外空乃至无法有法空？<a id="a-2Q"></a>云何住四禅、<a id="a-2R"></a>四无量心、<a id="a-2S"></a>四无色定、<a id="a-2T"></a>五神通？<a id="a-2U"></a>云何住四念处乃至八圣道分？<a id="a-2V"></a>云何住佛十力乃至十八不共法？<a id="a-2W"></a>世尊，<a id="a-2X"></a>菩萨摩诃萨，<a id="a-2Y"></a>云何习行般若波罗蜜乃至檀那波罗蜜、<a id="a-2Z"></a>内空乃至十八不共法？<a id="a-2a"></a>”</p>
  <p id="a2b">佛语释提桓因言：<a id="a-2c"></a>“善哉！<a id="a-2d"></a>善哉！<a id="a-2e"></a>憍尸迦，<a id="a-2f"></a>汝能乐问是事，<a id="a-2g"></a>皆是佛神力。</p>
  <p id="a2h">“憍尸迦，<a id="a-2i"></a>若菩萨摩诃萨行般若波罗蜜时，<a id="a-2j"></a>若不住色中为习行般若波罗蜜，<a id="a-2k"></a>若不住受、<a id="a-2l"></a>想、<a id="a-2m"></a>行、<a id="a-2n"></a>识中为习行般若波罗蜜，<a id="a-2o"></a>眼、<a id="a-2p"></a>耳、<a id="a-2q"></a>鼻、<a id="a-2r"></a>舌、<a id="a-2s"></a>身、<a id="a-2t"></a>意、<a id="a-2u"></a>色、<a id="a-2v"></a>声、<a id="a-2w"></a>香、<a id="a-2x"></a>味、<a id="a-2y"></a>触、<a id="a-2z"></a>法、<a id="a-30"></a>眼界乃至意识界亦如是。<a id="a-31"></a>憍尸迦，<a id="a-32"></a>若菩萨摩诃萨不住般若波罗蜜中为习般若波罗蜜，<a id="a-33"></a>不住禅那波罗蜜中为习禅那波罗蜜，<a id="a-34"></a>不住毗梨耶波罗蜜中为习毗梨耶波罗蜜，<a id="a-35"></a>不住羼提波罗蜜中为习羼提波罗蜜，<a id="a-36"></a>不住尸罗波罗蜜中为习尸罗波罗蜜，<a id="a-37"></a>不住檀那波罗蜜中为习檀那波罗蜜。<a id="a-38"></a>如是，<a id="a-39"></a>憍尸迦，<a id="a-3A"></a>是名菩萨摩诃萨不住般若波罗蜜中为习般若波罗蜜。<a id="a-3B"></a>憍尸迦，<a id="a-3C"></a>不住内空中为习内空，<a id="a-3D"></a>乃至不住无法有法空中为习无法有法空，<a id="a-3E"></a>不住四禅中为习四禅，<a id="a-3F"></a>不住四无量心中为习四无量心，<a id="a-3G"></a>不住四无色定中为习四无色定，<a id="a-3H"></a>不住五神通中为习五神通，<a id="a-3I"></a>不住四念处中为习四念处，<a id="a-3J"></a>乃至不住八圣道分中为习八圣道分，<a id="a-3K"></a>不住佛十力中为习佛十力，<a id="a-3L"></a>乃至不住十八不共法中为习十八不共法。<a id="a-3M"></a>何以故？<a id="a-3N"></a>憍尸迦，<a id="a-3O"></a>是菩萨不得色可住可习处，<a id="a-3P"></a>乃至十八不共法，<a id="a-3Q"></a>不得十八不共法可住可习处。</p>
  <p id="a3R">“复次，<a id="a-3S"></a>憍尸迦，<a id="a-3T"></a>菩萨摩诃萨不习色，<a id="a-3U"></a>若不习色是名习色，<a id="a-3V"></a>受、<a id="a-3W"></a>想、<a id="a-3X"></a>行、<a id="a-3Y"></a>识乃至十八不共法亦如是。<a id="a-3Z"></a>何以故？<a id="a-3a"></a>是菩萨摩诃萨色前际不可得，<a id="a-3b"></a>中际不可得，<a id="a-3c"></a>后际不可得，<a id="a-3d"></a>乃至十八不共法亦如是。<a id="a-3e"></a>”</p>
  <p id="a3f">舍利弗白佛言：<a id="a-3g"></a>“世尊，<a id="a-3h"></a>是般若波罗蜜甚深。<a id="a-3i"></a>”</p>
  <p id="a3j">佛言：<a id="a-3k"></a>“色如甚深故，<a id="a-3l"></a>般若波罗蜜甚深；<a id="a-3m"></a>受、<a id="a-3n"></a>想、<a id="a-3o"></a>行、<a id="a-3p"></a>识如甚深故，<a id="a-3q"></a>般若波罗蜜甚深；<a id="a-3r"></a>乃至十八不共法亦如是。<a id="a-3s"></a>”</p>
  <p id="a3t">舍利弗言：<a id="a-3u"></a>“世尊，<a id="a-3v"></a>是般若波罗蜜难可测量。<a id="a-3w"></a>”</p>
  <p id="a3x">佛言：<a id="a-3y"></a>“色难可测量故，<a id="a-3z"></a>般若波罗蜜难可测量；<a id="a-40"></a>受、<a id="a-41"></a>想、<a id="a-42"></a>行、<a id="a-43"></a>识乃至十八不共法难可测量故，<a id="a-44"></a>般若波罗蜜难可测量。<a id="a-45"></a>”</p>
  <p id="a46">“世尊，<a id="a-47"></a>是般若波罗蜜无量。<a id="a-48"></a>”</p>
  <p id="a49">佛言：<a id="a-4A"></a>“色无量故，<a id="a-4B"></a>般若波罗蜜无量；<a id="a-4C"></a>受、<a id="a-4D"></a>想、<a id="a-4E"></a>行、<a id="a-4F"></a>识乃至十八不共法无量故，<a id="a-4G"></a>般若波罗蜜无量。<a id="a-4H"></a>”</p>
  <p id="a4I">佛告舍利弗：<a id="a-4J"></a>“若菩萨摩诃萨行般若波罗蜜时，<a id="a-4K"></a>不行色甚深，<a id="a-4L"></a>为行般若波罗蜜；<a id="a-4M"></a>不行受、<a id="a-4N"></a>想、<a id="a-4O"></a>行、<a id="a-4P"></a>识乃至不行十八不共法甚深，<a id="a-4Q"></a>为行般若波罗蜜。<a id="a-4R"></a>何以故？<a id="a-4S"></a>色甚深相为非色，<a id="a-4T"></a>受、<a id="a-4U"></a>想、<a id="a-4V"></a>行、<a id="a-4W"></a>识乃至十八不共法甚深相为非十八不共法，<a id="a-4X"></a>如是不行为行般若波罗蜜。<a id="a-4Y"></a>舍利弗，<a id="a-4Z"></a>若菩萨摩诃萨行般若波罗蜜时，<a id="a-4a"></a>不行色难测量，<a id="a-4b"></a>为行般若波罗蜜；<a id="a-4c"></a>不行受、<a id="a-4d"></a>想、<a id="a-4e"></a>行、<a id="a-4f"></a>识乃至不行十八不共法难测量，<a id="a-4g"></a>为行般若波罗蜜。<a id="a-4h"></a>何以故？<a id="a-4i"></a>色难测量相为非色，<a id="a-4j"></a>受、<a id="a-4k"></a>想、<a id="a-4l"></a>行、<a id="a-4m"></a>识乃至十八不共法难测量相为非十八不共法。<a id="a-4n"></a>舍利弗，<a id="a-4o"></a>若菩萨摩诃萨行般若波罗蜜时，<a id="a-4p"></a>不行色无量为行般若波罗蜜，<a id="a-4q"></a>不行受、<a id="a-4r"></a>想、<a id="a-4s"></a>行、<a id="a-4t"></a>识乃至不行十八不共法无量为行般若波罗蜜。<a id="a-4u"></a>何以故？<a id="a-4v"></a>色是无量相为非色，<a id="a-4w"></a>受、<a id="a-4x"></a>想、<a id="a-4y"></a>行、<a id="a-4z"></a>识乃至十八不共法无量相为非十八不共法。<a id="a-50"></a>”</p>
  <p id="a51">舍利弗白佛言：<a id="a-52"></a>“世尊，<a id="a-53"></a>是般若波罗蜜甚深甚深相，<a id="a-54"></a>难见难解不可思量，<a id="a-55"></a>不应在新发意菩萨前说。<a id="a-56"></a>何以故？<a id="a-57"></a>新发意菩萨闻是甚深般若波罗蜜，<a id="a-58"></a>或当惊怖，<a id="a-59"></a>心生疑悔，<a id="a-5A"></a>不信不行。<a id="a-5B"></a>是甚深般若波罗蜜，<a id="a-5C"></a>当在阿毗跋致菩萨摩诃萨前说，<a id="a-5D"></a>是菩萨闻是甚深般若波罗蜜，<a id="a-5E"></a>不惊不怖，<a id="a-5F"></a>心不疑悔，<a id="a-5G"></a>则能信行。<a id="a-5H"></a>”</p>
  <p id="a5I">释提桓因问舍利弗：<a id="a-5J"></a>“若在新发意菩萨摩诃萨前，<a id="a-5K"></a>说是深般若波罗蜜有何等过？<a id="a-5L"></a>”</p>
  <p id="a5M">舍利弗报释提桓因言：<a id="a-5N"></a>“憍尸迦，<a id="a-5O"></a>若在新发意菩萨前说是深般若波罗蜜，<a id="a-5P"></a>或当惊怖，<a id="a-5Q"></a>呰毁不信。<a id="a-5R"></a>是新发意菩萨或有是处，<a id="a-5S"></a>若新发意菩萨闻是深般若波罗蜜，<a id="a-5T"></a>毁呰不信种三恶道业，<a id="a-5U"></a>是业因缘故，<a id="a-5V"></a>久久难得阿耨多罗三藐三菩提。<a id="a-5W"></a>”</p>
  <p id="a5X">释提桓因问舍利弗：<a id="a-5Y"></a>“颇有未受记菩萨摩诃萨闻是深般若波罗蜜不惊不怖者不？<a id="a-5Z"></a>”</p>
  <p id="a5a">舍利弗言：<a id="a-5b"></a>“如是，<a id="a-5c"></a>憍尸迦，<a id="a-5d"></a>若有菩萨摩诃萨闻是深般若波罗蜜不惊不怖，<a id="a-5e"></a>当知是菩萨得受阿耨多罗三藐三菩提记不久，<a id="a-5f"></a>不过一佛、<a id="a-5g"></a>两佛。<a id="a-5h"></a>”</p>
  <p id="a5i">佛告舍利弗：<a id="a-5j"></a>“如是，<a id="a-5k"></a>如是，<a id="a-5l"></a>是菩萨摩诃萨久发意行六波罗蜜多供养诸佛，<a id="a-5m"></a>闻是深般若波罗蜜不惊、<a id="a-5n"></a>不怖、<a id="a-5o"></a>不畏，<a id="a-5p"></a>闻即受持如般若波罗蜜中所说行。<a id="a-5q"></a>”</p>
  <p id="a5r">尔时，<a id="a-5s"></a>舍利弗白佛言：<a id="a-5t"></a>“世尊，<a id="a-5u"></a>我欲说譬喻。<a id="a-5v"></a>如求菩萨道善男子、<a id="a-5w"></a>善女人，<a id="a-5x"></a>梦中修行般若波罗蜜入禅定、<a id="a-5y"></a>勤精进、<a id="a-5z"></a>具足忍辱、<a id="a-60"></a>守护于戒、<a id="a-61"></a>行布施，<a id="a-62"></a>修行内空、<a id="a-63"></a>外空乃至坐于道场，<a id="a-64"></a>当知是善男子、<a id="a-65"></a>善女人近阿耨多罗三藐三菩提，<a id="a-66"></a>何况菩萨摩诃萨欲得阿耨多罗三藐三菩提，<a id="a-67"></a>觉时修行般若波罗蜜入禅定、<a id="a-68"></a>勤精进、<a id="a-69"></a>具足忍辱、<a id="a-6A"></a>守护于戒、<a id="a-6B"></a>行布施而不疾成阿耨多罗三藐三菩提坐于道场？<a id="a-6C"></a>世尊，<a id="a-6D"></a>善男子、<a id="a-6E"></a>善女人善根成就，<a id="a-6F"></a>得闻般若波罗蜜受持乃至如说修行，<a id="a-6G"></a>当知是菩萨摩诃萨久发意种善根，<a id="a-6H"></a>多供养诸佛，<a id="a-6I"></a>与善知识相随。<a id="a-6J"></a>是人能受持般若波罗蜜乃至正忆念，<a id="a-6K"></a>当知是人近受阿耨多罗三藐三菩提记，<a id="a-6L"></a>当知是善男子、<a id="a-6M"></a>善女人如阿毗跋致菩萨摩诃萨，<a id="a-6N"></a>于阿耨多罗三藐三菩提不动转，<a id="a-6O"></a>能得深般若波罗蜜，<a id="a-6P"></a>得已能受持读诵乃至正忆念。</p>
  <p id="a6Q">“世尊，<a id="a-6R"></a>譬如人欲过百由旬若二百、<a id="a-6S"></a>三百、<a id="a-6T"></a>四百由旬旷野崄道，<a id="a-6U"></a>先见诸相若放牧者、<a id="a-6V"></a>若疆界、<a id="a-6W"></a>若园林，<a id="a-6X"></a>如是等诸相故知近城邑聚落，<a id="a-6Y"></a>是人见是相已，<a id="a-6Z"></a>作是念：<a id="a-6a"></a>‘如我所见相，<a id="a-6b"></a>当知城邑聚落不远。<a id="a-6c"></a>’心得安隐，<a id="a-6d"></a>不畏贼难、<a id="a-6e"></a>恶虫、<a id="a-6f"></a>饥渴。<a id="a-6g"></a>世尊，<a id="a-6h"></a>菩萨摩诃萨亦如是，<a id="a-6i"></a>若得是深般若波罗蜜受持读诵乃至正忆念，<a id="a-6j"></a>当知近受得阿耨多罗三藐三菩提记不久，<a id="a-6k"></a>当知是菩萨摩诃萨不应畏堕声闻、<a id="a-6l"></a>辟支佛地，<a id="a-6m"></a>是诸先相所谓甚深般若波罗蜜得闻、<a id="a-6n"></a>得见、<a id="a-6o"></a>得受持乃至正忆念故。<a id="a-6p"></a>”</p>
  <p id="a6q">佛告舍利弗：<a id="a-6r"></a>“如是，<a id="a-6s"></a>如是，<a id="a-6t"></a>汝更乐说者便说。<a id="a-6u"></a>”</p>
  <p id="a6v">“世尊，<a id="a-6w"></a>譬如人欲见大海发心往趣，<a id="a-6x"></a>不见树相，<a id="a-6y"></a>不见山相，<a id="a-6z"></a>是人虽未见大海，<a id="a-70"></a>知大海不远。<a id="a-71"></a>何以故？<a id="a-72"></a>大海处平，<a id="a-73"></a>无树相、<a id="a-74"></a>无山相故。<a id="a-75"></a>如是，<a id="a-76"></a>世尊，<a id="a-77"></a>菩萨摩诃萨闻是深般若波罗蜜，<a id="a-78"></a>受持乃至正忆念时，<a id="a-79"></a>虽未佛前受劫数之记若百劫、<a id="a-7A"></a>千劫、<a id="a-7B"></a>百千万亿劫，<a id="a-7C"></a>是菩萨自知近受阿耨多罗三藐三菩提记不久。<a id="a-7D"></a>何以故？<a id="a-7E"></a>我得闻是深般若波罗蜜，<a id="a-7F"></a>受持读诵乃至正忆念故。</p>
  <p id="a7G">“世尊，<a id="a-7H"></a>譬如初春，<a id="a-7I"></a>诸树故叶已堕，<a id="a-7J"></a>当知此树新叶华果出在不久。<a id="a-7K"></a>何以故？<a id="a-7L"></a>见是诸树先相故，<a id="a-7M"></a>知今不久华叶果出，<a id="a-7N"></a>是时阎浮提人见树先相皆悉欢喜。<a id="a-7O"></a>世尊，<a id="a-7P"></a>菩萨摩诃萨得闻是深般若波罗蜜，<a id="a-7Q"></a>受持读诵乃至正忆念如说行，<a id="a-7R"></a>当知是菩萨善根成就多供养诸佛。<a id="a-7S"></a>是菩萨应作是念：<a id="a-7T"></a>‘先世善根所追趣阿耨多罗三藐三菩萨，<a id="a-7U"></a>以是因缘故，<a id="a-7V"></a>得见得闻是深般若波罗蜜，<a id="a-7W"></a>受持读诵乃至正忆念如说行。<a id="a-7X"></a>’是中诸天子曾见佛者欢喜踊跃，<a id="a-7Y"></a>作是念言：<a id="a-7Z"></a>‘先诸菩萨摩诃萨亦有如是受记先相，<a id="a-7a"></a>今是菩萨摩诃萨受阿耨多罗三藐三菩提记亦不久。<a id="a-7b"></a>’</p>
  <p id="a7c">“世尊，<a id="a-7d"></a>譬如母人怀妊，<a id="a-7e"></a>身体苦重，<a id="a-7f"></a>行步不便，<a id="a-7g"></a>坐起不安，<a id="a-7h"></a>眠食转少，<a id="a-7i"></a>不喜语言，<a id="a-7j"></a>厌本所习，<a id="a-7k"></a>受苦痛故，<a id="a-7l"></a>有异母人见其先相，<a id="a-7m"></a>当知产生不久。<a id="a-7n"></a>菩萨摩诃萨亦如是，<a id="a-7o"></a>种善根多，<a id="a-7p"></a>供养诸佛，<a id="a-7q"></a>久行六波罗蜜，<a id="a-7r"></a>与善知识相随，<a id="a-7s"></a>善根成就，<a id="a-7t"></a>得闻深般若波罗蜜，<a id="a-7u"></a>受持读诵乃至正忆念如说行，<a id="a-7v"></a>诸人亦知是菩萨摩诃萨得阿耨多罗三藐三菩提记不久。<a id="a-7w"></a>”</p>
  <p id="a7x">佛告舍利弗言：<a id="a-7y"></a>“善哉！<a id="a-7z"></a>善哉！<a id="a-80"></a>汝所乐说皆是佛力。<a id="a-81"></a>”</p>
  <p id="a82">尔时，<a id="a-83"></a>须菩提白佛言：<a id="a-84"></a>“希有，<a id="a-85"></a>世尊！<a id="a-86"></a>诸多陀阿伽度阿罗诃三藐三佛陀，<a id="a-87"></a>善付诸菩萨摩诃萨事。<a id="a-88"></a>”</p>
  <p id="a89">佛告须菩提：<a id="a-8A"></a>“诸菩萨摩诃萨发阿耨多罗三藐三菩提心安隐多众生，<a id="a-8B"></a>令无量众生得乐。<a id="a-8C"></a>怜愍饶益诸天人故，<a id="a-8D"></a>是诸菩萨行菩萨道时，<a id="a-8E"></a>以四事摄无量百千众生，<a id="a-8F"></a>所谓布施、<a id="a-8G"></a>爱语、<a id="a-8H"></a>利益、<a id="a-8I"></a>同事，<a id="a-8J"></a>亦以十善道成就众生，<a id="a-8K"></a>自行初禅亦教他人令行初禅，<a id="a-8L"></a>乃至自行非有想非无想处亦教他人令行乃至非有想非无想处，<a id="a-8M"></a>自行檀那波罗蜜亦教他人令行檀那波罗蜜，<a id="a-8N"></a>自行尸罗波罗蜜亦教他人令行尸罗波罗蜜，<a id="a-8O"></a>自行羼提波罗蜜亦教他人令行羼提波罗蜜，<a id="a-8P"></a>自行毗梨耶波罗蜜亦教他人令行毗梨耶波罗蜜，<a id="a-8Q"></a>自行禅那波罗蜜亦教他人令行禅那波罗蜜，<a id="a-8R"></a>自行般若波罗蜜亦教他人令行般若波罗蜜。<a id="a-8S"></a>是菩萨得般若波罗蜜，<a id="a-8T"></a>以方便力教众生令得须陀洹果，<a id="a-8U"></a>自于内不证；<a id="a-8V"></a>教众生令得斯陀含果、<a id="a-8W"></a>阿那含果、<a id="a-8X"></a>阿罗汉果，<a id="a-8Y"></a>自于内不证；<a id="a-8Z"></a>教众生令得辟支佛道，<a id="a-8a"></a>自于内不证；<a id="a-8b"></a>自行六波罗蜜亦教无量百千万诸菩萨令行六波罗蜜，<a id="a-8c"></a>自住阿毗跋致地亦教他人住阿毗跋致地，<a id="a-8d"></a>自净佛国土亦教他人净佛国土，<a id="a-8e"></a>自成就众生亦教他人成就众生，<a id="a-8f"></a>自得菩萨神通亦教他人令得菩萨神通，<a id="a-8g"></a>自净陀罗尼门亦教他人净陀罗尼门，<a id="a-8h"></a>自具足乐说辩才亦教他人具足乐说辩才，<a id="a-8i"></a>自受色成就亦教他人受色成就，<a id="a-8j"></a>自成就三十二相亦教他人成就三十二相，<a id="a-8k"></a>自成就童真地亦教他人成就童真地，<a id="a-8l"></a>自成就佛十力亦教他人令成就佛十力，<a id="a-8m"></a>自行四无所畏亦教他人行四无所畏，<a id="a-8n"></a>自行十八不共法亦教他人令行十八不共法，<a id="a-8o"></a>自行大慈大悲亦教他人行大慈大悲，<a id="a-8p"></a>自得一切种智亦教他人令得一切种智，<a id="a-8q"></a>自离一切结使及习亦教他人令离一切结使及习，<a id="a-8r"></a>自转法轮亦教他人转法轮。<a id="a-8s"></a>”</p>
  <p id="a8t">须菩提白佛言：<a id="a-8u"></a>“希有，<a id="a-8v"></a>世尊！<a id="a-8w"></a>诸菩萨摩诃萨大功德成就，<a id="a-8x"></a>所谓为一切众生行般若波罗蜜，<a id="a-8y"></a>欲得阿耨多罗三藐三菩提。<a id="a-8z"></a>世尊，<a id="a-90"></a>云何诸菩萨摩诃萨具足修行般若波罗蜜？<a id="a-91"></a>”</p>
  <p id="a92">佛告须菩提：<a id="a-93"></a>“若菩萨摩诃萨行般若波罗蜜时，<a id="a-94"></a>不见色增相，<a id="a-95"></a>亦不见减相；<a id="a-96"></a>不见受、<a id="a-97"></a>想、<a id="a-98"></a>行、<a id="a-99"></a>识增相，<a id="a-9A"></a>亦不见减相；<a id="a-9B"></a>乃至一切种智不见增相，<a id="a-9C"></a>亦不见减相。<a id="a-9D"></a>菩萨摩诃萨是时具足般若波罗蜜。</p>
  <p id="a9E">“复次，<a id="a-9F"></a>须菩提，<a id="a-9G"></a>菩萨摩诃萨行般若波罗蜜时，<a id="a-9H"></a>不见是法、<a id="a-9I"></a>是非法，<a id="a-9J"></a>不见是过去法、<a id="a-9K"></a>是未来现在法，<a id="a-9L"></a>不见是善法、<a id="a-9M"></a>不善法、<a id="a-9N"></a>有记法、<a id="a-9O"></a>无记法，<a id="a-9P"></a>不见是有为法、<a id="a-9Q"></a>无为法，<a id="a-9R"></a>不见欲界、<a id="a-9S"></a>色界、<a id="a-9T"></a>无色界，<a id="a-9U"></a>不见檀那波罗蜜、<a id="a-9V"></a>尸罗波罗蜜、<a id="a-9W"></a>羼提波罗蜜、<a id="a-9X"></a>毗梨耶波罗蜜、<a id="a-9Y"></a>禅那波罗蜜、<a id="a-9Z"></a>般若波罗蜜，<a id="a-9a"></a>乃至不见一切种智，<a id="a-9b"></a>如是菩萨摩诃萨具足修行般若波罗蜜。<a id="a-9c"></a>何以故？<a id="a-9d"></a>诸法无相故，<a id="a-9e"></a>诸法空、<a id="a-9f"></a>欺诳、<a id="a-9g"></a>无坚固、<a id="a-9h"></a>无觉者、<a id="a-9i"></a>无寿命者。<a id="a-9j"></a>”</p>
  <p id="a9k">须菩提言：<a id="a-9l"></a>“世尊，<a id="a-9m"></a>世尊所说不可思议。<a id="a-9n"></a>”</p>
  <p id="a9o">佛告须菩提：<a id="a-9p"></a>“色不可思议故，<a id="a-9q"></a>所说不可思议；<a id="a-9r"></a>受、<a id="a-9s"></a>想、<a id="a-9t"></a>行、<a id="a-9u"></a>识不可思议故，<a id="a-9v"></a>所说不可思议；<a id="a-9w"></a>六波罗蜜不可思议故，<a id="a-9x"></a>所说不可思议；<a id="a-9y"></a>乃至一切种智不可思议故，<a id="a-9z"></a>所说不可思议。<a id="a-A0"></a>须菩提，<a id="a-A1"></a>若菩萨摩诃萨行般若波罗蜜时，<a id="a-A2"></a>知色是不可思议，<a id="a-A3"></a>受、<a id="a-A4"></a>想、<a id="a-A5"></a>行、<a id="a-A6"></a>识是不可思议，<a id="a-A7"></a>乃至知一切种智是不可思议，<a id="a-A8"></a>是菩萨则不能具足般若波罗蜜。<a id="a-A9"></a>”</p>
  <p id="aAA">须菩提白佛言：<a id="a-AB"></a>“世尊，<a id="a-AC"></a>是深般若波罗蜜，<a id="a-AD"></a>谁当信解者？<a id="a-AE"></a>”</p>
  <p id="aAF">佛言：<a id="a-AG"></a>“若有菩萨摩诃萨久行六波罗蜜，<a id="a-AH"></a>种善根多亲近供养诸佛，<a id="a-AI"></a>与善知识相随，<a id="a-AJ"></a>是菩萨能信解深般若波罗蜜。<a id="a-AK"></a>”</p>
  <p id="aAL">须菩提白佛言：<a id="a-AM"></a>“世尊，<a id="a-AN"></a>云何菩萨摩诃萨久行六波罗蜜，<a id="a-AO"></a>种善根多亲近供养诸佛，<a id="a-AP"></a>与善知识相随？<a id="a-AQ"></a>”</p>
  <p id="aAR">佛言：<a id="a-AS"></a>“若菩萨摩诃萨不分别色，<a id="a-AT"></a>不分别色相，<a id="a-AU"></a>不分别色性，<a id="a-AV"></a>不分别受、<a id="a-AW"></a>想、<a id="a-AX"></a>行、<a id="a-AY"></a>识，<a id="a-AZ"></a>不分别识相，<a id="a-Aa"></a>不分别识性，<a id="a-Ab"></a>眼、<a id="a-Ac"></a>耳、<a id="a-Ad"></a>鼻、<a id="a-Ae"></a>舌、<a id="a-Af"></a>身、<a id="a-Ag"></a>意、<a id="a-Ah"></a>色、<a id="a-Ai"></a>声、<a id="a-Aj"></a>香、<a id="a-Ak"></a>味、<a id="a-Al"></a>触、<a id="a-Am"></a>法、<a id="a-An"></a>眼界乃至意识界亦如是，<a id="a-Ao"></a>不分别欲界、<a id="a-Ap"></a>色界、<a id="a-Aq"></a>无色界，<a id="a-Ar"></a>不分别三界相性，<a id="a-As"></a>不分别檀那波罗蜜乃至般若波罗蜜、<a id="a-At"></a>内空乃至无法有法空、<a id="a-Au"></a>四念处乃至八圣道分、<a id="a-Av"></a>佛十力乃至十八不共法，<a id="a-Aw"></a>不分别檀乃至十八不共法相，<a id="a-Ax"></a>不分别十八不共法性，<a id="a-Ay"></a>不分别道种智，<a id="a-Az"></a>不分别道种智相性，<a id="a-B0"></a>不分别一切种智，<a id="a-B1"></a>不分别一切种智相，<a id="a-B2"></a>不分别一切种智性。<a id="a-B3"></a>何以故？<a id="a-B4"></a>须菩提，<a id="a-B5"></a>色不可思议，<a id="a-B6"></a>受、<a id="a-B7"></a>想、<a id="a-B8"></a>行、<a id="a-B9"></a>识不可思议，<a id="a-BA"></a>乃至一切种智不可思议。<a id="a-BB"></a>如是，<a id="a-BC"></a>须菩提，<a id="a-BD"></a>是名菩萨摩诃萨久行六波罗蜜，<a id="a-BE"></a>种善根多亲近供养诸佛，<a id="a-BF"></a>与善知识相随。<a id="a-BG"></a>”</p>
  <p id="aBH">须菩提白佛言：<a id="a-BI"></a>“世尊，<a id="a-BJ"></a>色甚深故，<a id="a-BK"></a>般若波罗蜜甚深；<a id="a-BL"></a>受、<a id="a-BM"></a>想、<a id="a-BN"></a>行、<a id="a-BO"></a>识甚深乃至一切种智甚深故，<a id="a-BP"></a>般若波罗蜜甚深。</p>
  <p id="aBQ">“世尊，<a id="a-BR"></a>是般若波罗蜜珍宝聚，<a id="a-BS"></a>有须陀洹果宝故，<a id="a-BT"></a>有斯陀含果、<a id="a-BU"></a>阿那含果、<a id="a-BV"></a>阿罗汉果、<a id="a-BW"></a>辟支佛道、<a id="a-BX"></a>阿耨多罗三藐三菩提宝故，<a id="a-BY"></a>有四禅、<a id="a-BZ"></a>四无量心、<a id="a-Ba"></a>四无色定、<a id="a-Bb"></a>五神通、<a id="a-Bc"></a>四念处乃至八圣道分、<a id="a-Bd"></a>佛十力、<a id="a-Be"></a>四无所畏、<a id="a-Bf"></a>四无礙智、<a id="a-Bg"></a>大慈大悲、<a id="a-Bh"></a>十八不共法、<a id="a-Bi"></a>一切智、<a id="a-Bj"></a>一切种智宝故。</p>
  <p id="aBk">“世尊，<a id="a-Bl"></a>是般若波罗蜜清净聚。<a id="a-Bm"></a>色清净故，<a id="a-Bn"></a>般若波罗蜜清净聚；<a id="a-Bo"></a>受、<a id="a-Bp"></a>想、<a id="a-Bq"></a>行、<a id="a-Br"></a>识清净乃至一切种智清净故，<a id="a-Bs"></a>般若波罗蜜清净聚。<a id="a-Bt"></a>”</p>
  <p id="aBu">须菩提言：<a id="a-Bv"></a>“世尊，<a id="a-Bw"></a>甚可怪，<a id="a-Bx"></a>说是般若波罗蜜时，<a id="a-By"></a>多有留难。<a id="a-Bz"></a>”</p>
  <p id="aC0">佛言：<a id="a-C1"></a>“如是，<a id="a-C2"></a>如是，<a id="a-C3"></a>须菩提，<a id="a-C4"></a>是甚深般若波罗蜜多有留难。<a id="a-C5"></a>以是事故，<a id="a-C6"></a>善男子、<a id="a-C7"></a>善女人若欲书是般若波罗蜜时应当疾书，<a id="a-C8"></a>若读诵、<a id="a-C9"></a>思惟、<a id="a-CA"></a>说、<a id="a-CB"></a>正忆念修行时亦应疾修行。<a id="a-CC"></a>何以故？<a id="a-CD"></a>是甚深般若波罗蜜，<a id="a-CE"></a>若书、<a id="a-CF"></a>读诵、<a id="a-CG"></a>思惟、<a id="a-CH"></a>说、<a id="a-CI"></a>正忆念修行时，<a id="a-CJ"></a>不欲令诸难起故。<a id="a-CK"></a>善男子、<a id="a-CL"></a>善女人若能一月书成当应勤书，<a id="a-CM"></a>若二月、<a id="a-CN"></a>三月、<a id="a-CO"></a>四月、<a id="a-CP"></a>五月、<a id="a-CQ"></a>六月、<a id="a-CR"></a>七月、<a id="a-CS"></a>若一岁书成亦当勤书，<a id="a-CT"></a>读诵、<a id="a-CU"></a>思惟、<a id="a-CV"></a>说、<a id="a-CW"></a>正忆念修行若一月得成就乃至一岁得成就应当勤成就。<a id="a-CX"></a>何以故？<a id="a-CY"></a>须菩提，<a id="a-CZ"></a>是珍宝中多有难起故。<a id="a-Ca"></a>”</p>
  <p id="aCb">须菩提言：<a id="a-Cc"></a>“世尊，<a id="a-Cd"></a>是甚深般若波罗蜜中，<a id="a-Ce"></a>恶魔喜作留难故，<a id="a-Cf"></a>不得令书，<a id="a-Cg"></a>不得令读诵、<a id="a-Ch"></a>思惟、<a id="a-Ci"></a>说、<a id="a-Cj"></a>正忆念修行。<a id="a-Ck"></a>”</p>
  <p id="aCl">佛告须菩提：<a id="a-Cm"></a>“恶魔虽欲留难是深般若波罗蜜，<a id="a-Cn"></a>令不得书、<a id="a-Co"></a>读诵、<a id="a-Cp"></a>思惟、<a id="a-Cq"></a>说、<a id="a-Cr"></a>正忆念修行，<a id="a-Cs"></a>亦不能破坏是菩萨摩诃萨书般若波罗蜜乃至修行。<a id="a-Ct"></a>”</p>
  <p id="aCu">尔时，<a id="a-Cv"></a>舍利弗白佛言：<a id="a-Cw"></a>“世尊，<a id="a-Cx"></a>谁力故令恶魔不能留难菩萨摩诃萨书深般若波罗蜜乃至修行？<a id="a-Cy"></a>”</p>
  <p id="aCz">佛言：<a id="a-D0"></a>“是佛力故，<a id="a-D1"></a>恶魔不能留难菩萨摩诃萨书深般若波罗蜜乃至修行。<a id="a-D2"></a>舍利弗，<a id="a-D3"></a>亦是十方国土现在诸佛力故，<a id="a-D4"></a>是诸佛拥护念是菩萨故，<a id="a-D5"></a>令魔不能留难菩萨摩诃萨令不书成就般若波罗蜜乃至修行。<a id="a-D6"></a>何以故？<a id="a-D7"></a>十方国土中，<a id="a-D8"></a>现在无量无边阿僧祇诸佛，<a id="a-D9"></a>拥护念是菩萨书深般若波罗蜜乃至修行法应尔，<a id="a-DA"></a>亦无能作留难。<a id="a-DB"></a>舍利弗，<a id="a-DC"></a>善男子、<a id="a-DD"></a>善女人应当作是念：<a id="a-DE"></a>‘我书是深般若波罗蜜，<a id="a-DF"></a>乃至修行，<a id="a-DG"></a>皆是十方诸佛力。<a id="a-DH"></a>’”</p>
  <p id="aDI">舍利弗言：<a id="a-DJ"></a>“世尊，<a id="a-DK"></a>若有善男子、<a id="a-DL"></a>善女人书是深般若波罗蜜乃至修行，<a id="a-DM"></a>皆是佛力故，<a id="a-DN"></a>当知是人是诸佛所护。<a id="a-DO"></a>”</p>
  <p id="aDP">佛言：<a id="a-DQ"></a>“如是，<a id="a-DR"></a>如是，<a id="a-DS"></a>舍利弗，<a id="a-DT"></a>当知若有善男子、<a id="a-DU"></a>善女人，<a id="a-DV"></a>书是深般若波罗蜜乃至修行，<a id="a-DW"></a>皆是佛力故，<a id="a-DX"></a>当知亦是诸佛所护。<a id="a-DY"></a>”</p>
  <p id="aDZ">舍利弗言：<a id="a-Da"></a>“世尊，<a id="a-Db"></a>十方现在无量无边阿僧祇诸佛，<a id="a-Dc"></a>皆识皆以佛眼，<a id="a-Dd"></a>见是善男子、<a id="a-De"></a>善女人书深般若波罗蜜时乃至修行时。<a id="a-Df"></a>”</p>
  <p id="aDg">佛言：<a id="a-Dh"></a>“如是，<a id="a-Di"></a>如是，<a id="a-Dj"></a>舍利弗，<a id="a-Dk"></a>十方现在无量无边阿僧祇诸佛，<a id="a-Dl"></a>皆识皆以佛眼，<a id="a-Dm"></a>见是善男子、<a id="a-Dn"></a>善女人书深般若波罗蜜时乃至修行时。</p>
  <p id="aDo">“舍利佛，<a id="a-Dp"></a>是中求菩萨道善男子、<a id="a-Dq"></a>善女人，<a id="a-Dr"></a>若书是深般若波罗蜜，<a id="a-Ds"></a>受持读诵正忆念如说修行，<a id="a-Dt"></a>当知是人近阿耨多罗三藐三菩提不久。</p>
  <p id="aDu">“舍利弗，<a id="a-Dv"></a>善男子、<a id="a-Dw"></a>善女人书是深般若波罗蜜，<a id="a-Dx"></a>受持读诵乃至正忆念，<a id="a-Dy"></a>是人于深般若波罗蜜多信解相，<a id="a-Dz"></a>亦供养恭敬、<a id="a-E0"></a>尊重赞叹是深般若波罗蜜，<a id="a-E1"></a>华香、<a id="a-E2"></a>璎珞乃至幡盖供养。<a id="a-E3"></a>舍利弗，<a id="a-E4"></a>诸佛皆识皆以佛眼见是善男子、<a id="a-E5"></a>善女人，<a id="a-E6"></a>是善男子、<a id="a-E7"></a>善女人供养功德当得大利益、<a id="a-E8"></a>大果报。</p>
  <p id="aE9">“舍利弗，<a id="a-EA"></a>是善男子、<a id="a-EB"></a>善女人以是供养功德因缘故，<a id="a-EC"></a>终不堕恶道中，<a id="a-ED"></a>乃至阿毗跋致地终不远离诸佛。</p>
  <p id="aEE">“舍利弗，<a id="a-EF"></a>是善男子、<a id="a-EG"></a>善女人是善根因缘故，<a id="a-EH"></a>乃至阿耨多罗三藐三菩提终不远离六波罗蜜，<a id="a-EI"></a>终不远离内空乃至无法有法空，<a id="a-EJ"></a>终不远离四念处乃至八圣道分，<a id="a-EK"></a>终不远离佛十力乃至阿耨多罗三藐三菩提。</p>
  <p id="aEL">“舍利弗，<a id="a-EM"></a>是深般若波罗蜜，<a id="a-EN"></a>佛般涅槃后当至南方国土，<a id="a-EO"></a>是中比丘、<a id="a-EP"></a>比丘尼、<a id="a-EQ"></a>优婆塞、<a id="a-ER"></a>优婆夷，<a id="a-ES"></a>当书是深般若波罗蜜，<a id="a-ET"></a>当受持读诵、<a id="a-EU"></a>思惟、<a id="a-EV"></a>说、<a id="a-EW"></a>正忆念修行，<a id="a-EX"></a>以是善根因缘故终不堕恶道中，<a id="a-EY"></a>受天上人中乐增益六波罗蜜，<a id="a-EZ"></a>供养恭敬、<a id="a-Ea"></a>尊重赞叹诸佛，<a id="a-Eb"></a>渐以声闻、<a id="a-Ec"></a>辟支佛、<a id="a-Ed"></a>佛乘而得涅槃。</p>
  <p id="aEe">“舍利弗，<a id="a-Ef"></a>是深般若波罗蜜，<a id="a-Eg"></a>从南方当转至西方，<a id="a-Eh"></a>所在处是中比丘、<a id="a-Ei"></a>比丘尼、<a id="a-Ej"></a>优婆塞、<a id="a-Ek"></a>优婆夷，<a id="a-El"></a>当书是深般若波罗蜜，<a id="a-Em"></a>当受持读诵、<a id="a-En"></a>思惟、<a id="a-Eo"></a>说、<a id="a-Ep"></a>正忆念修行，<a id="a-Eq"></a>以是善根因缘故终不堕恶道中，<a id="a-Er"></a>受天上人中乐增益六波罗蜜，<a id="a-Es"></a>供养恭敬、<a id="a-Et"></a>尊重赞叹诸佛，<a id="a-Eu"></a>渐以声闻、<a id="a-Ev"></a>辟支佛、<a id="a-Ew"></a>佛乘而得涅槃。</p>
  <p id="aEx">“舍利弗，<a id="a-Ey"></a>是深般若波罗蜜从西方当转至北方，<a id="a-Ez"></a>所在处是中比丘、<a id="a-F0"></a>比丘尼、<a id="a-F1"></a>优婆塞、<a id="a-F2"></a>优婆夷，<a id="a-F3"></a>当书是深般若波罗蜜，<a id="a-F4"></a>当受持读诵、<a id="a-F5"></a>思惟、<a id="a-F6"></a>说、<a id="a-F7"></a>正忆念修行，<a id="a-F8"></a>以是善根因缘故终不堕恶道中，<a id="a-F9"></a>受天上人中乐增益六波罗蜜，<a id="a-FA"></a>供养恭敬、<a id="a-FB"></a>尊重赞叹诸佛，<a id="a-FC"></a>渐以声闻、<a id="a-FD"></a>辟支佛、<a id="a-FE"></a>佛乘而得涅槃。</p>
  <p id="aFF">“舍利弗，<a id="a-FG"></a>是深般若波罗蜜是时北方当作佛事。<a id="a-FH"></a>何以故？<a id="a-FI"></a>舍利弗，<a id="a-FJ"></a>我法盛时无灭相。</p>
  <p id="aFK">“舍利弗，<a id="a-FL"></a>我已念是善男子、<a id="a-FM"></a>善女人，<a id="a-FN"></a>受是深般若波罗蜜乃至修行，<a id="a-FO"></a>是善男子、<a id="a-FP"></a>善女人能书是般若波罗蜜，<a id="a-FQ"></a>恭敬供养，<a id="a-FR"></a>尊重赞叹，<a id="a-FS"></a>华香乃至幡盖。<a id="a-FT"></a>舍利弗，<a id="a-FU"></a>是善男子、<a id="a-FV"></a>善女人，<a id="a-FW"></a>以是善根因缘故终不堕恶道中，<a id="a-FX"></a>受天上人中乐增益六波罗蜜，<a id="a-FY"></a>供养恭敬、<a id="a-FZ"></a>尊重赞叹诸佛，<a id="a-Fa"></a>渐以声闻、<a id="a-Fb"></a>辟支佛、<a id="a-Fc"></a>佛乘而得涅槃。<a id="a-Fd"></a>何以故？<a id="a-Fe"></a>舍利弗，<a id="a-Ff"></a>我以佛眼见是人，<a id="a-Fg"></a>我亦称誉赞叹，<a id="a-Fh"></a>十方国土中无量无边阿僧祇诸佛，<a id="a-Fi"></a>亦以佛眼见是人，<a id="a-Fj"></a>亦称誉赞叹。<a id="a-Fk"></a>”</p>
  <p id="aFl">舍利弗白佛言：<a id="a-Fm"></a>“世尊，<a id="a-Fn"></a>是深般若波罗蜜后时，<a id="a-Fo"></a>当在北方广行耶？<a id="a-Fp"></a>”</p>
  <p id="aFq">佛言：<a id="a-Fr"></a>“如是，<a id="a-Fs"></a>如是，<a id="a-Ft"></a>舍利弗，<a id="a-Fu"></a>是深般若波罗蜜后时在北方当广行。<a id="a-Fv"></a>舍利弗，<a id="a-Fw"></a>后时于北方，<a id="a-Fx"></a>是善男子、<a id="a-Fy"></a>善女人若闻是深般若波罗蜜，<a id="a-Fz"></a>若书、<a id="a-G0"></a>受持读诵、<a id="a-G1"></a>思惟、<a id="a-G2"></a>说、<a id="a-G3"></a>正忆念修行，<a id="a-G4"></a>如说修行，<a id="a-G5"></a>当知是善男子、<a id="a-G6"></a>善女人久发大乘心，<a id="a-G7"></a>多供养诸佛种善根，<a id="a-G8"></a>久与善知识相随。<a id="a-G9"></a>”</p>
  <p id="aGA">舍利弗白佛言：<a id="a-GB"></a>“世尊，<a id="a-GC"></a>后时北方当有几所善男子、<a id="a-GD"></a>善女人求佛道，<a id="a-GE"></a>书深般若波罗蜜乃至如说修行？<a id="a-GF"></a>”</p>
  <p id="aGG">佛告舍利弗：<a id="a-GH"></a>“后时北方虽多有求佛道善男子、<a id="a-GI"></a>善女人，<a id="a-GJ"></a>少有闻是深般若波罗蜜不没不惊、<a id="a-GK"></a>不怖不畏。<a id="a-GL"></a>何以故？<a id="a-GM"></a>是人多亲近供养诸佛，<a id="a-GN"></a>多咨问诸佛，<a id="a-GO"></a>是人必能具足般若波罗蜜、<a id="a-GP"></a>禅那波罗蜜、<a id="a-GQ"></a>毗梨耶波罗蜜、<a id="a-GR"></a>羼提波罗蜜、<a id="a-GS"></a>尸罗波罗蜜、<a id="a-GT"></a>檀那波罗蜜，<a id="a-GU"></a>具足四念处乃至具足十八不共法。</p>
  <p id="aGV">“舍利弗，<a id="a-GW"></a>是善男子、<a id="a-GX"></a>善女人善根纯熟故，<a id="a-GY"></a>能多利益众生为阿耨多罗三藐三菩提。<a id="a-GZ"></a>何以故？<a id="a-Ga"></a>我今为是善男子、<a id="a-Gb"></a>善女人说应萨婆若法，<a id="a-Gc"></a>过去诸佛亦为是善男子、<a id="a-Gd"></a>善女人说应萨婆若法，<a id="a-Ge"></a>以是因缘故，<a id="a-Gf"></a>是人后生时续得阿耨多罗三藐三菩提心，<a id="a-Gg"></a>亦为他人说阿耨多罗三藐三菩提法。<a id="a-Gh"></a>是善男子、<a id="a-Gi"></a>善女人皆一心和合，<a id="a-Gj"></a>魔若魔民不能沮坏阿耨多罗三藐三菩提心，<a id="a-Gk"></a>何况恶行人毁呰行深般若波罗蜜者能坏其阿耨多罗三藐三菩提心？</p>
  <p id="aGl">“舍利弗，<a id="a-Gm"></a>是求菩萨道诸善男子、<a id="a-Gn"></a>善女人，<a id="a-Go"></a>闻是深般若波罗蜜得大法喜法乐，<a id="a-Gp"></a>亦立多人于善根为阿耨多罗三藐三菩提。<a id="a-Gq"></a>是善男子、<a id="a-Gr"></a>善女人于我前立誓愿：<a id="a-Gs"></a>‘我行菩萨道时，<a id="a-Gt"></a>当度无数百千万亿众生，<a id="a-Gu"></a>令发阿耨多罗三藐三菩提心，<a id="a-Gv"></a>示教利喜，<a id="a-Gw"></a>乃至阿毗跋致地受记。<a id="a-Gx"></a>’我知其心，<a id="a-Gy"></a>我亦随喜。<a id="a-Gz"></a>是善男子、<a id="a-H0"></a>善女人亦于过去诸佛前立誓愿：<a id="a-H1"></a>‘我行菩萨道时当度无数百千万亿众生，<a id="a-H2"></a>令发阿耨多罗三藐三菩提心，<a id="a-H3"></a>示教利喜，<a id="a-H4"></a>乃至阿毗跋致地受记。<a id="a-H5"></a>’诸过去佛亦知其心而随喜。</p>
  <p id="aH6">“舍利弗，<a id="a-H7"></a>是诸善男子、<a id="a-H8"></a>善女人所为心大，<a id="a-H9"></a>所受色、<a id="a-HA"></a>声、<a id="a-HB"></a>香、<a id="a-HC"></a>味、<a id="a-HD"></a>触、<a id="a-HE"></a>法亦大，<a id="a-HF"></a>亦能大施，<a id="a-HG"></a>能大施已种大善根，<a id="a-HH"></a>种大善根已得大果报，<a id="a-HI"></a>为摄众生故受身，<a id="a-HJ"></a>能于众生中舍内外所有物，<a id="a-HK"></a>以是善根因缘，<a id="a-HL"></a>发愿欲生他方国土现在诸佛说深般若波罗蜜处，<a id="a-HM"></a>于诸佛前闻是深般若波罗蜜已，<a id="a-HN"></a>亦于彼示教利喜百千万亿众生，<a id="a-HO"></a>令发阿耨多罗三藐三菩提心。<a id="a-HP"></a>”</p>
  <p id="aHQ">舍利弗白佛言：<a id="a-HR"></a>“希有，<a id="a-HS"></a>世尊！<a id="a-HT"></a>佛于过去、<a id="a-HU"></a>未来、<a id="a-HV"></a>现在法，<a id="a-HW"></a>无法不知，<a id="a-HX"></a>无法如相不知，<a id="a-HY"></a>众生之行无事不知。<a id="a-HZ"></a>今佛悉知过去诸佛及菩萨、<a id="a-Ha"></a>声闻，<a id="a-Hb"></a>亦知今现在十方诸佛国土菩萨及声闻，<a id="a-Hc"></a>亦知未来诸佛及菩萨、<a id="a-Hd"></a>声闻。<a id="a-He"></a>世尊，<a id="a-Hf"></a>未来世有善男子、<a id="a-Hg"></a>善女人勤求六波罗蜜，<a id="a-Hh"></a>受持读诵乃至修行，<a id="a-Hi"></a>有得有不得？<a id="a-Hj"></a>”</p>
  <p id="aHk">佛告舍利弗：<a id="a-Hl"></a>“若善男子、<a id="a-Hm"></a>善女人一心精进勤求，<a id="a-Hn"></a>当得应六波罗蜜诸经。<a id="a-Ho"></a>”</p>
  <p id="aHp">舍利弗白佛言：<a id="a-Hq"></a>“善男子、<a id="a-Hr"></a>善女人如是勤行者，<a id="a-Hs"></a>得是应六波罗蜜深经耶？<a id="a-Ht"></a>”</p>
  <p id="aHu">佛语舍利弗：<a id="a-Hv"></a>“是善男子、<a id="a-Hw"></a>善女人得是应六波罗蜜深经。<a id="a-Hx"></a>何以故？<a id="a-Hy"></a>善男子、<a id="a-Hz"></a>善女人为阿耨多罗三藐三菩提故，<a id="a-I0"></a>与众生说法，<a id="a-I1"></a>示教利喜，<a id="a-I2"></a>令住六波罗蜜。<a id="a-I3"></a>以是因缘故，<a id="a-I4"></a>是善男子、<a id="a-I5"></a>善女人后身转生，<a id="a-I6"></a>易得应六波罗蜜深经，<a id="a-I7"></a>得已如六波罗蜜所说修行精勤不息，<a id="a-I8"></a>乃至净佛国土成就众生，<a id="a-I9"></a>得阿耨多罗三藐三菩提。<a id="a-IA"></a>”</p>
  <p data-pb></p>
  <h2 id="aIB">魔事品第四十六</h2>
  <p id="aIC">尔时，<a id="a-ID"></a>慧命须菩提白佛言：<a id="a-IE"></a>“世尊，<a id="a-IF"></a>是善男子、<a id="a-IG"></a>善女人发阿耨多罗三藐三菩提心，<a id="a-IH"></a>行六波罗蜜成就众生净佛国土，<a id="a-II"></a>佛已赞叹说其功德。<a id="a-IJ"></a>世尊，<a id="a-IK"></a>云何是善男子、<a id="a-IL"></a>善女人求于佛道生诸留难？<a id="a-IM"></a>”</p>
  <p id="aIN">佛告须菩提：<a id="a-IO"></a>“乐说辩不即生，<a id="a-IP"></a>当知是菩萨魔事。<a id="a-IQ"></a>”</p>
  <p id="aIR">须菩提言：<a id="a-IS"></a>“世尊，<a id="a-IT"></a>何因缘故，<a id="a-IU"></a>乐说辩不即生是菩萨魔事？<a id="a-IV"></a>”</p>
  <p id="aIW">佛言：<a id="a-IX"></a>“有菩萨摩诃萨行般若波罗蜜时，<a id="a-IY"></a>难具足六波罗蜜，<a id="a-IZ"></a>以是因缘故，<a id="a-Ia"></a>乐说辩不即生是菩萨魔事。</p>
  <p id="aIb">“复次，<a id="a-Ic"></a>须菩提，<a id="a-Id"></a>乐说辩卒起，<a id="a-Ie"></a>当知亦是菩萨魔事。<a id="a-If"></a>”</p>
  <p id="aIg">“世尊，<a id="a-Ih"></a>何因缘故，<a id="a-Ii"></a>乐说辩卒起复是魔事？<a id="a-Ij"></a>”</p>
  <p id="aIk">佛言：<a id="a-Il"></a>“菩萨摩诃萨行檀那波罗蜜乃至般若波罗蜜著乐说法，<a id="a-Im"></a>以是因缘故，<a id="a-In"></a>乐说辩卒起，<a id="a-Io"></a>当知是菩萨魔事。</p>
  <p id="aIp">“复次，<a id="a-Iq"></a>须菩提，<a id="a-Ir"></a>书是般若波罗蜜经时偃蹇骜慢，<a id="a-Is"></a>当知是菩萨魔事。</p>
  <p id="aIt">“复次，<a id="a-Iu"></a>须菩提，<a id="a-Iv"></a>书是经时戏笑乱心，<a id="a-Iw"></a>当知是菩萨魔事。</p>
  <p id="aIx">“复次，<a id="a-Iy"></a>须菩提，<a id="a-Iz"></a>若书是经时轻笑不敬，<a id="a-J0"></a>当知是菩萨魔事。</p>
  <p id="aJ1">“复次，<a id="a-J2"></a>须菩提，<a id="a-J3"></a>若书是经时心乱不定，<a id="a-J4"></a>当知是菩萨魔事。</p>
  <p id="aJ5">“复次，<a id="a-J6"></a>须菩提，<a id="a-J7"></a>书是经时各各不和合，<a id="a-J8"></a>当知是为菩萨魔事。</p>
  <p id="aJ9">“复次，<a id="a-JA"></a>须菩提，<a id="a-JB"></a>善男子、<a id="a-JC"></a>善女人作是念‘我不得是经中滋味’便弃舍去，<a id="a-JD"></a>当知是为菩萨魔事。</p>
  <p id="aJE">“复次，<a id="a-JF"></a>须菩提，<a id="a-JG"></a>受持般若波罗蜜读诵说若正忆念时偃蹇骜慢，<a id="a-JH"></a>当知是为菩萨魔事。</p>
  <p id="aJI">“复次，<a id="a-JJ"></a>须菩提，<a id="a-JK"></a>若受持般若波罗蜜经时，<a id="a-JL"></a>亲近正忆念时转相形笑，<a id="a-JM"></a>当知是为菩萨魔事。</p>
  <p id="aJN">“复次，<a id="a-JO"></a>须菩提，<a id="a-JP"></a>若受持般若波罗蜜经读诵正忆念修行时共相轻蔑，<a id="a-JQ"></a>当知是为菩萨魔事。<a id="a-JR"></a>若受持般若波罗蜜读诵乃至正忆念时散乱心，<a id="a-JS"></a>当知是为菩萨魔事。<a id="a-JT"></a>若受持般若波罗蜜读诵乃至正忆念时心不和合，<a id="a-JU"></a>当知是为菩萨魔事。<a id="a-JV"></a>”</p>
  <p id="aJW">须菩提白佛言：<a id="a-JX"></a>“世尊，<a id="a-JY"></a>世尊说善男子、<a id="a-JZ"></a>善女人作是念‘我不得经中滋味’便弃舍去，<a id="a-Ja"></a>当知是为菩萨魔事。<a id="a-Jb"></a>世尊，<a id="a-Jc"></a>何因缘故，<a id="a-Jd"></a>菩萨不得经中滋味便弃舍去？<a id="a-Je"></a>”</p>
  <p id="aJf">佛言：<a id="a-Jg"></a>“是菩萨摩诃萨前世不久行般若波罗蜜、<a id="a-Jh"></a>禅那波罗蜜、<a id="a-Ji"></a>毗梨耶波罗蜜、<a id="a-Jj"></a>羼提波罗蜜、<a id="a-Jk"></a>尸罗波罗蜜、<a id="a-Jl"></a>檀那波罗蜜。<a id="a-Jm"></a>是人闻说是般若波罗蜜，<a id="a-Jn"></a>便从座起，<a id="a-Jo"></a>作是念言‘我于般若波罗蜜中无记’，<a id="a-Jp"></a>心不清净，<a id="a-Jq"></a>便从座起去，<a id="a-Jr"></a>当知是为菩萨魔事。<a id="a-Js"></a>”</p>
  <p id="aJt">须菩提白佛言：<a id="a-Ju"></a>“世尊，<a id="a-Jv"></a>何因缘故不与授记，<a id="a-Jw"></a>闻说是般若波罗蜜时便从座起去？<a id="a-Jx"></a>”</p>
  <p id="aJy">佛告须菩提：<a id="a-Jz"></a>“若菩萨未入法位中，<a id="a-K0"></a>诸佛不与授阿耨多罗三藐三菩提记。</p>
  <p id="aK1">“复次，<a id="a-K2"></a>须菩提，<a id="a-K3"></a>闻说般若波罗蜜时，<a id="a-K4"></a>菩萨作是念‘我是中无名字’，<a id="a-K5"></a>心不清净，<a id="a-K6"></a>当知是为菩萨魔事。<a id="a-K7"></a>”</p>
  <p id="aK8">须菩提言：<a id="a-K9"></a>“何因缘故，<a id="a-KA"></a>是深般若波罗蜜中不说是菩萨名字？<a id="a-KB"></a>”</p>
  <p id="aKC">佛言：<a id="a-KD"></a>“未授记菩萨诸佛不记名字。</p>
  <p id="aKE">“复次，<a id="a-KF"></a>须菩提，<a id="a-KG"></a>是菩萨摩诃萨作是念‘是般若波罗蜜中，<a id="a-KH"></a>无我生处名字若聚落城邑’，<a id="a-KI"></a>是人不欲听闻般若波罗蜜，<a id="a-KJ"></a>便从会中起去。<a id="a-KK"></a>是人如所起念时，<a id="a-KL"></a>念念却一劫，<a id="a-KM"></a>补当更勤精进求阿耨多罗三藐三菩提。</p>
  <p id="aKN">“复次，<a id="a-KO"></a>须菩提，<a id="a-KP"></a>菩萨学余经弃舍般若波罗蜜，<a id="a-KQ"></a>终不能至萨婆若。<a id="a-KR"></a>善男子、<a id="a-KS"></a>善女人为舍其根而攀枝叶，<a id="a-KT"></a>当知是为菩萨魔事。<a id="a-KU"></a>”</p>
  <p id="aKV">须菩提白佛言：<a id="a-KW"></a>“世尊，<a id="a-KX"></a>何等是余经，<a id="a-KY"></a>善男子、<a id="a-KZ"></a>善女人所学不能至萨婆若？<a id="a-Ka"></a>”</p>
  <p id="aKb">佛言：<a id="a-Kc"></a>“是声闻所应行经，<a id="a-Kd"></a>所谓四念处、<a id="a-Ke"></a>四正勤、<a id="a-Kf"></a>四如意足、<a id="a-Kg"></a>五根、<a id="a-Kh"></a>五力、<a id="a-Ki"></a>七觉分、<a id="a-Kj"></a>八圣道分、<a id="a-Kk"></a>空无相无作解脱门。<a id="a-Kl"></a>善男子、<a id="a-Km"></a>善女人住是中得须陀洹果、<a id="a-Kn"></a>斯陀含果、<a id="a-Ko"></a>阿那含果、<a id="a-Kp"></a>阿罗汉果，<a id="a-Kq"></a>是名声闻所行不能至萨婆若，<a id="a-Kr"></a>如是善男子、<a id="a-Ks"></a>善女人舍般若波罗蜜亲近是余经。<a id="a-Kt"></a>何以故？<a id="a-Ku"></a>须菩提，<a id="a-Kv"></a>般若波罗蜜中出生诸菩萨摩诃萨，<a id="a-Kw"></a>成就世间、<a id="a-Kx"></a>出世间法。<a id="a-Ky"></a>须菩提，<a id="a-Kz"></a>菩萨摩诃萨学般若波罗蜜时，<a id="a-L0"></a>亦学世间、<a id="a-L1"></a>出世间法。</p>
  <p id="aL2">“须菩提，<a id="a-L3"></a>譬如狗不从大家求食，<a id="a-L4"></a>反从作务者索。<a id="a-L5"></a>如是，<a id="a-L6"></a>须菩提，<a id="a-L7"></a>当来世有善男子、<a id="a-L8"></a>善女人弃深般若波罗蜜而攀枝叶，<a id="a-L9"></a>取声闻、<a id="a-LA"></a>辟支佛所应行经，<a id="a-LB"></a>当知是为菩萨魔事。</p>
  <p id="aLC">“须菩提，<a id="a-LD"></a>譬如有人欲得见象，<a id="a-LE"></a>见已反观其迹。<a id="a-LF"></a>须菩提，<a id="a-LG"></a>于汝意云何？<a id="a-LH"></a>是人为黠不？<a id="a-LI"></a>”</p>
  <p id="aLJ">须菩提言：<a id="a-LK"></a>“为不黠。<a id="a-LL"></a>”</p>
  <p id="aLM">佛言：<a id="a-LN"></a>“诸求佛道善男子、<a id="a-LO"></a>善女人亦复如是，<a id="a-LP"></a>得深般若波罗蜜弃舍去，<a id="a-LQ"></a>取声闻、<a id="a-LR"></a>辟支佛所应行经。<a id="a-LS"></a>须菩提，<a id="a-LT"></a>当知是为菩萨魔事。</p>
  <p id="aLU">“须菩提，<a id="a-LV"></a>譬如人欲见大海，<a id="a-LW"></a>反求牛迹水，<a id="a-LX"></a>作是念：<a id="a-LY"></a>‘大海水能与此等不？<a id="a-LZ"></a>’须菩提，<a id="a-La"></a>于汝意云何？<a id="a-Lb"></a>是人为黠不？<a id="a-Lc"></a>”</p>
  <p id="aLd">须菩提言：<a id="a-Le"></a>“为不黠。<a id="a-Lf"></a>”</p>
  <p id="aLg">佛言：<a id="a-Lh"></a>“当来世有求佛道善男子、<a id="a-Li"></a>善女人亦如是，<a id="a-Lj"></a>得深般若波罗蜜弃舍去，<a id="a-Lk"></a>取声闻、<a id="a-Ll"></a>辟支佛所应行经，<a id="a-Lm"></a>当知是亦菩萨摩诃萨魔事。</p>
  <p id="aLn">“须菩提，<a id="a-Lo"></a>譬如工匠若工匠弟子，<a id="a-Lp"></a>欲拟作帝释胜殿而揆则日月宫殿。<a id="a-Lq"></a>须菩提。<a id="a-Lr"></a>于汝意云何？<a id="a-Ls"></a>是人为黠不？<a id="a-Lt"></a>”</p>
  <p id="aLu">须菩提言：<a id="a-Lv"></a>“为不黠。<a id="a-Lw"></a>”</p>
  <p id="aLx">“如是，<a id="a-Ly"></a>须菩提，<a id="a-Lz"></a>当来世有薄福德善男子、<a id="a-M0"></a>善女人求佛道者，<a id="a-M1"></a>得是深般若波罗蜜便弃舍去，<a id="a-M2"></a>于声闻、<a id="a-M3"></a>辟支佛所应行经中求萨婆若。<a id="a-M4"></a>须菩提，<a id="a-M5"></a>于汝意云何？<a id="a-M6"></a>是人为黠不？<a id="a-M7"></a>”</p>
  <p id="aM8">须菩提言：<a id="a-M9"></a>“为不黠。<a id="a-MA"></a>”</p>
  <p id="aMB">佛言：<a id="a-MC"></a>“当知亦是菩萨魔事。</p>
  <p id="aMD">“须菩提，<a id="a-ME"></a>譬如有人欲见转轮圣王见而不识，<a id="a-MF"></a>后见诸小国王取其相貌，<a id="a-MG"></a>如是言：<a id="a-MH"></a>‘转轮圣王与此何异！<a id="a-MI"></a>’须菩提，<a id="a-MJ"></a>于汝意云何？<a id="a-MK"></a>是人为黠不？<a id="a-ML"></a>”</p>
  <p id="aMM">须菩提言：<a id="a-MN"></a>“为不黠。<a id="a-MO"></a>”</p>
  <p id="aMP">“须菩提，<a id="a-MQ"></a>当来世有薄福德善男子、<a id="a-MR"></a>善女人求佛道者，<a id="a-MS"></a>得是深般若波罗蜜弃舍去，<a id="a-MT"></a>取声闻、<a id="a-MU"></a>辟支佛所应行经持求萨婆若。<a id="a-MV"></a>须菩提，<a id="a-MW"></a>于汝意云何？<a id="a-MX"></a>是人为黠不？<a id="a-MY"></a>”</p>
  <p id="aMZ">须菩提言：<a id="a-Ma"></a>“为不黠。<a id="a-Mb"></a>”</p>
  <p id="aMc">“当知是为菩萨魔事。</p>
  <p id="aMd">“须菩提，<a id="a-Me"></a>譬如饥人得百味食弃舍去，<a id="a-Mf"></a>反食六十日谷饭。<a id="a-Mg"></a>须菩提，<a id="a-Mh"></a>于汝意云何？<a id="a-Mi"></a>是人为黠不？<a id="a-Mj"></a>”</p>
  <p id="aMk">须菩提言：<a id="a-Ml"></a>“为不黠。<a id="a-Mm"></a>”</p>
  <p id="aMn">佛言：<a id="a-Mo"></a>“当来世有求佛道善男子、<a id="a-Mp"></a>善女人，<a id="a-Mq"></a>得闻深般若波罗蜜弃舍去，<a id="a-Mr"></a>取声闻、<a id="a-Ms"></a>辟支佛所应行经持求萨婆若。<a id="a-Mt"></a>于汝意云何？<a id="a-Mu"></a>是人为黠不？<a id="a-Mv"></a>”</p>
  <p id="aMw">须菩提言：<a id="a-Mx"></a>“为不黠。<a id="a-My"></a>”</p>
  <p id="aMz">“当知是亦菩萨魔事。</p>
  <p id="aN0">“须菩提，<a id="a-N1"></a>譬如人得无价摩尼珠，<a id="a-N2"></a>反持比水精珠。<a id="a-N3"></a>须菩提，<a id="a-N4"></a>于汝意云何？<a id="a-N5"></a>是人为黠不？<a id="a-N6"></a>”</p>
  <p id="aN7">须菩提言：<a id="a-N8"></a>“为不黠。<a id="a-N9"></a>”</p>
  <p id="aNA">佛言：<a id="a-NB"></a>“当来世有求佛道善男子、<a id="a-NC"></a>善女人，<a id="a-ND"></a>得闻深般若波罗蜜弃舍去，<a id="a-NE"></a>取声闻、<a id="a-NF"></a>辟支佛所应行经持求萨婆若，<a id="a-NG"></a>是人为黠不？<a id="a-NH"></a>”</p>
  <p id="aNI">须菩提言：<a id="a-NJ"></a>“为不黠。<a id="a-NK"></a>”</p>
  <p id="aNL">“当知是亦菩萨魔事。</p>
  <p id="aNM">“复次，<a id="a-NN"></a>须菩提，<a id="a-NO"></a>是求佛道善男子、<a id="a-NP"></a>善女人，<a id="a-NQ"></a>书是深般若波罗蜜时，<a id="a-NR"></a>乐说不如法事，<a id="a-NS"></a>不得书成般若波罗蜜，<a id="a-NT"></a>所谓乐说色、<a id="a-NU"></a>声、<a id="a-NV"></a>香、<a id="a-NW"></a>味、<a id="a-NX"></a>触、<a id="a-NY"></a>法，<a id="a-NZ"></a>乐说持戒、<a id="a-Na"></a>禅定、<a id="a-Nb"></a>无色定，<a id="a-Nc"></a>乐说檀那波罗蜜乃至般若波罗蜜，<a id="a-Nd"></a>乐说四念处乃至阿耨多罗三藐三菩提。<a id="a-Ne"></a>何以故？<a id="a-Nf"></a>须菩提，<a id="a-Ng"></a>是般若波罗蜜中无乐说相。<a id="a-Nh"></a>须菩提，<a id="a-Ni"></a>般若波罗蜜不可思议相，<a id="a-Nj"></a>般若波罗蜜不生不灭相，<a id="a-Nk"></a>般若波罗蜜不垢不净相，<a id="a-Nl"></a>般若波罗蜜不乱不散相，<a id="a-Nm"></a>般若波罗蜜无说相，<a id="a-Nn"></a>般若波罗蜜无言无义相，<a id="a-No"></a>般若波罗蜜无所得相。<a id="a-Np"></a>何以故？<a id="a-Nq"></a>须菩提，<a id="a-Nr"></a>般若波罗蜜中无是诸法。<a id="a-Ns"></a>须菩提，<a id="a-Nt"></a>若有善男子、<a id="a-Nu"></a>善女人求菩萨道者，<a id="a-Nv"></a>书是般若波罗蜜经时，<a id="a-Nw"></a>以是诸法散乱心，<a id="a-Nx"></a>当知亦是菩萨魔事。<a id="a-Ny"></a>”</p>
  <p id="aNz">须菩提白佛言：<a id="a-O0"></a>“世尊，<a id="a-O1"></a>是般若波罗蜜可书耶？<a id="a-O2"></a>”</p>
  <p id="aO3">佛言：<a id="a-O4"></a>“不可书。<a id="a-O5"></a>何以故？<a id="a-O6"></a>般若波罗蜜自性无故，<a id="a-O7"></a>禅那波罗蜜、<a id="a-O8"></a>毗梨耶波罗蜜、<a id="a-O9"></a>羼提波罗蜜、<a id="a-OA"></a>尸罗波罗蜜、<a id="a-OB"></a>檀那波罗蜜乃至一切种智自性无故。<a id="a-OC"></a>若自性无，<a id="a-OD"></a>是不名为法，<a id="a-OE"></a>无法不能书无法。<a id="a-OF"></a>须菩提，<a id="a-OG"></a>若求菩萨道善男子、<a id="a-OH"></a>善女人作是念‘无法是深般若波罗蜜’，<a id="a-OI"></a>当知即是菩萨魔事。<a id="a-OJ"></a>”</p>
  <p id="aOK">“世尊，<a id="a-OL"></a>是求菩萨道善男子、<a id="a-OM"></a>善女人，<a id="a-ON"></a>用字书般若波罗蜜，<a id="a-OO"></a>自念‘我书是般若波罗蜜’，<a id="a-OP"></a>以字著般若波罗蜜，<a id="a-OQ"></a>当知亦是菩萨魔事。<a id="a-OR"></a>何以故？<a id="a-OS"></a>世尊，<a id="a-OT"></a>是般若波罗蜜无文字，<a id="a-OU"></a>禅那波罗蜜、<a id="a-OV"></a>毗梨耶波罗蜜、<a id="a-OW"></a>羼提波罗蜜、<a id="a-OX"></a>尸罗波罗蜜、<a id="a-OY"></a>檀那波罗蜜无有文字。<a id="a-OZ"></a>世尊，<a id="a-Oa"></a>色无文字，<a id="a-Ob"></a>受、<a id="a-Oc"></a>想、<a id="a-Od"></a>行、<a id="a-Oe"></a>识无文字，<a id="a-Of"></a>乃至一切种智无文字。<a id="a-Og"></a>世尊，<a id="a-Oh"></a>若求菩萨道善男子、<a id="a-Oi"></a>善女人，<a id="a-Oj"></a>著无文字般若波罗蜜，<a id="a-Ok"></a>乃至著无文字一切种智，<a id="a-Ol"></a>当知是亦菩萨魔事。<a id="a-Om"></a>读诵、<a id="a-On"></a>说、<a id="a-Oo"></a>正忆念如说修行亦如是。<a id="a-Op"></a>”</p>
  <p id="aOq">“复次，<a id="a-Or"></a>须菩提，<a id="a-Os"></a>求佛道善男子、<a id="a-Ot"></a>善女人，<a id="a-Ou"></a>书是般若波罗蜜时，<a id="a-Ov"></a>国土念起、<a id="a-Ow"></a>聚落念起、<a id="a-Ox"></a>城郭念起、<a id="a-Oy"></a>方念起，<a id="a-Oz"></a>若闻毁谤其师起念，<a id="a-P0"></a>若念父母及兄弟姊妹诸余亲里，<a id="a-P1"></a>若念贼，<a id="a-P2"></a>若念旃陀罗，<a id="a-P3"></a>若念众女，<a id="a-P4"></a>若念淫女，<a id="a-P5"></a>如是等种种诸余异念，<a id="a-P6"></a>留难恶魔复益其念，<a id="a-P7"></a>破坏书般若波罗蜜，<a id="a-P8"></a>破坏读诵、<a id="a-P9"></a>说、<a id="a-PA"></a>正忆念如说修行。<a id="a-PB"></a>须菩提，<a id="a-PC"></a>当知是亦菩萨魔事。</p>
  <p id="aPD">“复次，<a id="a-PE"></a>须菩提，<a id="a-PF"></a>求佛道善男子、<a id="a-PG"></a>善女人，<a id="a-PH"></a>得名誉、<a id="a-PI"></a>恭敬、<a id="a-PJ"></a>布施、<a id="a-PK"></a>供养，<a id="a-PL"></a>所谓衣服、<a id="a-PM"></a>饮食、<a id="a-PN"></a>卧床、<a id="a-PO"></a>疾药、<a id="a-PP"></a>种种乐具，<a id="a-PQ"></a>善男子、<a id="a-PR"></a>善女人书是般若波罗蜜经受读诵乃至正忆念时，<a id="a-PS"></a>受著是事，<a id="a-PT"></a>不得书成般若波罗蜜乃至正忆念，<a id="a-PU"></a>当知是亦菩萨魔事。</p>
  <p id="aPV">“复次，<a id="a-PW"></a>须菩提，<a id="a-PX"></a>求佛道善男子、<a id="a-PY"></a>善女人书般若波罗蜜，<a id="a-PZ"></a>乃至如说修行时，<a id="a-Pa"></a>恶魔方便持诸余深经与是菩萨摩诃萨。<a id="a-Pb"></a>有方便力者，<a id="a-Pc"></a>不应贪著恶魔所与诸余深经。<a id="a-Pd"></a>何以故？<a id="a-Pe"></a>是经不能令人至萨婆若故。<a id="a-Pf"></a>是中无方便菩萨摩诃萨闻是诸余深经，<a id="a-Pg"></a>便舍深般若波罗蜜。<a id="a-Ph"></a>须菩提，<a id="a-Pi"></a>我是般若波罗蜜中广说诸菩萨摩诃萨方便道，<a id="a-Pj"></a>诸菩萨摩诃萨应当从是中求。<a id="a-Pk"></a>须菩提，<a id="a-Pl"></a>今善男子、<a id="a-Pm"></a>善女人求菩萨道舍是深般若波罗蜜，<a id="a-Pn"></a>于魔所与声闻、<a id="a-Po"></a>辟支佛深经中求方便道，<a id="a-Pp"></a>当知亦是菩萨魔事。</p>
 </body>
</html>