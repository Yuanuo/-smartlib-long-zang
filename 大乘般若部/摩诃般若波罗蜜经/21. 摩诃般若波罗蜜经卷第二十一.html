<!doctype html>
<html id="z3IBTAgAj" data-ver="1412">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第二十一</h1>
  <h2 id="a2">魔愁品第六十二</h2>
  <p id="a3">尔时，<a id="a-4"></a>释提桓因白佛言：<a id="a-5"></a>“世尊，<a id="a-6"></a>是般若波罗蜜甚深难见，<a id="a-7"></a>无诸忆想分别毕竟离故。<a id="a-8"></a>世尊，<a id="a-9"></a>是众生闻是般若波罗蜜，<a id="a-A"></a>能持读诵说，<a id="a-B"></a>正忆念，<a id="a-C"></a>亲近如说行，<a id="a-D"></a>乃至阿耨多罗三藐三菩提，<a id="a-E"></a>不杂余心、<a id="a-F"></a>心数法者，<a id="a-G"></a>不从小功德来。<a id="a-H"></a>”</p>
  <p id="aI">佛言：<a id="a-J"></a>“如是，<a id="a-K"></a>如是，<a id="a-L"></a>闻是深般若波罗蜜，<a id="a-M"></a>乃至不杂余心、<a id="a-N"></a>心数法者，<a id="a-O"></a>不从小功德来。</p>
  <p id="aP">“憍尸迦，<a id="a-Q"></a>于汝意云何？<a id="a-R"></a>若阎浮提众生成就十善道、<a id="a-S"></a>四禅、<a id="a-T"></a>四无量心、<a id="a-U"></a>四无色定，<a id="a-V"></a>复有善男子、<a id="a-W"></a>善女人受持深般若波罗蜜，<a id="a-X"></a>读诵亲近，<a id="a-Y"></a>正忆念，<a id="a-Z"></a>如说行，<a id="a-a"></a>胜于阎浮提众生成就十善道乃至四无色定百倍、<a id="a-b"></a>千倍、<a id="a-c"></a>千万亿倍，<a id="a-d"></a>乃至算数譬喻所不能及。<a id="a-e"></a>”</p>
  <p id="af">尔时，<a id="a-g"></a>有一比丘语释提桓因：<a id="a-h"></a>“憍尸迦，<a id="a-i"></a>是善男子、<a id="a-j"></a>善女人行般若波罗蜜功德胜于仁者？<a id="a-k"></a>”</p>
  <p id="al">释提桓因言：<a id="a-m"></a>“是善男子、<a id="a-n"></a>善女人一发心尚胜于我，<a id="a-o"></a>何况闻是般若波罗蜜，<a id="a-p"></a>书持读诵，<a id="a-q"></a>正忆念，<a id="a-r"></a>如说行！<a id="a-s"></a>是善男子、<a id="a-t"></a>善女人行般若波罗蜜，<a id="a-u"></a>非但胜我，<a id="a-v"></a>亦胜一切世间天及人、<a id="a-w"></a>阿修罗；<a id="a-x"></a>非但胜一切世间天及人、<a id="a-y"></a>阿修罗，<a id="a-z"></a>亦胜诸须陀洹、<a id="a-10"></a>斯陀含、<a id="a-11"></a>阿那含、<a id="a-12"></a>阿罗汉、<a id="a-13"></a>辟支佛；<a id="a-14"></a>非但胜是须陀洹乃至辟支佛，<a id="a-15"></a>亦胜菩萨行五波罗蜜远离般若波罗蜜者；<a id="a-16"></a>非但胜菩萨行五波罗蜜远离般若波罗蜜者，<a id="a-17"></a>亦胜菩萨行般若波罗蜜无方便力者。</p>
  <p id="a18">“是菩萨摩诃萨如说行般若波罗蜜，<a id="a-19"></a>不断佛种，<a id="a-1A"></a>常见诸佛，<a id="a-1B"></a>疾近道场。<a id="a-1C"></a>菩萨如是行，<a id="a-1D"></a>为欲拔出众生沉没长流者。<a id="a-1E"></a>是菩萨如是学，<a id="a-1F"></a>为不学声闻、<a id="a-1G"></a>辟支佛学。<a id="a-1H"></a>菩萨如是学，<a id="a-1I"></a>四天王天来至菩萨所如是言：<a id="a-1J"></a>‘善男子，<a id="a-1K"></a>当勤疾学。<a id="a-1L"></a>坐道场成阿耨多罗三藐三菩提时，<a id="a-1M"></a>如过去诸佛所受四钵亦当应受，<a id="a-1N"></a>我当持来奉上菩萨。<a id="a-1O"></a>’及诸余天四天王天、<a id="a-1P"></a>三十三天、<a id="a-1Q"></a>夜摩天、<a id="a-1R"></a>兜率陀天、<a id="a-1S"></a>化乐天、<a id="a-1T"></a>他化自在天、<a id="a-1U"></a>梵天乃至首陀会天亦当供养，<a id="a-1V"></a>十方诸佛亦常念是菩萨摩诃萨，<a id="a-1W"></a>如说行是深般若波罗蜜者。<a id="a-1X"></a>是菩萨诸所有世间危难勤苦之事永无复有。<a id="a-1Y"></a>一切世间有四百四病，<a id="a-1Z"></a>是菩萨身中无是诸病，<a id="a-1a"></a>以行深般若波罗蜜故得是现世功德。<a id="a-1b"></a>”</p>
  <p id="a1c">尔时，<a id="a-1d"></a>阿难作是念：<a id="a-1e"></a>“释提桓因自以力说耶？<a id="a-1f"></a>以佛神力说乎？<a id="a-1g"></a>”</p>
  <p id="a1h">释提桓因知阿难意所念，<a id="a-1i"></a>语阿难言：<a id="a-1j"></a>“我之所说皆佛威神。<a id="a-1k"></a>”</p>
  <p id="a1l">佛告阿难：<a id="a-1m"></a>“如是，<a id="a-1n"></a>如是，<a id="a-1o"></a>如释提桓因所说，<a id="a-1p"></a>皆佛威神。<a id="a-1q"></a>阿难，<a id="a-1r"></a>是菩萨摩诃萨习学是深般若波罗蜜时，<a id="a-1s"></a>三千大千世界中诸恶魔皆生狐疑：<a id="a-1t"></a>‘今是菩萨为当得阿耨多罗三藐三菩提？<a id="a-1u"></a>当中道于实际作证，<a id="a-1v"></a>堕声闻、<a id="a-1w"></a>辟支佛地？<a id="a-1x"></a>’</p>
  <p id="a1y">“复次，<a id="a-1z"></a>阿难，<a id="a-20"></a>若菩萨摩诃萨不离般若波罗蜜时，<a id="a-21"></a>魔复大愁毒，<a id="a-22"></a>如箭入心。<a id="a-23"></a>是时，<a id="a-24"></a>魔复放大火风四方俱起，<a id="a-25"></a>欲令菩萨心没恐怖懈怠，<a id="a-26"></a>于萨婆若中乃至起一乱念。<a id="a-27"></a>”</p>
  <p id="a28">阿难白佛言：<a id="a-29"></a>“世尊，<a id="a-2A"></a>魔为都娆乱诸菩萨？<a id="a-2B"></a>有不娆乱者？<a id="a-2C"></a>”</p>
  <p id="a2D">佛告阿难：<a id="a-2E"></a>“有娆者，<a id="a-2F"></a>有不娆者。<a id="a-2G"></a>”</p>
  <p id="a2H">阿难白佛言：<a id="a-2I"></a>“世尊，<a id="a-2J"></a>何等菩萨为恶魔所娆？<a id="a-2K"></a>”</p>
  <p id="a2L">佛言：<a id="a-2M"></a>“有菩萨摩诃萨，<a id="a-2N"></a>先世闻是深般若波罗蜜心不信解，<a id="a-2O"></a>如是菩萨魔得其便。</p>
  <p id="a2P">“复次，<a id="a-2Q"></a>阿难，<a id="a-2R"></a>菩萨闻说是深般若波罗蜜时，<a id="a-2S"></a>意疑是般若波罗蜜为实有？<a id="a-2T"></a>为实无？<a id="a-2U"></a>如是菩萨魔得其便。</p>
  <p id="a2V">“复次，<a id="a-2W"></a>阿难，<a id="a-2X"></a>有菩萨远离善知识，<a id="a-2Y"></a>为恶知识所摄故，<a id="a-2Z"></a>不闻深般若波罗蜜；<a id="a-2a"></a>不闻故，<a id="a-2b"></a>不知不见不问：<a id="a-2c"></a>云何应行般若波罗蜜？<a id="a-2d"></a>云何应修般若波罗蜜？<a id="a-2e"></a>是菩萨恶魔得其便。</p>
  <p id="a2f">“复次，<a id="a-2g"></a>阿难，<a id="a-2h"></a>若菩萨远离般若波罗蜜受恶法，<a id="a-2i"></a>是菩萨为恶魔得便。<a id="a-2j"></a>魔作是念：<a id="a-2k"></a>‘是辈当有伴党，<a id="a-2l"></a>当满我愿。<a id="a-2m"></a>’是菩萨自堕二地，<a id="a-2n"></a>亦使他人堕于二地。</p>
  <p id="a2o">“复次，<a id="a-2p"></a>阿难，<a id="a-2q"></a>若菩萨闻说深般若波罗蜜时，<a id="a-2r"></a>语他人言：<a id="a-2s"></a>‘是般若波罗蜜甚深，<a id="a-2t"></a>我尚不能得底，<a id="a-2u"></a>汝复用闻用学是般若波罗蜜为？<a id="a-2v"></a>’如是菩萨魔得其便。</p>
  <p id="a2w">“复次，<a id="a-2x"></a>阿难，<a id="a-2y"></a>若菩萨轻余菩萨言：<a id="a-2z"></a>‘我行般若波罗蜜，<a id="a-30"></a>行远离空，<a id="a-31"></a>汝无是功德。<a id="a-32"></a>’是时，<a id="a-33"></a>恶魔大欢喜踊跃。<a id="a-34"></a>若有菩萨自恃名姓、<a id="a-35"></a>多人、<a id="a-36"></a>知识故轻余行善菩萨，<a id="a-37"></a>是人无实阿鞞跋致行类相貌功德，<a id="a-38"></a>无是功德故生诸烦恼，<a id="a-39"></a>但著虚名故轻贱余人言：<a id="a-3A"></a>‘汝不在如我所得法中。<a id="a-3B"></a>’尔时，<a id="a-3C"></a>恶魔作是念：<a id="a-3D"></a>‘今我境界宫殿不空，<a id="a-3E"></a>增益三恶道。<a id="a-3F"></a>’恶魔助其威力，<a id="a-3G"></a>令余人信受其语；<a id="a-3H"></a>信受其语故，<a id="a-3I"></a>受行其经，<a id="a-3J"></a>如说修学；<a id="a-3K"></a>如说修学时，<a id="a-3L"></a>增益诸结使。<a id="a-3M"></a>是诸人心颠倒故，<a id="a-3N"></a>身口意业所作皆受恶报。<a id="a-3O"></a>以是因缘增益三恶道，<a id="a-3P"></a>魔之眷属宫殿益多。<a id="a-3Q"></a>阿难，<a id="a-3R"></a>魔见是利故大欢喜踊跃。<a id="a-3S"></a>阿难，<a id="a-3T"></a>若行菩萨道者，<a id="a-3U"></a>与求声闻道家共诤斗，<a id="a-3V"></a>魔作是念：<a id="a-3W"></a>‘是远离萨婆若。<a id="a-3X"></a>’阿难，<a id="a-3Y"></a>若菩萨菩萨共诤斗、<a id="a-3Z"></a>瞋恚、<a id="a-3a"></a>骂詈，<a id="a-3b"></a>是时恶魔便大欢喜踊跃言：<a id="a-3c"></a>‘两离萨婆若远。<a id="a-3d"></a>’</p>
  <p id="a3e">“复次，<a id="a-3f"></a>阿难，<a id="a-3g"></a>若未受记菩萨向得记菩萨生恶心、<a id="a-3h"></a>诤斗、<a id="a-3i"></a>骂詈，<a id="a-3j"></a>随起念多少劫若干劫数，<a id="a-3k"></a>若不舍一切种智，<a id="a-3l"></a>然后乃补尔所劫大庄严。<a id="a-3m"></a>”</p>
  <p id="a3n">阿难白佛言：<a id="a-3o"></a>“世尊，<a id="a-3p"></a>是恶心乃经尔所劫数，<a id="a-3q"></a>于其中间宁得出除不？<a id="a-3r"></a>”</p>
  <p id="a3s">佛言：<a id="a-3t"></a>“阿难，<a id="a-3u"></a>我虽说求菩萨道及声闻人得出罪。<a id="a-3v"></a>阿难，<a id="a-3w"></a>若求菩萨道人共诤斗、<a id="a-3x"></a>瞋恚、<a id="a-3y"></a>骂詈、<a id="a-3z"></a>怀恨不悔不舍者，<a id="a-40"></a>我不说有出，<a id="a-41"></a>必当更受尔所劫数，<a id="a-42"></a>若不舍一切种智然后乃大庄严。<a id="a-43"></a>阿难，<a id="a-44"></a>若是菩萨斗诤、<a id="a-45"></a>瞋恚、<a id="a-46"></a>骂詈便自改悔，<a id="a-47"></a>作是念：<a id="a-48"></a>‘我为大失，<a id="a-49"></a>我当为一切众生下屈，<a id="a-4A"></a>今世后世皆使和解。<a id="a-4B"></a>我当忍受一切众生履践，<a id="a-4C"></a>如桥梁，<a id="a-4D"></a>如聋，<a id="a-4E"></a>如哑，<a id="a-4F"></a>云何以恶语报人？<a id="a-4G"></a>我不应坏是甚深阿耨多罗三藐三菩提心。<a id="a-4H"></a>我得阿耨多罗三藐三菩提时，<a id="a-4I"></a>应当度是一切苦恼众生，<a id="a-4J"></a>云何当起瞋恚？<a id="a-4K"></a>’”</p>
  <p id="a4L">阿难白佛言：<a id="a-4M"></a>“世尊，<a id="a-4N"></a>菩萨菩萨共住云何？<a id="a-4O"></a>”</p>
  <p id="a4P">佛告阿难：<a id="a-4Q"></a>“菩萨菩萨共住，<a id="a-4R"></a>相视当如世尊，<a id="a-4S"></a>何以故？<a id="a-4T"></a>是菩萨摩诃萨应作是念：<a id="a-4U"></a>‘是我真伴，<a id="a-4V"></a>共乘一船。<a id="a-4W"></a>彼学我学，<a id="a-4X"></a>所谓檀那波罗蜜乃至一切种智。<a id="a-4Y"></a>若是菩萨杂行，<a id="a-4Z"></a>离萨婆若心，<a id="a-4a"></a>我不应如是学。<a id="a-4b"></a>若是菩萨不杂行，<a id="a-4c"></a>不离萨婆若心，<a id="a-4d"></a>我亦应如是学。<a id="a-4e"></a>’菩萨摩诃萨如是学者，<a id="a-4f"></a>是为同学。<a id="a-4g"></a>”</p>
  <p data-pb></p>
  <h2 id="a4h">等学品第六十三</h2>
  <p id="a4i">须菩提白佛言：<a id="a-4j"></a>“世尊，<a id="a-4k"></a>何等是菩萨摩诃萨等法，<a id="a-4l"></a>菩萨所应学？<a id="a-4m"></a>”</p>
  <p id="a4n">“须菩提，<a id="a-4o"></a>内空是菩萨等法，<a id="a-4p"></a>外空乃至无法有法空是菩萨等法。<a id="a-4q"></a>须菩提，<a id="a-4r"></a>色、<a id="a-4s"></a>色相空，<a id="a-4t"></a>受想行识、<a id="a-4u"></a>识相空，<a id="a-4v"></a>乃至阿耨多罗三藐三菩提、<a id="a-4w"></a>阿耨多罗三藐三菩提相空。<a id="a-4x"></a>须菩提，<a id="a-4y"></a>是名菩萨摩诃萨等法，<a id="a-4z"></a>住是等法得阿耨多罗三藐三菩提。<a id="a-50"></a>”</p>
  <p id="a51">须菩提白佛言：<a id="a-52"></a>“世尊，<a id="a-53"></a>若菩萨摩诃萨为色尽故学，<a id="a-54"></a>为学萨婆若；<a id="a-55"></a>为色离故学，<a id="a-56"></a>为色灭故学，<a id="a-57"></a>为学萨婆若；<a id="a-58"></a>为色不生故学，<a id="a-59"></a>为学萨婆若；<a id="a-5A"></a>受、<a id="a-5B"></a>想、<a id="a-5C"></a>行、<a id="a-5D"></a>识亦如是，<a id="a-5E"></a>修行四念处乃至十八不共法，<a id="a-5F"></a>尽离、<a id="a-5G"></a>灭、<a id="a-5H"></a>不生故学，<a id="a-5I"></a>为学萨婆若。<a id="a-5J"></a>”</p>
  <p id="a5K">佛告须菩提：<a id="a-5L"></a>“如须菩提所说，<a id="a-5M"></a>为色尽离、<a id="a-5N"></a>灭、<a id="a-5O"></a>不生故学，<a id="a-5P"></a>为学萨婆若；<a id="a-5Q"></a>受、<a id="a-5R"></a>想、<a id="a-5S"></a>行、<a id="a-5T"></a>识乃至十八不共法，<a id="a-5U"></a>尽离、<a id="a-5V"></a>灭、<a id="a-5W"></a>不生故学，<a id="a-5X"></a>为学萨婆若。<a id="a-5Y"></a>”</p>
  <p id="a5Z">佛告须菩提：<a id="a-5a"></a>“于汝意云何？<a id="a-5b"></a>色如，<a id="a-5c"></a>受、<a id="a-5d"></a>想、<a id="a-5e"></a>行、<a id="a-5f"></a>识如，<a id="a-5g"></a>乃至阿耨多罗三藐三菩提如、<a id="a-5h"></a>佛如，<a id="a-5i"></a>是诸如尽灭断不？<a id="a-5j"></a>”</p>
  <p id="a5k">须菩提言：<a id="a-5l"></a>“不也，<a id="a-5m"></a>世尊。<a id="a-5n"></a>”</p>
  <p id="a5o">佛告须菩提：<a id="a-5p"></a>“菩萨摩诃萨如是学如为学萨婆若，<a id="a-5q"></a>是如不作证不灭不断。<a id="a-5r"></a>须菩提，<a id="a-5s"></a>菩萨摩诃萨如是学如为学萨婆若。<a id="a-5t"></a>须菩提，<a id="a-5u"></a>菩萨摩诃萨如是学，<a id="a-5v"></a>为学六波罗蜜，<a id="a-5w"></a>为学四念处乃至十八不共法；<a id="a-5x"></a>若学六波罗蜜乃至十八不共法，<a id="a-5y"></a>为学萨婆若。<a id="a-5z"></a>须菩提，<a id="a-60"></a>如是学，<a id="a-61"></a>为尽诸学边；<a id="a-62"></a>如是学，<a id="a-63"></a>魔若魔天所不能坏；<a id="a-64"></a>如是学，<a id="a-65"></a>直到阿鞞跋致地；<a id="a-66"></a>如是学，<a id="a-67"></a>为学佛所行道；<a id="a-68"></a>如是学，<a id="a-69"></a>为得拥护法，<a id="a-6A"></a>为学大慈大悲，<a id="a-6B"></a>为学净佛国土成就众生。<a id="a-6C"></a>须菩提，<a id="a-6D"></a>如是学，<a id="a-6E"></a>为学三转十二行法轮故；<a id="a-6F"></a>如是学，<a id="a-6G"></a>为学度众生；<a id="a-6H"></a>如是学，<a id="a-6I"></a>为学不断佛种；<a id="a-6J"></a>如是学，<a id="a-6K"></a>为学开甘露门；<a id="a-6L"></a>如是学，<a id="a-6M"></a>为学欲示无为性。<a id="a-6N"></a>须菩提，<a id="a-6O"></a>下劣之人不能作是学。<a id="a-6P"></a>如是学者，<a id="a-6Q"></a>为欲拔沉没生死众生。<a id="a-6R"></a>菩萨摩诃萨如是学，<a id="a-6S"></a>终不堕地狱、<a id="a-6T"></a>饿鬼、<a id="a-6U"></a>畜生中，<a id="a-6V"></a>终不生边地，<a id="a-6W"></a>终不生旃陀罗家，<a id="a-6X"></a>终不聋盲、<a id="a-6Y"></a>喑哑、<a id="a-6Z"></a>拘躄，<a id="a-6a"></a>诸根不缺，<a id="a-6b"></a>眷属成就终不孤穷。<a id="a-6c"></a>菩萨如是学，<a id="a-6d"></a>终不杀生乃至终不邪见；<a id="a-6e"></a>如是学，<a id="a-6f"></a>不作邪命活，<a id="a-6g"></a>不摄恶人及破戒者；<a id="a-6h"></a>如是学，<a id="a-6i"></a>以方便力故不生长寿天。<a id="a-6j"></a>何等是方便力？<a id="a-6k"></a>如般若波罗蜜品中所说，<a id="a-6l"></a>菩萨摩诃萨以方便力故，<a id="a-6m"></a>入四禅、<a id="a-6n"></a>四无量心、<a id="a-6o"></a>四无色定，<a id="a-6p"></a>不随禅、<a id="a-6q"></a>无量、<a id="a-6r"></a>无色定生。<a id="a-6s"></a>须菩提，<a id="a-6t"></a>菩萨如是学，<a id="a-6u"></a>一切法中得清净，<a id="a-6v"></a>所谓净声闻、<a id="a-6w"></a>辟支佛心。<a id="a-6x"></a>”</p>
  <p id="a6y">须菩提白佛言：<a id="a-6z"></a>“世尊，<a id="a-70"></a>一切法本性清净，<a id="a-71"></a>云何言菩萨一切法中得清净？<a id="a-72"></a>”</p>
  <p id="a73">佛告须菩提：<a id="a-74"></a>“如是，<a id="a-75"></a>如是，<a id="a-76"></a>一切诸法本性清净。<a id="a-77"></a>若菩萨摩诃萨于是法中，<a id="a-78"></a>心通达不没即是般若波罗蜜。<a id="a-79"></a>如是诸法，<a id="a-7A"></a>一切凡夫人不知不见。<a id="a-7B"></a>菩萨摩诃萨为是众生故，<a id="a-7C"></a>行檀那波罗蜜乃至般若波罗蜜，<a id="a-7D"></a>行四念处乃至一切种智。<a id="a-7E"></a>须菩提，<a id="a-7F"></a>菩萨如是学，<a id="a-7G"></a>于一切法中得智、<a id="a-7H"></a>力、<a id="a-7I"></a>无所畏，<a id="a-7J"></a>如是学，<a id="a-7K"></a>为了知一切众生心所趣向。<a id="a-7L"></a>譬如大地，<a id="a-7M"></a>少所处出金银珍宝，<a id="a-7N"></a>须菩提，<a id="a-7O"></a>众生亦如是，<a id="a-7P"></a>少所人能学般若波罗蜜，<a id="a-7Q"></a>多堕声闻、<a id="a-7R"></a>辟支佛地。<a id="a-7S"></a>须菩提，<a id="a-7T"></a>譬如少所人受行转轮圣王业，<a id="a-7U"></a>多受行小王业；<a id="a-7V"></a>如是，<a id="a-7W"></a>须菩提，<a id="a-7X"></a>少所众生行般若波罗蜜求一切智，<a id="a-7Y"></a>多行声闻、<a id="a-7Z"></a>辟支佛道。<a id="a-7a"></a>须菩提，<a id="a-7b"></a>诸菩萨摩诃萨发心求阿耨多罗三藐三菩提中少有如说行，<a id="a-7c"></a>多住声闻、<a id="a-7d"></a>辟支佛地，<a id="a-7e"></a>多有菩萨摩诃萨行般若波罗蜜，<a id="a-7f"></a>无方便力故少所人住阿鞞跋致地。<a id="a-7g"></a>须菩提，<a id="a-7h"></a>以是故，<a id="a-7i"></a>菩萨摩诃萨欲住阿鞞跋致地，<a id="a-7j"></a>欲住阿鞞跋致数中，<a id="a-7k"></a>应当学是深般若波罗蜜。</p>
  <p id="a7l">“复次，<a id="a-7m"></a>须菩提，<a id="a-7n"></a>菩萨摩诃萨学是般若波罗蜜时，<a id="a-7o"></a>不生悭贪心，<a id="a-7p"></a>不生破戒、<a id="a-7q"></a>瞋恚、<a id="a-7r"></a>懈怠、<a id="a-7s"></a>散乱、<a id="a-7t"></a>愚痴心，<a id="a-7u"></a>不生诸余过失心，<a id="a-7v"></a>不生取色相心、<a id="a-7w"></a>取受想行识相心，<a id="a-7x"></a>不生取四念处相心，<a id="a-7y"></a>乃至不生取阿耨多罗三藐三菩提相心。<a id="a-7z"></a>何以故？<a id="a-80"></a>是菩萨摩诃萨行是深般若波罗蜜无有法可得，<a id="a-81"></a>以不可得故，<a id="a-82"></a>于诸法不生心取相。<a id="a-83"></a>须菩提，<a id="a-84"></a>菩萨摩诃萨如是学深般若波罗蜜，<a id="a-85"></a>总摄诸波罗蜜，<a id="a-86"></a>令诸波罗蜜增长，<a id="a-87"></a>诸波罗蜜悉随从。<a id="a-88"></a>何以故？<a id="a-89"></a>须菩提，<a id="a-8A"></a>是深般若波罗蜜，<a id="a-8B"></a>诸波罗蜜悉入中。<a id="a-8C"></a>须菩提，<a id="a-8D"></a>譬如我见中悉摄六十二见；<a id="a-8E"></a>如是，<a id="a-8F"></a>须菩提，<a id="a-8G"></a>是深般若波罗蜜悉摄诸波罗蜜。<a id="a-8H"></a>须菩提，<a id="a-8I"></a>譬如人死，<a id="a-8J"></a>命根灭故余根悉随灭；<a id="a-8K"></a>如是，<a id="a-8L"></a>须菩提，<a id="a-8M"></a>菩萨摩诃萨行深般若波罗蜜时，<a id="a-8N"></a>诸波罗蜜悉随从。<a id="a-8O"></a>须菩提，<a id="a-8P"></a>菩萨摩诃萨欲令诸波罗蜜度彼岸，<a id="a-8Q"></a>应学深般若波罗蜜。<a id="a-8R"></a>须菩提，<a id="a-8S"></a>菩萨摩诃萨学是深般若波罗蜜者，<a id="a-8T"></a>出一切众生之上。</p>
  <p id="a8U">“须菩提，<a id="a-8V"></a>于汝意云何？<a id="a-8W"></a>三千大千世界中众生多不？<a id="a-8X"></a>”</p>
  <p id="a8Y">须菩提言：<a id="a-8Z"></a>“一阎浮提中众生尚多，<a id="a-8a"></a>何况三千大千世界！<a id="a-8b"></a>”</p>
  <p id="a8c">佛告须菩提：<a id="a-8d"></a>“若三千大千世界中众生，<a id="a-8e"></a>一时皆得人身，<a id="a-8f"></a>悉得阿耨多罗三藐三菩提，<a id="a-8g"></a>若有菩萨尽形寿供养尔所佛衣服、<a id="a-8h"></a>饮食、<a id="a-8i"></a>卧具、<a id="a-8j"></a>汤药、<a id="a-8k"></a>资生所须。<a id="a-8l"></a>须菩提，<a id="a-8m"></a>于汝意云何？<a id="a-8n"></a>是人以是因缘故得福德多不？<a id="a-8o"></a>”</p>
  <p id="a8p">须菩提言：<a id="a-8q"></a>“甚多！<a id="a-8r"></a>甚多！<a id="a-8s"></a>”</p>
  <p id="a8t">佛言：<a id="a-8u"></a>“不如是善男子、<a id="a-8v"></a>善女人学般若波罗蜜，<a id="a-8w"></a>如说行，<a id="a-8x"></a>正忆念，<a id="a-8y"></a>得福多。<a id="a-8z"></a>何以故？<a id="a-90"></a>般若波罗蜜有势力，<a id="a-91"></a>能令菩萨摩诃萨得阿耨多罗三藐三菩提。<a id="a-92"></a>须菩提，<a id="a-93"></a>以是故，<a id="a-94"></a>菩萨摩诃萨欲出一切众生之上，<a id="a-95"></a>当学般若波罗蜜；<a id="a-96"></a>欲为无救护众生作救护，<a id="a-97"></a>欲与无归依众生作归依，<a id="a-98"></a>欲与无究竟道众生作究竟道，<a id="a-99"></a>欲与盲者作目，<a id="a-9A"></a>欲得佛功德，<a id="a-9B"></a>欲作诸佛自在游戏，<a id="a-9C"></a>欲作诸佛师子吼，<a id="a-9D"></a>欲撞击佛钟鼓，<a id="a-9E"></a>欲吹佛贝，<a id="a-9F"></a>欲升佛高座说法，<a id="a-9G"></a>欲断一切众生疑，<a id="a-9H"></a>当学深般若波罗蜜。<a id="a-9I"></a>须菩提，<a id="a-9J"></a>菩萨摩诃萨若学深般若波罗蜜，<a id="a-9K"></a>诸善功德无事不得。<a id="a-9L"></a>”</p>
  <p id="a9M">须菩提白佛言：<a id="a-9N"></a>“世尊，<a id="a-9O"></a>宁复得声闻、<a id="a-9P"></a>辟支佛功德？<a id="a-9Q"></a>”</p>
  <p id="a9R">佛言：<a id="a-9S"></a>“声闻、<a id="a-9T"></a>辟支佛功德皆能得，<a id="a-9U"></a>但不于中住，<a id="a-9V"></a>以智观已直过入菩萨位中。</p>
  <p id="a9W">“须菩提，<a id="a-9X"></a>菩萨摩诃萨如是学近萨婆若，<a id="a-9Y"></a>疾得阿耨多罗三藐三菩提。</p>
  <p id="a9Z">“须菩提，<a id="a-9a"></a>菩萨摩诃萨如是学，<a id="a-9b"></a>为一切世间天及人、<a id="a-9c"></a>阿修罗作福田。</p>
  <p id="a9d">“须菩提，<a id="a-9e"></a>菩萨摩诃萨如是学，<a id="a-9f"></a>过诸声闻、<a id="a-9g"></a>辟支佛福田之上，<a id="a-9h"></a>疾近萨婆若。</p>
  <p id="a9i">“须菩提，<a id="a-9j"></a>菩萨摩诃萨如是学，<a id="a-9k"></a>是名不舍不离般若波罗蜜常行般若波罗蜜。</p>
  <p id="a9l">“须菩提，<a id="a-9m"></a>菩萨摩诃萨如是学深般若波罗蜜，<a id="a-9n"></a>当知是不退转菩萨疾近萨婆若，<a id="a-9o"></a>远离声闻、<a id="a-9p"></a>辟支佛，<a id="a-9q"></a>近阿耨多罗三藐三菩提。</p>
  <p id="a9r">“须菩提，<a id="a-9s"></a>是菩萨摩诃萨行般若波罗蜜时，<a id="a-9t"></a>若作是念：<a id="a-9u"></a>‘是般若波罗蜜，<a id="a-9v"></a>我以是般若波罗蜜得一切种智。<a id="a-9w"></a>’若如是念，<a id="a-9x"></a>不名行般若波罗蜜。</p>
  <p id="a9y">“须菩提，<a id="a-9z"></a>若不作是念：<a id="a-A0"></a>是般若波罗蜜，<a id="a-A1"></a>是人有般若波罗蜜，<a id="a-A2"></a>是般若波罗蜜法，<a id="a-A3"></a>是人行是般若波罗蜜得阿耨多罗三藐三菩提。<a id="a-A4"></a>是名行般若波罗蜜。</p>
  <p id="aA5">“须菩提，<a id="a-A6"></a>若菩萨作是念：<a id="a-A7"></a>无是般若波罗蜜，<a id="a-A8"></a>无人有是般若波罗蜜，<a id="a-A9"></a>无有行是般若波罗蜜得阿耨多罗三藐三菩提。<a id="a-AA"></a>何以故？<a id="a-AB"></a>一切法如、<a id="a-AC"></a>法性、<a id="a-AD"></a>实际常住故。<a id="a-AE"></a>如是行，<a id="a-AF"></a>是为菩萨摩诃萨行般若波罗蜜。<a id="a-AG"></a>”</p>
  <p data-pb></p>
  <h2 id="aAH">愿乐随喜品第六十四</h2>
  <p id="aAI">尔时，<a id="a-AJ"></a>释提桓因作是念：<a id="a-AK"></a>“菩萨摩诃萨行般若波罗蜜、<a id="a-AL"></a>禅那波罗蜜、<a id="a-AM"></a>毗梨耶波罗蜜、<a id="a-AN"></a>羼提波罗蜜、<a id="a-AO"></a>尸罗波罗蜜、<a id="a-AP"></a>檀那波罗蜜乃至十八不共法时出一切众生之上，<a id="a-AQ"></a>何况得阿耨多罗三藐三菩提时！<a id="a-AR"></a>是诸众生闻是萨婆若信解者，<a id="a-AS"></a>得人中之善利寿命中最，<a id="a-AT"></a>何况发阿耨多罗三藐三菩提意！<a id="a-AU"></a>是众生能发阿耨多罗三藐三菩提意者，<a id="a-AV"></a>其余众生应当愿乐。<a id="a-AW"></a>”</p>
  <p id="aAX">尔时，<a id="a-AY"></a>释提桓因以天曼陀罗华而散佛上，<a id="a-AZ"></a>发是言：<a id="a-Aa"></a>“以是福德，<a id="a-Ab"></a>若有求阿耨多罗三藐三菩提者，<a id="a-Ac"></a>令此人具足佛法，<a id="a-Ad"></a>具足一切智，<a id="a-Ae"></a>具足自然法；<a id="a-Af"></a>若求声闻者，<a id="a-Ag"></a>令具足声闻法。<a id="a-Ah"></a>世尊，<a id="a-Ai"></a>若有菩萨发阿耨多罗三藐三菩提意者，<a id="a-Aj"></a>我终不生一念令其转还，<a id="a-Ak"></a>我亦不生一念令其转还堕声闻、<a id="a-Al"></a>辟支佛地。<a id="a-Am"></a>世尊，<a id="a-An"></a>我愿诸菩萨倍复精进于阿耨多罗三藐三菩提，<a id="a-Ao"></a>见众生生死中种种苦恼，<a id="a-Ap"></a>欲利益安乐一切世间天及人、<a id="a-Aq"></a>阿修罗，<a id="a-Ar"></a>以是心作是愿：<a id="a-As"></a>‘我既自度亦当度未度者，<a id="a-At"></a>我既自脱当脱未脱者，<a id="a-Au"></a>我既安隐当安未安者，<a id="a-Av"></a>我既灭度当使未入灭度者得灭度。<a id="a-Aw"></a>’</p>
  <p id="aAx">“世尊，<a id="a-Ay"></a>善男子、<a id="a-Az"></a>善女人于初发意菩萨功德，<a id="a-B0"></a>随喜心得几许福德？<a id="a-B1"></a>于久发意菩萨功德，<a id="a-B2"></a>随喜心得几许福德？<a id="a-B3"></a>于阿鞞跋致菩萨功德，<a id="a-B4"></a>随喜心得几许福德？<a id="a-B5"></a>于一生补处菩萨功德，<a id="a-B6"></a>随喜心得几许福德？<a id="a-B7"></a>”</p>
  <p id="aB8">佛告释提桓因言：<a id="a-B9"></a>“憍尸迦，<a id="a-BA"></a>四天下国土可称知斤两，<a id="a-BB"></a>是随喜福德不可称量。</p>
  <p id="aBC">“复次，<a id="a-BD"></a>憍尸迦，<a id="a-BE"></a>是三千大千国土皆可称知斤两，<a id="a-BF"></a>是随喜心福德不可称量。</p>
  <p id="aBG">“复次，<a id="a-BH"></a>憍尸迦，<a id="a-BI"></a>三千大千国土满中海水，<a id="a-BJ"></a>取一发破为百分，<a id="a-BK"></a>以一分发渧取海水可知渧数，<a id="a-BL"></a>是随喜心福德不可数知。<a id="a-BM"></a>”</p>
  <p id="aBN">释提桓因白佛言：<a id="a-BO"></a>“世尊，<a id="a-BP"></a>若众生心不随喜阿耨多罗三藐三菩提者皆是魔眷属，<a id="a-BQ"></a>诸心不随喜者从魔中来生。<a id="a-BR"></a>何以故？<a id="a-BS"></a>世尊，<a id="a-BT"></a>是诸发随喜心菩萨，<a id="a-BU"></a>为破魔境界故生，<a id="a-BV"></a>是故欲爱敬三尊者应生随喜心，<a id="a-BW"></a>随喜已应回向阿耨多罗三藐三菩提，<a id="a-BX"></a>以不一不二相故。<a id="a-BY"></a>”</p>
  <p id="aBZ">佛言：<a id="a-Ba"></a>“如是，<a id="a-Bb"></a>如是，<a id="a-Bc"></a>憍尸迦，<a id="a-Bd"></a>若有人于菩萨心能如是随喜回向者，<a id="a-Be"></a>常值诸佛终不见恶色，<a id="a-Bf"></a>终不闻恶声，<a id="a-Bg"></a>终不嗅恶香，<a id="a-Bh"></a>终不食恶味，<a id="a-Bi"></a>终不触恶触，<a id="a-Bj"></a>终不随恶念，<a id="a-Bk"></a>终不远离诸佛，<a id="a-Bl"></a>从一佛国至一佛国亲近诸佛种善根。<a id="a-Bm"></a>何以故？<a id="a-Bn"></a>善男子、<a id="a-Bo"></a>善女人为无量阿僧祇初发意菩萨诸善根随喜回向，<a id="a-Bp"></a>为无量阿僧祇第二地、<a id="a-Bq"></a>第三地乃至第十地、<a id="a-Br"></a>一生补处诸菩萨摩诃萨善根随喜回向阿耨多罗三藐三菩提，<a id="a-Bs"></a>以是善根因缘故疾近阿耨多罗三藐三菩提。<a id="a-Bt"></a>是诸菩萨得阿耨多罗三藐三菩提已，<a id="a-Bu"></a>度无量无边阿僧祇众生。<a id="a-Bv"></a>憍尸迦，<a id="a-Bw"></a>以是因缘故，<a id="a-Bx"></a>善男子、<a id="a-By"></a>善女人于初发意菩萨善根应随喜回向阿耨多罗三藐三菩提，<a id="a-Bz"></a>非心非离心；<a id="a-C0"></a>于久发意阿维越致、<a id="a-C1"></a>一生补处善根随喜回向阿耨多罗三藐三菩提，<a id="a-C2"></a>非心非离心。<a id="a-C3"></a>”</p>
  <p id="aC4">须菩提白佛言：<a id="a-C5"></a>“世尊，<a id="a-C6"></a>是心如幻，<a id="a-C7"></a>云何能得阿耨多罗三藐三菩提？<a id="a-C8"></a>”</p>
  <p id="aC9">佛告须菩提：<a id="a-CA"></a>“于汝意云何？<a id="a-CB"></a>汝见是心如幻不？<a id="a-CC"></a>”</p>
  <p id="aCD">“不也，<a id="a-CE"></a>世尊。<a id="a-CF"></a>我不见幻，<a id="a-CG"></a>亦不见心如幻。<a id="a-CH"></a>”</p>
  <p id="aCI">“须菩提，<a id="a-CJ"></a>于汝意云何？<a id="a-CK"></a>若无幻，<a id="a-CL"></a>亦无心如幻，<a id="a-CM"></a>汝见是心不？<a id="a-CN"></a>”</p>
  <p id="aCO">“不也，<a id="a-CP"></a>世尊。<a id="a-CQ"></a>”</p>
  <p id="aCR">“须菩提，<a id="a-CS"></a>于汝意云何？<a id="a-CT"></a>离幻，<a id="a-CU"></a>离心如幻，<a id="a-CV"></a>汝见更有法得阿耨多罗三藐三菩提不？<a id="a-CW"></a>”</p>
  <p id="aCX">“不也，<a id="a-CY"></a>世尊。<a id="a-CZ"></a>我不见离幻、<a id="a-Ca"></a>离心如幻更有法得阿耨多罗三藐三菩提。<a id="a-Cb"></a>世尊，<a id="a-Cc"></a>我不见更有法何等法可说若有若无，<a id="a-Cd"></a>是法相毕竟离故，<a id="a-Ce"></a>不随有，<a id="a-Cf"></a>不堕无。<a id="a-Cg"></a>若法毕竟离者，<a id="a-Ch"></a>不能得阿耨多罗三藐三菩提；<a id="a-Ci"></a>无所有法，<a id="a-Cj"></a>亦不应得阿耨多罗三藐三菩提。<a id="a-Ck"></a>何以故？<a id="a-Cl"></a>世尊，<a id="a-Cm"></a>一切法无所有，<a id="a-Cn"></a>是中无垢者、<a id="a-Co"></a>无净者。<a id="a-Cp"></a>世尊，<a id="a-Cq"></a>以是故，<a id="a-Cr"></a>般若波罗蜜毕竟离，<a id="a-Cs"></a>禅那波罗蜜、<a id="a-Ct"></a>毗梨耶波罗蜜、<a id="a-Cu"></a>羼提波罗蜜、<a id="a-Cv"></a>尸罗波罗蜜、<a id="a-Cw"></a>檀那波罗蜜毕竟离，<a id="a-Cx"></a>乃至阿耨多罗三藐三菩提亦毕竟离。<a id="a-Cy"></a>若法毕竟离，<a id="a-Cz"></a>则不应修，<a id="a-D0"></a>不应坏，<a id="a-D1"></a>行般若波罗蜜亦无有法可得，<a id="a-D2"></a>毕竟离故。<a id="a-D3"></a>世尊，<a id="a-D4"></a>若般若波罗蜜毕竟离者，<a id="a-D5"></a>云何因般若波罗蜜得阿耨多罗三藐三菩提？<a id="a-D6"></a>阿耨多罗三藐三菩提亦毕竟离，<a id="a-D7"></a>二离中云何能有所得？<a id="a-D8"></a>”</p>
  <p id="aD9">佛告须菩提：<a id="a-DA"></a>“善哉！<a id="a-DB"></a>善哉！<a id="a-DC"></a>是般若波罗蜜毕竟离，<a id="a-DD"></a>禅那波罗蜜、<a id="a-DE"></a>毗梨耶波罗蜜、<a id="a-DF"></a>羼提波罗蜜、<a id="a-DG"></a>尸罗波罗蜜、<a id="a-DH"></a>檀那波罗蜜毕竟离，<a id="a-DI"></a>乃至一切种智毕竟离。<a id="a-DJ"></a>须菩提，<a id="a-DK"></a>若般若波罗蜜毕竟离，<a id="a-DL"></a>乃至一切种智毕竟离，<a id="a-DM"></a>以是故能得阿耨多罗三藐三菩提。<a id="a-DN"></a>须菩提，<a id="a-DO"></a>若般若波罗蜜非毕竟离，<a id="a-DP"></a>乃至一切种智非毕竟离，<a id="a-DQ"></a>是不名般若波罗蜜，<a id="a-DR"></a>不名禅波罗蜜乃至一切种智。<a id="a-DS"></a>须菩提，<a id="a-DT"></a>若般若波罗蜜毕竟离，<a id="a-DU"></a>乃至一切种智毕竟离。<a id="a-DV"></a>以是故，<a id="a-DW"></a>须菩提，<a id="a-DX"></a>非不因般若波罗蜜得阿耨多罗三藐三菩提，<a id="a-DY"></a>亦不以离得离而得阿耨多罗三藐三菩提非不因般若波罗蜜。<a id="a-DZ"></a>”</p>
  <p id="aDa">须菩提白佛言：<a id="a-Db"></a>“世尊，<a id="a-Dc"></a>菩萨摩诃萨所行义甚深。<a id="a-Dd"></a>”</p>
  <p id="aDe">佛言：<a id="a-Df"></a>“如是，<a id="a-Dg"></a>须菩提，<a id="a-Dh"></a>菩萨摩诃萨所行义甚深。<a id="a-Di"></a>须菩提，<a id="a-Dj"></a>诸菩萨摩诃萨能为难事，<a id="a-Dk"></a>所谓行是深义而不证声闻、<a id="a-Dl"></a>辟支佛地。<a id="a-Dm"></a>”</p>
  <p id="aDn">须菩提白佛言：<a id="a-Do"></a>“世尊，<a id="a-Dp"></a>如我从佛闻义，<a id="a-Dq"></a>菩萨摩诃萨所行不为难。<a id="a-Dr"></a>何以故？<a id="a-Ds"></a>是菩萨摩诃萨不得是义可作证，<a id="a-Dt"></a>亦不得般若波罗蜜作证，<a id="a-Du"></a>亦无作证者。<a id="a-Dv"></a>世尊，<a id="a-Dw"></a>若一切法不可得，<a id="a-Dx"></a>何等是义可作证？<a id="a-Dy"></a>何等是般若波罗蜜作证？<a id="a-Dz"></a>何等是作证者，<a id="a-E0"></a>作证已得阿耨多罗三藐三菩提？<a id="a-E1"></a>世尊，<a id="a-E2"></a>是名菩萨摩诃萨无所得行菩萨行，<a id="a-E3"></a>是于一切法皆得明了。</p>
  <p id="aE4">“世尊，<a id="a-E5"></a>若菩萨摩诃萨闻是法，<a id="a-E6"></a>心不惊、<a id="a-E7"></a>不没、<a id="a-E8"></a>不怖、<a id="a-E9"></a>不畏，<a id="a-EA"></a>是名为行般若波罗蜜。<a id="a-EB"></a>是菩萨摩诃萨行般若波罗蜜时，<a id="a-EC"></a>不见我行般若波罗蜜，<a id="a-ED"></a>亦不见是般若波罗蜜，<a id="a-EE"></a>亦不见我当得阿耨多罗三藐三菩提。<a id="a-EF"></a>何以故？<a id="a-EG"></a>菩萨摩诃萨行般若波罗蜜时，<a id="a-EH"></a>不作是念：<a id="a-EI"></a>‘声闻、<a id="a-EJ"></a>辟支佛地去我远，<a id="a-EK"></a>萨婆若去我近。<a id="a-EL"></a>’</p>
  <p id="aEM">“世尊，<a id="a-EN"></a>譬如虚空不作是念：<a id="a-EO"></a>有法去我远、<a id="a-EP"></a>去我近。<a id="a-EQ"></a>何以故？<a id="a-ER"></a>世尊，<a id="a-ES"></a>虚空无分别故。<a id="a-ET"></a>世尊，<a id="a-EU"></a>行般若波罗蜜菩萨亦不作是念：<a id="a-EV"></a>‘声闻、<a id="a-EW"></a>辟支佛地去我远，<a id="a-EX"></a>萨婆若去我近。<a id="a-EY"></a>’何以故？<a id="a-EZ"></a>般若波罗蜜中无分别故。</p>
  <p id="aEa">“世尊，<a id="a-Eb"></a>譬如幻人不作是念：<a id="a-Ec"></a>‘幻师去我近，<a id="a-Ed"></a>观人去我远。<a id="a-Ee"></a>’何以故？<a id="a-Ef"></a>幻人无分别故。<a id="a-Eg"></a>行般若波罗蜜菩萨不作是念：<a id="a-Eh"></a>‘声闻、<a id="a-Ei"></a>辟支佛地去我远，<a id="a-Ej"></a>萨婆若去我近。<a id="a-Ek"></a>’</p>
  <p id="aEl">“世尊，<a id="a-Em"></a>譬如镜中像不作是念：<a id="a-En"></a>‘所因者去我近，<a id="a-Eo"></a>余者去我远。<a id="a-Ep"></a>’何以故？<a id="a-Eq"></a>像无分别故。<a id="a-Er"></a>行般若波罗蜜菩萨亦不作是念：<a id="a-Es"></a>‘声闻、<a id="a-Et"></a>辟支佛地去我远，<a id="a-Eu"></a>萨婆若去我近。<a id="a-Ev"></a>’何以故？<a id="a-Ew"></a>般若波罗蜜中无分别故。<a id="a-Ex"></a>世尊，<a id="a-Ey"></a>行般若波罗蜜菩萨无爱无憎。<a id="a-Ez"></a>何以故？<a id="a-F0"></a>般若波罗蜜自性不可得故。</p>
  <p id="aF1">“世尊，<a id="a-F2"></a>譬如佛无爱无憎，<a id="a-F3"></a>行般若波罗蜜菩萨无爱无憎亦如是。<a id="a-F4"></a>何以故？<a id="a-F5"></a>般若波罗蜜中无憎无爱故。</p>
  <p id="aF6">“世尊，<a id="a-F7"></a>譬如佛一切分别想断，<a id="a-F8"></a>行般若波罗蜜菩萨亦如是，<a id="a-F9"></a>一切分别想断毕竟空故。</p>
  <p id="aFA">“世尊，<a id="a-FB"></a>譬如佛所化人不作是念：<a id="a-FC"></a>‘声闻、<a id="a-FD"></a>辟支佛去我远，<a id="a-FE"></a>阿耨多罗三藐三菩提去我近。<a id="a-FF"></a>’何以故？<a id="a-FG"></a>佛所化人无分别故。<a id="a-FH"></a>行般若波罗蜜菩萨亦如是，<a id="a-FI"></a>不作是念：<a id="a-FJ"></a>‘声闻、<a id="a-FK"></a>辟支佛去我远，<a id="a-FL"></a>阿耨多罗三藐三菩提去我近。<a id="a-FM"></a>’</p>
  <p id="aFN">“世尊，<a id="a-FO"></a>譬如人有所为故作化，<a id="a-FP"></a>化所事无分别。<a id="a-FQ"></a>世尊，<a id="a-FR"></a>般若波罗蜜亦如是，<a id="a-FS"></a>有所为事而修是事成就，<a id="a-FT"></a>而般若波罗蜜亦无分别。</p>
  <p id="aFU">“世尊，<a id="a-FV"></a>譬如工匠若工匠弟子有所为故，<a id="a-FW"></a>作木人若男若女、<a id="a-FX"></a>象马牛羊，<a id="a-FY"></a>是所作亦能有所作，<a id="a-FZ"></a>是牛马亦无分别。<a id="a-Fa"></a>世尊，<a id="a-Fb"></a>般若波罗蜜亦如是，<a id="a-Fc"></a>有所为故说是事成就，<a id="a-Fd"></a>而般若波罗蜜亦无分别。<a id="a-Fe"></a>”</p>
  <p id="aFf">舍利弗问须菩提：<a id="a-Fg"></a>“但般若波罗蜜无分别，<a id="a-Fh"></a>禅那波罗蜜乃至檀那波罗蜜亦无分别。<a id="a-Fi"></a>”</p>
  <p id="aFj">须菩提语舍利弗：<a id="a-Fk"></a>“禅那波罗蜜无分别，<a id="a-Fl"></a>乃至檀那波罗蜜亦无分别。<a id="a-Fm"></a>”</p>
  <p id="aFn">舍利弗问须菩提：<a id="a-Fo"></a>“色无分别，<a id="a-Fp"></a>乃至识亦无分别，<a id="a-Fq"></a>眼乃至意无分别，<a id="a-Fr"></a>色乃至法无分别，<a id="a-Fs"></a>眼识触乃至意识触无分别，<a id="a-Ft"></a>眼触因缘生受乃至意触因缘生受、<a id="a-Fu"></a>四禅、<a id="a-Fv"></a>四无量心、<a id="a-Fw"></a>四无色定、<a id="a-Fx"></a>四念处乃至八圣道分、<a id="a-Fy"></a>空无相无作、<a id="a-Fz"></a>佛十力、<a id="a-G0"></a>四无所畏、<a id="a-G1"></a>四无礙智、<a id="a-G2"></a>大慈大悲、<a id="a-G3"></a>十八不共法、<a id="a-G4"></a>阿耨多罗三藐三菩提、<a id="a-G5"></a>无为性亦无分别。<a id="a-G6"></a>须菩提，<a id="a-G7"></a>若色无分别乃至无为性无分别，<a id="a-G8"></a>若一切法无分别，<a id="a-G9"></a>云何分别有六道生死，<a id="a-GA"></a>是地狱、<a id="a-GB"></a>是饿鬼、<a id="a-GC"></a>是畜生、<a id="a-GD"></a>是天、<a id="a-GE"></a>是人、<a id="a-GF"></a>是阿修罗？<a id="a-GG"></a>云何分别是须陀洹、<a id="a-GH"></a>斯陀含、<a id="a-GI"></a>阿那含、<a id="a-GJ"></a>阿罗汉、<a id="a-GK"></a>辟支佛、<a id="a-GL"></a>诸佛？<a id="a-GM"></a>”</p>
  <p id="aGN">须菩提报舍利弗：<a id="a-GO"></a>“众生颠倒因缘故，<a id="a-GP"></a>造作身口意业，<a id="a-GQ"></a>随欲本业报受六道身，<a id="a-GR"></a>地狱、<a id="a-GS"></a>饿鬼、<a id="a-GT"></a>畜生、<a id="a-GU"></a>人、<a id="a-GV"></a>天、<a id="a-GW"></a>阿修罗身。<a id="a-GX"></a>如汝言，<a id="a-GY"></a>云何分别有须陀洹乃至佛道？<a id="a-GZ"></a>舍利弗，<a id="a-Ga"></a>须陀洹即是无分别故有，<a id="a-Gb"></a>须陀洹果亦是无分别故有，<a id="a-Gc"></a>乃至阿罗汉、<a id="a-Gd"></a>阿罗汉果、<a id="a-Ge"></a>辟支佛、<a id="a-Gf"></a>辟支佛道、<a id="a-Gg"></a>佛、<a id="a-Gh"></a>佛道亦是无分别故有。<a id="a-Gi"></a>舍利弗，<a id="a-Gj"></a>过去诸佛亦是无分别、<a id="a-Gk"></a>断分别故有。<a id="a-Gl"></a>以是故，<a id="a-Gm"></a>舍利弗，<a id="a-Gn"></a>当知一切法无有分别，<a id="a-Go"></a>不坏相、<a id="a-Gp"></a>诸法如、<a id="a-Gq"></a>法性、<a id="a-Gr"></a>实际故。<a id="a-Gs"></a>舍利弗，<a id="a-Gt"></a>如是菩萨摩诃萨应行无分别般若波罗蜜，<a id="a-Gu"></a>行无分别般若波罗蜜已，<a id="a-Gv"></a>便得无分别阿耨多罗三藐三菩提。<a id="a-Gw"></a>”</p>
  <p data-pb></p>
  <h2 id="aGx">度空品第六十五</h2>
  <p id="aGy">舍利弗语须菩提：<a id="a-Gz"></a>“菩萨摩诃萨行般若波罗蜜，<a id="a-H0"></a>为行真实法？<a id="a-H1"></a>为行无真实法？<a id="a-H2"></a>”</p>
  <p id="aH3">须菩提报舍利弗：<a id="a-H4"></a>“菩萨摩诃萨行般若波罗蜜，<a id="a-H5"></a>为行无真实法。<a id="a-H6"></a>何以故？<a id="a-H7"></a>是般若波罗蜜无真实，<a id="a-H8"></a>乃至一切种智无真实故。<a id="a-H9"></a>菩萨摩诃萨行般若波罗蜜，<a id="a-HA"></a>无真实不可得，<a id="a-HB"></a>何况真实？<a id="a-HC"></a>乃至行一切种智，<a id="a-HD"></a>无真实法不可得，<a id="a-HE"></a>何况真实法？<a id="a-HF"></a>”</p>
  <p id="aHG">尔时，<a id="a-HH"></a>欲色界诸天子作是念：<a id="a-HI"></a>“诸有善男子、<a id="a-HJ"></a>善女人，<a id="a-HK"></a>发阿耨多罗三藐三菩提意，<a id="a-HL"></a>如深般若波罗蜜所说义，<a id="a-HM"></a>行于等法不作实际证，<a id="a-HN"></a>不堕声闻、<a id="a-HO"></a>辟支佛地，<a id="a-HP"></a>应当为作礼。<a id="a-HQ"></a>”</p>
  <p id="aHR">须菩提语诸天子：<a id="a-HS"></a>“诸菩萨摩诃萨于等法不证声闻、<a id="a-HT"></a>辟支佛地不为难。<a id="a-HU"></a>诸菩萨摩诃萨大庄严‘我当度无量无边阿僧祇众生’，<a id="a-HV"></a>知众生毕竟不可得而度众生，<a id="a-HW"></a>是乃为难。<a id="a-HX"></a>诸天子，<a id="a-HY"></a>诸菩萨摩诃萨发阿耨多罗三藐三菩提心，<a id="a-HZ"></a>作是愿：<a id="a-Ha"></a>‘我当度一切众生。<a id="a-Hb"></a>’众生实不可得，<a id="a-Hc"></a>是人欲度众生如欲度虚空。<a id="a-Hd"></a>何以故？<a id="a-He"></a>虚空离故当知众生亦离，<a id="a-Hf"></a>虚空空故当知众生亦空，<a id="a-Hg"></a>虚空无坚固当知众生亦无坚固，<a id="a-Hh"></a>虚空虚诳当知众生亦虚诳。<a id="a-Hi"></a>诸天子，<a id="a-Hj"></a>以是因缘故，<a id="a-Hk"></a>当知菩萨所作为难，<a id="a-Hl"></a>为利益无所有众生故而大庄严，<a id="a-Hm"></a>是人为众生结誓，<a id="a-Hn"></a>为欲与虚空共斗。<a id="a-Ho"></a>是菩萨结誓已，<a id="a-Hp"></a>亦不得众生而为众生结誓。<a id="a-Hq"></a>何以故？<a id="a-Hr"></a>众生离故当知大誓亦离，<a id="a-Hs"></a>众生虚诳故当知大誓亦虚诳。<a id="a-Ht"></a>若菩萨摩诃萨闻是法心不惊不没，<a id="a-Hu"></a>当知是菩萨摩诃萨行般若波罗蜜。<a id="a-Hv"></a>何以故？<a id="a-Hw"></a>色离即是众生离，<a id="a-Hx"></a>受、<a id="a-Hy"></a>想、<a id="a-Hz"></a>行、<a id="a-I0"></a>识离即是众生离，<a id="a-I1"></a>色离即是六波罗蜜离，<a id="a-I2"></a>受、<a id="a-I3"></a>想、<a id="a-I4"></a>行、<a id="a-I5"></a>识离即是六波罗蜜离，<a id="a-I6"></a>乃至一切种智离即是六波罗蜜离。<a id="a-I7"></a>若菩萨摩诃萨闻是一切诸法离相，<a id="a-I8"></a>心不惊、<a id="a-I9"></a>不没、<a id="a-IA"></a>不怖、<a id="a-IB"></a>不畏，<a id="a-IC"></a>当知是菩萨摩诃萨行般若波罗蜜。<a id="a-ID"></a>”</p>
  <p id="aIE">佛告须菩提：<a id="a-IF"></a>“何因缘故，<a id="a-IG"></a>菩萨摩诃萨于深般若波罗蜜中心不没？<a id="a-IH"></a>”</p>
  <p id="aII">须菩提白佛言：<a id="a-IJ"></a>“世尊，<a id="a-IK"></a>般若波罗蜜无所有故不没，<a id="a-IL"></a>般若波罗蜜离故不没，<a id="a-IM"></a>般若波罗蜜寂灭故不没。<a id="a-IN"></a>世尊，<a id="a-IO"></a>以是因缘故，<a id="a-IP"></a>菩萨于深般若波罗蜜中心不没。<a id="a-IQ"></a>何以故？<a id="a-IR"></a>是菩萨不得没者，<a id="a-IS"></a>不得没事，<a id="a-IT"></a>不得没处，<a id="a-IU"></a>是一切法皆不可得故。<a id="a-IV"></a>世尊，<a id="a-IW"></a>若菩萨摩诃萨闻是法，<a id="a-IX"></a>心不惊、<a id="a-IY"></a>不没、<a id="a-IZ"></a>不怖、<a id="a-Ia"></a>不畏，<a id="a-Ib"></a>当知是菩萨为行般若波罗蜜。<a id="a-Ic"></a>何以故？<a id="a-Id"></a>没者、<a id="a-Ie"></a>没事、<a id="a-If"></a>没处，<a id="a-Ig"></a>是法皆不可得故。<a id="a-Ih"></a>菩萨摩诃萨如是行般若波罗蜜，<a id="a-Ii"></a>诸天及释提桓因天、<a id="a-Ij"></a>梵天王天及世界主天皆为作礼。<a id="a-Ik"></a>”</p>
  <p id="aIl">佛告须菩提：<a id="a-Im"></a>“不但释提桓因、<a id="a-In"></a>诸天梵王及诸天世界主及诸天，<a id="a-Io"></a>礼是菩萨摩诃萨行般若波罗蜜者，<a id="a-Ip"></a>过是上光音天、<a id="a-Iq"></a>遍净天、<a id="a-Ir"></a>广果天、<a id="a-Is"></a>净居天，<a id="a-It"></a>皆为是菩萨摩诃萨作礼。<a id="a-Iu"></a>须菩提，<a id="a-Iv"></a>今现在十方无量诸佛，<a id="a-Iw"></a>亦念是行般若波罗蜜菩萨摩诃萨，<a id="a-Ix"></a>当知是菩萨为如佛。<a id="a-Iy"></a>须菩提，<a id="a-Iz"></a>若如恒河沙等世界中众生悉使为魔，<a id="a-J0"></a>是一一魔复化作魔，<a id="a-J1"></a>如恒河沙等魔，<a id="a-J2"></a>是一切魔不能留难菩萨行般若波罗蜜。</p>
  <p id="aJ3">“须菩提，<a id="a-J4"></a>菩萨摩诃萨成就二法魔不能坏。<a id="a-J5"></a>何等二？<a id="a-J6"></a>观一切法空，<a id="a-J7"></a>不舍一切众生。<a id="a-J8"></a>须菩提，<a id="a-J9"></a>菩萨成就此二法，<a id="a-JA"></a>魔不能坏。</p>
  <p id="aJB">“复次，<a id="a-JC"></a>须菩提，<a id="a-JD"></a>菩萨摩诃萨复有二法成就魔不能坏。<a id="a-JE"></a>何等二？<a id="a-JF"></a>所作如所言，<a id="a-JG"></a>亦为诸佛所念。<a id="a-JH"></a>菩萨成就此二法，<a id="a-JI"></a>魔不能坏。</p>
  <p id="aJJ">“须菩提，<a id="a-JK"></a>菩萨如是行，<a id="a-JL"></a>是诸天皆来到菩萨所，<a id="a-JM"></a>亲近咨问，<a id="a-JN"></a>劝喻安慰，<a id="a-JO"></a>作是言：<a id="a-JP"></a>‘善男子，<a id="a-JQ"></a>汝疾得阿耨多罗三藐三菩提不久。<a id="a-JR"></a>善男子，<a id="a-JS"></a>汝常当行是空、<a id="a-JT"></a>无相、<a id="a-JU"></a>无作行。<a id="a-JV"></a>何以故？<a id="a-JW"></a>善男子，<a id="a-JX"></a>汝行是行，<a id="a-JY"></a>无护众生汝为作护，<a id="a-JZ"></a>无依众生为作依，<a id="a-Ja"></a>无救众生为作救，<a id="a-Jb"></a>无究竟道众生为作究竟道，<a id="a-Jc"></a>无归众生为作归，<a id="a-Jd"></a>无洲众生为作洲，<a id="a-Je"></a>冥者为作明，<a id="a-Jf"></a>盲者为作眼。<a id="a-Jg"></a>’何以故？<a id="a-Jh"></a>是菩萨摩诃萨行般若波罗蜜，<a id="a-Ji"></a>十方现在无量阿僧祇诸佛，<a id="a-Jj"></a>在大众中说法时，<a id="a-Jk"></a>自赞叹称扬是菩萨摩诃萨名姓，<a id="a-Jl"></a>言某甲菩萨成就般若波罗蜜功德。<a id="a-Jm"></a>须菩提，<a id="a-Jn"></a>如我今说法时，<a id="a-Jo"></a>自称扬宝相菩萨、<a id="a-Jp"></a>尸弃菩萨，<a id="a-Jq"></a>复有诸菩萨摩诃萨在阿閦佛国中，<a id="a-Jr"></a>行般若波罗蜜净修梵行，<a id="a-Js"></a>我亦称扬是菩萨名姓。<a id="a-Jt"></a>须菩提，<a id="a-Ju"></a>亦如东方现在诸佛说法时，<a id="a-Jv"></a>是中有菩萨摩诃萨净修梵行，<a id="a-Jw"></a>佛亦欢喜自称扬赞叹是菩萨，<a id="a-Jx"></a>南西北方、<a id="a-Jy"></a>四维、<a id="a-Jz"></a>上下亦如是。<a id="a-K0"></a>复有菩萨从初发意，<a id="a-K1"></a>欲具足佛道乃至得一切种智，<a id="a-K2"></a>诸佛说法时亦欢喜自称扬赞叹是菩萨。<a id="a-K3"></a>何以故？<a id="a-K4"></a>是诸菩萨摩诃萨所行甚难，<a id="a-K5"></a>不断佛种行。<a id="a-K6"></a>”</p>
  <p id="aK7">须菩提白佛言：<a id="a-K8"></a>“世尊，<a id="a-K9"></a>何等菩萨摩诃萨诸佛说法时自赞叹称扬？<a id="a-KA"></a>”</p>
  <p id="aKB">佛告须菩提：<a id="a-KC"></a>“阿鞞跋致菩萨，<a id="a-KD"></a>诸佛说法时自赞叹称扬。<a id="a-KE"></a>”</p>
  <p id="aKF">须菩提言：<a id="a-KG"></a>“何等阿鞞跋致菩萨为佛所赞？<a id="a-KH"></a>”</p>
  <p id="aKI">佛言：<a id="a-KJ"></a>“如阿閦佛为菩萨时所行所学，<a id="a-KK"></a>诸菩萨亦如是学，<a id="a-KL"></a>是诸阿鞞跋致菩萨，<a id="a-KM"></a>诸佛说法时欢喜自赞叹。</p>
  <p id="aKN">“复次，<a id="a-KO"></a>须菩提，<a id="a-KP"></a>有菩萨行般若波罗蜜，<a id="a-KQ"></a>信解一切法无生，<a id="a-KR"></a>未得无生忍法；<a id="a-KS"></a>信解一切法空，<a id="a-KT"></a>未得无生忍法；<a id="a-KU"></a>信解一切法虚诳不实、<a id="a-KV"></a>无所有、<a id="a-KW"></a>不坚固，<a id="a-KX"></a>未得无生忍法。<a id="a-KY"></a>须菩提，<a id="a-KZ"></a>如是等诸菩萨摩诃萨，<a id="a-Ka"></a>诸佛说法时欢喜自赞叹称扬名姓。<a id="a-Kb"></a>须菩提，<a id="a-Kc"></a>若诸菩萨摩诃萨诸佛说法时欢喜自赞叹者，<a id="a-Kd"></a>是菩萨灭声闻、<a id="a-Ke"></a>辟支佛地，<a id="a-Kf"></a>当得阿耨多罗三藐三菩提记。<a id="a-Kg"></a>须菩提，<a id="a-Kh"></a>若菩萨摩诃萨诸佛说法时欢喜自赞叹者，<a id="a-Ki"></a>是菩萨当住阿鞞跋致地，<a id="a-Kj"></a>住是地已当得萨婆若。</p>
  <p id="aKk">“复次，<a id="a-Kl"></a>须菩提，<a id="a-Km"></a>菩萨摩诃萨闻是深般若波罗蜜时，<a id="a-Kn"></a>其心明利不疑不悔，<a id="a-Ko"></a>作是念：<a id="a-Kp"></a>‘是事如佛所说。<a id="a-Kq"></a>’是菩萨亦当于阿閦佛及诸菩萨所，<a id="a-Kr"></a>广闻是深般若波罗蜜亦信解，<a id="a-Ks"></a>信解已如佛所说，<a id="a-Kt"></a>当住阿鞞跋致地。<a id="a-Ku"></a>如是，<a id="a-Kv"></a>须菩提，<a id="a-Kw"></a>但闻般若波罗蜜得大利益，<a id="a-Kx"></a>何况信解！<a id="a-Ky"></a>信解已，<a id="a-Kz"></a>如说住，<a id="a-L0"></a>如说行，<a id="a-L1"></a>如说住，<a id="a-L2"></a>如说行已，<a id="a-L3"></a>住一切种智中。<a id="a-L4"></a>”</p>
  <p id="aL5">须菩提白佛言：<a id="a-L6"></a>“世尊，<a id="a-L7"></a>若佛说菩萨摩诃萨如所说住，<a id="a-L8"></a>如所说行，<a id="a-L9"></a>住萨婆若。<a id="a-LA"></a>若菩萨摩诃萨无所得法，<a id="a-LB"></a>云何住萨婆若？<a id="a-LC"></a>”</p>
  <p id="aLD">佛告须菩提：<a id="a-LE"></a>“菩萨摩诃萨住诸法如中，<a id="a-LF"></a>住萨婆若。<a id="a-LG"></a>”</p>
  <p id="aLH">须菩提言：<a id="a-LI"></a>“世尊，<a id="a-LJ"></a>除如更无法可得，<a id="a-LK"></a>谁住如中？<a id="a-LL"></a>住如中已当得阿耨多罗三藐三菩提，<a id="a-LM"></a>谁住如中当说法？<a id="a-LN"></a>如尚不可得，<a id="a-LO"></a>何况住如得阿耨多罗三藐三菩提？<a id="a-LP"></a>谁住如中而说法？<a id="a-LQ"></a>无有是处。<a id="a-LR"></a>”</p>
  <p id="aLS">佛告须菩提：<a id="a-LT"></a>“如汝所言：<a id="a-LU"></a>除如更无法可得，<a id="a-LV"></a>谁住如中？<a id="a-LW"></a>住如中已当得阿耨多罗三藐三菩提，<a id="a-LX"></a>谁住如中当说法？<a id="a-LY"></a>如尚不可得，<a id="a-LZ"></a>何况住如得阿耨多罗三藐三菩提？<a id="a-La"></a>谁住如中而说法？<a id="a-Lb"></a>无有是处。<a id="a-Lc"></a>”</p>
  <p id="aLd">佛言：<a id="a-Le"></a>“如是，<a id="a-Lf"></a>如是，<a id="a-Lg"></a>须菩提，<a id="a-Lh"></a>除如更无有法可得，<a id="a-Li"></a>谁住如中？<a id="a-Lj"></a>住如中已当得阿耨多罗三藐三菩提，<a id="a-Lk"></a>谁住如中当说法？<a id="a-Ll"></a>如尚不可得，<a id="a-Lm"></a>何况住如得阿耨多罗三藐三菩提？<a id="a-Ln"></a>谁住如中而说法？<a id="a-Lo"></a>何以故？<a id="a-Lp"></a>是如生不可得，<a id="a-Lq"></a>灭不可得，<a id="a-Lr"></a>住、<a id="a-Ls"></a>异不可得。<a id="a-Lt"></a>若法生、<a id="a-Lu"></a>灭、<a id="a-Lv"></a>住、<a id="a-Lw"></a>异不可得，<a id="a-Lx"></a>是中谁当住如？<a id="a-Ly"></a>谁当住如已得阿耨多罗三藐三菩提？<a id="a-Lz"></a>谁当住如而说法？<a id="a-M0"></a>无有是处。<a id="a-M1"></a>”</p>
  <p id="aM2">释提桓因白佛言：<a id="a-M3"></a>“世尊，<a id="a-M4"></a>诸菩萨摩诃萨所为甚难，<a id="a-M5"></a>深般若波罗蜜中欲得阿耨多罗三藐三菩提。<a id="a-M6"></a>何以故？<a id="a-M7"></a>世尊，<a id="a-M8"></a>无有如中住者，<a id="a-M9"></a>亦无当得阿耨多罗三藐三菩提者，<a id="a-MA"></a>亦无说法者。<a id="a-MB"></a>菩萨摩诃萨于是处，<a id="a-MC"></a>心不惊、<a id="a-MD"></a>不没、<a id="a-ME"></a>不怖、<a id="a-MF"></a>不畏、<a id="a-MG"></a>不疑、<a id="a-MH"></a>不悔。<a id="a-MI"></a>”</p>
  <p id="aMJ">尔时，<a id="a-MK"></a>须菩提语释提桓因：<a id="a-ML"></a>“汝憍尸迦，<a id="a-MM"></a>说菩萨摩诃萨所为甚难，<a id="a-MN"></a>是甚深法中，<a id="a-MO"></a>心不惊、<a id="a-MP"></a>不没、<a id="a-MQ"></a>不怖、<a id="a-MR"></a>不畏、<a id="a-MS"></a>不疑、<a id="a-MT"></a>不悔。<a id="a-MU"></a>憍尸迦，<a id="a-MV"></a>诸法空中，<a id="a-MW"></a>谁惊？<a id="a-MX"></a>谁没？<a id="a-MY"></a>谁怖？<a id="a-MZ"></a>谁畏？<a id="a-Ma"></a>谁疑？<a id="a-Mb"></a>谁悔？<a id="a-Mc"></a>”</p>
  <p id="aMd">是时，<a id="a-Me"></a>释提桓因语须菩提：<a id="a-Mf"></a>“须菩提所说，<a id="a-Mg"></a>但为空事无挂礙。<a id="a-Mh"></a>譬如仰射空中，<a id="a-Mi"></a>箭去无礙。<a id="a-Mj"></a>须菩提，<a id="a-Mk"></a>说法无礙亦如是。<a id="a-Ml"></a>”</p>
 </body>
</html>