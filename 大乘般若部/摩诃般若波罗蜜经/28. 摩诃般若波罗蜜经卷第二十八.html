<!doctype html>
<html id="z3IBTArAq" data-ver="1547">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第二十八</h1>
  <h2 id="a2">实际品第八十</h2>
  <p id="a3">须菩提白佛言：<a id="a-4"></a>“世尊，<a id="a-5"></a>若众生毕竟不可得，<a id="a-6"></a>菩萨为谁故行般若波罗蜜？<a id="a-7"></a>”</p>
  <p id="a8">佛告须菩提：<a id="a-9"></a>“菩萨为实际故行般若波罗蜜。<a id="a-A"></a>须菩提，<a id="a-B"></a>实际、<a id="a-C"></a>众生际异者，<a id="a-D"></a>菩萨不行般若波罗蜜。<a id="a-E"></a>须菩提，<a id="a-F"></a>实际、<a id="a-G"></a>众生际不异，<a id="a-H"></a>以是故，<a id="a-I"></a>菩萨摩诃萨为利益众生故行般若波罗蜜。<a id="a-J"></a>复次，<a id="a-K"></a>须菩提，<a id="a-L"></a>菩萨摩诃萨行般若波罗蜜时，<a id="a-M"></a>以不坏实际法立众生于实际中。<a id="a-N"></a>”</p>
  <p id="aO">须菩提白佛言：<a id="a-P"></a>“世尊，<a id="a-Q"></a>若实际即是众生际，<a id="a-R"></a>菩萨则为建立实际于实际。<a id="a-S"></a>世尊，<a id="a-T"></a>若建立实际于实际，<a id="a-U"></a>则为建立自性于自性。<a id="a-V"></a>世尊，<a id="a-W"></a>不应建立自性于自性。<a id="a-X"></a>世尊，<a id="a-Y"></a>云何菩萨摩诃萨行般若波罗蜜时，<a id="a-Z"></a>建立众生于实际？<a id="a-a"></a>”</p>
  <p id="ab">佛告须菩提：<a id="a-c"></a>“实际不可建立于实际，<a id="a-d"></a>自性不可建立于自性。<a id="a-e"></a>须菩提，<a id="a-f"></a>今菩萨摩诃萨行般若波罗蜜时，<a id="a-g"></a>以方便力故建立众生于实际，<a id="a-h"></a>实际亦不异众生际，<a id="a-i"></a>实际、<a id="a-j"></a>众生际无二无别。<a id="a-k"></a>”</p>
  <p id="al">须菩提白佛言：<a id="a-m"></a>“世尊，<a id="a-n"></a>何等是诸菩萨摩诃萨方便力，<a id="a-o"></a>用是方便力，<a id="a-p"></a>菩萨摩诃萨行般若波罗蜜时，<a id="a-q"></a>建立众生于实际，<a id="a-r"></a>亦不坏实际相？<a id="a-s"></a>”</p>
  <p id="at">佛告须菩提：<a id="a-u"></a>“若菩萨摩诃萨行般若波罗蜜时，<a id="a-v"></a>以方便力故建立众生于布施，<a id="a-w"></a>建立已说布施先后际空，<a id="a-x"></a>作是言：<a id="a-y"></a>‘如是布施，<a id="a-z"></a>前际空，<a id="a-10"></a>后际空，<a id="a-11"></a>中际亦空，<a id="a-12"></a>施者亦空，<a id="a-13"></a>施报亦空，<a id="a-14"></a>受者亦空。<a id="a-15"></a>诸善男子，<a id="a-16"></a>是一切法实际中不可得，<a id="a-17"></a>汝等莫念布施异、<a id="a-18"></a>施者异、<a id="a-19"></a>施报异、<a id="a-1A"></a>受者异。<a id="a-1B"></a>若汝等不念布施异、<a id="a-1C"></a>施者异、<a id="a-1D"></a>施报异、<a id="a-1E"></a>受者异，<a id="a-1F"></a>是时布施能趣甘露味，<a id="a-1G"></a>得甘露味果。<a id="a-1H"></a>汝善男子，<a id="a-1I"></a>以是布施故，<a id="a-1J"></a>莫著色，<a id="a-1K"></a>莫著受、<a id="a-1L"></a>想、<a id="a-1M"></a>行、<a id="a-1N"></a>识。<a id="a-1O"></a>何以故？<a id="a-1P"></a>是布施、<a id="a-1Q"></a>布施相空，<a id="a-1R"></a>施者、<a id="a-1S"></a>施者空，<a id="a-1T"></a>施报、<a id="a-1U"></a>施报空，<a id="a-1V"></a>受者、<a id="a-1W"></a>受者空。<a id="a-1X"></a>空中布施不可得，<a id="a-1Y"></a>施者不可得，<a id="a-1Z"></a>施报不可得，<a id="a-1a"></a>受者不可得。<a id="a-1b"></a>何以故？<a id="a-1c"></a>是诸法毕竟自性空故。<a id="a-1d"></a>’</p>
  <p id="a1e">“复次，<a id="a-1f"></a>须菩提，<a id="a-1g"></a>菩萨摩诃萨行般若波罗蜜时，<a id="a-1h"></a>以方便力故教众生持戒，<a id="a-1i"></a>语众生言：<a id="a-1j"></a>‘汝善男子，<a id="a-1k"></a>除舍杀生法，<a id="a-1l"></a>乃至除舍邪见法。<a id="a-1m"></a>何以故？<a id="a-1n"></a>善男子，<a id="a-1o"></a>如汝所分别法，<a id="a-1p"></a>无如是性。<a id="a-1q"></a>汝善男子，<a id="a-1r"></a>当谛思惟，<a id="a-1s"></a>何等是众生而欲夺命？<a id="a-1t"></a>用何等物夺命？<a id="a-1u"></a>乃至邪见亦如是。<a id="a-1v"></a>’须菩提，<a id="a-1w"></a>菩萨摩诃萨如是方便力成就众生。<a id="a-1x"></a>是菩萨摩诃萨即为众生说布施、<a id="a-1y"></a>持戒果报，<a id="a-1z"></a>是布施、<a id="a-20"></a>持戒果报自性空，<a id="a-21"></a>知布施、<a id="a-22"></a>持戒果报自性空已是中不著，<a id="a-23"></a>不著故心不散能生智慧，<a id="a-24"></a>以是智慧断一切结使烦恼入无余涅槃，<a id="a-25"></a>是世俗法非第一实义。<a id="a-26"></a>何以故？<a id="a-27"></a>空中无有灭，<a id="a-28"></a>亦无使灭者，<a id="a-29"></a>诸法毕竟空即是涅槃。</p>
  <p id="a2A">“复次，<a id="a-2B"></a>须菩提，<a id="a-2C"></a>菩萨摩诃萨见众生瞋恚恼心，<a id="a-2D"></a>教言：<a id="a-2E"></a>‘汝善男子，<a id="a-2F"></a>来修行忍辱，<a id="a-2G"></a>作忍辱人当乐忍辱，<a id="a-2H"></a>汝所瞋者自性空。<a id="a-2I"></a>汝来善男子，<a id="a-2J"></a>如是思惟，<a id="a-2K"></a>我于何所法中瞋？<a id="a-2L"></a>谁为瞋者？<a id="a-2M"></a>所瞋者谁？<a id="a-2N"></a>是法皆空，<a id="a-2O"></a>是性空法无不空时。<a id="a-2P"></a>是空非诸佛作，<a id="a-2Q"></a>非辟支佛、<a id="a-2R"></a>声闻作，<a id="a-2S"></a>非菩萨摩诃萨作，<a id="a-2T"></a>非诸天、<a id="a-2U"></a>鬼、<a id="a-2V"></a>神、<a id="a-2W"></a>龙王、<a id="a-2X"></a>阿修罗、<a id="a-2Y"></a>紧陀罗、<a id="a-2Z"></a>摩睺罗伽，<a id="a-2a"></a>非四天王天乃至非他化自在天，<a id="a-2b"></a>非梵众天乃至非净居天，<a id="a-2c"></a>非无边空处乃至非有想非无想处诸天所作。<a id="a-2d"></a>汝当如是思惟，<a id="a-2e"></a>瞋谁？<a id="a-2f"></a>谁是瞋者？<a id="a-2g"></a>何等是瞋事？<a id="a-2h"></a>是一切法相空，<a id="a-2i"></a>性空法无有所瞋。<a id="a-2j"></a>’如是，<a id="a-2k"></a>须菩提，<a id="a-2l"></a>菩萨摩诃萨行般若波罗蜜时，<a id="a-2m"></a>以是因缘法建立众生于性空，<a id="a-2n"></a>次第渐渐示教利喜令得阿耨多罗三藐三菩提，<a id="a-2o"></a>是世俗法非第一实义。<a id="a-2p"></a>何以故？<a id="a-2q"></a>是性空中无有得者，<a id="a-2r"></a>无有得法，<a id="a-2s"></a>无有得处。<a id="a-2t"></a>须菩提，<a id="a-2u"></a>是名实际性空法。<a id="a-2v"></a>菩萨摩诃萨为众生故行是法，<a id="a-2w"></a>众生亦不可得。<a id="a-2x"></a>何以故？<a id="a-2y"></a>一切法离众生相。</p>
  <p id="a2z">“复次，<a id="a-30"></a>须菩提，<a id="a-31"></a>菩萨摩诃萨行般若波罗蜜时，<a id="a-32"></a>方便力故见众生懈怠，<a id="a-33"></a>教令身精进、<a id="a-34"></a>心精进，<a id="a-35"></a>作是言：<a id="a-36"></a>‘诸善男子，<a id="a-37"></a>诸法性空中，<a id="a-38"></a>无懈怠法，<a id="a-39"></a>无懈怠者，<a id="a-3A"></a>无懈怠事，<a id="a-3B"></a>是一切法性皆空，<a id="a-3C"></a>无过性空者。<a id="a-3D"></a>汝等生身精进、<a id="a-3E"></a>心精进，<a id="a-3F"></a>为生善法故莫懈怠。<a id="a-3G"></a>善法者，<a id="a-3H"></a>若布施、<a id="a-3I"></a>若持戒、<a id="a-3J"></a>若忍辱、<a id="a-3K"></a>若精进、<a id="a-3L"></a>若禅定、<a id="a-3M"></a>若智慧，<a id="a-3N"></a>若诸禅定解脱三昧，<a id="a-3O"></a>若四念处乃至八圣道分，<a id="a-3P"></a>若空解脱门、<a id="a-3Q"></a>无相、<a id="a-3R"></a>无作解脱门乃至十八不共法，<a id="a-3S"></a>莫懈怠。<a id="a-3T"></a>诸善男子，<a id="a-3U"></a>是一切法法性空中，<a id="a-3V"></a>当知无礙相、<a id="a-3W"></a>无礙法中，<a id="a-3X"></a>无懈怠者，<a id="a-3Y"></a>无懈怠法。<a id="a-3Z"></a>’如是，<a id="a-3a"></a>须菩提，<a id="a-3b"></a>菩萨摩诃萨行般若波罗蜜时，<a id="a-3c"></a>教众生令住性空不堕二法。<a id="a-3d"></a>何以故？<a id="a-3e"></a>是性空中无二无别故，<a id="a-3f"></a>是无二法则无可著处。</p>
  <p id="a3g">“复次，<a id="a-3h"></a>须菩提，<a id="a-3i"></a>菩萨摩诃萨行性空般若波罗蜜时，<a id="a-3j"></a>教众生令精进，<a id="a-3k"></a>作是言：<a id="a-3l"></a>“诸善男子，<a id="a-3m"></a>勤精进若布施、<a id="a-3n"></a>若持戒、<a id="a-3o"></a>若忍辱、<a id="a-3p"></a>若精进、<a id="a-3q"></a>若禅定、<a id="a-3r"></a>若智慧，<a id="a-3s"></a>若禅定解脱三昧，<a id="a-3t"></a>若四念处乃至八圣道分，<a id="a-3u"></a>若空解脱门、<a id="a-3v"></a>无相无作解脱门，<a id="a-3w"></a>若佛十力、<a id="a-3x"></a>若四无所畏、<a id="a-3y"></a>若四无礙智、<a id="a-3z"></a>若十八不共法、<a id="a-40"></a>若大慈大悲。<a id="a-41"></a>是诸法，<a id="a-42"></a>汝等莫念二相，<a id="a-43"></a>莫念不二相。<a id="a-44"></a>何以故？<a id="a-45"></a>是法性皆空。<a id="a-46"></a>是性空法，<a id="a-47"></a>不应用二相念，<a id="a-48"></a>不应用不二相念。<a id="a-49"></a>’如是，<a id="a-4A"></a>须菩提，<a id="a-4B"></a>菩萨摩诃萨行般若波罗蜜，<a id="a-4C"></a>以方便力故成就众生，<a id="a-4D"></a>成就众生已，<a id="a-4E"></a>次第教令得须陀洹果、<a id="a-4F"></a>斯陀含果、<a id="a-4G"></a>阿那含果、<a id="a-4H"></a>阿罗汉果、<a id="a-4I"></a>辟支佛道，<a id="a-4J"></a>入菩萨位，<a id="a-4K"></a>令得阿耨多罗三藐三菩提。</p>
  <p id="a4L">“复次，<a id="a-4M"></a>须菩提，<a id="a-4N"></a>菩萨摩诃萨行般若波罗蜜时，<a id="a-4O"></a>见众生乱心，<a id="a-4P"></a>以方便力为利益众生故，<a id="a-4Q"></a>作是言：<a id="a-4R"></a>‘诸善男子，<a id="a-4S"></a>当修禅定。<a id="a-4T"></a>汝莫生乱想，<a id="a-4U"></a>当生一心。<a id="a-4V"></a>何以故？<a id="a-4W"></a>是法性皆空性。<a id="a-4X"></a>空中无有法可得，<a id="a-4Y"></a>若乱、<a id="a-4Z"></a>若一心。<a id="a-4a"></a>汝等住是三昧，<a id="a-4b"></a>所有作业，<a id="a-4c"></a>若身、<a id="a-4d"></a>若口、<a id="a-4e"></a>若意，<a id="a-4f"></a>若布施、<a id="a-4g"></a>若持戒、<a id="a-4h"></a>若行忍辱、<a id="a-4i"></a>若勤精进、<a id="a-4j"></a>若行禅定、<a id="a-4k"></a>若修智慧，<a id="a-4l"></a>若行四念处乃至若行八圣道分，<a id="a-4m"></a>若行诸解脱次第定，<a id="a-4n"></a>若行佛十力、<a id="a-4o"></a>四无所畏、<a id="a-4p"></a>四无礙智、<a id="a-4q"></a>十八不共法、<a id="a-4r"></a>大慈大悲、<a id="a-4s"></a>三十二相、<a id="a-4t"></a>八十随形好，<a id="a-4u"></a>若声闻道、<a id="a-4v"></a>若辟支佛道、<a id="a-4w"></a>若菩萨道、<a id="a-4x"></a>若佛道，<a id="a-4y"></a>若须陀洹果、<a id="a-4z"></a>斯陀含果、<a id="a-50"></a>阿那含果、<a id="a-51"></a>阿罗汉果、<a id="a-52"></a>辟支佛道，<a id="a-53"></a>若一切种智，<a id="a-54"></a>若成就众生、<a id="a-55"></a>若净佛国土，<a id="a-56"></a>汝等皆当应随所愿得住性空故。<a id="a-57"></a>’如是，<a id="a-58"></a>须菩提，<a id="a-59"></a>菩萨摩诃萨行般若波罗蜜方便力，<a id="a-5A"></a>为利益众生故，<a id="a-5B"></a>从初发意终不懈废，<a id="a-5C"></a>常求善法利益众生，<a id="a-5D"></a>从一佛国至一佛国供养诸佛，<a id="a-5E"></a>从诸佛闻法舍身受身，<a id="a-5F"></a>乃至阿耨多罗三藐三菩提终不忘失。<a id="a-5G"></a>是菩萨常得诸陀邻尼，<a id="a-5H"></a>诸根具足，<a id="a-5I"></a>所谓身根、<a id="a-5J"></a>语根、<a id="a-5K"></a>意根。<a id="a-5L"></a>何以故？<a id="a-5M"></a>是菩萨摩诃萨常修一切种智，<a id="a-5N"></a>修一切种智故一切诸道皆修，<a id="a-5O"></a>若声闻道、<a id="a-5P"></a>若辟支佛道、<a id="a-5Q"></a>若菩萨神通道。<a id="a-5R"></a>行神通道菩萨常利益众生终不忘失。<a id="a-5S"></a>是菩萨住报得神通利益众生，<a id="a-5T"></a>入生死五道终不耗减。<a id="a-5U"></a>如是，<a id="a-5V"></a>须菩提，<a id="a-5W"></a>菩萨摩诃萨行般若波罗蜜住性空，<a id="a-5X"></a>以禅定利益众生。</p>
  <p id="a5Y">“复次，<a id="a-5Z"></a>须菩提，<a id="a-5a"></a>菩萨摩诃萨行般若波罗蜜住性空，<a id="a-5b"></a>以方便力故利益众生，<a id="a-5c"></a>作是言：<a id="a-5d"></a>“汝等诸善男子，<a id="a-5e"></a>观一切法性空。<a id="a-5f"></a>善男子，<a id="a-5g"></a>汝等当作诸业，<a id="a-5h"></a>若身业、<a id="a-5i"></a>若口业、<a id="a-5j"></a>若意业，<a id="a-5k"></a>趣甘露味，<a id="a-5l"></a>得甘露果，<a id="a-5m"></a>性空中无有法退。<a id="a-5n"></a>何以故？<a id="a-5o"></a>性空不退，<a id="a-5p"></a>亦无退者。<a id="a-5q"></a>以性空非法，<a id="a-5r"></a>亦非非法，<a id="a-5s"></a>于无所有法中云何当有退？<a id="a-5t"></a>’须菩提，<a id="a-5u"></a>菩萨摩诃萨行般若波罗蜜时，<a id="a-5v"></a>如是教众生常不懈废。<a id="a-5w"></a>是菩萨自行十善，<a id="a-5x"></a>亦教他人行十善，<a id="a-5y"></a>五戒、<a id="a-5z"></a>八戒、<a id="a-60"></a>成就斋亦如是；<a id="a-61"></a>自行初禅亦教他人令行初禅，<a id="a-62"></a>乃至第四禅亦如是；<a id="a-63"></a>常自行慈心亦教他人令行慈心，<a id="a-64"></a>乃至舍心亦如是；<a id="a-65"></a>自行无边空处亦教他人令行无边空处，<a id="a-66"></a>乃至非有想非无想处亦如是；<a id="a-67"></a>自行四念处亦教他人令行四念处，<a id="a-68"></a>乃至八圣道分、<a id="a-69"></a>佛十力乃至八十随形好亦如是；<a id="a-6A"></a>自于须陀洹果中生智慧，<a id="a-6B"></a>亦不住是中，<a id="a-6C"></a>亦教他人令得须陀洹果，<a id="a-6D"></a>乃至阿罗汉亦如是；<a id="a-6E"></a>自于辟支佛道中生智慧，<a id="a-6F"></a>亦不住是中，<a id="a-6G"></a>亦教他人令得辟支佛道；<a id="a-6H"></a>自至阿耨多罗三藐三菩提道，<a id="a-6I"></a>亦教他人令至阿耨多罗三藐三菩提道。<a id="a-6J"></a>如是，<a id="a-6K"></a>须菩提，<a id="a-6L"></a>菩萨摩诃萨行般若波罗蜜，<a id="a-6M"></a>方便力故终不懈废。<a id="a-6N"></a>”</p>
  <p id="a6O">须菩提白佛言：<a id="a-6P"></a>“世尊，<a id="a-6Q"></a>若诸法性常空，<a id="a-6R"></a>常空中众生不可得，<a id="a-6S"></a>法非法亦不可得，<a id="a-6T"></a>菩萨摩诃萨云何求一切种智？<a id="a-6U"></a>”</p>
  <p id="a6V">佛告须菩提：<a id="a-6W"></a>“如是，<a id="a-6X"></a>如是，<a id="a-6Y"></a>如汝所言，<a id="a-6Z"></a>诸法性皆空，<a id="a-6a"></a>空中众生不可得，<a id="a-6b"></a>法非法亦不可得。<a id="a-6c"></a>须菩提，<a id="a-6d"></a>若一切法性不空，<a id="a-6e"></a>菩萨摩诃萨不依性空成阿耨多罗三藐三菩提为众生说性空法。<a id="a-6f"></a>须菩提，<a id="a-6g"></a>色性空，<a id="a-6h"></a>受、<a id="a-6i"></a>想、<a id="a-6j"></a>行、<a id="a-6k"></a>识性空，<a id="a-6l"></a>菩萨摩诃萨行般若波罗蜜时，<a id="a-6m"></a>说五阴性空法，<a id="a-6n"></a>说十二入、<a id="a-6o"></a>十八界性空法，<a id="a-6p"></a>说四禅、<a id="a-6q"></a>四无量心、<a id="a-6r"></a>四无色定、<a id="a-6s"></a>四念处乃至八圣道分性空法，<a id="a-6t"></a>说三解脱门、<a id="a-6u"></a>八背舍、<a id="a-6v"></a>九次第定、<a id="a-6w"></a>佛十力、<a id="a-6x"></a>四无所畏、<a id="a-6y"></a>四无礙智、<a id="a-6z"></a>十八不共法、<a id="a-70"></a>大慈大悲、<a id="a-71"></a>三十二相、<a id="a-72"></a>八十随形好性空法，<a id="a-73"></a>说须陀洹果、<a id="a-74"></a>斯陀含果、<a id="a-75"></a>阿那含果、<a id="a-76"></a>阿罗汉果、<a id="a-77"></a>辟支佛道、<a id="a-78"></a>一切种智断烦恼习性空法。<a id="a-79"></a>须菩提，<a id="a-7A"></a>若内空性不空，<a id="a-7B"></a>外空乃至无法有法空性不空者，<a id="a-7C"></a>则坏空性。<a id="a-7D"></a>是性空不常不断。<a id="a-7E"></a>何以故？<a id="a-7F"></a>是性空无住处，<a id="a-7G"></a>亦无所从来，<a id="a-7H"></a>亦无所从去。<a id="a-7I"></a>须菩提，<a id="a-7J"></a>是名法住相，<a id="a-7K"></a>是中无法、<a id="a-7L"></a>无聚无散、<a id="a-7M"></a>无增无减、<a id="a-7N"></a>无生无灭、<a id="a-7O"></a>无垢无净，<a id="a-7P"></a>是为诸法相。<a id="a-7Q"></a>菩萨摩诃萨住是中发阿耨多罗三藐三菩提心，<a id="a-7R"></a>不见法有所发，<a id="a-7S"></a>无发无住是名法住相。<a id="a-7T"></a>是菩萨摩诃萨行般若波罗蜜时，<a id="a-7U"></a>见一切法性空，<a id="a-7V"></a>不转阿耨多罗三藐三菩提。<a id="a-7W"></a>何以故？<a id="a-7X"></a>是菩萨不见有法能障礙，<a id="a-7Y"></a>当何处生疑？<a id="a-7Z"></a>是名阿耨多罗三藐三菩提性空，<a id="a-7a"></a>不得众生，<a id="a-7b"></a>不得我，<a id="a-7c"></a>不得人，<a id="a-7d"></a>不得寿，<a id="a-7e"></a>不得命，<a id="a-7f"></a>乃至不得知者、<a id="a-7g"></a>见者。<a id="a-7h"></a>性空中色不可得，<a id="a-7i"></a>受、<a id="a-7j"></a>想、<a id="a-7k"></a>行、<a id="a-7l"></a>识不可得，<a id="a-7m"></a>乃至八十随形好不可得。<a id="a-7n"></a>须菩提，<a id="a-7o"></a>譬如佛化作四众，<a id="a-7p"></a>比丘、<a id="a-7q"></a>比丘尼、<a id="a-7r"></a>优婆塞、<a id="a-7s"></a>优婆夷，<a id="a-7t"></a>常为是诸众说法千万亿劫不断。<a id="a-7u"></a>”</p>
  <p id="a7v">佛告须菩提：<a id="a-7w"></a>“是诸化众，<a id="a-7x"></a>当得须陀洹果、<a id="a-7y"></a>斯陀含果、<a id="a-7z"></a>阿那含果、<a id="a-80"></a>阿罗汉果，<a id="a-81"></a>得阿耨多罗三藐三菩提记不？<a id="a-82"></a>”</p>
  <p id="a83">须菩提言：<a id="a-84"></a>“不也，<a id="a-85"></a>世尊。<a id="a-86"></a>何以故？<a id="a-87"></a>是诸化众，<a id="a-88"></a>无有根本实事故。<a id="a-89"></a>一切诸法性空，<a id="a-8A"></a>亦无根本实事，<a id="a-8B"></a>何等是众生得须陀洹果乃至阿罗汉果、<a id="a-8C"></a>得阿耨多罗三藐三菩提记？<a id="a-8D"></a>”</p>
  <p id="a8E">“须菩提，<a id="a-8F"></a>菩萨摩诃萨亦如是，<a id="a-8G"></a>为众生说性空法，<a id="a-8H"></a>是众生实不可得。<a id="a-8I"></a>以众生堕颠倒故，<a id="a-8J"></a>拔众生令住不颠倒。<a id="a-8K"></a>颠倒即是无颠倒，<a id="a-8L"></a>颠倒、<a id="a-8M"></a>不颠倒虽一相，<a id="a-8N"></a>而多颠倒、<a id="a-8O"></a>少不颠倒、<a id="a-8P"></a>无颠倒处中则无我、<a id="a-8Q"></a>无众生乃至无知者见者，<a id="a-8R"></a>无颠倒处中亦无色、<a id="a-8S"></a>无受想行识、<a id="a-8T"></a>无十二入乃至无阿耨多罗三藐三菩提，<a id="a-8U"></a>是名诸法性空。<a id="a-8V"></a>菩萨摩诃萨住是中行般若波罗蜜时，<a id="a-8W"></a>于众生相颠倒中拔出众生，<a id="a-8X"></a>所谓无众生有众生相中拔出，<a id="a-8Y"></a>乃至知者见者相中拔出，<a id="a-8Z"></a>于无色、<a id="a-8a"></a>色相中，<a id="a-8b"></a>无受想行识、<a id="a-8c"></a>受想行识相中拔出众生，<a id="a-8d"></a>十二入、<a id="a-8e"></a>十八界乃至一切有漏法亦如是。<a id="a-8f"></a>须菩提，<a id="a-8g"></a>亦有诸无漏法，<a id="a-8h"></a>所谓四念处、<a id="a-8i"></a>四正勤、<a id="a-8j"></a>四如意足、<a id="a-8k"></a>五根、<a id="a-8l"></a>五力、<a id="a-8m"></a>七觉分、<a id="a-8n"></a>八圣道分，<a id="a-8o"></a>如是等法虽无漏法，<a id="a-8p"></a>亦不如第一义相。<a id="a-8q"></a>第一义相者，<a id="a-8r"></a>无作无为无生，<a id="a-8s"></a>无相无说，<a id="a-8t"></a>是名第一义，<a id="a-8u"></a>亦名性空，<a id="a-8v"></a>亦名诸佛道。<a id="a-8w"></a>是中不得众生乃至不得知者见者，<a id="a-8x"></a>不得色、<a id="a-8y"></a>受、<a id="a-8z"></a>想、<a id="a-90"></a>行、<a id="a-91"></a>识乃至不得八十随形好。<a id="a-92"></a>何以故？<a id="a-93"></a>菩萨摩诃萨，<a id="a-94"></a>非为道法故求阿耨多罗三藐三菩提，<a id="a-95"></a>为诸法实相性空故求阿耨多罗三藐三菩提。<a id="a-96"></a>是性空前际亦是性空，<a id="a-97"></a>后际亦是性空，<a id="a-98"></a>中际亦是性空，<a id="a-99"></a>常性空无不性空时。<a id="a-9A"></a>菩萨摩诃萨行是性空般若波罗蜜，<a id="a-9B"></a>为众生著众生相欲拔出故求道种智，<a id="a-9C"></a>求道种智时遍行一切道，<a id="a-9D"></a>若声闻道、<a id="a-9E"></a>若辟支佛道、<a id="a-9F"></a>若菩萨道。<a id="a-9G"></a>是菩萨具足一切道，<a id="a-9H"></a>拔出众生于邪想著，<a id="a-9I"></a>净佛国土已随其寿命得阿耨多罗三藐三菩提。<a id="a-9J"></a>须菩提，<a id="a-9K"></a>过去十方诸佛道所谓性空，<a id="a-9L"></a>未来、<a id="a-9M"></a>现在十方诸佛道所谓性空。<a id="a-9N"></a>离性空，<a id="a-9O"></a>世间无道，<a id="a-9P"></a>无道果。<a id="a-9Q"></a>要从亲近诸佛闻是诸法性空，<a id="a-9R"></a>行是法不失一切种智。<a id="a-9S"></a>”</p>
  <p id="a9T">须菩提白佛言：<a id="a-9U"></a>“世尊，<a id="a-9V"></a>甚希有诸菩萨摩诃萨！<a id="a-9W"></a>有行是性空法，<a id="a-9X"></a>亦不坏性空相，<a id="a-9Y"></a>所谓色与性空异，<a id="a-9Z"></a>受、<a id="a-9a"></a>想、<a id="a-9b"></a>行、<a id="a-9c"></a>识与性空异，<a id="a-9d"></a>乃至阿耨多罗三藐三菩提与性空异。<a id="a-9e"></a>”</p>
  <p id="a9f">“须菩提，<a id="a-9g"></a>色即是性空，<a id="a-9h"></a>性空即是色，<a id="a-9i"></a>乃至阿耨多罗三藐三菩提，<a id="a-9j"></a>阿耨多罗三藐三菩提即是性空，<a id="a-9k"></a>性空即是阿耨多罗三藐三菩提。<a id="a-9l"></a>”佛告须菩提，<a id="a-9m"></a>“若色与性空异，<a id="a-9n"></a>若受、<a id="a-9o"></a>想、<a id="a-9p"></a>行、<a id="a-9q"></a>识与性空异，<a id="a-9r"></a>乃至阿耨多罗三藐三菩提与性空异，<a id="a-9s"></a>菩萨摩诃萨不能得一切种智。<a id="a-9t"></a>须菩提，<a id="a-9u"></a>今色不异性空，<a id="a-9v"></a>乃至阿耨多罗三藐三菩提不异性空，<a id="a-9w"></a>以是故，<a id="a-9x"></a>菩萨摩诃萨知一切法性空，<a id="a-9y"></a>发意求阿耨多罗三藐三菩提。<a id="a-9z"></a>何以故？<a id="a-A0"></a>是中无有法若实、<a id="a-A1"></a>若常，<a id="a-A2"></a>但凡夫著色、<a id="a-A3"></a>受、<a id="a-A4"></a>想、<a id="a-A5"></a>行、<a id="a-A6"></a>识。<a id="a-A7"></a>凡夫取色相，<a id="a-A8"></a>取受想行识相有我，<a id="a-A9"></a>心著内外法故，<a id="a-AA"></a>受后身色、<a id="a-AB"></a>受、<a id="a-AC"></a>想、<a id="a-AD"></a>行、<a id="a-AE"></a>识，<a id="a-AF"></a>以是因缘故，<a id="a-AG"></a>不得脱生老病死、<a id="a-AH"></a>愁忧苦恼、<a id="a-AI"></a>往来五道。<a id="a-AJ"></a>以是事故，<a id="a-AK"></a>菩萨摩诃萨行性空波罗蜜，<a id="a-AL"></a>不坏色等诸法相若空、<a id="a-AM"></a>若不空。<a id="a-AN"></a>何以故？<a id="a-AO"></a>色性空相不坏色，<a id="a-AP"></a>所谓是色、<a id="a-AQ"></a>是空、<a id="a-AR"></a>是受想行识，<a id="a-AS"></a>乃至阿耨多罗三藐三菩提亦如是。<a id="a-AT"></a>譬如虚空不坏虚空，<a id="a-AU"></a>内虚空不坏外虚空，<a id="a-AV"></a>外虚空不坏内虚空。<a id="a-AW"></a>如是，<a id="a-AX"></a>须菩提，<a id="a-AY"></a>色不坏色空相，<a id="a-AZ"></a>色空相不坏色。<a id="a-Aa"></a>何以故？<a id="a-Ab"></a>是二法无有性能有所坏，<a id="a-Ac"></a>所谓是空、<a id="a-Ad"></a>是非空，<a id="a-Ae"></a>乃至阿耨多罗三藐三菩提亦如是。<a id="a-Af"></a>”</p>
  <p id="aAg">须菩提白佛言：<a id="a-Ah"></a>“世尊，<a id="a-Ai"></a>若一切法空无分别，<a id="a-Aj"></a>云何菩萨摩诃萨从初发意已来作是愿‘我当得阿耨多罗三藐三菩提’？<a id="a-Ak"></a>世尊，<a id="a-Al"></a>若一切法无分别，<a id="a-Am"></a>云何菩萨发心言‘我当得阿耨多罗三藐三菩提’？<a id="a-An"></a>世尊，<a id="a-Ao"></a>若分别诸法，<a id="a-Ap"></a>不能得阿耨多罗三藐三菩提。<a id="a-Aq"></a>”</p>
  <p id="aAr">佛告须菩提：<a id="a-As"></a>“如是，<a id="a-At"></a>如是，<a id="a-Au"></a>若菩萨摩诃萨行二相者，<a id="a-Av"></a>无阿耨多罗三藐三菩提。<a id="a-Aw"></a>若分别作二分者，<a id="a-Ax"></a>无阿耨多罗三藐三菩提。<a id="a-Ay"></a>若不二不分别诸法，<a id="a-Az"></a>则是阿耨多罗三藐三菩提。<a id="a-B0"></a>菩提是不二相、<a id="a-B1"></a>不坏相。<a id="a-B2"></a>须菩提，<a id="a-B3"></a>是菩提不色中行，<a id="a-B4"></a>不受、<a id="a-B5"></a>想、<a id="a-B6"></a>行、<a id="a-B7"></a>识中行，<a id="a-B8"></a>乃至菩提亦不菩提中行。<a id="a-B9"></a>何以故？<a id="a-BA"></a>色即是菩提，<a id="a-BB"></a>菩提即是色，<a id="a-BC"></a>不二不分别，<a id="a-BD"></a>乃至十八不共法亦如是。<a id="a-BE"></a>是菩提，<a id="a-BF"></a>非取故行、<a id="a-BG"></a>非舍故行。<a id="a-BH"></a>”</p>
  <p id="aBI">须菩提白佛言：<a id="a-BJ"></a>“世尊，<a id="a-BK"></a>若菩萨摩诃萨菩提，<a id="a-BL"></a>非取故行、<a id="a-BM"></a>非舍故行，<a id="a-BN"></a>菩萨摩诃萨菩提何处行？<a id="a-BO"></a>”</p>
  <p id="aBP">佛告须菩提：<a id="a-BQ"></a>“于汝意云何？<a id="a-BR"></a>如佛所化人，<a id="a-BS"></a>在何处行，<a id="a-BT"></a>若取中行、<a id="a-BU"></a>若舍中行？<a id="a-BV"></a>”</p>
  <p id="aBW">须菩提言：<a id="a-BX"></a>“世尊，<a id="a-BY"></a>非取中行，<a id="a-BZ"></a>非舍中行。<a id="a-Ba"></a>”</p>
  <p id="aBb">佛言：<a id="a-Bc"></a>“菩萨摩诃萨菩提亦如是，<a id="a-Bd"></a>非取中行，<a id="a-Be"></a>非舍中行。<a id="a-Bf"></a>须菩提，<a id="a-Bg"></a>于汝意云何？<a id="a-Bh"></a>阿罗汉梦中菩提何处行，<a id="a-Bi"></a>若取中行、<a id="a-Bj"></a>若舍中行不？<a id="a-Bk"></a>”</p>
  <p id="aBl">“不也，<a id="a-Bm"></a>世尊。<a id="a-Bn"></a>非取中行，<a id="a-Bo"></a>非舍中行。<a id="a-Bp"></a>何以故？<a id="a-Bq"></a>阿罗汉毕竟不眠，<a id="a-Br"></a>云何梦中菩提，<a id="a-Bs"></a>若取中行、<a id="a-Bt"></a>若舍中行？<a id="a-Bu"></a>”</p>
  <p id="aBv">“须菩提，<a id="a-Bw"></a>菩萨摩诃萨阿耨多罗三藐三菩提亦如是，<a id="a-Bx"></a>非取中行，<a id="a-By"></a>非舍中行，<a id="a-Bz"></a>所谓色中行乃至一切种智中行。<a id="a-C0"></a>”</p>
  <p id="aC1">“世尊，<a id="a-C2"></a>将无菩萨摩诃萨不行十地，<a id="a-C3"></a>不行六波罗蜜，<a id="a-C4"></a>不行三十七助道法，<a id="a-C5"></a>不行十四空，<a id="a-C6"></a>不行诸禅定解脱三昧，<a id="a-C7"></a>不行佛十力乃至八十随形好、<a id="a-C8"></a>住五神通净佛国土成就众生，<a id="a-C9"></a>得阿耨多罗三藐三菩提？<a id="a-CA"></a>”</p>
  <p id="aCB">佛告须菩提：<a id="a-CC"></a>“如是，<a id="a-CD"></a>如是，<a id="a-CE"></a>如汝所言，<a id="a-CF"></a>今菩萨离菩提无处行，<a id="a-CG"></a>若不具足十地、<a id="a-CH"></a>六波罗蜜、<a id="a-CI"></a>四禅、<a id="a-CJ"></a>四无量心、<a id="a-CK"></a>四无色定、<a id="a-CL"></a>四念处乃至八圣道分、<a id="a-CM"></a>空无相无作解脱、<a id="a-CN"></a>佛十力乃至八十随形好、<a id="a-CO"></a>常舍行、<a id="a-CP"></a>不诳法、<a id="a-CQ"></a>不错谬法，<a id="a-CR"></a>不具足是诸法，<a id="a-CS"></a>终不得阿耨多罗三藐三菩提。<a id="a-CT"></a>是菩萨摩诃萨住色相中，<a id="a-CU"></a>住受、<a id="a-CV"></a>想、<a id="a-CW"></a>行、<a id="a-CX"></a>识相中，<a id="a-CY"></a>乃至住阿耨多罗三藐三菩提相中，<a id="a-CZ"></a>能具足十地，<a id="a-Ca"></a>乃至得阿耨多罗三藐三菩提。<a id="a-Cb"></a>是相常寂灭，<a id="a-Cc"></a>无有法能增能减、<a id="a-Cd"></a>能生能灭、<a id="a-Ce"></a>能垢能净、<a id="a-Cf"></a>能得道，<a id="a-Cg"></a>能得果。<a id="a-Ch"></a>世谛法故，<a id="a-Ci"></a>菩萨摩诃萨得阿耨多罗三藐三菩提，<a id="a-Cj"></a>非第一实义。<a id="a-Ck"></a>何以故？<a id="a-Cl"></a>第一义中无有色乃至无阿耨多罗三藐三菩提，<a id="a-Cm"></a>亦无行阿耨多罗三藐三菩提者。<a id="a-Cn"></a>是一切法皆以世谛故说，<a id="a-Co"></a>非第一义。<a id="a-Cp"></a>须菩提，<a id="a-Cq"></a>菩萨摩诃萨从初发意已来，<a id="a-Cr"></a>行阿耨多罗三藐三菩提，<a id="a-Cs"></a>菩提亦不增，<a id="a-Ct"></a>众生亦不减，<a id="a-Cu"></a>菩萨亦无增减。</p>
  <p id="aCv">“须菩提，<a id="a-Cw"></a>于意云何？<a id="a-Cx"></a>若人初得道时，<a id="a-Cy"></a>住无间三昧，<a id="a-Cz"></a>得无漏根成就，<a id="a-D0"></a>若须陀洹果、<a id="a-D1"></a>若斯陀含果、<a id="a-D2"></a>若阿那含果、<a id="a-D3"></a>若阿罗汉果。<a id="a-D4"></a>汝尔时有所得，<a id="a-D5"></a>若梦、<a id="a-D6"></a>若心、<a id="a-D7"></a>若道、<a id="a-D8"></a>若道果不？<a id="a-D9"></a>”</p>
  <p id="aDA">须菩提言：<a id="a-DB"></a>“世尊，<a id="a-DC"></a>不得也。<a id="a-DD"></a>”</p>
  <p id="aDE">佛告须菩提：<a id="a-DF"></a>“云何当知得阿罗汉道者？<a id="a-DG"></a>”</p>
  <p id="aDH">“世尊，<a id="a-DI"></a>世谛法故分别名阿罗汉道。<a id="a-DJ"></a>”</p>
  <p id="aDK">佛言：<a id="a-DL"></a>“如是，<a id="a-DM"></a>如是，<a id="a-DN"></a>须菩提，<a id="a-DO"></a>世谛故说名菩萨，<a id="a-DP"></a>说名色、<a id="a-DQ"></a>受、<a id="a-DR"></a>想、<a id="a-DS"></a>行、<a id="a-DT"></a>识乃至一切种智。<a id="a-DU"></a>是菩提中无法可得若增若减，<a id="a-DV"></a>以诸法性空故。<a id="a-DW"></a>诸法性空尚不可得，<a id="a-DX"></a>何况得初地心乃至十地心、<a id="a-DY"></a>六波罗蜜、<a id="a-DZ"></a>三十七助道法、<a id="a-Da"></a>空三昧、<a id="a-Db"></a>无相无作三昧乃至一切佛法？<a id="a-Dc"></a>当有所得，<a id="a-Dd"></a>无有是处。<a id="a-De"></a>如是，<a id="a-Df"></a>须菩提，<a id="a-Dg"></a>菩萨摩诃萨行阿耨多罗三藐三菩提，<a id="a-Dh"></a>得阿耨多罗三藐三菩提法利益众生。<a id="a-Di"></a>”</p>
  <p data-pb></p>
  <h2 id="aDj">具足品第八十一</h2>
  <p id="aDk">须菩提白佛言：<a id="a-Dl"></a>“世尊，<a id="a-Dm"></a>若菩萨摩诃萨行六波罗蜜、<a id="a-Dn"></a>十八空、<a id="a-Do"></a>三十七助道法、<a id="a-Dp"></a>佛十力、<a id="a-Dq"></a>四无所畏、<a id="a-Dr"></a>四无礙智、<a id="a-Ds"></a>十八不共法，<a id="a-Dt"></a>不具足菩萨道不能得阿耨多罗三藐三菩提。<a id="a-Du"></a>世尊，<a id="a-Dv"></a>菩萨摩诃萨，<a id="a-Dw"></a>当云何具足菩萨道能得阿耨多罗三藐三菩提？<a id="a-Dx"></a>”</p>
  <p id="aDy">佛告须菩提：<a id="a-Dz"></a>“若菩萨摩诃萨行般若波罗蜜时，<a id="a-E0"></a>以方便力故行檀那波罗蜜，<a id="a-E1"></a>不得施，<a id="a-E2"></a>不得施者，<a id="a-E3"></a>不得受者，<a id="a-E4"></a>亦不远离是法行檀那波罗蜜，<a id="a-E5"></a>是则照明菩萨道。<a id="a-E6"></a>如是，<a id="a-E7"></a>须菩提，<a id="a-E8"></a>菩萨以方便力故具足菩萨道，<a id="a-E9"></a>具足已能得阿耨多罗三藐三菩提。<a id="a-EA"></a>持戒、<a id="a-EB"></a>忍辱、<a id="a-EC"></a>精进、<a id="a-ED"></a>禅定、<a id="a-EE"></a>智慧乃至十八不共法亦如是。<a id="a-EF"></a>”</p>
  <p id="aEG">舍利弗白佛言：<a id="a-EH"></a>“世尊，<a id="a-EI"></a>云何菩萨摩诃萨习般若波罗蜜？<a id="a-EJ"></a>”</p>
  <p id="aEK">佛告舍利弗：<a id="a-EL"></a>“若菩萨摩诃萨行般若波罗蜜，<a id="a-EM"></a>以方便力故，<a id="a-EN"></a>不坏色，<a id="a-EO"></a>不随色。<a id="a-EP"></a>何以故？<a id="a-EQ"></a>是色性无故不坏不随，<a id="a-ER"></a>乃至受、<a id="a-ES"></a>想、<a id="a-ET"></a>行、<a id="a-EU"></a>识亦如是。<a id="a-EV"></a>舍利弗，<a id="a-EW"></a>菩萨摩诃萨行般若波罗蜜，<a id="a-EX"></a>以方便力故檀那波罗蜜不坏不随。<a id="a-EY"></a>何以故？<a id="a-EZ"></a>檀那波罗蜜性无故，<a id="a-Ea"></a>乃至十八不共法亦如是。<a id="a-Eb"></a>”</p>
  <p id="aEc">舍利弗白佛言：<a id="a-Ed"></a>“世尊，<a id="a-Ee"></a>若诸法无自性可坏可随者，<a id="a-Ef"></a>云何菩萨摩诃萨能习般若波罗蜜诸菩萨摩诃萨所学处？<a id="a-Eg"></a>何以故？<a id="a-Eh"></a>若菩萨摩诃萨不学般若波罗蜜，<a id="a-Ei"></a>不能得阿耨多罗三藐三菩提。<a id="a-Ej"></a>”</p>
  <p id="aEk">佛告舍利弗：<a id="a-El"></a>“如汝所言，<a id="a-Em"></a>菩萨不学般若波罗蜜不能得阿耨多罗三藐三菩提，<a id="a-En"></a>不离方便力故可得。<a id="a-Eo"></a>舍利弗，<a id="a-Ep"></a>若菩萨摩诃萨行般若波罗蜜，<a id="a-Eq"></a>若有一法性可得应当取，<a id="a-Er"></a>若不可得，<a id="a-Es"></a>何所取？<a id="a-Et"></a>所谓此是般若波罗蜜，<a id="a-Eu"></a>是禅那波罗蜜，<a id="a-Ev"></a>是毗梨耶波罗蜜，<a id="a-Ew"></a>是羼提波罗蜜、<a id="a-Ex"></a>尸罗波罗蜜、<a id="a-Ey"></a>檀那波罗蜜，<a id="a-Ez"></a>是色、<a id="a-F0"></a>受、<a id="a-F1"></a>想、<a id="a-F2"></a>行、<a id="a-F3"></a>识乃至是阿耨多罗三藐三菩提。<a id="a-F4"></a>舍利弗，<a id="a-F5"></a>是般若波罗蜜不可取相，<a id="a-F6"></a>乃至一切诸佛法不可取相。<a id="a-F7"></a>舍利弗，<a id="a-F8"></a>是名不取般若波罗蜜乃至佛法，<a id="a-F9"></a>是菩萨摩诃萨所应学。<a id="a-FA"></a>菩萨摩诃萨于是中学时，<a id="a-FB"></a>学相亦不可得，<a id="a-FC"></a>何况般若波罗蜜、<a id="a-FD"></a>佛法、<a id="a-FE"></a>菩萨法、<a id="a-FF"></a>辟支佛法、<a id="a-FG"></a>声闻法、<a id="a-FH"></a>凡夫人法？<a id="a-FI"></a>何以故？<a id="a-FJ"></a>舍利弗，<a id="a-FK"></a>诸法无一法有性，<a id="a-FL"></a>如是无性诸法，<a id="a-FM"></a>何等是凡夫人、<a id="a-FN"></a>须陀洹、<a id="a-FO"></a>斯陀含、<a id="a-FP"></a>阿那含、<a id="a-FQ"></a>阿罗汉、<a id="a-FR"></a>辟支佛、<a id="a-FS"></a>菩萨、<a id="a-FT"></a>佛？<a id="a-FU"></a>若无是诸贤圣，<a id="a-FV"></a>云何有法？<a id="a-FW"></a>知是法故，<a id="a-FX"></a>分别说是凡夫人、<a id="a-FY"></a>须陀洹、<a id="a-FZ"></a>斯陀含、<a id="a-Fa"></a>阿那含、<a id="a-Fb"></a>阿罗汉、<a id="a-Fc"></a>辟支佛、<a id="a-Fd"></a>菩萨、<a id="a-Fe"></a>佛。<a id="a-Ff"></a>”</p>
  <p id="aFg">舍利弗白佛言：<a id="a-Fh"></a>“世尊，<a id="a-Fi"></a>若诸法无性、<a id="a-Fj"></a>无实、<a id="a-Fk"></a>无根本，<a id="a-Fl"></a>云何知是凡夫人乃至是佛？<a id="a-Fm"></a>”</p>
  <p id="aFn">佛告舍利弗：<a id="a-Fo"></a>“凡夫人所著处，<a id="a-Fp"></a>色有性有实不？<a id="a-Fq"></a>”</p>
  <p id="aFr">“不也，<a id="a-Fs"></a>世尊。<a id="a-Ft"></a>”</p>
  <p id="aFu">“但以颠倒心故，<a id="a-Fv"></a>受、<a id="a-Fw"></a>想、<a id="a-Fx"></a>行、<a id="a-Fy"></a>识乃至十八不共法亦如是。<a id="a-Fz"></a>舍利弗，<a id="a-G0"></a>菩萨摩诃萨行般若波罗蜜时，<a id="a-G1"></a>以方便力故，<a id="a-G2"></a>见诸法无性无根本故，<a id="a-G3"></a>能发阿耨多罗三藐三菩提心。<a id="a-G4"></a>”</p>
  <p id="aG5">舍利弗白佛言：<a id="a-G6"></a>“世尊，<a id="a-G7"></a>云何菩萨摩诃萨行般若波罗蜜时，<a id="a-G8"></a>以方便力故，<a id="a-G9"></a>见诸法无性无根本故，<a id="a-GA"></a>能发阿耨多罗三藐三菩提心？<a id="a-GB"></a>”</p>
  <p id="aGC">佛告舍利弗：<a id="a-GD"></a>“菩萨摩诃萨行般若波罗蜜时，<a id="a-GE"></a>不见诸法根本住中退没生懈怠心。<a id="a-GF"></a>舍利弗，<a id="a-GG"></a>今诸法根本，<a id="a-GH"></a>实无我，<a id="a-GI"></a>无所有，<a id="a-GJ"></a>性常空，<a id="a-GK"></a>但颠倒愚痴故，<a id="a-GL"></a>众生著阴入界。<a id="a-GM"></a>是菩萨摩诃萨见诸法无所有、<a id="a-GN"></a>性常空、<a id="a-GO"></a>自相空时，<a id="a-GP"></a>行般若波罗蜜自立，<a id="a-GQ"></a>如幻师为众生说法，<a id="a-GR"></a>悭者为说布施法，<a id="a-GS"></a>破戒者为说持戒法，<a id="a-GT"></a>瞋者为说忍辱法，<a id="a-GU"></a>懈怠者为说精进法，<a id="a-GV"></a>乱者为说禅定法，<a id="a-GW"></a>愚痴者为说智慧法，<a id="a-GX"></a>令众生住布施乃至智慧，<a id="a-GY"></a>然后为说圣法能出苦，<a id="a-GZ"></a>用是法故得须陀洹果，<a id="a-Ga"></a>乃至得阿罗汉果、<a id="a-Gb"></a>辟支佛道乃至阿耨多罗三藐三菩提。<a id="a-Gc"></a>”</p>
  <p id="aGd">舍利弗白佛言：<a id="a-Ge"></a>“世尊，<a id="a-Gf"></a>菩萨摩诃萨得是众生无所有，<a id="a-Gg"></a>教令布施、<a id="a-Gh"></a>持戒乃至智慧，<a id="a-Gi"></a>然后为说圣法能出苦，<a id="a-Gj"></a>以是法故得须陀洹果乃至阿耨多罗三藐三菩提？<a id="a-Gk"></a>”</p>
  <p id="aGl">佛告舍利弗：<a id="a-Gm"></a>“菩萨摩诃萨行般若波罗蜜时，<a id="a-Gn"></a>无有有所得过罪。<a id="a-Go"></a>何以故？<a id="a-Gp"></a>舍利弗，<a id="a-Gq"></a>是菩萨摩诃萨行般若波罗蜜时不得众生，<a id="a-Gr"></a>但空法相续故，<a id="a-Gs"></a>名为众生。<a id="a-Gt"></a>舍利弗，<a id="a-Gu"></a>菩萨摩诃萨住二谛中，<a id="a-Gv"></a>为众生说法，<a id="a-Gw"></a>世谛、<a id="a-Gx"></a>第一义谛。<a id="a-Gy"></a>舍利弗，<a id="a-Gz"></a>二谛中众生虽不可得，<a id="a-H0"></a>菩萨摩诃萨行般若波罗蜜，<a id="a-H1"></a>以方便力故，<a id="a-H2"></a>为众生说法。<a id="a-H3"></a>众生闻是法：<a id="a-H4"></a>‘今世吾我尚不可得，<a id="a-H5"></a>何况当得阿耨多罗三藐三菩提者及所用法？<a id="a-H6"></a>’如是，<a id="a-H7"></a>舍利弗，<a id="a-H8"></a>菩萨摩诃萨行般若波罗蜜时，<a id="a-H9"></a>以方便力故为众生说法。<a id="a-HA"></a>”</p>
  <p id="aHB">舍利弗白佛言：<a id="a-HC"></a>“世尊，<a id="a-HD"></a>是菩萨摩诃萨心旷大无有法可得，<a id="a-HE"></a>若一相、<a id="a-HF"></a>若异相、<a id="a-HG"></a>若别相，<a id="a-HH"></a>而能如是大庄严。<a id="a-HI"></a>用是庄严故，<a id="a-HJ"></a>不生欲界，<a id="a-HK"></a>不生色界，<a id="a-HL"></a>不生无色界，<a id="a-HM"></a>不见有为性，<a id="a-HN"></a>不见无为性，<a id="a-HO"></a>而于三界中度脱众生，<a id="a-HP"></a>亦不得众生。<a id="a-HQ"></a>何以故？<a id="a-HR"></a>众生不缚不解，<a id="a-HS"></a>众生不缚不解故无垢无净，<a id="a-HT"></a>无垢无净故无分别五道，<a id="a-HU"></a>无分别五道故无业无烦恼，<a id="a-HV"></a>无业无烦恼故亦不应有果报，<a id="a-HW"></a>以是果报故生三界中。<a id="a-HX"></a>”</p>
  <p id="aHY">佛告舍利弗：<a id="a-HZ"></a>“如是，<a id="a-Ha"></a>如是，<a id="a-Hb"></a>如汝所言，<a id="a-Hc"></a>若众生先有后无，<a id="a-Hd"></a>诸佛菩萨则有过罪；<a id="a-He"></a>诸法五道生死亦如是，<a id="a-Hf"></a>若先有后无，<a id="a-Hg"></a>诸佛菩萨则有过罪。<a id="a-Hh"></a>舍利弗，<a id="a-Hi"></a>今有佛无佛，<a id="a-Hj"></a>诸法相常住不异。<a id="a-Hk"></a>是法相中，<a id="a-Hl"></a>尚无我、<a id="a-Hm"></a>无众生、<a id="a-Hn"></a>无寿命乃至无知者、<a id="a-Ho"></a>无见者，<a id="a-Hp"></a>何况当有色、<a id="a-Hq"></a>受、<a id="a-Hr"></a>想、<a id="a-Hs"></a>行、<a id="a-Ht"></a>识？<a id="a-Hu"></a>若无是法，<a id="a-Hv"></a>云何当有五道往来拔出众生处？<a id="a-Hw"></a>舍利弗，<a id="a-Hx"></a>是诸法性常空。<a id="a-Hy"></a>以是故，<a id="a-Hz"></a>诸菩萨摩诃萨从过去佛闻是法相，<a id="a-I0"></a>发阿耨多罗三藐三菩提意：<a id="a-I1"></a>‘是中无有法我当得，<a id="a-I2"></a>亦无有众生定著处法不可出，<a id="a-I3"></a>但以众生颠倒故著。<a id="a-I4"></a>’以是故，<a id="a-I5"></a>菩萨摩诃萨发大庄严，<a id="a-I6"></a>常不退阿耨多罗三藐三菩提。<a id="a-I7"></a>是菩萨不疑‘我当不得阿耨多罗三藐三菩提’，<a id="a-I8"></a>‘我必当得阿耨多罗三藐三菩提，<a id="a-I9"></a>得阿耨多罗三藐三菩提已，<a id="a-IA"></a>用实法利益众生令出颠倒。<a id="a-IB"></a>’</p>
  <p id="aIC">“舍利弗，<a id="a-ID"></a>譬如幻师幻作百千万亿人，<a id="a-IE"></a>与种种饮食令饱满，<a id="a-IF"></a>欢喜唱言：<a id="a-IG"></a>‘我得大福！<a id="a-IH"></a>我得大福！<a id="a-II"></a>’于汝意云何？<a id="a-IJ"></a>是中有人食饮饱满不？<a id="a-IK"></a>”</p>
  <p id="aIL">“不也，<a id="a-IM"></a>世尊。<a id="a-IN"></a>”</p>
  <p id="aIO">佛言：<a id="a-IP"></a>“如是，<a id="a-IQ"></a>舍利弗，<a id="a-IR"></a>菩萨摩诃萨从初发意已来，<a id="a-IS"></a>行六波罗蜜、<a id="a-IT"></a>四禅、<a id="a-IU"></a>四无量心、<a id="a-IV"></a>四无色定、<a id="a-IW"></a>四念处乃至八圣道分、<a id="a-IX"></a>十四空、<a id="a-IY"></a>三解脱门、<a id="a-IZ"></a>八解脱、<a id="a-Ia"></a>九次第定、<a id="a-Ib"></a>佛十力乃至十八不共法，<a id="a-Ic"></a>具足菩萨道成就众生净佛国土，<a id="a-Id"></a>无众生法可度。<a id="a-Ie"></a>”</p>
  <p id="aIf">须菩提白佛言：<a id="a-Ig"></a>“世尊，<a id="a-Ih"></a>何等是菩萨摩诃萨道，<a id="a-Ii"></a>菩萨行是道能成就众生净佛国土？<a id="a-Ij"></a>”</p>
  <p id="aIk">佛告须菩提：<a id="a-Il"></a>“菩萨摩诃萨从初发意已来，<a id="a-Im"></a>行檀那波罗蜜，<a id="a-In"></a>行尸罗波罗蜜、<a id="a-Io"></a>羼提波罗蜜、<a id="a-Ip"></a>毗梨耶波罗蜜、<a id="a-Iq"></a>禅那波罗蜜、<a id="a-Ir"></a>般若波罗蜜乃至行十八不共法，<a id="a-Is"></a>成就众生净佛国土。<a id="a-It"></a>”</p>
  <p id="aIu">须菩提白佛言：<a id="a-Iv"></a>“世尊，<a id="a-Iw"></a>云何菩萨摩诃萨行檀那波罗蜜成就众生？<a id="a-Ix"></a>”</p>
  <p id="aIy">佛告须菩提：<a id="a-Iz"></a>“有菩萨摩诃萨行檀那波罗蜜时，<a id="a-J0"></a>自布施亦教众生布施，<a id="a-J1"></a>作是言：<a id="a-J2"></a>‘诸善男子，<a id="a-J3"></a>汝等莫著布施，<a id="a-J4"></a>汝著布施故当更受身，<a id="a-J5"></a>更受身故多受众苦。<a id="a-J6"></a>诸善男子，<a id="a-J7"></a>诸法相中，<a id="a-J8"></a>无所施，<a id="a-J9"></a>无施者，<a id="a-JA"></a>无受者。<a id="a-JB"></a>是三法皆性空，<a id="a-JC"></a>是性空法不可取，<a id="a-JD"></a>不可取相是性空。<a id="a-JE"></a>’如是，<a id="a-JF"></a>须菩提，<a id="a-JG"></a>菩萨摩诃萨行檀那波罗蜜时，<a id="a-JH"></a>布施众生是中，<a id="a-JI"></a>不得布施，<a id="a-JJ"></a>不得施者，<a id="a-JK"></a>不得受者。<a id="a-JL"></a>何以故？<a id="a-JM"></a>无所得波罗蜜是名为檀那波罗蜜。<a id="a-JN"></a>是菩萨不得是三法故，<a id="a-JO"></a>能教众生令得须陀洹果，<a id="a-JP"></a>乃至令得阿罗汉果、<a id="a-JQ"></a>辟支佛道、<a id="a-JR"></a>阿耨多罗三藐三菩提。<a id="a-JS"></a>如是，<a id="a-JT"></a>须菩提，<a id="a-JU"></a>菩萨摩诃萨行檀那波罗蜜时成就众生。<a id="a-JV"></a>是菩萨自行布施亦教他人行布施，<a id="a-JW"></a>赞叹布施法，<a id="a-JX"></a>欢喜赞叹行布施者。<a id="a-JY"></a>是菩萨如是布施已，<a id="a-JZ"></a>生刹利大姓、<a id="a-Ja"></a>婆罗门大姓、<a id="a-Jb"></a>居士大家、<a id="a-Jc"></a>若作小王、<a id="a-Jd"></a>若转轮圣王，<a id="a-Je"></a>是时以四事摄取众生。<a id="a-Jf"></a>何等四？<a id="a-Jg"></a>布施，<a id="a-Jh"></a>爱语，<a id="a-Ji"></a>利行，<a id="a-Jj"></a>同事。<a id="a-Jk"></a>是四事摄取众生已，<a id="a-Jl"></a>众生渐渐住于戒、<a id="a-Jm"></a>四禅、<a id="a-Jn"></a>四无量心、<a id="a-Jo"></a>四无色定、<a id="a-Jp"></a>四念处、<a id="a-Jq"></a>八圣道分、<a id="a-Jr"></a>空无相无作三昧，<a id="a-Js"></a>得入正位中，<a id="a-Jt"></a>得须陀洹果，<a id="a-Ju"></a>乃至得阿罗汉果，<a id="a-Jv"></a>若得辟支佛道，<a id="a-Jw"></a>若教令得阿耨多罗三藐三菩提，<a id="a-Jx"></a>作是言：<a id="a-Jy"></a>‘诸善男子，<a id="a-Jz"></a>汝等当发阿耨多罗三藐三菩提心，<a id="a-K0"></a>是阿耨多罗三藐三菩提易得耳。<a id="a-K1"></a>何以故？<a id="a-K2"></a>无有定法众生所著处，<a id="a-K3"></a>但颠倒故众生著。<a id="a-K4"></a>是故汝等自离生死，<a id="a-K5"></a>亦当教他离生死，<a id="a-K6"></a>汝等当发心能自利益，<a id="a-K7"></a>亦当得利益他人。<a id="a-K8"></a>’须菩提，<a id="a-K9"></a>菩萨摩诃萨应如是行檀那波罗蜜。<a id="a-KA"></a>是行檀那波罗蜜因缘故，<a id="a-KB"></a>从初发意已来终不堕恶道，<a id="a-KC"></a>常作转轮圣王。<a id="a-KD"></a>何以故？<a id="a-KE"></a>随其所种得大果报。<a id="a-KF"></a>是菩萨作转轮圣王时，<a id="a-KG"></a>见有乞者不作是念‘我为余事故受转轮圣王果’，<a id="a-KH"></a>但为利益一切众生故，<a id="a-KI"></a>是时作是言：<a id="a-KJ"></a>‘此是汝物，<a id="a-KK"></a>汝自取之，<a id="a-KL"></a>莫有所难，<a id="a-KM"></a>我无所惜。<a id="a-KN"></a>我为众生故受生死，<a id="a-KO"></a>怜愍汝等故具足大悲，<a id="a-KP"></a>行是大悲饶益众生，<a id="a-KQ"></a>亦不得实定众生相，<a id="a-KR"></a>但有假名故可说是众生，<a id="a-KS"></a>是名字亦空，<a id="a-KT"></a>如响声，<a id="a-KU"></a>实不可说相。<a id="a-KV"></a>’须菩提，<a id="a-KW"></a>菩萨摩诃萨应如是行檀那波罗蜜，<a id="a-KX"></a>于众生中无所惜，<a id="a-KY"></a>乃至不惜自身肌肉，<a id="a-KZ"></a>何况外物？<a id="a-Ka"></a>以是法故能出众生生死。<a id="a-Kb"></a>何等是法？<a id="a-Kc"></a>所谓檀那波罗蜜、<a id="a-Kd"></a>尸罗波罗蜜、<a id="a-Ke"></a>羼提波罗蜜、<a id="a-Kf"></a>毗梨耶波罗蜜、<a id="a-Kg"></a>禅那波罗蜜、<a id="a-Kh"></a>般若波罗蜜乃至十八不共法，<a id="a-Ki"></a>令众生从生死中得脱。</p>
  <p id="aKj">“复次，<a id="a-Kk"></a>须菩提，<a id="a-Kl"></a>菩萨摩诃萨住檀那波罗蜜中，<a id="a-Km"></a>布施已作是言：<a id="a-Kn"></a>‘诸善男子，<a id="a-Ko"></a>汝等来持戒，<a id="a-Kp"></a>我当供给汝等令无所乏短，<a id="a-Kq"></a>衣食卧具乃至资生所须尽当给汝。<a id="a-Kr"></a>汝等乏少故破戒，<a id="a-Ks"></a>我当给汝所须，<a id="a-Kt"></a>令无所乏若饮食乃至七宝。<a id="a-Ku"></a>汝等住是戒律仪中，<a id="a-Kv"></a>渐渐当得尽苦，<a id="a-Kw"></a>乘于三乘而得度脱，<a id="a-Kx"></a>若声闻乘、<a id="a-Ky"></a>若辟支佛乘、<a id="a-Kz"></a>若佛乘。<a id="a-L0"></a>’</p>
  <p id="aL1">“复次，<a id="a-L2"></a>须菩提，<a id="a-L3"></a>菩萨摩诃萨住檀那波罗蜜中若见众生瞋恼，<a id="a-L4"></a>作是言：<a id="a-L5"></a>‘诸善男子，<a id="a-L6"></a>汝等以何因缘故瞋恼？<a id="a-L7"></a>我当与汝所须，<a id="a-L8"></a>汝等所欲从我取之，<a id="a-L9"></a>悉当给汝令无所乏若饮食衣服乃至资生所须。<a id="a-LA"></a>’是菩萨住檀那波罗蜜中教众生忍辱，<a id="a-LB"></a>作是言：<a id="a-LC"></a>‘一切法中无有坚实，<a id="a-LD"></a>汝等所瞋是因缘，<a id="a-LE"></a>空无坚实，<a id="a-LF"></a>皆从虚妄忆想生。<a id="a-LG"></a>汝等以无有根本瞋恚坏心，<a id="a-LH"></a>恶口、<a id="a-LI"></a>骂詈、<a id="a-LJ"></a>刀杖相加以至害命。<a id="a-LK"></a>汝等莫以是虚妄法，<a id="a-LL"></a>起瞋故堕地狱、<a id="a-LM"></a>畜生、<a id="a-LN"></a>饿鬼中及余恶道受无量苦。<a id="a-LO"></a>汝等莫以是虚妄无实诸法故而作罪业，<a id="a-LP"></a>以是罪业故，<a id="a-LQ"></a>尚不得人身，<a id="a-LR"></a>何况得生佛世？<a id="a-LS"></a>诸人佛世难值，<a id="a-LT"></a>人身难得，<a id="a-LU"></a>汝等莫失好时，<a id="a-LV"></a>若失好时则不可救。<a id="a-LW"></a>’是菩萨摩诃萨如是教化众生，<a id="a-LX"></a>自行忍辱，<a id="a-LY"></a>亦教他人令行忍辱，<a id="a-LZ"></a>赞叹忍辱法，<a id="a-La"></a>欢喜赞叹行忍辱者。<a id="a-Lb"></a>是菩萨令众生住忍辱中，<a id="a-Lc"></a>渐以三乘得尽众苦。<a id="a-Ld"></a>如是，<a id="a-Le"></a>须菩提，<a id="a-Lf"></a>菩萨摩诃萨住檀那波罗蜜，<a id="a-Lg"></a>令众生住忍辱。</p>
  <p id="aLh">“须菩提，<a id="a-Li"></a>云何菩萨摩诃萨住檀那波罗蜜令众生精进？<a id="a-Lj"></a>须菩提，<a id="a-Lk"></a>菩萨见众生懈怠，<a id="a-Ll"></a>如是言：<a id="a-Lm"></a>‘汝等何以懈怠？<a id="a-Ln"></a>’众生言：<a id="a-Lo"></a>‘因缘少故。<a id="a-Lp"></a>’是菩萨行檀那波罗蜜时，<a id="a-Lq"></a>语诸人言：<a id="a-Lr"></a>‘我当令汝因缘具足，<a id="a-Ls"></a>若布施、<a id="a-Lt"></a>若持戒、<a id="a-Lu"></a>若忍辱，<a id="a-Lv"></a>如是等因缘故令汝具足。<a id="a-Lw"></a>’是众生得菩萨利益因缘故，<a id="a-Lx"></a>身精进、<a id="a-Ly"></a>口精进、<a id="a-Lz"></a>心精进；<a id="a-M0"></a>身精进、<a id="a-M1"></a>口精进、<a id="a-M2"></a>心精进故，<a id="a-M3"></a>一切善法具足修圣无漏法；<a id="a-M4"></a>修圣无漏法故，<a id="a-M5"></a>当得须陀洹果乃至阿罗汉果、<a id="a-M6"></a>辟支佛道、<a id="a-M7"></a>若得阿耨多罗三藐三菩提。<a id="a-M8"></a>如是，<a id="a-M9"></a>须菩提，<a id="a-MA"></a>菩萨摩诃萨行檀那波罗蜜时，<a id="a-MB"></a>住精进波罗蜜摄取众生。</p>
  <p id="aMC">“须菩提，<a id="a-MD"></a>云何菩萨摩诃萨行檀那波罗蜜时，<a id="a-ME"></a>教化众生令修禅那波罗蜜？<a id="a-MF"></a>”</p>
  <p id="aMG">佛告须菩提言：<a id="a-MH"></a>“菩萨见众生乱心，<a id="a-MI"></a>作是言：<a id="a-MJ"></a>‘汝等可修禅定。<a id="a-MK"></a>’众生言：<a id="a-ML"></a>‘我等因缘不具足故。<a id="a-MM"></a>’菩萨言：<a id="a-MN"></a>‘我当与汝等作因缘，<a id="a-MO"></a>以是因缘故，<a id="a-MP"></a>令汝心不随觉观，<a id="a-MQ"></a>心不驰散。<a id="a-MR"></a>’众生以是因缘故，<a id="a-MS"></a>断觉观，<a id="a-MT"></a>入初禅、<a id="a-MU"></a>二禅、<a id="a-MV"></a>三禅、<a id="a-MW"></a>四禅，<a id="a-MX"></a>行慈悲喜舍心。<a id="a-MY"></a>众生以是禅、<a id="a-MZ"></a>无量心因缘故，<a id="a-Ma"></a>能修四念处乃至八圣道分，<a id="a-Mb"></a>修三十七助道法时，<a id="a-Mc"></a>渐入三乘而般涅槃终不失道。<a id="a-Md"></a>如是，<a id="a-Me"></a>须菩提，<a id="a-Mf"></a>菩萨摩诃萨行檀那波罗蜜时，<a id="a-Mg"></a>以禅那波罗蜜摄取众生令行禅那波罗蜜。</p>
  <p id="aMh">“须菩提，<a id="a-Mi"></a>云何菩萨摩诃萨行檀那波罗蜜，<a id="a-Mj"></a>以般若波罗蜜摄取众生？<a id="a-Mk"></a>须菩提，<a id="a-Ml"></a>菩萨见众生愚痴无有智慧，<a id="a-Mm"></a>作是言：<a id="a-Mn"></a>‘汝等何故不修智慧？<a id="a-Mo"></a>’众生言：<a id="a-Mp"></a>‘因缘未具足故。<a id="a-Mq"></a>’菩萨住檀那波罗蜜中，<a id="a-Mr"></a>作是言：<a id="a-Ms"></a>‘汝等所须得智慧具足从我取之，<a id="a-Mt"></a>所谓布施、<a id="a-Mu"></a>持戒、<a id="a-Mv"></a>忍辱、<a id="a-Mw"></a>精进、<a id="a-Mx"></a>禅定。<a id="a-My"></a>是因缘具足已，<a id="a-Mz"></a>汝等如是思惟，<a id="a-N0"></a>思惟般若波罗蜜时，<a id="a-N1"></a>有法可得不？<a id="a-N2"></a>若我、<a id="a-N3"></a>若众生、<a id="a-N4"></a>若寿命乃至知者、<a id="a-N5"></a>见者可得不？<a id="a-N6"></a>若色、<a id="a-N7"></a>受、<a id="a-N8"></a>想、<a id="a-N9"></a>行、<a id="a-NA"></a>识，<a id="a-NB"></a>若欲界、<a id="a-NC"></a>色界、<a id="a-ND"></a>无色界，<a id="a-NE"></a>若六波罗蜜，<a id="a-NF"></a>若三十七助道法，<a id="a-NG"></a>若须陀洹果、<a id="a-NH"></a>若斯陀含、<a id="a-NI"></a>阿那含、<a id="a-NJ"></a>阿罗汉果、<a id="a-NK"></a>辟支佛道，<a id="a-NL"></a>若阿耨多罗三藐三菩提可得不？<a id="a-NM"></a>’是众生如是思惟时，<a id="a-NN"></a>于般若波罗蜜中，<a id="a-NO"></a>无有法可得可著处。<a id="a-NP"></a>若不著诸法，<a id="a-NQ"></a>是时不见法有生有灭、<a id="a-NR"></a>有垢有净，<a id="a-NS"></a>不分别是地狱、<a id="a-NT"></a>是畜生、<a id="a-NU"></a>是饿鬼、<a id="a-NV"></a>是阿修罗、<a id="a-NW"></a>是天、<a id="a-NX"></a>是人、<a id="a-NY"></a>是持戒、<a id="a-NZ"></a>是破戒、<a id="a-Na"></a>是须陀洹、<a id="a-Nb"></a>是斯陀含、<a id="a-Nc"></a>是阿那含、<a id="a-Nd"></a>是阿罗汉、<a id="a-Ne"></a>是辟支佛、<a id="a-Nf"></a>是佛。<a id="a-Ng"></a>如是，<a id="a-Nh"></a>须菩提，<a id="a-Ni"></a>菩萨摩诃萨行檀那波罗蜜时，<a id="a-Nj"></a>以般若波罗蜜摄取众生。</p>
  <p id="aNk">“须菩提，<a id="a-Nl"></a>云何菩萨摩诃萨住檀那波罗蜜中，<a id="a-Nm"></a>以尸罗波罗蜜、<a id="a-Nn"></a>羼提波罗蜜、<a id="a-No"></a>毗梨耶波罗蜜、<a id="a-Np"></a>禅那波罗蜜、<a id="a-Nq"></a>般若波罗蜜乃至三十七助道法摄取众生？<a id="a-Nr"></a>须菩提，<a id="a-Ns"></a>菩萨摩诃萨住檀那波罗蜜中以供养具利益众生，<a id="a-Nt"></a>以是利益因缘故，<a id="a-Nu"></a>众生能修四念处、<a id="a-Nv"></a>四正勤、<a id="a-Nw"></a>四如意足、<a id="a-Nx"></a>五根、<a id="a-Ny"></a>五力、<a id="a-Nz"></a>七觉分、<a id="a-O0"></a>八圣道分，<a id="a-O1"></a>众生行是三十七助道法于生死中得解脱。<a id="a-O2"></a>如是，<a id="a-O3"></a>须菩提，<a id="a-O4"></a>菩萨摩诃萨以无漏圣法摄取众生。</p>
  <p id="aO5">“复次，<a id="a-O6"></a>须菩提，<a id="a-O7"></a>菩萨摩诃萨教化众生时，<a id="a-O8"></a>如是言：<a id="a-O9"></a>‘诸善男子，<a id="a-OA"></a>汝等从我取所须物，<a id="a-OB"></a>若饮食、<a id="a-OC"></a>衣服、<a id="a-OD"></a>卧具、<a id="a-OE"></a>香华，<a id="a-OF"></a>乃至七宝等种种所须资生之物。<a id="a-OG"></a>汝等以是摄取众生，<a id="a-OH"></a>汝等长夜利益安乐，<a id="a-OI"></a>莫作是念，<a id="a-OJ"></a>是物非我所有。<a id="a-OK"></a>我长夜为众生故集此诸物，<a id="a-OL"></a>汝等当取是物如己物无异，<a id="a-OM"></a>教化众生令行布施、<a id="a-ON"></a>持戒、<a id="a-OO"></a>忍辱、<a id="a-OP"></a>精进、<a id="a-OQ"></a>禅定、<a id="a-OR"></a>智慧，<a id="a-OS"></a>乃至令得三十七助道法、<a id="a-OT"></a>佛十力乃至十八不共法，<a id="a-OU"></a>亦令得诸无漏法，<a id="a-OV"></a>所谓须陀洹果乃至阿罗汉果、<a id="a-OW"></a>辟支佛道、<a id="a-OX"></a>阿耨多罗三藐三菩提。<a id="a-OY"></a>’如是，<a id="a-OZ"></a>须菩提，<a id="a-Oa"></a>菩萨摩诃萨行檀那波罗蜜时，<a id="a-Ob"></a>应如是教化众生令得离三恶道及一切生死往来之苦。</p>
  <p id="aOc">“复次，<a id="a-Od"></a>须菩提，<a id="a-Oe"></a>菩萨摩诃萨住尸罗波罗蜜教化众生，<a id="a-Of"></a>作是言：<a id="a-Og"></a>‘众生汝等少何因缘故破戒，<a id="a-Oh"></a>我当与汝作具足因缘，<a id="a-Oi"></a>若布施乃至智慧，<a id="a-Oj"></a>及种种资生所须。<a id="a-Ok"></a>’是菩萨摩诃萨住尸罗波罗蜜利益众生，<a id="a-Ol"></a>令行十善，<a id="a-Om"></a>远离十不善道。<a id="a-On"></a>是诸众生持诸戒、<a id="a-Oo"></a>不破戒、<a id="a-Op"></a>不缺戒、<a id="a-Oq"></a>不浊戒、<a id="a-Or"></a>不杂戒、<a id="a-Os"></a>不取戒，<a id="a-Ot"></a>渐以三乘而得尽苦。<a id="a-Ou"></a>尸罗波罗蜜为首如檀那波罗蜜说，<a id="a-Ov"></a>余四波罗蜜亦如是。<a id="a-Ow"></a>”</p>
 </body>
</html>