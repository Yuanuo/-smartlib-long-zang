<!doctype html>
<html id="z3IBTAoAo" data-ver="1302">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第二十六</h1>
  <h2 id="a2">六喻品第七十七</h2>
  <p id="a3">须菩提白佛言：<a id="a-4"></a>“世尊，<a id="a-5"></a>云何无相不可分别？<a id="a-6"></a>自相空诸法中具足修六波罗蜜，<a id="a-7"></a>所谓檀那波罗蜜、<a id="a-8"></a>尸罗波罗蜜、<a id="a-9"></a>羼提波罗蜜、<a id="a-A"></a>毗梨耶波罗蜜、<a id="a-B"></a>禅那波罗蜜、<a id="a-C"></a>般若波罗蜜。<a id="a-D"></a>世尊，<a id="a-E"></a>云何无异法中而分别说异相？<a id="a-F"></a>世尊，<a id="a-G"></a>云何般若波罗蜜摄檀、<a id="a-H"></a>尸、<a id="a-I"></a>羼提、<a id="a-J"></a>精进、<a id="a-K"></a>禅？<a id="a-L"></a>世尊，<a id="a-M"></a>云何行异相法，<a id="a-N"></a>以一相道得果？<a id="a-O"></a>”</p>
  <p id="aP">佛告须菩提：<a id="a-Q"></a>“菩萨摩诃萨住五阴如梦、<a id="a-R"></a>如响、<a id="a-S"></a>如影、<a id="a-T"></a>如焰、<a id="a-U"></a>如幻、<a id="a-V"></a>如化。<a id="a-W"></a>住是中行布施、<a id="a-X"></a>持戒、<a id="a-Y"></a>修忍辱、<a id="a-Z"></a>勤精进、<a id="a-a"></a>入禅定、<a id="a-b"></a>修智慧，<a id="a-c"></a>知是五阴实如梦、<a id="a-d"></a>如响、<a id="a-e"></a>如影、<a id="a-f"></a>如焰、<a id="a-g"></a>如幻、<a id="a-h"></a>如化，<a id="a-i"></a>五阴如梦无相，<a id="a-j"></a>乃至如化无相。<a id="a-k"></a>何以故？<a id="a-l"></a>梦无自性，<a id="a-m"></a>响、<a id="a-n"></a>影、<a id="a-o"></a>焰、<a id="a-p"></a>幻、<a id="a-q"></a>化皆无自性。<a id="a-r"></a>若法无自性，<a id="a-s"></a>是法无相。<a id="a-t"></a>若法无相，<a id="a-u"></a>是法一相，<a id="a-v"></a>所谓无相。<a id="a-w"></a>以是因缘故，<a id="a-x"></a>须菩提，<a id="a-y"></a>当知菩萨布施无相、<a id="a-z"></a>施者无相、<a id="a-10"></a>受者无相，<a id="a-11"></a>能如是知布施，<a id="a-12"></a>是能具足檀那波罗蜜，<a id="a-13"></a>乃至能具足般若波罗蜜，<a id="a-14"></a>能具足四念处乃至八圣道分，<a id="a-15"></a>能具足内空乃至无法有法空，<a id="a-16"></a>能具足空三昧无相无作三昧，<a id="a-17"></a>能具足八背舍、<a id="a-18"></a>九次第定、<a id="a-19"></a>五神通、<a id="a-1A"></a>五百陀罗尼门，<a id="a-1B"></a>能具足佛十力、<a id="a-1C"></a>四无所畏、<a id="a-1D"></a>四无礙智、<a id="a-1E"></a>十八不共法。<a id="a-1F"></a>是菩萨住是报得无漏法中，<a id="a-1G"></a>飞到东方无量国土，<a id="a-1H"></a>供养诸佛衣服饮食，<a id="a-1I"></a>乃至随其所须而供养之，<a id="a-1J"></a>亦利益众生，<a id="a-1K"></a>应以布施摄者而布施摄之，<a id="a-1L"></a>应以持戒摄者教令持戒，<a id="a-1M"></a>应以忍辱、<a id="a-1N"></a>精进、<a id="a-1O"></a>禅定、<a id="a-1P"></a>智慧摄者教令忍辱、<a id="a-1Q"></a>精进、<a id="a-1R"></a>禅定、<a id="a-1S"></a>智慧而摄取之，<a id="a-1T"></a>乃至应以种种善法摄者以种种善法而摄取之。<a id="a-1U"></a>是菩萨成就是一切善法，<a id="a-1V"></a>受世间身不为世间生死所污，<a id="a-1W"></a>为众生故于天上人中受尊贵富乐，<a id="a-1X"></a>以是尊贵富乐摄取众生。<a id="a-1Y"></a>是菩萨知一切法无相故，<a id="a-1Z"></a>知须陀洹果亦不于中住，<a id="a-1a"></a>知斯陀含果、<a id="a-1b"></a>阿那含果、<a id="a-1c"></a>阿罗汉果亦不于中住，<a id="a-1d"></a>知辟支佛道亦不于中住。<a id="a-1e"></a>何以故？<a id="a-1f"></a>是菩萨用一切种智，<a id="a-1g"></a>知一切法已，<a id="a-1h"></a>应当得一切种智，<a id="a-1i"></a>不与声闻、<a id="a-1j"></a>辟支佛共。<a id="a-1k"></a>如是，<a id="a-1l"></a>须菩提，<a id="a-1m"></a>菩萨摩诃萨知一切法无相已，<a id="a-1n"></a>知六波罗蜜无相，<a id="a-1o"></a>乃至知一切佛法无相。</p>
  <p id="a1p">“复次，<a id="a-1q"></a>须菩提，<a id="a-1r"></a>是菩萨摩诃萨住五阴如梦、<a id="a-1s"></a>如响、<a id="a-1t"></a>如影、<a id="a-1u"></a>如焰、<a id="a-1v"></a>如幻、<a id="a-1w"></a>如化，<a id="a-1x"></a>能具足无相尸罗波罗蜜，<a id="a-1y"></a>是戒不缺、<a id="a-1z"></a>不破、<a id="a-20"></a>不杂、<a id="a-21"></a>不著，<a id="a-22"></a>圣人所赞无漏戒入八圣道分，<a id="a-23"></a>住是戒中持一切戒，<a id="a-24"></a>所谓名字戒、<a id="a-25"></a>自然戒、<a id="a-26"></a>律仪戒、<a id="a-27"></a>作戒、<a id="a-28"></a>无作戒、<a id="a-29"></a>威仪戒、<a id="a-2A"></a>非威仪戒。<a id="a-2B"></a>是菩萨摩诃萨成就诸戒，<a id="a-2C"></a>不作是愿：<a id="a-2D"></a>‘我以此戒因缘故，<a id="a-2E"></a>生刹利大姓、<a id="a-2F"></a>婆罗门大姓、<a id="a-2G"></a>居士大家、<a id="a-2H"></a>若小王家、<a id="a-2I"></a>若转轮圣王家、<a id="a-2J"></a>若四天王天处，<a id="a-2K"></a>若三十三天、<a id="a-2L"></a>夜摩天、<a id="a-2M"></a>兜率陀天、<a id="a-2N"></a>化乐天、<a id="a-2O"></a>他化自在天。<a id="a-2P"></a>’不作是愿：<a id="a-2Q"></a>‘我持戒因缘故，<a id="a-2R"></a>当得须陀洹果、<a id="a-2S"></a>斯陀含果、<a id="a-2T"></a>阿那含果、<a id="a-2U"></a>阿罗汉果、<a id="a-2V"></a>辟支佛道。<a id="a-2W"></a>’何以故？<a id="a-2X"></a>一切法无相，<a id="a-2Y"></a>所谓一相。<a id="a-2Z"></a>无相法不能得无相法，<a id="a-2a"></a>有相法不能得有相法，<a id="a-2b"></a>无相法不能得有相法，<a id="a-2c"></a>有相法不能得无相法。<a id="a-2d"></a>如是，<a id="a-2e"></a>须菩提，<a id="a-2f"></a>菩萨摩诃萨行般若波罗蜜时，<a id="a-2g"></a>能具足无相尸罗波罗蜜而入菩萨位，<a id="a-2h"></a>入菩萨位已得无生法忍，<a id="a-2i"></a>行道种智得报得五神通，<a id="a-2j"></a>住五百陀罗尼门得四无礙智，<a id="a-2k"></a>从一佛国至一佛国供养诸佛，<a id="a-2l"></a>成就众生净佛国土，<a id="a-2m"></a>虽入五道中生死业报不能染污。<a id="a-2n"></a>须菩提，<a id="a-2o"></a>譬如化转轮圣王，<a id="a-2p"></a>虽坐卧行住，<a id="a-2q"></a>不见来处，<a id="a-2r"></a>不见去处，<a id="a-2s"></a>不见住处、<a id="a-2t"></a>坐处、<a id="a-2u"></a>卧处，<a id="a-2v"></a>而能利益众生亦不得众生，<a id="a-2w"></a>菩萨亦如是。<a id="a-2x"></a>须菩提，<a id="a-2y"></a>譬如须扇多佛，<a id="a-2z"></a>得阿耨多罗三藐三菩提为三乘转法轮，<a id="a-30"></a>无有得菩萨记者，<a id="a-31"></a>化作佛已舍身寿命入无余涅槃。<a id="a-32"></a>须菩提，<a id="a-33"></a>菩萨亦如是，<a id="a-34"></a>行般若波罗蜜时能具足尸罗波罗蜜，<a id="a-35"></a>能具足尸罗波罗蜜已摄一切善法。</p>
  <p id="a36">“复次，<a id="a-37"></a>须菩提，<a id="a-38"></a>菩萨摩诃萨行般若波罗蜜时住五阴如梦、<a id="a-39"></a>如响、<a id="a-3A"></a>如影、<a id="a-3B"></a>如焰、<a id="a-3C"></a>如幻、<a id="a-3D"></a>如化，<a id="a-3E"></a>具足无相羼提波罗蜜。<a id="a-3F"></a>”</p>
  <p id="a3G">“世尊，<a id="a-3H"></a>云何菩萨摩诃萨具足无相羼提波罗蜜？<a id="a-3I"></a>”</p>
  <p id="a3J">“须菩提，<a id="a-3K"></a>菩萨摩诃萨住二忍中，<a id="a-3L"></a>能具足羼提波罗蜜。<a id="a-3M"></a>何等二忍？<a id="a-3N"></a>生忍、<a id="a-3O"></a>法忍。<a id="a-3P"></a>从初发意乃至坐道场，<a id="a-3Q"></a>于其中间若一切众生来骂詈粗恶语，<a id="a-3R"></a>或以瓦石刀杖加是菩萨，<a id="a-3S"></a>是菩萨欲具足羼提波罗蜜故，<a id="a-3T"></a>乃至不生一恶念。<a id="a-3U"></a>是菩萨如是思惟：<a id="a-3V"></a>‘骂我者谁？<a id="a-3W"></a>割我者谁？<a id="a-3X"></a>以恶言加我者谁？<a id="a-3Y"></a>以瓦石刀杖害我者谁？<a id="a-3Z"></a>’何以故？<a id="a-3a"></a>是菩萨于一切法得无相忍故，<a id="a-3b"></a>云何作是念‘是人骂我、<a id="a-3c"></a>害我’？<a id="a-3d"></a>若菩萨摩诃萨如是行，<a id="a-3e"></a>能具足羼提波罗蜜，<a id="a-3f"></a>以是羼提波罗蜜具足故得无生法忍。<a id="a-3g"></a>”</p>
  <p id="a3h">须菩提白佛言：<a id="a-3i"></a>“世尊，<a id="a-3j"></a>云何为无生法忍？<a id="a-3k"></a>是忍何所断？<a id="a-3l"></a>何所知？<a id="a-3m"></a>”</p>
  <p id="a3n">佛告须菩提：<a id="a-3o"></a>“得法忍乃至不生少许不善法，<a id="a-3p"></a>是故名无生忍。<a id="a-3q"></a>一切菩萨所断烦恼尽，<a id="a-3r"></a>是名断。<a id="a-3s"></a>用智慧知一切法不生，<a id="a-3t"></a>是名知。<a id="a-3u"></a>”</p>
  <p id="a3v">须菩提白佛言：<a id="a-3w"></a>“世尊，<a id="a-3x"></a>诸声闻、<a id="a-3y"></a>辟支佛无生法忍，<a id="a-3z"></a>菩萨摩诃萨无生法忍，<a id="a-40"></a>有何等异？<a id="a-41"></a>”</p>
  <p id="a42">佛告须菩提：<a id="a-43"></a>“诸须陀洹若智若断，<a id="a-44"></a>是名菩萨忍。<a id="a-45"></a>斯陀含若智若断，<a id="a-46"></a>是名菩萨忍。<a id="a-47"></a>阿那含若智若断，<a id="a-48"></a>是名菩萨忍。<a id="a-49"></a>阿罗汉若智若断，<a id="a-4A"></a>是名菩萨忍。<a id="a-4B"></a>辟支佛若智若断，<a id="a-4C"></a>是名菩萨忍。<a id="a-4D"></a>是为异，<a id="a-4E"></a>须菩提，<a id="a-4F"></a>菩萨摩诃萨成就是忍，<a id="a-4G"></a>胜一切声闻、<a id="a-4H"></a>辟支佛，<a id="a-4I"></a>住是报得无生忍中，<a id="a-4J"></a>行菩萨道能具足道种智，<a id="a-4K"></a>具足道种智故常不离三十七助道法乃至空、<a id="a-4L"></a>无相、<a id="a-4M"></a>无作三昧，<a id="a-4N"></a>常不离五神通，<a id="a-4O"></a>不离五神通故能成就众生净佛国土，<a id="a-4P"></a>成就众生净佛国土已，<a id="a-4Q"></a>当得一切种智。<a id="a-4R"></a>如是，<a id="a-4S"></a>须菩提，<a id="a-4T"></a>菩萨摩诃萨具足无相羼提波罗蜜。</p>
  <p id="a4U">“复次，<a id="a-4V"></a>须菩提，<a id="a-4W"></a>菩萨摩诃萨住无相五阴如梦、<a id="a-4X"></a>如响、<a id="a-4Y"></a>如影、<a id="a-4Z"></a>如焰、<a id="a-4a"></a>如幻、<a id="a-4b"></a>如化，<a id="a-4c"></a>行身精进、<a id="a-4d"></a>心精进，<a id="a-4e"></a>以身精进故起神通，<a id="a-4f"></a>起神通故到十方世界，<a id="a-4g"></a>供养诸佛饶益众生，<a id="a-4h"></a>以身精进力教化众生令住三乘。<a id="a-4i"></a>如是，<a id="a-4j"></a>须菩提，<a id="a-4k"></a>菩萨摩诃萨行般若波罗蜜，<a id="a-4l"></a>能具足无相精进波罗蜜。<a id="a-4m"></a>是菩萨以心精进、<a id="a-4n"></a>圣无漏精进，<a id="a-4o"></a>入八圣道分中能具足毗梨耶波罗蜜。<a id="a-4p"></a>是毗梨耶波罗蜜皆摄一切善法，<a id="a-4q"></a>所谓四念处、<a id="a-4r"></a>四正勤、<a id="a-4s"></a>四如意足、<a id="a-4t"></a>五根、<a id="a-4u"></a>五力、<a id="a-4v"></a>七觉分、<a id="a-4w"></a>八圣道分、<a id="a-4x"></a>四禅、<a id="a-4y"></a>四无量心、<a id="a-4z"></a>四无色定、<a id="a-50"></a>八背舍、<a id="a-51"></a>九次第定、<a id="a-52"></a>佛十力、<a id="a-53"></a>四无所畏、<a id="a-54"></a>四无礙智、<a id="a-55"></a>十八不共法。<a id="a-56"></a>是中菩萨行是法应具足一切种智，<a id="a-57"></a>具足一切种智已断一切烦恼习，<a id="a-58"></a>具足满三十二相身放无等无量光明，<a id="a-59"></a>放光明已三转十二行法轮，<a id="a-5A"></a>法轮转故三千大千世界六种震动，<a id="a-5B"></a>光明遍照三千大千世界，<a id="a-5C"></a>三千大千世界中众生闻说法声，<a id="a-5D"></a>皆以三乘法而得度脱。<a id="a-5E"></a>如是，<a id="a-5F"></a>须菩提，<a id="a-5G"></a>菩萨摩诃萨住毗梨耶波罗蜜中，<a id="a-5H"></a>能大饶益及能具足一切种智。</p>
  <p id="a5I">“复次，<a id="a-5J"></a>须菩提，<a id="a-5K"></a>菩萨住无相五阴如梦、<a id="a-5L"></a>如响、<a id="a-5M"></a>如影、<a id="a-5N"></a>如焰、<a id="a-5O"></a>如幻、<a id="a-5P"></a>如化，<a id="a-5Q"></a>能具足禅那波罗蜜。<a id="a-5R"></a>”</p>
  <p id="a5S">“世尊，<a id="a-5T"></a>云何菩萨住五阴如梦、<a id="a-5U"></a>如响、<a id="a-5V"></a>如影、<a id="a-5W"></a>如焰、<a id="a-5X"></a>如幻、<a id="a-5Y"></a>如化，<a id="a-5Z"></a>能具足禅那波罗蜜？<a id="a-5a"></a>”</p>
  <p id="a5b">“须菩提，<a id="a-5c"></a>菩萨摩诃萨入初禅乃至入第四禅，<a id="a-5d"></a>入慈悲喜舍，<a id="a-5e"></a>入无量心，<a id="a-5f"></a>入无边虚空处乃至非有想非无想处，<a id="a-5g"></a>入空三昧、<a id="a-5h"></a>无相无作三昧，<a id="a-5i"></a>入如电光三昧，<a id="a-5j"></a>入如金刚三昧，<a id="a-5k"></a>入圣正三昧，<a id="a-5l"></a>除诸佛三昧，<a id="a-5m"></a>诸余三昧若共声闻、<a id="a-5n"></a>辟支佛三昧皆证皆入，<a id="a-5o"></a>亦不受三昧味，<a id="a-5p"></a>亦不受三昧果。<a id="a-5q"></a>何以故？<a id="a-5r"></a>是菩萨知是三昧，<a id="a-5s"></a>无相，<a id="a-5t"></a>无所有性，<a id="a-5u"></a>当云何于无相法受无相法味？<a id="a-5v"></a>无所有法受无所有法味？<a id="a-5w"></a>若不受味，<a id="a-5x"></a>则不随禅定力生若色界、<a id="a-5y"></a>若无色界。<a id="a-5z"></a>何以故？<a id="a-60"></a>是菩萨不见是二界，<a id="a-61"></a>亦不见是禅，<a id="a-62"></a>亦不见入禅者，<a id="a-63"></a>亦不见用是法入禅者、<a id="a-64"></a>不见入禅处。<a id="a-65"></a>若不得是法，<a id="a-66"></a>尔时菩萨即能具足无相禅那波罗蜜，<a id="a-67"></a>菩萨用是禅那波罗蜜，<a id="a-68"></a>能过声闻、<a id="a-69"></a>辟支佛地。<a id="a-6A"></a>”</p>
  <p id="a6B">须菩提白佛言：<a id="a-6C"></a>“世尊，<a id="a-6D"></a>云何菩萨具足无相禅那波罗蜜故，<a id="a-6E"></a>能过声闻、<a id="a-6F"></a>辟支佛地？<a id="a-6G"></a>”</p>
  <p id="a6H">佛告须菩提：<a id="a-6I"></a>“是菩萨善学内空，<a id="a-6J"></a>善学外空，<a id="a-6K"></a>乃至善学无法有法空，<a id="a-6L"></a>于是诸空无法可住处。<a id="a-6M"></a>若须陀洹果、<a id="a-6N"></a>斯陀含果、<a id="a-6O"></a>阿那含果、<a id="a-6P"></a>阿罗汉果乃至一切种智，<a id="a-6Q"></a>是诸法空亦空。<a id="a-6R"></a>菩萨摩诃萨行如是诸法空，<a id="a-6S"></a>能入菩萨位中。<a id="a-6T"></a>”</p>
  <p id="a6U">须菩提白佛言：<a id="a-6V"></a>“世尊，<a id="a-6W"></a>云何菩萨摩诃萨位？<a id="a-6X"></a>云何非位？<a id="a-6Y"></a>”</p>
  <p id="a6Z">“须菩提，<a id="a-6a"></a>一切有所得是非菩萨位，<a id="a-6b"></a>一切无所得是菩萨位。<a id="a-6c"></a>”</p>
  <p id="a6d">“世尊，<a id="a-6e"></a>何等是有所得？<a id="a-6f"></a>何等是无所得？<a id="a-6g"></a>”</p>
  <p id="a6h">“须菩提，<a id="a-6i"></a>色是有所得，<a id="a-6j"></a>受、<a id="a-6k"></a>想、<a id="a-6l"></a>行、<a id="a-6m"></a>识是有所得，<a id="a-6n"></a>眼、<a id="a-6o"></a>耳、<a id="a-6p"></a>鼻、<a id="a-6q"></a>舌、<a id="a-6r"></a>身、<a id="a-6s"></a>意乃至一切种智是有所得，<a id="a-6t"></a>是非菩萨位。<a id="a-6u"></a>须菩提，<a id="a-6v"></a>菩萨位者，<a id="a-6w"></a>是诸法不可示、<a id="a-6x"></a>不可说，<a id="a-6y"></a>何等法不可示、<a id="a-6z"></a>不可说？<a id="a-70"></a>若色乃至一切种智。<a id="a-71"></a>何以故？<a id="a-72"></a>须菩提，<a id="a-73"></a>色性是不可示、<a id="a-74"></a>不可说，<a id="a-75"></a>乃至一切种智性是不可示、<a id="a-76"></a>不可说。<a id="a-77"></a>须菩提，<a id="a-78"></a>如是名菩萨位。<a id="a-79"></a>是菩萨入位中，<a id="a-7A"></a>一切禅定三昧具足，<a id="a-7B"></a>尚不随禅定三昧力生，<a id="a-7C"></a>何况住淫怒痴于中起罪业生？<a id="a-7D"></a>菩萨但住如幻法中饶益众生，<a id="a-7E"></a>亦不得众生，<a id="a-7F"></a>亦不得幻，<a id="a-7G"></a>若无所得是时能成就众生净佛国土。<a id="a-7H"></a>如是，<a id="a-7I"></a>须菩提，<a id="a-7J"></a>是名菩萨具足无相禅那波罗蜜，<a id="a-7K"></a>乃至能转法轮，<a id="a-7L"></a>所谓不可得法轮。<a id="a-7M"></a>复次，<a id="a-7N"></a>须菩提，<a id="a-7O"></a>菩萨摩诃萨行般若波罗蜜，<a id="a-7P"></a>知一切法如梦、<a id="a-7Q"></a>如响、<a id="a-7R"></a>如影、<a id="a-7S"></a>如焰、<a id="a-7T"></a>如幻、<a id="a-7U"></a>如化。<a id="a-7V"></a>”</p>
  <p id="a7W">须菩提白佛言：<a id="a-7X"></a>“世尊，<a id="a-7Y"></a>菩萨摩诃萨，<a id="a-7Z"></a>云何知一切法如梦、<a id="a-7a"></a>如响、<a id="a-7b"></a>如影、<a id="a-7c"></a>如焰、<a id="a-7d"></a>如幻、<a id="a-7e"></a>如化？<a id="a-7f"></a>”</p>
  <p id="a7g">“须菩提，<a id="a-7h"></a>菩萨摩诃萨行般若波罗蜜时，<a id="a-7i"></a>不见梦，<a id="a-7j"></a>不见见梦者，<a id="a-7k"></a>不见响，<a id="a-7l"></a>不见闻响者，<a id="a-7m"></a>不见影，<a id="a-7n"></a>不见见影者，<a id="a-7o"></a>不见焰，<a id="a-7p"></a>不见见焰者，<a id="a-7q"></a>不见幻，<a id="a-7r"></a>不见见幻者，<a id="a-7s"></a>不见化，<a id="a-7t"></a>不见见化者。<a id="a-7u"></a>何以故？<a id="a-7v"></a>是梦、<a id="a-7w"></a>响、<a id="a-7x"></a>影、<a id="a-7y"></a>焰、<a id="a-7z"></a>幻、<a id="a-80"></a>化，<a id="a-81"></a>皆是凡夫愚人颠倒法故。<a id="a-82"></a>阿罗汉不见梦，<a id="a-83"></a>不见见梦者，<a id="a-84"></a>乃至不见化，<a id="a-85"></a>不见见化者；<a id="a-86"></a>辟支佛、<a id="a-87"></a>菩萨摩诃萨、<a id="a-88"></a>诸佛亦不见梦，<a id="a-89"></a>亦不见见梦者，<a id="a-8A"></a>乃至不见化，<a id="a-8B"></a>亦不见见化者。<a id="a-8C"></a>何以故？<a id="a-8D"></a>一切法无所有性不生不定。<a id="a-8E"></a>若法无所有性不生不定，<a id="a-8F"></a>菩萨摩诃萨当云何行般若波罗蜜是中取生相、<a id="a-8G"></a>定相？<a id="a-8H"></a>是处不然。<a id="a-8I"></a>何以故？<a id="a-8J"></a>若诸法少多有性、<a id="a-8K"></a>有生、<a id="a-8L"></a>有定，<a id="a-8M"></a>不名般若波罗蜜。<a id="a-8N"></a>如是，<a id="a-8O"></a>须菩提，<a id="a-8P"></a>菩萨摩诃萨行般若波罗蜜，<a id="a-8Q"></a>不著色乃至不著识，<a id="a-8R"></a>不著欲、<a id="a-8S"></a>色、<a id="a-8T"></a>无色界，<a id="a-8U"></a>不著诸禅解脱三昧，<a id="a-8V"></a>不著四念处乃至八圣道分，<a id="a-8W"></a>不著空三昧、<a id="a-8X"></a>无相无作三昧，<a id="a-8Y"></a>不著檀那波罗蜜、<a id="a-8Z"></a>尸罗波罗蜜、<a id="a-8a"></a>羼提波罗蜜、<a id="a-8b"></a>毗梨耶波罗蜜、<a id="a-8c"></a>禅那波罗蜜、<a id="a-8d"></a>般若波罗蜜，<a id="a-8e"></a>不著故能具足菩萨初地，<a id="a-8f"></a>于初地中亦不生著。<a id="a-8g"></a>何以故？<a id="a-8h"></a>是菩萨不得是地，<a id="a-8i"></a>云何生著？<a id="a-8j"></a>乃至十地亦如是。<a id="a-8k"></a>是菩萨摩诃萨行般若波罗蜜，<a id="a-8l"></a>亦不得般若波罗蜜。<a id="a-8m"></a>若行般若波罗蜜时不得般若波罗蜜，<a id="a-8n"></a>是时见一切法皆入般若波罗蜜中，<a id="a-8o"></a>亦不得是法。<a id="a-8p"></a>何以故？<a id="a-8q"></a>是诸法与般若波罗蜜无二无别。<a id="a-8r"></a>何以故？<a id="a-8s"></a>诸法入如法性实际故无分别。<a id="a-8t"></a>”</p>
  <p id="a8u">须菩提白佛言：<a id="a-8v"></a>“世尊，<a id="a-8w"></a>若诸法无相，<a id="a-8x"></a>无分别，<a id="a-8y"></a>云何说是善、<a id="a-8z"></a>是不善，<a id="a-90"></a>是有漏、<a id="a-91"></a>是无漏，<a id="a-92"></a>是世间、<a id="a-93"></a>是出世间，<a id="a-94"></a>是有为、<a id="a-95"></a>是无为？<a id="a-96"></a>”</p>
  <p id="a97">“须菩提，<a id="a-98"></a>于汝意云何？<a id="a-99"></a>诸法实相中，<a id="a-9A"></a>有法可说是善、<a id="a-9B"></a>是不善，<a id="a-9C"></a>乃至是有为、<a id="a-9D"></a>是无为，<a id="a-9E"></a>是须陀洹果乃至阿罗汉，<a id="a-9F"></a>是辟支佛，<a id="a-9G"></a>是菩萨，<a id="a-9H"></a>是阿耨多罗三藐三菩提不？<a id="a-9I"></a>”</p>
  <p id="a9J">“世尊，<a id="a-9K"></a>不可说也。<a id="a-9L"></a>”</p>
  <p id="a9M">“须菩提，<a id="a-9N"></a>以是因缘故，<a id="a-9O"></a>当知一切法无相，<a id="a-9P"></a>无分别，<a id="a-9Q"></a>无生，<a id="a-9R"></a>无定，<a id="a-9S"></a>不可示。<a id="a-9T"></a>须菩提，<a id="a-9U"></a>我本行菩萨道时，<a id="a-9V"></a>亦无有法可得性，<a id="a-9W"></a>若色、<a id="a-9X"></a>若受想行识乃至若有为、<a id="a-9Y"></a>若无为、<a id="a-9Z"></a>须陀洹果乃至阿耨多罗三藐三菩提。<a id="a-9a"></a>如是，<a id="a-9b"></a>须菩提，<a id="a-9c"></a>菩萨摩诃萨行般若波罗蜜，<a id="a-9d"></a>从初发意乃至阿耨多罗三藐三菩提，<a id="a-9e"></a>应善学诸法性。<a id="a-9f"></a>善学诸法性故是名阿耨多罗三藐三菩提道，<a id="a-9g"></a>行是道能具足六波罗蜜，<a id="a-9h"></a>成就众生净佛国土，<a id="a-9i"></a>住是法中得阿耨多罗三藐三菩提，<a id="a-9j"></a>以三乘法度脱众生亦不著三乘。<a id="a-9k"></a>如是，<a id="a-9l"></a>须菩提，<a id="a-9m"></a>菩萨摩诃萨以无相法应学般若波罗蜜。<a id="a-9n"></a>”</p>
  <p data-pb></p>
  <h2 id="a9o">四摄品第七十八</h2>
  <p id="a9p">须菩提白佛言：<a id="a-9q"></a>“世尊，<a id="a-9r"></a>若诸法如梦、<a id="a-9s"></a>如响、<a id="a-9t"></a>如影、<a id="a-9u"></a>如焰、<a id="a-9v"></a>如幻、<a id="a-9w"></a>如化，<a id="a-9x"></a>无有实事，<a id="a-9y"></a>无所有性，<a id="a-9z"></a>自相空者，<a id="a-A0"></a>云何分别是善法、<a id="a-A1"></a>是不善法，<a id="a-A2"></a>是世间法、<a id="a-A3"></a>是出世间法，<a id="a-A4"></a>是有漏法、<a id="a-A5"></a>是无漏法，<a id="a-A6"></a>是有为法、<a id="a-A7"></a>是无为法，<a id="a-A8"></a>是法能得须陀洹果、<a id="a-A9"></a>斯陀含果、<a id="a-AA"></a>阿那含果、<a id="a-AB"></a>阿罗汉果，<a id="a-AC"></a>能得辟支佛道，<a id="a-AD"></a>能得阿耨多罗三藐三菩提？<a id="a-AE"></a>”</p>
  <p id="aAF">佛告须菩提：<a id="a-AG"></a>“凡夫愚人得梦得见梦者，<a id="a-AH"></a>乃至得化得见化者，<a id="a-AI"></a>起身口意善业、<a id="a-AJ"></a>不善业、<a id="a-AK"></a>无记业，<a id="a-AL"></a>起福业、<a id="a-AM"></a>若罪业、<a id="a-AN"></a>作不动业。<a id="a-AO"></a>是菩萨摩诃萨行般若波罗蜜住二空中，<a id="a-AP"></a>毕竟空、<a id="a-AQ"></a>无始空，<a id="a-AR"></a>为众生说法作是言：<a id="a-AS"></a>‘诸众生，<a id="a-AT"></a>是色空无所有，<a id="a-AU"></a>受、<a id="a-AV"></a>想、<a id="a-AW"></a>行、<a id="a-AX"></a>识空无所有，<a id="a-AY"></a>十二入、<a id="a-AZ"></a>十八界空无所有；<a id="a-Aa"></a>色是梦，<a id="a-Ab"></a>受、<a id="a-Ac"></a>想、<a id="a-Ad"></a>行、<a id="a-Ae"></a>识是梦，<a id="a-Af"></a>十二入、<a id="a-Ag"></a>十八界是梦；<a id="a-Ah"></a>色是响、<a id="a-Ai"></a>是影、<a id="a-Aj"></a>是焰、<a id="a-Ak"></a>是幻、<a id="a-Al"></a>是化，<a id="a-Am"></a>受、<a id="a-An"></a>想、<a id="a-Ao"></a>行、<a id="a-Ap"></a>识亦如是，<a id="a-Aq"></a>十二入、<a id="a-Ar"></a>十八界是梦、<a id="a-As"></a>是响、<a id="a-At"></a>是影、<a id="a-Au"></a>是焰、<a id="a-Av"></a>是幻、<a id="a-Aw"></a>是化。<a id="a-Ax"></a>是中无阴入界，<a id="a-Ay"></a>无梦亦无见梦者，<a id="a-Az"></a>无响亦无闻响者，<a id="a-B0"></a>无影亦无见影者，<a id="a-B1"></a>无焰亦无见焰者，<a id="a-B2"></a>无幻亦无见幻者，<a id="a-B3"></a>无化亦无见化者。<a id="a-B4"></a>一切法无根本实性无所有。<a id="a-B5"></a>汝等于无阴中见有阴，<a id="a-B6"></a>无入见有入，<a id="a-B7"></a>无界见有界。<a id="a-B8"></a>是一切法皆从因缘和合生，<a id="a-B9"></a>以颠倒心起属业果报。<a id="a-BA"></a>汝等何以故于诸法空无根本中而取根本相？<a id="a-BB"></a>’是时，<a id="a-BC"></a>菩萨摩诃萨行般若波罗蜜以方便力故，<a id="a-BD"></a>于悭法中拔出众生教行檀波罗蜜，<a id="a-BE"></a>持是布施功德得大福报；<a id="a-BF"></a>从大福报拔出教令持戒，<a id="a-BG"></a>持戒功德生天上尊贵处；<a id="a-BH"></a>复拔出令住初禅，<a id="a-BI"></a>初禅功德生梵天处，<a id="a-BJ"></a>二禅、<a id="a-BK"></a>三禅、<a id="a-BL"></a>四禅、<a id="a-BM"></a>无边空处、<a id="a-BN"></a>识处、<a id="a-BO"></a>无所有处、<a id="a-BP"></a>非有想非无想处亦如是。<a id="a-BQ"></a>众生行是布施及布施果报，<a id="a-BR"></a>持戒及持戒果报，<a id="a-BS"></a>禅定及禅定果报，<a id="a-BT"></a>因缘种种拔出安置无余涅槃及涅槃道中，<a id="a-BU"></a>所谓四念处、<a id="a-BV"></a>四正勤、<a id="a-BW"></a>四如意足、<a id="a-BX"></a>五根、<a id="a-BY"></a>五力、<a id="a-BZ"></a>七觉分、<a id="a-Ba"></a>八圣道分、<a id="a-Bb"></a>空解脱门、<a id="a-Bc"></a>无相无作解脱门、<a id="a-Bd"></a>八背舍、<a id="a-Be"></a>九次第定、<a id="a-Bf"></a>佛十力、<a id="a-Bg"></a>四无所畏、<a id="a-Bh"></a>四无礙智、<a id="a-Bi"></a>十八不共法。<a id="a-Bj"></a>安隐众生令住圣无漏法、<a id="a-Bk"></a>无色无形无对法中。<a id="a-Bl"></a>有可得须陀洹果者，<a id="a-Bm"></a>安隐教化令住须陀洹果。<a id="a-Bn"></a>有可得斯陀含果、<a id="a-Bo"></a>阿那含果、<a id="a-Bp"></a>阿罗汉果、<a id="a-Bq"></a>辟支佛道者，<a id="a-Br"></a>令住斯陀含果、<a id="a-Bs"></a>阿那含果、<a id="a-Bt"></a>阿罗汉果、<a id="a-Bu"></a>辟支佛道。<a id="a-Bv"></a>有可得阿耨多罗三藐三菩提者，<a id="a-Bw"></a>安隐教化令住阿耨多罗三藐三菩提中。<a id="a-Bx"></a>”</p>
  <p id="aBy">须菩提白佛言：<a id="a-Bz"></a>“世尊，<a id="a-C0"></a>诸菩萨摩诃萨甚希有难及！<a id="a-C1"></a>能行是深般若波罗蜜，<a id="a-C2"></a>诸法无所有性，<a id="a-C3"></a>毕竟空，<a id="a-C4"></a>无始空，<a id="a-C5"></a>而分别诸法是善、<a id="a-C6"></a>是不善、<a id="a-C7"></a>是有漏、<a id="a-C8"></a>是无漏乃至是有为、<a id="a-C9"></a>是无为。<a id="a-CA"></a>”</p>
  <p id="aCB">佛告须菩提：<a id="a-CC"></a>“如是，<a id="a-CD"></a>如是，<a id="a-CE"></a>诸菩萨摩诃萨甚希有难及！<a id="a-CF"></a>能行是深般若波罗蜜，<a id="a-CG"></a>诸法无所有性，<a id="a-CH"></a>毕竟空，<a id="a-CI"></a>无始空，<a id="a-CJ"></a>而分别诸法。<a id="a-CK"></a>须菩提，<a id="a-CL"></a>汝等若知是菩萨摩诃萨希有难及法，<a id="a-CM"></a>则知一切声闻、<a id="a-CN"></a>辟支佛不能报，<a id="a-CO"></a>何况余人？<a id="a-CP"></a>”</p>
  <p id="aCQ">须菩提白佛言：<a id="a-CR"></a>“世尊，<a id="a-CS"></a>何等是菩萨摩诃萨希有难及法，<a id="a-CT"></a>诸声闻、<a id="a-CU"></a>辟支佛所无有？<a id="a-CV"></a>”</p>
  <p id="aCW">佛告须菩提：<a id="a-CX"></a>“一心谛听，<a id="a-CY"></a>有菩萨摩诃萨行般若波罗蜜，<a id="a-CZ"></a>住报得六波罗蜜中，<a id="a-Ca"></a>及住报得五神通、<a id="a-Cb"></a>三十七助道法，<a id="a-Cc"></a>住诸陀罗尼、<a id="a-Cd"></a>诸无礙智到十方国土，<a id="a-Ce"></a>可以布施度者以布施摄之，<a id="a-Cf"></a>可以持戒度者以持戒摄之，<a id="a-Cg"></a>可以忍辱、<a id="a-Ch"></a>精进、<a id="a-Ci"></a>禅定、<a id="a-Cj"></a>智慧度者，<a id="a-Ck"></a>随其所应而摄取之；<a id="a-Cl"></a>可以初禅度者以初禅摄之，<a id="a-Cm"></a>可以二禅、<a id="a-Cn"></a>三禅、<a id="a-Co"></a>四禅、<a id="a-Cp"></a>无边空处、<a id="a-Cq"></a>无边识处、<a id="a-Cr"></a>无所有处、<a id="a-Cs"></a>非有想非无想处度者，<a id="a-Ct"></a>随其所应而摄取之；<a id="a-Cu"></a>可以慈悲喜舍心度者，<a id="a-Cv"></a>以慈悲喜舍心而摄取之；<a id="a-Cw"></a>可以四念处、<a id="a-Cx"></a>四正勤、<a id="a-Cy"></a>四如意足、<a id="a-Cz"></a>五根、<a id="a-D0"></a>五力、<a id="a-D1"></a>七觉分、<a id="a-D2"></a>八圣道分、<a id="a-D3"></a>空三昧、<a id="a-D4"></a>无相、<a id="a-D5"></a>无作三昧度者，<a id="a-D6"></a>随其所应而摄之。<a id="a-D7"></a>”</p>
  <p id="aD8">“世尊，<a id="a-D9"></a>菩萨摩诃萨云何以布施饶益众生？<a id="a-DA"></a>”</p>
  <p id="aDB">“须菩提，<a id="a-DC"></a>菩萨行般若波罗蜜时，<a id="a-DD"></a>布施随其所须，<a id="a-DE"></a>饮食、<a id="a-DF"></a>衣服、<a id="a-DG"></a>车马、<a id="a-DH"></a>香华、<a id="a-DI"></a>璎珞，<a id="a-DJ"></a>种种所须尽给与之。<a id="a-DK"></a>若供养佛、<a id="a-DL"></a>辟支佛、<a id="a-DM"></a>阿罗汉、<a id="a-DN"></a>阿那含、<a id="a-DO"></a>斯陀含、<a id="a-DP"></a>须陀洹等无异，<a id="a-DQ"></a>若施入正道中，<a id="a-DR"></a>人及凡人下至禽兽，<a id="a-DS"></a>皆无分别等一布施。<a id="a-DT"></a>何以故？<a id="a-DU"></a>一切法不异不分别故。<a id="a-DV"></a>是菩萨无异无别，<a id="a-DW"></a>布施已当得无分别法报，<a id="a-DX"></a>所谓一切种智。<a id="a-DY"></a>须菩提，<a id="a-DZ"></a>若菩萨摩诃萨见乞丐者，<a id="a-Da"></a>若生是心‘佛是福田，<a id="a-Db"></a>我应供养。<a id="a-Dc"></a>禽兽非福田，<a id="a-Dd"></a>不应供养’，<a id="a-De"></a>是非菩萨法。<a id="a-Df"></a>何以故？<a id="a-Dg"></a>菩萨摩诃萨发阿耨多罗三藐三菩提心，<a id="a-Dh"></a>不作是念‘是众生应以布施饶益，<a id="a-Di"></a>是不应布施是众生’。<a id="a-Dj"></a>布施因缘故，<a id="a-Dk"></a>生刹利大姓、<a id="a-Dl"></a>婆罗门大姓、<a id="a-Dm"></a>居士大家，<a id="a-Dn"></a>乃至以是布施因缘以三乘法度之，<a id="a-Do"></a>令入无余涅槃。<a id="a-Dp"></a>若众生来从菩萨乞，<a id="a-Dq"></a>亦不生异心分别，<a id="a-Dr"></a>应与是，<a id="a-Ds"></a>不应与是。<a id="a-Dt"></a>何以故？<a id="a-Du"></a>是菩萨为是众生故发阿耨多罗三藐三菩提心，<a id="a-Dv"></a>若分别简择，<a id="a-Dw"></a>便堕诸佛、<a id="a-Dx"></a>菩萨、<a id="a-Dy"></a>辟支佛、<a id="a-Dz"></a>学无学人、<a id="a-E0"></a>一切世间天及人呵责处：<a id="a-E1"></a>‘谁请汝救一切众生，<a id="a-E2"></a>汝为一切众生舍、<a id="a-E3"></a>一切众生护、<a id="a-E4"></a>一切众生依而分别简择应与不应与？<a id="a-E5"></a>’</p>
  <p id="aE6">“复次，<a id="a-E7"></a>菩萨摩诃萨行般若波罗蜜时，<a id="a-E8"></a>若人、<a id="a-E9"></a>若非人来欲求乞菩萨身体支节，<a id="a-EA"></a>是时不应生二心，<a id="a-EB"></a>若与、<a id="a-EC"></a>若不与。<a id="a-ED"></a>何以故？<a id="a-EE"></a>是菩萨摩诃萨为众生故受身，<a id="a-EF"></a>众生来取，<a id="a-EG"></a>何可不与？<a id="a-EH"></a>我以饶益众生故受是身，<a id="a-EI"></a>众生不乞自应与之，<a id="a-EJ"></a>何况乞而不与？<a id="a-EK"></a>菩萨摩诃萨行般若波罗蜜应如是学。</p>
  <p id="aEL">“复次，<a id="a-EM"></a>须菩提，<a id="a-EN"></a>若菩萨摩诃萨见有乞者，<a id="a-EO"></a>应生是念：<a id="a-EP"></a>‘是中谁与？<a id="a-EQ"></a>谁受？<a id="a-ER"></a>所施何物？<a id="a-ES"></a>是一切法自性皆不可得，<a id="a-ET"></a>以毕竟空故，<a id="a-EU"></a>空相法无与无夺。<a id="a-EV"></a>’何以故？<a id="a-EW"></a>毕竟空故，<a id="a-EX"></a>内空、<a id="a-EY"></a>外空、<a id="a-EZ"></a>内外空、<a id="a-Ea"></a>大空、<a id="a-Eb"></a>第一义空、<a id="a-Ec"></a>自相空故。<a id="a-Ed"></a>住是诸空布施，<a id="a-Ee"></a>是时具足檀波罗蜜，<a id="a-Ef"></a>具足檀波罗蜜故，<a id="a-Eg"></a>若断内外法时作是念：<a id="a-Eh"></a>‘截我者谁？<a id="a-Ei"></a>割我者谁？<a id="a-Ej"></a>’</p>
  <p id="aEk">“复次，<a id="a-El"></a>须菩提，<a id="a-Em"></a>我以佛眼见东方如恒河沙等诸菩萨摩诃萨，<a id="a-En"></a>入大地狱令火灭汤冷，<a id="a-Eo"></a>以三事教化：<a id="a-Ep"></a>一者、<a id="a-Eq"></a>神通，<a id="a-Er"></a>二者、<a id="a-Es"></a>知他心，<a id="a-Et"></a>三者、<a id="a-Eu"></a>说法。<a id="a-Ev"></a>是菩萨以神通力，<a id="a-Ew"></a>令大地狱火灭汤冷，<a id="a-Ex"></a>知他心以慈悲喜舍随意说法。<a id="a-Ey"></a>是众生于菩萨生清净心，<a id="a-Ez"></a>从地狱得脱，<a id="a-F0"></a>渐以三乘法得尽苦际。<a id="a-F1"></a>南西北方、<a id="a-F2"></a>四维、<a id="a-F3"></a>上下亦如是。</p>
  <p id="aF4">“复次，<a id="a-F5"></a>须菩提，<a id="a-F6"></a>我以佛眼观十方世界，<a id="a-F7"></a>见如恒河沙等国土中诸菩萨，<a id="a-F8"></a>为诸佛给使，<a id="a-F9"></a>供给诸佛随意爱乐尊敬，<a id="a-FA"></a>若诸佛所说尽能受持，<a id="a-FB"></a>乃至阿耨多罗三藐三菩提终不忘失。</p>
  <p id="aFC">“复次，<a id="a-FD"></a>须菩提，<a id="a-FE"></a>我以佛眼观十方如恒河沙等国土中诸菩萨摩诃萨，<a id="a-FF"></a>为畜生故舍其寿命，<a id="a-FG"></a>割截身体分散诸方。<a id="a-FH"></a>诸有众生食是诸菩萨摩诃萨肉者皆爱敬菩萨，<a id="a-FI"></a>以爱敬故，<a id="a-FJ"></a>即得离畜生道值遇诸佛，<a id="a-FK"></a>闻佛说法如说修行，<a id="a-FL"></a>渐以三乘，<a id="a-FM"></a>声闻、<a id="a-FN"></a>辟支佛、<a id="a-FO"></a>佛法，<a id="a-FP"></a>于无余涅槃而般涅槃。<a id="a-FQ"></a>如是，<a id="a-FR"></a>须菩提，<a id="a-FS"></a>诸菩萨摩诃萨所益甚多，<a id="a-FT"></a>教化众生令发阿耨多罗三藐三菩提心，<a id="a-FU"></a>如说修行乃至于无余涅槃而般涅槃。</p>
  <p id="aFV">“复次，<a id="a-FW"></a>须菩提，<a id="a-FX"></a>我以佛眼见十方如恒河沙等国土中，<a id="a-FY"></a>诸菩萨摩诃萨除诸饿鬼饥渴苦，<a id="a-FZ"></a>是诸饿鬼皆爱敬菩萨，<a id="a-Fa"></a>以爱敬故得离饿鬼道值遇诸佛，<a id="a-Fb"></a>闻诸佛说法如说修行，<a id="a-Fc"></a>渐以三乘，<a id="a-Fd"></a>声闻、<a id="a-Fe"></a>辟支佛、<a id="a-Ff"></a>佛法，<a id="a-Fg"></a>而般涅槃乃至无余涅槃。<a id="a-Fh"></a>如是，<a id="a-Fi"></a>须菩提，<a id="a-Fj"></a>菩萨摩诃萨为度众生故行大悲心。</p>
  <p id="aFk">“复次，<a id="a-Fl"></a>须菩提，<a id="a-Fm"></a>我以佛眼见诸菩萨摩诃萨在四天王天上说法，<a id="a-Fn"></a>在三十三天、<a id="a-Fo"></a>夜摩天、<a id="a-Fp"></a>兜率陀天、<a id="a-Fq"></a>化乐天、<a id="a-Fr"></a>他化自在天上说法。<a id="a-Fs"></a>诸天闻菩萨说法，<a id="a-Ft"></a>渐以三乘而得灭度。<a id="a-Fu"></a>须菩提，<a id="a-Fv"></a>是诸天众中有耽著五欲者，<a id="a-Fw"></a>是菩萨示现火起烧其宫殿而为说法，<a id="a-Fx"></a>作是言：<a id="a-Fy"></a>‘诸天一切有为法悉皆无常，<a id="a-Fz"></a>谁得安者？<a id="a-G0"></a>’</p>
  <p id="aG1">“复次，<a id="a-G2"></a>须菩提，<a id="a-G3"></a>我以佛眼观十方世界，<a id="a-G4"></a>见如恒河沙等国土中，<a id="a-G5"></a>诸梵天著于邪见，<a id="a-G6"></a>诸菩萨摩诃萨教令远离邪见，<a id="a-G7"></a>作是言：<a id="a-G8"></a>‘汝等云何于空相虚妄诸法中而生邪见？<a id="a-G9"></a>’如是，<a id="a-GA"></a>须菩提，<a id="a-GB"></a>菩萨摩诃萨住大慈心为众生说法。<a id="a-GC"></a>须菩提，<a id="a-GD"></a>是为诸菩萨希有难及法。</p>
  <p id="aGE">“复次，<a id="a-GF"></a>须菩提，<a id="a-GG"></a>我以佛眼观十方世界，<a id="a-GH"></a>如恒河沙等国土中诸菩萨摩诃萨，<a id="a-GI"></a>以四事摄取众生。<a id="a-GJ"></a>何等四？<a id="a-GK"></a>布施，<a id="a-GL"></a>爱语，<a id="a-GM"></a>利益，<a id="a-GN"></a>同事。<a id="a-GO"></a>云何菩萨以布施摄众生？<a id="a-GP"></a>须菩提，<a id="a-GQ"></a>菩萨以二种施摄取众生，<a id="a-GR"></a>财施、<a id="a-GS"></a>法施。<a id="a-GT"></a>何等财施摄取众生？<a id="a-GU"></a>须菩提，<a id="a-GV"></a>菩萨摩诃萨以金银、<a id="a-GW"></a>琉璃、<a id="a-GX"></a>玻瓈、<a id="a-GY"></a>真珠、<a id="a-GZ"></a>珂贝、<a id="a-Ga"></a>珊瑚等诸宝物，<a id="a-Gb"></a>或以饮食、<a id="a-Gc"></a>衣服、<a id="a-Gd"></a>卧具、<a id="a-Ge"></a>房舍、<a id="a-Gf"></a>灯烛、<a id="a-Gg"></a>华香、<a id="a-Gh"></a>璎珞、<a id="a-Gi"></a>若男、<a id="a-Gj"></a>若女、<a id="a-Gk"></a>若牛羊象马车乘、<a id="a-Gl"></a>若以己身给施众生，<a id="a-Gm"></a>语众生言：<a id="a-Gn"></a>‘汝等若有所须各来取之，<a id="a-Go"></a>如取己物莫得疑难。<a id="a-Gp"></a>’是菩萨施已，<a id="a-Gq"></a>教三归依，<a id="a-Gr"></a>归依佛、<a id="a-Gs"></a>归依法、<a id="a-Gt"></a>归依僧，<a id="a-Gu"></a>或教受五戒，<a id="a-Gv"></a>或教一日戒，<a id="a-Gw"></a>或教初禅乃至教非有想非无想定，<a id="a-Gx"></a>或教慈悲喜舍，<a id="a-Gy"></a>或教念佛、<a id="a-Gz"></a>念法、<a id="a-H0"></a>念僧、<a id="a-H1"></a>念戒、<a id="a-H2"></a>念舍、<a id="a-H3"></a>念天，<a id="a-H4"></a>或教不净观，<a id="a-H5"></a>或教安那般那观或相或触，<a id="a-H6"></a>或教四念处、<a id="a-H7"></a>四正勤、<a id="a-H8"></a>四如意足、<a id="a-H9"></a>五根、<a id="a-HA"></a>五力、<a id="a-HB"></a>七觉分、<a id="a-HC"></a>八圣道分、<a id="a-HD"></a>空三昧、<a id="a-HE"></a>无相无作三昧、<a id="a-HF"></a>八背舍、<a id="a-HG"></a>九次第定、<a id="a-HH"></a>佛十力、<a id="a-HI"></a>四无所畏、<a id="a-HJ"></a>四无礙智、<a id="a-HK"></a>十八不共法、<a id="a-HL"></a>大慈大悲、<a id="a-HM"></a>三十二相、<a id="a-HN"></a>八十随形好，<a id="a-HO"></a>或教须陀洹果、<a id="a-HP"></a>斯陀含果、<a id="a-HQ"></a>阿那含果、<a id="a-HR"></a>阿罗汉果，<a id="a-HS"></a>或教辟支佛道，<a id="a-HT"></a>或教阿耨多罗三藐三菩提。<a id="a-HU"></a>如是，<a id="a-HV"></a>须菩提，<a id="a-HW"></a>菩萨摩诃萨行般若波罗蜜，<a id="a-HX"></a>以方便力教众生财施已，<a id="a-HY"></a>复教令得无上安隐涅槃。<a id="a-HZ"></a>须菩提，<a id="a-Ha"></a>是名菩萨摩诃萨希有难及法。<a id="a-Hb"></a>须菩提，<a id="a-Hc"></a>菩萨云何以法施摄取众生？<a id="a-Hd"></a>须菩提，<a id="a-He"></a>法施有二种：<a id="a-Hf"></a>一者、<a id="a-Hg"></a>世间，<a id="a-Hh"></a>二者、<a id="a-Hi"></a>出世间。<a id="a-Hj"></a>何等为世间法施？<a id="a-Hk"></a>敷演显示世间法，<a id="a-Hl"></a>所谓不净观、<a id="a-Hm"></a>安那般那念、<a id="a-Hn"></a>四禅、<a id="a-Ho"></a>四无量心、<a id="a-Hp"></a>四无色定，<a id="a-Hq"></a>如是等世间法，<a id="a-Hr"></a>诸余共凡夫所行法，<a id="a-Hs"></a>是名世间法施。<a id="a-Ht"></a>是菩萨如是世间法施已，<a id="a-Hu"></a>种种因缘教化令远离世间法，<a id="a-Hv"></a>远离世间法已，<a id="a-Hw"></a>以方便力令得圣无漏法及圣无漏法果。<a id="a-Hx"></a>何等是圣无漏法？<a id="a-Hy"></a>何等是圣无漏法果？<a id="a-Hz"></a>圣无漏法者，<a id="a-I0"></a>三十七助道法，<a id="a-I1"></a>三解脱门。<a id="a-I2"></a>圣无漏法果者，<a id="a-I3"></a>须陀洹果乃至阿罗汉果、<a id="a-I4"></a>辟支佛道、<a id="a-I5"></a>阿耨多罗三藐三菩提。</p>
  <p id="aI6">“复次，<a id="a-I7"></a>须菩提，<a id="a-I8"></a>菩萨摩诃萨圣无漏法、<a id="a-I9"></a>须陀洹果中智慧，<a id="a-IA"></a>乃至阿罗汉果中智慧，<a id="a-IB"></a>辟支佛道中智慧，<a id="a-IC"></a>三十七助道法中智慧，<a id="a-ID"></a>六波罗蜜中智慧，<a id="a-IE"></a>乃至大慈大悲中智慧，<a id="a-IF"></a>如是等一切法，<a id="a-IG"></a>若世间、<a id="a-IH"></a>若出世间智慧、<a id="a-II"></a>若有漏若无漏、<a id="a-IJ"></a>若有为若无为，<a id="a-IK"></a>是法中一切种智，<a id="a-IL"></a>是名菩萨摩诃萨圣无漏法。<a id="a-IM"></a>何等为圣无漏法果？<a id="a-IN"></a>断一切烦恼习，<a id="a-IO"></a>是名圣无漏法果。<a id="a-IP"></a>”</p>
  <p id="aIQ">须菩提白佛言：<a id="a-IR"></a>“世尊，<a id="a-IS"></a>菩萨摩诃萨得一切种智不？<a id="a-IT"></a>”</p>
  <p id="aIU">佛言：<a id="a-IV"></a>“如是，<a id="a-IW"></a>如是，<a id="a-IX"></a>须菩提，<a id="a-IY"></a>菩萨摩诃萨得一切种智。<a id="a-IZ"></a>”</p>
  <p id="aIa">须菩提言：<a id="a-Ib"></a>“菩萨与佛有何等异？<a id="a-Ic"></a>”</p>
  <p id="aId">佛言：<a id="a-Ie"></a>“有异。<a id="a-If"></a>菩萨摩诃萨得一切种智，<a id="a-Ig"></a>是名为佛。<a id="a-Ih"></a>所以者何？<a id="a-Ii"></a>菩萨心与佛心无有异。<a id="a-Ij"></a>菩萨住是一切种智中，<a id="a-Ik"></a>于一切法无不照明，<a id="a-Il"></a>是名菩萨摩诃萨世间法施。<a id="a-Im"></a>须菩提，<a id="a-In"></a>菩萨摩诃萨因世间法施，<a id="a-Io"></a>得出世间法施。<a id="a-Ip"></a>如是，<a id="a-Iq"></a>须菩提，<a id="a-Ir"></a>菩萨摩诃萨教众生令得世间法，<a id="a-Is"></a>以方便力故教令得出世间法。</p>
  <p id="aIt">“须菩提，<a id="a-Iu"></a>何等是菩萨出世间法？<a id="a-Iv"></a>不共凡夫法同，<a id="a-Iw"></a>所谓四念处、<a id="a-Ix"></a>四正勤、<a id="a-Iy"></a>四如意足、<a id="a-Iz"></a>五根、<a id="a-J0"></a>五力、<a id="a-J1"></a>七觉分、<a id="a-J2"></a>八圣道分、<a id="a-J3"></a>三解脱门、<a id="a-J4"></a>八背舍、<a id="a-J5"></a>九次第定、<a id="a-J6"></a>佛十力、<a id="a-J7"></a>四无所畏、<a id="a-J8"></a>四无礙智、<a id="a-J9"></a>十八不共法、<a id="a-JA"></a>三十二相、<a id="a-JB"></a>八十随形好、<a id="a-JC"></a>五百陀罗尼门，<a id="a-JD"></a>是名出世间法。</p>
  <p id="aJE">“须菩提，<a id="a-JF"></a>云何为四念处？<a id="a-JG"></a>菩萨摩诃萨观内身循身观，<a id="a-JH"></a>观外身循身观，<a id="a-JI"></a>观内外身循身观，<a id="a-JJ"></a>勤精进以一心智慧观，<a id="a-JK"></a>观身集因缘生，<a id="a-JL"></a>观身灭，<a id="a-JM"></a>观身集生灭行，<a id="a-JN"></a>是道无所依，<a id="a-JO"></a>于世间无所受，<a id="a-JP"></a>受心法念处亦如是。</p>
  <p id="aJQ">“须菩提，<a id="a-JR"></a>云何为四正勤？<a id="a-JS"></a>未生恶不善法为不生故勤生欲精进，<a id="a-JT"></a>已生恶不善法为断故勤生欲精进，<a id="a-JU"></a>未生善法为生故勤生欲精进，<a id="a-JV"></a>已生诸善法为增长修具足故勤生欲精进，<a id="a-JW"></a>是名四正勤。</p>
  <p id="aJX">“须菩提，<a id="a-JY"></a>云何为四如意足？<a id="a-JZ"></a>欲三昧断行成就初如意足，<a id="a-Ja"></a>精进三昧、<a id="a-Jb"></a>心三昧、<a id="a-Jc"></a>思惟三昧断行成就如意足。</p>
  <p id="aJd">“云何为五根？<a id="a-Je"></a>信根，<a id="a-Jf"></a>精进根，<a id="a-Jg"></a>念根，<a id="a-Jh"></a>定根，<a id="a-Ji"></a>慧根。</p>
  <p id="aJj">“云何为五力？<a id="a-Jk"></a>信力，<a id="a-Jl"></a>精进力，<a id="a-Jm"></a>念力，<a id="a-Jn"></a>定力，<a id="a-Jo"></a>慧力。</p>
  <p id="aJp">“云何为七觉分？<a id="a-Jq"></a>念觉分，<a id="a-Jr"></a>择法觉分，<a id="a-Js"></a>精进觉分，<a id="a-Jt"></a>喜觉分，<a id="a-Ju"></a>除息觉分，<a id="a-Jv"></a>定觉分，<a id="a-Jw"></a>舍觉分。</p>
  <p id="aJx">“云何为八圣道分？<a id="a-Jy"></a>正见，<a id="a-Jz"></a>正思惟，<a id="a-K0"></a>正语，<a id="a-K1"></a>正业，<a id="a-K2"></a>正命，<a id="a-K3"></a>正精进，<a id="a-K4"></a>正念，<a id="a-K5"></a>正定。</p>
  <p id="aK6">“云何为三三昧？<a id="a-K7"></a>空三昧门，<a id="a-K8"></a>无相、<a id="a-K9"></a>无作三昧门。</p>
  <p id="aKA">“云何为空三昧？<a id="a-KB"></a>以空行、<a id="a-KC"></a>无我行摄心，<a id="a-KD"></a>是名空三昧。</p>
  <p id="aKE">“云何为无相三昧？<a id="a-KF"></a>以寂灭行、<a id="a-KG"></a>离行摄心，<a id="a-KH"></a>是名无相三昧。</p>
  <p id="aKI">“云何为无作三昧？<a id="a-KJ"></a>无常行、<a id="a-KK"></a>苦行摄心，<a id="a-KL"></a>是名无作三昧。</p>
  <p id="aKM">“云何为八背舍？<a id="a-KN"></a>内色相外观色是初背舍，<a id="a-KO"></a>内无色相外观色是二背舍，<a id="a-KP"></a>净背舍是三背舍，<a id="a-KQ"></a>过一切色相灭一切有对相，<a id="a-KR"></a>不念一切异相故，<a id="a-KS"></a>观无边虚空入无边虚空处，<a id="a-KT"></a>乃至过一切非有想非无想处，<a id="a-KU"></a>入灭受想背舍，<a id="a-KV"></a>是名八背舍。</p>
  <p id="aKW">“云何九次第定？<a id="a-KX"></a>行者离欲恶不善法，<a id="a-KY"></a>有觉有观，<a id="a-KZ"></a>离生喜乐，<a id="a-Ka"></a>入初禅、<a id="a-Kb"></a>第二第三第四禅，<a id="a-Kc"></a>乃至过非有想非无想处，<a id="a-Kd"></a>入灭受想定，<a id="a-Ke"></a>是名九次第定。</p>
  <p id="aKf">“云何为佛十力？<a id="a-Kg"></a>是处不是处，<a id="a-Kh"></a>如实知众生过去、<a id="a-Ki"></a>未来、<a id="a-Kj"></a>现在诸业、<a id="a-Kk"></a>诸受法；<a id="a-Kl"></a>知造业处，<a id="a-Km"></a>知因缘，<a id="a-Kn"></a>知报；<a id="a-Ko"></a>诸禅定、<a id="a-Kp"></a>解脱三昧定、<a id="a-Kq"></a>垢净分别相如实知；<a id="a-Kr"></a>知他众生诸根上下相；<a id="a-Ks"></a>知他众生种种欲解；<a id="a-Kt"></a>知世间种种无数性；<a id="a-Ku"></a>知一切到道相；<a id="a-Kv"></a>知种种宿命，<a id="a-Kw"></a>一世乃至无量劫如实知；<a id="a-Kx"></a>天眼见众生乃至生善恶道；<a id="a-Ky"></a>漏尽故无漏心解脱如实知。<a id="a-Kz"></a>是为佛十力。</p>
 </body>
</html>