<!doctype html>
<html id="z3IBT9jAV" data-ver="1588">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第七</h1>
  <h2 id="a2">胜出品第二十二</h2>
  <p id="a3">慧命须菩提白佛言：<a id="a-4"></a>“世尊，<a id="a-5"></a>摩诃衍、<a id="a-6"></a>摩诃衍者，<a id="a-7"></a>胜出一切世间及诸天、<a id="a-8"></a>人、<a id="a-9"></a>阿修罗。<a id="a-A"></a>世尊，<a id="a-B"></a>是摩诃衍与虚空等，<a id="a-C"></a>如虚空受无量无边阿僧祇众生，<a id="a-D"></a>摩诃衍亦如是，<a id="a-E"></a>受无量无边阿僧祇众生。<a id="a-F"></a>世尊，<a id="a-G"></a>是摩诃衍不见来处，<a id="a-H"></a>不见去处，<a id="a-I"></a>不见住处，<a id="a-J"></a>是摩诃衍前际不可得，<a id="a-K"></a>后际不可得，<a id="a-L"></a>中际不可得，<a id="a-M"></a>是名三世等是摩诃衍。<a id="a-N"></a>世尊，<a id="a-O"></a>以是故是乘名摩诃衍。<a id="a-P"></a>”</p>
  <p id="aQ">佛告须菩提：<a id="a-R"></a>“如是，<a id="a-S"></a>如是，<a id="a-T"></a>菩萨摩诃萨摩诃衍，<a id="a-U"></a>所谓六波罗蜜，<a id="a-V"></a>檀那波罗蜜、<a id="a-W"></a>尸罗波罗蜜、<a id="a-X"></a>羼提波罗蜜、<a id="a-Y"></a>毗梨耶波罗蜜、<a id="a-Z"></a>禅那波罗蜜、<a id="a-a"></a>般若波罗蜜，<a id="a-b"></a>是名菩萨摩诃萨摩诃衍。</p>
  <p id="ac">“复次，<a id="a-d"></a>须菩提，<a id="a-e"></a>菩萨摩诃萨摩诃衍，<a id="a-f"></a>一切陀罗尼门、<a id="a-g"></a>一切三昧门，<a id="a-h"></a>所谓首楞严三昧乃至离著虚空不染三昧，<a id="a-i"></a>是名菩萨摩诃萨摩诃衍。</p>
  <p id="aj">“复次，<a id="a-k"></a>须菩提，<a id="a-l"></a>菩萨摩诃萨摩诃衍，<a id="a-m"></a>所谓内空乃至无法有法空，<a id="a-n"></a>是名菩萨摩诃萨摩诃衍。</p>
  <p id="ao">“复次，<a id="a-p"></a>须菩提，<a id="a-q"></a>菩萨摩诃萨摩诃衍，<a id="a-r"></a>所谓四念处乃至十八不共法，<a id="a-s"></a>是名菩萨摩诃萨摩诃衍。</p>
  <p id="at">“如须菩提所言，<a id="a-u"></a>是摩诃衍胜出一切世间及诸天、<a id="a-v"></a>人、<a id="a-w"></a>阿修罗。</p>
  <p id="ax">“须菩提，<a id="a-y"></a>若欲界当有实、<a id="a-z"></a>不虚妄、<a id="a-10"></a>不异谛、<a id="a-11"></a>不颠倒、<a id="a-12"></a>有常不坏相、<a id="a-13"></a>非无法者，<a id="a-14"></a>是摩诃衍不能胜出一切世间及诸天、<a id="a-15"></a>人、<a id="a-16"></a>阿修罗。<a id="a-17"></a>须菩提，<a id="a-18"></a>以欲界虚妄忆想分别和合名字等有一切无常相无法，<a id="a-19"></a>以是故，<a id="a-1A"></a>摩诃衍胜出一切世间及诸天、<a id="a-1B"></a>人、<a id="a-1C"></a>阿修罗。</p>
  <p id="a1D">“须菩提，<a id="a-1E"></a>色界、<a id="a-1F"></a>无色界若当实有、<a id="a-1G"></a>不虚妄、<a id="a-1H"></a>不异谛、<a id="a-1I"></a>不颠倒、<a id="a-1J"></a>有常不坏相、<a id="a-1K"></a>非无法者，<a id="a-1L"></a>是摩诃衍不能胜出一切世间及诸天、<a id="a-1M"></a>人、<a id="a-1N"></a>阿修罗。<a id="a-1O"></a>须菩提，<a id="a-1P"></a>以色界、<a id="a-1Q"></a>无色界虚妄忆想分别和合名字等有一切无常破坏相无法，<a id="a-1R"></a>以是故，<a id="a-1S"></a>摩诃衍胜出一切世间及诸天、<a id="a-1T"></a>人、<a id="a-1U"></a>阿修罗。</p>
  <p id="a1V">“须菩提，<a id="a-1W"></a>若色当实有、<a id="a-1X"></a>不虚妄、<a id="a-1Y"></a>不异谛、<a id="a-1Z"></a>不颠倒、<a id="a-1a"></a>有常不坏相、<a id="a-1b"></a>非无法者，<a id="a-1c"></a>是摩诃衍不能胜出一切世间及诸天、<a id="a-1d"></a>人、<a id="a-1e"></a>阿修罗。<a id="a-1f"></a>须菩提，<a id="a-1g"></a>以色虚妄忆想分别和合名字等有一切无常破坏相无法，<a id="a-1h"></a>以是故，<a id="a-1i"></a>是摩诃衍胜出一切世间及诸天、<a id="a-1j"></a>人、<a id="a-1k"></a>阿修罗。<a id="a-1l"></a>受、<a id="a-1m"></a>想、<a id="a-1n"></a>行、<a id="a-1o"></a>识亦如是。</p>
  <p id="a1p">“须菩提，<a id="a-1q"></a>若眼乃至意，<a id="a-1r"></a>色乃至法，<a id="a-1s"></a>眼识乃至意识，<a id="a-1t"></a>眼触乃至意触，<a id="a-1u"></a>眼触因缘生受乃至意触因缘生受，<a id="a-1v"></a>若当实有、<a id="a-1w"></a>不虚妄、<a id="a-1x"></a>不异谛、<a id="a-1y"></a>不颠倒、<a id="a-1z"></a>有常不坏相、<a id="a-20"></a>非无法者，<a id="a-21"></a>是摩诃衍不能胜出一切世间及诸天、<a id="a-22"></a>人、<a id="a-23"></a>阿修罗。<a id="a-24"></a>须菩提，<a id="a-25"></a>以眼乃至意触因缘生受虚妄忆想分别和合名字等有一切无常破坏相无法，<a id="a-26"></a>以是故，<a id="a-27"></a>摩诃衍胜出一切世间及诸天、<a id="a-28"></a>人、<a id="a-29"></a>阿修罗。</p>
  <p id="a2A">“须菩提，<a id="a-2B"></a>若法性是有法非无法者，<a id="a-2C"></a>是摩诃衍不能胜出一切世间及诸天、<a id="a-2D"></a>人、<a id="a-2E"></a>阿修罗。<a id="a-2F"></a>须菩提，<a id="a-2G"></a>以法性无法非法，<a id="a-2H"></a>以是故，<a id="a-2I"></a>摩诃衍胜出一切世间及诸天、<a id="a-2J"></a>人、<a id="a-2K"></a>阿修罗。</p>
  <p id="a2L">“须菩提，<a id="a-2M"></a>若如实际不可思议性是有法非无法者，<a id="a-2N"></a>是摩诃衍不能胜出一切世间及诸天、<a id="a-2O"></a>人、<a id="a-2P"></a>阿修罗。<a id="a-2Q"></a>须菩提，<a id="a-2R"></a>以如实际不可思议性无法非法，<a id="a-2S"></a>以是故，<a id="a-2T"></a>摩诃衍胜出一切世间及诸天、<a id="a-2U"></a>人、<a id="a-2V"></a>阿修罗。</p>
  <p id="a2W">“须菩提，<a id="a-2X"></a>若檀那波罗蜜是有法非无法者，<a id="a-2Y"></a>是摩诃衍不能胜出一切世间及诸天、<a id="a-2Z"></a>人、<a id="a-2a"></a>阿修罗；<a id="a-2b"></a>以檀那波罗蜜无法非法，<a id="a-2c"></a>以是故，<a id="a-2d"></a>摩诃衍胜出一切世间及诸天、<a id="a-2e"></a>人、<a id="a-2f"></a>阿修罗。<a id="a-2g"></a>若尸罗波罗蜜、<a id="a-2h"></a>羼提波罗蜜、<a id="a-2i"></a>毗梨耶波罗蜜、<a id="a-2j"></a>禅那波罗蜜、<a id="a-2k"></a>般若波罗蜜是有法非无法者，<a id="a-2l"></a>是摩诃衍不能胜出一切世间及诸天、<a id="a-2m"></a>人、<a id="a-2n"></a>阿修罗；<a id="a-2o"></a>以尸罗波罗蜜乃至般若波罗蜜无法非法，<a id="a-2p"></a>以是故，<a id="a-2q"></a>摩诃衍胜出一切世间及诸天、<a id="a-2r"></a>人、<a id="a-2s"></a>阿修罗。</p>
  <p id="a2t">“须菩提，<a id="a-2u"></a>若内空乃至无法有法空是有法非无法者，<a id="a-2v"></a>是摩诃衍不能胜出一切世间及诸天、<a id="a-2w"></a>人、<a id="a-2x"></a>阿修罗；<a id="a-2y"></a>以内空乃至无法有法空无法非法，<a id="a-2z"></a>以是故，<a id="a-30"></a>摩诃衍胜出一切世间及诸天、<a id="a-31"></a>人、<a id="a-32"></a>阿修罗。</p>
  <p id="a33">“须菩提，<a id="a-34"></a>若四念处乃至十八不共法是有法非无法者，<a id="a-35"></a>是摩诃衍不能胜出一切世间及诸天、<a id="a-36"></a>人、<a id="a-37"></a>阿修罗；<a id="a-38"></a>以四念处乃至十八不共法无法非法，<a id="a-39"></a>以是故，<a id="a-3A"></a>摩诃衍胜出一切世间及诸天、<a id="a-3B"></a>人、<a id="a-3C"></a>阿修罗。</p>
  <p id="a3D">“须菩提，<a id="a-3E"></a>若性人法是有法非无法者，<a id="a-3F"></a>是摩诃衍不能胜出一切世间及诸天、<a id="a-3G"></a>人、<a id="a-3H"></a>阿修罗；<a id="a-3I"></a>以性人法无法非法，<a id="a-3J"></a>以是故，<a id="a-3K"></a>摩诃衍胜出一切世间及诸天、<a id="a-3L"></a>人、<a id="a-3M"></a>阿修罗。</p>
  <p id="a3N">“须菩提，<a id="a-3O"></a>若八人法、<a id="a-3P"></a>若须陀洹法、<a id="a-3Q"></a>斯陀含法、<a id="a-3R"></a>阿那含法、<a id="a-3S"></a>阿罗汉法、<a id="a-3T"></a>辟支佛法、<a id="a-3U"></a>佛法是有法非无法者，<a id="a-3V"></a>是摩诃衍不能胜出一切世间及诸天、<a id="a-3W"></a>人、<a id="a-3X"></a>阿修罗；<a id="a-3Y"></a>以八人法乃至佛法无法非法，<a id="a-3Z"></a>以是故，<a id="a-3a"></a>摩诃衍胜出一切世间及诸天、<a id="a-3b"></a>人、<a id="a-3c"></a>阿修罗。</p>
  <p id="a3d">“须菩提，<a id="a-3e"></a>若性地人是有法非无法者，<a id="a-3f"></a>是摩诃衍不能胜出一切世间及诸天、<a id="a-3g"></a>人、<a id="a-3h"></a>阿修罗；<a id="a-3i"></a>以性地人无法非法，<a id="a-3j"></a>以是故，<a id="a-3k"></a>摩诃衍胜出一切世间及诸天、<a id="a-3l"></a>人、<a id="a-3m"></a>阿修罗。</p>
  <p id="a3n">“须菩提，<a id="a-3o"></a>若八人、<a id="a-3p"></a>须陀洹乃至佛是有法非无法者，<a id="a-3q"></a>是摩诃衍不能胜出一切世间及诸天、<a id="a-3r"></a>人、<a id="a-3s"></a>阿修罗；<a id="a-3t"></a>以八人乃至佛无法非法，<a id="a-3u"></a>以是故，<a id="a-3v"></a>摩诃衍胜出一切世间及诸天、<a id="a-3w"></a>人、<a id="a-3x"></a>阿修罗。</p>
  <p id="a3y">“须菩提，<a id="a-3z"></a>若一切世间及诸天、<a id="a-40"></a>人、<a id="a-41"></a>阿修罗，<a id="a-42"></a>是有法非无法者，<a id="a-43"></a>是摩诃衍不能胜出一切世间及诸天、<a id="a-44"></a>人、<a id="a-45"></a>阿修罗；<a id="a-46"></a>以一切世间及诸天、<a id="a-47"></a>人、<a id="a-48"></a>阿修罗无法非法，<a id="a-49"></a>以是故，<a id="a-4A"></a>摩诃衍胜出一切世间及诸天、<a id="a-4B"></a>人、<a id="a-4C"></a>阿修罗。</p>
  <p id="a4D">“须菩提，<a id="a-4E"></a>若菩萨摩诃萨从初发心乃至道场，<a id="a-4F"></a>于其中间诸心若当是有法非无法者，<a id="a-4G"></a>是摩诃衍不能胜出一切世间及诸天、<a id="a-4H"></a>人、<a id="a-4I"></a>阿修罗；<a id="a-4J"></a>以菩萨从初发心乃至道场于其中间诸心无法非法，<a id="a-4K"></a>以是故，<a id="a-4L"></a>摩诃衍胜出一切世间及诸天、<a id="a-4M"></a>人、<a id="a-4N"></a>阿修罗。</p>
  <p id="a4O">“须菩提，<a id="a-4P"></a>若菩萨摩诃萨如金刚慧若是有法非无法者，<a id="a-4Q"></a>是菩萨摩诃萨不能知一切结使及习无法非法得一切种智。<a id="a-4R"></a>须菩提，<a id="a-4S"></a>以菩萨摩诃萨如金刚慧无法非法，<a id="a-4T"></a>是故菩萨知一切结使及习无法非法得一切种智，<a id="a-4U"></a>以是故，<a id="a-4V"></a>摩诃衍胜出一切世间及诸天、<a id="a-4W"></a>人、<a id="a-4X"></a>阿修罗。</p>
  <p id="a4Y">“须菩提，<a id="a-4Z"></a>若诸佛三十二相是有法非无法者，<a id="a-4a"></a>诸佛威德不能照然胜出一切世间及诸天、<a id="a-4b"></a>人、<a id="a-4c"></a>阿修罗。<a id="a-4d"></a>须菩提，<a id="a-4e"></a>以诸佛三十二相无法非法，<a id="a-4f"></a>以是故，<a id="a-4g"></a>诸佛威德照然胜出一切世间及诸天、<a id="a-4h"></a>人、<a id="a-4i"></a>阿修罗。</p>
  <p id="a4j">“须菩提，<a id="a-4k"></a>若诸佛光明是有法非无法者，<a id="a-4l"></a>诸佛光明不能普照于恒河沙等国土。<a id="a-4m"></a>须菩提，<a id="a-4n"></a>以诸佛光明无法非法，<a id="a-4o"></a>以是故，<a id="a-4p"></a>诸佛能以光明普照于恒河沙等国土。</p>
  <p id="a4q">“须菩提，<a id="a-4r"></a>若诸佛六十种庄严音声是有法非无法者，<a id="a-4s"></a>诸佛不能以六十种庄严音声遍至十方无量阿僧祇国土。<a id="a-4t"></a>须菩提，<a id="a-4u"></a>以诸佛六十种庄严音声无法非法，<a id="a-4v"></a>以是故，<a id="a-4w"></a>诸佛能以六十种庄严音声遍至十方无量阿僧祇国土。</p>
  <p id="a4x">“须菩提，<a id="a-4y"></a>诸佛法轮若当是有法非无法者，<a id="a-4z"></a>诸佛不能转法轮诸沙门、<a id="a-50"></a>婆罗门、<a id="a-51"></a>若天、<a id="a-52"></a>若魔、<a id="a-53"></a>若梵及世间余众所不能如法转者。<a id="a-54"></a>须菩提，<a id="a-55"></a>以诸佛法轮无法非法，<a id="a-56"></a>以是故，<a id="a-57"></a>诸佛转法轮诸沙门、<a id="a-58"></a>婆罗门、<a id="a-59"></a>若天、<a id="a-5A"></a>若魔、<a id="a-5B"></a>若梵及世间余众不能如法转者。<a id="a-5C"></a>须菩提，<a id="a-5D"></a>诸佛为众生转法轮，<a id="a-5E"></a>是众生若实有法非无法者，<a id="a-5F"></a>不能令是众生于无余涅槃而般涅槃。<a id="a-5G"></a>须菩提，<a id="a-5H"></a>以诸佛为众生转法轮是众生无法非法，<a id="a-5I"></a>以是故，<a id="a-5J"></a>能令众生于无余涅槃中已灭、<a id="a-5K"></a>今灭、<a id="a-5L"></a>当灭。<a id="a-5M"></a>”</p>
  <p data-pb></p>
  <h2 id="a5N">含受品第二十三</h2>
  <p id="a5O">佛告须菩提：<a id="a-5P"></a>“汝所言衍与空等，<a id="a-5Q"></a>如是，<a id="a-5R"></a>如是，<a id="a-5S"></a>须菩提，<a id="a-5T"></a>摩诃衍与虚空等。</p>
  <p id="a5U">“须菩提，<a id="a-5V"></a>如虚空无东方，<a id="a-5W"></a>无南方、<a id="a-5X"></a>西方、<a id="a-5Y"></a>北方、<a id="a-5Z"></a>四维、<a id="a-5a"></a>上下。<a id="a-5b"></a>须菩提，<a id="a-5c"></a>摩诃衍亦如是，<a id="a-5d"></a>无东方，<a id="a-5e"></a>无南方、<a id="a-5f"></a>西方、<a id="a-5g"></a>北方、<a id="a-5h"></a>四维、<a id="a-5i"></a>上下。<a id="a-5j"></a>须菩提，<a id="a-5k"></a>如虚空非长非短，<a id="a-5l"></a>非方非圆。<a id="a-5m"></a>须菩提，<a id="a-5n"></a>摩诃衍亦如是，<a id="a-5o"></a>非长非短，<a id="a-5p"></a>非方非圆。<a id="a-5q"></a>须菩提，<a id="a-5r"></a>如虚空非青、<a id="a-5s"></a>非黄、<a id="a-5t"></a>非赤、<a id="a-5u"></a>非白、<a id="a-5v"></a>非黑，<a id="a-5w"></a>摩诃衍亦如是，<a id="a-5x"></a>非青、<a id="a-5y"></a>非黄、<a id="a-5z"></a>非赤、<a id="a-60"></a>非白、<a id="a-61"></a>非黑。<a id="a-62"></a>以是故，<a id="a-63"></a>说摩诃衍与空等。</p>
  <p id="a64">“须菩提，<a id="a-65"></a>如虚空非过去、<a id="a-66"></a>非未来、<a id="a-67"></a>非现在，<a id="a-68"></a>摩诃衍亦如是，<a id="a-69"></a>非过去、<a id="a-6A"></a>非未来、<a id="a-6B"></a>非现在。<a id="a-6C"></a>以是故，<a id="a-6D"></a>说摩诃衍与空等。</p>
  <p id="a6E">“须菩提，<a id="a-6F"></a>如虚空不增不减，<a id="a-6G"></a>摩诃衍亦如是，<a id="a-6H"></a>不增亦不减。<a id="a-6I"></a>须菩提，<a id="a-6J"></a>如虚空无垢无净，<a id="a-6K"></a>摩诃衍亦如是，<a id="a-6L"></a>无垢无净。<a id="a-6M"></a>须菩提，<a id="a-6N"></a>如虚空无生无灭、<a id="a-6O"></a>无住无异，<a id="a-6P"></a>摩诃衍亦如是，<a id="a-6Q"></a>无生无灭、<a id="a-6R"></a>无住无异。<a id="a-6S"></a>须菩提，<a id="a-6T"></a>如虚空非善非不善、<a id="a-6U"></a>非记非无记，<a id="a-6V"></a>摩诃衍亦如是，<a id="a-6W"></a>非善非不善、<a id="a-6X"></a>非记非无记。<a id="a-6Y"></a>以是故，<a id="a-6Z"></a>说摩诃衍与空等。</p>
  <p id="a6a">“如虚空无见无闻、<a id="a-6b"></a>无觉无识，<a id="a-6c"></a>摩诃衍亦如是，<a id="a-6d"></a>无见无闻、<a id="a-6e"></a>无觉无识。<a id="a-6f"></a>如虚空不可知、<a id="a-6g"></a>不可识、<a id="a-6h"></a>不可见、<a id="a-6i"></a>不可断、<a id="a-6j"></a>不可证、<a id="a-6k"></a>不可修，<a id="a-6l"></a>摩诃衍亦如是，<a id="a-6m"></a>不可知、<a id="a-6n"></a>不可识、<a id="a-6o"></a>不可见、<a id="a-6p"></a>不可断、<a id="a-6q"></a>不可证、<a id="a-6r"></a>不可修。<a id="a-6s"></a>以是故，<a id="a-6t"></a>说摩诃衍与空等。</p>
  <p id="a6u">“如虚空非染相、<a id="a-6v"></a>非离相，<a id="a-6w"></a>摩诃衍亦如是，<a id="a-6x"></a>非染相、<a id="a-6y"></a>非离相。<a id="a-6z"></a>如虚空不系欲界、<a id="a-70"></a>不系色界、<a id="a-71"></a>不系无色界，<a id="a-72"></a>摩诃衍亦如是，<a id="a-73"></a>不系欲界、<a id="a-74"></a>不系色界、<a id="a-75"></a>不系无色界。<a id="a-76"></a>如虚空无初发心，<a id="a-77"></a>亦无二三四五六七八九第十心，<a id="a-78"></a>摩诃衍亦如是，<a id="a-79"></a>无初发心乃至无第十心。<a id="a-7A"></a>如虚空无乾慧地、<a id="a-7B"></a>性地、<a id="a-7C"></a>八人地、<a id="a-7D"></a>见地、<a id="a-7E"></a>薄地、<a id="a-7F"></a>离欲地、<a id="a-7G"></a>已办地，<a id="a-7H"></a>摩诃衍亦如是，<a id="a-7I"></a>无乾慧地乃至已作地。<a id="a-7J"></a>如虚空无须陀洹果、<a id="a-7K"></a>无斯陀含果、<a id="a-7L"></a>无阿那含果、<a id="a-7M"></a>无阿罗汉果，<a id="a-7N"></a>摩诃衍亦如是，<a id="a-7O"></a>无须陀洹果乃至无阿罗汉果。<a id="a-7P"></a>如虚空无声闻地、<a id="a-7Q"></a>无辟支佛地、<a id="a-7R"></a>无佛地，<a id="a-7S"></a>摩诃衍亦如是，<a id="a-7T"></a>无声闻地乃至无佛地。<a id="a-7U"></a>以是故，<a id="a-7V"></a>说摩诃衍与空等。</p>
  <p id="a7W">“如虚空非色非无色、<a id="a-7X"></a>非可见非不可见、<a id="a-7Y"></a>非有对非无对、<a id="a-7Z"></a>非合非散，<a id="a-7a"></a>摩诃衍亦如是，<a id="a-7b"></a>非色非无色、<a id="a-7c"></a>非可见非不可见、<a id="a-7d"></a>非有对非无对、<a id="a-7e"></a>非合非散。<a id="a-7f"></a>以是故，<a id="a-7g"></a>说摩诃衍与空等。</p>
  <p id="a7h">“须菩提，<a id="a-7i"></a>如虚空非常非无常、<a id="a-7j"></a>非乐非苦、<a id="a-7k"></a>非我非无我，<a id="a-7l"></a>摩诃衍亦如是，<a id="a-7m"></a>非常非无常、<a id="a-7n"></a>非乐非苦、<a id="a-7o"></a>非我非无我。<a id="a-7p"></a>以是故，<a id="a-7q"></a>说摩诃衍与空等。</p>
  <p id="a7r">“须菩提，<a id="a-7s"></a>如虚空非空非不空、<a id="a-7t"></a>非相非无相、<a id="a-7u"></a>非作非无作，<a id="a-7v"></a>摩诃衍亦如是，<a id="a-7w"></a>非空非不空、<a id="a-7x"></a>非相非无相、<a id="a-7y"></a>非作非无作。<a id="a-7z"></a>以是故，<a id="a-80"></a>说摩诃衍与空等。</p>
  <p id="a81">“须菩提，<a id="a-82"></a>如虚空非寂灭非不寂灭、<a id="a-83"></a>非离非不离，<a id="a-84"></a>摩诃衍亦如是，<a id="a-85"></a>非寂灭非不寂灭、<a id="a-86"></a>非离非不离。<a id="a-87"></a>以是故，<a id="a-88"></a>说摩诃衍与空等。</p>
  <p id="a89">“须菩提，<a id="a-8A"></a>如虚空非闇非明，<a id="a-8B"></a>摩诃衍亦如是，<a id="a-8C"></a>非闇非明。<a id="a-8D"></a>以是故，<a id="a-8E"></a>说摩诃衍与空等。</p>
  <p id="a8F">“须菩提，<a id="a-8G"></a>如虚空非可得非不可得，<a id="a-8H"></a>摩诃衍亦如是，<a id="a-8I"></a>非可得非不可得。<a id="a-8J"></a>以是故，<a id="a-8K"></a>说摩诃衍与空等。</p>
  <p id="a8L">“须菩提，<a id="a-8M"></a>如虚空非可说非不可说，<a id="a-8N"></a>摩诃衍亦如是，<a id="a-8O"></a>非可说非不可说。<a id="a-8P"></a>以是故，<a id="a-8Q"></a>说摩诃衍与空等。</p>
  <p id="a8R">“须菩提，<a id="a-8S"></a>以是诸因缘故，<a id="a-8T"></a>说摩诃衍与空等。</p>
  <p id="a8U">“须菩提，<a id="a-8V"></a>如汝所言，<a id="a-8W"></a>如虚空受无量无边阿僧祇众生，<a id="a-8X"></a>摩诃衍亦受无量无边阿僧祇众生。<a id="a-8Y"></a>如是，<a id="a-8Z"></a>如是，<a id="a-8a"></a>须菩提，<a id="a-8b"></a>众生无有故，<a id="a-8c"></a>当知虚空无有；<a id="a-8d"></a>虚空无有故，<a id="a-8e"></a>当知摩诃衍亦无有。<a id="a-8f"></a>以是因缘故，<a id="a-8g"></a>摩诃衍受无量无边阿僧祇众生。<a id="a-8h"></a>何以故？<a id="a-8i"></a>是众生、<a id="a-8j"></a>虚空、<a id="a-8k"></a>摩诃衍，<a id="a-8l"></a>是法皆不可得故。</p>
  <p id="a8m">“复次，<a id="a-8n"></a>须菩提，<a id="a-8o"></a>摩诃衍无所有故，<a id="a-8p"></a>当知阿僧祇无所有；<a id="a-8q"></a>阿僧祇无所有故，<a id="a-8r"></a>当知无量无所有；<a id="a-8s"></a>无量无所有故，<a id="a-8t"></a>当知无边无所有；<a id="a-8u"></a>无边无所有故，<a id="a-8v"></a>当知一切诸法无所有。<a id="a-8w"></a>以是因缘故，<a id="a-8x"></a>须菩提，<a id="a-8y"></a>是摩诃衍受无量无边阿僧祇众生。<a id="a-8z"></a>何以故？<a id="a-90"></a>是众生、<a id="a-91"></a>虚空、<a id="a-92"></a>摩诃衍、<a id="a-93"></a>阿僧祇、<a id="a-94"></a>无量无边，<a id="a-95"></a>是一切法不可得故。</p>
  <p id="a96">“复次，<a id="a-97"></a>须菩提，<a id="a-98"></a>我无所有乃至知者、<a id="a-99"></a>见者无所有故，<a id="a-9A"></a>当知如、<a id="a-9B"></a>法性、<a id="a-9C"></a>实际无所有；<a id="a-9D"></a>如、<a id="a-9E"></a>法性、<a id="a-9F"></a>实际无所有故，<a id="a-9G"></a>当知乃至无量无边、<a id="a-9H"></a>阿僧祇无所有；<a id="a-9I"></a>无量无边、<a id="a-9J"></a>阿僧祇无所有故，<a id="a-9K"></a>当知一切法无所有。<a id="a-9L"></a>以是因缘故，<a id="a-9M"></a>须菩提，<a id="a-9N"></a>是摩诃衍受无量无边阿僧祇众生。<a id="a-9O"></a>何以故？<a id="a-9P"></a>是众生乃至知者、<a id="a-9Q"></a>见者、<a id="a-9R"></a>实际乃至无量无边、<a id="a-9S"></a>阿僧祇，<a id="a-9T"></a>是一切法不可得故。</p>
  <p id="a9U">“复次，<a id="a-9V"></a>须菩提，<a id="a-9W"></a>我无所有乃至知者、<a id="a-9X"></a>见者无所有故，<a id="a-9Y"></a>当知不可思议性无所有；<a id="a-9Z"></a>不可思议性无所有故，<a id="a-9a"></a>当知色、<a id="a-9b"></a>受、<a id="a-9c"></a>想、<a id="a-9d"></a>行、<a id="a-9e"></a>识无所有；<a id="a-9f"></a>色、<a id="a-9g"></a>受、<a id="a-9h"></a>想、<a id="a-9i"></a>行、<a id="a-9j"></a>识无所有故，<a id="a-9k"></a>当知虚空无所有；<a id="a-9l"></a>虚空无所有故，<a id="a-9m"></a>当知摩诃衍无所有；<a id="a-9n"></a>摩诃衍无所有故，<a id="a-9o"></a>当知阿僧祇无所有；<a id="a-9p"></a>阿僧祇无所有故，<a id="a-9q"></a>当知无量无所有；<a id="a-9r"></a>无量无所有故，<a id="a-9s"></a>当知无边无所有；<a id="a-9t"></a>无边无所有故，<a id="a-9u"></a>当知一切诸法无所有。<a id="a-9v"></a>以是因缘故，<a id="a-9w"></a>须菩提，<a id="a-9x"></a>当知是摩诃衍受无量无边阿僧祇众生。<a id="a-9y"></a>何以故？<a id="a-9z"></a>须菩提。<a id="a-A0"></a>我乃至知者、<a id="a-A1"></a>见者等一切法皆不可得故。</p>
  <p id="aA2">“复次，<a id="a-A3"></a>须菩提，<a id="a-A4"></a>我无所有乃至知者、<a id="a-A5"></a>见者无所有故，<a id="a-A6"></a>当知眼无所有，<a id="a-A7"></a>耳、<a id="a-A8"></a>鼻、<a id="a-A9"></a>舌、<a id="a-AA"></a>身、<a id="a-AB"></a>意无所有；<a id="a-AC"></a>眼乃至意无所有故，<a id="a-AD"></a>当知虚空无所有；<a id="a-AE"></a>虚空无所有故，<a id="a-AF"></a>当知摩诃衍无所有；<a id="a-AG"></a>摩诃衍无所有故，<a id="a-AH"></a>当知阿僧祇无所有；<a id="a-AI"></a>阿僧祇无所有故，<a id="a-AJ"></a>当知无量无所有；<a id="a-AK"></a>无量无所有故，<a id="a-AL"></a>当知无边无所有；<a id="a-AM"></a>无边无所有故，<a id="a-AN"></a>当知一切诸法无所有。<a id="a-AO"></a>以是因缘故，<a id="a-AP"></a>须菩提，<a id="a-AQ"></a>是摩诃衍受无量无边阿僧祇众生。<a id="a-AR"></a>何以故？<a id="a-AS"></a>须菩提，<a id="a-AT"></a>我乃至一切诸法皆不可得故。</p>
  <p id="aAU">“复次，<a id="a-AV"></a>须菩提，<a id="a-AW"></a>我无所有乃至知者、<a id="a-AX"></a>见者无所有故，<a id="a-AY"></a>当知檀那波罗蜜无所有，<a id="a-AZ"></a>尸罗波罗蜜、<a id="a-Aa"></a>羼提波罗蜜、<a id="a-Ab"></a>毗梨耶波罗蜜、<a id="a-Ac"></a>禅那波罗蜜、<a id="a-Ad"></a>般若波罗蜜无所有；<a id="a-Ae"></a>般若波罗蜜无所有故，<a id="a-Af"></a>当知虚空无所有；<a id="a-Ag"></a>虚空无所有故，<a id="a-Ah"></a>当知摩诃衍无所有；<a id="a-Ai"></a>摩诃衍无所有故，<a id="a-Aj"></a>当知无量无边阿僧祇无所有；<a id="a-Ak"></a>无量无边阿僧祇无所有故，<a id="a-Al"></a>当知一切诸法无所有。<a id="a-Am"></a>以是因缘故，<a id="a-An"></a>须菩提，<a id="a-Ao"></a>是摩诃衍受无量无边阿僧祇众生。<a id="a-Ap"></a>何以故？<a id="a-Aq"></a>我众生乃至一切诸法皆不可得故。</p>
  <p id="aAr">“复次，<a id="a-As"></a>须菩提，<a id="a-At"></a>我无所有乃至知者、<a id="a-Au"></a>见者无所有故，<a id="a-Av"></a>当知内空无所有，<a id="a-Aw"></a>乃至无法有法空无所有；<a id="a-Ax"></a>无法有法空无所有故，<a id="a-Ay"></a>当知虚空无所有；<a id="a-Az"></a>虚空无所有故，<a id="a-B0"></a>当知摩诃衍无所有；<a id="a-B1"></a>摩诃衍无所有故，<a id="a-B2"></a>当知阿僧祇无量无边无所有；<a id="a-B3"></a>阿僧祇无量无边无所有故，<a id="a-B4"></a>当知一切诸法无所有。<a id="a-B5"></a>以是因缘故，<a id="a-B6"></a>须菩提，<a id="a-B7"></a>是摩诃衍受无量无边阿僧祇众生。<a id="a-B8"></a>何以故？<a id="a-B9"></a>我众生乃至一切诸法皆不可得故。</p>
  <p id="aBA">“复次，<a id="a-BB"></a>须菩提，<a id="a-BC"></a>我众生乃至知者、<a id="a-BD"></a>见者无所有故，<a id="a-BE"></a>当知四念处无所有；<a id="a-BF"></a>四念处无所有故，<a id="a-BG"></a>乃至十八不共法无所有；<a id="a-BH"></a>十八不共法无所有故，<a id="a-BI"></a>当知虚空无所有；<a id="a-BJ"></a>虚空无所有故，<a id="a-BK"></a>当知摩诃衍无所有；<a id="a-BL"></a>摩诃衍无所有故，<a id="a-BM"></a>当知阿僧祇无量无边无所有；<a id="a-BN"></a>阿僧祇无量无边无所有故，<a id="a-BO"></a>当知一切诸法无所有。<a id="a-BP"></a>以是因缘故，<a id="a-BQ"></a>须菩提，<a id="a-BR"></a>摩诃衍受无量无边阿僧祇众生。<a id="a-BS"></a>何以故？<a id="a-BT"></a>我众生乃至一切诸法皆不可得故。</p>
  <p id="aBU">“复次，<a id="a-BV"></a>须菩提，<a id="a-BW"></a>我众生无所有乃至知者、<a id="a-BX"></a>见者无所有故，<a id="a-BY"></a>当知性地无所有，<a id="a-BZ"></a>乃至已作地无所有；<a id="a-Ba"></a>已作地无所有故，<a id="a-Bb"></a>当知虚空无所有；<a id="a-Bc"></a>虚空无所有故，<a id="a-Bd"></a>当知摩诃衍无所有；<a id="a-Be"></a>摩诃衍无所有故，<a id="a-Bf"></a>当知阿僧祇无量无边无所有；<a id="a-Bg"></a>阿僧祇无量无边无所有故，<a id="a-Bh"></a>当知一切诸法无所有。<a id="a-Bi"></a>以是因缘故，<a id="a-Bj"></a>是摩诃衍受无量无边阿僧祇众生。<a id="a-Bk"></a>何以故？<a id="a-Bl"></a>我众生乃至一切诸法皆不可得故。</p>
  <p id="aBm">“复次，<a id="a-Bn"></a>须菩提，<a id="a-Bo"></a>我众生乃至知者、<a id="a-Bp"></a>见者无所有故，<a id="a-Bq"></a>当知须陀洹无所有；<a id="a-Br"></a>须陀洹无所有故，<a id="a-Bs"></a>当知斯陀含无所有；<a id="a-Bt"></a>斯陀含无所有故，<a id="a-Bu"></a>当知阿那含无所有；<a id="a-Bv"></a>阿那含无所有故，<a id="a-Bw"></a>当知阿罗汉无所有；<a id="a-Bx"></a>阿罗汉无所有故，<a id="a-By"></a>当知乃至一切诸法无所有。<a id="a-Bz"></a>以是因缘故，<a id="a-C0"></a>须菩提，<a id="a-C1"></a>是摩诃衍受无量无边阿僧祇众生。<a id="a-C2"></a>何以故？<a id="a-C3"></a>须菩提，<a id="a-C4"></a>我乃至一切诸法皆不可得故。</p>
  <p id="aC5">“复次，<a id="a-C6"></a>须菩提，<a id="a-C7"></a>我乃至知者、<a id="a-C8"></a>见者无所有故，<a id="a-C9"></a>当知声闻乘无所有；<a id="a-CA"></a>声闻乘无所有故，<a id="a-CB"></a>当知辟支佛乘无所有；<a id="a-CC"></a>辟支佛乘无所有故，<a id="a-CD"></a>当知佛乘无所有；<a id="a-CE"></a>佛乘无所有故，<a id="a-CF"></a>当知声闻人无所有；<a id="a-CG"></a>声闻人无所有故，<a id="a-CH"></a>当知须陀洹无所有；<a id="a-CI"></a>须陀洹无所有故，<a id="a-CJ"></a>乃至佛无所有；<a id="a-CK"></a>佛无所有故，<a id="a-CL"></a>当知一切种智无所有；<a id="a-CM"></a>一切种智无所有故，<a id="a-CN"></a>当知虚空无所有；<a id="a-CO"></a>虚空无所有故，<a id="a-CP"></a>当知摩诃衍无所有；<a id="a-CQ"></a>摩诃衍无所有故，<a id="a-CR"></a>当知乃至一切诸法无所有。<a id="a-CS"></a>以是因缘故，<a id="a-CT"></a>是摩诃衍受无量无边阿僧祇众生。<a id="a-CU"></a>何以故？<a id="a-CV"></a>我乃至一切诸法皆不可得故。<a id="a-CW"></a>须菩提，<a id="a-CX"></a>譬如涅槃性中受无量无边阿僧祇众生，<a id="a-CY"></a>是摩诃衍亦受无量无边阿僧祇众生。<a id="a-CZ"></a>以是因缘故，<a id="a-Ca"></a>须菩提，<a id="a-Cb"></a>如虚空受无量无边阿僧祇众生，<a id="a-Cc"></a>是摩诃衍亦如是，<a id="a-Cd"></a>受无量无边阿僧祇众生。</p>
  <p id="aCe">“须菩提，<a id="a-Cf"></a>汝所言，<a id="a-Cg"></a>是摩诃衍不见来处，<a id="a-Ch"></a>不见去处，<a id="a-Ci"></a>不见住处。<a id="a-Cj"></a>如是，<a id="a-Ck"></a>如是，<a id="a-Cl"></a>须菩提，<a id="a-Cm"></a>是摩诃衍不见来处，<a id="a-Cn"></a>不见去处，<a id="a-Co"></a>不见住处。<a id="a-Cp"></a>何以故？<a id="a-Cq"></a>须菩提，<a id="a-Cr"></a>一切诸法不动相故。<a id="a-Cs"></a>是法无来处、<a id="a-Ct"></a>无去处、<a id="a-Cu"></a>无住处。<a id="a-Cv"></a>何以故？<a id="a-Cw"></a>须菩提，<a id="a-Cx"></a>色无所从来，<a id="a-Cy"></a>亦无所去，<a id="a-Cz"></a>亦无所住；<a id="a-D0"></a>受、<a id="a-D1"></a>想、<a id="a-D2"></a>行、<a id="a-D3"></a>识无所从来，<a id="a-D4"></a>亦无所去，<a id="a-D5"></a>亦无所住。<a id="a-D6"></a>须菩提，<a id="a-D7"></a>色法无所从来，<a id="a-D8"></a>亦无所去，<a id="a-D9"></a>亦无所住；<a id="a-DA"></a>受、<a id="a-DB"></a>想、<a id="a-DC"></a>行、<a id="a-DD"></a>识法无所从来，<a id="a-DE"></a>亦无所去，<a id="a-DF"></a>亦无所住。<a id="a-DG"></a>须菩提，<a id="a-DH"></a>色如无所从来，<a id="a-DI"></a>亦无所去，<a id="a-DJ"></a>亦无所住；<a id="a-DK"></a>受、<a id="a-DL"></a>想、<a id="a-DM"></a>行、<a id="a-DN"></a>识如无所从来，<a id="a-DO"></a>亦无所去，<a id="a-DP"></a>亦无所住。<a id="a-DQ"></a>须菩提，<a id="a-DR"></a>色性无所从来，<a id="a-DS"></a>亦无所去，<a id="a-DT"></a>亦无所住；<a id="a-DU"></a>受、<a id="a-DV"></a>想、<a id="a-DW"></a>行、<a id="a-DX"></a>识性无所从来，<a id="a-DY"></a>亦无所去，<a id="a-DZ"></a>亦无所住。<a id="a-Da"></a>须菩提，<a id="a-Db"></a>色相无所从来，<a id="a-Dc"></a>亦无所去，<a id="a-Dd"></a>亦无所住；<a id="a-De"></a>受、<a id="a-Df"></a>想、<a id="a-Dg"></a>行、<a id="a-Dh"></a>识相无所从来，<a id="a-Di"></a>亦无所去，<a id="a-Dj"></a>亦无所住。<a id="a-Dk"></a>须菩提，<a id="a-Dl"></a>眼、<a id="a-Dm"></a>眼法、<a id="a-Dn"></a>眼如、<a id="a-Do"></a>眼性、<a id="a-Dp"></a>眼相无所从来，<a id="a-Dq"></a>亦无所去，<a id="a-Dr"></a>亦无所住；<a id="a-Ds"></a>耳、<a id="a-Dt"></a>鼻、<a id="a-Du"></a>舌、<a id="a-Dv"></a>身、<a id="a-Dw"></a>意、<a id="a-Dx"></a>意法、<a id="a-Dy"></a>意如、<a id="a-Dz"></a>意性、<a id="a-E0"></a>意相无所从来，<a id="a-E1"></a>亦无所去，<a id="a-E2"></a>亦无所住。<a id="a-E3"></a>色、<a id="a-E4"></a>声、<a id="a-E5"></a>香、<a id="a-E6"></a>味、<a id="a-E7"></a>触、<a id="a-E8"></a>法亦如是。<a id="a-E9"></a>须菩提，<a id="a-EA"></a>地种、<a id="a-EB"></a>地种、<a id="a-EC"></a>法地种、<a id="a-ED"></a>如地种、<a id="a-EE"></a>性地种相无所从来，<a id="a-EF"></a>亦无所去，<a id="a-EG"></a>亦无所住；<a id="a-EH"></a>水火风空识种、<a id="a-EI"></a>识种、<a id="a-EJ"></a>法识种、<a id="a-EK"></a>如识种、<a id="a-EL"></a>性识种相亦如是。<a id="a-EM"></a>须菩提，<a id="a-EN"></a>如如法、<a id="a-EO"></a>如如性、<a id="a-EP"></a>如如相无所从来，<a id="a-EQ"></a>亦无所去，<a id="a-ER"></a>亦无所住。<a id="a-ES"></a>须菩提，<a id="a-ET"></a>实际、<a id="a-EU"></a>实际法、<a id="a-EV"></a>实际如、<a id="a-EW"></a>实际性、<a id="a-EX"></a>实际相无所从来，<a id="a-EY"></a>亦无所去，<a id="a-EZ"></a>亦无所住。<a id="a-Ea"></a>须菩提，<a id="a-Eb"></a>不可思议、<a id="a-Ec"></a>不可思议法、<a id="a-Ed"></a>不可思议如、<a id="a-Ee"></a>不可思议性、<a id="a-Ef"></a>不可思议相无所从来，<a id="a-Eg"></a>亦无所去，<a id="a-Eh"></a>亦无所住。<a id="a-Ei"></a>须菩提，<a id="a-Ej"></a>檀那波罗蜜、<a id="a-Ek"></a>檀那波罗蜜法、<a id="a-El"></a>檀那波罗蜜如、<a id="a-Em"></a>檀那波罗蜜性、<a id="a-En"></a>檀那波罗蜜相无所从来，<a id="a-Eo"></a>亦无所去，<a id="a-Ep"></a>亦无所住；<a id="a-Eq"></a>尸罗波罗蜜、<a id="a-Er"></a>羼提波罗蜜、<a id="a-Es"></a>毗梨耶波罗蜜、<a id="a-Et"></a>禅那波罗蜜、<a id="a-Eu"></a>般若波罗蜜、<a id="a-Ev"></a>般若波罗蜜法、<a id="a-Ew"></a>般若波罗蜜如、<a id="a-Ex"></a>般若波罗蜜性、<a id="a-Ey"></a>般若波罗蜜相无所从来，<a id="a-Ez"></a>亦无所去，<a id="a-F0"></a>亦无所住。<a id="a-F1"></a>须菩提，<a id="a-F2"></a>四念处、<a id="a-F3"></a>四念处法、<a id="a-F4"></a>四念处如、<a id="a-F5"></a>四念处性、<a id="a-F6"></a>四念处相无所从来，<a id="a-F7"></a>亦无所去，<a id="a-F8"></a>亦无所住，<a id="a-F9"></a>乃至十八不共法亦如是。<a id="a-FA"></a>须菩提，<a id="a-FB"></a>菩萨、<a id="a-FC"></a>菩萨法、<a id="a-FD"></a>菩萨如、<a id="a-FE"></a>菩萨性、<a id="a-FF"></a>菩萨相无所从来，<a id="a-FG"></a>亦无所去，<a id="a-FH"></a>亦无所住；<a id="a-FI"></a>佛、<a id="a-FJ"></a>佛法、<a id="a-FK"></a>佛如、<a id="a-FL"></a>佛性、<a id="a-FM"></a>佛相无所从来，<a id="a-FN"></a>亦无所去，<a id="a-FO"></a>亦无所住；<a id="a-FP"></a>阿耨多罗三藐三菩提、<a id="a-FQ"></a>阿耨多罗三藐三菩提法、<a id="a-FR"></a>如、<a id="a-FS"></a>性、<a id="a-FT"></a>相无所从来，<a id="a-FU"></a>亦无所去，<a id="a-FV"></a>亦无所住。<a id="a-FW"></a>须菩提，<a id="a-FX"></a>有为法、<a id="a-FY"></a>有为法法、<a id="a-FZ"></a>有为法如、<a id="a-Fa"></a>有为法性、<a id="a-Fb"></a>有为法相无所从来，<a id="a-Fc"></a>亦无所去，<a id="a-Fd"></a>亦无所住。<a id="a-Fe"></a>须菩提，<a id="a-Ff"></a>无为法、<a id="a-Fg"></a>无为法法、<a id="a-Fh"></a>无为法如、<a id="a-Fi"></a>无为法性、<a id="a-Fj"></a>无为法相无所从来，<a id="a-Fk"></a>亦无所去，<a id="a-Fl"></a>亦无所住。<a id="a-Fm"></a>以是因缘故，<a id="a-Fn"></a>须菩提，<a id="a-Fo"></a>是摩诃衍不见来处，<a id="a-Fp"></a>不见去处，<a id="a-Fq"></a>不见住处。</p>
  <p id="aFr">“须菩提，<a id="a-Fs"></a>汝所言，<a id="a-Ft"></a>是摩诃衍前际不可得，<a id="a-Fu"></a>后际不可得，<a id="a-Fv"></a>中际不可得，<a id="a-Fw"></a>是衍名三世等，<a id="a-Fx"></a>以是故，<a id="a-Fy"></a>说名摩诃衍。<a id="a-Fz"></a>如是，<a id="a-G0"></a>如是，<a id="a-G1"></a>须菩提，<a id="a-G2"></a>是摩诃衍前际不可得，<a id="a-G3"></a>后际不可得，<a id="a-G4"></a>中际不可得，<a id="a-G5"></a>是衍名三世等，<a id="a-G6"></a>以是故，<a id="a-G7"></a>说名摩诃衍。<a id="a-G8"></a>何以故？<a id="a-G9"></a>须菩提，<a id="a-GA"></a>过去世、<a id="a-GB"></a>过去世空，<a id="a-GC"></a>未来世、<a id="a-GD"></a>未来世空，<a id="a-GE"></a>现在世、<a id="a-GF"></a>现在世空，<a id="a-GG"></a>三世等、<a id="a-GH"></a>三世等空，<a id="a-GI"></a>摩诃衍、<a id="a-GJ"></a>摩诃衍空，<a id="a-GK"></a>菩萨、<a id="a-GL"></a>菩萨空。<a id="a-GM"></a>何以故？<a id="a-GN"></a>须菩提，<a id="a-GO"></a>是空非一、<a id="a-GP"></a>非二、<a id="a-GQ"></a>非三、<a id="a-GR"></a>非四、<a id="a-GS"></a>非五、<a id="a-GT"></a>非异，<a id="a-GU"></a>以是故，<a id="a-GV"></a>说名三世等。<a id="a-GW"></a>是菩萨摩诃萨摩诃衍，<a id="a-GX"></a>是衍中等不等相不可得故，<a id="a-GY"></a>染不染不可得，<a id="a-GZ"></a>瞋不瞋不可得，<a id="a-Ga"></a>痴不痴不可得，<a id="a-Gb"></a>慢不慢不可得，<a id="a-Gc"></a>乃至一切善法、<a id="a-Gd"></a>不善法不可得，<a id="a-Ge"></a>是衍中常不可得、<a id="a-Gf"></a>无常不可得、<a id="a-Gg"></a>乐不可得、<a id="a-Gh"></a>苦不可得、<a id="a-Gi"></a>实不可得、<a id="a-Gj"></a>空不可得、<a id="a-Gk"></a>我不可得、<a id="a-Gl"></a>无我不可得、<a id="a-Gm"></a>欲界不可得、<a id="a-Gn"></a>色界不可得、<a id="a-Go"></a>无色界不可得、<a id="a-Gp"></a>度欲界不可得、<a id="a-Gq"></a>度色界不可得、<a id="a-Gr"></a>度无色界不可得。<a id="a-Gs"></a>何以故？<a id="a-Gt"></a>是摩诃衍自法不可得故。<a id="a-Gu"></a>须菩提，<a id="a-Gv"></a>过去色、<a id="a-Gw"></a>过去色空，<a id="a-Gx"></a>未来现在色、<a id="a-Gy"></a>未来现在色空；<a id="a-Gz"></a>过去受、<a id="a-H0"></a>想、<a id="a-H1"></a>行、<a id="a-H2"></a>识，<a id="a-H3"></a>过去受、<a id="a-H4"></a>想、<a id="a-H5"></a>行、<a id="a-H6"></a>识空，<a id="a-H7"></a>未来现在受、<a id="a-H8"></a>想、<a id="a-H9"></a>行、<a id="a-HA"></a>识，<a id="a-HB"></a>未来现在受、<a id="a-HC"></a>想、<a id="a-HD"></a>行、<a id="a-HE"></a>识空。<a id="a-HF"></a>空中过去色不可得。<a id="a-HG"></a>何以故？<a id="a-HH"></a>空中空亦不可得，<a id="a-HI"></a>何况空中过去色可得？<a id="a-HJ"></a>空中未来、<a id="a-HK"></a>现在色不可得。<a id="a-HL"></a>何以故？<a id="a-HM"></a>空中空亦不可得，<a id="a-HN"></a>何况空中未来现在色可得？<a id="a-HO"></a>空中过去受、<a id="a-HP"></a>想、<a id="a-HQ"></a>行、<a id="a-HR"></a>识不可得。<a id="a-HS"></a>何以故？<a id="a-HT"></a>空中空亦不可得，<a id="a-HU"></a>何况空中过去受、<a id="a-HV"></a>想、<a id="a-HW"></a>行、<a id="a-HX"></a>识可得？<a id="a-HY"></a>空中未来现在受、<a id="a-HZ"></a>想、<a id="a-Ha"></a>行、<a id="a-Hb"></a>识不可得。<a id="a-Hc"></a>何以故？<a id="a-Hd"></a>空中空亦不可得，<a id="a-He"></a>何况空中未来现在受、<a id="a-Hf"></a>想、<a id="a-Hg"></a>行、<a id="a-Hh"></a>识可得？<a id="a-Hi"></a>须菩提，<a id="a-Hj"></a>过去檀那波罗蜜不可得，<a id="a-Hk"></a>未来檀那波罗蜜不可得，<a id="a-Hl"></a>现在檀那波罗蜜不可得，<a id="a-Hm"></a>三世等中檀那波罗蜜亦不可得。<a id="a-Hn"></a>何以故？<a id="a-Ho"></a>等中过去世不可得，<a id="a-Hp"></a>未来世不可得，<a id="a-Hq"></a>现在世不可得，<a id="a-Hr"></a>等中等亦不可得，<a id="a-Hs"></a>何况等中过去世、<a id="a-Ht"></a>未来世、<a id="a-Hu"></a>现在世可得？<a id="a-Hv"></a>尸罗波罗蜜、<a id="a-Hw"></a>羼提波罗蜜、<a id="a-Hx"></a>毗梨耶波罗蜜、<a id="a-Hy"></a>禅那波罗蜜、<a id="a-Hz"></a>般若波罗蜜亦如是。</p>
  <p id="aI0">“复次，<a id="a-I1"></a>须菩提，<a id="a-I2"></a>过去世中四念处不可得，<a id="a-I3"></a>乃至过去世中十八不共法亦不可得，<a id="a-I4"></a>未来世、<a id="a-I5"></a>现在世亦如是。</p>
  <p id="aI6">“复次，<a id="a-I7"></a>须菩提，<a id="a-I8"></a>三世等中四念处不可得，<a id="a-I9"></a>三世等中乃至十八不共法亦不可得。<a id="a-IA"></a>何以故？<a id="a-IB"></a>等中过去世四念处不可得，<a id="a-IC"></a>等中未来世四念处不可得，<a id="a-ID"></a>等中现在世四念处不可得，<a id="a-IE"></a>乃至十八不共法亦如是。<a id="a-IF"></a>等中等亦不可得，<a id="a-IG"></a>何况等中过去世四念处、<a id="a-IH"></a>未来现在世四念处可得？<a id="a-II"></a>等中等亦不可得，<a id="a-IJ"></a>何况等中过去世乃至十八不共法可得？<a id="a-IK"></a>未来现在世乃至十八不共法亦如是。</p>
  <p id="aIL">“复次，<a id="a-IM"></a>须菩提，<a id="a-IN"></a>过去世凡夫人不可得，<a id="a-IO"></a>未来世、<a id="a-IP"></a>现在世凡夫人不可得，<a id="a-IQ"></a>三世等中凡夫人亦不可得。<a id="a-IR"></a>何以故？<a id="a-IS"></a>众生不可得，<a id="a-IT"></a>乃至知者、<a id="a-IU"></a>见者不可得故。<a id="a-IV"></a>过去世声闻、<a id="a-IW"></a>辟支佛、<a id="a-IX"></a>菩萨、<a id="a-IY"></a>佛不可得，<a id="a-IZ"></a>未来世、<a id="a-Ia"></a>现在世声闻、<a id="a-Ib"></a>辟支佛、<a id="a-Ic"></a>菩萨、<a id="a-Id"></a>佛不可得，<a id="a-Ie"></a>三世等中声闻、<a id="a-If"></a>辟支佛、<a id="a-Ig"></a>菩萨、<a id="a-Ih"></a>佛不可得。<a id="a-Ii"></a>何以故？<a id="a-Ij"></a>众生不可得，<a id="a-Ik"></a>乃至知者、<a id="a-Il"></a>见者不可得故。</p>
  <p id="aIm">“如是，<a id="a-In"></a>须菩提，<a id="a-Io"></a>菩萨摩诃萨住般若波罗蜜中，<a id="a-Ip"></a>学三世等相，<a id="a-Iq"></a>当具足一切种智，<a id="a-Ir"></a>是名菩萨摩诃萨摩诃衍所谓三世等相。<a id="a-Is"></a>菩萨摩诃萨住是衍中，<a id="a-It"></a>胜一切世间及诸天、<a id="a-Iu"></a>人、<a id="a-Iv"></a>阿修罗，<a id="a-Iw"></a>成就萨婆若。<a id="a-Ix"></a>”</p>
  <p id="aIy">尔时，<a id="a-Iz"></a>须菩提白佛言：<a id="a-J0"></a>“世尊，<a id="a-J1"></a>善哉！<a id="a-J2"></a>善哉！<a id="a-J3"></a>是菩萨摩诃萨摩诃衍。<a id="a-J4"></a>何以故？<a id="a-J5"></a>过去诸菩萨摩诃萨，<a id="a-J6"></a>是衍中学得一切种智；<a id="a-J7"></a>未来诸菩萨摩诃萨，<a id="a-J8"></a>亦是衍中学当得一切种智。<a id="a-J9"></a>世尊，<a id="a-JA"></a>今十方无量阿僧祇国土中诸菩萨摩诃萨，<a id="a-JB"></a>亦是衍中学得一切种智。<a id="a-JC"></a>以是故，<a id="a-JD"></a>世尊，<a id="a-JE"></a>是衍实是菩萨摩诃萨摩诃衍。<a id="a-JF"></a>”</p>
  <p id="aJG">佛告须菩提：<a id="a-JH"></a>“如是，<a id="a-JI"></a>如是，<a id="a-JJ"></a>过去、<a id="a-JK"></a>未来、<a id="a-JL"></a>现在诸佛是摩诃衍中学，<a id="a-JM"></a>已得一切种智，<a id="a-JN"></a>当得，<a id="a-JO"></a>今得。<a id="a-JP"></a>”</p>
  <p data-pb></p>
  <h2 id="aJQ">会宗品第二十四</h2>
  <p id="aJR">尔时，<a id="a-JS"></a>慧命富楼那弥多罗尼子白佛言：<a id="a-JT"></a>“世尊，<a id="a-JU"></a>佛使须菩提为诸菩萨摩诃萨说般若波罗蜜，<a id="a-JV"></a>今乃说摩诃衍为。<a id="a-JW"></a>”</p>
  <p id="aJX">须菩提白佛言：<a id="a-JY"></a>“世尊，<a id="a-JZ"></a>我说摩诃衍，<a id="a-Ja"></a>将无离般若波罗蜜？<a id="a-Jb"></a>”</p>
  <p id="aJc">佛言：<a id="a-Jd"></a>“不也，<a id="a-Je"></a>须菩提。<a id="a-Jf"></a>汝说摩诃衍，<a id="a-Jg"></a>随般若波罗蜜不离。<a id="a-Jh"></a>何以故？<a id="a-Ji"></a>一切所有善法、<a id="a-Jj"></a>助道法、<a id="a-Jk"></a>若声闻法、<a id="a-Jl"></a>若辟支佛法、<a id="a-Jm"></a>若菩萨法、<a id="a-Jn"></a>若佛法，<a id="a-Jo"></a>是一切法皆摄入般若波罗蜜中。<a id="a-Jp"></a>”</p>
  <p id="aJq">须菩提白佛言：<a id="a-Jr"></a>“世尊，<a id="a-Js"></a>何等诸善法、<a id="a-Jt"></a>助道法、<a id="a-Ju"></a>声闻法、<a id="a-Jv"></a>辟支佛法、<a id="a-Jw"></a>菩萨法、<a id="a-Jx"></a>佛法，<a id="a-Jy"></a>皆摄入般若波罗蜜中？<a id="a-Jz"></a>”</p>
  <p id="aK0">佛告须菩提：<a id="a-K1"></a>“所谓檀那波罗蜜、<a id="a-K2"></a>尸罗波罗蜜、<a id="a-K3"></a>羼提波罗蜜、<a id="a-K4"></a>毗梨耶波罗蜜、<a id="a-K5"></a>禅那波罗蜜、<a id="a-K6"></a>般若波罗蜜，<a id="a-K7"></a>四念处、<a id="a-K8"></a>四正勤、<a id="a-K9"></a>四如意足、<a id="a-KA"></a>五根、<a id="a-KB"></a>五力、<a id="a-KC"></a>七觉分、<a id="a-KD"></a>八圣道分，<a id="a-KE"></a>空、<a id="a-KF"></a>无相、<a id="a-KG"></a>无作解脱门，<a id="a-KH"></a>佛十力、<a id="a-KI"></a>四无所畏、<a id="a-KJ"></a>四无礙智、<a id="a-KK"></a>大慈大悲、<a id="a-KL"></a>十八不共法、<a id="a-KM"></a>无错谬法相、<a id="a-KN"></a>常舍行。<a id="a-KO"></a>须菩提，<a id="a-KP"></a>是诸余善法、<a id="a-KQ"></a>助道法、<a id="a-KR"></a>若声闻法、<a id="a-KS"></a>若辟支佛法、<a id="a-KT"></a>若菩萨法、<a id="a-KU"></a>若佛法，<a id="a-KV"></a>皆摄入般若波罗蜜中。</p>
  <p id="aKW">“须菩提，<a id="a-KX"></a>若菩萨摩诃萨摩诃衍，<a id="a-KY"></a>若般若波罗蜜、<a id="a-KZ"></a>禅那波罗蜜、<a id="a-Ka"></a>毗梨耶波罗蜜、<a id="a-Kb"></a>羼提波罗蜜、<a id="a-Kc"></a>尸罗波罗蜜、<a id="a-Kd"></a>檀那波罗蜜，<a id="a-Ke"></a>若色、<a id="a-Kf"></a>受、<a id="a-Kg"></a>想、<a id="a-Kh"></a>行、<a id="a-Ki"></a>识、<a id="a-Kj"></a>眼色、<a id="a-Kk"></a>眼识、<a id="a-Kl"></a>眼触、<a id="a-Km"></a>眼触因缘生诸受乃至意法、<a id="a-Kn"></a>意识、<a id="a-Ko"></a>意触、<a id="a-Kp"></a>意触因缘生诸受、<a id="a-Kq"></a>地种乃至识种、<a id="a-Kr"></a>四念处乃至八圣道分、<a id="a-Ks"></a>空无相无作解脱门及诸善法，<a id="a-Kt"></a>若有漏若无漏，<a id="a-Ku"></a>若有为若无为，<a id="a-Kv"></a>若苦谛、<a id="a-Kw"></a>集谛、<a id="a-Kx"></a>灭谛、<a id="a-Ky"></a>道谛，<a id="a-Kz"></a>若欲界、<a id="a-L0"></a>若色界、<a id="a-L1"></a>若无色界，<a id="a-L2"></a>若内空乃至无法有法空，<a id="a-L3"></a>诸三昧门，<a id="a-L4"></a>诸陀罗尼门，<a id="a-L5"></a>佛十力乃至十八不共法，<a id="a-L6"></a>若佛法、<a id="a-L7"></a>佛法性、<a id="a-L8"></a>如实际、<a id="a-L9"></a>不可思议性、<a id="a-LA"></a>涅槃，<a id="a-LB"></a>是一切诸法皆不合不散，<a id="a-LC"></a>无色、<a id="a-LD"></a>无形、<a id="a-LE"></a>无礙、<a id="a-LF"></a>无对、<a id="a-LG"></a>一相，<a id="a-LH"></a>所谓无相。</p>
  <p id="aLI">“须菩提，<a id="a-LJ"></a>以是因缘故，<a id="a-LK"></a>汝所说摩诃衍随顺般若波罗蜜。<a id="a-LL"></a>何以故？<a id="a-LM"></a>须菩提，<a id="a-LN"></a>摩诃衍不异般若波罗蜜，<a id="a-LO"></a>般若波罗蜜不异摩诃衍，<a id="a-LP"></a>般若波罗蜜、<a id="a-LQ"></a>摩诃衍无二无别；<a id="a-LR"></a>檀那波罗蜜不异摩诃衍，<a id="a-LS"></a>摩诃衍不异檀那波罗蜜，<a id="a-LT"></a>檀那波罗蜜、<a id="a-LU"></a>摩诃衍无二无别；<a id="a-LV"></a>乃至禅那波罗蜜亦如是。<a id="a-LW"></a>须菩提，<a id="a-LX"></a>四念处不异摩诃衍，<a id="a-LY"></a>摩诃衍不异四念处，<a id="a-LZ"></a>四念处摩诃衍无二无别，<a id="a-La"></a>乃至十八不共法不异摩诃衍，<a id="a-Lb"></a>摩诃衍不异十八不共法，<a id="a-Lc"></a>十八不共法、<a id="a-Ld"></a>摩诃衍无二无别。<a id="a-Le"></a>以是因缘故，<a id="a-Lf"></a>须菩提，<a id="a-Lg"></a>汝说摩诃衍即是说般若波罗蜜。<a id="a-Lh"></a>”</p>
  <p data-pb></p>
  <h2 id="aLi">十无品第二十五</h2>
  <p id="aLj">慧命须菩提白佛言：<a id="a-Lk"></a>“世尊，<a id="a-Ll"></a>菩萨摩诃萨前际不可得，<a id="a-Lm"></a>后际不可得，<a id="a-Ln"></a>中际不可得。</p>
  <p id="aLo">“色无边故，<a id="a-Lp"></a>当知菩萨摩诃萨亦无边；<a id="a-Lq"></a>受、<a id="a-Lr"></a>想、<a id="a-Ls"></a>行、<a id="a-Lt"></a>识无边故，<a id="a-Lu"></a>当知菩萨摩诃萨亦无边。</p>
  <p id="aLv">“色是菩萨摩诃萨，<a id="a-Lw"></a>是亦不可得；<a id="a-Lx"></a>受、<a id="a-Ly"></a>想、<a id="a-Lz"></a>行、<a id="a-M0"></a>识是菩萨摩诃萨，<a id="a-M1"></a>是亦不可得。</p>
  <p id="aM2">“如是，<a id="a-M3"></a>世尊，<a id="a-M4"></a>于一切种、<a id="a-M5"></a>一切处，<a id="a-M6"></a>求菩萨不可得。<a id="a-M7"></a>世尊，<a id="a-M8"></a>我当教何等菩萨摩诃萨般若波罗蜜？</p>
  <p id="aM9">“世尊，<a id="a-MA"></a>菩萨摩诃萨但有名字。</p>
  <p id="aMB">“如说我名字，<a id="a-MC"></a>我毕竟不生；<a id="a-MD"></a>如我，<a id="a-ME"></a>诸法亦如是无自性，<a id="a-MF"></a>何等色毕竟不生？<a id="a-MG"></a>何等受、<a id="a-MH"></a>想、<a id="a-MI"></a>行、<a id="a-MJ"></a>识毕竟不生？</p>
  <p id="aMK">“世尊，<a id="a-ML"></a>是毕竟不生不名为色，<a id="a-MM"></a>是毕竟不生不名为受、<a id="a-MN"></a>想、<a id="a-MO"></a>行、<a id="a-MP"></a>识。<a id="a-MQ"></a>世尊，<a id="a-MR"></a>若毕竟不生法，<a id="a-MS"></a>当教是般若波罗蜜耶？</p>
  <p id="aMT">“离毕竟不生亦无菩萨行阿耨多罗三藐三菩提。</p>
  <p id="aMU">“若菩萨闻作是说，<a id="a-MV"></a>心不没、<a id="a-MW"></a>不悔、<a id="a-MX"></a>不惊、<a id="a-MY"></a>不怖、<a id="a-MZ"></a>不畏，<a id="a-Ma"></a>当知是菩萨摩诃萨能行般若波罗蜜。<a id="a-Mb"></a>”</p>
  <p id="aMc">舍利弗问须菩提：<a id="a-Md"></a>“何因缘故，<a id="a-Me"></a>言菩萨摩诃萨前际不可得，<a id="a-Mf"></a>后际不可得，<a id="a-Mg"></a>中际不可得？</p>
  <p id="aMh">“须菩提，<a id="a-Mi"></a>何因缘故，<a id="a-Mj"></a>言色无边故，<a id="a-Mk"></a>当知菩萨亦无边，<a id="a-Ml"></a>受、<a id="a-Mm"></a>想、<a id="a-Mn"></a>行、<a id="a-Mo"></a>识无边故，<a id="a-Mp"></a>当知菩萨亦无边？</p>
  <p id="aMq">“须菩提，<a id="a-Mr"></a>何因缘故，<a id="a-Ms"></a>言色是菩萨是亦不可得，<a id="a-Mt"></a>受、<a id="a-Mu"></a>想、<a id="a-Mv"></a>行、<a id="a-Mw"></a>识是菩萨是亦不可得？</p>
  <p id="aMx">“须菩提，<a id="a-My"></a>何因缘故，<a id="a-Mz"></a>言于一切种、<a id="a-N0"></a>一切处菩萨不可得，<a id="a-N1"></a>当教何等菩萨般若波罗蜜？</p>
  <p id="aN2">“须菩提，<a id="a-N3"></a>何因缘故，<a id="a-N4"></a>言菩萨摩诃萨但有名字？</p>
  <p id="aN5">“须菩提，<a id="a-N6"></a>何因缘故，<a id="a-N7"></a>言如说我名字，<a id="a-N8"></a>我毕竟不生；<a id="a-N9"></a>如我，<a id="a-NA"></a>诸法亦如是无自性，<a id="a-NB"></a>何等色毕竟不生？<a id="a-NC"></a>何等受、<a id="a-ND"></a>想、<a id="a-NE"></a>行、<a id="a-NF"></a>识毕竟不生？</p>
  <p id="aNG">“须菩提，<a id="a-NH"></a>何因缘故，<a id="a-NI"></a>言毕竟不生不名为色，<a id="a-NJ"></a>毕竟不生不名为受、<a id="a-NK"></a>想、<a id="a-NL"></a>行、<a id="a-NM"></a>识？</p>
  <p id="aNN">“须菩提，<a id="a-NO"></a>何因缘故，<a id="a-NP"></a>言若毕竟不生法，<a id="a-NQ"></a>当教是般若波罗蜜耶？</p>
  <p id="aNR">“须菩提，<a id="a-NS"></a>何因缘故，<a id="a-NT"></a>言离毕竟不生亦无菩萨行阿耨多罗三藐三菩提？</p>
  <p id="aNU">“须菩提，<a id="a-NV"></a>何因缘故，<a id="a-NW"></a>言若菩萨闻作是说，<a id="a-NX"></a>心不没、<a id="a-NY"></a>不悔、<a id="a-NZ"></a>不惊、<a id="a-Na"></a>不怖、<a id="a-Nb"></a>不畏，<a id="a-Nc"></a>若能如是行，<a id="a-Nd"></a>是名菩萨摩诃萨行般若波罗蜜？<a id="a-Ne"></a>”</p>
  <p id="aNf">尔时，<a id="a-Ng"></a>须菩提报舍利弗言：<a id="a-Nh"></a>“众生无有故，<a id="a-Ni"></a>菩萨前际不可得；<a id="a-Nj"></a>众生空故，<a id="a-Nk"></a>菩萨前际不可得；<a id="a-Nl"></a>众生离故，<a id="a-Nm"></a>菩萨前际不可得。<a id="a-Nn"></a>舍利弗，<a id="a-No"></a>色无有故，<a id="a-Np"></a>菩萨前际不可得；<a id="a-Nq"></a>受、<a id="a-Nr"></a>想、<a id="a-Ns"></a>行、<a id="a-Nt"></a>识无有故，<a id="a-Nu"></a>菩萨前际不可得；<a id="a-Nv"></a>色空故，<a id="a-Nw"></a>菩萨前际不可得；<a id="a-Nx"></a>受、<a id="a-Ny"></a>想、<a id="a-Nz"></a>行、<a id="a-O0"></a>识空故，<a id="a-O1"></a>菩萨前际不可得；<a id="a-O2"></a>色离故，<a id="a-O3"></a>菩萨前际不可得；<a id="a-O4"></a>受、<a id="a-O5"></a>想、<a id="a-O6"></a>行、<a id="a-O7"></a>识离故，<a id="a-O8"></a>菩萨前际不可得。<a id="a-O9"></a>舍利弗，<a id="a-OA"></a>色性无故，<a id="a-OB"></a>菩萨前际不可得；<a id="a-OC"></a>受、<a id="a-OD"></a>想、<a id="a-OE"></a>行、<a id="a-OF"></a>识性无故，<a id="a-OG"></a>菩萨前际不可得。<a id="a-OH"></a>舍利弗，<a id="a-OI"></a>檀那波罗蜜无有故，<a id="a-OJ"></a>菩萨前际不可得；<a id="a-OK"></a>尸罗波罗蜜、<a id="a-OL"></a>羼提波罗蜜、<a id="a-OM"></a>毗梨耶波罗蜜、<a id="a-ON"></a>禅那波罗蜜、<a id="a-OO"></a>般若波罗蜜无有故，<a id="a-OP"></a>菩萨前际不可得。<a id="a-OQ"></a>何以故？<a id="a-OR"></a>舍利弗，<a id="a-OS"></a>空中前际不可得，<a id="a-OT"></a>后际不可得，<a id="a-OU"></a>中际不可得，<a id="a-OV"></a>空不异菩萨，<a id="a-OW"></a>菩萨不异前际。<a id="a-OX"></a>舍利弗，<a id="a-OY"></a>空、<a id="a-OZ"></a>菩萨、<a id="a-Oa"></a>前际，<a id="a-Ob"></a>是诸法无二无别。<a id="a-Oc"></a>以是因缘故，<a id="a-Od"></a>舍利弗，<a id="a-Oe"></a>菩萨前际不可得。</p>
  <p id="aOf">“舍利弗，<a id="a-Og"></a>檀那波罗蜜空故，<a id="a-Oh"></a>檀那波罗蜜离故，<a id="a-Oi"></a>檀那波罗蜜性无故，<a id="a-Oj"></a>菩萨前际不可得；<a id="a-Ok"></a>尸罗波罗蜜、<a id="a-Ol"></a>羼提波罗蜜、<a id="a-Om"></a>毗梨耶波罗蜜、<a id="a-On"></a>禅那波罗蜜、<a id="a-Oo"></a>般若波罗蜜空故，<a id="a-Op"></a>般若波罗蜜离故，<a id="a-Oq"></a>般若波罗蜜性无故，<a id="a-Or"></a>菩萨前际不可得。<a id="a-Os"></a>何以故？<a id="a-Ot"></a>舍利弗，<a id="a-Ou"></a>空中前际不可得，<a id="a-Ov"></a>后际不可得，<a id="a-Ow"></a>中际不可得，<a id="a-Ox"></a>空不异菩萨，<a id="a-Oy"></a>菩萨不异前际。<a id="a-Oz"></a>舍利弗，<a id="a-P0"></a>空、<a id="a-P1"></a>菩萨、<a id="a-P2"></a>前际无二无别。<a id="a-P3"></a>以是因缘故，<a id="a-P4"></a>舍利弗，<a id="a-P5"></a>菩萨前际不可得。</p>
  <p id="aP6">“复次，<a id="a-P7"></a>舍利弗，<a id="a-P8"></a>内空无所有故，<a id="a-P9"></a>菩萨前际不可得；<a id="a-PA"></a>乃至无法有法空无所有故，<a id="a-PB"></a>菩萨前际不可得；<a id="a-PC"></a>内空空故，<a id="a-PD"></a>内空离故，<a id="a-PE"></a>内空性无故，<a id="a-PF"></a>乃至无法有法空空故、<a id="a-PG"></a>离故、<a id="a-PH"></a>性无故，<a id="a-PI"></a>菩萨前际不可得，<a id="a-PJ"></a>余如上说。</p>
  <p id="aPK">“复次，<a id="a-PL"></a>舍利弗，<a id="a-PM"></a>四念处无所有故，<a id="a-PN"></a>菩萨前际不可得；<a id="a-PO"></a>四念处空故、<a id="a-PP"></a>离故、<a id="a-PQ"></a>性无故，<a id="a-PR"></a>菩萨前际不可得；<a id="a-PS"></a>乃至十八不共法无所有故，<a id="a-PT"></a>菩萨前际不可得；<a id="a-PU"></a>十八不共法空故、<a id="a-PV"></a>离故、<a id="a-PW"></a>性无故，<a id="a-PX"></a>菩萨前际不可得，<a id="a-PY"></a>余如上说。<a id="a-PZ"></a>以是因缘故，<a id="a-Pa"></a>舍利弗，<a id="a-Pb"></a>菩萨前际不可得。</p>
 </body>
</html>