<!doctype html>
<html id="z3IBTAlAm" data-ver="1754">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第二十四</h1>
  <h2 id="a2">道树品第七十一</h2>
  <p id="a3">须菩提白佛言：<a id="a-4"></a>“世尊，<a id="a-5"></a>是般若波罗蜜甚深。<a id="a-6"></a>世尊，<a id="a-7"></a>诸菩萨摩诃萨不得众生而为众生求阿耨多罗三藐三菩提，<a id="a-8"></a>是为甚难。<a id="a-9"></a>世尊，<a id="a-A"></a>譬如人欲于虚空中种树，<a id="a-B"></a>是为甚难。<a id="a-C"></a>世尊，<a id="a-D"></a>菩萨摩诃萨亦如是，<a id="a-E"></a>为众生故求阿耨多罗三藐三菩提，<a id="a-F"></a>众生亦不可得。<a id="a-G"></a>”</p>
  <p id="aH">佛告须菩提：<a id="a-I"></a>“如是，<a id="a-J"></a>如是，<a id="a-K"></a>诸菩萨摩诃萨所为甚难，<a id="a-L"></a>为众生故求阿耨多罗三藐三菩提，<a id="a-M"></a>度著吾我颠倒众生。<a id="a-N"></a>须菩提，<a id="a-O"></a>譬如人种树，<a id="a-P"></a>不识树根、<a id="a-Q"></a>茎、<a id="a-R"></a>枝、<a id="a-S"></a>叶、<a id="a-T"></a>华、<a id="a-U"></a>果而爱护溉灌，<a id="a-V"></a>渐渐长大华、<a id="a-W"></a>叶、<a id="a-X"></a>果实成就皆得用之；<a id="a-Y"></a>如是，<a id="a-Z"></a>须菩提，<a id="a-a"></a>诸菩萨摩诃萨为众生故求阿耨多罗三藐三菩提，<a id="a-b"></a>渐渐行六波罗蜜得一切种智成佛树，<a id="a-c"></a>以华叶果实益众生。<a id="a-d"></a>须菩提，<a id="a-e"></a>何等为叶益众生？<a id="a-f"></a>因菩萨摩诃萨得离三恶道，<a id="a-g"></a>是为叶益众生。<a id="a-h"></a>何等为华益众生？<a id="a-i"></a>因菩萨得生刹利大姓、<a id="a-j"></a>婆罗门大姓、<a id="a-k"></a>居士大家、<a id="a-l"></a>四天王天处乃至非有想非无想天处，<a id="a-m"></a>是为华益众生。<a id="a-n"></a>何等为果益众生？<a id="a-o"></a>是菩萨得一切种智，<a id="a-p"></a>令众生得须陀洹果、<a id="a-q"></a>斯陀含果、<a id="a-r"></a>阿那含果、<a id="a-s"></a>阿罗汉果、<a id="a-t"></a>辟支佛道、<a id="a-u"></a>佛道，<a id="a-v"></a>是众生渐渐以三乘法，<a id="a-w"></a>于无余涅槃而般涅槃，<a id="a-x"></a>是为果益众生。<a id="a-y"></a>是菩萨摩诃萨不得众生实法，<a id="a-z"></a>而度众生令离我颠倒著，<a id="a-10"></a>作是念：<a id="a-11"></a>‘一切诸法中无众生我所，<a id="a-12"></a>为众生求一切种智，<a id="a-13"></a>是众生实不可得。<a id="a-14"></a>’”</p>
  <p id="a15">须菩提白佛言：<a id="a-16"></a>“世尊，<a id="a-17"></a>当知是菩萨为如佛。<a id="a-18"></a>所以者何？<a id="a-19"></a>是菩萨因缘故，<a id="a-1A"></a>断一切地狱种、<a id="a-1B"></a>一切畜生种、<a id="a-1C"></a>一切饿鬼种，<a id="a-1D"></a>断一切诸难，<a id="a-1E"></a>断一切贫穷下贱道，<a id="a-1F"></a>断一切欲界、<a id="a-1G"></a>色界、<a id="a-1H"></a>无色界。<a id="a-1I"></a>”</p>
  <p id="a1J">佛言：<a id="a-1K"></a>“如是，<a id="a-1L"></a>如是，<a id="a-1M"></a>须菩提，<a id="a-1N"></a>当知是菩萨摩诃萨如佛。<a id="a-1O"></a>须菩提，<a id="a-1P"></a>若菩萨摩诃萨不发心求阿耨多罗三藐三菩提，<a id="a-1Q"></a>世间则无过去、<a id="a-1R"></a>未来、<a id="a-1S"></a>现在诸佛，<a id="a-1T"></a>世间亦无辟支佛、<a id="a-1U"></a>阿罗汉、<a id="a-1V"></a>阿那含、<a id="a-1W"></a>斯陀含、<a id="a-1X"></a>须陀洹，<a id="a-1Y"></a>三恶趣及三界亦无断时。<a id="a-1Z"></a>须菩提，<a id="a-1a"></a>汝所说，<a id="a-1b"></a>是菩萨摩诃萨当知如佛。<a id="a-1c"></a>如是，<a id="a-1d"></a>如是，<a id="a-1e"></a>须菩提，<a id="a-1f"></a>当知是菩萨实如佛。<a id="a-1g"></a>何以故？<a id="a-1h"></a>以如故说如来，<a id="a-1i"></a>以如故说辟支佛、<a id="a-1j"></a>阿罗汉、<a id="a-1k"></a>一切贤圣，<a id="a-1l"></a>以如故说为色乃至识，<a id="a-1m"></a>以如故说一切法乃至有为性、<a id="a-1n"></a>无为性，<a id="a-1o"></a>是诸如如实无异，<a id="a-1p"></a>以是故说名为如。<a id="a-1q"></a>诸菩萨摩诃萨学是如，<a id="a-1r"></a>得一切种智，<a id="a-1s"></a>得名如来。<a id="a-1t"></a>以是因缘以是相故，<a id="a-1u"></a>说菩萨摩诃萨当知如佛，<a id="a-1v"></a>以如相故。<a id="a-1w"></a>如是，<a id="a-1x"></a>须菩提，<a id="a-1y"></a>菩萨摩诃萨应学如般若波罗蜜。<a id="a-1z"></a>菩萨学如般若波罗蜜，<a id="a-20"></a>则能学一切法如；<a id="a-21"></a>学一切法如，<a id="a-22"></a>则得具足一切法如；<a id="a-23"></a>具足一切法如已，<a id="a-24"></a>住一切法如得自在；<a id="a-25"></a>住一切法如得自在已，<a id="a-26"></a>善知一切众生根；<a id="a-27"></a>善知一切众生根已，<a id="a-28"></a>知一切众生根具足，<a id="a-29"></a>亦知一切众生业因缘；<a id="a-2A"></a>知一切众生业因缘已，<a id="a-2B"></a>得愿智具足；<a id="a-2C"></a>得愿智具足已，<a id="a-2D"></a>净三世慧；<a id="a-2E"></a>净三世慧已，<a id="a-2F"></a>饶益一切众生；<a id="a-2G"></a>饶益一切众生已，<a id="a-2H"></a>净佛国土；<a id="a-2I"></a>净佛国土已，<a id="a-2J"></a>得一切种智；<a id="a-2K"></a>得一切种智已，<a id="a-2L"></a>转法轮；<a id="a-2M"></a>转法轮已，<a id="a-2N"></a>安立众生于三乘，<a id="a-2O"></a>令入无余涅槃。<a id="a-2P"></a>如是，<a id="a-2Q"></a>须菩提，<a id="a-2R"></a>菩萨摩诃萨欲得一切功德自利利人，<a id="a-2S"></a>应发阿耨多罗三藐三菩提心。<a id="a-2T"></a>”</p>
  <p id="a2U">须菩提白佛言：<a id="a-2V"></a>“世尊，<a id="a-2W"></a>是诸菩萨摩诃萨能如说行深般若波罗蜜，<a id="a-2X"></a>一切世间天及人、<a id="a-2Y"></a>阿修罗应当为作礼。<a id="a-2Z"></a>”</p>
  <p id="a2a">佛告须菩提：<a id="a-2b"></a>“如是，<a id="a-2c"></a>如是，<a id="a-2d"></a>是菩萨摩诃萨能如说行般若波罗蜜，<a id="a-2e"></a>一切世间天及人、<a id="a-2f"></a>阿修罗应当为作礼。<a id="a-2g"></a>”</p>
  <p id="a2h">“世尊，<a id="a-2i"></a>是初发意菩萨摩诃萨为众生故求阿耨多罗三藐三菩提，<a id="a-2j"></a>得几所福德？<a id="a-2k"></a>”</p>
  <p id="a2l">佛告须菩提：<a id="a-2m"></a>“若千国土中众生皆发声闻、<a id="a-2n"></a>辟支佛意，<a id="a-2o"></a>于汝意云何？<a id="a-2p"></a>其福多不？<a id="a-2q"></a>”</p>
  <p id="a2r">须菩提言：<a id="a-2s"></a>“甚多无量！<a id="a-2t"></a>”</p>
  <p id="a2u">佛告须菩提：<a id="a-2v"></a>“其福不如初发意菩萨摩诃萨百倍、<a id="a-2w"></a>千倍、<a id="a-2x"></a>巨亿万倍，<a id="a-2y"></a>乃至算数譬喻所不能及。<a id="a-2z"></a>何以故？<a id="a-30"></a>发声闻、<a id="a-31"></a>辟支佛意者，<a id="a-32"></a>皆因菩萨出故，<a id="a-33"></a>菩萨终不因声闻、<a id="a-34"></a>辟支佛出。<a id="a-35"></a>二千国土、<a id="a-36"></a>三千大千国土中亦如是。<a id="a-37"></a>置是三千大千国土中发意求声闻、<a id="a-38"></a>辟支佛者，<a id="a-39"></a>若三千大千国土中众生皆住乾慧地，<a id="a-3A"></a>其福多不？<a id="a-3B"></a>”</p>
  <p id="a3C">须菩提言：<a id="a-3D"></a>“甚多无量！<a id="a-3E"></a>”</p>
  <p id="a3F">佛言：<a id="a-3G"></a>“不如初发意菩萨百倍、<a id="a-3H"></a>千倍、<a id="a-3I"></a>巨亿万倍，<a id="a-3J"></a>乃至算数譬喻所不能及。<a id="a-3K"></a>置是住乾慧地众生，<a id="a-3L"></a>若三千大千国土中众生，<a id="a-3M"></a>皆住性地、<a id="a-3N"></a>八人地、<a id="a-3O"></a>见地、<a id="a-3P"></a>薄地、<a id="a-3Q"></a>离欲地、<a id="a-3R"></a>已办地、<a id="a-3S"></a>辟支佛地，<a id="a-3T"></a>是一切福德欲比初发意菩萨百倍、<a id="a-3U"></a>千倍、<a id="a-3V"></a>巨亿万倍，<a id="a-3W"></a>乃至算数譬喻所不能及。<a id="a-3X"></a>须菩提，<a id="a-3Y"></a>若三千大千国土中初发意菩萨，<a id="a-3Z"></a>不如入法位菩萨百倍、<a id="a-3a"></a>千倍、<a id="a-3b"></a>巨亿万倍，<a id="a-3c"></a>乃至算数譬喻所不能及。<a id="a-3d"></a>若三千大千国土中入法位菩萨，<a id="a-3e"></a>不如向佛道菩萨百千万倍、<a id="a-3f"></a>巨亿万倍，<a id="a-3g"></a>乃至算数譬喻所不能及。<a id="a-3h"></a>若三千大千国土中向佛道菩萨，<a id="a-3i"></a>不如佛功德百千万倍、<a id="a-3j"></a>巨亿万倍，<a id="a-3k"></a>乃至算数譬喻所不能及。<a id="a-3l"></a>”</p>
  <p id="a3m">须菩提白佛言：<a id="a-3n"></a>“世尊，<a id="a-3o"></a>初发心菩萨摩诃萨当念何等法？<a id="a-3p"></a>”</p>
  <p id="a3q">佛言：<a id="a-3r"></a>“应念一切种智。<a id="a-3s"></a>”</p>
  <p id="a3t">须菩提言：<a id="a-3u"></a>“何等是一切种智？<a id="a-3v"></a>一切种智，<a id="a-3w"></a>何等缘？<a id="a-3x"></a>何等增上？<a id="a-3y"></a>何等行？<a id="a-3z"></a>何等相？<a id="a-40"></a>”</p>
  <p id="a41">佛告须菩提：<a id="a-42"></a>“一切种智，<a id="a-43"></a>无所有、<a id="a-44"></a>无念、<a id="a-45"></a>无生、<a id="a-46"></a>无示。<a id="a-47"></a>如须菩提所问，<a id="a-48"></a>一切种智，<a id="a-49"></a>何等缘？<a id="a-4A"></a>何等增上？<a id="a-4B"></a>何等行？<a id="a-4C"></a>何等相？<a id="a-4D"></a>须菩提，<a id="a-4E"></a>一切种智，<a id="a-4F"></a>无法缘，<a id="a-4G"></a>念为增上，<a id="a-4H"></a>寂灭为行，<a id="a-4I"></a>无相为相。<a id="a-4J"></a>须菩提，<a id="a-4K"></a>是名一切种智、<a id="a-4L"></a>缘、<a id="a-4M"></a>增上、<a id="a-4N"></a>行、<a id="a-4O"></a>相。<a id="a-4P"></a>”</p>
  <p id="a4Q">须菩提白佛言：<a id="a-4R"></a>“世尊，<a id="a-4S"></a>但一切种智无法，<a id="a-4T"></a>色、<a id="a-4U"></a>受、<a id="a-4V"></a>想、<a id="a-4W"></a>行、<a id="a-4X"></a>识亦无法，<a id="a-4Y"></a>内外法亦无法，<a id="a-4Z"></a>四禅、<a id="a-4a"></a>四无量心、<a id="a-4b"></a>四无色定、<a id="a-4c"></a>四念处、<a id="a-4d"></a>四正勤、<a id="a-4e"></a>四如意足、<a id="a-4f"></a>五根、<a id="a-4g"></a>五力、<a id="a-4h"></a>七觉分、<a id="a-4i"></a>八圣道分、<a id="a-4j"></a>空三昧、<a id="a-4k"></a>无相三昧、<a id="a-4l"></a>无作三昧、<a id="a-4m"></a>八背舍、<a id="a-4n"></a>九次第定、<a id="a-4o"></a>佛十力、<a id="a-4p"></a>四无所畏、<a id="a-4q"></a>四无礙智、<a id="a-4r"></a>十八不共法、<a id="a-4s"></a>大慈大悲、<a id="a-4t"></a>大喜大舍、<a id="a-4u"></a>初神通、<a id="a-4v"></a>第二第三第四第五第六神通、<a id="a-4w"></a>有为相、<a id="a-4x"></a>无为相亦无法。<a id="a-4y"></a>”</p>
  <p id="a4z">佛告须菩提：<a id="a-50"></a>“色亦无法，<a id="a-51"></a>乃至有为相、<a id="a-52"></a>无为相亦无法。<a id="a-53"></a>”</p>
  <p id="a54">须菩提言：<a id="a-55"></a>“世尊，<a id="a-56"></a>何因缘故，<a id="a-57"></a>一切种智无法，<a id="a-58"></a>色无法乃至有为无为相亦无法？<a id="a-59"></a>”</p>
  <p id="a5A">佛言：<a id="a-5B"></a>“一切种智自性无故。<a id="a-5C"></a>若法自性无是名无法，<a id="a-5D"></a>色乃至有为无为相亦如是。<a id="a-5E"></a>”</p>
  <p id="a5F">“世尊，<a id="a-5G"></a>何因缘故，<a id="a-5H"></a>诸法自性无？<a id="a-5I"></a>”</p>
  <p id="a5J">佛言：<a id="a-5K"></a>“诸法和合因缘生，<a id="a-5L"></a>法中无自性。<a id="a-5M"></a>若无自性，<a id="a-5N"></a>是名无法。<a id="a-5O"></a>以是故，<a id="a-5P"></a>须菩提，<a id="a-5Q"></a>菩萨摩诃萨当知一切法无性。<a id="a-5R"></a>何以故？<a id="a-5S"></a>一切法性空故。<a id="a-5T"></a>以是故，<a id="a-5U"></a>当知一切法无性。<a id="a-5V"></a>”</p>
  <p id="a5W">须菩提白佛言：<a id="a-5X"></a>“世尊，<a id="a-5Y"></a>若一切法无性，<a id="a-5Z"></a>初发意菩萨以何等方便力，<a id="a-5a"></a>能行檀那波罗蜜，<a id="a-5b"></a>净佛国土成就众生？<a id="a-5c"></a>能行尸罗波罗蜜、<a id="a-5d"></a>羼提波罗蜜、<a id="a-5e"></a>毗梨耶波罗蜜、<a id="a-5f"></a>禅那波罗蜜、<a id="a-5g"></a>般若波罗蜜，<a id="a-5h"></a>行初禅乃至第四禅，<a id="a-5i"></a>行慈心乃至舍心，<a id="a-5j"></a>行空处乃至非有想非无想处、<a id="a-5k"></a>内空乃至无法有法空、<a id="a-5l"></a>四念处乃至八圣道分、<a id="a-5m"></a>空三昧、<a id="a-5n"></a>无相三昧、<a id="a-5o"></a>无作三昧、<a id="a-5p"></a>八背舍、<a id="a-5q"></a>九次第定、<a id="a-5r"></a>佛十力、<a id="a-5s"></a>四无所畏、<a id="a-5t"></a>四无礙智、<a id="a-5u"></a>十八不共法、<a id="a-5v"></a>大慈大悲，<a id="a-5w"></a>能行一切种智，<a id="a-5x"></a>净佛国土成就众生？<a id="a-5y"></a>”</p>
  <p id="a5z">佛告须菩提：<a id="a-60"></a>“菩萨摩诃萨能学诸法无性，<a id="a-61"></a>亦能净佛国土成就众生；<a id="a-62"></a>知国土众生亦无性，<a id="a-63"></a>即是方便力。</p>
  <p id="a64">“须菩提，<a id="a-65"></a>是菩萨摩诃萨行檀那波罗蜜修学佛道，<a id="a-66"></a>行尸罗波罗蜜修学佛道，<a id="a-67"></a>羼提波罗蜜、<a id="a-68"></a>毗梨耶波罗蜜、<a id="a-69"></a>禅那波罗蜜、<a id="a-6A"></a>般若波罗蜜修学佛道，<a id="a-6B"></a>乃至行一切种智修学佛道，<a id="a-6C"></a>亦知佛道无性。<a id="a-6D"></a>是菩萨摩诃萨，<a id="a-6E"></a>行六波罗蜜修学佛道，<a id="a-6F"></a>乃至未成就佛十力、<a id="a-6G"></a>四无所畏、<a id="a-6H"></a>四无礙智、<a id="a-6I"></a>十八不共法、<a id="a-6J"></a>大慈大悲、<a id="a-6K"></a>一切种智，<a id="a-6L"></a>是为修学佛道。<a id="a-6M"></a>能具足是佛道因缘已，<a id="a-6N"></a>用一念相应慧得一切种智，<a id="a-6O"></a>尔时一切烦恼习永尽以不生故，<a id="a-6P"></a>是时以佛眼观三千大千国土，<a id="a-6Q"></a>无法尚不可得，<a id="a-6R"></a>何况有法？<a id="a-6S"></a>如是，<a id="a-6T"></a>须菩提，<a id="a-6U"></a>菩萨摩诃萨应行无性般若波罗蜜。</p>
  <p id="a6V">“须菩提，<a id="a-6W"></a>是名菩萨摩诃萨方便力，<a id="a-6X"></a>无法尚不可得，<a id="a-6Y"></a>何况有法？<a id="a-6Z"></a>须菩提，<a id="a-6a"></a>是菩萨摩诃萨若布施时，<a id="a-6b"></a>布施无法尚不可知，<a id="a-6c"></a>何况有法？<a id="a-6d"></a>受者及菩萨心，<a id="a-6e"></a>无法尚不可知，<a id="a-6f"></a>何况有法？<a id="a-6g"></a>乃至一切种智得者、<a id="a-6h"></a>得法、<a id="a-6i"></a>得处，<a id="a-6j"></a>无法尚不可知，<a id="a-6k"></a>何况有法？<a id="a-6l"></a>何以故？<a id="a-6m"></a>一切法本性尔，<a id="a-6n"></a>非佛作，<a id="a-6o"></a>非声闻、<a id="a-6p"></a>辟支佛作，<a id="a-6q"></a>亦非余人作，<a id="a-6r"></a>一切法无作者故。<a id="a-6s"></a>”</p>
  <p id="a6t">须菩提白佛言：<a id="a-6u"></a>“世尊，<a id="a-6v"></a>诸法诸法性离耶？<a id="a-6w"></a>”</p>
  <p id="a6x">佛言：<a id="a-6y"></a>“如是，<a id="a-6z"></a>如是，<a id="a-70"></a>诸法诸法性离。<a id="a-71"></a>”</p>
  <p id="a72">“世尊，<a id="a-73"></a>若诸法诸法性离，<a id="a-74"></a>云何离法能知离法若有若无？<a id="a-75"></a>何以故？<a id="a-76"></a>无法不能知无法，<a id="a-77"></a>有法不能知有法，<a id="a-78"></a>无法不能知有法，<a id="a-79"></a>有法不能知无法。<a id="a-7A"></a>世尊，<a id="a-7B"></a>如是一切法无所有相，<a id="a-7C"></a>云何菩萨摩诃萨作是分别，<a id="a-7D"></a>是法若有若无？<a id="a-7E"></a>”</p>
  <p id="a7F">佛言：<a id="a-7G"></a>“菩萨摩诃萨以世谛故，<a id="a-7H"></a>示众生若有若无，<a id="a-7I"></a>非以第一义。<a id="a-7J"></a>”</p>
  <p id="a7K">“世尊，<a id="a-7L"></a>世谛、<a id="a-7M"></a>第一义谛有异耶？<a id="a-7N"></a>”</p>
  <p id="a7O">“须菩提，<a id="a-7P"></a>世谛、<a id="a-7Q"></a>第一义谛无异也。<a id="a-7R"></a>何以故？<a id="a-7S"></a>世谛如，<a id="a-7T"></a>即是第一义谛如，<a id="a-7U"></a>以众生不知不见是如故，<a id="a-7V"></a>菩萨摩诃萨以世谛示众生若有若无。<a id="a-7W"></a>复次，<a id="a-7X"></a>须菩提，<a id="a-7Y"></a>众生于五受阴中有著相故，<a id="a-7Z"></a>不知无所有，<a id="a-7a"></a>为是众生故示若有若无，<a id="a-7b"></a>令知清净无所有。<a id="a-7c"></a>如是，<a id="a-7d"></a>须菩提，<a id="a-7e"></a>菩萨摩诃萨应当作是行般若波罗蜜。<a id="a-7f"></a>”</p>
  <p data-pb></p>
  <h2 id="a7g">菩萨行品第七十二</h2>
  <p id="a7h">须菩提白佛言：<a id="a-7i"></a>“世尊，<a id="a-7j"></a>世尊说菩萨行，<a id="a-7k"></a>何等是菩萨行？<a id="a-7l"></a>”</p>
  <p id="a7m">佛言：<a id="a-7n"></a>“菩萨行者，<a id="a-7o"></a>为阿耨多罗三藐三菩提行，<a id="a-7p"></a>是名菩萨行。<a id="a-7q"></a>”</p>
  <p id="a7r">“世尊，<a id="a-7s"></a>云何菩萨摩诃萨为阿耨多罗三藐三菩提行，<a id="a-7t"></a>是名菩萨行？<a id="a-7u"></a>”</p>
  <p id="a7v">佛言：<a id="a-7w"></a>“若菩萨摩诃萨行色空，<a id="a-7x"></a>行受、<a id="a-7y"></a>想、<a id="a-7z"></a>行、<a id="a-80"></a>识空，<a id="a-81"></a>行眼空乃至意，<a id="a-82"></a>行色空乃至法，<a id="a-83"></a>行眼界空乃至意识界，<a id="a-84"></a>行檀那波罗蜜、<a id="a-85"></a>尸罗波罗蜜、<a id="a-86"></a>羼提波罗蜜、<a id="a-87"></a>毗梨耶波罗蜜、<a id="a-88"></a>禅那波罗蜜、<a id="a-89"></a>般若波罗蜜，<a id="a-8A"></a>行内空，<a id="a-8B"></a>行外空，<a id="a-8C"></a>行内外空，<a id="a-8D"></a>行空空，<a id="a-8E"></a>行大空，<a id="a-8F"></a>行第一义空、<a id="a-8G"></a>有为空、<a id="a-8H"></a>无为空、<a id="a-8I"></a>毕竟空、<a id="a-8J"></a>无始空、<a id="a-8K"></a>散空、<a id="a-8L"></a>诸法空、<a id="a-8M"></a>性空、<a id="a-8N"></a>自相空、<a id="a-8O"></a>无法空、<a id="a-8P"></a>有法空、<a id="a-8Q"></a>无法有法空，<a id="a-8R"></a>行初禅、<a id="a-8S"></a>第二第三第四禅，<a id="a-8T"></a>行慈悲喜舍，<a id="a-8U"></a>行无量虚空处、<a id="a-8V"></a>无量识处、<a id="a-8W"></a>无所有处、<a id="a-8X"></a>非有想非无想处，<a id="a-8Y"></a>行四念处、<a id="a-8Z"></a>四正勤、<a id="a-8a"></a>四如意足、<a id="a-8b"></a>五根、<a id="a-8c"></a>五力、<a id="a-8d"></a>七觉分、<a id="a-8e"></a>八圣道分，<a id="a-8f"></a>行空三昧，<a id="a-8g"></a>行无相无作三昧，<a id="a-8h"></a>行八背舍、<a id="a-8i"></a>九次第定，<a id="a-8j"></a>行佛十力，<a id="a-8k"></a>行四无所畏，<a id="a-8l"></a>行四无礙智，<a id="a-8m"></a>行十八不共法，<a id="a-8n"></a>行大慈大悲，<a id="a-8o"></a>行净佛国土，<a id="a-8p"></a>行成就众生，<a id="a-8q"></a>行诸辩才，<a id="a-8r"></a>行文字入无文字，<a id="a-8s"></a>行诸陀罗尼门，<a id="a-8t"></a>行有为性，<a id="a-8u"></a>行无为性，<a id="a-8v"></a>如阿耨多罗三藐三菩提不行二。<a id="a-8w"></a>如是，<a id="a-8x"></a>须菩提，<a id="a-8y"></a>菩萨摩诃萨行般若波罗蜜，<a id="a-8z"></a>名为阿耨多罗三藐三菩提行，<a id="a-90"></a>是为菩萨行。<a id="a-91"></a>”</p>
  <p id="a92">须菩提白佛言：<a id="a-93"></a>“世尊，<a id="a-94"></a>世尊说言佛，<a id="a-95"></a>何义故名佛？<a id="a-96"></a>”</p>
  <p id="a97">佛告须菩提：<a id="a-98"></a>“知诸法实义故名为佛。<a id="a-99"></a>复次，<a id="a-9A"></a>得诸法实相故名为佛。<a id="a-9B"></a>复次，<a id="a-9C"></a>通达实义故名为佛。<a id="a-9D"></a>复次，<a id="a-9E"></a>如实知一切法故名为佛。<a id="a-9F"></a>”</p>
  <p id="a9G">须菩提言：<a id="a-9H"></a>“何义故名菩提？<a id="a-9I"></a>”</p>
  <p id="a9J">“须菩提，<a id="a-9K"></a>空义是菩提义，<a id="a-9L"></a>如义、<a id="a-9M"></a>法性实际义是菩提义。<a id="a-9N"></a>复次，<a id="a-9O"></a>须菩提，<a id="a-9P"></a>名相言说是菩提义。<a id="a-9Q"></a>须菩提，<a id="a-9R"></a>菩提实义不可坏，<a id="a-9S"></a>不可分别是菩提义。<a id="a-9T"></a>复次，<a id="a-9U"></a>须菩提，<a id="a-9V"></a>诸法实相不诳不异是菩提义，<a id="a-9W"></a>以是故名菩提。<a id="a-9X"></a>复次，<a id="a-9Y"></a>须菩提，<a id="a-9Z"></a>是菩提是诸佛所有故名菩提。<a id="a-9a"></a>复次，<a id="a-9b"></a>须菩提，<a id="a-9c"></a>诸佛正遍知故名菩提。<a id="a-9d"></a>”</p>
  <p id="a9e">须菩提白佛言：<a id="a-9f"></a>“世尊，<a id="a-9g"></a>若菩萨摩诃萨为是菩提行六波罗蜜，<a id="a-9h"></a>乃至行一切种智，<a id="a-9i"></a>于诸法何得何失？<a id="a-9j"></a>何增何减？<a id="a-9k"></a>何生何灭？<a id="a-9l"></a>何垢何净？<a id="a-9m"></a>”</p>
  <p id="a9n">佛告须菩提：<a id="a-9o"></a>“若菩萨摩诃萨为菩提行六波罗蜜，<a id="a-9p"></a>乃至行一切种智，<a id="a-9q"></a>于诸法无得无失，<a id="a-9r"></a>无增无减，<a id="a-9s"></a>无生无灭，<a id="a-9t"></a>无垢无净。<a id="a-9u"></a>何以故？<a id="a-9v"></a>菩萨摩诃萨行般若波罗蜜，<a id="a-9w"></a>不为得失、<a id="a-9x"></a>增减、<a id="a-9y"></a>生灭、<a id="a-9z"></a>垢净故出。<a id="a-A0"></a>”</p>
  <p id="aA1">须菩提白佛言：<a id="a-A2"></a>“世尊，<a id="a-A3"></a>若菩萨摩诃萨行般若波罗蜜，<a id="a-A4"></a>不为得失乃至不为净垢故出。<a id="a-A5"></a>菩萨摩诃萨，<a id="a-A6"></a>云何行般若波罗蜜，<a id="a-A7"></a>能取檀那波罗蜜、<a id="a-A8"></a>尸罗波罗蜜、<a id="a-A9"></a>羼提波罗蜜、<a id="a-AA"></a>毗梨耶波罗蜜、<a id="a-AB"></a>禅那波罗蜜、<a id="a-AC"></a>般若波罗蜜？<a id="a-AD"></a>云何行内空乃至无法有法空？<a id="a-AE"></a>云何行禅、<a id="a-AF"></a>无量心、<a id="a-AG"></a>无色定？<a id="a-AH"></a>云何行四念处乃至八圣道分？<a id="a-AI"></a>云何行空、<a id="a-AJ"></a>无相、<a id="a-AK"></a>无作解脱门？<a id="a-AL"></a>云何行佛十力、<a id="a-AM"></a>四无所畏、<a id="a-AN"></a>四无礙智、<a id="a-AO"></a>十八不共法、<a id="a-AP"></a>大慈大悲？<a id="a-AQ"></a>云何行菩萨十地？<a id="a-AR"></a>云何过声闻、<a id="a-AS"></a>辟支佛地入菩萨位中？<a id="a-AT"></a>”</p>
  <p id="aAU">佛告须菩提：<a id="a-AV"></a>“菩萨摩诃萨行般若波罗蜜时，<a id="a-AW"></a>不以二法故行檀那波罗蜜、<a id="a-AX"></a>尸罗波罗蜜、<a id="a-AY"></a>羼提波罗蜜、<a id="a-AZ"></a>毗梨耶波罗蜜、<a id="a-Aa"></a>禅那波罗蜜、<a id="a-Ab"></a>般若波罗蜜，<a id="a-Ac"></a>不以二法乃至行一切种智。<a id="a-Ad"></a>”</p>
  <p id="aAe">须菩提言：<a id="a-Af"></a>“世尊，<a id="a-Ag"></a>若菩萨摩诃萨不以二法故行檀那波罗蜜乃至般若波罗蜜，<a id="a-Ah"></a>不以二法故乃至行一切种智，<a id="a-Ai"></a>菩萨从初发意乃至后意，<a id="a-Aj"></a>云何善根增益？<a id="a-Ak"></a>”</p>
  <p id="aAl">佛告须菩提：<a id="a-Am"></a>“若行二法者，<a id="a-An"></a>善根不得增益。<a id="a-Ao"></a>何以故？<a id="a-Ap"></a>一切凡夫人皆依二法，<a id="a-Aq"></a>不得增益善根。<a id="a-Ar"></a>菩萨摩诃萨行不二法，<a id="a-As"></a>从初发意乃至后意，<a id="a-At"></a>于其中间增益善根。<a id="a-Au"></a>以是故，<a id="a-Av"></a>菩萨摩诃萨，<a id="a-Aw"></a>一切世间天及人、<a id="a-Ax"></a>阿修罗无能伏、<a id="a-Ay"></a>无能坏其善根，<a id="a-Az"></a>令堕声闻、<a id="a-B0"></a>辟支佛地，<a id="a-B1"></a>及诸恶不善法不能制菩萨，<a id="a-B2"></a>令不能行檀那波罗蜜增益善根乃至般若波罗蜜亦如是。<a id="a-B3"></a>须菩提，<a id="a-B4"></a>菩萨摩诃萨应如是行般若波罗蜜。<a id="a-B5"></a>”</p>
  <p id="aB6">“世尊，<a id="a-B7"></a>菩萨摩诃萨为善根故行般若波罗蜜不？<a id="a-B8"></a>”</p>
  <p id="aB9">佛言：<a id="a-BA"></a>“不也，<a id="a-BB"></a>须菩提，<a id="a-BC"></a>菩萨亦不为善根故行般若波罗蜜，<a id="a-BD"></a>亦不为非善根故行般若波罗蜜。<a id="a-BE"></a>何以故？<a id="a-BF"></a>须菩提，<a id="a-BG"></a>菩萨摩诃萨法，<a id="a-BH"></a>未供养诸佛，<a id="a-BI"></a>未具足善根，<a id="a-BJ"></a>未得真知识，<a id="a-BK"></a>不能得一切种智。<a id="a-BL"></a>”</p>
  <p id="aBM">须菩提言：<a id="a-BN"></a>“世尊，<a id="a-BO"></a>云何菩萨摩诃萨供养诸佛，<a id="a-BP"></a>具足善根，<a id="a-BQ"></a>得真知识，<a id="a-BR"></a>能得一切种智？<a id="a-BS"></a>”</p>
  <p id="aBT">佛告须菩提：<a id="a-BU"></a>“菩萨摩诃萨从初发意供养诸佛，<a id="a-BV"></a>诸佛所说十二部经，<a id="a-BW"></a>修多罗乃至优波提舍，<a id="a-BX"></a>是菩萨闻持诵利心观了达，<a id="a-BY"></a>了达故得陀罗尼，<a id="a-BZ"></a>得陀罗尼故能起无礙智，<a id="a-Ba"></a>起无礙智故所生处乃至萨婆若终不忘失，<a id="a-Bb"></a>亦于诸佛所种善根，<a id="a-Bc"></a>为是善根所护终不堕恶道诸难，<a id="a-Bd"></a>以是善根因缘故得深心清净，<a id="a-Be"></a>得深心清净故能净佛国土成就众生，<a id="a-Bf"></a>以善根所护故常不离真知识，<a id="a-Bg"></a>所谓诸佛、<a id="a-Bh"></a>诸菩萨摩诃萨及诸声闻能赞叹佛法众者。<a id="a-Bi"></a>如是，<a id="a-Bj"></a>须菩提，<a id="a-Bk"></a>菩萨摩诃萨应供养诸佛，<a id="a-Bl"></a>种善根，<a id="a-Bm"></a>亲近善知识。<a id="a-Bn"></a>”</p>
  <p data-pb></p>
  <h2 id="aBo">种善根品第七十三</h2>
  <p id="aBp">须菩提白佛言：<a id="a-Bq"></a>“世尊，<a id="a-Br"></a>菩萨摩诃萨若不供养诸佛，<a id="a-Bs"></a>不具足善根，<a id="a-Bt"></a>不得真知识，<a id="a-Bu"></a>当得萨婆若不？<a id="a-Bv"></a>”</p>
  <p id="aBw">佛告须菩提：<a id="a-Bx"></a>“菩萨摩诃萨供养诸佛，<a id="a-By"></a>种善根，<a id="a-Bz"></a>得真知识，<a id="a-C0"></a>一切种智尚难得，<a id="a-C1"></a>何况不供养诸佛，<a id="a-C2"></a>不种善根，<a id="a-C3"></a>不得真知识？<a id="a-C4"></a>”</p>
  <p id="aC5">须菩提白佛言：<a id="a-C6"></a>“世尊，<a id="a-C7"></a>菩萨摩诃萨供养诸佛，<a id="a-C8"></a>种善根，<a id="a-C9"></a>得真知识，<a id="a-CA"></a>何以故不能得一切种智？<a id="a-CB"></a>”</p>
  <p id="aCC">佛告须菩提：<a id="a-CD"></a>“是菩萨摩诃萨远离方便力，<a id="a-CE"></a>不从诸佛闻方便力，<a id="a-CF"></a>所种善根不具足，<a id="a-CG"></a>不常随善知识教。<a id="a-CH"></a>”</p>
  <p id="aCI">“世尊，<a id="a-CJ"></a>何等是方便力，<a id="a-CK"></a>菩萨摩诃萨行是方便力，<a id="a-CL"></a>得一切种智？<a id="a-CM"></a>”</p>
  <p id="aCN">佛言：<a id="a-CO"></a>“菩萨摩诃萨从初发意，<a id="a-CP"></a>行檀那波罗蜜应萨婆若念，<a id="a-CQ"></a>布施佛若辟支佛、<a id="a-CR"></a>若声闻、<a id="a-CS"></a>若人、<a id="a-CT"></a>若非人，<a id="a-CU"></a>是时不生布施想、<a id="a-CV"></a>受者想。<a id="a-CW"></a>何以故？<a id="a-CX"></a>观一切法自相空，<a id="a-CY"></a>无生无定相，<a id="a-CZ"></a>无所转入，<a id="a-Ca"></a>诸法实相，<a id="a-Cb"></a>所谓一切法无作无起相。<a id="a-Cc"></a>菩萨以是方便力故增益善根，<a id="a-Cd"></a>增益善根故行檀那波罗蜜，<a id="a-Ce"></a>净佛国土成就众生，<a id="a-Cf"></a>布施不受世间果报，<a id="a-Cg"></a>但欲救度一切众生故行檀那波罗蜜。</p>
  <p id="aCh">“复次，<a id="a-Ci"></a>须菩提，<a id="a-Cj"></a>菩萨摩诃萨从初发意，<a id="a-Ck"></a>行尸罗波罗蜜应萨婆若念，<a id="a-Cl"></a>持戒时不堕淫怒痴中，<a id="a-Cm"></a>亦不堕诸烦恼缠缚及诸不善破道法，<a id="a-Cn"></a>若悭贪、<a id="a-Co"></a>破戒、<a id="a-Cp"></a>瞋恚、<a id="a-Cq"></a>懈怠、<a id="a-Cr"></a>乱意、<a id="a-Cs"></a>愚痴、<a id="a-Ct"></a>慢、<a id="a-Cu"></a>大慢、<a id="a-Cv"></a>慢慢、<a id="a-Cw"></a>我慢、<a id="a-Cx"></a>增上慢、<a id="a-Cy"></a>不如慢、<a id="a-Cz"></a>邪慢、<a id="a-D0"></a>若声闻心、<a id="a-D1"></a>若辟支佛心。<a id="a-D2"></a>何以故？<a id="a-D3"></a>是菩萨摩诃萨观一切法自相空，<a id="a-D4"></a>无生无定相，<a id="a-D5"></a>无所转入，<a id="a-D6"></a>诸法实相，<a id="a-D7"></a>所谓一切法无作无起相。<a id="a-D8"></a>菩萨成就是方便力故增益善根，<a id="a-D9"></a>增益善根故行尸罗波罗蜜，<a id="a-DA"></a>净佛国土成就众生，<a id="a-DB"></a>持戒不受世间果报，<a id="a-DC"></a>但欲救度一切众生故行尸罗波罗蜜。</p>
  <p id="aDD">“复次，<a id="a-DE"></a>须菩提，<a id="a-DF"></a>菩萨摩诃萨从初发意，<a id="a-DG"></a>行羼提波罗蜜应萨婆若念，<a id="a-DH"></a>方便力成就故行见谛道、<a id="a-DI"></a>思惟道，<a id="a-DJ"></a>亦不取须陀洹果、<a id="a-DK"></a>斯陀含、<a id="a-DL"></a>阿那含、<a id="a-DM"></a>阿罗汉果。<a id="a-DN"></a>何以故？<a id="a-DO"></a>是菩萨摩诃萨知诸法自相空，<a id="a-DP"></a>无生无定相，<a id="a-DQ"></a>无所转，<a id="a-DR"></a>虽行是助道法，<a id="a-DS"></a>而过声闻、<a id="a-DT"></a>辟支佛地。<a id="a-DU"></a>须菩提，<a id="a-DV"></a>是名菩萨无生法忍。</p>
  <p id="aDW">“复次，<a id="a-DX"></a>须菩提，<a id="a-DY"></a>菩萨摩诃萨从初发意，<a id="a-DZ"></a>行毗梨耶波罗蜜入初禅，<a id="a-Da"></a>乃至入第四禅，<a id="a-Db"></a>入四无量心、<a id="a-Dc"></a>四无色定，<a id="a-Dd"></a>虽出入诸禅而不受果报。<a id="a-De"></a>何以故？<a id="a-Df"></a>是菩萨成就是方便力故，<a id="a-Dg"></a>知诸禅定自相空，<a id="a-Dh"></a>无生无定相，<a id="a-Di"></a>无所转，<a id="a-Dj"></a>净佛国土成就众生，<a id="a-Dk"></a>精进不受世间果报，<a id="a-Dl"></a>但欲救度一切众生故行毗梨耶波罗蜜。</p>
  <p id="aDm">“复次，<a id="a-Dn"></a>须菩提，<a id="a-Do"></a>菩萨摩诃萨从初发意，<a id="a-Dp"></a>行禅那波罗蜜应萨婆若念，<a id="a-Dq"></a>入八背舍、<a id="a-Dr"></a>九次第定，<a id="a-Ds"></a>亦不证须陀洹果，<a id="a-Dt"></a>乃至不证阿罗汉果。<a id="a-Du"></a>何以故？<a id="a-Dv"></a>是菩萨摩诃萨知诸法自相空，<a id="a-Dw"></a>无生无定相，<a id="a-Dx"></a>无所转。</p>
  <p id="aDy">“复次，<a id="a-Dz"></a>须菩提，<a id="a-E0"></a>菩萨摩诃萨从初发意，<a id="a-E1"></a>行般若波罗蜜，<a id="a-E2"></a>学佛十力、<a id="a-E3"></a>四无所畏、<a id="a-E4"></a>四无礙智、<a id="a-E5"></a>十八不共法、<a id="a-E6"></a>大慈大悲，<a id="a-E7"></a>乃至未得一切种智，<a id="a-E8"></a>未净佛国土，<a id="a-E9"></a>未成就众生，<a id="a-EA"></a>于其中间应如是学。<a id="a-EB"></a>何以故？<a id="a-EC"></a>是菩萨摩诃萨知诸法自相空，<a id="a-ED"></a>无生无定相，<a id="a-EE"></a>无所转。<a id="a-EF"></a>须菩提，<a id="a-EG"></a>菩萨摩诃萨应如是行般若波罗蜜，<a id="a-EH"></a>不受果报。<a id="a-EI"></a>”</p>
  <p data-pb></p>
  <h2 id="aEJ">遍学品第七十四</h2>
  <p id="aEK">尔时，<a id="a-EL"></a>须菩提白佛言：<a id="a-EM"></a>“世尊，<a id="a-EN"></a>是菩萨摩诃萨大智慧成就，<a id="a-EO"></a>行是深法亦不受果报？<a id="a-EP"></a>”</p>
  <p id="aEQ">佛告须菩提：<a id="a-ER"></a>“如是，<a id="a-ES"></a>如是，<a id="a-ET"></a>菩萨摩诃萨大智慧成就，<a id="a-EU"></a>行是深般若波罗蜜，<a id="a-EV"></a>亦不受果报。<a id="a-EW"></a>何以故？<a id="a-EX"></a>是菩萨摩诃萨诸法性中不动故。<a id="a-EY"></a>”</p>
  <p id="aEZ">“世尊，<a id="a-Ea"></a>何等诸法性中不动？<a id="a-Eb"></a>”</p>
  <p id="aEc">佛言：<a id="a-Ed"></a>“于无所有性中不动。<a id="a-Ee"></a>复次，<a id="a-Ef"></a>须菩提，<a id="a-Eg"></a>菩萨摩诃萨，<a id="a-Eh"></a>色性中不动，<a id="a-Ei"></a>受、<a id="a-Ej"></a>想、<a id="a-Ek"></a>行、<a id="a-El"></a>识性中不动，<a id="a-Em"></a>檀那波罗蜜性中不动，<a id="a-En"></a>尸罗波罗蜜、<a id="a-Eo"></a>羼提波罗蜜、<a id="a-Ep"></a>毗梨耶波罗蜜、<a id="a-Eq"></a>禅那波罗蜜、<a id="a-Er"></a>般若波罗蜜性中不动，<a id="a-Es"></a>四禅性中不动，<a id="a-Et"></a>四无量心性中不动，<a id="a-Eu"></a>四无色定性中不动，<a id="a-Ev"></a>四念处性中不动，<a id="a-Ew"></a>乃至八圣道分性中不动，<a id="a-Ex"></a>空三昧、<a id="a-Ey"></a>无相三昧、<a id="a-Ez"></a>无作三昧乃至大慈大悲性中不动。<a id="a-F0"></a>何以故？<a id="a-F1"></a>须菩提，<a id="a-F2"></a>是诸法性即是无所有。<a id="a-F3"></a>须菩提，<a id="a-F4"></a>以无所有法不能得所有法。<a id="a-F5"></a>”</p>
  <p id="aF6">须菩提言：<a id="a-F7"></a>“世尊，<a id="a-F8"></a>所有法能得所有法不？<a id="a-F9"></a>”</p>
  <p id="aFA">佛言：<a id="a-FB"></a>“不也。<a id="a-FC"></a>”</p>
  <p id="aFD">“世尊，<a id="a-FE"></a>所有法能得无所有法不？<a id="a-FF"></a>”</p>
  <p id="aFG">佛言：<a id="a-FH"></a>“不也。<a id="a-FI"></a>”</p>
  <p id="aFJ">“世尊，<a id="a-FK"></a>无所有法能得无所有法不？<a id="a-FL"></a>”</p>
  <p id="aFM">佛言：<a id="a-FN"></a>“不也。<a id="a-FO"></a>”</p>
  <p id="aFP">“世尊，<a id="a-FQ"></a>若无所有不能得所有，<a id="a-FR"></a>所有不能得所有，<a id="a-FS"></a>所有不能得无所有，<a id="a-FT"></a>无所有不能得无所有，<a id="a-FU"></a>将无世尊不得道耶？<a id="a-FV"></a>”</p>
  <p id="aFW">佛言：<a id="a-FX"></a>“有得，<a id="a-FY"></a>不以此四句。<a id="a-FZ"></a>”</p>
  <p id="aFa">“世尊，<a id="a-Fb"></a>云何有得？<a id="a-Fc"></a>”</p>
  <p id="aFd">佛言：<a id="a-Fe"></a>“非所有，<a id="a-Ff"></a>非无所有，<a id="a-Fg"></a>无诸戏论，<a id="a-Fh"></a>是名得道。<a id="a-Fi"></a>”</p>
  <p id="aFj">须菩提白佛言：<a id="a-Fk"></a>“世尊，<a id="a-Fl"></a>何等是菩萨摩诃萨戏论？<a id="a-Fm"></a>”</p>
  <p id="aFn">佛告须菩提：<a id="a-Fo"></a>“菩萨摩诃萨观色若常若无常，<a id="a-Fp"></a>是为戏论；<a id="a-Fq"></a>观受、<a id="a-Fr"></a>想、<a id="a-Fs"></a>行、<a id="a-Ft"></a>识若常若无常，<a id="a-Fu"></a>是为戏论；<a id="a-Fv"></a>观色若苦若乐，<a id="a-Fw"></a>受、<a id="a-Fx"></a>想、<a id="a-Fy"></a>行、<a id="a-Fz"></a>识若苦若乐，<a id="a-G0"></a>是为戏论；<a id="a-G1"></a>观色若我若非我，<a id="a-G2"></a>受、<a id="a-G3"></a>想、<a id="a-G4"></a>行、<a id="a-G5"></a>识若我若非我，<a id="a-G6"></a>色若寂灭若不寂灭，<a id="a-G7"></a>受、<a id="a-G8"></a>想、<a id="a-G9"></a>行、<a id="a-GA"></a>识若寂灭若不寂灭，<a id="a-GB"></a>是为戏论；<a id="a-GC"></a>苦圣谛应见，<a id="a-GD"></a>集圣谛应断，<a id="a-GE"></a>灭圣谛应证，<a id="a-GF"></a>道圣谛应修，<a id="a-GG"></a>是为戏论；<a id="a-GH"></a>应修四禅、<a id="a-GI"></a>四无量心、<a id="a-GJ"></a>四无色定，<a id="a-GK"></a>是为戏论；<a id="a-GL"></a>应修四念处、<a id="a-GM"></a>四正勤、<a id="a-GN"></a>四如意足、<a id="a-GO"></a>五根、<a id="a-GP"></a>五力、<a id="a-GQ"></a>七觉分、<a id="a-GR"></a>八圣道分，<a id="a-GS"></a>是为戏论；<a id="a-GT"></a>应修空解脱门、<a id="a-GU"></a>无相解脱门、<a id="a-GV"></a>无作解脱门，<a id="a-GW"></a>是为戏论；<a id="a-GX"></a>应修八背舍、<a id="a-GY"></a>九次第定，<a id="a-GZ"></a>是为戏论；<a id="a-Ga"></a>‘我当过须陀洹果、<a id="a-Gb"></a>斯陀含果、<a id="a-Gc"></a>阿那含果、<a id="a-Gd"></a>阿罗汉果、<a id="a-Ge"></a>辟支佛道’，<a id="a-Gf"></a>是为戏论；<a id="a-Gg"></a>‘我当具足菩萨十地’，<a id="a-Gh"></a>是为戏论；<a id="a-Gi"></a>‘我当入菩萨位’，<a id="a-Gj"></a>是为戏论；<a id="a-Gk"></a>‘我当净佛国土’，<a id="a-Gl"></a>是为戏论；<a id="a-Gm"></a>‘我当成就众生’，<a id="a-Gn"></a>是为戏论；<a id="a-Go"></a>‘我当生佛十力、<a id="a-Gp"></a>四无所畏、<a id="a-Gq"></a>四无礙智、<a id="a-Gr"></a>十八不共法’，<a id="a-Gs"></a>是为戏论；<a id="a-Gt"></a>‘我当得一切种智’，<a id="a-Gu"></a>是为戏论；<a id="a-Gv"></a>‘我当断一切烦恼习’，<a id="a-Gw"></a>是为戏论。</p>
  <p id="aGx">“须菩提，<a id="a-Gy"></a>是菩萨摩诃萨行般若波罗蜜时，<a id="a-Gz"></a>色若常若无常，<a id="a-H0"></a>不可戏论故不戏论；<a id="a-H1"></a>受、<a id="a-H2"></a>想、<a id="a-H3"></a>行、<a id="a-H4"></a>识若常若无常，<a id="a-H5"></a>不可戏论故不戏论；<a id="a-H6"></a>乃至一切种智，<a id="a-H7"></a>不可戏论故不戏论。<a id="a-H8"></a>何以故？<a id="a-H9"></a>性不戏论性，<a id="a-HA"></a>无性不戏论无性，<a id="a-HB"></a>离性无性更无法可得，<a id="a-HC"></a>所谓戏论者、<a id="a-HD"></a>戏论法、<a id="a-HE"></a>戏论处。<a id="a-HF"></a>以是故，<a id="a-HG"></a>须菩提，<a id="a-HH"></a>色无戏论，<a id="a-HI"></a>受、<a id="a-HJ"></a>想、<a id="a-HK"></a>行、<a id="a-HL"></a>识乃至一切种智无戏论。<a id="a-HM"></a>如是，<a id="a-HN"></a>须菩提，<a id="a-HO"></a>菩萨摩诃萨应行无戏论般若波罗蜜。<a id="a-HP"></a>”</p>
  <p id="aHQ">须菩提白佛言：<a id="a-HR"></a>“世尊，<a id="a-HS"></a>云何色不可戏论，<a id="a-HT"></a>乃至一切种智不可戏论？<a id="a-HU"></a>”</p>
  <p id="aHV">佛告须菩提：<a id="a-HW"></a>“色性无乃至一切种智性无。<a id="a-HX"></a>须菩提，<a id="a-HY"></a>若法性无，<a id="a-HZ"></a>即是无戏论。<a id="a-Ha"></a>以是故，<a id="a-Hb"></a>色不可戏论，<a id="a-Hc"></a>乃至一切种智不可戏论。<a id="a-Hd"></a>须菩提，<a id="a-He"></a>若菩萨摩诃萨能如是行无戏论般若波罗蜜，<a id="a-Hf"></a>是时得入菩萨位。<a id="a-Hg"></a>”</p>
  <p id="aHh">须菩提白佛言：<a id="a-Hi"></a>“世尊，<a id="a-Hj"></a>若诸法无有性，<a id="a-Hk"></a>菩萨行何等道入菩萨位，<a id="a-Hl"></a>为用声闻道，<a id="a-Hm"></a>为用辟支佛道，<a id="a-Hn"></a>为用佛道？<a id="a-Ho"></a>”</p>
  <p id="aHp">佛告须菩提：<a id="a-Hq"></a>“不以声闻道，<a id="a-Hr"></a>不以辟支佛道，<a id="a-Hs"></a>不以佛道，<a id="a-Ht"></a>得入菩萨位。<a id="a-Hu"></a>菩萨摩诃萨遍学诸道得入菩萨位。<a id="a-Hv"></a>须菩提，<a id="a-Hw"></a>譬如八人先学诸道然后入正位，<a id="a-Hx"></a>未得果而先生果道；<a id="a-Hy"></a>菩萨亦如是，<a id="a-Hz"></a>先遍学诸道然后入菩萨位，<a id="a-I0"></a>亦未得一切种智而先生金刚三昧，<a id="a-I1"></a>尔时以一念相应慧得一切种智。<a id="a-I2"></a>”</p>
  <p id="aI3">须菩提白佛言：<a id="a-I4"></a>“世尊，<a id="a-I5"></a>若菩萨摩诃萨遍学诸道入菩萨位者，<a id="a-I6"></a>八人向须陀洹、<a id="a-I7"></a>得须陀洹、<a id="a-I8"></a>向斯陀含、<a id="a-I9"></a>得斯陀含、<a id="a-IA"></a>向阿那含、<a id="a-IB"></a>得阿那含、<a id="a-IC"></a>向阿罗汉、<a id="a-ID"></a>得阿罗汉，<a id="a-IE"></a>辟支佛道，<a id="a-IF"></a>佛道，<a id="a-IG"></a>是诸道各各异。<a id="a-IH"></a>世尊，<a id="a-II"></a>若菩萨摩诃萨遍学诸道然后入菩萨位者，<a id="a-IJ"></a>是菩萨若生八道应作八人，<a id="a-IK"></a>生见道应作须陀洹，<a id="a-IL"></a>生思惟道应作斯陀含、<a id="a-IM"></a>作阿那含、<a id="a-IN"></a>作阿罗汉，<a id="a-IO"></a>若生辟支佛道作辟支佛。<a id="a-IP"></a>世尊，<a id="a-IQ"></a>若菩萨摩诃萨作八人然后入菩萨位无有是处，<a id="a-IR"></a>不入菩萨位得一切种智亦无是处，<a id="a-IS"></a>作须陀洹乃至作辟支佛然后入菩萨位亦无是处，<a id="a-IT"></a>不入菩萨位得一切种智亦无是处。<a id="a-IU"></a>世尊，<a id="a-IV"></a>我云何当知菩萨摩诃萨遍学诸道得入菩萨位？<a id="a-IW"></a>”</p>
  <p id="aIX">佛告须菩提：<a id="a-IY"></a>“如是，<a id="a-IZ"></a>如是，<a id="a-Ia"></a>若菩萨摩诃萨作八人得须陀洹果乃至得阿罗汉果，<a id="a-Ib"></a>得辟支佛道，<a id="a-Ic"></a>然后入菩萨位，<a id="a-Id"></a>无有是处；<a id="a-Ie"></a>不入菩萨位当得一切种智，<a id="a-If"></a>无有是处。<a id="a-Ig"></a>须菩提，<a id="a-Ih"></a>若菩萨摩诃萨从初发意，<a id="a-Ii"></a>行六波罗蜜时，<a id="a-Ij"></a>以智观过八地。<a id="a-Ik"></a>何等八地？<a id="a-Il"></a>乾慧地、<a id="a-Im"></a>性地、<a id="a-In"></a>八人地、<a id="a-Io"></a>见地、<a id="a-Ip"></a>薄地、<a id="a-Iq"></a>离欲地、<a id="a-Ir"></a>已办地、<a id="a-Is"></a>辟支佛地，<a id="a-It"></a>以道种智入菩萨位，<a id="a-Iu"></a>入菩萨位已以一切种智断一切烦恼习。<a id="a-Iv"></a>须菩提，<a id="a-Iw"></a>是八人若智若断，<a id="a-Ix"></a>是菩萨无生法忍；<a id="a-Iy"></a>须陀洹若智若断，<a id="a-Iz"></a>斯陀含若智若断，<a id="a-J0"></a>阿那含若智若断，<a id="a-J1"></a>阿罗汉若智若断，<a id="a-J2"></a>辟支佛若智若断，<a id="a-J3"></a>皆是菩萨无生忍。<a id="a-J4"></a>菩萨学如是声闻、<a id="a-J5"></a>辟支佛道，<a id="a-J6"></a>以道种智入菩萨位，<a id="a-J7"></a>入菩萨位已以一切种智断一切烦恼习得佛道。<a id="a-J8"></a>如是，<a id="a-J9"></a>须菩提，<a id="a-JA"></a>菩萨摩诃萨遍学诸道具足应得阿耨多罗三藐三菩提，<a id="a-JB"></a>得阿耨多罗三藐三菩提已，<a id="a-JC"></a>以是饶益众生。<a id="a-JD"></a>”</p>
  <p id="aJE">须菩提白佛言：<a id="a-JF"></a>“世尊，<a id="a-JG"></a>世尊所说道，<a id="a-JH"></a>声闻道、<a id="a-JI"></a>辟支佛道、<a id="a-JJ"></a>佛道，<a id="a-JK"></a>何等是菩萨道种智？<a id="a-JL"></a>”</p>
  <p id="aJM">佛告须菩提：<a id="a-JN"></a>“菩萨摩诃萨应生一切道种净智。<a id="a-JO"></a>须菩提，<a id="a-JP"></a>何等是道种净智？<a id="a-JQ"></a>若诸法相貌所可显示法，<a id="a-JR"></a>菩萨应正知，<a id="a-JS"></a>正知已为他演说开示，<a id="a-JT"></a>令诸众生得解。<a id="a-JU"></a>是菩萨摩诃萨应解一切音声语言，<a id="a-JV"></a>以是音声说法，<a id="a-JW"></a>遍满三千大千世界如响相似。<a id="a-JX"></a>以是故，<a id="a-JY"></a>须菩提，<a id="a-JZ"></a>菩萨摩诃萨应先具足学一切道，<a id="a-Ja"></a>道智具足已，<a id="a-Jb"></a>应分别知众生深心：<a id="a-Jc"></a>所谓地狱众生、<a id="a-Jd"></a>地狱道、<a id="a-Je"></a>地狱因、<a id="a-Jf"></a>地狱果应知应障，<a id="a-Jg"></a>畜生饿鬼道、<a id="a-Jh"></a>畜生饿鬼因、<a id="a-Ji"></a>畜生饿鬼果应知应障，<a id="a-Jj"></a>诸龙、<a id="a-Jk"></a>鬼、<a id="a-Jl"></a>神、<a id="a-Jm"></a>乾闼婆、<a id="a-Jn"></a>紧陀罗、<a id="a-Jo"></a>摩睺罗伽、<a id="a-Jp"></a>阿修罗道因果应知应障，<a id="a-Jq"></a>人道因果应知，<a id="a-Jr"></a>诸天道因果应知，<a id="a-Js"></a>四天王天、<a id="a-Jt"></a>三十三天、<a id="a-Ju"></a>夜摩天、<a id="a-Jv"></a>兜率陀天、<a id="a-Jw"></a>化乐天、<a id="a-Jx"></a>他化自在天、<a id="a-Jy"></a>梵天、<a id="a-Jz"></a>光音天、<a id="a-K0"></a>遍净天、<a id="a-K1"></a>广果天、<a id="a-K2"></a>无想天、<a id="a-K3"></a>阿婆罗诃天、<a id="a-K4"></a>无热天、<a id="a-K5"></a>易见天、<a id="a-K6"></a>喜见天、<a id="a-K7"></a>阿迦尼吒天道因果应知，<a id="a-K8"></a>无边虚空处、<a id="a-K9"></a>无边识处、<a id="a-KA"></a>无所有处、<a id="a-KB"></a>非有想非无想处道因果应知，<a id="a-KC"></a>四念处、<a id="a-KD"></a>四正勤、<a id="a-KE"></a>四如意足、<a id="a-KF"></a>五根、<a id="a-KG"></a>五力、<a id="a-KH"></a>七觉分、<a id="a-KI"></a>八圣道分因果应知，<a id="a-KJ"></a>空解脱门、<a id="a-KK"></a>无相解脱门、<a id="a-KL"></a>无作解脱门、<a id="a-KM"></a>佛十力、<a id="a-KN"></a>四无所畏、<a id="a-KO"></a>四无礙智、<a id="a-KP"></a>十八不共法、<a id="a-KQ"></a>大慈大悲因果应知。<a id="a-KR"></a>菩萨以是道，<a id="a-KS"></a>令众生入须陀洹道，<a id="a-KT"></a>乃至阿罗汉、<a id="a-KU"></a>辟支佛道，<a id="a-KV"></a>乃至阿耨多罗三藐三菩提道。<a id="a-KW"></a>须菩提，<a id="a-KX"></a>是名菩萨摩诃萨净道种智。<a id="a-KY"></a>菩萨学是道种智已，<a id="a-KZ"></a>入众生深心相，<a id="a-Ka"></a>入已随众生心如应说法所言不虚。<a id="a-Kb"></a>何以故？<a id="a-Kc"></a>是菩萨摩诃萨善知众生根相，<a id="a-Kd"></a>知一切众生心、<a id="a-Ke"></a>心数法生死所趣。<a id="a-Kf"></a>须菩提，<a id="a-Kg"></a>菩萨摩诃萨如是应行般若波罗蜜。<a id="a-Kh"></a>何以故？<a id="a-Ki"></a>一切诸善法助道法，<a id="a-Kj"></a>皆入般若波罗蜜中，<a id="a-Kk"></a>诸菩萨摩诃萨、<a id="a-Kl"></a>声闻、<a id="a-Km"></a>辟支佛所应行。<a id="a-Kn"></a>”</p>
  <p id="aKo">须菩提白佛言：<a id="a-Kp"></a>“世尊，<a id="a-Kq"></a>若四念处乃至阿耨多罗三藐三菩提，<a id="a-Kr"></a>是一切法皆不合不散，<a id="a-Ks"></a>无色、<a id="a-Kt"></a>无形、<a id="a-Ku"></a>无对、<a id="a-Kv"></a>一相，<a id="a-Kw"></a>所谓无相。<a id="a-Kx"></a>世尊，<a id="a-Ky"></a>云何是助道法能取阿耨多罗三藐三菩提？<a id="a-Kz"></a>世尊，<a id="a-L0"></a>是不合不散，<a id="a-L1"></a>无色、<a id="a-L2"></a>无形、<a id="a-L3"></a>无对、<a id="a-L4"></a>一相，<a id="a-L5"></a>所谓无相法，<a id="a-L6"></a>无所取，<a id="a-L7"></a>无所舍，<a id="a-L8"></a>譬如虚空无取无舍。<a id="a-L9"></a>”</p>
  <p id="aLA">佛言：<a id="a-LB"></a>“如是，<a id="a-LC"></a>如是，<a id="a-LD"></a>须菩提，<a id="a-LE"></a>诸法自相空，<a id="a-LF"></a>无所取，<a id="a-LG"></a>无所舍。<a id="a-LH"></a>须菩提，<a id="a-LI"></a>有众生不知诸法自相空，<a id="a-LJ"></a>为是众生故显示助道法，<a id="a-LK"></a>令至阿耨多罗三藐三菩提。<a id="a-LL"></a>复次，<a id="a-LM"></a>须菩提，<a id="a-LN"></a>所有色、<a id="a-LO"></a>受、<a id="a-LP"></a>想、<a id="a-LQ"></a>行、<a id="a-LR"></a>识，<a id="a-LS"></a>所有檀那波罗蜜、<a id="a-LT"></a>尸罗波罗蜜、<a id="a-LU"></a>羼提波罗蜜、<a id="a-LV"></a>毗梨耶波罗蜜、<a id="a-LW"></a>禅那波罗蜜、<a id="a-LX"></a>般若波罗蜜，<a id="a-LY"></a>所有内空、<a id="a-LZ"></a>外空乃至无法有法空、<a id="a-La"></a>初禅乃至非有想非无想处、<a id="a-Lb"></a>四念处乃至八圣道分、<a id="a-Lc"></a>三解脱门、<a id="a-Ld"></a>八背舍、<a id="a-Le"></a>九次第定、<a id="a-Lf"></a>佛十力、<a id="a-Lg"></a>四无所畏、<a id="a-Lh"></a>四无礙智、<a id="a-Li"></a>十八不共法、<a id="a-Lj"></a>大慈大悲、<a id="a-Lk"></a>一切种智等诸法，<a id="a-Ll"></a>于是圣法中皆不合不散，<a id="a-Lm"></a>无色、<a id="a-Ln"></a>无形、<a id="a-Lo"></a>无对、<a id="a-Lp"></a>一相，<a id="a-Lq"></a>所谓无相。<a id="a-Lr"></a>以世俗法故为众生说令解，<a id="a-Ls"></a>非以第一义。<a id="a-Lt"></a>须菩提，<a id="a-Lu"></a>于是一切法中，<a id="a-Lv"></a>菩萨摩诃萨以智见如法应学，<a id="a-Lw"></a>学已分别诸法应用、<a id="a-Lx"></a>不应用。<a id="a-Ly"></a>”</p>
  <p id="aLz">须菩提言：<a id="a-M0"></a>“世尊，<a id="a-M1"></a>何等法菩萨分别已应用、<a id="a-M2"></a>不应用？<a id="a-M3"></a>”</p>
  <p id="aM4">佛言：<a id="a-M5"></a>“声闻、<a id="a-M6"></a>辟支佛法分别知不应用，<a id="a-M7"></a>一切种智分别知应用。<a id="a-M8"></a>如是，<a id="a-M9"></a>须菩提，<a id="a-MA"></a>菩萨摩诃萨，<a id="a-MB"></a>于是圣法中应学般若波罗蜜。<a id="a-MC"></a>”</p>
  <p id="aMD">须菩提白佛言：<a id="a-ME"></a>“世尊，<a id="a-MF"></a>何以故说名圣法？<a id="a-MG"></a>何等是圣法？<a id="a-MH"></a>”</p>
  <p id="aMI">佛告须菩提：<a id="a-MJ"></a>“诸声闻、<a id="a-MK"></a>辟支佛，<a id="a-ML"></a>诸菩萨摩诃萨及诸佛，<a id="a-MM"></a>于欲瞋痴不合不散，<a id="a-MN"></a>身见、<a id="a-MO"></a>戒取、<a id="a-MP"></a>疑不合不散，<a id="a-MQ"></a>欲染、<a id="a-MR"></a>瞋恚不合不散，<a id="a-MS"></a>色染、<a id="a-MT"></a>无色染、<a id="a-MU"></a>掉、<a id="a-MV"></a>慢、<a id="a-MW"></a>无明不合不散，<a id="a-MX"></a>初禅乃至第四禅不合不散，<a id="a-MY"></a>慈悲喜舍、<a id="a-MZ"></a>虚空处乃至非有想非无想处不合不散，<a id="a-Ma"></a>四念处乃至八圣道分不合不散，<a id="a-Mb"></a>内空乃至大悲有为性无为性不合不散。<a id="a-Mc"></a>何以故？<a id="a-Md"></a>是一切法皆无色、<a id="a-Me"></a>无形、<a id="a-Mf"></a>无对、<a id="a-Mg"></a>一相，<a id="a-Mh"></a>所谓无相。<a id="a-Mi"></a>无色法与无色法不合不散，<a id="a-Mj"></a>无形法与无形法不合不散，<a id="a-Mk"></a>无对法与无对法不合不散，<a id="a-Ml"></a>一相法与一相法不合不散，<a id="a-Mm"></a>无相法与无相法不合不散。<a id="a-Mn"></a>须菩提，<a id="a-Mo"></a>是无色、<a id="a-Mp"></a>无形、<a id="a-Mq"></a>无礙、<a id="a-Mr"></a>一相，<a id="a-Ms"></a>所谓无相，<a id="a-Mt"></a>般若波罗蜜诸菩萨摩诃萨应学，<a id="a-Mu"></a>学已不得诸法相。<a id="a-Mv"></a>”</p>
  <p id="aMw">须菩提白佛言：<a id="a-Mx"></a>“世尊，<a id="a-My"></a>菩萨摩诃萨不学色相耶？<a id="a-Mz"></a>不学受、<a id="a-N0"></a>想、<a id="a-N1"></a>行、<a id="a-N2"></a>识相耶？<a id="a-N3"></a>不学眼相乃至意相，<a id="a-N4"></a>不学色相乃至法相，<a id="a-N5"></a>不学地种相乃至识种相，<a id="a-N6"></a>不学檀那波罗蜜相、<a id="a-N7"></a>尸罗波罗蜜、<a id="a-N8"></a>羼提波罗蜜、<a id="a-N9"></a>毗梨耶波罗蜜、<a id="a-NA"></a>禅那波罗蜜、<a id="a-NB"></a>般若波罗蜜相？<a id="a-NC"></a>不学内空相乃至无法有法空相？<a id="a-ND"></a>不学初禅相乃至第四禅相？<a id="a-NE"></a>不学慈相乃至舍相？<a id="a-NF"></a>不学无边空相乃至非有想非无想相？<a id="a-NG"></a>不学四念处相乃至八圣道分相？<a id="a-NH"></a>不学空三昧相、<a id="a-NI"></a>无相无作三昧相？<a id="a-NJ"></a>不学八背舍、<a id="a-NK"></a>九次第定相？<a id="a-NL"></a>不学佛十力相、<a id="a-NM"></a>四无所畏相、<a id="a-NN"></a>四无礙智相、<a id="a-NO"></a>十八不共法相、<a id="a-NP"></a>大慈大悲相？<a id="a-NQ"></a>不学苦圣谛相、<a id="a-NR"></a>集灭道圣谛相？<a id="a-NS"></a>不学逆顺十二因缘相？<a id="a-NT"></a>不学有为性相、<a id="a-NU"></a>无为性相耶？<a id="a-NV"></a>世尊，<a id="a-NW"></a>若不学诸法相，<a id="a-NX"></a>菩萨摩诃萨，<a id="a-NY"></a>云何学诸法相若有为、<a id="a-NZ"></a>若无为，<a id="a-Na"></a>学已过声闻、<a id="a-Nb"></a>辟支佛地？<a id="a-Nc"></a>若不过声闻、<a id="a-Nd"></a>辟支佛地，<a id="a-Ne"></a>云何入菩萨位？<a id="a-Nf"></a>若不入菩萨位，<a id="a-Ng"></a>云何当得一切种智？<a id="a-Nh"></a>若不得一切种智，<a id="a-Ni"></a>云何当转法轮？<a id="a-Nj"></a>若不转法轮，<a id="a-Nk"></a>云何以三乘度众生生死？<a id="a-Nl"></a>”</p>
  <p id="aNm">佛告须菩提：<a id="a-Nn"></a>“若诸法实有相，<a id="a-No"></a>菩萨应学是相。<a id="a-Np"></a>须菩提，<a id="a-Nq"></a>以一切法实无相，<a id="a-Nr"></a>无色、<a id="a-Ns"></a>无形、<a id="a-Nt"></a>无对、<a id="a-Nu"></a>一相，<a id="a-Nv"></a>所谓无相。<a id="a-Nw"></a>以是故，<a id="a-Nx"></a>须菩提，<a id="a-Ny"></a>菩萨摩诃萨不学相，<a id="a-Nz"></a>不学无相。<a id="a-O0"></a>何以故？<a id="a-O1"></a>有佛无佛，<a id="a-O2"></a>诸法一相性常住。<a id="a-O3"></a>”</p>
  <p id="aO4">须菩提白佛言：<a id="a-O5"></a>“世尊，<a id="a-O6"></a>若一切法非有相、<a id="a-O7"></a>非无相，<a id="a-O8"></a>菩萨摩诃萨云何修般若波罗蜜？<a id="a-O9"></a>若不修般若波罗蜜不能过声闻、<a id="a-OA"></a>辟支佛地，<a id="a-OB"></a>若不过声闻、<a id="a-OC"></a>辟支佛地不能入菩萨位，<a id="a-OD"></a>若不入菩萨位不得无生法忍，<a id="a-OE"></a>若不得无生法忍不能得诸菩萨神通，<a id="a-OF"></a>若不得菩萨神通不能净佛国土成就众生，<a id="a-OG"></a>若不净佛国土成就众生不能得一切种智，<a id="a-OH"></a>若不得一切种智不能转法轮，<a id="a-OI"></a>若不转法轮不能令众生得须陀洹果、<a id="a-OJ"></a>斯陀含、<a id="a-OK"></a>阿那含、<a id="a-OL"></a>阿罗汉果、<a id="a-OM"></a>辟支佛道，<a id="a-ON"></a>不能令得阿耨多罗三藐三菩提，<a id="a-OO"></a>亦不能令众生得布施福，<a id="a-OP"></a>亦不能令得持戒修定福。<a id="a-OQ"></a>”</p>
  <p id="aOR">佛告须菩提：<a id="a-OS"></a>“如是，<a id="a-OT"></a>如是，<a id="a-OU"></a>诸法无相，<a id="a-OV"></a>非一相，<a id="a-OW"></a>非异相。<a id="a-OX"></a>若修无相是修般若波罗蜜。<a id="a-OY"></a>”</p>
  <p id="aOZ">须菩提言：<a id="a-Oa"></a>“世尊，<a id="a-Ob"></a>云何修无相是修般若波罗蜜？<a id="a-Oc"></a>”</p>
  <p id="aOd">佛言：<a id="a-Oe"></a>“修诸法坏是修般若波罗蜜。<a id="a-Of"></a>”</p>
  <p id="aOg">“世尊，<a id="a-Oh"></a>云何修诸法坏是修般若波罗蜜？<a id="a-Oi"></a>”</p>
  <p id="aOj">佛言：<a id="a-Ok"></a>“修色坏，<a id="a-Ol"></a>是修般若波罗蜜；<a id="a-Om"></a>修受想行识坏，<a id="a-On"></a>是修般若波罗蜜；<a id="a-Oo"></a>修眼坏、<a id="a-Op"></a>耳鼻舌身意法坏，<a id="a-Oq"></a>是修般若波罗蜜；<a id="a-Or"></a>修色法坏、<a id="a-Os"></a>声香味触法坏，<a id="a-Ot"></a>是修般若波罗蜜；<a id="a-Ou"></a>修不净观坏，<a id="a-Ov"></a>是修般若波罗蜜；<a id="a-Ow"></a>修初禅坏、<a id="a-Ox"></a>第二第三第四禅坏，<a id="a-Oy"></a>是修般若波罗蜜；<a id="a-Oz"></a>修慈悲喜舍坏，<a id="a-P0"></a>是修般若波罗蜜；<a id="a-P1"></a>修无边空处、<a id="a-P2"></a>无边识处、<a id="a-P3"></a>无所有处、<a id="a-P4"></a>非有想非无想处坏，<a id="a-P5"></a>是修般若波罗蜜；<a id="a-P6"></a>修念佛、<a id="a-P7"></a>念法、<a id="a-P8"></a>念僧、<a id="a-P9"></a>念戒、<a id="a-PA"></a>念舍、<a id="a-PB"></a>念天、<a id="a-PC"></a>念灭、<a id="a-PD"></a>念阿那般那坏，<a id="a-PE"></a>是修般若波罗蜜；<a id="a-PF"></a>修无常相、<a id="a-PG"></a>苦相、<a id="a-PH"></a>无我相、<a id="a-PI"></a>空相、<a id="a-PJ"></a>集相、<a id="a-PK"></a>因相、<a id="a-PL"></a>生相、<a id="a-PM"></a>缘相、<a id="a-PN"></a>闭相、<a id="a-PO"></a>灭相、<a id="a-PP"></a>妙相、<a id="a-PQ"></a>出相、<a id="a-PR"></a>道相、<a id="a-PS"></a>正相、<a id="a-PT"></a>迹相、<a id="a-PU"></a>离相坏，<a id="a-PV"></a>是修般若波罗蜜；<a id="a-PW"></a>修十二因缘坏，<a id="a-PX"></a>修我相、<a id="a-PY"></a>众生寿命相乃至修知者、<a id="a-PZ"></a>见者相坏，<a id="a-Pa"></a>是修般若波罗蜜；<a id="a-Pb"></a>修常相、<a id="a-Pc"></a>乐相、<a id="a-Pd"></a>净相、<a id="a-Pe"></a>我相坏，<a id="a-Pf"></a>是修般若波罗蜜；<a id="a-Pg"></a>修四念处乃至修八圣道分坏，<a id="a-Ph"></a>是修般若波罗蜜；<a id="a-Pi"></a>修空三昧、<a id="a-Pj"></a>无相三昧、<a id="a-Pk"></a>无作三昧坏，<a id="a-Pl"></a>是修般若波罗蜜；<a id="a-Pm"></a>修八背舍、<a id="a-Pn"></a>九次第定坏，<a id="a-Po"></a>是修般若波罗蜜；<a id="a-Pp"></a>修有觉有观三昧、<a id="a-Pq"></a>无觉有观三昧、<a id="a-Pr"></a>无觉无观三昧坏，<a id="a-Ps"></a>是修般若波罗蜜；<a id="a-Pt"></a>修苦圣谛、<a id="a-Pu"></a>集圣谛、<a id="a-Pv"></a>灭圣谛、<a id="a-Pw"></a>道圣谛坏，<a id="a-Px"></a>是修般若波罗蜜；<a id="a-Py"></a>修苦智、<a id="a-Pz"></a>集智、<a id="a-Q0"></a>灭智、<a id="a-Q1"></a>道智坏，<a id="a-Q2"></a>是修般若波罗蜜；<a id="a-Q3"></a>修尽智、<a id="a-Q4"></a>无生智坏，<a id="a-Q5"></a>是修般若波罗蜜；<a id="a-Q6"></a>修法智、<a id="a-Q7"></a>比智、<a id="a-Q8"></a>世智、<a id="a-Q9"></a>他心智坏，<a id="a-QA"></a>是修般若波罗蜜；<a id="a-QB"></a>修檀那波罗蜜坏，<a id="a-QC"></a>是修般若波罗蜜；<a id="a-QD"></a>修尸罗波罗蜜、<a id="a-QE"></a>羼提波罗蜜、<a id="a-QF"></a>毗梨耶波罗蜜、<a id="a-QG"></a>禅那波罗蜜、<a id="a-QH"></a>般若波罗蜜坏，<a id="a-QI"></a>是修般若波罗蜜；<a id="a-QJ"></a>修内空、<a id="a-QK"></a>外空、<a id="a-QL"></a>内外空、<a id="a-QM"></a>空空、<a id="a-QN"></a>大空、<a id="a-QO"></a>第一义空、<a id="a-QP"></a>有为空、<a id="a-QQ"></a>无为空、<a id="a-QR"></a>毕竟空、<a id="a-QS"></a>无始空、<a id="a-QT"></a>散空、<a id="a-QU"></a>性空、<a id="a-QV"></a>诸法空、<a id="a-QW"></a>自相空、<a id="a-QX"></a>不可得空、<a id="a-QY"></a>无法空、<a id="a-QZ"></a>有法空、<a id="a-Qa"></a>无法有法空坏，<a id="a-Qb"></a>是修般若波罗蜜；<a id="a-Qc"></a>修佛十力、<a id="a-Qd"></a>四无所畏、<a id="a-Qe"></a>四无礙智、<a id="a-Qf"></a>十八不共法坏，<a id="a-Qg"></a>是修般若波罗蜜；<a id="a-Qh"></a>修须陀洹果、<a id="a-Qi"></a>斯陀含果、<a id="a-Qj"></a>阿那含果、<a id="a-Qk"></a>阿罗汉果、<a id="a-Ql"></a>辟支佛道坏，<a id="a-Qm"></a>是修般若波罗蜜；<a id="a-Qn"></a>修一切智坏，<a id="a-Qo"></a>是修般若波罗蜜；<a id="a-Qp"></a>修断一切烦恼习坏，<a id="a-Qq"></a>是修般若波罗蜜。<a id="a-Qr"></a>”</p>
  <p id="aQs">须菩提白佛言：<a id="a-Qt"></a>“世尊，<a id="a-Qu"></a>云何名修色坏，<a id="a-Qv"></a>乃至修断一切烦恼习坏，<a id="a-Qw"></a>是修般若波罗蜜？<a id="a-Qx"></a>”</p>
  <p id="aQy">佛告须菩提：<a id="a-Qz"></a>“菩萨摩诃萨行般若波罗蜜时，<a id="a-R0"></a>不念有色法，<a id="a-R1"></a>是修般若波罗蜜；<a id="a-R2"></a>不念有受、<a id="a-R3"></a>想、<a id="a-R4"></a>行、<a id="a-R5"></a>识，<a id="a-R6"></a>乃至不念有断一切烦恼习法，<a id="a-R7"></a>是修般若波罗蜜。<a id="a-R8"></a>何以故？<a id="a-R9"></a>有法念者，<a id="a-RA"></a>不修般若波罗蜜。<a id="a-RB"></a>须菩提，<a id="a-RC"></a>有法念者，<a id="a-RD"></a>不修檀那波罗蜜、<a id="a-RE"></a>尸罗波罗蜜、<a id="a-RF"></a>羼提波罗蜜、<a id="a-RG"></a>毗梨耶波罗蜜、<a id="a-RH"></a>禅那波罗蜜、<a id="a-RI"></a>般若波罗蜜。<a id="a-RJ"></a>何以故？<a id="a-RK"></a>须菩提，<a id="a-RL"></a>是人著法，<a id="a-RM"></a>不行檀那波罗蜜乃至般若波罗蜜。<a id="a-RN"></a>如是著者，<a id="a-RO"></a>无有解脱，<a id="a-RP"></a>无有道，<a id="a-RQ"></a>无有涅槃。<a id="a-RR"></a>有法念者，<a id="a-RS"></a>不修四念处、<a id="a-RT"></a>四正勤、<a id="a-RU"></a>四如意足、<a id="a-RV"></a>五根、<a id="a-RW"></a>五力、<a id="a-RX"></a>七觉分、<a id="a-RY"></a>八圣道分，<a id="a-RZ"></a>不修空三昧乃至不修一切种智。<a id="a-Ra"></a>何以故？<a id="a-Rb"></a>是人著法故。<a id="a-Rc"></a>”</p>
  <p id="aRd">须菩提白佛言：<a id="a-Re"></a>“世尊，<a id="a-Rf"></a>何等是有法？<a id="a-Rg"></a>何等是无法？<a id="a-Rh"></a>”</p>
  <p id="aRi">佛告须菩提：<a id="a-Rj"></a>“二者是有法，<a id="a-Rk"></a>不二者是无法。<a id="a-Rl"></a>”</p>
  <p id="aRm">“世尊，<a id="a-Rn"></a>何等是二？<a id="a-Ro"></a>”</p>
  <p id="aRp">佛言：<a id="a-Rq"></a>“色相是二，<a id="a-Rr"></a>受、<a id="a-Rs"></a>想、<a id="a-Rt"></a>行、<a id="a-Ru"></a>识相是二，<a id="a-Rv"></a>眼相乃至意相是二，<a id="a-Rw"></a>色相乃至法相是二，<a id="a-Rx"></a>檀那波罗蜜乃至佛相、<a id="a-Ry"></a>阿耨多罗三藐三菩提相、<a id="a-Rz"></a>有为无为性相是二。<a id="a-S0"></a>须菩提，<a id="a-S1"></a>一切相皆是二，<a id="a-S2"></a>一切二皆是有法，<a id="a-S3"></a>适有有法便有生死，<a id="a-S4"></a>适有生死不得离生老病死忧悲苦恼。<a id="a-S5"></a>以是因缘故，<a id="a-S6"></a>须菩提，<a id="a-S7"></a>当知二相者，<a id="a-S8"></a>无有檀那波罗蜜乃至般若波罗蜜，<a id="a-S9"></a>无有道，<a id="a-SA"></a>无有果，<a id="a-SB"></a>乃至无有顺忍，<a id="a-SC"></a>何况见色相乃至见一切种智相？<a id="a-SD"></a>若无修道，<a id="a-SE"></a>云何得须陀洹果乃至阿罗汉果、<a id="a-SF"></a>辟支佛道、<a id="a-SG"></a>阿耨多罗三藐三菩提及断一切烦恼习？<a id="a-SH"></a>”</p>
 </body>
</html>