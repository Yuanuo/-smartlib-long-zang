<!doctype html>
<html id="z3IBTApAp" data-ver="1542">
 <head>
  <meta charset="utf-8">
  <meta author="鸠摩罗什">
  <meta author="僧叡">
  <meta library="龙藏">
  <meta catalog="大乘般若部">
  <meta period="姚秦">
 </head>
 <body>
  <h1 id="a1">摩诃般若波罗蜜经卷第二十七</h1>
  <h2 id="a2">四摄品第七十八之余</h2>
  <p id="a3">“云何为四无所畏？<a id="a-4"></a>佛作诚言：<a id="a-5"></a>‘我是一切正智人，<a id="a-6"></a>若有沙门、<a id="a-7"></a>婆罗门，<a id="a-8"></a>若天、<a id="a-9"></a>若魔、<a id="a-A"></a>若梵、<a id="a-B"></a>若复余众，<a id="a-C"></a>如实言是法不知，<a id="a-D"></a>乃至不见是微畏相。<a id="a-E"></a>以是故，<a id="a-F"></a>我得安隐，<a id="a-G"></a>得无所畏，<a id="a-H"></a>安住圣主处，<a id="a-I"></a>在大众中作师子吼，<a id="a-J"></a>能转梵轮。<a id="a-K"></a>诸沙门、<a id="a-L"></a>婆罗门，<a id="a-M"></a>若天、<a id="a-N"></a>若魔、<a id="a-O"></a>若梵、<a id="a-P"></a>若复余众实不能转。<a id="a-Q"></a>’一无畏也。<a id="a-R"></a>佛作诚言：<a id="a-S"></a>‘我一切漏尽，<a id="a-T"></a>若有沙门、<a id="a-U"></a>婆罗门，<a id="a-V"></a>若天、<a id="a-W"></a>若魔、<a id="a-X"></a>若梵、<a id="a-Y"></a>若复余众，<a id="a-Z"></a>如实言是漏不尽，<a id="a-a"></a>乃至不见是微畏相。<a id="a-b"></a>以是故，<a id="a-c"></a>我得安隐，<a id="a-d"></a>得无所畏，<a id="a-e"></a>安住圣主处，<a id="a-f"></a>在大众中作师子吼，<a id="a-g"></a>能转梵轮。<a id="a-h"></a>诸沙门、<a id="a-i"></a>婆罗门，<a id="a-j"></a>若天、<a id="a-k"></a>若魔、<a id="a-l"></a>若梵、<a id="a-m"></a>若复余众实不能转。<a id="a-n"></a>’二无畏也。<a id="a-o"></a>佛作诚言：<a id="a-p"></a>‘我说障法，<a id="a-q"></a>若有沙门、<a id="a-r"></a>婆罗门，<a id="a-s"></a>若天、<a id="a-t"></a>若魔、<a id="a-u"></a>若梵、<a id="a-v"></a>若复余众，<a id="a-w"></a>如实言受是法不障道，<a id="a-x"></a>乃至不见是微畏相。<a id="a-y"></a>以是故，<a id="a-z"></a>我得安隐，<a id="a-10"></a>得无所畏，<a id="a-11"></a>安住圣主处，<a id="a-12"></a>在大众中作师子吼，<a id="a-13"></a>能转梵轮。<a id="a-14"></a>诸沙门、<a id="a-15"></a>婆罗门，<a id="a-16"></a>若天、<a id="a-17"></a>若魔、<a id="a-18"></a>若梵、<a id="a-19"></a>若复余众实不能转。<a id="a-1A"></a>’三无畏也。<a id="a-1B"></a>佛作诚言：<a id="a-1C"></a>‘我所说圣道能出世间，<a id="a-1D"></a>随是行能尽苦，<a id="a-1E"></a>若有沙门、<a id="a-1F"></a>婆罗门，<a id="a-1G"></a>若天、<a id="a-1H"></a>若魔、<a id="a-1I"></a>若梵、<a id="a-1J"></a>若复余众，<a id="a-1K"></a>如实言行是道不能出世间、<a id="a-1L"></a>不能尽苦，<a id="a-1M"></a>乃至不见是微畏相。<a id="a-1N"></a>以是故，<a id="a-1O"></a>我得安隐，<a id="a-1P"></a>得无所畏，<a id="a-1Q"></a>安住圣主处，<a id="a-1R"></a>在大众中师子吼，<a id="a-1S"></a>能转梵轮。<a id="a-1T"></a>诸沙门、<a id="a-1U"></a>婆罗门，<a id="a-1V"></a>若天、<a id="a-1W"></a>若魔、<a id="a-1X"></a>若梵、<a id="a-1Y"></a>若复余众实不能转。<a id="a-1Z"></a>’四无畏也。</p>
  <p id="a1a">“云何为四无礙智？<a id="a-1b"></a>一者、<a id="a-1c"></a>义无礙智，<a id="a-1d"></a>二者、<a id="a-1e"></a>法无礙智，<a id="a-1f"></a>三者、<a id="a-1g"></a>辞无礙智，<a id="a-1h"></a>四者、<a id="a-1i"></a>乐说无礙智。<a id="a-1j"></a>云何为义无礙智？<a id="a-1k"></a>缘义智慧是为义无礙智。<a id="a-1l"></a>云何为法无礙智？<a id="a-1m"></a>缘法智慧是为法无礙智。<a id="a-1n"></a>云何为辞无礙智？<a id="a-1o"></a>缘辞智慧是为辞无礙智。<a id="a-1p"></a>云何为乐说无礙智？<a id="a-1q"></a>缘乐说智慧是为乐说无礙智。</p>
  <p id="a1r">“云何为十八不共法？<a id="a-1s"></a>一诸佛身无失，<a id="a-1t"></a>二口无失，<a id="a-1u"></a>三念无失，<a id="a-1v"></a>四无异想，<a id="a-1w"></a>五无不定心，<a id="a-1x"></a>六无不知已舍心，<a id="a-1y"></a>七欲无减，<a id="a-1z"></a>八精进无减，<a id="a-20"></a>九念无减，<a id="a-21"></a>十慧无减，<a id="a-22"></a>十一解脱无减，<a id="a-23"></a>十二解脱知见无减，<a id="a-24"></a>十三一切身业随智慧行，<a id="a-25"></a>十四一切口业随智慧行，<a id="a-26"></a>十五一切意业随智慧行，<a id="a-27"></a>十六智慧知过去世无礙，<a id="a-28"></a>十七智慧知未来世无礙，<a id="a-29"></a>十八智慧知现在世无礙。</p>
  <p id="a2A">“云何三十二相？<a id="a-2B"></a>一者、<a id="a-2C"></a>足下安平立平如奁底；<a id="a-2D"></a>二者、<a id="a-2E"></a>足下千辐辋轮，<a id="a-2F"></a>轮相具足；<a id="a-2G"></a>三者、<a id="a-2H"></a>手足指长胜于余人；<a id="a-2I"></a>四者、<a id="a-2J"></a>手足柔软胜余身分；<a id="a-2K"></a>五者、<a id="a-2L"></a>足跟广具足满好；<a id="a-2M"></a>六者、<a id="a-2N"></a>手足指合缦网，<a id="a-2O"></a>妙好胜于余人；<a id="a-2P"></a>七者、<a id="a-2Q"></a>足趺高平好与跟相称；<a id="a-2R"></a>八者、<a id="a-2S"></a>伊泥延鹿腨腨纤好，<a id="a-2T"></a>如伊泥延鹿王；<a id="a-2U"></a>九者、<a id="a-2V"></a>平住两手摩膝；<a id="a-2W"></a>十者、<a id="a-2X"></a>阴藏相如马王、<a id="a-2Y"></a>象王；<a id="a-2Z"></a>十一者、<a id="a-2a"></a>身纵广等如尼俱卢树；<a id="a-2b"></a>十二者、<a id="a-2c"></a>一一孔一毛生，<a id="a-2d"></a>色青柔软而右旋；<a id="a-2e"></a>十三者、<a id="a-2f"></a>毛上向青色，<a id="a-2g"></a>柔软而右旋；<a id="a-2h"></a>十四者、<a id="a-2i"></a>金色相，<a id="a-2j"></a>其色微妙胜阎浮檀金；<a id="a-2k"></a>十五者、<a id="a-2l"></a>身光面一丈；<a id="a-2m"></a>十六者、<a id="a-2n"></a>皮薄细滑，<a id="a-2o"></a>不受尘垢，<a id="a-2p"></a>不停蚊蚋；<a id="a-2q"></a>十七者、<a id="a-2r"></a>七处满，<a id="a-2s"></a>两足下，<a id="a-2t"></a>两手中，<a id="a-2u"></a>两肩上，<a id="a-2v"></a>项中，<a id="a-2w"></a>皆满字相分明；<a id="a-2x"></a>十八者、<a id="a-2y"></a>两腋下满；<a id="a-2z"></a>十九者、<a id="a-30"></a>上身如师子；<a id="a-31"></a>二十者、<a id="a-32"></a>身广端直；<a id="a-33"></a>二十一者、<a id="a-34"></a>肩圆好；<a id="a-35"></a>二十二者、<a id="a-36"></a>四十齿；<a id="a-37"></a>二十三者、<a id="a-38"></a>齿白齐密而根深；<a id="a-39"></a>二十四者、<a id="a-3A"></a>四牙最白而大；<a id="a-3B"></a>二十五者、<a id="a-3C"></a>方颊车如师子；<a id="a-3D"></a>二十六者、<a id="a-3E"></a>味中得上味，<a id="a-3F"></a>咽中二处津液流出；<a id="a-3G"></a>二十七者、<a id="a-3H"></a>舌大软薄，<a id="a-3I"></a>能覆面至耳发际；<a id="a-3J"></a>二十八者、<a id="a-3K"></a>梵音深远，<a id="a-3L"></a>如迦兰频伽声；<a id="a-3M"></a>二十九者、<a id="a-3N"></a>眼色如金精；<a id="a-3O"></a>三十者、<a id="a-3P"></a>眼睫如牛王；<a id="a-3Q"></a>三十一者、<a id="a-3R"></a>眉间白毫相，<a id="a-3S"></a>软白如兜罗绵；<a id="a-3T"></a>三十二者、<a id="a-3U"></a>顶髻肉骨成。<a id="a-3V"></a>是三十二相佛身成就，<a id="a-3W"></a>光明遍照三千大千世界。<a id="a-3X"></a>若欲广照则遍满十方无量阿僧祇国土，<a id="a-3Y"></a>为众生故受丈光。<a id="a-3Z"></a>若放无量光明，<a id="a-3a"></a>则无日月时节岁数。<a id="a-3b"></a>佛音声遍满三千大千世界，<a id="a-3c"></a>若欲大声则遍满十方无量阿僧祇世界，<a id="a-3d"></a>随众生多少音声遍至。</p>
  <p id="a3e">“云何为八十随形好？<a id="a-3f"></a>一者、<a id="a-3g"></a>无见顶；<a id="a-3h"></a>二者、<a id="a-3i"></a>鼻直高好孔不现；<a id="a-3j"></a>三者、<a id="a-3k"></a>眉如初生月绀琉璃色；<a id="a-3l"></a>四者、<a id="a-3m"></a>耳轮埵成；<a id="a-3n"></a>五者、<a id="a-3o"></a>身坚实如那罗延；<a id="a-3p"></a>六者、<a id="a-3q"></a>骨际如钩锁；<a id="a-3r"></a>七者、<a id="a-3s"></a>身一时回如象王；<a id="a-3t"></a>八者、<a id="a-3u"></a>行时足去地四寸而印文现；<a id="a-3v"></a>九者、<a id="a-3w"></a>爪如赤铜色薄而润泽；<a id="a-3x"></a>十者、<a id="a-3y"></a>膝骨坚著圆好；<a id="a-3z"></a>十一者、<a id="a-40"></a>身净洁；<a id="a-41"></a>十二者、<a id="a-42"></a>身柔软；<a id="a-43"></a>十三者、<a id="a-44"></a>身不曲；<a id="a-45"></a>十四者、<a id="a-46"></a>指长纤圆；<a id="a-47"></a>十五者、<a id="a-48"></a>指文庄严；<a id="a-49"></a>十六者、<a id="a-4A"></a>脉深；<a id="a-4B"></a>十七者、<a id="a-4C"></a>踝不见；<a id="a-4D"></a>十八者、<a id="a-4E"></a>身润泽；<a id="a-4F"></a>十九者、<a id="a-4G"></a>身自持不逶迤；<a id="a-4H"></a>二十者、<a id="a-4I"></a>身满足；<a id="a-4J"></a>二十一者、<a id="a-4K"></a>识满足；<a id="a-4L"></a>二十二者、<a id="a-4M"></a>容仪备足；<a id="a-4N"></a>二十三者、<a id="a-4O"></a>住处安无能动者、；<a id="a-4P"></a>二十四者、<a id="a-4Q"></a>威震一切；<a id="a-4R"></a>二十五者、<a id="a-4S"></a>一切乐观；<a id="a-4T"></a>二十六者、<a id="a-4U"></a>面不大长；<a id="a-4V"></a>二十七者、<a id="a-4W"></a>正容貌不挠色；<a id="a-4X"></a>二十八者、<a id="a-4Y"></a>面具足满；<a id="a-4Z"></a>二十九者、<a id="a-4a"></a>唇赤如频婆果色；<a id="a-4b"></a>三十者、<a id="a-4c"></a>音响深；<a id="a-4d"></a>三十一者、<a id="a-4e"></a>脐深圆好；<a id="a-4f"></a>三十二者、<a id="a-4g"></a>毛右旋；<a id="a-4h"></a>三十三者、<a id="a-4i"></a>手足满；<a id="a-4j"></a>三十四者、<a id="a-4k"></a>手足如意；<a id="a-4l"></a>三十五者、<a id="a-4m"></a>手文明直；<a id="a-4n"></a>三十六者、<a id="a-4o"></a>手文长；<a id="a-4p"></a>三十七者、<a id="a-4q"></a>手文不断；<a id="a-4r"></a>三十八者、<a id="a-4s"></a>一切恶心众生见者、<a id="a-4t"></a>和悦；<a id="a-4u"></a>三十九者、<a id="a-4v"></a>面广姝好；<a id="a-4w"></a>四十者、<a id="a-4x"></a>面净满如月；<a id="a-4y"></a>四十一者、<a id="a-4z"></a>随众生意和悦与语；<a id="a-50"></a>四十二者、<a id="a-51"></a>毛孔出香气；<a id="a-52"></a>四十三者、<a id="a-53"></a>口出无上香；<a id="a-54"></a>四十四者、<a id="a-55"></a>仪容如师子；<a id="a-56"></a>四十五者、<a id="a-57"></a>进止如象王；<a id="a-58"></a>四十六者、<a id="a-59"></a>行法如鹅王；<a id="a-5A"></a>四十七者、<a id="a-5B"></a>头如摩陀那果；<a id="a-5C"></a>四十八者、<a id="a-5D"></a>一切声分具足；<a id="a-5E"></a>四十九者、<a id="a-5F"></a>牙利；<a id="a-5G"></a>五十者、<a id="a-5H"></a>舌色赤；<a id="a-5I"></a>五十一者、<a id="a-5J"></a>舌薄；<a id="a-5K"></a>五十二者、<a id="a-5L"></a>毛红色；<a id="a-5M"></a>五十三者、<a id="a-5N"></a>毛洁净；<a id="a-5O"></a>五十四者、<a id="a-5P"></a>广长眼；<a id="a-5Q"></a>五十五者、<a id="a-5R"></a>孔门相具；<a id="a-5S"></a>五十六者、<a id="a-5T"></a>手足赤白如莲华色；<a id="a-5U"></a>五十七者、<a id="a-5V"></a>脐不出；<a id="a-5W"></a>五十八者、<a id="a-5X"></a>腹不现；<a id="a-5Y"></a>五十九者、<a id="a-5Z"></a>细腹；<a id="a-5a"></a>六十者、<a id="a-5b"></a>身不倾动；<a id="a-5c"></a>六十一者、<a id="a-5d"></a>身持重；<a id="a-5e"></a>六十二者、<a id="a-5f"></a>其身大；<a id="a-5g"></a>六十三者、<a id="a-5h"></a>身长；<a id="a-5i"></a>六十四者、<a id="a-5j"></a>手足洁净软泽；<a id="a-5k"></a>六十五者、<a id="a-5l"></a>边光各一丈；<a id="a-5m"></a>六十六者、<a id="a-5n"></a>光照身而行；<a id="a-5o"></a>六十七者、<a id="a-5p"></a>等视众生；<a id="a-5q"></a>六十八者、<a id="a-5r"></a>不轻众生；<a id="a-5s"></a>六十九者、<a id="a-5t"></a>随众生音声不过不减；<a id="a-5u"></a>七十者、<a id="a-5v"></a>说法不著；<a id="a-5w"></a>七十一者、<a id="a-5x"></a>随众语言而为说法；<a id="a-5y"></a>七十二者、<a id="a-5z"></a>一发音报众声；<a id="a-60"></a>七十三者、<a id="a-61"></a>次第有因缘说法；<a id="a-62"></a>七十四者、<a id="a-63"></a>一切众生不能尽观相；<a id="a-64"></a>七十五者、<a id="a-65"></a>观者无厌足；<a id="a-66"></a>七十六者、<a id="a-67"></a>发长好；<a id="a-68"></a>七十七者、<a id="a-69"></a>发不乱；<a id="a-6A"></a>七十八者、<a id="a-6B"></a>发旋好；<a id="a-6C"></a>七十九者、<a id="a-6D"></a>发色如青珠；<a id="a-6E"></a>八十者、<a id="a-6F"></a>手足有德相。<a id="a-6G"></a>须菩提，<a id="a-6H"></a>是为八十随形好佛身成就。</p>
  <p id="a6I">“复次，<a id="a-6J"></a>须菩提，<a id="a-6K"></a>菩萨摩诃萨行般若波罗蜜时教化众生：<a id="a-6L"></a>‘善男子，<a id="a-6M"></a>当善学分别诸字，<a id="a-6N"></a>亦当善知一字乃至四十二字。<a id="a-6O"></a>一切语言皆入初字门，<a id="a-6P"></a>一切语言亦入第二字门乃至第四十二字门。<a id="a-6Q"></a>一切语言皆入其中，<a id="a-6R"></a>一字皆入四十二字，<a id="a-6S"></a>四十二字亦入一字。<a id="a-6T"></a>’是众生应如是善学四十二字，<a id="a-6U"></a>善学四十二字已能善说字法，<a id="a-6V"></a>善说字法已善说无字法。<a id="a-6W"></a>须菩提，<a id="a-6X"></a>如佛善知字法，<a id="a-6Y"></a>善知字，<a id="a-6Z"></a>善知无字，<a id="a-6a"></a>为无字法故说字法。<a id="a-6b"></a>何以故？<a id="a-6c"></a>须菩提，<a id="a-6d"></a>过一切名字法故名为佛法。</p>
  <p id="a6e">“如是，<a id="a-6f"></a>须菩提，<a id="a-6g"></a>菩萨摩诃萨以二施摄取众生，<a id="a-6h"></a>所谓财施、<a id="a-6i"></a>法施，<a id="a-6j"></a>是为菩萨希有难及事。<a id="a-6k"></a>云何为菩萨摩诃萨爱语摄受众生？<a id="a-6l"></a>菩萨摩诃萨以六波罗蜜为众生说法，<a id="a-6m"></a>作是言：<a id="a-6n"></a>‘汝行六波罗蜜，<a id="a-6o"></a>摄一切善法。<a id="a-6p"></a>’云何为菩萨摩诃萨利行摄取众生？<a id="a-6q"></a>菩萨摩诃萨长夜教化众生令行六波罗蜜。<a id="a-6r"></a>云何为菩萨摩诃萨同事摄取众生？<a id="a-6s"></a>菩萨摩诃萨以六神通力故，<a id="a-6t"></a>种种变化入六道中，<a id="a-6u"></a>与众生同事，<a id="a-6v"></a>以此四事而摄取之。<a id="a-6w"></a>”</p>
  <p id="a6x">须菩提白佛言：<a id="a-6y"></a>“世尊，<a id="a-6z"></a>若众生毕竟不可得，<a id="a-70"></a>法亦不可得，<a id="a-71"></a>法性亦不可得，<a id="a-72"></a>毕竟空，<a id="a-73"></a>无始空故。<a id="a-74"></a>世尊，<a id="a-75"></a>菩萨摩诃萨云何行般若波罗蜜，<a id="a-76"></a>行禅波罗蜜、<a id="a-77"></a>毗梨耶波罗蜜、<a id="a-78"></a>羼提波罗蜜、<a id="a-79"></a>尸罗波罗蜜、<a id="a-7A"></a>檀波罗蜜时，<a id="a-7B"></a>行四禅、<a id="a-7C"></a>四无量心、<a id="a-7D"></a>四无色定、<a id="a-7E"></a>三十七助道法、<a id="a-7F"></a>十八空，<a id="a-7G"></a>行空无相无作三昧、<a id="a-7H"></a>八背舍、<a id="a-7I"></a>九次第定、<a id="a-7J"></a>佛十力、<a id="a-7K"></a>四无所畏、<a id="a-7L"></a>四无礙智、<a id="a-7M"></a>十八不共法、<a id="a-7N"></a>三十二相、<a id="a-7O"></a>八十随形好？<a id="a-7P"></a>云何住报得五神通为众生说法？<a id="a-7Q"></a>众生实不可得，<a id="a-7R"></a>众生不可得故，<a id="a-7S"></a>色不可得乃至识亦不可得；<a id="a-7T"></a>五阴不可得故，<a id="a-7U"></a>六波罗蜜乃至八十随形好皆不可得；<a id="a-7V"></a>是不可得中，<a id="a-7W"></a>无众生，<a id="a-7X"></a>无色乃至无八十随形好。<a id="a-7Y"></a>世尊，<a id="a-7Z"></a>云何菩萨摩诃萨行般若波罗蜜为众生说法？<a id="a-7a"></a>世尊，<a id="a-7b"></a>菩萨行般若波罗蜜时，<a id="a-7c"></a>菩萨尚不可得，<a id="a-7d"></a>何况当有菩萨法？<a id="a-7e"></a>”</p>
  <p id="a7f">佛告须菩提：<a id="a-7g"></a>“如是，<a id="a-7h"></a>如是，<a id="a-7i"></a>如汝所言。<a id="a-7j"></a>众生不可得故，<a id="a-7k"></a>当知是内空、<a id="a-7l"></a>外空、<a id="a-7m"></a>内外空、<a id="a-7n"></a>空空、<a id="a-7o"></a>大空、<a id="a-7p"></a>第一义空、<a id="a-7q"></a>有为空、<a id="a-7r"></a>无为空、<a id="a-7s"></a>毕竟空、<a id="a-7t"></a>无始空、<a id="a-7u"></a>散空、<a id="a-7v"></a>诸法空、<a id="a-7w"></a>自相空、<a id="a-7x"></a>性空、<a id="a-7y"></a>不可得空、<a id="a-7z"></a>无法空、<a id="a-80"></a>有法空、<a id="a-81"></a>无法有法空。<a id="a-82"></a>众生不可得故，<a id="a-83"></a>当知五阴空，<a id="a-84"></a>十二入空，<a id="a-85"></a>十八界空，<a id="a-86"></a>十二因缘空，<a id="a-87"></a>四谛空，<a id="a-88"></a>我、<a id="a-89"></a>众生、<a id="a-8A"></a>寿命者、<a id="a-8B"></a>生者、<a id="a-8C"></a>养者、<a id="a-8D"></a>育者、<a id="a-8E"></a>众数者、<a id="a-8F"></a>人者、<a id="a-8G"></a>作者、<a id="a-8H"></a>使作者、<a id="a-8I"></a>起者、<a id="a-8J"></a>使起者、<a id="a-8K"></a>受者、<a id="a-8L"></a>使受者、<a id="a-8M"></a>知者、<a id="a-8N"></a>见者皆空。<a id="a-8O"></a>众生不可得故，<a id="a-8P"></a>当知四禅空、<a id="a-8Q"></a>四无量心空、<a id="a-8R"></a>四无色定空，<a id="a-8S"></a>当知四念处空乃至八圣道分空、<a id="a-8T"></a>空空、<a id="a-8U"></a>无相空、<a id="a-8V"></a>无作空、<a id="a-8W"></a>八背舍空、<a id="a-8X"></a>九次第定空。<a id="a-8Y"></a>众生不可得故，<a id="a-8Z"></a>当知佛十力空、<a id="a-8a"></a>四无所畏空、<a id="a-8b"></a>四无礙智空、<a id="a-8c"></a>十八不共法空，<a id="a-8d"></a>当知须陀洹果空、<a id="a-8e"></a>斯陀含果空、<a id="a-8f"></a>阿那含果空、<a id="a-8g"></a>阿罗汉果空、<a id="a-8h"></a>辟支佛道空，<a id="a-8i"></a>当知菩萨地空、<a id="a-8j"></a>阿耨多罗三藐三菩提空。<a id="a-8k"></a>须菩提，<a id="a-8l"></a>菩萨摩诃萨如是见一切法空，<a id="a-8m"></a>为众生说法不失诸空相。<a id="a-8n"></a>是菩萨如是观时知一切法无礙，<a id="a-8o"></a>知一切法无礙已不坏诸法相不二不分别，<a id="a-8p"></a>但为众生如实说法。<a id="a-8q"></a>譬如佛所化人，<a id="a-8r"></a>化人复化作无量千万亿人，<a id="a-8s"></a>有教令布施者，<a id="a-8t"></a>有教持戒，<a id="a-8u"></a>有教忍辱，<a id="a-8v"></a>有教精进，<a id="a-8w"></a>有教禅定，<a id="a-8x"></a>有教智慧，<a id="a-8y"></a>有教四禅、<a id="a-8z"></a>四无量心、<a id="a-90"></a>四无色定者。<a id="a-91"></a>于汝意云何？<a id="a-92"></a>佛所化人，<a id="a-93"></a>有分别破坏诸法不？<a id="a-94"></a>”</p>
  <p id="a95">须菩提言：<a id="a-96"></a>“不也，<a id="a-97"></a>世尊。<a id="a-98"></a>是化人无心，<a id="a-99"></a>无心数法，<a id="a-9A"></a>云何分别破坏诸法？<a id="a-9B"></a>”</p>
  <p id="a9C">“以是故，<a id="a-9D"></a>须菩提当知，<a id="a-9E"></a>菩萨摩诃萨行般若波罗蜜，<a id="a-9F"></a>为众生如应说法拔出众生于颠倒地，<a id="a-9G"></a>令众生各得如所应住地，<a id="a-9H"></a>以不缚不脱法故。<a id="a-9I"></a>何以故？<a id="a-9J"></a>须菩提，<a id="a-9K"></a>色不缚不脱，<a id="a-9L"></a>受、<a id="a-9M"></a>想、<a id="a-9N"></a>行、<a id="a-9O"></a>识不缚不脱，<a id="a-9P"></a>色无缚无脱不是色，<a id="a-9Q"></a>受、<a id="a-9R"></a>想、<a id="a-9S"></a>行、<a id="a-9T"></a>识无缚无脱不是识。<a id="a-9U"></a>何以故？<a id="a-9V"></a>色毕竟清净故，<a id="a-9W"></a>受、<a id="a-9X"></a>想、<a id="a-9Y"></a>行、<a id="a-9Z"></a>识乃至一切法若有为、<a id="a-9a"></a>若无为亦毕竟清净故。<a id="a-9b"></a>如是，<a id="a-9c"></a>须菩提，<a id="a-9d"></a>菩萨摩诃萨为众生说法，<a id="a-9e"></a>亦不得众生及一切法。<a id="a-9f"></a>一切法不可得故，<a id="a-9g"></a>菩萨以不住法故住诸法相中，<a id="a-9h"></a>所谓色空乃至有为无为法空。<a id="a-9i"></a>何以故？<a id="a-9j"></a>色乃至有为无为法，<a id="a-9k"></a>自性不可得故无有住处，<a id="a-9l"></a>无所有法不住无所有法，<a id="a-9m"></a>自性法不住自性法，<a id="a-9n"></a>他性法不住他性法。<a id="a-9o"></a>何以故？<a id="a-9p"></a>是一切法皆不可得故，<a id="a-9q"></a>不可得法当住何处？<a id="a-9r"></a>如是，<a id="a-9s"></a>须菩提，<a id="a-9t"></a>菩萨摩诃萨行般若波罗蜜，<a id="a-9u"></a>以是诸空，<a id="a-9v"></a>能如是说法，<a id="a-9w"></a>如是行般若波罗蜜，<a id="a-9x"></a>于诸佛及声闻、<a id="a-9y"></a>辟支佛无有过。<a id="a-9z"></a>何以故？<a id="a-A0"></a>诸佛及菩萨、<a id="a-A1"></a>辟支佛、<a id="a-A2"></a>阿罗汉得是法已，<a id="a-A3"></a>为众生说法，<a id="a-A4"></a>亦不转诸法相。<a id="a-A5"></a>何以故？<a id="a-A6"></a>如法性实际不可转故。<a id="a-A7"></a>所以者何？<a id="a-A8"></a>诸法性无故。<a id="a-A9"></a>”</p>
  <p id="aAA">须菩提白佛言：<a id="a-AB"></a>“世尊，<a id="a-AC"></a>若法性如实际不转，<a id="a-AD"></a>色与法性异不？<a id="a-AE"></a>色与如实际异不？<a id="a-AF"></a>受、<a id="a-AG"></a>想、<a id="a-AH"></a>行、<a id="a-AI"></a>识乃至有为无为法、<a id="a-AJ"></a>世间出世间、<a id="a-AK"></a>有漏无漏异不？<a id="a-AL"></a>”</p>
  <p id="aAM">佛言：<a id="a-AN"></a>“不也，<a id="a-AO"></a>色不异法性，<a id="a-AP"></a>不异如，<a id="a-AQ"></a>不异实际，<a id="a-AR"></a>受、<a id="a-AS"></a>想、<a id="a-AT"></a>行、<a id="a-AU"></a>识乃至有漏无漏亦不异。<a id="a-AV"></a>”</p>
  <p id="aAW">须菩提白佛言：<a id="a-AX"></a>“世尊，<a id="a-AY"></a>若色不异法性，<a id="a-AZ"></a>不异如，<a id="a-Aa"></a>不异实际，<a id="a-Ab"></a>受、<a id="a-Ac"></a>想、<a id="a-Ad"></a>行、<a id="a-Ae"></a>识乃至有漏无漏不异者，<a id="a-Af"></a>云何分别黑法有黑报，<a id="a-Ag"></a>所谓地狱、<a id="a-Ah"></a>饿鬼、<a id="a-Ai"></a>畜生？<a id="a-Aj"></a>白法有白报，<a id="a-Ak"></a>所谓诸天及人？<a id="a-Al"></a>黑白法有黑白报，<a id="a-Am"></a>不黑不白法有不黑不白报，<a id="a-An"></a>所谓须陀洹果、<a id="a-Ao"></a>斯陀含果、<a id="a-Ap"></a>阿那含果、<a id="a-Aq"></a>阿罗汉果、<a id="a-Ar"></a>辟支佛道、<a id="a-As"></a>阿耨多罗三藐三菩提？<a id="a-At"></a>”</p>
  <p id="aAu">佛告须菩提：<a id="a-Av"></a>“世谛故分别说有果报，<a id="a-Aw"></a>非第一义。<a id="a-Ax"></a>第一义中，<a id="a-Ay"></a>不可说因缘果报。<a id="a-Az"></a>何以故？<a id="a-B0"></a>是第一义，<a id="a-B1"></a>实无有相，<a id="a-B2"></a>无有分别，<a id="a-B3"></a>亦无言说，<a id="a-B4"></a>所谓色乃至有漏无漏法，<a id="a-B5"></a>不生不灭相不垢不净，<a id="a-B6"></a>毕竟空，<a id="a-B7"></a>无始空故。<a id="a-B8"></a>”</p>
  <p id="aB9">须菩提白佛言：<a id="a-BA"></a>“世尊，<a id="a-BB"></a>若以世谛故分别说有果报，<a id="a-BC"></a>非第一义者，<a id="a-BD"></a>一切凡夫人应有须陀洹果、<a id="a-BE"></a>斯陀含果、<a id="a-BF"></a>阿那含果、<a id="a-BG"></a>阿罗汉果、<a id="a-BH"></a>辟支佛道、<a id="a-BI"></a>阿耨多罗三藐三菩提。<a id="a-BJ"></a>”</p>
  <p id="aBK">佛告须菩提：<a id="a-BL"></a>“于汝意云何？<a id="a-BM"></a>凡夫人为知是世谛、<a id="a-BN"></a>是第一义谛不？<a id="a-BO"></a>若知，<a id="a-BP"></a>是凡夫人应是须陀洹果乃至阿耨多罗三藐三菩提。<a id="a-BQ"></a>须菩提，<a id="a-BR"></a>以凡夫人实不知世谛，<a id="a-BS"></a>不知第一义谛，<a id="a-BT"></a>不知道，<a id="a-BU"></a>不知分别道果，<a id="a-BV"></a>云何当有诸果？<a id="a-BW"></a>须菩提，<a id="a-BX"></a>圣人知世谛，<a id="a-BY"></a>知第一义谛，<a id="a-BZ"></a>有道，<a id="a-Ba"></a>有修道，<a id="a-Bb"></a>以是故，<a id="a-Bc"></a>圣人差别有诸果。<a id="a-Bd"></a>”</p>
  <p id="aBe">须菩提白佛言：<a id="a-Bf"></a>“世尊，<a id="a-Bg"></a>修道得果不？<a id="a-Bh"></a>”</p>
  <p id="aBi">佛言：<a id="a-Bj"></a>“不也，<a id="a-Bk"></a>须菩提，<a id="a-Bl"></a>修道不得果，<a id="a-Bm"></a>不修道亦不得果，<a id="a-Bn"></a>亦不离道得果，<a id="a-Bo"></a>亦不住道中得果。<a id="a-Bp"></a>如是，<a id="a-Bq"></a>须菩提，<a id="a-Br"></a>菩萨摩诃萨行般若波罗蜜时，<a id="a-Bs"></a>为众生故分别诸果，<a id="a-Bt"></a>亦不分别是有为性、<a id="a-Bu"></a>无为性。<a id="a-Bv"></a>”</p>
  <p id="aBw">“世尊，<a id="a-Bx"></a>若不分别有为性、<a id="a-By"></a>无为性得诸果者，<a id="a-Bz"></a>云何世尊自说三结尽故名须陀洹？<a id="a-C0"></a>淫怒痴薄故名斯陀含果？<a id="a-C1"></a>五此间结尽故名阿那含？<a id="a-C2"></a>五彼间结尽故名阿罗汉？<a id="a-C3"></a>所有集法皆灭散相故名辟支佛道？<a id="a-C4"></a>一切烦恼习断故名阿耨多罗三藐三菩提？<a id="a-C5"></a>世尊，<a id="a-C6"></a>我当云何知不分别有为性、<a id="a-C7"></a>无为性得诸果？<a id="a-C8"></a>”</p>
  <p id="aC9">佛告须菩提：<a id="a-CA"></a>“汝以须陀洹果、<a id="a-CB"></a>斯陀含果、<a id="a-CC"></a>阿那含果、<a id="a-CD"></a>阿罗汉果、<a id="a-CE"></a>辟支佛道、<a id="a-CF"></a>阿耨多罗三藐三菩提，<a id="a-CG"></a>是诸果是有为，<a id="a-CH"></a>是无为？<a id="a-CI"></a>”</p>
  <p id="aCJ">须菩提言：<a id="a-CK"></a>“世尊，<a id="a-CL"></a>皆是无为。<a id="a-CM"></a>”</p>
  <p id="aCN">“须菩提，<a id="a-CO"></a>无为法中有分别不？<a id="a-CP"></a>”</p>
  <p id="aCQ">“不也，<a id="a-CR"></a>世尊。<a id="a-CS"></a>”</p>
  <p id="aCT">“若善男子、<a id="a-CU"></a>善女人通达一切法若有为、<a id="a-CV"></a>若无为一相所谓无相，<a id="a-CW"></a>是时有分别若有为、<a id="a-CX"></a>若无为不？<a id="a-CY"></a>”</p>
  <p id="aCZ">“不也，<a id="a-Ca"></a>世尊。<a id="a-Cb"></a>”</p>
  <p id="aCc">“如是，<a id="a-Cd"></a>须菩提，<a id="a-Ce"></a>菩萨摩诃萨为众生说法不分别诸法，<a id="a-Cf"></a>所谓内空故乃至无法有法空故。<a id="a-Cg"></a>是菩萨自得无所著法，<a id="a-Ch"></a>亦教人令得无所著法。<a id="a-Ci"></a>若檀波罗蜜、<a id="a-Cj"></a>尸罗波罗蜜、<a id="a-Ck"></a>羼提波罗蜜、<a id="a-Cl"></a>毗梨耶波罗蜜、<a id="a-Cm"></a>禅波罗蜜、<a id="a-Cn"></a>般若波罗蜜、<a id="a-Co"></a>初禅乃至第四禅、<a id="a-Cp"></a>慈悲喜舍、<a id="a-Cq"></a>无边空处乃至非有想非无想处，<a id="a-Cr"></a>若四念处乃至一切种智，<a id="a-Cs"></a>是菩萨自不著故，<a id="a-Ct"></a>亦教他人令得无所著，<a id="a-Cu"></a>无所著故无所礙。<a id="a-Cv"></a>譬如佛所化人，<a id="a-Cw"></a>布施亦不受布施报，<a id="a-Cx"></a>但为度众生故，<a id="a-Cy"></a>乃至行一切种智不受一切种智报；<a id="a-Cz"></a>菩萨摩诃萨亦如是，<a id="a-D0"></a>行六波罗蜜乃至一切法有漏无漏、<a id="a-D1"></a>有为无为，<a id="a-D2"></a>不住亦不受报，<a id="a-D3"></a>但为度众生故。<a id="a-D4"></a>何以故？<a id="a-D5"></a>是菩萨摩诃萨善达一切诸法相故。<a id="a-D6"></a>”</p>
  <p data-pb></p>
  <h2 id="aD7">善达品第七十九</h2>
  <p id="aD8">须菩提白佛言：<a id="a-D9"></a>“世尊，<a id="a-DA"></a>云何菩萨善达诸法相？<a id="a-DB"></a>”</p>
  <p id="aDC">佛告须菩提：<a id="a-DD"></a>“譬如化人不行淫怒痴，<a id="a-DE"></a>不行色乃至识，<a id="a-DF"></a>不行内外法，<a id="a-DG"></a>不行诸烦恼结使，<a id="a-DH"></a>不行有漏法、<a id="a-DI"></a>无漏法、<a id="a-DJ"></a>世间法、<a id="a-DK"></a>出世间法、<a id="a-DL"></a>有为法、<a id="a-DM"></a>无为法，<a id="a-DN"></a>亦无圣果；<a id="a-DO"></a>菩萨亦如是，<a id="a-DP"></a>无有是事，<a id="a-DQ"></a>亦不分别是法，<a id="a-DR"></a>是名达诸法相。<a id="a-DS"></a>”</p>
  <p id="aDT">须菩提言：<a id="a-DU"></a>“世尊，<a id="a-DV"></a>化人云何有修道？<a id="a-DW"></a>”</p>
  <p id="aDX">佛言：<a id="a-DY"></a>“化人修道不垢不净，<a id="a-DZ"></a>亦不在五道生死。<a id="a-Da"></a>须菩提，<a id="a-Db"></a>于汝意云何？<a id="a-Dc"></a>佛所化人有根本实事，<a id="a-Dd"></a>有垢有净不？<a id="a-De"></a>”</p>
  <p id="aDf">须菩提言：<a id="a-Dg"></a>“不也。<a id="a-Dh"></a>佛所化人无有根本实事，<a id="a-Di"></a>亦无垢亦无净，<a id="a-Dj"></a>亦不在五道生死。<a id="a-Dk"></a>”</p>
  <p id="aDl">“如是，<a id="a-Dm"></a>须菩提，<a id="a-Dn"></a>菩萨摩诃萨善达诸法相亦如是。<a id="a-Do"></a>”</p>
  <p id="aDp">须菩提言：<a id="a-Dq"></a>“世尊，<a id="a-Dr"></a>一切色如化不？<a id="a-Ds"></a>一切受、<a id="a-Dt"></a>想、<a id="a-Du"></a>行、<a id="a-Dv"></a>识如化不？<a id="a-Dw"></a>”</p>
  <p id="aDx">佛言：<a id="a-Dy"></a>“一切色如化，<a id="a-Dz"></a>一切受、<a id="a-E0"></a>想、<a id="a-E1"></a>行、<a id="a-E2"></a>识如化。<a id="a-E3"></a>”</p>
  <p id="aE4">“世尊，<a id="a-E5"></a>若一切色如化，<a id="a-E6"></a>一切受、<a id="a-E7"></a>想、<a id="a-E8"></a>行、<a id="a-E9"></a>识如化，<a id="a-EA"></a>一切法如化，<a id="a-EB"></a>化人无色，<a id="a-EC"></a>无受、<a id="a-ED"></a>想、<a id="a-EE"></a>行、<a id="a-EF"></a>识，<a id="a-EG"></a>无垢无净，<a id="a-EH"></a>无五道生死，<a id="a-EI"></a>亦无解脱处，<a id="a-EJ"></a>菩萨有何等功用？<a id="a-EK"></a>”</p>
  <p id="aEL">佛告须菩提：<a id="a-EM"></a>“于汝意云何？<a id="a-EN"></a>菩萨摩诃萨本行菩萨道时，<a id="a-EO"></a>颇见有众生从地狱、<a id="a-EP"></a>饿鬼、<a id="a-EQ"></a>畜生、<a id="a-ER"></a>人、<a id="a-ES"></a>天中得解脱不？<a id="a-ET"></a>”</p>
  <p id="aEU">须菩提言：<a id="a-EV"></a>“不也，<a id="a-EW"></a>世尊。<a id="a-EX"></a>”</p>
  <p id="aEY">佛言：<a id="a-EZ"></a>“如是，<a id="a-Ea"></a>如是，<a id="a-Eb"></a>须菩提，<a id="a-Ec"></a>菩萨摩诃萨不见众生从三界得解脱。<a id="a-Ed"></a>何以故？<a id="a-Ee"></a>菩萨摩诃萨见知一切法如幻如化。<a id="a-Ef"></a>”</p>
  <p id="aEg">“世尊，<a id="a-Eh"></a>若菩萨摩诃萨见知一切诸法如幻如化，<a id="a-Ei"></a>为何事故行六波罗蜜、<a id="a-Ej"></a>四禅、<a id="a-Ek"></a>四无量心、<a id="a-El"></a>四无色定、<a id="a-Em"></a>三十七助道法，<a id="a-En"></a>乃至行大慈大悲净佛国土成就众生？<a id="a-Eo"></a>”</p>
  <p id="aEp">佛告须菩提：<a id="a-Eq"></a>“若众生自知诸法如幻如化，<a id="a-Er"></a>菩萨摩诃萨终不于阿僧祇劫为众生行菩萨道。<a id="a-Es"></a>须菩提，<a id="a-Et"></a>以众生自不知诸法如幻如化，<a id="a-Eu"></a>以是故，<a id="a-Ev"></a>菩萨摩诃萨于无量阿僧祇劫行六波罗蜜，<a id="a-Ew"></a>成就众生净佛国土，<a id="a-Ex"></a>得阿耨多罗三藐三菩提。<a id="a-Ey"></a>”</p>
  <p id="aEz">须菩提白佛言：<a id="a-F0"></a>“世尊，<a id="a-F1"></a>若一切法如梦、<a id="a-F2"></a>如响、<a id="a-F3"></a>如影、<a id="a-F4"></a>如焰、<a id="a-F5"></a>如幻、<a id="a-F6"></a>如化，<a id="a-F7"></a>众生在何处住，<a id="a-F8"></a>菩萨行六波罗蜜而拔出之？<a id="a-F9"></a>”</p>
  <p id="aFA">“须菩提，<a id="a-FB"></a>众生但住名相虚妄忆想分别中，<a id="a-FC"></a>是故菩萨行般若波罗蜜，<a id="a-FD"></a>于名相虚妄中拔出众生。<a id="a-FE"></a>”</p>
  <p id="aFF">须菩提白佛言：<a id="a-FG"></a>“世尊，<a id="a-FH"></a>何等是名？<a id="a-FI"></a>何等是相？<a id="a-FJ"></a>”</p>
  <p id="aFK">佛言：<a id="a-FL"></a>“此名强作但假施设，<a id="a-FM"></a>所谓此色，<a id="a-FN"></a>此受、<a id="a-FO"></a>想、<a id="a-FP"></a>行、<a id="a-FQ"></a>识，<a id="a-FR"></a>此男，<a id="a-FS"></a>此女，<a id="a-FT"></a>此大，<a id="a-FU"></a>此小，<a id="a-FV"></a>此地狱，<a id="a-FW"></a>此畜生，<a id="a-FX"></a>此饿鬼，<a id="a-FY"></a>此人，<a id="a-FZ"></a>此天，<a id="a-Fa"></a>此有为，<a id="a-Fb"></a>此无为，<a id="a-Fc"></a>此是须陀洹果、<a id="a-Fd"></a>斯陀含果、<a id="a-Fe"></a>阿那含果、<a id="a-Ff"></a>阿罗汉果、<a id="a-Fg"></a>辟支佛道，<a id="a-Fh"></a>此佛道。<a id="a-Fi"></a>须菩提，<a id="a-Fj"></a>一切和合法皆是假名，<a id="a-Fk"></a>以名取诸法，<a id="a-Fl"></a>是故为名。<a id="a-Fm"></a>一切有为法但有名相，<a id="a-Fn"></a>凡夫愚人于中生著。<a id="a-Fo"></a>菩萨摩诃萨行般若波罗蜜，<a id="a-Fp"></a>以方便力故于名字中教令远离，<a id="a-Fq"></a>作是言：<a id="a-Fr"></a>‘诸众生是名但有空名，<a id="a-Fs"></a>虚妄忆想分别中生。<a id="a-Ft"></a>汝等莫著虚妄忆想，<a id="a-Fu"></a>此事本来皆无自性空故，<a id="a-Fv"></a>智者所不著。<a id="a-Fw"></a>’如是，<a id="a-Fx"></a>须菩提，<a id="a-Fy"></a>菩萨摩诃萨行般若波罗蜜，<a id="a-Fz"></a>以方便力故为众生说法。<a id="a-G0"></a>须菩提，<a id="a-G1"></a>是为名。</p>
  <p id="aG2">“何等为相？<a id="a-G3"></a>须菩提，<a id="a-G4"></a>有二种相，<a id="a-G5"></a>凡夫人所著处。<a id="a-G6"></a>何等为二？<a id="a-G7"></a>一者、<a id="a-G8"></a>色相，<a id="a-G9"></a>二者、<a id="a-GA"></a>无色相。<a id="a-GB"></a>须菩提，<a id="a-GC"></a>何等名色相？<a id="a-GD"></a>诸所有色，<a id="a-GE"></a>若粗、<a id="a-GF"></a>若细、<a id="a-GG"></a>若好、<a id="a-GH"></a>若丑皆是空，<a id="a-GI"></a>是空法中忆想分别著心取相，<a id="a-GJ"></a>是名为色相。<a id="a-GK"></a>何等是无色相？<a id="a-GL"></a>诸无色法忆想分别著心取相故生烦恼，<a id="a-GM"></a>是名无色相。<a id="a-GN"></a>是菩萨摩诃萨行般若波罗蜜，<a id="a-GO"></a>以方便力故教众生远离是相著，<a id="a-GP"></a>无相法中令不堕二法，<a id="a-GQ"></a>所谓是相、<a id="a-GR"></a>是无相。<a id="a-GS"></a>如是，<a id="a-GT"></a>须菩提，<a id="a-GU"></a>菩萨摩诃萨行般若波罗蜜，<a id="a-GV"></a>教众生远离相，<a id="a-GW"></a>令住无相性中。<a id="a-GX"></a>”</p>
  <p id="aGY">须菩提白佛言：<a id="a-GZ"></a>“世尊，<a id="a-Ga"></a>若一切法但有名相，<a id="a-Gb"></a>云何菩萨行般若波罗蜜能自饶益亦教他人令得善利？<a id="a-Gc"></a>云何菩萨具足诸地，<a id="a-Gd"></a>从一地至一地，<a id="a-Ge"></a>教化众生令得三乘？<a id="a-Gf"></a>”</p>
  <p id="aGg">佛告须菩提：<a id="a-Gh"></a>“若诸法根本定有，<a id="a-Gi"></a>非但名相者，<a id="a-Gj"></a>菩萨摩诃萨行般若波罗蜜时，<a id="a-Gk"></a>不能自益，<a id="a-Gl"></a>亦不能利益他人。<a id="a-Gm"></a>须菩提，<a id="a-Gn"></a>诸法无有根本实事，<a id="a-Go"></a>但有名相，<a id="a-Gp"></a>是故菩萨行般若波罗蜜时，<a id="a-Gq"></a>能具足禅波罗蜜无相故，<a id="a-Gr"></a>毗梨耶波罗蜜、<a id="a-Gs"></a>羼提波罗蜜、<a id="a-Gt"></a>尸罗波罗蜜、<a id="a-Gu"></a>檀波罗蜜无相故，<a id="a-Gv"></a>具足四禅波罗蜜、<a id="a-Gw"></a>四无量心波罗蜜、<a id="a-Gx"></a>四无色定波罗蜜无相故，<a id="a-Gy"></a>具足四念处波罗蜜无相故，<a id="a-Gz"></a>乃至具足八圣道分波罗蜜无相故，<a id="a-H0"></a>具足内空波罗蜜无相故，<a id="a-H1"></a>乃至具足无法有法空波罗蜜无相故，<a id="a-H2"></a>具足解脱波罗蜜无相故，<a id="a-H3"></a>具足九次第定波罗蜜无相故，<a id="a-H4"></a>具足佛十力波罗蜜乃至具足十八不共法波罗蜜无相故，<a id="a-H5"></a>是菩萨无相故，<a id="a-H6"></a>自具足是诸善法，<a id="a-H7"></a>亦教他人令具足善法无相故。<a id="a-H8"></a>须菩提，<a id="a-H9"></a>若诸法相当实有如毫氂许者，<a id="a-HA"></a>菩萨摩诃萨行般若波罗蜜时，<a id="a-HB"></a>不能知诸法无相无忆念得阿耨多罗三藐三菩提亦教众生令得无漏法。<a id="a-HC"></a>何以故？<a id="a-HD"></a>一切无漏法无相、<a id="a-HE"></a>无忆念故。<a id="a-HF"></a>如是，<a id="a-HG"></a>须菩提，<a id="a-HH"></a>菩萨摩诃萨行般若波罗蜜，<a id="a-HI"></a>以无漏法利益众生。<a id="a-HJ"></a>”</p>
  <p id="aHK">须菩提白佛言：<a id="a-HL"></a>“世尊，<a id="a-HM"></a>若一切法无相、<a id="a-HN"></a>无忆念，<a id="a-HO"></a>云何数是声闻法、<a id="a-HP"></a>是辟支佛法、<a id="a-HQ"></a>是菩萨法、<a id="a-HR"></a>是佛法？<a id="a-HS"></a>”</p>
  <p id="aHT">佛告须菩提：<a id="a-HU"></a>“于汝意云何？<a id="a-HV"></a>无相法与声闻法异不？<a id="a-HW"></a>”</p>
  <p id="aHX">“不也，<a id="a-HY"></a>世尊。<a id="a-HZ"></a>”</p>
  <p id="aHa">“无相法与辟支佛法、<a id="a-Hb"></a>菩萨法、<a id="a-Hc"></a>佛法异不？<a id="a-Hd"></a>”</p>
  <p id="aHe">“不也，<a id="a-Hf"></a>世尊。<a id="a-Hg"></a>”</p>
  <p id="aHh">佛告须菩提：<a id="a-Hi"></a>“无相法即是须陀洹果、<a id="a-Hj"></a>斯陀含果、<a id="a-Hk"></a>阿那含果、<a id="a-Hl"></a>阿罗汉果、<a id="a-Hm"></a>辟支佛法、<a id="a-Hn"></a>菩萨法、<a id="a-Ho"></a>佛法。<a id="a-Hp"></a>”</p>
  <p id="aHq">须菩提言：<a id="a-Hr"></a>“如是，<a id="a-Hs"></a>世尊。<a id="a-Ht"></a>”</p>
  <p id="aHu">“须菩提，<a id="a-Hv"></a>以是因缘故，<a id="a-Hw"></a>当知一切法皆是无相。<a id="a-Hx"></a>须菩提，<a id="a-Hy"></a>菩萨摩诃萨学是一切法无相，<a id="a-Hz"></a>得增益善法，<a id="a-I0"></a>所谓六波罗蜜、<a id="a-I1"></a>四禅、<a id="a-I2"></a>四无量心、<a id="a-I3"></a>四无色定、<a id="a-I4"></a>四念处乃至十八不共法。<a id="a-I5"></a>何以故？<a id="a-I6"></a>菩萨不以余法为要。<a id="a-I7"></a>如三解脱门，<a id="a-I8"></a>所谓空、<a id="a-I9"></a>无相、<a id="a-IA"></a>无作。<a id="a-IB"></a>所以者何？<a id="a-IC"></a>一切善法皆入三解脱门。<a id="a-ID"></a>何以故？<a id="a-IE"></a>一切法自相空，<a id="a-IF"></a>是名空解脱门；<a id="a-IG"></a>一切法无相，<a id="a-IH"></a>是名无相解脱门；<a id="a-II"></a>一切法无作无起相，<a id="a-IJ"></a>是名无作解脱门。<a id="a-IK"></a>若菩萨摩诃萨学三解脱门，<a id="a-IL"></a>是时能学五阴相，<a id="a-IM"></a>能学十二入相，<a id="a-IN"></a>能学十八界相，<a id="a-IO"></a>能学四圣谛、<a id="a-IP"></a>十二因缘法，<a id="a-IQ"></a>能学内空、<a id="a-IR"></a>外空乃至无法有法空，<a id="a-IS"></a>能学六波罗蜜、<a id="a-IT"></a>四念处乃至八圣道分，<a id="a-IU"></a>能学佛十力、<a id="a-IV"></a>四无所畏、<a id="a-IW"></a>四无礙智、<a id="a-IX"></a>十八不共法。<a id="a-IY"></a>”</p>
  <p id="aIZ">须菩提白佛言：<a id="a-Ia"></a>“世尊，<a id="a-Ib"></a>云何菩萨摩诃萨行般若波罗蜜能学五受阴相？<a id="a-Ic"></a>”</p>
  <p id="aId">佛告须菩提：<a id="a-Ie"></a>“菩萨摩诃萨行般若波罗蜜，<a id="a-If"></a>知色相，<a id="a-Ig"></a>知色生灭，<a id="a-Ih"></a>知色如。<a id="a-Ii"></a>云何知色相？<a id="a-Ij"></a>知色毕竟空，<a id="a-Ik"></a>内分分异虚无实，<a id="a-Il"></a>譬如水沫无坚固，<a id="a-Im"></a>是为知色相。<a id="a-In"></a>云何知色生灭？<a id="a-Io"></a>色生时，<a id="a-Ip"></a>无所从来，<a id="a-Iq"></a>去无所至，<a id="a-Ir"></a>若不来不去是为知色生灭相。<a id="a-Is"></a>云何知色如？<a id="a-It"></a>是色如，<a id="a-Iu"></a>不生不灭，<a id="a-Iv"></a>不来不去，<a id="a-Iw"></a>不增不减，<a id="a-Ix"></a>不垢不净，<a id="a-Iy"></a>是名知色如。<a id="a-Iz"></a>须菩提，<a id="a-J0"></a>如名如实不虚，<a id="a-J1"></a>如前后中亦尔，<a id="a-J2"></a>常不异是为知色如。</p>
  <p id="aJ3">“云何知受相？<a id="a-J4"></a>云何知受生灭？<a id="a-J5"></a>云何知受如？<a id="a-J6"></a>菩萨知诸受相，<a id="a-J7"></a>如水中泡一起一灭，<a id="a-J8"></a>是为知受相。<a id="a-J9"></a>知受生灭者，<a id="a-JA"></a>是诸受无所从来，<a id="a-JB"></a>去无所至，<a id="a-JC"></a>是为知受生灭。<a id="a-JD"></a>知受如者，<a id="a-JE"></a>是如不生不灭，<a id="a-JF"></a>不来不去，<a id="a-JG"></a>不增不减，<a id="a-JH"></a>不垢不净，<a id="a-JI"></a>是为知受如。</p>
  <p id="aJJ">“云何知想相？<a id="a-JK"></a>云何知想生灭？<a id="a-JL"></a>云何知想如？<a id="a-JM"></a>知想相者，<a id="a-JN"></a>是想如焰水不可得而妄生水想，<a id="a-JO"></a>是为知想相。<a id="a-JP"></a>知想生灭者，<a id="a-JQ"></a>是想无所从来，<a id="a-JR"></a>去无所至，<a id="a-JS"></a>是为知想生灭。<a id="a-JT"></a>知想如者，<a id="a-JU"></a>诸想如不生不灭，<a id="a-JV"></a>不来不去，<a id="a-JW"></a>不增不减，<a id="a-JX"></a>不垢不净，<a id="a-JY"></a>不转于实相，<a id="a-JZ"></a>是为知想如。</p>
  <p id="aJa">“云何知行相？<a id="a-Jb"></a>云何知行生灭？<a id="a-Jc"></a>云何知行如？<a id="a-Jd"></a>知行相者，<a id="a-Je"></a>行如芭蕉，<a id="a-Jf"></a>叶叶除却不得坚实，<a id="a-Jg"></a>是为知行相。<a id="a-Jh"></a>知行生灭者，<a id="a-Ji"></a>诸行生无所从来，<a id="a-Jj"></a>去无所至，<a id="a-Jk"></a>是为知行生灭。<a id="a-Jl"></a>知行如者，<a id="a-Jm"></a>诸行不生不灭，<a id="a-Jn"></a>不来不去，<a id="a-Jo"></a>不增不减，<a id="a-Jp"></a>不垢不净，<a id="a-Jq"></a>是为知行如。</p>
  <p id="aJr">“云何知识相？<a id="a-Js"></a>云何知识生灭？<a id="a-Jt"></a>云何知识如？<a id="a-Ju"></a>知识相者，<a id="a-Jv"></a>如幻师幻作四种兵无有实，<a id="a-Jw"></a>识相亦如是，<a id="a-Jx"></a>是为知识相。<a id="a-Jy"></a>知识生灭者，<a id="a-Jz"></a>是识生时无所从来，<a id="a-K0"></a>灭时无所去，<a id="a-K1"></a>是为知识生灭。<a id="a-K2"></a>知识如者，<a id="a-K3"></a>知识不生不灭，<a id="a-K4"></a>不来不去，<a id="a-K5"></a>不垢不净，<a id="a-K6"></a>不增不减，<a id="a-K7"></a>是为知识如。</p>
  <p id="aK8">“云何知诸入？<a id="a-K9"></a>眼、<a id="a-KA"></a>眼性空乃至意、<a id="a-KB"></a>意性空，<a id="a-KC"></a>色、<a id="a-KD"></a>色性空乃至法、<a id="a-KE"></a>法性空。<a id="a-KF"></a>云何知眼界？<a id="a-KG"></a>眼界空，<a id="a-KH"></a>色、<a id="a-KI"></a>色界空，<a id="a-KJ"></a>眼识、<a id="a-KK"></a>眼识界空，<a id="a-KL"></a>乃至意识界亦如是。</p>
  <p id="aKM">“云何知四圣谛？<a id="a-KN"></a>知苦圣谛时远离二法，<a id="a-KO"></a>知苦谛不二不别，<a id="a-KP"></a>是名苦圣谛，<a id="a-KQ"></a>集、<a id="a-KR"></a>尽、<a id="a-KS"></a>道亦如是。<a id="a-KT"></a>云何知苦如？<a id="a-KU"></a>知苦圣谛即是如，<a id="a-KV"></a>如即是苦圣谛，<a id="a-KW"></a>集、<a id="a-KX"></a>尽、<a id="a-KY"></a>道亦如是。</p>
  <p id="aKZ">“云何知十二因缘？<a id="a-Ka"></a>知十二因缘不生相，<a id="a-Kb"></a>是名知十二因缘。<a id="a-Kc"></a>”</p>
  <p id="aKd">须菩提白佛言：<a id="a-Ke"></a>“世尊，<a id="a-Kf"></a>若菩萨摩诃萨行般若波罗蜜时，<a id="a-Kg"></a>各各分别知诸法，<a id="a-Kh"></a>将无以色性坏法性乃至一切种智性坏法性耶？<a id="a-Ki"></a>”</p>
  <p id="aKj">佛告须菩提：<a id="a-Kk"></a>“若法性外更有法者应坏法性，<a id="a-Kl"></a>法性外法不可得，<a id="a-Km"></a>是故不坏。<a id="a-Kn"></a>何以故？<a id="a-Ko"></a>须菩提，<a id="a-Kp"></a>佛及佛弟子，<a id="a-Kq"></a>知法性外法不可得，<a id="a-Kr"></a>不可得故不说法性外有法。<a id="a-Ks"></a>如是，<a id="a-Kt"></a>须菩提，<a id="a-Ku"></a>菩萨摩诃萨行般若波罗蜜应学法性。<a id="a-Kv"></a>”</p>
  <p id="aKw">须菩提白佛言：<a id="a-Kx"></a>“世尊，<a id="a-Ky"></a>菩萨摩诃萨若学法性为无所学。<a id="a-Kz"></a>”</p>
  <p id="aL0">佛告须菩提：<a id="a-L1"></a>“菩萨摩诃萨学法性则学一切法。<a id="a-L2"></a>何以故？<a id="a-L3"></a>一切法即是法性。<a id="a-L4"></a>”</p>
  <p id="aL5">须菩提白佛言：<a id="a-L6"></a>“世尊，<a id="a-L7"></a>何因缘故一切法即是法性？<a id="a-L8"></a>”</p>
  <p id="aL9">佛言：<a id="a-LA"></a>“一切法皆入无相无为性中，<a id="a-LB"></a>以是因缘故，<a id="a-LC"></a>学法性则学一切法。<a id="a-LD"></a>”</p>
  <p id="aLE">须菩提白佛言：<a id="a-LF"></a>“世尊，<a id="a-LG"></a>若一切法即是法性，<a id="a-LH"></a>菩萨摩诃萨，<a id="a-LI"></a>何以学般若波罗蜜、<a id="a-LJ"></a>禅波罗蜜、<a id="a-LK"></a>毗梨耶波罗蜜、<a id="a-LL"></a>羼提波罗蜜、<a id="a-LM"></a>尸罗波罗蜜、<a id="a-LN"></a>檀波罗蜜？<a id="a-LO"></a>菩萨摩诃萨，<a id="a-LP"></a>何以学初禅、<a id="a-LQ"></a>第二第三第四禅？<a id="a-LR"></a>菩萨摩诃萨，<a id="a-LS"></a>何以学慈悲喜舍？<a id="a-LT"></a>何以学无边虚空处、<a id="a-LU"></a>无边识处、<a id="a-LV"></a>无所有处、<a id="a-LW"></a>非有想非无想处？<a id="a-LX"></a>何以学四念处、<a id="a-LY"></a>四正勤、<a id="a-LZ"></a>四如意足、<a id="a-La"></a>五根、<a id="a-Lb"></a>五力、<a id="a-Lc"></a>七觉分、<a id="a-Ld"></a>八圣道分？<a id="a-Le"></a>何以学空、<a id="a-Lf"></a>无相、<a id="a-Lg"></a>无作解脱门？<a id="a-Lh"></a>何以学八背舍、<a id="a-Li"></a>九次第定、<a id="a-Lj"></a>佛十力、<a id="a-Lk"></a>四无所畏、<a id="a-Ll"></a>四无礙智、<a id="a-Lm"></a>十八不共法？<a id="a-Ln"></a>何以学六神通？<a id="a-Lo"></a>何以学三十二相、<a id="a-Lp"></a>八十随形好？<a id="a-Lq"></a>何以学生刹利大姓、<a id="a-Lr"></a>婆罗门大姓、<a id="a-Ls"></a>居士大家？<a id="a-Lt"></a>何以学生四天王天处、<a id="a-Lu"></a>三十三天、<a id="a-Lv"></a>夜摩天、<a id="a-Lw"></a>兜率陀天、<a id="a-Lx"></a>化乐天、<a id="a-Ly"></a>他化自在天？<a id="a-Lz"></a>何以学生梵天王住处、<a id="a-M0"></a>光音天、<a id="a-M1"></a>遍净天、<a id="a-M2"></a>广果天、<a id="a-M3"></a>无想天、<a id="a-M4"></a>净居天？<a id="a-M5"></a>何以学生无边空处、<a id="a-M6"></a>生无边识处、<a id="a-M7"></a>无所有处、<a id="a-M8"></a>生非有想非无想处？<a id="a-M9"></a>何以学初发意地、<a id="a-MA"></a>第二、<a id="a-MB"></a>第三、<a id="a-MC"></a>第四、<a id="a-MD"></a>第五、<a id="a-ME"></a>第六、<a id="a-MF"></a>第七、<a id="a-MG"></a>第八、<a id="a-MH"></a>第九、<a id="a-MI"></a>第十地？<a id="a-MJ"></a>何以学声闻地、<a id="a-MK"></a>辟支佛地、<a id="a-ML"></a>菩萨法位？<a id="a-MM"></a>何以学成就众生净佛国土？<a id="a-MN"></a>何以学诸陀邻尼？<a id="a-MO"></a>何以学乐说法？<a id="a-MP"></a>何以学阿耨多罗三藐三菩提？<a id="a-MQ"></a>学已得一切种智知一切法。<a id="a-MR"></a>世尊，<a id="a-MS"></a>诸法法性中无是分别。<a id="a-MT"></a>世尊，<a id="a-MU"></a>将无菩萨堕非道中？<a id="a-MV"></a>何以故？<a id="a-MW"></a>世尊，<a id="a-MX"></a>法性中无如是分别，<a id="a-MY"></a>法性中无色，<a id="a-MZ"></a>无受、<a id="a-Ma"></a>想、<a id="a-Mb"></a>行、<a id="a-Mc"></a>识，<a id="a-Md"></a>诸法性亦不远离色、<a id="a-Me"></a>受、<a id="a-Mf"></a>想、<a id="a-Mg"></a>行、<a id="a-Mh"></a>识，<a id="a-Mi"></a>色即是法性，<a id="a-Mj"></a>法性即是色，<a id="a-Mk"></a>受、<a id="a-Ml"></a>想、<a id="a-Mm"></a>行、<a id="a-Mn"></a>识亦尔，<a id="a-Mo"></a>一切法亦如是。<a id="a-Mp"></a>”</p>
  <p id="aMq">佛告须菩提：<a id="a-Mr"></a>“如是，<a id="a-Ms"></a>如是，<a id="a-Mt"></a>如汝所言，<a id="a-Mu"></a>色即是法性，<a id="a-Mv"></a>受、<a id="a-Mw"></a>想、<a id="a-Mx"></a>行、<a id="a-My"></a>识即是法性。<a id="a-Mz"></a>须菩提，<a id="a-N0"></a>菩萨摩诃萨行般若波罗蜜时，<a id="a-N1"></a>若法性外见有法者，<a id="a-N2"></a>为不求阿耨多罗三藐三菩提。<a id="a-N3"></a>菩萨摩诃萨行般若波罗蜜时，<a id="a-N4"></a>知一切法性即是阿耨多罗三藐三菩提。<a id="a-N5"></a>以是故，<a id="a-N6"></a>菩萨摩诃萨行般若波罗蜜时，<a id="a-N7"></a>知一切法即是法性已，<a id="a-N8"></a>以无名相法以名相说，<a id="a-N9"></a>所谓是色、<a id="a-NA"></a>是受想行识乃至是阿耨多罗三藐三菩提。</p>
  <p id="aNB">“须菩提，<a id="a-NC"></a>譬知工幻师若幻弟子多人处立，<a id="a-ND"></a>幻作种种形色，<a id="a-NE"></a>男女、<a id="a-NF"></a>象马、<a id="a-NG"></a>端严园林及诸庐馆、<a id="a-NH"></a>流泉、<a id="a-NI"></a>浴池、<a id="a-NJ"></a>衣服、<a id="a-NK"></a>卧具、<a id="a-NL"></a>香华、<a id="a-NM"></a>璎珞、<a id="a-NN"></a>肴膳、<a id="a-NO"></a>饮食，<a id="a-NP"></a>作众伎乐以乐众人，<a id="a-NQ"></a>又复幻作人，<a id="a-NR"></a>令布施若持戒、<a id="a-NS"></a>忍辱、<a id="a-NT"></a>精进、<a id="a-NU"></a>禅定、<a id="a-NV"></a>修智，<a id="a-NW"></a>是幻师复幻作刹利大姓、<a id="a-NX"></a>婆罗门大姓、<a id="a-NY"></a>居士大家、<a id="a-NZ"></a>四天王天处须弥山、<a id="a-Na"></a>三十三天、<a id="a-Nb"></a>夜摩天、<a id="a-Nc"></a>兜率陀天、<a id="a-Nd"></a>化乐天、<a id="a-Ne"></a>他化自在天以示众人，<a id="a-Nf"></a>复幻作梵众天乃至非有想非无想天，<a id="a-Ng"></a>又幻作须陀洹、<a id="a-Nh"></a>斯陀含、<a id="a-Ni"></a>阿那含、<a id="a-Nj"></a>阿罗汉、<a id="a-Nk"></a>辟支佛、<a id="a-Nl"></a>菩萨摩诃萨，<a id="a-Nm"></a>从初发意行檀波罗蜜、<a id="a-Nn"></a>尸罗波罗蜜、<a id="a-No"></a>羼提波罗蜜、<a id="a-Np"></a>毗梨耶波罗蜜、<a id="a-Nq"></a>禅波罗蜜、<a id="a-Nr"></a>般若波罗蜜，<a id="a-Ns"></a>行初地乃至行十地，<a id="a-Nt"></a>入菩萨位游戏神通，<a id="a-Nu"></a>成就众生净佛国土，<a id="a-Nv"></a>游戏诸禅解脱三昧，<a id="a-Nw"></a>行佛十力、<a id="a-Nx"></a>四无所畏、<a id="a-Ny"></a>四无礙智、<a id="a-Nz"></a>十八不共法、<a id="a-O0"></a>大慈大悲，<a id="a-O1"></a>具足佛身三十二相、<a id="a-O2"></a>八十随形好以示众人。<a id="a-O3"></a>是中无智之人叹未曾有：<a id="a-O4"></a>‘是人多能巧为众事，<a id="a-O5"></a>娱乐众人种种形色乃至三十二相、<a id="a-O6"></a>八十随形好庄严佛身。<a id="a-O7"></a>’其中有智之土思惟言：<a id="a-O8"></a>‘未曾有也！<a id="a-O9"></a>是中无有实事，<a id="a-OA"></a>而以无所有法娱乐众人令有形相，<a id="a-OB"></a>无事事相，<a id="a-OC"></a>无有有相。<a id="a-OD"></a>’如是，<a id="a-OE"></a>须菩提，<a id="a-OF"></a>菩萨摩诃萨不见离法性有法行般若波罗蜜，<a id="a-OG"></a>以方便力故虽不得众生，<a id="a-OH"></a>而自布施亦教人施，<a id="a-OI"></a>赞叹施法，<a id="a-OJ"></a>欢喜赞叹行布施者；<a id="a-OK"></a>自持戒亦教人持戒；<a id="a-OL"></a>自忍辱亦教人忍辱；<a id="a-OM"></a>自精进亦教人精进；<a id="a-ON"></a>自行禅亦教人行禅；<a id="a-OO"></a>自修智慧亦教人修智慧，<a id="a-OP"></a>赞叹修智慧法，<a id="a-OQ"></a>欢喜赞叹修智慧者；<a id="a-OR"></a>自行十善亦教他人行十善，<a id="a-OS"></a>赞叹行十善法，<a id="a-OT"></a>欢喜赞叹行十善者；<a id="a-OU"></a>自受行五戒亦教他人受行五戒，<a id="a-OV"></a>赞叹五戒法，<a id="a-OW"></a>欢喜赞叹受行五戒者；<a id="a-OX"></a>自受八戒斋亦教他人受八戒斋，<a id="a-OY"></a>赞叹八戒斋法，<a id="a-OZ"></a>欢喜赞叹行八戒斋者；<a id="a-Oa"></a>自行初禅乃至自行第四禅；<a id="a-Ob"></a>自行慈悲喜舍；<a id="a-Oc"></a>自行无边空处乃至非有想非无想处亦教他人行；<a id="a-Od"></a>自行四念处乃至八圣道分；<a id="a-Oe"></a>自行三解脱门、<a id="a-Of"></a>佛十力；<a id="a-Og"></a>乃至自行十八不共法，<a id="a-Oh"></a>亦教他人行十八不共法，<a id="a-Oi"></a>赞叹十八不共法，<a id="a-Oj"></a>欢喜赞叹行十八不共法者。<a id="a-Ok"></a>须菩提，<a id="a-Ol"></a>若法性前后中有异者，<a id="a-Om"></a>是菩萨摩诃萨不能以方便力故示法性成就众生。<a id="a-On"></a>须菩提，<a id="a-Oo"></a>以法性前后中无异，<a id="a-Op"></a>是故菩萨行般若波罗蜜，<a id="a-Oq"></a>为利益众生故行菩萨道。<a id="a-Or"></a>”</p>
 </body>
</html>