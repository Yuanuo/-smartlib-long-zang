<!doctype html>
<html id="z3IBTBRB7" data-ver="1529">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第五</h1>
  <h2 id="a2">照明品第十</h2>
  <p id="a3">佛言：<a id="a-4"></a>“于般若波罗蜜中，<a id="a-5"></a>多有起魔因缘者至使得断。<a id="a-6"></a>”</p>
  <p id="a7">须菩提白佛言：<a id="a-8"></a>“如天中天所说，<a id="a-9"></a>若有菩萨多有危害。<a id="a-A"></a>所以者何？<a id="a-B"></a>用极大尊为难得故至使有害。<a id="a-C"></a>般若波罗蜜亦如是，<a id="a-D"></a>天中天，<a id="a-E"></a>多有起因缘者，<a id="a-F"></a>及新学发意者所知甚少，<a id="a-G"></a>其心不入大法，<a id="a-H"></a>亦不讽诵般若波罗蜜，<a id="a-I"></a>是人以为魔所得。<a id="a-J"></a>”</p>
  <p id="aK">佛语须菩提：<a id="a-L"></a>“如若所言，<a id="a-M"></a>新发意者所知甚少，<a id="a-N"></a>其心不入大法，<a id="a-O"></a>亦不讽诵般若波罗蜜，<a id="a-P"></a>是为魔所得已，<a id="a-Q"></a>自起魔因缘至使得断。<a id="a-R"></a>若善男子、<a id="a-S"></a>善女人取持学般若波罗蜜讽诵读者，<a id="a-T"></a>悉是佛威神。<a id="a-U"></a>何以故？<a id="a-V"></a>弊魔不能制令得断，<a id="a-W"></a>是者以为怛萨阿竭阿罗诃三耶三佛之所制持。</p>
  <p id="aX">“譬若母人一一生子，<a id="a-Y"></a>从数至于十人，<a id="a-Z"></a>其子尚小，<a id="a-a"></a>母而得病不能制护无有视者；<a id="a-b"></a>若母安隐无他，<a id="a-c"></a>便自养长其子令得生活，<a id="a-d"></a>寒温燥湿将护视之，<a id="a-e"></a>是者即世间之示现。<a id="a-f"></a>如是，<a id="a-g"></a>须菩提，<a id="a-h"></a>怛萨阿竭阿罗诃三耶三佛念般若波罗蜜其所持者，<a id="a-i"></a>若有讽诵书者，<a id="a-j"></a>复十方现在诸佛常念般若波罗蜜，<a id="a-k"></a>是者即怛萨阿竭阿罗诃三耶三佛于萨芸若而示现。<a id="a-l"></a>怛萨阿竭阿罗诃三耶三佛者，<a id="a-m"></a>从是中自致得萨芸若。<a id="a-n"></a>其有以成佛者，<a id="a-o"></a>若未成佛，<a id="a-p"></a>甫当成佛，<a id="a-q"></a>皆从般若波罗蜜，<a id="a-r"></a>自致成阿惟三佛怛萨阿竭阿罗诃三耶三佛。<a id="a-s"></a>是萨芸若慧之所致照明，<a id="a-t"></a>皆从般若波罗蜜，<a id="a-u"></a>以是故示现世间。<a id="a-v"></a>”</p>
  <p id="aw">须菩提白佛言：<a id="a-x"></a>“怛萨阿竭阿罗诃三耶三佛，<a id="a-y"></a>于般若波罗蜜中，<a id="a-z"></a>照明于世间。<a id="a-10"></a>何谓般若波罗蜜照明于世间？<a id="a-11"></a>何所是怛萨阿竭持于世间？<a id="a-12"></a>”</p>
  <p id="a13">佛语须菩提：<a id="a-14"></a>“怛萨阿竭持五阴示现世间。<a id="a-15"></a>”</p>
  <p id="a16">须菩提言：<a id="a-17"></a>“云何于般若波罗蜜示现五阴？<a id="a-18"></a>何所是般若波罗蜜示现于五阴者？<a id="a-19"></a>”</p>
  <p id="a1A">佛语须菩提：<a id="a-1B"></a>“无所坏者，<a id="a-1C"></a>以是故得示现，<a id="a-1D"></a>亦无无坏而示现空者，<a id="a-1E"></a>无坏亦无有坏，<a id="a-1F"></a>亦无想，<a id="a-1G"></a>亦无愿，<a id="a-1H"></a>亦无坏，<a id="a-1I"></a>亦无有坏，<a id="a-1J"></a>以是故示现于世间。<a id="a-1K"></a>”</p>
  <p id="a1L">佛语须菩提：<a id="a-1M"></a>“及不可计人、<a id="a-1N"></a>不可计心，<a id="a-1O"></a>怛萨阿竭悉晓知，<a id="a-1P"></a>皆是自然人。<a id="a-1Q"></a>如是自然人，<a id="a-1R"></a>如是，<a id="a-1S"></a>须菩提，<a id="a-1T"></a>怛萨阿竭以般若波罗蜜晓知不可计人、<a id="a-1U"></a>不可计心，<a id="a-1V"></a>怛萨阿竭以般若波罗蜜示现持世间。</p>
  <p id="a1W">“复次，<a id="a-1X"></a>须菩提，<a id="a-1Y"></a>若疾心、<a id="a-1Z"></a>乱心，<a id="a-1a"></a>怛萨阿竭悉知之。<a id="a-1b"></a>何谓怛萨阿竭悉知之疾心、<a id="a-1c"></a>乱心？<a id="a-1d"></a>其法本者无疾无乱，<a id="a-1e"></a>以是故知之。<a id="a-1f"></a>何谓知疾知乱？<a id="a-1g"></a>其有当尽者以尽，<a id="a-1h"></a>以是故知之。<a id="a-1i"></a>其有爱欲心者，<a id="a-1j"></a>知是为爱欲心；<a id="a-1k"></a>其有瞋恚心者，<a id="a-1l"></a>知是为瞋恚心；<a id="a-1m"></a>其有愚痴心者，<a id="a-1n"></a>知是为愚痴心。<a id="a-1o"></a>知爱欲心之本无爱欲心，<a id="a-1p"></a>知瞋恚心之本无瞋恚心，<a id="a-1q"></a>知愚痴心之本无愚痴心，<a id="a-1r"></a>是者，<a id="a-1s"></a>须菩提，<a id="a-1t"></a>令我得萨芸若者般若波罗蜜。<a id="a-1u"></a>何以故怛萨阿竭无爱欲心？<a id="a-1v"></a>用无爱欲心，<a id="a-1w"></a>悉知其心之本亦无爱欲心，<a id="a-1x"></a>以是故，<a id="a-1y"></a>怛萨阿竭心无有爱欲。<a id="a-1z"></a>何以故怛萨阿竭无瞋恚心？<a id="a-20"></a>用无瞋恚心，<a id="a-21"></a>悉知其心之本亦无瞋恚心，<a id="a-22"></a>以是故，<a id="a-23"></a>怛萨阿竭心无有瞋恚。<a id="a-24"></a>何以故怛萨阿竭无愚痴心？<a id="a-25"></a>用无愚痴心，<a id="a-26"></a>悉知其心之本亦无愚痴心，<a id="a-27"></a>以是故，<a id="a-28"></a>怛萨阿竭心无有愚痴。<a id="a-29"></a>如是，<a id="a-2A"></a>须菩提，<a id="a-2B"></a>怛萨阿竭阿罗诃三耶三佛因般若波罗蜜示现持世间。</p>
  <p id="a2C">“复次，<a id="a-2D"></a>须菩提，<a id="a-2E"></a>怛萨阿竭用人故因般若波罗蜜其心广大无所不知。<a id="a-2F"></a>何谓怛萨阿竭用人故因般若波罗蜜其心广大无所不知？<a id="a-2G"></a>其心者，<a id="a-2H"></a>亦无广，<a id="a-2I"></a>亦无大，<a id="a-2J"></a>亦无去，<a id="a-2K"></a>亦无所至来，<a id="a-2L"></a>以是故，<a id="a-2M"></a>怛萨阿竭用人故因般若波罗蜜其心广大无所不知。</p>
  <p id="a2N">“复次，<a id="a-2O"></a>须菩提，<a id="a-2P"></a>怛萨阿竭用人故因般若波罗蜜广大其心无所不知。<a id="a-2Q"></a>何谓怛萨阿竭用人故因般若波罗蜜广大其心无所不知？<a id="a-2R"></a>其心者无所从来，<a id="a-2S"></a>亦无所住，<a id="a-2T"></a>如是，<a id="a-2U"></a>须菩提，<a id="a-2V"></a>怛萨阿竭用人故因般若波罗蜜广大其心无所不知。</p>
  <p id="a2W">“复次，<a id="a-2X"></a>须菩提，<a id="a-2Y"></a>怛萨阿竭用不可计人、<a id="a-2Z"></a>不可计心故因般若波罗蜜无所不知。<a id="a-2a"></a>何谓怛萨阿竭用不可计人、<a id="a-2b"></a>不可计心故因般若波罗蜜无所不知？<a id="a-2c"></a>其心者无所住，<a id="a-2d"></a>亦无所从来灭，<a id="a-2e"></a>以无余故无所不知，<a id="a-2f"></a>其心若空故知不可计人、<a id="a-2g"></a>不可计心悉知，<a id="a-2h"></a>如是，<a id="a-2i"></a>须菩提，<a id="a-2j"></a>怛萨阿竭以般若波罗蜜知不可计人、<a id="a-2k"></a>不可计心悉知。</p>
  <p id="a2l">“复次，<a id="a-2m"></a>须菩提，<a id="a-2n"></a>怛萨阿竭用人故因般若波罗蜜知不可见心悉知。<a id="a-2o"></a>何谓怛萨阿竭用人故因般若波罗蜜知不可见心悉知？<a id="a-2p"></a>其心者，<a id="a-2q"></a>本净故亦无有想，<a id="a-2r"></a>如是，<a id="a-2s"></a>须菩提，<a id="a-2t"></a>怛萨阿竭用人故因般若波罗蜜知不可见心悉知。</p>
  <p id="a2u">“复次，<a id="a-2v"></a>须菩提，<a id="a-2w"></a>怛萨阿竭用人故因般若波罗蜜知不可见心悉知。<a id="a-2x"></a>何谓怛萨阿竭用人故因般若波罗蜜知不可见心悉知？<a id="a-2y"></a>其心者，<a id="a-2z"></a>不可以眼见如所从来，<a id="a-30"></a>如是，<a id="a-31"></a>须菩提，<a id="a-32"></a>怛萨阿竭用人故因般若波罗蜜知不可见心悉知。</p>
  <p id="a33">“复次，<a id="a-34"></a>须菩提，<a id="a-35"></a>怛萨阿竭用人故因般若波罗蜜知欲得是者致是悉知。<a id="a-36"></a>何谓怛萨阿竭用人故因般若波罗蜜知欲得是者致是？<a id="a-37"></a>知一切色从不可得获而生生，<a id="a-38"></a>痛痒、<a id="a-39"></a>思想、<a id="a-3A"></a>生死、<a id="a-3B"></a>识亦不可得获而生生。</p>
  <p id="a3C">“如是，<a id="a-3D"></a>须菩提，<a id="a-3E"></a>怛萨阿竭云何知欲得是者因致是？<a id="a-3F"></a>从死至死，<a id="a-3G"></a>是即为色；<a id="a-3H"></a>从死至不死，<a id="a-3I"></a>是亦为色；<a id="a-3J"></a>从不死至不死，<a id="a-3K"></a>是亦为色；<a id="a-3L"></a>亦不有死，<a id="a-3M"></a>亦不无死，<a id="a-3N"></a>是亦为色；<a id="a-3O"></a>痛痒、<a id="a-3P"></a>思想、<a id="a-3Q"></a>生死、<a id="a-3R"></a>识从死至死，<a id="a-3S"></a>是亦为色；<a id="a-3T"></a>识者从死至不死，<a id="a-3U"></a>是亦为色；<a id="a-3V"></a>识者从不死至不死，<a id="a-3W"></a>是亦为色；<a id="a-3X"></a>识者亦不有死，<a id="a-3Y"></a>亦不无死，<a id="a-3Z"></a>是亦为色；<a id="a-3a"></a>识有人、<a id="a-3b"></a>无我世者，<a id="a-3c"></a>是亦为色；<a id="a-3d"></a>无人、<a id="a-3e"></a>有我世者，<a id="a-3f"></a>是亦为色；<a id="a-3g"></a>有望、<a id="a-3h"></a>无望、<a id="a-3i"></a>无我世者，<a id="a-3j"></a>是亦为色；<a id="a-3k"></a>亦不有望，<a id="a-3l"></a>亦不无望，<a id="a-3m"></a>亦无我世，<a id="a-3n"></a>是亦为色；<a id="a-3o"></a>有望、<a id="a-3p"></a>有我、<a id="a-3q"></a>有世、<a id="a-3r"></a>痛痒、<a id="a-3s"></a>思想、<a id="a-3t"></a>生死、<a id="a-3u"></a>识，<a id="a-3v"></a>是亦为色；<a id="a-3w"></a>无望、<a id="a-3x"></a>无我、<a id="a-3y"></a>无世、<a id="a-3z"></a>无识，<a id="a-40"></a>是亦为色；<a id="a-41"></a>亦不无望，<a id="a-42"></a>亦不有望，<a id="a-43"></a>亦无我识，<a id="a-44"></a>是亦为色；<a id="a-45"></a>得我世与无世，<a id="a-46"></a>是亦为色；<a id="a-47"></a>我世不可极，<a id="a-48"></a>是亦为色；<a id="a-49"></a>我世有极无极，<a id="a-4A"></a>是亦为色；<a id="a-4B"></a>我与世亦不有极，<a id="a-4C"></a>亦不无极，<a id="a-4D"></a>是亦为色；<a id="a-4E"></a>痛痒、<a id="a-4F"></a>思想、<a id="a-4G"></a>生死、<a id="a-4H"></a>识亦尔，<a id="a-4I"></a>我与世识亦不可极，<a id="a-4J"></a>是亦为色；<a id="a-4K"></a>我与世识有极无极，<a id="a-4L"></a>是亦为色；<a id="a-4M"></a>我与世识亦不有极，<a id="a-4N"></a>亦不无极，<a id="a-4O"></a>是亦为色；<a id="a-4P"></a>是命，<a id="a-4Q"></a>是身，<a id="a-4R"></a>是亦为色；<a id="a-4S"></a>非命，<a id="a-4T"></a>非身，<a id="a-4U"></a>是亦为色；<a id="a-4V"></a>痛痒、<a id="a-4W"></a>思想、<a id="a-4X"></a>生死、<a id="a-4Y"></a>识亦尔。</p>
  <p id="a4Z">“如是，<a id="a-4a"></a>须菩提，<a id="a-4b"></a>怛萨阿竭知欲得是者因致是。<a id="a-4c"></a>何谓怛萨阿竭知欲得是者因致是？<a id="a-4d"></a>怛萨阿竭知色之本无，<a id="a-4e"></a>如知色本无，<a id="a-4f"></a>痛痒、<a id="a-4g"></a>思想、<a id="a-4h"></a>生死、<a id="a-4i"></a>识亦尔。</p>
  <p id="a4j">“何谓知识？<a id="a-4k"></a>知识之本无。<a id="a-4l"></a>何所是本无？<a id="a-4m"></a>是欲有所得者，<a id="a-4n"></a>是亦本无怛萨阿竭，<a id="a-4o"></a>亦本无因慧如住。</p>
  <p id="a4p">“何谓所本无？<a id="a-4q"></a>世间亦是本无。<a id="a-4r"></a>何所是本无者？<a id="a-4s"></a>一切诸法亦本无。<a id="a-4t"></a>如诸法本无，<a id="a-4u"></a>须陀洹道亦本无，<a id="a-4v"></a>斯陀含道亦本无，<a id="a-4w"></a>阿那含道亦本无，<a id="a-4x"></a>阿罗汉道、<a id="a-4y"></a>辟支佛道亦本无，<a id="a-4z"></a>怛萨阿竭亦复本无，<a id="a-50"></a>一本无无有异，<a id="a-51"></a>无所不入，<a id="a-52"></a>悉知一切。</p>
  <p id="a53">“是者，<a id="a-54"></a>须菩提，<a id="a-55"></a>般若波罗蜜即是本无，<a id="a-56"></a>怛萨阿竭因般若波罗蜜，<a id="a-57"></a>自致成阿耨多罗三耶三佛，<a id="a-58"></a>照明持世间，<a id="a-59"></a>是为示现；<a id="a-5A"></a>怛萨阿竭因般若波罗蜜，<a id="a-5B"></a>悉知世间本无无有异。</p>
  <p id="a5C">“如是，<a id="a-5D"></a>须菩提，<a id="a-5E"></a>怛萨阿竭悉知本无，<a id="a-5F"></a>尔故号字为佛。<a id="a-5G"></a>”</p>
  <p id="a5H">须菩提白佛言：<a id="a-5I"></a>“本无甚深，<a id="a-5J"></a>天中天！<a id="a-5K"></a>是佛菩萨事悉自晓了，<a id="a-5L"></a>谁当信是者？<a id="a-5M"></a>独有得阿罗汉道者，<a id="a-5N"></a>若阿惟越致，<a id="a-5O"></a>怛萨阿竭成阿惟三佛乃能说之。<a id="a-5P"></a>”</p>
  <p id="a5Q">佛语须菩提：<a id="a-5R"></a>“本无无有尽时，<a id="a-5S"></a>怛萨阿竭所说亦无有极尽。<a id="a-5T"></a>”</p>
  <p id="a5U">时，<a id="a-5V"></a>释提桓因与诸欲万天子俱，<a id="a-5W"></a>梵迦夷天与二万天子俱前至佛所，<a id="a-5X"></a>头面著佛足却住一面。</p>
  <p id="a5Y">诸欲梵天子俱白佛言：<a id="a-5Z"></a>“天中天所说法者甚深！<a id="a-5a"></a>云何作其相？<a id="a-5b"></a>”</p>
  <p id="a5c">佛语诸天子言：<a id="a-5d"></a>“且听作相著已，<a id="a-5e"></a>无想，<a id="a-5f"></a>无愿，<a id="a-5g"></a>无生死所生，<a id="a-5h"></a>无所有，<a id="a-5i"></a>无所住，<a id="a-5j"></a>是者作其相。<a id="a-5k"></a>其相者若如空住，<a id="a-5l"></a>怛萨阿竭阿罗诃三耶三佛所住相，<a id="a-5m"></a>诸天、<a id="a-5n"></a>阿须伦、<a id="a-5o"></a>龙、<a id="a-5p"></a>鬼、<a id="a-5q"></a>神不能动移。<a id="a-5r"></a>何以故？<a id="a-5s"></a>是相不可以手作，<a id="a-5t"></a>色者不能作相，<a id="a-5u"></a>痛痒、<a id="a-5v"></a>思想、<a id="a-5w"></a>生死、<a id="a-5x"></a>识亦不作相，<a id="a-5y"></a>是相若人、<a id="a-5z"></a>若非人所不能作。<a id="a-60"></a>”</p>
  <p id="a61">佛语诸天子言：<a id="a-62"></a>“若说是空有作者，<a id="a-63"></a>宁能信不？<a id="a-64"></a>”</p>
  <p id="a65">诸天子白佛言：<a id="a-66"></a>“不信有作空者。<a id="a-67"></a>何以故？<a id="a-68"></a>无有能作空者。<a id="a-69"></a>”</p>
  <p id="a6A">佛言：<a id="a-6B"></a>“如是，<a id="a-6C"></a>诸天子，<a id="a-6D"></a>其相者常住，<a id="a-6E"></a>有佛、<a id="a-6F"></a>无佛相住如故。<a id="a-6G"></a>如是住者故，<a id="a-6H"></a>怛萨阿竭成阿惟三佛故，<a id="a-6I"></a>名怛萨阿竭，<a id="a-6J"></a>即是本无如来。<a id="a-6K"></a>”</p>
  <p id="a6L">诸天子白佛言：<a id="a-6M"></a>“是相者甚深！<a id="a-6N"></a>怛萨阿竭从是成阿惟三佛，<a id="a-6O"></a>其怛萨阿竭所知无所挂礙慧皆从般若波罗蜜，<a id="a-6P"></a>是者即佛之藏。<a id="a-6Q"></a>”</p>
  <p id="a6R">佛语须菩提：<a id="a-6S"></a>“怛萨阿竭因般若波罗蜜示现持世间，<a id="a-6T"></a>如是，<a id="a-6U"></a>须菩提，<a id="a-6V"></a>怛萨阿竭恭敬承事是法自致得成，<a id="a-6W"></a>皆从般若波罗蜜。<a id="a-6X"></a>是故怛萨阿竭之所恭敬，<a id="a-6Y"></a>因是得佛故，<a id="a-6Z"></a>是为报恩。<a id="a-6a"></a>何谓是怛萨阿竭之所报恩者？<a id="a-6b"></a>怛萨阿竭为从是衍得阿耨多罗三耶三菩成阿惟三佛，<a id="a-6c"></a>皆从是衍为无所著，<a id="a-6d"></a>以是故现于报恩。</p>
  <p id="a6e">“复次，<a id="a-6f"></a>须菩提，<a id="a-6g"></a>怛萨阿竭知识法无有作者，<a id="a-6h"></a>以是故得阿惟三佛，<a id="a-6i"></a>亦不无作故成阿惟三佛，<a id="a-6j"></a>是为怛萨阿竭报恩故示现般若波罗蜜。<a id="a-6k"></a>怛萨阿竭阿罗诃三耶三佛，<a id="a-6l"></a>于诸法无所望，<a id="a-6m"></a>皆从般若波罗蜜，<a id="a-6n"></a>以是故示现持世间。<a id="a-6o"></a>”</p>
  <p id="a6p">须菩提白佛言：<a id="a-6q"></a>“诸法不可知，<a id="a-6r"></a>不可见，<a id="a-6s"></a>何谓般若波罗蜜出怛萨阿竭示现持世间？<a id="a-6t"></a>”</p>
  <p id="a6u">佛语须菩提：<a id="a-6v"></a>“所说诸法不可知、<a id="a-6w"></a>不可见者，<a id="a-6x"></a>谓诸法悉空，<a id="a-6y"></a>以是故不可知。<a id="a-6z"></a>诸法不可获持，<a id="a-70"></a>以是故不可得见。<a id="a-71"></a>诸法不可知、<a id="a-72"></a>不可见者，<a id="a-73"></a>皆从般若波罗蜜。<a id="a-74"></a>如是，<a id="a-75"></a>须菩提，<a id="a-76"></a>诸法不可知、<a id="a-77"></a>不可见，<a id="a-78"></a>为从般若波罗蜜出怛萨阿竭成阿惟三佛示现持世间；<a id="a-79"></a>故色为不可见，<a id="a-7A"></a>痛痒、<a id="a-7B"></a>思想、<a id="a-7C"></a>生死、<a id="a-7D"></a>识亦不可见，<a id="a-7E"></a>是者般若波罗蜜示现持世间。<a id="a-7F"></a>”</p>
  <p id="a7G">须菩提言：<a id="a-7H"></a>“何谓，<a id="a-7I"></a>天中天，<a id="a-7J"></a>色不可见？<a id="a-7K"></a>何谓痛痒、<a id="a-7L"></a>思想、<a id="a-7M"></a>生死、<a id="a-7N"></a>识为不可见？<a id="a-7O"></a>”</p>
  <p id="a7P">佛言：<a id="a-7Q"></a>“不见色因缘生识，<a id="a-7R"></a>是故色为不可见；<a id="a-7S"></a>亦不痛痒、<a id="a-7T"></a>思想、<a id="a-7U"></a>生死、<a id="a-7V"></a>识因缘生识，<a id="a-7W"></a>是故识为不可见。<a id="a-7X"></a>如色、<a id="a-7Y"></a>痛痒、<a id="a-7Z"></a>思想、<a id="a-7a"></a>生死、<a id="a-7b"></a>识不见，<a id="a-7c"></a>是世间亦不见，<a id="a-7d"></a>其相者亦不见，<a id="a-7e"></a>是世间示现所有，<a id="a-7f"></a>皆从般若波罗蜜。</p>
  <p id="a7g">“何谓是般若波罗蜜示现持世间？<a id="a-7h"></a>其忧世间是亦为空，<a id="a-7i"></a>其忧世间是亦为恍忽，<a id="a-7j"></a>其忧世间是亦为寂，<a id="a-7k"></a>其忧世间是亦为净，<a id="a-7l"></a>是者即为世间示现。<a id="a-7m"></a>”</p>
  <p data-pb></p>
  <h2 id="a7n">不可计品第十一</h2>
  <p id="a7o">须菩提白佛言：<a id="a-7p"></a>“极大究竟般若波罗蜜，<a id="a-7q"></a>不可计究竟，<a id="a-7r"></a>不可量究竟，<a id="a-7s"></a>无有与等者究竟，<a id="a-7t"></a>无有边究竟！<a id="a-7u"></a>”</p>
  <p id="a7v">佛言：<a id="a-7w"></a>“极大究竟般若波罗蜜，<a id="a-7x"></a>不可计究竟，<a id="a-7y"></a>不可量究竟，<a id="a-7z"></a>无有与等者究竟，<a id="a-80"></a>无有边究竟！<a id="a-81"></a>安隐般若波罗蜜，<a id="a-82"></a>不可计究竟怛萨阿竭、<a id="a-83"></a>无师萨芸若，<a id="a-84"></a>是故般若波罗蜜不可计究竟。</p>
  <p id="a85">“何等般若波罗蜜不可量究竟？<a id="a-86"></a>不可量怛萨阿竭、<a id="a-87"></a>无师萨芸若不可议，<a id="a-88"></a>不可称，<a id="a-89"></a>是故般若波罗蜜不可量究竟。</p>
  <p id="a8A">“何等般若波罗蜜安隐究竟无有与等者？<a id="a-8B"></a>怛萨阿竭谁能过者，<a id="a-8C"></a>是故般若波罗蜜无有与等者究竟。</p>
  <p id="a8D">“何等般若波罗蜜无有边究竟？<a id="a-8E"></a>无有边怛萨阿竭、<a id="a-8F"></a>无师萨芸若，<a id="a-8G"></a>是故般若波罗蜜无有边究竟。<a id="a-8H"></a>”</p>
  <p id="a8I">须菩提白佛言：<a id="a-8J"></a>“云何怛萨阿竭、<a id="a-8K"></a>无师萨芸若不可计、<a id="a-8L"></a>不可量、<a id="a-8M"></a>无边？<a id="a-8N"></a>”</p>
  <p id="a8O">佛言：<a id="a-8P"></a>“色、<a id="a-8Q"></a>痛痒、<a id="a-8R"></a>思想、<a id="a-8S"></a>生死、<a id="a-8T"></a>识不可计，<a id="a-8U"></a>诸法亦不可计，<a id="a-8V"></a>诸法了无所法，<a id="a-8W"></a>正是中不可计。<a id="a-8X"></a>色、<a id="a-8Y"></a>痛痒、<a id="a-8Z"></a>思想、<a id="a-8a"></a>生死、<a id="a-8b"></a>识不可思，<a id="a-8c"></a>诸法亦不可量。<a id="a-8d"></a>色、<a id="a-8e"></a>痛痒、<a id="a-8f"></a>思想、<a id="a-8g"></a>生死、<a id="a-8h"></a>识无有边，<a id="a-8i"></a>诸法亦无有边。<a id="a-8j"></a>色、<a id="a-8k"></a>痛痒、<a id="a-8l"></a>思想、<a id="a-8m"></a>生死、<a id="a-8n"></a>识边幅了不可得，<a id="a-8o"></a>诸法边幅了不可得。<a id="a-8p"></a>用何等故，<a id="a-8q"></a>色、<a id="a-8r"></a>痛痒、<a id="a-8s"></a>思想、<a id="a-8t"></a>生死、<a id="a-8u"></a>识无有边幅，<a id="a-8v"></a>诸法无有边幅？<a id="a-8w"></a>色、<a id="a-8x"></a>痛痒、<a id="a-8y"></a>思想、<a id="a-8z"></a>生死、<a id="a-90"></a>识边幅了不可得无有尽处，<a id="a-91"></a>诸法边幅了不可得无有尽处。<a id="a-92"></a>用何等故，<a id="a-93"></a>色、<a id="a-94"></a>痛痒、<a id="a-95"></a>思想、<a id="a-96"></a>生死、<a id="a-97"></a>识诸法了不可得边幅无有尽处时？<a id="a-98"></a>”</p>
  <p id="a99">“云何？<a id="a-9A"></a>”佛言：<a id="a-9B"></a>“空处可计尽不耶？<a id="a-9C"></a>”</p>
  <p id="a9D">须菩提言：<a id="a-9E"></a>“空不可计尽。<a id="a-9F"></a>”</p>
  <p id="a9G">佛言：<a id="a-9H"></a>“诸法不可计、<a id="a-9I"></a>不可称、<a id="a-9J"></a>无有边幅，<a id="a-9K"></a>用是故，<a id="a-9L"></a>怛萨阿竭法如是比，<a id="a-9M"></a>不可计、<a id="a-9N"></a>不可称、<a id="a-9O"></a>无有边。<a id="a-9P"></a>怛萨阿竭发心起学不可计、<a id="a-9Q"></a>不可称、<a id="a-9R"></a>无有边，<a id="a-9S"></a>本无心无念，<a id="a-9T"></a>譬如空无心无念。<a id="a-9U"></a>有心有念因随是生死。<a id="a-9V"></a>无有边怛萨阿竭法，<a id="a-9W"></a>如空无有边。<a id="a-9X"></a>是法如空不可计，<a id="a-9Y"></a>作是说不可计、<a id="a-9Z"></a>不可称、<a id="a-9a"></a>无有边。<a id="a-9b"></a>”</p>
  <p id="a9c">佛说是经时，<a id="a-9d"></a>五百比丘僧、<a id="a-9e"></a>三十比丘尼皆得阿罗汉，<a id="a-9f"></a>六十优婆塞、<a id="a-9g"></a>三十优婆夷皆得须陀洹道，<a id="a-9h"></a>三十菩萨皆逮得无所从生法乐，<a id="a-9i"></a>皆当于是婆罗劫中受决。</p>
  <p id="a9j">须菩提白佛言：<a id="a-9k"></a>“般若波罗蜜甚深，<a id="a-9l"></a>极大安隐究竟！<a id="a-9m"></a>”</p>
  <p id="a9n">佛言：<a id="a-9o"></a>“般若波罗蜜甚深，<a id="a-9p"></a>极大安隐究竟！<a id="a-9q"></a>萨芸若、<a id="a-9r"></a>须陀洹、<a id="a-9s"></a>斯陀含、<a id="a-9t"></a>阿那含、<a id="a-9u"></a>阿罗汉、<a id="a-9v"></a>辟支佛道，<a id="a-9w"></a>悉从是经出。<a id="a-9x"></a>譬如遮迦越王，<a id="a-9y"></a>所当为者，<a id="a-9z"></a>一切傍臣、<a id="a-A0"></a>所有郡国人民皆属王，<a id="a-A1"></a>亦无所复忧；<a id="a-A2"></a>阿罗汉、<a id="a-A3"></a>辟支佛、<a id="a-A4"></a>佛若诸法，<a id="a-A5"></a>皆从般若波罗蜜中出，<a id="a-A6"></a>皆是经所立。<a id="a-A7"></a>”</p>
  <p id="aA8">佛言：<a id="a-A9"></a>“色、<a id="a-AA"></a>痛痒、<a id="a-AB"></a>思想、<a id="a-AC"></a>生死、<a id="a-AD"></a>识不受不入，<a id="a-AE"></a>须陀洹、<a id="a-AF"></a>斯陀含、<a id="a-AG"></a>阿那含、<a id="a-AH"></a>阿罗汉、<a id="a-AI"></a>辟支佛、<a id="a-AJ"></a>萨芸若道不受不入。<a id="a-AK"></a>”</p>
  <p id="aAL">须菩提问佛言：<a id="a-AM"></a>“何等萨芸若不受？<a id="a-AN"></a>何等萨芸若不入？<a id="a-AO"></a>”</p>
  <p id="aAP">佛言：<a id="a-AQ"></a>“云何，<a id="a-AR"></a>须菩提，<a id="a-AS"></a>见若罗汉所入处不？<a id="a-AT"></a>”</p>
  <p id="aAU">须菩提言：<a id="a-AV"></a>“不见，<a id="a-AW"></a>天中天，<a id="a-AX"></a>不见是法我所入处。<a id="a-AY"></a>”</p>
  <p id="aAZ">佛言：<a id="a-Aa"></a>“善哉！<a id="a-Ab"></a>须菩提，<a id="a-Ac"></a>我亦不见怛萨阿竭所入处。<a id="a-Ad"></a>如我怛萨阿竭无所入，<a id="a-Ae"></a>萨芸若无所入处。<a id="a-Af"></a>”</p>
  <p id="aAg">爱欲天子、<a id="a-Ah"></a>梵天子俱白佛言：<a id="a-Ai"></a>“天中天，<a id="a-Aj"></a>般若波罗蜜甚深难了。<a id="a-Ak"></a>过去佛时所作功德，<a id="a-Al"></a>是辈人于是间闻深般若波罗蜜信者，<a id="a-Am"></a>正使三千大千国土人一切所当为者皆信，<a id="a-An"></a>皆信已来行过一劫，<a id="a-Ao"></a>于是深般若波罗蜜中乐一日念，<a id="a-Ap"></a>无量深出彼德有余。<a id="a-Aq"></a>”</p>
  <p id="aAr">佛语爱欲天子、<a id="a-As"></a>梵天子：<a id="a-At"></a>“正使复有人闻深般若波罗蜜，<a id="a-Au"></a>以得证决所信乐过一劫，<a id="a-Av"></a>其功德不及是辈。<a id="a-Aw"></a>”</p>
  <p id="aAx">爱欲天子、<a id="a-Ay"></a>梵天子皆前以头面著佛足，<a id="a-Az"></a>绕三匝而去，<a id="a-B0"></a>却行久远乃旋各归天上，<a id="a-B1"></a>歌叹佛说功德。</p>
  <p id="aB2">须菩提白佛言：<a id="a-B3"></a>“若有菩萨信深般若波罗蜜者，<a id="a-B4"></a>从何所来而生是间？<a id="a-B5"></a>”</p>
  <p id="aB6">佛言：<a id="a-B7"></a>“如是信者，<a id="a-B8"></a>心无有疑，<a id="a-B9"></a>不厌不喜，<a id="a-BA"></a>乐闻念不欲远离经师，<a id="a-BB"></a>譬如新生犊子心终不远离其母，<a id="a-BC"></a>是菩萨从人道中来生是间。<a id="a-BD"></a>前世学人，<a id="a-BE"></a>今来复得深般若波罗蜜，<a id="a-BF"></a>便信乐不远离也。<a id="a-BG"></a>”</p>
  <p id="aBH">须菩提白佛言：<a id="a-BI"></a>“若有菩萨有时逮其功德，<a id="a-BJ"></a>若复从他方佛刹来，<a id="a-BK"></a>若供养佛，<a id="a-BL"></a>乃有从彼来生是间者无？<a id="a-BM"></a>”</p>
  <p id="aBN">佛言：<a id="a-BO"></a>“有。<a id="a-BP"></a>是辈菩萨于他方佛刹供养佛，<a id="a-BQ"></a>复从彼来生是间，<a id="a-BR"></a>持是功德于是间便逮得深般若波罗蜜。</p>
  <p id="aBS">“若复有菩萨从兜术天上来生是间，<a id="a-BT"></a>或从弥勒菩萨闻是深经中慧，<a id="a-BU"></a>今来生是间，<a id="a-BV"></a>持是功德今逮得深般若波罗蜜。</p>
  <p id="aBW">“若复有菩萨前世佛时，<a id="a-BX"></a>闻深般若波罗蜜不问中慧，<a id="a-BY"></a>来生是间闻深般若波罗蜜，<a id="a-BZ"></a>心便有疑，<a id="a-Ba"></a>不信乐，<a id="a-Bb"></a>不问中慧。<a id="a-Bc"></a>何以故？<a id="a-Bd"></a>前世有疑故。</p>
  <p id="aBe">“若复有菩萨前世闻深般若波罗蜜，<a id="a-Bf"></a>问中慧一日、<a id="a-Bg"></a>二日、<a id="a-Bh"></a>三日若至七日，<a id="a-Bi"></a>持是功德今复逮得深般若波罗蜜，<a id="a-Bj"></a>常乐闻、<a id="a-Bk"></a>喜问、<a id="a-Bl"></a>信受。</p>
  <p id="aBm">“若复有菩萨有时欲闻般若波罗蜜，<a id="a-Bn"></a>或不欲闻，<a id="a-Bo"></a>其心乱数数转如秤乍低乍仰，<a id="a-Bp"></a>是辈人适学未发故，<a id="a-Bq"></a>使少信不乐得深般若波罗蜜，<a id="a-Br"></a>便厌不欲学弃舍去，<a id="a-Bs"></a>如是终不成就，<a id="a-Bt"></a>堕罗汉、<a id="a-Bu"></a>辟支佛道中。<a id="a-Bv"></a>”</p>
  <p data-pb></p>
  <h2 id="aBw">譬喻品第十二</h2>
  <p id="aBx">佛言：<a id="a-By"></a>“譬如大海中，<a id="a-Bz"></a>船卒破坏，<a id="a-C0"></a>知中人皆当堕水没死，<a id="a-C1"></a>终不能得度。<a id="a-C2"></a>是船中有板若樯，<a id="a-C3"></a>有健者得之，<a id="a-C4"></a>骑其上顺流堕深得出，<a id="a-C5"></a>知是人终不没水中死也。<a id="a-C6"></a>何以故？<a id="a-C7"></a>用得板樯故。<a id="a-C8"></a>菩萨有信乐，<a id="a-C9"></a>有定行，<a id="a-CA"></a>有精进，<a id="a-CB"></a>欲逮阿耨多罗三耶三菩，<a id="a-CC"></a>不得深般若波罗蜜，<a id="a-CD"></a>不学沤和拘舍罗，<a id="a-CE"></a>是菩萨便堕阿罗汉、<a id="a-CF"></a>辟支佛道中。<a id="a-CG"></a>菩萨有信乐，<a id="a-CH"></a>有定行，<a id="a-CI"></a>有精进，<a id="a-CJ"></a>欲逮阿耨多罗三耶三菩，<a id="a-CK"></a>得深般若波罗蜜，<a id="a-CL"></a>学沤和拘舍罗，<a id="a-CM"></a>是菩萨终不中道懈惰，<a id="a-CN"></a>过出阿罗汉、<a id="a-CO"></a>辟支佛道去，<a id="a-CP"></a>正在阿耨多罗三耶三菩中住。</p>
  <p id="aCQ">“譬如有人持坏瓶行取水，<a id="a-CR"></a>知是瓶不能久，<a id="a-CS"></a>当道坏。<a id="a-CT"></a>何以故？<a id="a-CU"></a>瓶未成故。<a id="a-CV"></a>若有菩萨有信乐，<a id="a-CW"></a>有定行，<a id="a-CX"></a>有精进，<a id="a-CY"></a>欲逮阿耨多罗三耶三菩，<a id="a-CZ"></a>不得深般若波罗蜜，<a id="a-Ca"></a>不学沤和拘舍罗，<a id="a-Cb"></a>是菩萨终不能逮萨芸若，<a id="a-Cc"></a>便中道厌却，<a id="a-Cd"></a>堕阿罗汉、<a id="a-Ce"></a>辟支佛道中。</p>
  <p id="aCf">“譬若有人持成瓶行取水，<a id="a-Cg"></a>知当安隐，<a id="a-Ch"></a>持水来归至也。<a id="a-Ci"></a>何以故？<a id="a-Cj"></a>其瓶已成故。<a id="a-Ck"></a>若有菩萨有信乐，<a id="a-Cl"></a>有定行，<a id="a-Cm"></a>有精进，<a id="a-Cn"></a>欲逮阿耨多罗三耶三菩，<a id="a-Co"></a>得深般若波罗蜜，<a id="a-Cp"></a>学沤和拘舍罗，<a id="a-Cq"></a>知是菩萨终不中道懈惰休止恣心，<a id="a-Cr"></a>正上阿耨多罗三耶三菩。</p>
  <p id="aCs">“譬若大海中，<a id="a-Ct"></a>有故坏船不补治之，<a id="a-Cu"></a>便推著水中，<a id="a-Cv"></a>取财物置其中，<a id="a-Cw"></a>欲乘有所至，<a id="a-Cx"></a>知是船终不能至，<a id="a-Cy"></a>便中道坏，<a id="a-Cz"></a>亡散财物。<a id="a-D0"></a>若有菩萨有信乐，<a id="a-D1"></a>有定行，<a id="a-D2"></a>有精进，<a id="a-D3"></a>欲逮阿耨多罗三耶三菩，<a id="a-D4"></a>不得深般若波罗蜜，<a id="a-D5"></a>不学沤和拘舍罗，<a id="a-D6"></a>知是菩萨中道厌便亡失名珍宝，<a id="a-D7"></a>更弃大珍宝去。<a id="a-D8"></a>何所为大珍宝？<a id="a-D9"></a>佛是也。<a id="a-DA"></a>是菩萨便中道堕阿罗汉、<a id="a-DB"></a>辟支佛道中。</p>
  <p id="aDC">“譬若有黠人，<a id="a-DD"></a>拖张海边故坏船补治之，<a id="a-DE"></a>以推著水中，<a id="a-DF"></a>持财物置其中，<a id="a-DG"></a>便乘欲有所至，<a id="a-DH"></a>知是船不中道坏，<a id="a-DI"></a>必到所至处。<a id="a-DJ"></a>若有菩萨有信乐，<a id="a-DK"></a>有定行，<a id="a-DL"></a>有精进，<a id="a-DM"></a>欲逮阿耨多罗三耶三菩，<a id="a-DN"></a>得学深般若波罗蜜、<a id="a-DO"></a>沤和拘舍罗，<a id="a-DP"></a>知是菩萨终不中道懈惰，<a id="a-DQ"></a>正在阿耨多罗三耶三菩中住。<a id="a-DR"></a>何以故？<a id="a-DS"></a>是菩萨一心有信乐、<a id="a-DT"></a>有定行、<a id="a-DU"></a>有精进故，<a id="a-DV"></a>终不复堕罗汉、<a id="a-DW"></a>辟支佛道中，<a id="a-DX"></a>正向佛门。</p>
  <p id="aDY">“譬若有人年百二十岁，<a id="a-DZ"></a>老极身体不安，<a id="a-Da"></a>若病寒热寝卧床褥，<a id="a-Db"></a>此人宁能自起居不？<a id="a-Dc"></a>”</p>
  <p id="aDd">须菩提言：<a id="a-De"></a>“不能也。<a id="a-Df"></a>何以故？<a id="a-Dg"></a>是人老极无势力故。<a id="a-Dh"></a>正使病愈，<a id="a-Di"></a>由不能自起居行步。<a id="a-Dj"></a>”</p>
  <p id="aDk">佛言：<a id="a-Dl"></a>“菩萨有信乐，<a id="a-Dm"></a>有定行，<a id="a-Dn"></a>有精进，<a id="a-Do"></a>欲逮阿耨多罗三耶三菩，<a id="a-Dp"></a>不得学深般若波罗蜜、<a id="a-Dq"></a>沤和拘舍罗者，<a id="a-Dr"></a>终不能至佛，<a id="a-Ds"></a>当中道休，<a id="a-Dt"></a>堕阿罗汉、<a id="a-Du"></a>辟支佛道中。<a id="a-Dv"></a>何以故？<a id="a-Dw"></a>不得学深般若波罗蜜、<a id="a-Dx"></a>沤和拘舍罗故。<a id="a-Dy"></a>”</p>
  <p id="aDz">佛言：<a id="a-E0"></a>“但是人风寒病愈，<a id="a-E1"></a>身体强健，<a id="a-E2"></a>意欲起行，<a id="a-E3"></a>有两健人各扶一掖，<a id="a-E4"></a>各持一臂徐共持行，<a id="a-E5"></a>其人语病者言：<a id="a-E6"></a>‘安意莫恐，<a id="a-E7"></a>我自相扶持在所至到，<a id="a-E8"></a>义不中道相弃。<a id="a-E9"></a>’如是人能到所欲至处不？<a id="a-EA"></a>”</p>
  <p id="aEB">须菩提言：<a id="a-EC"></a>“菩萨有信乐，<a id="a-ED"></a>有定行，<a id="a-EE"></a>有精进，<a id="a-EF"></a>欲逮阿耨多罗三耶三菩，<a id="a-EG"></a>得深般若波罗蜜，<a id="a-EH"></a>学沤和拘舍罗，<a id="a-EI"></a>是菩萨终不中道懈惰，<a id="a-EJ"></a>能究竟于是中得阿耨多罗三耶三菩。<a id="a-EK"></a>”</p>
  <p data-pb></p>
  <h2 id="aEL">分别品第十三</h2>
  <p id="aEM">须菩提白佛言：<a id="a-EN"></a>“云何阿阇浮菩萨学般若波罗蜜？<a id="a-EO"></a>”</p>
  <p id="aEP">佛言：<a id="a-EQ"></a>“当与善知识从事，<a id="a-ER"></a>当乐善知识，<a id="a-ES"></a>当善意随般若波罗蜜教。<a id="a-ET"></a>何等为随般若波罗蜜教？<a id="a-EU"></a>是菩萨所布施，<a id="a-EV"></a>当施与作阿耨多罗三耶三菩，<a id="a-EW"></a>莫得著色、<a id="a-EX"></a>痛痒、<a id="a-EY"></a>思想、<a id="a-EZ"></a>生死、<a id="a-Ea"></a>识。<a id="a-Eb"></a>何以故？<a id="a-Ec"></a>深般若波罗蜜萨芸若无所著。<a id="a-Ed"></a>若持戒、<a id="a-Ee"></a>忍辱、<a id="a-Ef"></a>精进、<a id="a-Eg"></a>禅、<a id="a-Eh"></a>智慧，<a id="a-Ei"></a>当持是作阿耨多罗三耶三菩，<a id="a-Ej"></a>莫得著色、<a id="a-Ek"></a>痛痒、<a id="a-El"></a>思想、<a id="a-Em"></a>生死、<a id="a-En"></a>识。<a id="a-Eo"></a>何以故？<a id="a-Ep"></a>萨芸若无所著，<a id="a-Eq"></a>无得乐阿罗汉、<a id="a-Er"></a>辟支佛道，<a id="a-Es"></a>阿阇浮菩萨稍入般若波罗蜜中如是。<a id="a-Et"></a>”</p>
  <p id="aEu">须菩提言：<a id="a-Ev"></a>“菩萨谦苦，<a id="a-Ew"></a>欲得阿耨多罗三耶三菩。<a id="a-Ex"></a>”</p>
  <p id="aEy">佛言：<a id="a-Ez"></a>“菩萨谦苦，<a id="a-F0"></a>安隐于世间护，<a id="a-F1"></a>为世间自归，<a id="a-F2"></a>为世间舍，<a id="a-F3"></a>为世间度，<a id="a-F4"></a>为世间台，<a id="a-F5"></a>为世间导。</p>
  <p id="aF6">“何等为菩萨为世间护？<a id="a-F7"></a>死生勤苦悉护教度脱，<a id="a-F8"></a>是为世间护。</p>
  <p id="aF9">“何等为世间自归？<a id="a-FA"></a>生老病死悉度之，<a id="a-FB"></a>是为世间自归。</p>
  <p id="aFC">“何等为世间舍？<a id="a-FD"></a>菩萨得阿耨多罗三耶三菩阿惟三佛，<a id="a-FE"></a>得怛萨阿竭名，<a id="a-FF"></a>时为世间说经无所著，<a id="a-FG"></a>是为世间舍。</p>
  <p id="aFH">“何等为无所著？<a id="a-FI"></a>色无著无缚，<a id="a-FJ"></a>是色无所从生，<a id="a-FK"></a>无所从灭，<a id="a-FL"></a>痛痒、<a id="a-FM"></a>思想、<a id="a-FN"></a>生死、<a id="a-FO"></a>识亦尔，<a id="a-FP"></a>诸法亦无著无缚如是。</p>
  <p id="aFQ">“何等为世间度？<a id="a-FR"></a>是色非色为度，<a id="a-FS"></a>痛痒、<a id="a-FT"></a>思想、<a id="a-FU"></a>生死、<a id="a-FV"></a>识是识非识为度，<a id="a-FW"></a>度为诸法。<a id="a-FX"></a>”</p>
  <p id="aFY">须菩提言：<a id="a-FZ"></a>“如佛所说，<a id="a-Fa"></a>度为诸法得阿惟三佛。<a id="a-Fb"></a>何以故？<a id="a-Fc"></a>无所著耶？<a id="a-Fd"></a>”</p>
  <p id="aFe">佛言：<a id="a-Ff"></a>“如是，<a id="a-Fg"></a>无所著。<a id="a-Fh"></a>菩萨为谦苦念法不懈，<a id="a-Fi"></a>得阿耨多罗三耶三菩阿惟三佛因说经，<a id="a-Fj"></a>是亦为世间度。</p>
  <p id="aFk">“何等为世间台？<a id="a-Fl"></a>譬若水中台，<a id="a-Fm"></a>其水两避行，<a id="a-Fn"></a>色、<a id="a-Fo"></a>痛痒、<a id="a-Fp"></a>思想、<a id="a-Fq"></a>生死、<a id="a-Fr"></a>识，<a id="a-Fs"></a>过去、<a id="a-Ft"></a>当来、<a id="a-Fu"></a>今现在两断，<a id="a-Fv"></a>如是断者，<a id="a-Fw"></a>诸法亦断。<a id="a-Fx"></a>设使诸法断者，<a id="a-Fy"></a>是为定，<a id="a-Fz"></a>是为甘露，<a id="a-G0"></a>是为泥洹。<a id="a-G1"></a>菩萨念法不懈得阿惟三佛，<a id="a-G2"></a>是为世间台。</p>
  <p id="aG3">“何等为世间导？<a id="a-G4"></a>菩萨得阿惟三佛，<a id="a-G5"></a>便说色、<a id="a-G6"></a>痛痒、<a id="a-G7"></a>思想、<a id="a-G8"></a>生死、<a id="a-G9"></a>识空，<a id="a-GA"></a>说诸法空，<a id="a-GB"></a>是亦无所从来，<a id="a-GC"></a>亦无所从去。<a id="a-GD"></a>诸法空，<a id="a-GE"></a>诸法无有想，<a id="a-GF"></a>诸法无有处，<a id="a-GG"></a>诸法无有识，<a id="a-GH"></a>诸法无所从生。<a id="a-GI"></a>诸法空，<a id="a-GJ"></a>诸法如梦，<a id="a-GK"></a>诸法如一，<a id="a-GL"></a>诸法如幻，<a id="a-GM"></a>诸法无有边，<a id="a-GN"></a>诸法无有是，<a id="a-GO"></a>皆等无有异。<a id="a-GP"></a>”</p>
  <p id="aGQ">须菩提白佛言：<a id="a-GR"></a>“般若波罗蜜甚深，<a id="a-GS"></a>谁当了是耶？<a id="a-GT"></a>”</p>
  <p id="aGU">佛言：<a id="a-GV"></a>“菩萨求以来大久远，<a id="a-GW"></a>乃从过去佛时于其所作功德以来，<a id="a-GX"></a>如是辈人乃晓知深般若波罗蜜耳。<a id="a-GY"></a>”</p>
  <p id="aGZ">须菩提言：<a id="a-Ga"></a>“何谓求以来大久远？<a id="a-Gb"></a>”</p>
  <p id="aGc">佛言：<a id="a-Gd"></a>“去离于色、<a id="a-Ge"></a>痛痒、<a id="a-Gf"></a>思想、<a id="a-Gg"></a>生死、<a id="a-Gh"></a>识无复有，<a id="a-Gi"></a>尔乃晓知是深般若波罗蜜。<a id="a-Gj"></a>”</p>
  <p id="aGk">须菩提言：<a id="a-Gl"></a>“是菩萨为世间导耶？<a id="a-Gm"></a>”</p>
  <p id="aGn">佛言：<a id="a-Go"></a>“如是菩萨得阿惟三佛，<a id="a-Gp"></a>为不可计阿僧祇人作导。<a id="a-Gq"></a>”</p>
  <p id="aGr">须菩提言：<a id="a-Gs"></a>“菩萨为谦苦，<a id="a-Gt"></a>是为摩诃僧那僧涅，<a id="a-Gu"></a>为般泥洹不可计阿僧祇人。<a id="a-Gv"></a>”</p>
  <p id="aGw">佛言：<a id="a-Gx"></a>“如是菩萨为谦苦，<a id="a-Gy"></a>是为摩诃僧那僧涅，<a id="a-Gz"></a>是故为僧那僧涅无缚，<a id="a-H0"></a>色、<a id="a-H1"></a>痛痒、<a id="a-H2"></a>思想、<a id="a-H3"></a>生死、<a id="a-H4"></a>识无缚，<a id="a-H5"></a>亦不于阿罗汉、<a id="a-H6"></a>辟支佛，<a id="a-H7"></a>亦不于萨芸若，<a id="a-H8"></a>诸法无缚，<a id="a-H9"></a>是故为僧那僧涅。<a id="a-HA"></a>”</p>
  <p id="aHB">须菩提言：<a id="a-HC"></a>“菩萨求深般若波罗蜜，<a id="a-HD"></a>不当索三处。<a id="a-HE"></a>”</p>
  <p id="aHF">佛言：<a id="a-HG"></a>“何因缘菩萨求深般若波罗蜜，<a id="a-HH"></a>不当索三处？<a id="a-HI"></a>”</p>
  <p id="aHJ">须菩提言：<a id="a-HK"></a>“般若波罗蜜甚深，<a id="a-HL"></a>亦不可有守者，<a id="a-HM"></a>亦不无守者。<a id="a-HN"></a>从般若波罗蜜中，<a id="a-HO"></a>为无所出法。<a id="a-HP"></a>守般若波罗蜜为守空，<a id="a-HQ"></a>守般若波罗蜜为守诸法，<a id="a-HR"></a>守般若波罗蜜为守无所有，<a id="a-HS"></a>守般若波罗蜜为守无所著。<a id="a-HT"></a>”</p>
  <p id="aHU">佛言：<a id="a-HV"></a>“在般若波罗蜜中者，<a id="a-HW"></a>当知是阿惟越致菩萨，<a id="a-HX"></a>于深般若波罗蜜中无所适著，<a id="a-HY"></a>终不随他人语，<a id="a-HZ"></a>不信余道，<a id="a-Ha"></a>心不恐畏，<a id="a-Hb"></a>不懈怠。<a id="a-Hc"></a>从过去佛问是深经中慧，<a id="a-Hd"></a>今闻深般若波罗蜜，<a id="a-He"></a>心续不恐畏，<a id="a-Hf"></a>不懈怠。<a id="a-Hg"></a>”</p>
  <p id="aHh">须菩提白佛言：<a id="a-Hi"></a>“若有菩萨闻深般若波罗蜜，<a id="a-Hj"></a>心不恐畏，<a id="a-Hk"></a>不懈怠。<a id="a-Hl"></a>何因缘当念般若波罗蜜中观视？<a id="a-Hm"></a>”</p>
  <p id="aHn">佛言：<a id="a-Ho"></a>“心向萨芸若，<a id="a-Hp"></a>是为观视般若波罗蜜。<a id="a-Hq"></a>”</p>
  <p id="aHr">须菩提言：<a id="a-Hs"></a>“何谓心向萨芸若？<a id="a-Ht"></a>”</p>
  <p id="aHu">佛言：<a id="a-Hv"></a>“心向空，<a id="a-Hw"></a>是为观萨芸若。<a id="a-Hx"></a>观萨芸若是为不观。<a id="a-Hy"></a>不可计萨芸若，<a id="a-Hz"></a>如不可计色为非色，<a id="a-I0"></a>如不可计痛痒、<a id="a-I1"></a>思想、<a id="a-I2"></a>生死、<a id="a-I3"></a>识为非识，<a id="a-I4"></a>亦不入，<a id="a-I5"></a>亦不出，<a id="a-I6"></a>亦不得，<a id="a-I7"></a>亦不知，<a id="a-I8"></a>亦不有知，<a id="a-I9"></a>亦不无知，<a id="a-IA"></a>亦无所生，<a id="a-IB"></a>亦无所败，<a id="a-IC"></a>亦无所作者，<a id="a-ID"></a>亦无所从来，<a id="a-IE"></a>亦无所从去，<a id="a-IF"></a>亦无所见，<a id="a-IG"></a>亦无所在。<a id="a-IH"></a>如是不可限空不可计，<a id="a-II"></a>萨芸若不可计，<a id="a-IJ"></a>无有作佛者，<a id="a-IK"></a>无有得佛者，<a id="a-IL"></a>无有从色、<a id="a-IM"></a>痛痒、<a id="a-IN"></a>思想、<a id="a-IO"></a>生死、<a id="a-IP"></a>识中得佛者，<a id="a-IQ"></a>亦不从檀波罗蜜、<a id="a-IR"></a>尸波罗蜜、<a id="a-IS"></a>羼提波罗蜜、<a id="a-IT"></a>惟逮波罗蜜、<a id="a-IU"></a>禅波罗蜜、<a id="a-IV"></a>般若波罗蜜得佛也。<a id="a-IW"></a>”</p>
  <p id="aIX">爱欲天子、<a id="a-IY"></a>梵天子白佛言：<a id="a-IZ"></a>“般若波罗蜜甚深，<a id="a-Ia"></a>难晓，<a id="a-Ib"></a>难了，<a id="a-Ic"></a>难知！<a id="a-Id"></a>”</p>
  <p id="aIe">佛语诸天子：<a id="a-If"></a>“深般若波罗蜜甚深，<a id="a-Ig"></a>难晓，<a id="a-Ih"></a>难了，<a id="a-Ii"></a>难知！<a id="a-Ij"></a>怛萨阿竭安隐甚深，<a id="a-Ik"></a>是经悉知阿惟三佛无有作阿惟三佛，<a id="a-Il"></a>亦无有阿惟三佛，<a id="a-Im"></a>是经如空甚深，<a id="a-In"></a>无有与等者，<a id="a-Io"></a>如诸法无所从来，<a id="a-Ip"></a>无所从去。<a id="a-Iq"></a>”</p>
  <p id="aIr">爱欲天子、<a id="a-Is"></a>梵天子等白佛言：<a id="a-It"></a>“诸世间人希有信是深经者，<a id="a-Iu"></a>世间人所欲皆著。<a id="a-Iv"></a>愍念之故，<a id="a-Iw"></a>当为说是深经耳。<a id="a-Ix"></a>”</p>
  <p id="aIy">佛言：<a id="a-Iz"></a>“如是，<a id="a-J0"></a>诸天子，<a id="a-J1"></a>世间人希有信是深经者，<a id="a-J2"></a>所欲皆著。<a id="a-J3"></a>悯念是世间人故，<a id="a-J4"></a>当为说深经耳。<a id="a-J5"></a>”</p>
  <p data-pb></p>
  <h2 id="aJ6">本无品第十四</h2>
  <p id="aJ7">须菩提白佛言：<a id="a-J8"></a>“诸法随次无所著，<a id="a-J9"></a>诸法无有想如空，<a id="a-JA"></a>是经无所从生，<a id="a-JB"></a>诸法索无所得。<a id="a-JC"></a>”</p>
  <p id="aJD">爱欲天子、<a id="a-JE"></a>梵天子白佛言：<a id="a-JF"></a>“弟子须菩提所说如是，<a id="a-JG"></a>怛萨阿竭教但说空慧？<a id="a-JH"></a>”</p>
  <p id="aJI">佛言：<a id="a-JJ"></a>“如是，<a id="a-JK"></a>诸天子，<a id="a-JL"></a>随怛萨阿竭教。<a id="a-JM"></a>”</p>
  <p id="aJN">诸天子问佛：<a id="a-JO"></a>“何谓怛萨阿竭教？<a id="a-JP"></a>如法无所从生，<a id="a-JQ"></a>为随怛萨阿竭教乎？<a id="a-JR"></a>”</p>
  <p id="aJS">佛言：<a id="a-JT"></a>“如是，<a id="a-JU"></a>诸天子，<a id="a-JV"></a>诸法无所从生，<a id="a-JW"></a>为随怛萨阿竭教；<a id="a-JX"></a>随怛萨阿竭教是为本无，<a id="a-JY"></a>本无亦无所从来，<a id="a-JZ"></a>亦无所从去。<a id="a-Ja"></a>怛萨阿竭本无，<a id="a-Jb"></a>诸法亦本无；<a id="a-Jc"></a>诸法亦本无，<a id="a-Jd"></a>怛萨阿竭亦本无，<a id="a-Je"></a>无异本无。<a id="a-Jf"></a>如是，<a id="a-Jg"></a>须菩提，<a id="a-Jh"></a>随本无是为怛萨阿竭本无。<a id="a-Ji"></a>怛萨阿竭本无住，<a id="a-Jj"></a>如是，<a id="a-Jk"></a>须菩提，<a id="a-Jl"></a>住随怛萨阿竭教。<a id="a-Jm"></a>怛萨阿竭本无无异，<a id="a-Jn"></a>本无无异也，<a id="a-Jo"></a>诸法是无异，<a id="a-Jp"></a>无异怛萨阿竭本无无所挂礙、<a id="a-Jq"></a>诸法本无无所挂礙，<a id="a-Jr"></a>怛萨阿竭本无、<a id="a-Js"></a>诸法本无礙，<a id="a-Jt"></a>一本无等无异本无。<a id="a-Ju"></a>无有作者，<a id="a-Jv"></a>一切皆本无，<a id="a-Jw"></a>亦复无本无。<a id="a-Jx"></a>如是，<a id="a-Jy"></a>怛萨阿竭本无不坏亦不腐，<a id="a-Jz"></a>诸法不可得。</p>
  <p id="aK0">“须菩提，<a id="a-K1"></a>随诸法教，<a id="a-K2"></a>怛萨阿竭本无，<a id="a-K3"></a>诸法本无，<a id="a-K4"></a>等无异于真法中本无。</p>
  <p id="aK5">“须菩提，<a id="a-K6"></a>随怛萨阿竭教，<a id="a-K7"></a>怛萨阿竭本无，<a id="a-K8"></a>无有过去、<a id="a-K9"></a>当来、<a id="a-KA"></a>今现在，<a id="a-KB"></a>诸法本无过去、<a id="a-KC"></a>当来、<a id="a-KD"></a>今现在。</p>
  <p id="aKE">“须菩提，<a id="a-KF"></a>随怛萨阿竭教，<a id="a-KG"></a>怛萨阿竭本无，<a id="a-KH"></a>过去本无，<a id="a-KI"></a>当来本无，<a id="a-KJ"></a>今现在怛萨阿竭本无等无异，<a id="a-KK"></a>是等无异为真本无。<a id="a-KL"></a>菩萨得是真本无如来名，<a id="a-KM"></a>地为六反震动。<a id="a-KN"></a>怛萨阿竭说本无，<a id="a-KO"></a>须菩提，<a id="a-KP"></a>随怛萨阿竭教。</p>
  <p id="aKQ">“须菩提，<a id="a-KR"></a>不受色、<a id="a-KS"></a>痛痒、<a id="a-KT"></a>思想、<a id="a-KU"></a>生死、<a id="a-KV"></a>识，<a id="a-KW"></a>不受须陀洹、<a id="a-KX"></a>斯陀含、<a id="a-KY"></a>阿那含、<a id="a-KZ"></a>阿罗汉、<a id="a-Ka"></a>辟支佛。<a id="a-Kb"></a>如是，<a id="a-Kc"></a>须菩提，<a id="a-Kd"></a>为随怛萨阿竭教。<a id="a-Ke"></a>”</p>
  <p id="aKf">舍利弗言：<a id="a-Kg"></a>“是本无甚深，<a id="a-Kh"></a>天中天。<a id="a-Ki"></a>”</p>
  <p id="aKj">佛言：<a id="a-Kk"></a>“是本无甚深，<a id="a-Kl"></a>甚深！<a id="a-Km"></a>”</p>
  <p id="aKn">当说本无时，<a id="a-Ko"></a>二百比丘僧皆得阿罗汉，<a id="a-Kp"></a>五百比丘尼皆得须陀洹道，<a id="a-Kq"></a>五百诸天人皆逮无所从生法乐，<a id="a-Kr"></a>于中立六十新学菩萨皆得阿罗汉道。</p>
  <p id="aKs">佛言：<a id="a-Kt"></a>“是六十菩萨过去世时，<a id="a-Ku"></a>各各供养五百佛，<a id="a-Kv"></a>布施求色，<a id="a-Kw"></a>持戒、<a id="a-Kx"></a>忍辱、<a id="a-Ky"></a>精进求色，<a id="a-Kz"></a>禅不知空离空，<a id="a-L0"></a>不得般若波罗蜜、<a id="a-L1"></a>沤和拘舍罗，<a id="a-L2"></a>今皆取阿罗汉道。<a id="a-L3"></a>菩萨有道得空、<a id="a-L4"></a>得无色、<a id="a-L5"></a>得无愿，<a id="a-L6"></a>是菩萨不得般若波罗蜜、<a id="a-L7"></a>沤和拘舍罗，<a id="a-L8"></a>便中道得阿罗汉道不复还。</p>
  <p id="aL9">“譬若有大鸟，<a id="a-LA"></a>其身长八千里、<a id="a-LB"></a>若二万里，<a id="a-LC"></a>复无有翅，<a id="a-LD"></a>欲从忉利天上自投来下至阎浮利地上，<a id="a-LE"></a>未至是鸟悔，<a id="a-LF"></a>欲中道还上忉利天上，<a id="a-LG"></a>宁能复还不耶？<a id="a-LH"></a>”</p>
  <p id="aLI">舍利弗言：<a id="a-LJ"></a>“不能复还。<a id="a-LK"></a>”</p>
  <p id="aLL">佛言：<a id="a-LM"></a>“是鸟来下至阎浮利地上，<a id="a-LN"></a>欲使其身不痛，<a id="a-LO"></a>宁能使不痛不耶？<a id="a-LP"></a>”</p>
  <p id="aLQ">舍利弗言：<a id="a-LR"></a>“不能也。<a id="a-LS"></a>是鸟来，<a id="a-LT"></a>其身不得不痛，<a id="a-LU"></a>若当闷极若死。<a id="a-LV"></a>何以故？<a id="a-LW"></a>其身长大及无有翅。<a id="a-LX"></a>”</p>
  <p id="aLY">佛言：<a id="a-LZ"></a>“正使是菩萨如恒中沙劫，<a id="a-La"></a>布施求色，<a id="a-Lb"></a>持戒、<a id="a-Lc"></a>忍辱、<a id="a-Ld"></a>精进求色，<a id="a-Le"></a>禅亦不入空，<a id="a-Lf"></a>不得深般若波罗蜜、<a id="a-Lg"></a>沤和拘舍罗，<a id="a-Lh"></a>起心欲索佛道，<a id="a-Li"></a>一切欲作佛，<a id="a-Lj"></a>中道得阿罗汉、<a id="a-Lk"></a>辟支佛道。<a id="a-Ll"></a>是菩萨于过去、<a id="a-Lm"></a>当来、<a id="a-Ln"></a>今现在佛所，<a id="a-Lo"></a>持戒、<a id="a-Lp"></a>精进、<a id="a-Lq"></a>三昧、<a id="a-Lr"></a>智慧，<a id="a-Ls"></a>闻佛萨芸若，<a id="a-Lt"></a>皆念求色，<a id="a-Lu"></a>是为不持怛萨阿竭戒、<a id="a-Lv"></a>精进、<a id="a-Lw"></a>三昧、<a id="a-Lx"></a>智慧。<a id="a-Ly"></a>不晓知萨芸若，<a id="a-Lz"></a>但想如闻声耳，<a id="a-M0"></a>便欲从是作阿耨多罗三耶三菩，<a id="a-M1"></a>会不能得，<a id="a-M2"></a>便中道得阿罗汉、<a id="a-M3"></a>辟支佛道。<a id="a-M4"></a>何以故？<a id="a-M5"></a>不得深般若波罗蜜、<a id="a-M6"></a>沤和拘舍罗故。<a id="a-M7"></a>”</p>
  <p id="aM8">舍利弗言：<a id="a-M9"></a>“如佛所说，<a id="a-MA"></a>念中慧菩萨离般若波罗蜜、<a id="a-MB"></a>沤和拘舍罗故，<a id="a-MC"></a>便得阿罗汉、<a id="a-MD"></a>辟支佛道。<a id="a-ME"></a>若有菩萨庄严事，<a id="a-MF"></a>欲得阿耨多罗三耶三菩阿惟三佛者，<a id="a-MG"></a>当黠学般若波罗蜜、<a id="a-MH"></a>沤和拘舍罗。<a id="a-MI"></a>”</p>
  <p id="aMJ">爱欲天子、<a id="a-MK"></a>梵天子白佛言：<a id="a-ML"></a>“般若波罗蜜难晓，<a id="a-MM"></a>难了，<a id="a-MN"></a>难知！<a id="a-MO"></a>欲求阿耨多罗三耶三菩难得也。<a id="a-MP"></a>”</p>
  <p id="aMQ">须菩提白佛言：<a id="a-MR"></a>“般若波罗蜜甚深，<a id="a-MS"></a>难晓，<a id="a-MT"></a>难了，<a id="a-MU"></a>难知！<a id="a-MV"></a>如我念是中慧，<a id="a-MW"></a>求阿耨多罗三耶三菩易得耳。<a id="a-MX"></a>何以故？<a id="a-MY"></a>无所有，<a id="a-MZ"></a>当何从得阿耨多罗三耶三菩？<a id="a-Ma"></a>诸法皆空，<a id="a-Mb"></a>索之了不可得当作阿惟三佛，<a id="a-Mc"></a>索法无所得，<a id="a-Md"></a>无有作阿惟三佛，<a id="a-Me"></a>亦无有得阿惟三佛者。<a id="a-Mf"></a>若有闻诸法空，<a id="a-Mg"></a>求阿耨多罗三耶三菩易得耳。<a id="a-Mh"></a>”</p>
  <p id="aMi">舍利弗谓须菩提：<a id="a-Mj"></a>“如须菩提所说者，<a id="a-Mk"></a>阿耨多罗三耶三菩难得也。<a id="a-Ml"></a>何以故？<a id="a-Mm"></a>空不念‘我当作阿耨多罗三耶三菩’。<a id="a-Mn"></a>是法空设易得者。<a id="a-Mo"></a>何以故？<a id="a-Mp"></a>如恒沙菩萨悉皆逮。<a id="a-Mq"></a>”</p>
  <p id="aMr">须菩提言：<a id="a-Ms"></a>“云何，<a id="a-Mt"></a>舍利弗，<a id="a-Mu"></a>用色逮乎？<a id="a-Mv"></a>”</p>
  <p id="aMw">“不也。<a id="a-Mx"></a>”</p>
  <p id="aMy">“离色法逮乎？<a id="a-Mz"></a>”</p>
  <p id="aN0">“不也。<a id="a-N1"></a>”</p>
  <p id="aN2">“痛痒、<a id="a-N3"></a>思想、<a id="a-N4"></a>生死、<a id="a-N5"></a>识逮乎？<a id="a-N6"></a>”</p>
  <p id="aN7">“不也。<a id="a-N8"></a>”</p>
  <p id="aN9">“色本无宁逮不？<a id="a-NA"></a>”</p>
  <p id="aNB">“不也。<a id="a-NC"></a>”</p>
  <p id="aND">“色本无有法逮不？<a id="a-NE"></a>”</p>
  <p id="aNF">“不也。<a id="a-NG"></a>”</p>
  <p id="aNH">“痛痒、<a id="a-NI"></a>思想、<a id="a-NJ"></a>生死、<a id="a-NK"></a>识本无宁逮不？<a id="a-NL"></a>”</p>
  <p id="aNM">“不也。<a id="a-NN"></a>”</p>
  <p id="aNO">“离识本无有法逮不？<a id="a-NP"></a>”</p>
  <p id="aNQ">“不也。<a id="a-NR"></a>”</p>
  <p id="aNS">“是本无使逮不？<a id="a-NT"></a>”</p>
  <p id="aNU">“不也。<a id="a-NV"></a>”</p>
  <p id="aNW">“离本无有法使逮不？<a id="a-NX"></a>”</p>
  <p id="aNY">“不也。<a id="a-NZ"></a>”</p>
  <p id="aNa">“设是法不可得，<a id="a-Nb"></a>何所法使逮者？<a id="a-Nc"></a>”</p>
  <p id="aNd">舍利弗言：<a id="a-Ne"></a>“如须菩提所说法，<a id="a-Nf"></a>无有菩萨逮者。<a id="a-Ng"></a>佛所说三有德之人，<a id="a-Nh"></a>求阿罗汉、<a id="a-Ni"></a>辟支佛、<a id="a-Nj"></a>佛，<a id="a-Nk"></a>是三不计三，<a id="a-Nl"></a>如须菩提所说为一道耳。<a id="a-Nm"></a>”</p>
  <p id="aNn">分漫陀尼弗谓舍利弗：<a id="a-No"></a>“须菩提，<a id="a-Np"></a>说一道当问？<a id="a-Nq"></a>”</p>
  <p id="aNr">舍利弗谓须菩提：<a id="a-Ns"></a>“须菩提所说一道，<a id="a-Nt"></a>我用是故问？<a id="a-Nu"></a>”</p>
  <p id="aNv">须菩提言：<a id="a-Nw"></a>“云何于本无中见三道不？<a id="a-Nx"></a>”</p>
  <p id="aNy">舍利弗言：<a id="a-Nz"></a>“不见也。<a id="a-O0"></a>何以故？<a id="a-O1"></a>从本无中不可得三事。<a id="a-O2"></a>”</p>
  <p id="aO3">须菩提言：<a id="a-O4"></a>“本无一事得乎？<a id="a-O5"></a>”</p>
  <p id="aO6">“不也。<a id="a-O7"></a>”</p>
  <p id="aO8">“云何于本无中可得一道不？<a id="a-O9"></a>”</p>
  <p id="aOA">“不也。<a id="a-OB"></a>”</p>
  <p id="aOC">“设是谛不可得者，<a id="a-OD"></a>故复说阿罗汉、<a id="a-OE"></a>辟支佛、<a id="a-OF"></a>佛。<a id="a-OG"></a>为如是说，<a id="a-OH"></a>道本无无有异。<a id="a-OI"></a>若菩萨闻本无心不懈怠，<a id="a-OJ"></a>是菩萨会当得佛也。<a id="a-OK"></a>”</p>
  <p id="aOL">佛言：<a id="a-OM"></a>“如须菩提所说，<a id="a-ON"></a>皆持佛威神，<a id="a-OO"></a>使若说是耳。<a id="a-OP"></a>菩萨闻本无等无异，<a id="a-OQ"></a>心不懈怠会当得佛。<a id="a-OR"></a>”</p>
  <p id="aOS">舍利弗言：<a id="a-OT"></a>“何等为菩萨成阿耨多罗三耶三菩者？<a id="a-OU"></a>”</p>
  <p id="aOV">须菩提白佛言：<a id="a-OW"></a>“何等为成就于菩萨？<a id="a-OX"></a>”</p>
  <p id="aOY">佛言：<a id="a-OZ"></a>“一切人皆等视中与共语言，<a id="a-Oa"></a>当善心不得有害意向，<a id="a-Ob"></a>常当慈心与语不得瞋恚，<a id="a-Oc"></a>皆当好心中心，<a id="a-Od"></a>菩萨当作是住。<a id="a-Oe"></a>”</p>
 </body>
</html>