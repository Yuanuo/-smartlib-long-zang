<!doctype html>
<html id="z3IBTBNB5" data-ver="1564">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第三</h1>
  <h2 id="a2">沤和拘舍罗劝助品第四</h2>
  <p id="a3">尔时，<a id="a-4"></a>弥勒菩萨谓须菩提：<a id="a-5"></a>“若有菩萨摩诃萨劝助为福，<a id="a-6"></a>出人布施、<a id="a-7"></a>持戒、<a id="a-8"></a>自守者上。<a id="a-9"></a>其福转尊极上，<a id="a-A"></a>无过菩萨摩诃萨劝助福德。<a id="a-B"></a>”</p>
  <p id="aC">须菩提谓弥勒菩萨：<a id="a-D"></a>“复有菩萨摩诃萨，<a id="a-E"></a>于阿僧祇刹土诸佛所而作功德；<a id="a-F"></a>一一刹土不可计佛其般泥洹者，<a id="a-G"></a>乃从本发意已来自致阿耨多罗三耶三菩成至阿惟三佛者，<a id="a-H"></a>乃至无余泥洹界而般泥洹者，<a id="a-I"></a>然后至于法尽，<a id="a-J"></a>于是中所作功德，<a id="a-K"></a>其功德度无极；<a id="a-L"></a>及诸声闻作布施、<a id="a-M"></a>持戒、<a id="a-N"></a>自守为福，<a id="a-O"></a>于有余功德自致无余，<a id="a-P"></a>诸有般泥洹佛，<a id="a-Q"></a>于其中所作功德；<a id="a-R"></a>至有净戒身、<a id="a-S"></a>三昧身、<a id="a-T"></a>智慧身、<a id="a-U"></a>已脱身、<a id="a-V"></a>脱慧所现身，<a id="a-W"></a>佛法极大哀，<a id="a-X"></a>不可计佛天中天所说法，<a id="a-Y"></a>于其法中复学诸所有功德，<a id="a-Z"></a>乃于诸般泥洹佛所作功德，<a id="a-a"></a>都计之合之，<a id="a-b"></a>劝助为尊，<a id="a-c"></a>种种德中为极是上。<a id="a-d"></a>其劝助者，<a id="a-e"></a>是为劝助，<a id="a-f"></a>劝助已持作阿耨多罗三耶三菩，<a id="a-g"></a>以是为阿耨多罗三耶三菩。<a id="a-h"></a>署是菩萨有德之人，<a id="a-i"></a>持心能作是求阿耨多罗三耶三菩，<a id="a-j"></a>乃至作是心欲有所得。<a id="a-k"></a>”</p>
  <p id="al">弥勒菩萨语须菩提：<a id="a-m"></a>“其不作是求，<a id="a-n"></a>乃能有所得；<a id="a-o"></a>其作思想者，<a id="a-p"></a>以为无黠。<a id="a-q"></a>生是意，<a id="a-r"></a>用思想悔还，<a id="a-s"></a>用信悔还，<a id="a-t"></a>但用无黠故还堕四颠倒，<a id="a-u"></a>无常谓有常、<a id="a-v"></a>苦谓有乐、<a id="a-w"></a>空谓有实、<a id="a-x"></a>无身谓有身，<a id="a-y"></a>以故思想悔还，<a id="a-z"></a>心悔还，<a id="a-10"></a>信悔还。<a id="a-11"></a>菩萨不当作是念，<a id="a-12"></a>心有所求。<a id="a-13"></a>于所求无处所，<a id="a-14"></a>云何求阿耨多罗三耶三菩？<a id="a-15"></a>”</p>
  <p id="a16">弥勒菩萨谓须菩提：<a id="a-17"></a>“不当于新学菩萨摩诃萨前说是语。<a id="a-18"></a>何以故？<a id="a-19"></a>或亡所信，<a id="a-1A"></a>亡所乐，<a id="a-1B"></a>亡所喜，<a id="a-1C"></a>亡所行。<a id="a-1D"></a>便从是修，<a id="a-1E"></a>当为阿惟越致菩萨摩诃萨说之。<a id="a-1F"></a>若久在善师边者，<a id="a-1G"></a>当为是菩萨摩诃萨可说。<a id="a-1H"></a>闻者不恐、<a id="a-1I"></a>不怖、<a id="a-1J"></a>不畏，<a id="a-1K"></a>是菩萨摩诃萨能劝助为作萨芸若。<a id="a-1L"></a>持心作是劝助，<a id="a-1M"></a>心亦尽灭，<a id="a-1N"></a>无所有，<a id="a-1O"></a>无所见，<a id="a-1P"></a>何等心当作阿耨多罗三耶三菩者？<a id="a-1Q"></a>当以何心作之？<a id="a-1R"></a>心无两对，<a id="a-1S"></a>心之自然乃能所作。<a id="a-1T"></a>”</p>
  <p id="a1U">释提桓因语须菩提：<a id="a-1V"></a>“新学菩萨摩诃萨闻是或恐、<a id="a-1W"></a>或怖。<a id="a-1X"></a>若菩萨摩诃萨欲作功德者，<a id="a-1Y"></a>当云何劝助其福德作阿耨多罗三耶三菩？<a id="a-1Z"></a>”</p>
  <p id="a1a">须菩提语弥勒菩萨：<a id="a-1b"></a>“当作护是菩萨摩诃萨于诸佛所，<a id="a-1c"></a>破坏众恶，<a id="a-1d"></a>而断爱欲，<a id="a-1e"></a>等行如一，<a id="a-1f"></a>降伏魔事，<a id="a-1g"></a>弃捐重担，<a id="a-1h"></a>是即自从所有勤苦悉为已尽，<a id="a-1i"></a>其知已脱心，<a id="a-1j"></a>即从计从阿僧祇刹土诸佛般泥洹曰者于其中所作功德福，<a id="a-1k"></a>于诸声闻中复作功德，<a id="a-1l"></a>都计之合之，<a id="a-1m"></a>劝助为尊，<a id="a-1n"></a>种种德中无过劝助。<a id="a-1o"></a>其劝助者能为劝助，<a id="a-1p"></a>劝助已持作阿耨多罗三耶三菩。</p>
  <p id="a1q">“何所是菩萨摩诃萨想不悔还，<a id="a-1r"></a>心不悔还，<a id="a-1s"></a>信所不悔还？<a id="a-1t"></a>正使菩萨摩诃萨持心作阿耨多罗三耶三菩，<a id="a-1u"></a>其心无所想者，<a id="a-1v"></a>是菩萨摩诃萨心得作阿耨多罗三耶三菩。<a id="a-1w"></a>正使心念自了知，<a id="a-1x"></a>是心则为是作，<a id="a-1y"></a>是为想悔还，<a id="a-1z"></a>心悔还，<a id="a-20"></a>所信悔还。<a id="a-21"></a>正使菩萨摩诃萨持心了知，<a id="a-22"></a>当作是学，<a id="a-23"></a>知尽无所有，<a id="a-24"></a>知尽者当持何心有所作，<a id="a-25"></a>当了知心何所心法于法有所作，<a id="a-26"></a>如法者为随法已，<a id="a-27"></a>于作真，<a id="a-28"></a>为是作，<a id="a-29"></a>即非邪作，<a id="a-2A"></a>是菩萨摩诃萨所作。<a id="a-2B"></a>若有菩萨摩诃萨于过去、<a id="a-2C"></a>当来、<a id="a-2D"></a>今现在佛所作功德，<a id="a-2E"></a>若诸声闻下至凡人所作功德，<a id="a-2F"></a>若畜生闻法者，<a id="a-2G"></a>及诸天、<a id="a-2H"></a>龙、<a id="a-2I"></a>阅叉、<a id="a-2J"></a>健陀罗、<a id="a-2K"></a>阿须伦、<a id="a-2L"></a>迦楼罗、<a id="a-2M"></a>甄陀罗、<a id="a-2N"></a>摩睺勒、<a id="a-2O"></a>诸人若非人闻法者，<a id="a-2P"></a>发心所作功德，<a id="a-2Q"></a>及初学菩萨道者，<a id="a-2R"></a>都计之合之，<a id="a-2S"></a>积累为上，<a id="a-2T"></a>其劝助者能为劝助，<a id="a-2U"></a>是以极尊，<a id="a-2V"></a>种种德中无过劝助。<a id="a-2W"></a>是故劝助，<a id="a-2X"></a>所当劝助，<a id="a-2Y"></a>能为劝助，<a id="a-2Z"></a>持劝助福用作阿耨多罗三耶三菩，<a id="a-2a"></a>正使复知是为尽法，<a id="a-2b"></a>于法无所生所灭，<a id="a-2c"></a>无处所，<a id="a-2d"></a>持无所生法，<a id="a-2e"></a>得作阿耨多罗三耶三菩。<a id="a-2f"></a>是法不与法有反用作阿耨多罗三耶三菩故，<a id="a-2g"></a>是为无想不悔还，<a id="a-2h"></a>心亦不悔还，<a id="a-2i"></a>所信不悔还。<a id="a-2j"></a>作是无所求，<a id="a-2k"></a>众所不逮，<a id="a-2l"></a>是为阿耨多罗三耶三菩所作。<a id="a-2m"></a>若有菩萨摩诃萨，<a id="a-2n"></a>不谛晓了知作福德者。<a id="a-2o"></a>所以者何？<a id="a-2p"></a>于身恍忽，<a id="a-2q"></a>于劝助福亦复恍忽，<a id="a-2r"></a>菩萨了知恍忽无所有，<a id="a-2s"></a>是故为菩萨摩诃萨般若波罗蜜。<a id="a-2t"></a>若于诸般泥洹佛所而作功德，<a id="a-2u"></a>持是功德欲作所求，<a id="a-2v"></a>其智自然，<a id="a-2w"></a>能为阿耨多罗三耶三菩。</p>
  <p id="a2x">“诸佛天中天所知不著想，<a id="a-2y"></a>过去已灭，<a id="a-2z"></a>亦无有想，<a id="a-30"></a>而不作想，<a id="a-31"></a>其作想者为非德。<a id="a-32"></a>菩萨摩诃萨当学沤和拘舍罗，<a id="a-33"></a>未得般若波罗蜜者不得入，<a id="a-34"></a>已得般若波罗蜜乃得入。<a id="a-35"></a>勿为身作识，<a id="a-36"></a>用之有灭，<a id="a-37"></a>以是故无有身。<a id="a-38"></a>有德之人，<a id="a-39"></a>有想便礙，<a id="a-3A"></a>反欲苦住。<a id="a-3B"></a>怛萨阿竭阿罗诃三耶三佛，<a id="a-3C"></a>不乐作是德持用劝助。<a id="a-3D"></a>何以故？<a id="a-3E"></a>用不正故。<a id="a-3F"></a>视般泥洹佛而反有想，<a id="a-3G"></a>以是故为礙，<a id="a-3H"></a>所作功德为不及逮，<a id="a-3I"></a>为反苦住。<a id="a-3J"></a>其不作想者，<a id="a-3K"></a>是怛萨阿竭阿罗诃三耶三佛之德。<a id="a-3L"></a>其作想者，<a id="a-3M"></a>譬若杂毒。<a id="a-3N"></a>何以故？<a id="a-3O"></a>若设美饭以毒著中，<a id="a-3P"></a>色大甚好而香无不喜者，<a id="a-3Q"></a>不知饭中有毒，<a id="a-3R"></a>愚闇之人食之欢喜饱满，<a id="a-3S"></a>食欲消时，<a id="a-3T"></a>久久大不便身。<a id="a-3U"></a>不知行德者，<a id="a-3V"></a>甚之为难，<a id="a-3W"></a>不晓将护，<a id="a-3X"></a>不晓诵读，<a id="a-3Y"></a>不晓中事，<a id="a-3Z"></a>不能解知，<a id="a-3a"></a>作是行德者，<a id="a-3b"></a>为如杂毒之食。<a id="a-3c"></a>佛语善男子、<a id="a-3d"></a>善女人，<a id="a-3e"></a>过去、<a id="a-3f"></a>当来、<a id="a-3g"></a>今现在佛，<a id="a-3h"></a>持戒身、<a id="a-3i"></a>三昧身、<a id="a-3j"></a>智慧身、<a id="a-3k"></a>已脱身、<a id="a-3l"></a>脱慧所现身，<a id="a-3m"></a>及于声闻中所作功德，<a id="a-3n"></a>佛天中天所说，<a id="a-3o"></a>若复于辟支佛所，<a id="a-3p"></a>而作功德都劝助之，<a id="a-3q"></a>劝助已持是福德作阿耨多罗三耶三菩，<a id="a-3r"></a>持所作为想，<a id="a-3s"></a>用是故，<a id="a-3t"></a>譬若杂毒。</p>
  <p id="a3u">“菩萨摩诃萨当作是学何所过去、<a id="a-3v"></a>当来、<a id="a-3w"></a>今现在佛功德？<a id="a-3x"></a>当云何劝助作福成得阿耨多罗三耶三菩？<a id="a-3y"></a>是菩萨随怛萨阿竭教者，<a id="a-3z"></a>是即为作知佛功德所生自然及其相法所有，<a id="a-40"></a>持是福作劝助，<a id="a-41"></a>因其劝助自致得阿耨多罗三耶三菩。<a id="a-42"></a>菩萨摩诃萨作是施者无有过，<a id="a-43"></a>上终不离怛萨阿竭阿罗诃三耶三佛；<a id="a-44"></a>作是施者为不杂毒，<a id="a-45"></a>怛萨阿竭阿罗诃三耶三佛所说皆至诚。</p>
  <p id="a46">“复次，<a id="a-47"></a>菩萨摩诃萨当作是施，<a id="a-48"></a>如净戒，<a id="a-49"></a>如三昧，<a id="a-4A"></a>如智慧，<a id="a-4B"></a>如已脱，<a id="a-4C"></a>如脱慧所现身，<a id="a-4D"></a>无欲界，<a id="a-4E"></a>无色界，<a id="a-4F"></a>亦无无色界，<a id="a-4G"></a>亦无过去、<a id="a-4H"></a>当来、<a id="a-4I"></a>今现在，<a id="a-4J"></a>亦无所有，<a id="a-4K"></a>所作施亦复无所有，<a id="a-4L"></a>其作是施为已如法。<a id="a-4M"></a>法亦无所有，<a id="a-4N"></a>作是施者，<a id="a-4O"></a>为成所施无有杂毒。<a id="a-4P"></a>其作异施者，<a id="a-4Q"></a>为作反施。<a id="a-4R"></a>是菩萨摩诃萨所施以如法者，<a id="a-4S"></a>佛天中天所知是则为施，<a id="a-4T"></a>得作阿耨多罗三耶三菩。<a id="a-4U"></a>”</p>
  <p id="a4V">佛言：<a id="a-4W"></a>“善哉！<a id="a-4X"></a>善哉！<a id="a-4Y"></a>须菩提，<a id="a-4Z"></a>所作为如佛，<a id="a-4a"></a>是则为菩萨摩诃萨所施。<a id="a-4b"></a>三千大千国土人，<a id="a-4c"></a>悉念慈哀护等心，<a id="a-4d"></a>无过菩萨摩诃萨上头所施，<a id="a-4e"></a>是即为极尊。<a id="a-4f"></a>复次，<a id="a-4g"></a>须菩提，<a id="a-4h"></a>三千大千国土人悉作阿耨多罗三耶三菩，<a id="a-4i"></a>便如恒边沙佛刹人皆供养是菩萨，<a id="a-4j"></a>震越、<a id="a-4k"></a>衣服、<a id="a-4l"></a>饮食、<a id="a-4m"></a>床卧具、<a id="a-4n"></a>病瘦医药，<a id="a-4o"></a>如恒边沙劫供养，<a id="a-4p"></a>随其喜乐作是布施。<a id="a-4q"></a>云何，<a id="a-4r"></a>须菩提，<a id="a-4s"></a>其福宁多不？<a id="a-4t"></a>”</p>
  <p id="a4u">须菩提言：<a id="a-4v"></a>“甚多，<a id="a-4w"></a>甚多，<a id="a-4x"></a>天中天。<a id="a-4y"></a>”</p>
  <p id="a4z">佛言：<a id="a-50"></a>“劝助功德，<a id="a-51"></a>福过其上不可计。<a id="a-52"></a>”</p>
  <p id="a53">须菩提白佛言：<a id="a-54"></a>“代劝助功德福者，<a id="a-55"></a>如恒边沙佛刹不能悉受。<a id="a-56"></a>”</p>
  <p id="a57">佛言：<a id="a-58"></a>“善哉！<a id="a-59"></a>善哉！<a id="a-5A"></a>须菩提，<a id="a-5B"></a>若有菩萨持般若波罗蜜者，<a id="a-5C"></a>所作施为过其本所布施上已，<a id="a-5D"></a>无能过劝助所施上，<a id="a-5E"></a>百倍、<a id="a-5F"></a>千倍、<a id="a-5G"></a>万倍、<a id="a-5H"></a>亿倍、<a id="a-5I"></a>巨亿万倍。<a id="a-5J"></a>”</p>
  <p id="a5K">尔时，<a id="a-5L"></a>四王天上二万人悉以头面著佛足，<a id="a-5M"></a>皆白佛言：<a id="a-5N"></a>“极大施，<a id="a-5O"></a>天中天！<a id="a-5P"></a>菩萨摩诃萨沤和拘舍罗乃作是施，<a id="a-5Q"></a>其功德甚大尊。<a id="a-5R"></a>何以故？<a id="a-5S"></a>是菩萨摩诃萨学般若波罗蜜，<a id="a-5T"></a>于中劝助故。<a id="a-5U"></a>”</p>
  <p id="a5V">忉利天上诸天人持天华、<a id="a-5W"></a>名香、<a id="a-5X"></a>捣香、<a id="a-5Y"></a>泽香、<a id="a-5Z"></a>杂香、<a id="a-5a"></a>烧香、<a id="a-5b"></a>天缯、<a id="a-5c"></a>华盖、<a id="a-5d"></a>幢幡、<a id="a-5e"></a>伎乐，<a id="a-5f"></a>持用供养娱乐佛，<a id="a-5g"></a>供养已，<a id="a-5h"></a>皆白佛言：<a id="a-5i"></a>“极大施，<a id="a-5j"></a>天中天！<a id="a-5k"></a>菩萨摩诃萨沤和拘舍罗乃作是施，<a id="a-5l"></a>大德之功德。<a id="a-5m"></a>何以故？<a id="a-5n"></a>是菩萨摩诃萨学般若波罗蜜，<a id="a-5o"></a>于中劝助故。<a id="a-5p"></a>”</p>
  <p id="a5q">炎天上诸天人持天华、<a id="a-5r"></a>名香、<a id="a-5s"></a>捣香、<a id="a-5t"></a>泽香、<a id="a-5u"></a>杂香、<a id="a-5v"></a>烧香、<a id="a-5w"></a>天缯、<a id="a-5x"></a>华盖、<a id="a-5y"></a>幢幡、<a id="a-5z"></a>伎乐，<a id="a-60"></a>持用供养娱乐佛，<a id="a-61"></a>供养已，<a id="a-62"></a>皆白佛言：<a id="a-63"></a>“极大施，<a id="a-64"></a>天中天！<a id="a-65"></a>菩萨摩诃萨沤和拘舍罗乃作是施，<a id="a-66"></a>极大德之功德。<a id="a-67"></a>何以故？<a id="a-68"></a>是菩萨摩诃萨学般若波罗蜜，<a id="a-69"></a>于中劝助故。<a id="a-6A"></a>”</p>
  <p id="a6B">兜术天上诸天人持天华、<a id="a-6C"></a>名香、<a id="a-6D"></a>捣香、<a id="a-6E"></a>泽香、<a id="a-6F"></a>烧香、<a id="a-6G"></a>天缯、<a id="a-6H"></a>华盖、<a id="a-6I"></a>幢幡、<a id="a-6J"></a>伎乐，<a id="a-6K"></a>持用供养娱乐佛，<a id="a-6L"></a>供养已，<a id="a-6M"></a>皆白佛言：<a id="a-6N"></a>“极大施，<a id="a-6O"></a>天中天！<a id="a-6P"></a>菩萨摩诃萨沤和拘舍罗乃作是施，<a id="a-6Q"></a>极大德之功德。<a id="a-6R"></a>何以故？<a id="a-6S"></a>是菩萨摩诃萨学般若波罗蜜，<a id="a-6T"></a>于中劝助故。<a id="a-6U"></a>”</p>
  <p id="a6V">尼摩罗提天上诸天人持天华、<a id="a-6W"></a>名香、<a id="a-6X"></a>捣香、<a id="a-6Y"></a>泽香、<a id="a-6Z"></a>杂香、<a id="a-6a"></a>烧香、<a id="a-6b"></a>天缯、<a id="a-6c"></a>华盖、<a id="a-6d"></a>幢幡、<a id="a-6e"></a>伎乐，<a id="a-6f"></a>持用供养娱乐佛，<a id="a-6g"></a>供养已，<a id="a-6h"></a>皆白佛言：<a id="a-6i"></a>“极大施，<a id="a-6j"></a>天中天！<a id="a-6k"></a>菩萨摩诃萨沤和拘舍罗乃作是施，<a id="a-6l"></a>极大尊之功德。<a id="a-6m"></a>何以故？<a id="a-6n"></a>是菩萨摩诃萨学般若波罗蜜，<a id="a-6o"></a>于中劝助故。<a id="a-6p"></a>”</p>
  <p id="a6q">波罗蜜尼和耶拔致天上诸天人持天华、<a id="a-6r"></a>名香、<a id="a-6s"></a>捣香、<a id="a-6t"></a>泽香、<a id="a-6u"></a>杂香、<a id="a-6v"></a>烧香、<a id="a-6w"></a>天缯、<a id="a-6x"></a>华盖、<a id="a-6y"></a>幢幡、<a id="a-6z"></a>伎乐，<a id="a-70"></a>持用供养娱乐佛，<a id="a-71"></a>供养已，<a id="a-72"></a>皆白佛言：<a id="a-73"></a>“极大施，<a id="a-74"></a>天中天！<a id="a-75"></a>菩萨摩诃萨沤和拘舍罗乃作是施，<a id="a-76"></a>极大尊之功德。<a id="a-77"></a>何以故？<a id="a-78"></a>是菩萨摩诃萨学般若波罗蜜，<a id="a-79"></a>于中劝助故。<a id="a-7A"></a>”</p>
  <p id="a7B">梵天、<a id="a-7C"></a>梵迦夷天、<a id="a-7D"></a>梵富楼天、<a id="a-7E"></a>梵波利产天、<a id="a-7F"></a>摩诃梵天、<a id="a-7G"></a>廅天、<a id="a-7H"></a>波利陀天、<a id="a-7I"></a>廅波摩那天、<a id="a-7J"></a>阿会亘修天、<a id="a-7K"></a>首诃天、<a id="a-7L"></a>波利首诃天、<a id="a-7M"></a>诃波摩首诃天、<a id="a-7N"></a>首诃迦天、<a id="a-7O"></a>比伊潘罗天、<a id="a-7P"></a>阿比耶陀天、<a id="a-7Q"></a>须陀施尼天乃至阿迦贰吒天等诸天人，<a id="a-7R"></a>悉以头面著佛足，<a id="a-7S"></a>皆言：<a id="a-7T"></a>“甚善，<a id="a-7U"></a>天中天！<a id="a-7V"></a>菩萨摩诃萨学般若波罗蜜，<a id="a-7W"></a>极为大施之功德。<a id="a-7X"></a>何以故？<a id="a-7Y"></a>是菩萨摩诃萨学般若波罗蜜，<a id="a-7Z"></a>于中劝助故。<a id="a-7a"></a>”</p>
  <p id="a7b">佛语首陀卫诸天人：<a id="a-7c"></a>“置三千大千国土中菩萨摩诃萨，<a id="a-7d"></a>乃如恒边沙佛刹人，<a id="a-7e"></a>悉作阿耨多罗三耶三菩，<a id="a-7f"></a>复有异恒边沙佛刹人，<a id="a-7g"></a>都共供养是辈菩萨摩诃萨，<a id="a-7h"></a>震越、<a id="a-7i"></a>衣被、<a id="a-7j"></a>饮食、<a id="a-7k"></a>床卧具、<a id="a-7l"></a>病瘦医药，<a id="a-7m"></a>供养如恒边沙劫，<a id="a-7n"></a>随所喜乐作是施与，<a id="a-7o"></a>若复过是者，<a id="a-7p"></a>不及菩萨摩诃萨劝助之所施。<a id="a-7q"></a>为过去、<a id="a-7r"></a>当来、<a id="a-7s"></a>今现在佛，<a id="a-7t"></a>净戒身、<a id="a-7u"></a>三昧身、<a id="a-7v"></a>智慧身、<a id="a-7w"></a>已脱身、<a id="a-7x"></a>脱慧所现身，<a id="a-7y"></a>及诸声闻在其中者所作功德，<a id="a-7z"></a>都共计之合之，<a id="a-80"></a>不及劝助者。<a id="a-81"></a>若劝助者，<a id="a-82"></a>以是极尊无能过者，<a id="a-83"></a>作是劝助，<a id="a-84"></a>劝助已，<a id="a-85"></a>持作阿耨多罗三耶三菩。<a id="a-86"></a>”</p>
  <p id="a87">须菩提白佛言：<a id="a-88"></a>“属天中天所说，<a id="a-89"></a>都共计之合之，<a id="a-8A"></a>极尊无过劝助。<a id="a-8B"></a>悉代劝助，<a id="a-8C"></a>劝助已，<a id="a-8D"></a>菩萨摩诃萨从是中得何等？<a id="a-8E"></a>”</p>
  <p id="a8F">佛语须菩提：<a id="a-8G"></a>“菩萨道德之人，<a id="a-8H"></a>常知过去、<a id="a-8I"></a>当来、<a id="a-8J"></a>今现在，<a id="a-8K"></a>法无所取，<a id="a-8L"></a>亦无所舍，<a id="a-8M"></a>亦无所知，<a id="a-8N"></a>亦无所得。<a id="a-8O"></a>其法者为无所生法，<a id="a-8P"></a>亦无有灭法，<a id="a-8Q"></a>亦无所从生法，<a id="a-8R"></a>亦无所从灭。<a id="a-8S"></a>于法中了无有生者，<a id="a-8T"></a>法亦无所从有而灭。<a id="a-8U"></a>是者法之所法，<a id="a-8V"></a>我代劝助之，<a id="a-8W"></a>是为劝助。<a id="a-8X"></a>作是施者，<a id="a-8Y"></a>疾得作阿耨多罗三耶三菩。<a id="a-8Z"></a>是故，<a id="a-8a"></a>须菩提，<a id="a-8b"></a>菩萨摩诃萨劝助为尊。</p>
  <p id="a8c">“复次，<a id="a-8d"></a>须菩提，<a id="a-8e"></a>菩萨摩诃萨于过去、<a id="a-8f"></a>当来、<a id="a-8g"></a>今现在佛所，<a id="a-8h"></a>代作布施者劝助之，<a id="a-8i"></a>代持戒、<a id="a-8j"></a>忍辱、<a id="a-8k"></a>精进、<a id="a-8l"></a>一心、<a id="a-8m"></a>智慧而劝助之，<a id="a-8n"></a>代已脱者劝助之，<a id="a-8o"></a>代脱慧所现身劝助之。<a id="a-8p"></a>作是代劝助，<a id="a-8q"></a>其脱者是为布施，<a id="a-8r"></a>其脱者是为持戒，<a id="a-8s"></a>其脱者是为忍辱，<a id="a-8t"></a>其脱者是为精进，<a id="a-8u"></a>其脱者是为一心，<a id="a-8v"></a>其脱者是为智慧，<a id="a-8w"></a>其脱者是为脱慧，<a id="a-8x"></a>其脱者是为脱慧所现身，<a id="a-8y"></a>其脱者是为已脱，<a id="a-8z"></a>其脱者代其劝助，<a id="a-90"></a>其脱者是为法，<a id="a-91"></a>是故当来有如其脱者今阿僧祇刹土诸佛天中天现在者，<a id="a-92"></a>其脱者是即诸佛弟子，<a id="a-93"></a>其脱者以过去诸佛弟子，<a id="a-94"></a>其脱者今现在诸佛弟子。<a id="a-95"></a>于是法中无著无缚无脱，<a id="a-96"></a>如是法者，<a id="a-97"></a>持作阿耨多罗三耶三菩，<a id="a-98"></a>所施为从中无有能过者，<a id="a-99"></a>无有能坏者。</p>
  <p id="a9A">“是者，<a id="a-9B"></a>须菩提，<a id="a-9C"></a>菩萨摩诃萨劝助之为尊。<a id="a-9D"></a>如恒边沙佛刹中菩萨，<a id="a-9E"></a>悉寿如恒边沙佛劫，<a id="a-9F"></a>恒边沙佛刹人都悉供养诸菩萨摩诃萨，<a id="a-9G"></a>震越、<a id="a-9H"></a>衣被、<a id="a-9I"></a>饮食、<a id="a-9J"></a>床卧具、<a id="a-9K"></a>病瘦医药，<a id="a-9L"></a>乃至恒边沙劫。<a id="a-9M"></a>须菩提，<a id="a-9N"></a>皆持戒，<a id="a-9O"></a>成忍辱，<a id="a-9P"></a>于精进而不懈，<a id="a-9Q"></a>于禅悉得三昧，<a id="a-9R"></a>百倍、<a id="a-9S"></a>千倍、<a id="a-9T"></a>万倍、<a id="a-9U"></a>亿倍、<a id="a-9V"></a>若干巨亿万倍，<a id="a-9W"></a>不如劝助之功德，<a id="a-9X"></a>福最尊出其上。<a id="a-9Y"></a>”</p>
  <p data-pb></p>
  <h2 id="a9Z">泥犁品第五</h2>
  <p id="a9a">舍利弗白佛言：<a id="a-9b"></a>“般若波罗蜜者多所成，<a id="a-9c"></a>天中天。</p>
  <p id="a9d">“因般若波罗蜜无不得字者，<a id="a-9e"></a>天中天。</p>
  <p id="a9f">“般若波罗蜜为极照明，<a id="a-9g"></a>天中天。</p>
  <p id="a9h">“般若波罗蜜为去冥，<a id="a-9i"></a>天中天。</p>
  <p id="a9j">“般若波罗蜜为无所著，<a id="a-9k"></a>天中天。</p>
  <p id="a9l">“般若波罗蜜为极尊，<a id="a-9m"></a>天中天。</p>
  <p id="a9n">“无目者，<a id="a-9o"></a>般若波罗蜜为作眼目，<a id="a-9p"></a>天中天。</p>
  <p id="a9q">“其迷惑者，<a id="a-9r"></a>般若波罗蜜悉授道路，<a id="a-9s"></a>天中天。</p>
  <p id="a9t">“萨芸若者，<a id="a-9u"></a>即般若波罗蜜是，<a id="a-9v"></a>天中天。</p>
  <p id="a9w">“般若波罗蜜者，<a id="a-9x"></a>是菩萨摩诃萨母，<a id="a-9y"></a>天中天。</p>
  <p id="a9z">“无所生，<a id="a-A0"></a>无所灭，<a id="a-A1"></a>即般若波罗蜜是，<a id="a-A2"></a>天中天。</p>
  <p id="aA3">“具足三合十二法轮，<a id="a-A4"></a>为转是般若波罗蜜，<a id="a-A5"></a>天中天。</p>
  <p id="aA6">“般若波罗蜜，<a id="a-A7"></a>其困苦者悉安隐之，<a id="a-A8"></a>天中天。</p>
  <p id="aA9">“般若波罗蜜，<a id="a-AA"></a>于生死作护，<a id="a-AB"></a>天中天。</p>
  <p id="aAC">“般若波罗蜜，<a id="a-AD"></a>于一切法悉皆自然，<a id="a-AE"></a>菩萨摩诃萨当云何于般若波罗蜜中住，<a id="a-AF"></a>天中天？<a id="a-AG"></a>”</p>
  <p id="aAH">佛谓舍利弗：<a id="a-AI"></a>“世多罗者，<a id="a-AJ"></a>因般若波罗蜜住。<a id="a-AK"></a>其敬佛者，<a id="a-AL"></a>当自归般若波罗蜜。<a id="a-AM"></a>”</p>
  <p id="aAN">释提桓因心念：<a id="a-AO"></a>“尊者舍利弗，<a id="a-AP"></a>何因发是问？<a id="a-AQ"></a>”即时释提桓因谓舍利弗：<a id="a-AR"></a>“何因尊者乃作是问？<a id="a-AS"></a>”</p>
  <p id="aAT">舍利弗谓释提桓因：<a id="a-AU"></a>“拘翼，<a id="a-AV"></a>般若波罗蜜者是菩萨护，<a id="a-AW"></a>因其劝助功德福持作萨芸若，<a id="a-AX"></a>过菩萨之所作为若布施、<a id="a-AY"></a>持戒、<a id="a-AZ"></a>忍辱、<a id="a-Aa"></a>精进、<a id="a-Ab"></a>禅定。<a id="a-Ac"></a>譬若如人从生而盲，<a id="a-Ad"></a>若百人、<a id="a-Ae"></a>若千人、<a id="a-Af"></a>若万人、<a id="a-Ag"></a>若千万人，<a id="a-Ah"></a>无有前导，<a id="a-Ai"></a>欲有所至，<a id="a-Aj"></a>若欲入城者，<a id="a-Ak"></a>不知当如行。<a id="a-Al"></a>如是，<a id="a-Am"></a>拘翼，<a id="a-An"></a>五波罗蜜者，<a id="a-Ao"></a>亦如盲无所见。<a id="a-Ap"></a>离般若波罗蜜者，<a id="a-Aq"></a>如是欲入萨芸若中，<a id="a-Ar"></a>不知当如行。<a id="a-As"></a>般若波罗蜜者，<a id="a-At"></a>即五波罗蜜之护，<a id="a-Au"></a>悉与眼目。<a id="a-Av"></a>般若波罗蜜是护，<a id="a-Aw"></a>令五波罗蜜各得名字。<a id="a-Ax"></a>”</p>
  <p id="aAy">舍利弗白佛言：<a id="a-Az"></a>“当云何守入般若波罗蜜中？<a id="a-B0"></a>”</p>
  <p id="aB1">佛语舍利弗：<a id="a-B2"></a>“色者不见所入，<a id="a-B3"></a>痛痒、<a id="a-B4"></a>思想、<a id="a-B5"></a>生死、<a id="a-B6"></a>识亦不见所入，<a id="a-B7"></a>视五阴亦不见所入，<a id="a-B8"></a>是为守般若波罗蜜。<a id="a-B9"></a>”</p>
  <p id="aBA">“如是者，<a id="a-BB"></a>天中天，<a id="a-BC"></a>以为守般若波罗蜜，<a id="a-BD"></a>作是守者为逮何法？<a id="a-BE"></a>”</p>
  <p id="aBF">佛语舍利弗：<a id="a-BG"></a>“无所守，<a id="a-BH"></a>是为逮法守为般若波罗蜜。<a id="a-BI"></a>”</p>
  <p id="aBJ">释提桓因白佛言：<a id="a-BK"></a>“般若波罗蜜不逮，<a id="a-BL"></a>萨芸若者亦不能得逮。<a id="a-BM"></a>若所问般若波罗蜜不逮，<a id="a-BN"></a>萨芸若亦不能得逮，<a id="a-BO"></a>亦不逮字，<a id="a-BP"></a>于生死亦无所逮，<a id="a-BQ"></a>当云何逮，<a id="a-BR"></a>天中天？<a id="a-BS"></a>”</p>
  <p id="aBT">佛言：<a id="a-BU"></a>“无所逮故能为逮。<a id="a-BV"></a>”</p>
  <p id="aBW">释提桓因言：<a id="a-BX"></a>“少有及者，<a id="a-BY"></a>天中天，<a id="a-BZ"></a>如般若波罗蜜！<a id="a-Ba"></a>于诸法无所生、<a id="a-Bb"></a>无所灭，<a id="a-Bc"></a>当所可住无所住。<a id="a-Bd"></a>”</p>
  <p id="aBe">须菩提白佛言：<a id="a-Bf"></a>“菩萨或时作是念，<a id="a-Bg"></a>便离般若波罗蜜。<a id="a-Bh"></a>”</p>
  <p id="aBi">佛语须菩提：<a id="a-Bj"></a>“菩萨傥有所因，<a id="a-Bk"></a>于所因便念般若波罗蜜，<a id="a-Bl"></a>知般若波罗蜜空无所有、<a id="a-Bm"></a>无近、<a id="a-Bn"></a>无远，<a id="a-Bo"></a>是故为菩萨摩诃萨般若波罗蜜。<a id="a-Bp"></a>”</p>
  <p id="aBq">须菩提白佛言：<a id="a-Br"></a>“信般若波罗蜜，<a id="a-Bs"></a>为信何法。<a id="a-Bt"></a>”</p>
  <p id="aBu">佛语须菩提：<a id="a-Bv"></a>“信般若波罗蜜者，<a id="a-Bw"></a>为不信色，<a id="a-Bx"></a>亦不信痛痒、<a id="a-By"></a>思想、<a id="a-Bz"></a>生死、<a id="a-C0"></a>识有，<a id="a-C1"></a>不信须陀洹道，<a id="a-C2"></a>不信斯陀含、<a id="a-C3"></a>阿那含、<a id="a-C4"></a>阿罗汉、<a id="a-C5"></a>辟支佛、<a id="a-C6"></a>佛道。<a id="a-C7"></a>”</p>
  <p id="aC8">须菩提白佛言：<a id="a-C9"></a>“摩诃波罗蜜者，<a id="a-CA"></a>天中天，<a id="a-CB"></a>即般若波罗蜜是。<a id="a-CC"></a>”</p>
  <p id="aCD">佛语须菩提：<a id="a-CE"></a>“云何知摩诃波罗蜜因般若波罗蜜是？<a id="a-CF"></a>”</p>
  <p id="aCG">须菩提言：<a id="a-CH"></a>“于色无大无小，<a id="a-CI"></a>不以色为证，<a id="a-CJ"></a>亦不为色作证；<a id="a-CK"></a>痛痒、<a id="a-CL"></a>思想、<a id="a-CM"></a>生死、<a id="a-CN"></a>识亦无大亦无小，<a id="a-CO"></a>于识不以为证，<a id="a-CP"></a>亦不为识作证，<a id="a-CQ"></a>便于怛萨阿竭阿罗诃三耶三佛，<a id="a-CR"></a>致十种力，<a id="a-CS"></a>即不复为弱。<a id="a-CT"></a>萨芸若者，<a id="a-CU"></a>无广无狭。<a id="a-CV"></a>何以故无广无狭？<a id="a-CW"></a>萨芸若知于般若波罗蜜无所行。<a id="a-CX"></a>所以者何？<a id="a-CY"></a>般若波罗蜜无所有。<a id="a-CZ"></a>若人于中有所求，<a id="a-Ca"></a>谓有所有，<a id="a-Cb"></a>是即为大非。<a id="a-Cc"></a>何以故？<a id="a-Cd"></a>人无所生，<a id="a-Ce"></a>般若波罗蜜与人俱皆自然。<a id="a-Cf"></a>人恍忽故，<a id="a-Cg"></a>般若波罗蜜俱不可计人亦不坏。<a id="a-Ch"></a>般若波罗蜜亦如是，<a id="a-Ci"></a>人如般若波罗蜜者，<a id="a-Cj"></a>便得成至阿惟三佛。<a id="a-Ck"></a>人亦有力故，<a id="a-Cl"></a>怛萨阿竭现而有力。<a id="a-Cm"></a>”</p>
  <p id="aCn">舍利弗白佛言：<a id="a-Co"></a>“般若波罗蜜甚深！<a id="a-Cp"></a>甚深！<a id="a-Cq"></a>天中天！<a id="a-Cr"></a>若有菩萨摩诃萨信深般若波罗蜜者，<a id="a-Cs"></a>不说中短，<a id="a-Ct"></a>亦不狐疑，<a id="a-Cu"></a>其人何所来而生是间？<a id="a-Cv"></a>为行菩萨道已来几闻解般若波罗蜜事，<a id="a-Cw"></a>随教入中者？<a id="a-Cx"></a>”</p>
  <p id="aCy">佛语舍利弗：<a id="a-Cz"></a>“从他方佛刹来生是间，<a id="a-D0"></a>是菩萨摩诃萨于他方供养佛已，<a id="a-D1"></a>从受问闻深般若波罗蜜故，<a id="a-D2"></a>以是复闻般若波罗蜜，<a id="a-D3"></a>自念言：<a id="a-D4"></a>‘我如见佛无异。<a id="a-D5"></a>’”</p>
  <p id="aD6">须菩提白佛言：<a id="a-D7"></a>“般若波罗蜜可得见闻不？<a id="a-D8"></a>”</p>
  <p id="aD9">佛言：<a id="a-DA"></a>“不可得见闻。<a id="a-DB"></a>”</p>
  <p id="aDC">须菩提问佛：<a id="a-DD"></a>“是菩萨随深般若波罗蜜者，<a id="a-DE"></a>行已来为几闻？<a id="a-DF"></a>”</p>
  <p id="aDG">佛语须菩提：<a id="a-DH"></a>“是非一辈学，<a id="a-DI"></a>各各有行，<a id="a-DJ"></a>若有已供养若干百佛、<a id="a-DK"></a>若干千佛，<a id="a-DL"></a>悉见已，<a id="a-DM"></a>于其所皆行清净戒已。<a id="a-DN"></a>若有于众中，<a id="a-DO"></a>闻般若波罗蜜弃舍去，<a id="a-DP"></a>为不敬菩萨摩诃萨法，<a id="a-DQ"></a>佛说深般若波罗蜜，<a id="a-DR"></a>其人亦弃舍去不欲闻之。<a id="a-DS"></a>何以故？<a id="a-DT"></a>是人前世时闻说深般若波罗蜜，<a id="a-DU"></a>用弃舍去故，<a id="a-DV"></a>亦不以身心，<a id="a-DW"></a>是皆无知罪之所致。<a id="a-DX"></a>用是罪故，<a id="a-DY"></a>若闻深般若波罗蜜，<a id="a-DZ"></a>复止他人不令说之；<a id="a-Da"></a>止般若波罗蜜者，<a id="a-Db"></a>为止萨芸若；<a id="a-Dc"></a>其止萨芸若者，<a id="a-Dd"></a>为止过去、<a id="a-De"></a>当来、<a id="a-Df"></a>今现在佛。<a id="a-Dg"></a>用是断法罪故，<a id="a-Dh"></a>死入大泥犁中，<a id="a-Di"></a>若干百千岁，<a id="a-Dj"></a>若干亿千万岁，<a id="a-Dk"></a>当更若干泥犁中具受诸毒痛不可言，<a id="a-Dl"></a>其中寿尽转生他方摩诃泥犁中，<a id="a-Dm"></a>其寿复尽展转复到他方摩诃泥犁中生。<a id="a-Dn"></a>”</p>
  <p id="aDo">舍利弗白佛言：<a id="a-Dp"></a>“其罪为随五逆恶？<a id="a-Dq"></a>”</p>
  <p id="aDr">佛谓舍利弗：<a id="a-Ds"></a>“其罪虽有所喻，<a id="a-Dt"></a>不可引譬。<a id="a-Du"></a>若讽诵说深般若波罗蜜时，<a id="a-Dv"></a>其心疑于法者，<a id="a-Dw"></a>亦不肯学，<a id="a-Dx"></a>念是言：<a id="a-Dy"></a>‘非怛萨阿竭所说。<a id="a-Dz"></a>’止他人言，<a id="a-E0"></a>莫得学是，<a id="a-E1"></a>为以自坏复坏他人，<a id="a-E2"></a>自饮毒已复饮他人毒。<a id="a-E3"></a>是辈人为以自亡失，<a id="a-E4"></a>复亡失他人，<a id="a-E5"></a>自不晓知深般若波罗蜜，<a id="a-E6"></a>转复坏他人。<a id="a-E7"></a>是曹人者不当见之，<a id="a-E8"></a>舍利弗，<a id="a-E9"></a>不当与共坐起、<a id="a-EA"></a>言语、<a id="a-EB"></a>饮食。<a id="a-EC"></a>何以故？<a id="a-ED"></a>是曹之人诽谤法者，<a id="a-EE"></a>自在冥中，<a id="a-EF"></a>复持他人著冥中，<a id="a-EG"></a>其人自饮毒杀身无异。<a id="a-EH"></a>断法之人所语有信，<a id="a-EI"></a>用其言者，<a id="a-EJ"></a>其人所受罪俱等无有异。<a id="a-EK"></a>所以者何？<a id="a-EL"></a>用诽谤佛语故。<a id="a-EM"></a>诽谤般若波罗蜜者，<a id="a-EN"></a>为悉诽谤诸法已。<a id="a-EO"></a>”</p>
  <p id="aEP">舍利弗白佛言：<a id="a-EQ"></a>“愿闻诽谤法者，<a id="a-ER"></a>受形何等像类讫？<a id="a-ES"></a>不知其身大如。<a id="a-ET"></a>”</p>
  <p id="aEU">佛语舍利弗：<a id="a-EV"></a>“是诽谤法人，<a id="a-EW"></a>傥闻说是事，<a id="a-EX"></a>其人沸血便从面孔出，<a id="a-EY"></a>或恐便死，<a id="a-EZ"></a>因是被大痛。<a id="a-Ea"></a>其人闻之，<a id="a-Eb"></a>心便愁毒如自消尽，<a id="a-Ec"></a>譬如断华著日中即为萎枯。<a id="a-Ed"></a>”</p>
  <p id="aEe">舍利弗白佛言：<a id="a-Ef"></a>“愿为人故当说之，<a id="a-Eg"></a>令知其身受形云何，<a id="a-Eh"></a>当为后世人作大明！<a id="a-Ei"></a>其有闻者畏惧当自念：<a id="a-Ej"></a>‘我不可诽谤断法如彼人。<a id="a-Ek"></a>’”</p>
  <p id="aEl">佛语舍利弗：<a id="a-Em"></a>“是为示人之大明已，<a id="a-En"></a>所因罪受其身甚大丑恶，<a id="a-Eo"></a>极勤苦臭处诚不可说，<a id="a-Ep"></a>其苦痛甚大如久剧。<a id="a-Eq"></a>是善男子、<a id="a-Er"></a>善女人闻是语自足已，<a id="a-Es"></a>不敢复诽谤。<a id="a-Et"></a>”</p>
  <p id="aEu">须菩提白佛言：<a id="a-Ev"></a>“善男子、<a id="a-Ew"></a>善女人常当护身口意，<a id="a-Ex"></a>人但坐口所言乃致是罪。<a id="a-Ey"></a>”</p>
  <p id="aEz">佛语须菩提：<a id="a-F0"></a>“是愚痴之人于我法中作沙门，<a id="a-F1"></a>反诽谤般若波罗蜜言非道；<a id="a-F2"></a>止般若波罗蜜者，<a id="a-F3"></a>为止佛菩萨已；<a id="a-F4"></a>止佛菩萨者，<a id="a-F5"></a>为断过去、<a id="a-F6"></a>当来、<a id="a-F7"></a>今现在佛萨芸若已；<a id="a-F8"></a>断萨芸若者，<a id="a-F9"></a>为断法已；<a id="a-FA"></a>断法者，<a id="a-FB"></a>为断比丘僧已；<a id="a-FC"></a>断比丘僧者，<a id="a-FD"></a>为受不可计阿僧祇之罪。<a id="a-FE"></a>”</p>
  <p id="aFF">须菩提问佛：<a id="a-FG"></a>“若有断深般若波罗蜜者，<a id="a-FH"></a>天中天，<a id="a-FI"></a>为有几事？<a id="a-FJ"></a>”</p>
  <p id="aFK">佛语须菩提：<a id="a-FL"></a>“以为魔所中，<a id="a-FM"></a>是男子、<a id="a-FN"></a>女人不信不乐，<a id="a-FO"></a>用是二事故，<a id="a-FP"></a>能断深般若波罗蜜。<a id="a-FQ"></a>复次，<a id="a-FR"></a>须菩提，<a id="a-FS"></a>断般若波罗蜜者，<a id="a-FT"></a>复有四事。<a id="a-FU"></a>何谓为四？<a id="a-FV"></a>随恶师所言：<a id="a-FW"></a>一、<a id="a-FX"></a>不随顺学；<a id="a-FY"></a>二、<a id="a-FZ"></a>不承至法；<a id="a-Fa"></a>三、<a id="a-Fb"></a>主行诽谤；<a id="a-Fc"></a>四、<a id="a-Fd"></a>索人短自贡高。<a id="a-Fe"></a>是为四事。<a id="a-Ff"></a>”</p>
  <p id="aFg">须菩提白佛言：<a id="a-Fh"></a>“少有信般若波罗蜜者，<a id="a-Fi"></a>天中天，<a id="a-Fj"></a>不晓了是法故。<a id="a-Fk"></a>”</p>
  <p id="aFl">佛语须菩提：<a id="a-Fm"></a>“如是，<a id="a-Fn"></a>如是，<a id="a-Fo"></a>少有信般若波罗蜜者，<a id="a-Fp"></a>不晓了是法故。<a id="a-Fq"></a>”</p>
  <p id="aFr">须菩提言：<a id="a-Fs"></a>“云何深般若波罗蜜少有信者？<a id="a-Ft"></a>”</p>
  <p id="aFu">佛语须菩提：<a id="a-Fv"></a>“色无著无缚无脱。<a id="a-Fw"></a>何以故？<a id="a-Fx"></a>色之自然故为色。<a id="a-Fy"></a>痛痒、<a id="a-Fz"></a>思想、<a id="a-G0"></a>生死、<a id="a-G1"></a>识无著无缚无脱。<a id="a-G2"></a>何以故？<a id="a-G3"></a>识之自然故为识。<a id="a-G4"></a>过去色无著无缚无脱。<a id="a-G5"></a>何以故？<a id="a-G6"></a>过去色之自然色故。<a id="a-G7"></a>当来色无著无缚无脱。<a id="a-G8"></a>何以故？<a id="a-G9"></a>当来色之自然色。<a id="a-GA"></a>故今现在色无著无缚无脱。<a id="a-GB"></a>何以故？<a id="a-GC"></a>色之自然色故。<a id="a-GD"></a>过去痛痒、<a id="a-GE"></a>思想、<a id="a-GF"></a>生死、<a id="a-GG"></a>识无著无缚无脱。<a id="a-GH"></a>何以故？<a id="a-GI"></a>过去识之自然故。<a id="a-GJ"></a>当来识无著无缚无脱。<a id="a-GK"></a>何以故？<a id="a-GL"></a>当来识之自然故。<a id="a-GM"></a>今现在识无著无缚无脱。<a id="a-GN"></a>何以故？<a id="a-GO"></a>识之自然故。<a id="a-GP"></a>用是故，<a id="a-GQ"></a>须菩提，<a id="a-GR"></a>般若波罗蜜甚深，<a id="a-GS"></a>少有信者。<a id="a-GT"></a>”</p>
  <p data-pb></p>
  <h2 id="aGU">清净品第六</h2>
  <p id="aGV">须菩提白佛言：<a id="a-GW"></a>“般若波罗蜜少有晓者，<a id="a-GX"></a>将未狎习故？<a id="a-GY"></a>”</p>
  <p id="aGZ">佛语须菩提：<a id="a-Ga"></a>“如是，<a id="a-Gb"></a>如是，<a id="a-Gc"></a>般若波罗蜜少有晓者，<a id="a-Gd"></a>用未狎习之所致。<a id="a-Ge"></a>何以故？<a id="a-Gf"></a>须菩提，<a id="a-Gg"></a>色清净，<a id="a-Gh"></a>道亦清净故，<a id="a-Gi"></a>言色清净，<a id="a-Gj"></a>道亦清净；<a id="a-Gk"></a>痛痒、<a id="a-Gl"></a>思想、<a id="a-Gm"></a>生死、<a id="a-Gn"></a>识亦清净故，<a id="a-Go"></a>言道清净，<a id="a-Gp"></a>是故识亦清净，<a id="a-Gq"></a>道俱清净。</p>
  <p id="aGr">“复次，<a id="a-Gs"></a>须菩提，<a id="a-Gt"></a>色清净，<a id="a-Gu"></a>萨芸若亦清净故，<a id="a-Gv"></a>言萨芸若清净，<a id="a-Gw"></a>色亦清净，<a id="a-Gx"></a>是故色清净，<a id="a-Gy"></a>萨芸若亦清净等无异。<a id="a-Gz"></a>今不断前，<a id="a-H0"></a>前不断后，<a id="a-H1"></a>故无坏。<a id="a-H2"></a>以是故，<a id="a-H3"></a>前为不断故，<a id="a-H4"></a>言痛痒、<a id="a-H5"></a>思想、<a id="a-H6"></a>生死、<a id="a-H7"></a>识清净，<a id="a-H8"></a>萨芸若亦清净，<a id="a-H9"></a>是故萨芸若清净，<a id="a-HA"></a>识亦清净，<a id="a-HB"></a>萨芸若清净，<a id="a-HC"></a>识亦清净等无异。<a id="a-HD"></a>今不断前，<a id="a-HE"></a>前不断后，<a id="a-HF"></a>故无坏，<a id="a-HG"></a>以是故前为不断。<a id="a-HH"></a>”</p>
  <p id="aHI">舍利弗白佛言：<a id="a-HJ"></a>“清净者，<a id="a-HK"></a>天中天，<a id="a-HL"></a>为甚深。<a id="a-HM"></a>”</p>
  <p id="aHN">佛言：<a id="a-HO"></a>“甚清净。<a id="a-HP"></a>”</p>
  <p id="aHQ">舍利弗言：<a id="a-HR"></a>“清净为极明，<a id="a-HS"></a>天中天。<a id="a-HT"></a>”</p>
  <p id="aHU">佛言：<a id="a-HV"></a>“甚清净。<a id="a-HW"></a>”</p>
  <p id="aHX">舍利弗言：<a id="a-HY"></a>“清净无有垢，<a id="a-HZ"></a>天中天。<a id="a-Ha"></a>”</p>
  <p id="aHb">佛言：<a id="a-Hc"></a>“甚清净。<a id="a-Hd"></a>”</p>
  <p id="aHe">舍利弗言：<a id="a-Hf"></a>“清净无有瑕秽，<a id="a-Hg"></a>天中天。<a id="a-Hh"></a>”</p>
  <p id="aHi">佛言：<a id="a-Hj"></a>“甚清净。<a id="a-Hk"></a>”</p>
  <p id="aHl">舍利弗言：<a id="a-Hm"></a>“清净无所有，<a id="a-Hn"></a>天中天。<a id="a-Ho"></a>”</p>
  <p id="aHp">佛言：<a id="a-Hq"></a>“甚清净。<a id="a-Hr"></a>”</p>
  <p id="aHs">舍利弗言：<a id="a-Ht"></a>“于欲而无欲清净，<a id="a-Hu"></a>天中天。<a id="a-Hv"></a>”</p>
  <p id="aHw">佛言：<a id="a-Hx"></a>“甚清净。<a id="a-Hy"></a>”</p>
  <p id="aHz">舍利弗言：<a id="a-I0"></a>“于色而无色清净，<a id="a-I1"></a>天中天。<a id="a-I2"></a>”</p>
  <p id="aI3">佛言：<a id="a-I4"></a>“甚清净。<a id="a-I5"></a>”</p>
  <p id="aI6">舍利弗言：<a id="a-I7"></a>“无所生为无色甚清净，<a id="a-I8"></a>天中天。<a id="a-I9"></a>”</p>
  <p id="aIA">佛言：<a id="a-IB"></a>“甚清净。<a id="a-IC"></a>”</p>
  <p id="aID">舍利弗言：<a id="a-IE"></a>“于有智而无智甚清净，<a id="a-IF"></a>天中天”</p>
  <p id="aIG">佛言：<a id="a-IH"></a>“甚清净。<a id="a-II"></a>”</p>
  <p id="aIJ">舍利弗言：<a id="a-IK"></a>“于智如无智者甚清净，<a id="a-IL"></a>天中天。<a id="a-IM"></a>”</p>
  <p id="aIN">佛言：<a id="a-IO"></a>“甚清净。<a id="a-IP"></a>”</p>
  <p id="aIQ">舍利弗言：<a id="a-IR"></a>“于色，<a id="a-IS"></a>如有智、<a id="a-IT"></a>无有智者，<a id="a-IU"></a>甚清净，<a id="a-IV"></a>天中天。<a id="a-IW"></a>”</p>
  <p id="aIX">佛言：<a id="a-IY"></a>“甚清净。<a id="a-IZ"></a>”</p>
  <p id="aIa">舍利弗言：<a id="a-Ib"></a>“于痛痒、<a id="a-Ic"></a>思想、<a id="a-Id"></a>生死、<a id="a-Ie"></a>识，<a id="a-If"></a>如有智、<a id="a-Ig"></a>无有智者，<a id="a-Ih"></a>甚清净，<a id="a-Ii"></a>天中天。<a id="a-Ij"></a>”</p>
  <p id="aIk">佛言：<a id="a-Il"></a>“甚清净。<a id="a-Im"></a>”</p>
  <p id="aIn">舍利弗言：<a id="a-Io"></a>“般若波罗蜜甚清净，<a id="a-Ip"></a>萨芸若者不增不减，<a id="a-Iq"></a>天中天。<a id="a-Ir"></a>”</p>
  <p id="aIs">佛言：<a id="a-It"></a>“甚清净。<a id="a-Iu"></a>”</p>
  <p id="aIv">舍利弗言：<a id="a-Iw"></a>“般若波罗蜜甚清净，<a id="a-Ix"></a>于诸法无所取，<a id="a-Iy"></a>天中天。<a id="a-Iz"></a>”</p>
  <p id="aJ0">佛言：<a id="a-J1"></a>“甚清净。<a id="a-J2"></a>”</p>
  <p id="aJ3">须菩提白佛言：<a id="a-J4"></a>“我者清净，<a id="a-J5"></a>色亦清净，<a id="a-J6"></a>天中天。<a id="a-J7"></a>”</p>
  <p id="aJ8">佛言：<a id="a-J9"></a>“本清净。<a id="a-JA"></a>”</p>
  <p id="aJB">须菩提言：<a id="a-JC"></a>“故曰我清净，<a id="a-JD"></a>痛痒、<a id="a-JE"></a>思想、<a id="a-JF"></a>生死、<a id="a-JG"></a>识亦清净，<a id="a-JH"></a>天中天。<a id="a-JI"></a>”</p>
  <p id="aJJ">佛言：<a id="a-JK"></a>“本清净。<a id="a-JL"></a>”</p>
  <p id="aJM">须菩提言：<a id="a-JN"></a>“我者清净，<a id="a-JO"></a>道亦清净，<a id="a-JP"></a>天中天。<a id="a-JQ"></a>”</p>
  <p id="aJR">佛言：<a id="a-JS"></a>“本清净。<a id="a-JT"></a>”</p>
  <p id="aJU">须菩提言：<a id="a-JV"></a>“我者清净，<a id="a-JW"></a>萨芸若亦清净，<a id="a-JX"></a>天中天。<a id="a-JY"></a>”</p>
  <p id="aJZ">佛言：<a id="a-Ja"></a>“本清净。<a id="a-Jb"></a>”</p>
  <p id="aJc">须菩提言：<a id="a-Jd"></a>“我者清净无端绪，<a id="a-Je"></a>天中天。<a id="a-Jf"></a>”</p>
  <p id="aJg">佛言：<a id="a-Jh"></a>“本清净。<a id="a-Ji"></a>”</p>
  <p id="aJj">须菩提言：<a id="a-Jk"></a>“我者清净无有边，<a id="a-Jl"></a>色亦无有边，<a id="a-Jm"></a>天中天。<a id="a-Jn"></a>”</p>
  <p id="aJo">佛言：<a id="a-Jp"></a>“本清净。<a id="a-Jq"></a>”</p>
  <p id="aJr">须菩提言：<a id="a-Js"></a>“我者清净无有边，<a id="a-Jt"></a>痛痒、<a id="a-Ju"></a>思想、<a id="a-Jv"></a>生死、<a id="a-Jw"></a>识亦无有边，<a id="a-Jx"></a>天中天。<a id="a-Jy"></a>”</p>
  <p id="aJz">佛言：<a id="a-K0"></a>“本清净。<a id="a-K1"></a>”</p>
  <p id="aK2">须菩提言：<a id="a-K3"></a>“般若波罗蜜者，<a id="a-K4"></a>亦不在彼，<a id="a-K5"></a>亦不在是，<a id="a-K6"></a>亦不在中间，<a id="a-K7"></a>天中天。<a id="a-K8"></a>”</p>
  <p id="aK9">佛言：<a id="a-KA"></a>“本清净。<a id="a-KB"></a>”</p>
  <p id="aKC">须菩提白佛言：<a id="a-KD"></a>“菩萨摩诃萨知是者，<a id="a-KE"></a>为行般若波罗蜜。<a id="a-KF"></a>有想者，<a id="a-KG"></a>便离般若波罗蜜远已。<a id="a-KH"></a>”</p>
  <p id="aKI">佛言：<a id="a-KJ"></a>“善哉！<a id="a-KK"></a>善哉！<a id="a-KL"></a>须菩提，<a id="a-KM"></a>有字者，<a id="a-KN"></a>便有想，<a id="a-KO"></a>以故著。<a id="a-KP"></a>”</p>
  <p id="aKQ">须菩提白佛言：<a id="a-KR"></a>“难及般若波罗蜜，<a id="a-KS"></a>天中天，<a id="a-KT"></a>安隐决于著！<a id="a-KU"></a>”</p>
  <p id="aKV">舍利弗问须菩提：<a id="a-KW"></a>“何所为著？<a id="a-KX"></a>”</p>
  <p id="aKY">须菩提言：<a id="a-KZ"></a>“知色空者，<a id="a-Ka"></a>是曰为著。<a id="a-Kb"></a>知痛痒、<a id="a-Kc"></a>思想、<a id="a-Kd"></a>生死、<a id="a-Ke"></a>识空者，<a id="a-Kf"></a>是曰为著。<a id="a-Kg"></a>于过去法知过去法，<a id="a-Kh"></a>是曰为著。<a id="a-Ki"></a>于当来法知当来法，<a id="a-Kj"></a>是曰为著。<a id="a-Kk"></a>于现在法知现在法，<a id="a-Kl"></a>是曰为著。<a id="a-Km"></a>如法者为大功德，<a id="a-Kn"></a>发意菩萨是即为著。<a id="a-Ko"></a>”</p>
  <p id="aKp">释提桓因问须菩提：<a id="a-Kq"></a>“何谓为著？<a id="a-Kr"></a>”</p>
  <p id="aKs">须菩提言：<a id="a-Kt"></a>“心知，<a id="a-Ku"></a>拘翼，<a id="a-Kv"></a>持是知心施与作阿耨多罗三耶三菩，<a id="a-Kw"></a>心者本清净，<a id="a-Kx"></a>能可有所作？<a id="a-Ky"></a>善男子、<a id="a-Kz"></a>善女人以离诸著为弃本际。<a id="a-L0"></a>”</p>
  <p id="aL1">佛言：<a id="a-L2"></a>“善哉！<a id="a-L3"></a>善哉！<a id="a-L4"></a>须菩提，<a id="a-L5"></a>令菩萨摩诃萨知本际为觉著事。<a id="a-L6"></a>复次，<a id="a-L7"></a>须菩提，<a id="a-L8"></a>有著甚深微妙，<a id="a-L9"></a>我今说之，<a id="a-LA"></a>谛听！<a id="a-LB"></a>谛听！<a id="a-LC"></a>上中下言悉善。<a id="a-LD"></a>”</p>
  <p id="aLE">须菩提白佛：<a id="a-LF"></a>“愿乐欲闻。<a id="a-LG"></a>”</p>
  <p id="aLH">佛言：<a id="a-LI"></a>“若善男子、<a id="a-LJ"></a>善女人于怛萨阿竭阿罗诃三耶三佛，<a id="a-LK"></a>念欲作想，<a id="a-LL"></a>随所想者，<a id="a-LM"></a>是故为著。<a id="a-LN"></a>过去、<a id="a-LO"></a>当来、<a id="a-LP"></a>今现在佛天中天，<a id="a-LQ"></a>于无余法代劝助之，<a id="a-LR"></a>是为劝助阿耨多罗三耶三菩。<a id="a-LS"></a>于法者而无法故，<a id="a-LT"></a>曰无过去、<a id="a-LU"></a>当来、<a id="a-LV"></a>今现在，<a id="a-LW"></a>以是不可有所作，<a id="a-LX"></a>亦不可有想，<a id="a-LY"></a>亦不可作因缘，<a id="a-LZ"></a>有不可见闻如心可知。<a id="a-La"></a>”</p>
  <p id="aLb">须菩提白佛言：<a id="a-Lc"></a>“其本甚深清净，<a id="a-Ld"></a>天中天。<a id="a-Le"></a>”</p>
  <p id="aLf">佛言：<a id="a-Lg"></a>“本清净。<a id="a-Lh"></a>”</p>
  <p id="aLi">须菩提言：<a id="a-Lj"></a>“今自归般若波罗蜜。<a id="a-Lk"></a>”</p>
  <p id="aLl">佛言：<a id="a-Lm"></a>“法无作者故得阿惟三佛。<a id="a-Ln"></a>”</p>
  <p id="aLo">须菩提言：<a id="a-Lp"></a>“诸法实无作阿惟三佛者。<a id="a-Lq"></a>”</p>
  <p id="aLr">佛语须菩提：<a id="a-Ls"></a>“无有两法，<a id="a-Lt"></a>用之本净故曰为一。<a id="a-Lu"></a>其净者，<a id="a-Lv"></a>于一切无有作者乃至无净，<a id="a-Lw"></a>于一切亦无作者。<a id="a-Lx"></a>”</p>
  <p id="aLy">佛语须菩提：<a id="a-Lz"></a>“是以离诸著为弃本际。<a id="a-M0"></a>”</p>
  <p id="aM1">须菩提白佛言：<a id="a-M2"></a>“般若波罗蜜者难了，<a id="a-M3"></a>天中天。<a id="a-M4"></a>”</p>
  <p id="aM5">佛言：<a id="a-M6"></a>“如是无有得阿惟三佛者。<a id="a-M7"></a>”</p>
  <p id="aM8">须菩提言：<a id="a-M9"></a>“般若波罗蜜不可计，<a id="a-MA"></a>天中天。<a id="a-MB"></a>”</p>
  <p id="aMC">佛言：<a id="a-MD"></a>“如是，<a id="a-ME"></a>须菩提，<a id="a-MF"></a>非心之所知。<a id="a-MG"></a>”</p>
  <p id="aMH">须菩提言：<a id="a-MI"></a>“为无作者，<a id="a-MJ"></a>天中天。<a id="a-MK"></a>”</p>
  <p id="aML">佛言：<a id="a-MM"></a>“无有作者故无所著。<a id="a-MN"></a>”</p>
  <p id="aMO">须菩提问佛：<a id="a-MP"></a>“菩萨当云何行般若波罗蜜？<a id="a-MQ"></a>”</p>
  <p id="aMR">佛言：<a id="a-MS"></a>“不想色行，<a id="a-MT"></a>为行般若波罗蜜；<a id="a-MU"></a>不想痛痒、<a id="a-MV"></a>思想、<a id="a-MW"></a>生死、<a id="a-MX"></a>识行，<a id="a-MY"></a>为行般若波罗蜜；<a id="a-MZ"></a>不满色行，<a id="a-Ma"></a>为行般若波罗蜜；<a id="a-Mb"></a>不满痛痒、<a id="a-Mc"></a>思想、<a id="a-Md"></a>生死、<a id="a-Me"></a>识行，<a id="a-Mf"></a>为行般若波罗蜜；<a id="a-Mg"></a>色不满为非色行，<a id="a-Mh"></a>为行般若波罗蜜；<a id="a-Mi"></a>痛痒、<a id="a-Mj"></a>思想、<a id="a-Mk"></a>生死、<a id="a-Ml"></a>识不满为非识行，<a id="a-Mm"></a>为行般若波罗蜜。<a id="a-Mn"></a>”</p>
  <p id="aMo">须菩提白佛言：<a id="a-Mp"></a>“难及，<a id="a-Mq"></a>天中天，<a id="a-Mr"></a>于著无所著，<a id="a-Ms"></a>是著实为不著！<a id="a-Mt"></a>”</p>
  <p id="aMu">佛言：<a id="a-Mv"></a>“不著色行者，<a id="a-Mw"></a>为行般若波罗蜜；<a id="a-Mx"></a>不著痛痒、<a id="a-My"></a>思想、<a id="a-Mz"></a>生死、<a id="a-N0"></a>识行者，<a id="a-N1"></a>为行般若波罗蜜。<a id="a-N2"></a>是为菩萨摩诃萨行于色为不著，<a id="a-N3"></a>于痛痒、<a id="a-N4"></a>思想、<a id="a-N5"></a>生死、<a id="a-N6"></a>识为不著，<a id="a-N7"></a>于须陀洹、<a id="a-N8"></a>斯陀含、<a id="a-N9"></a>阿那含、<a id="a-NA"></a>阿罗汉、<a id="a-NB"></a>辟支佛、<a id="a-NC"></a>佛道亦不著。<a id="a-ND"></a>所以者何？<a id="a-NE"></a>以过诸著故，<a id="a-NF"></a>复出萨芸若中，<a id="a-NG"></a>是为般若波罗蜜。<a id="a-NH"></a>”</p>
  <p id="aNI">须菩提白佛言：<a id="a-NJ"></a>“所说法甚深难逮，<a id="a-NK"></a>天中天！<a id="a-NL"></a>若所说者不减，<a id="a-NM"></a>不说者亦不减；<a id="a-NN"></a>若所说者不增，<a id="a-NO"></a>不说者亦不增。<a id="a-NP"></a>”</p>
  <p id="aNQ">佛言：<a id="a-NR"></a>“如是，<a id="a-NS"></a>如是，<a id="a-NT"></a>须菩提。<a id="a-NU"></a>譬如怛萨阿竭，<a id="a-NV"></a>尽寿称誉空，<a id="a-NW"></a>空不增；<a id="a-NX"></a>若不称誉空，<a id="a-NY"></a>空亦不减。<a id="a-NZ"></a>譬如称誉幻人者亦不增，<a id="a-Na"></a>若不称誉者亦不减，<a id="a-Nb"></a>闻善不喜，<a id="a-Nc"></a>闻恶不怒。<a id="a-Nd"></a>如是，<a id="a-Ne"></a>须菩提，<a id="a-Nf"></a>于法各各讽诵学之，<a id="a-Ng"></a>法亦不增不减。<a id="a-Nh"></a>”</p>
  <p id="aNi">须菩提白佛言：<a id="a-Nj"></a>“菩萨摩诃萨甚谦苦行般若波罗蜜。<a id="a-Nk"></a>若有守般若波罗蜜者，<a id="a-Nl"></a>其不懈、<a id="a-Nm"></a>不恐、<a id="a-Nn"></a>不怖、<a id="a-No"></a>不动、<a id="a-Np"></a>不还。<a id="a-Nq"></a>何以故？<a id="a-Nr"></a>守般若波罗蜜者，<a id="a-Ns"></a>为守空故。<a id="a-Nt"></a>一切皆当为菩萨摩诃萨作礼，<a id="a-Nu"></a>用被僧那大铠故，<a id="a-Nv"></a>与空共战；<a id="a-Nw"></a>为一切人故，<a id="a-Nx"></a>著僧那铠，<a id="a-Ny"></a>与空共斗。<a id="a-Nz"></a>是菩萨摩诃萨被极大铠，<a id="a-O0"></a>用一切人故而举空。<a id="a-O1"></a>是菩萨摩诃萨为大勇猛，<a id="a-O2"></a>天中天，<a id="a-O3"></a>用空法故，<a id="a-O4"></a>自致阿耨多罗三耶三菩，<a id="a-O5"></a>得成阿惟三佛。<a id="a-O6"></a>”</p>
  <p id="aO7">有异比丘心念之：<a id="a-O8"></a>“当自归般若波罗蜜，<a id="a-O9"></a>为无所生法，<a id="a-OA"></a>亦为无所灭法。<a id="a-OB"></a>”</p>
  <p id="aOC">释提桓因语须菩提：<a id="a-OD"></a>“菩萨随般若波罗蜜教者，<a id="a-OE"></a>为随何教？<a id="a-OF"></a>”</p>
  <p id="aOG">须菩提言：<a id="a-OH"></a>“为随空教。<a id="a-OI"></a>”</p>
  <p id="aOJ">释提桓因言：<a id="a-OK"></a>“何所为随空教者？<a id="a-OL"></a>”</p>
  <p id="aOM">须菩提言：<a id="a-ON"></a>“其欲寂静者，<a id="a-OO"></a>是菩萨摩诃萨为知般若波罗蜜。<a id="a-OP"></a>”</p>
  <p id="aOQ">释提桓因言：<a id="a-OR"></a>“其学般若波罗蜜者，<a id="a-OS"></a>当护几何间？<a id="a-OT"></a>”</p>
  <p id="aOU">须菩提谓释提桓因：<a id="a-OV"></a>“云何，<a id="a-OW"></a>拘翼，<a id="a-OX"></a>能见法当所护者不？<a id="a-OY"></a>而言欲护之？<a id="a-OZ"></a>”</p>
  <p id="aOa">释提桓因言：<a id="a-Ob"></a>“不。<a id="a-Oc"></a>”</p>
  <p id="aOd">须菩提言：<a id="a-Oe"></a>“随般若波罗蜜教住者，<a id="a-Of"></a>是为以得护，<a id="a-Og"></a>若人、<a id="a-Oh"></a>若非人终不能得其便。<a id="a-Oi"></a>”</p>
  <p id="aOj">须菩提言：<a id="a-Ok"></a>“若菩萨摩诃萨护空者，<a id="a-Ol"></a>为随般若波罗蜜行已。<a id="a-Om"></a>云何，<a id="a-On"></a>拘翼，<a id="a-Oo"></a>能可护响不？<a id="a-Op"></a>”</p>
  <p id="aOq">释提桓因言：<a id="a-Or"></a>“不能。<a id="a-Os"></a>”</p>
  <p id="aOt">须菩提言：<a id="a-Ou"></a>“拘翼，<a id="a-Ov"></a>菩萨摩诃萨行般若波罗蜜者，<a id="a-Ow"></a>其法亦如响，<a id="a-Ox"></a>以知是者亦复无想，<a id="a-Oy"></a>以无想念为行般若波罗蜜。<a id="a-Oz"></a>”</p>
  <p id="aP0">用佛威神，<a id="a-P1"></a>三千大千国土诸四天王、<a id="a-P2"></a>诸释梵及诸尊天，<a id="a-P3"></a>一切皆来到佛所，<a id="a-P4"></a>前为佛作礼，<a id="a-P5"></a>绕竟三匝各住一面。<a id="a-P6"></a>诸四天王、<a id="a-P7"></a>诸释梵及诸尊天，<a id="a-P8"></a>悉承佛威神念诸千佛，<a id="a-P9"></a>皆字释迦文；<a id="a-PA"></a>其比丘者，<a id="a-PB"></a>皆字须菩提；<a id="a-PC"></a>问般若波罗蜜者，<a id="a-PD"></a>皆如释提桓因。</p>
 </body>
</html>