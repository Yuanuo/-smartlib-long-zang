<!doctype html>
<html id="z3IBTBUB9" data-ver="1174">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第七</h1>
  <h2 id="a2">远离品第十八</h2>
  <p id="a3">佛言：<a id="a-4"></a>“复次，<a id="a-5"></a>须菩提，<a id="a-6"></a>梦中菩萨摩诃萨不入阿罗汉地，<a id="a-7"></a>不入辟支佛地，<a id="a-8"></a>不乐索其中，<a id="a-9"></a>亦不教他人入其中，<a id="a-A"></a>心亦不念般若中诸法，<a id="a-B"></a>梦中视般若中为证，<a id="a-C"></a>心悉常在佛。<a id="a-D"></a>如是，<a id="a-E"></a>须菩提，<a id="a-F"></a>阿惟越致菩萨摩诃萨，<a id="a-G"></a>当知是阿惟越致相。</p>
  <p id="aH">“复次，<a id="a-I"></a>须菩提，<a id="a-J"></a>菩萨摩诃萨梦中，<a id="a-K"></a>与若干百弟子共会在中央坐，<a id="a-L"></a>不可数千弟子、<a id="a-M"></a>不可数百千弟子共会在中央坐说经，<a id="a-N"></a>与比丘僧相随最在前头，<a id="a-O"></a>怛萨阿竭阿罗诃三耶三佛说经悉见亦复是。<a id="a-P"></a>须菩提，<a id="a-Q"></a>阿惟越致菩萨摩诃萨，<a id="a-R"></a>当知是阿惟越致相。</p>
  <p id="aS">“复次，<a id="a-T"></a>须菩提，<a id="a-U"></a>菩萨摩诃萨梦中在极高虚空中坐，<a id="a-V"></a>为比丘僧说经，<a id="a-W"></a>还自见七尺光，<a id="a-X"></a>自在所变化，<a id="a-Y"></a>于余处所作，<a id="a-Z"></a>为如佛说经，<a id="a-a"></a>菩萨摩诃萨于梦中作是亦复是。<a id="a-b"></a>须菩提，<a id="a-c"></a>阿惟越致菩萨摩诃萨，<a id="a-d"></a>当知是阿惟越致相。</p>
  <p id="ae">“复次，<a id="a-f"></a>须菩提，<a id="a-g"></a>菩萨摩诃萨梦中不恐不怖、<a id="a-h"></a>不难不畏，<a id="a-i"></a>梦中若见郡县其中兵起展转相攻，<a id="a-j"></a>若火起，<a id="a-k"></a>若见虎、<a id="a-l"></a>狼、<a id="a-m"></a>师子及余兽，<a id="a-n"></a>若见断人头者，<a id="a-o"></a>如是余变化大勤苦者，<a id="a-p"></a>多困穷者，<a id="a-q"></a>饥者、<a id="a-r"></a>渴者，<a id="a-s"></a>都以厄难，<a id="a-t"></a>悉作是见，<a id="a-u"></a>其心不恐不怖、<a id="a-v"></a>不惊不摇于梦中见，<a id="a-w"></a>以觉即起坐，<a id="a-x"></a>作是念：<a id="a-y"></a>‘如梦中所见，<a id="a-z"></a>都是三处，<a id="a-10"></a>我作佛时悉为说经遍教亦复是。<a id="a-11"></a>’须菩提，<a id="a-12"></a>阿惟越致菩萨摩诃萨，<a id="a-13"></a>当知是阿惟越致相。</p>
  <p id="a14">“复次，<a id="a-15"></a>须菩提，<a id="a-16"></a>何从知是菩萨摩诃萨得阿耨多罗三耶三菩成作佛时，<a id="a-17"></a>其境内一切无有恶心？<a id="a-18"></a>是时，<a id="a-19"></a>须菩提，<a id="a-1A"></a>菩萨摩诃萨梦中若见畜生相啖、<a id="a-1B"></a>人民疾疫时，<a id="a-1C"></a>其心稍稍生逮得是愿，<a id="a-1D"></a>作是念：<a id="a-1E"></a>‘我会当作佛，<a id="a-1F"></a>如我作佛时，<a id="a-1G"></a>使我界中一切无有恶。<a id="a-1H"></a>’用是故知亦复是。<a id="a-1I"></a>须菩提，<a id="a-1J"></a>阿惟越致菩萨摩诃萨，<a id="a-1K"></a>当知阿惟越致相，<a id="a-1L"></a>诸恶悉除赐亦复是，<a id="a-1M"></a>须菩提，<a id="a-1N"></a>阿惟越致相。</p>
  <p id="a1O">“复次，<a id="a-1P"></a>须菩提，<a id="a-1Q"></a>是菩萨摩诃萨于梦中觉已，<a id="a-1R"></a>若见城郭火起时，<a id="a-1S"></a>便作是念：<a id="a-1T"></a>‘我于梦中所见，<a id="a-1U"></a>用是比，<a id="a-1V"></a>用是相，<a id="a-1W"></a>见不怖。<a id="a-1X"></a>’用是比，<a id="a-1Y"></a>用是相，<a id="a-1Z"></a>行具足，<a id="a-1a"></a>菩萨摩诃萨如是，<a id="a-1b"></a>是为阿惟越致相。<a id="a-1c"></a>持是比，<a id="a-1d"></a>持是相，<a id="a-1e"></a>行具足，<a id="a-1f"></a>是为阿惟越致菩萨摩诃萨。</p>
  <p id="a1g">“‘今我审应、<a id="a-1h"></a>审至、<a id="a-1i"></a>审是所向者当无异，<a id="a-1j"></a>今是城郭火起，<a id="a-1k"></a>用我故，<a id="a-1l"></a>悉当灭，<a id="a-1m"></a>悉当消，<a id="a-1n"></a>悉当去不复现。<a id="a-1o"></a>’”</p>
  <p id="a1p">佛言：<a id="a-1q"></a>“假令火赐灭已，<a id="a-1r"></a>赐消已，<a id="a-1s"></a>赐去已，<a id="a-1t"></a>知是，<a id="a-1u"></a>须菩提，<a id="a-1v"></a>菩萨摩诃萨受决已，<a id="a-1w"></a>过去怛萨阿竭阿罗诃三耶三佛授阿耨多罗三耶三菩，<a id="a-1x"></a>知是阿惟越致相。</p>
  <p id="a1y">“假令火不灭，<a id="a-1z"></a>不消不去，<a id="a-20"></a>知是菩萨摩诃萨未受决。<a id="a-21"></a>设火神烧一舍置一舍，<a id="a-22"></a>复越烧一里置一里，<a id="a-23"></a>知是，<a id="a-24"></a>须菩提，<a id="a-25"></a>其家人前世时断经故所致。<a id="a-26"></a>是辈之人所作宿命悉自见，<a id="a-27"></a>宿命所作恶于是悉除赐，<a id="a-28"></a>从是以来断经余殃悉尽，<a id="a-29"></a>是宿命恶悉消。<a id="a-2A"></a>如是，<a id="a-2B"></a>须菩提，<a id="a-2C"></a>知是菩萨摩诃萨，<a id="a-2D"></a>未得阿惟越致阿耨多罗三耶三菩。</p>
  <p id="a2E">“复次，<a id="a-2F"></a>须菩提，<a id="a-2G"></a>用是比，<a id="a-2H"></a>用是相，<a id="a-2I"></a>行具足，<a id="a-2J"></a>菩萨摩诃萨当作是视，<a id="a-2K"></a>持是比，<a id="a-2L"></a>持是相，<a id="a-2M"></a>当为说令知之。<a id="a-2N"></a>或时，<a id="a-2O"></a>须菩提，<a id="a-2P"></a>若男子、<a id="a-2Q"></a>女人为鬼神所下，<a id="a-2R"></a>若为所持，<a id="a-2S"></a>是彼菩萨作是念：<a id="a-2T"></a>‘或我受决，<a id="a-2U"></a>如过去怛萨阿竭阿罗诃三耶三佛授我阿耨多罗三耶三菩阿惟三佛。<a id="a-2V"></a>是阿耨多罗三耶三菩，<a id="a-2W"></a>所念悉净洁故，<a id="a-2X"></a>设我当作阿耨多罗三耶三菩阿惟三佛，<a id="a-2Y"></a>所念皆净洁。<a id="a-2Z"></a>是阿耨多罗三耶三菩，<a id="a-2a"></a>却阿罗汉心，<a id="a-2b"></a>却辟支佛心。<a id="a-2c"></a>设却阿罗汉心已，<a id="a-2d"></a>设却辟支佛心已，<a id="a-2e"></a>阿耨多罗三耶三菩会当作佛，<a id="a-2f"></a>不得不作佛。<a id="a-2g"></a>阿耨多罗三耶三菩当作佛者，<a id="a-2h"></a>十方阿僧祇刹现在诸佛，<a id="a-2i"></a>无不知者，<a id="a-2j"></a>无不见者，<a id="a-2k"></a>无不证者，<a id="a-2l"></a>今怛萨阿竭阿罗诃三耶三佛，<a id="a-2m"></a>悉知我所识念。<a id="a-2n"></a>我审当作阿耨多罗三耶三菩阿惟三佛，<a id="a-2o"></a>审如我所语，<a id="a-2p"></a>审如我所为，<a id="a-2q"></a>审如我所言，<a id="a-2r"></a>是鬼神当用我故去。<a id="a-2s"></a>’便告言：<a id="a-2t"></a>‘是男子、<a id="a-2u"></a>女人，<a id="a-2v"></a>何等鬼神所取持乎？<a id="a-2w"></a>’鬼神即为去。<a id="a-2x"></a>设是不去者，<a id="a-2y"></a>是菩萨摩诃萨说是时，<a id="a-2z"></a>当知，<a id="a-30"></a>须菩提，<a id="a-31"></a>是菩萨摩诃萨未受决，<a id="a-32"></a>过去怛萨阿竭阿罗诃三耶三佛不授阿耨多罗三耶三菩。<a id="a-33"></a>”</p>
  <p id="a34">佛语须菩提：<a id="a-35"></a>“其人审至诚者，<a id="a-36"></a>弊魔往到是菩萨摩诃萨前住，<a id="a-37"></a>作是语言：<a id="a-38"></a>‘若本作是住，<a id="a-39"></a>若本字某，<a id="a-3A"></a>若以受决。<a id="a-3B"></a>’欲以乱之。<a id="a-3C"></a>是菩萨当说是语：<a id="a-3D"></a>‘时我是真者，<a id="a-3E"></a>鬼神当随我语。<a id="a-3F"></a>我审受决，<a id="a-3G"></a>为阿耨多罗三耶三菩，<a id="a-3H"></a>审如我至诚者，<a id="a-3I"></a>是鬼神即当去。<a id="a-3J"></a>’是弊魔便作是念：<a id="a-3K"></a>‘我当使鬼神去。<a id="a-3L"></a>’何以故？<a id="a-3M"></a>弊魔极尊有威神，<a id="a-3N"></a>鬼神不敢当。<a id="a-3O"></a>魔作是念，<a id="a-3P"></a>鬼神用魔威神故便舍去。<a id="a-3Q"></a>如是，<a id="a-3R"></a>菩萨作是念：<a id="a-3S"></a>‘用我威神故，<a id="a-3T"></a>鬼神即去耳。<a id="a-3U"></a>’”</p>
  <p id="a3V">佛言：<a id="a-3W"></a>“不知用魔威神故去也，<a id="a-3X"></a>是彼菩萨摩诃萨以自谓审然，<a id="a-3Y"></a>便自贡高，<a id="a-3Z"></a>轻易人，<a id="a-3a"></a>形笑人，<a id="a-3b"></a>无所录，<a id="a-3c"></a>语人言：<a id="a-3d"></a>‘我于过去怛萨阿竭阿罗诃三耶三佛所受决已，<a id="a-3e"></a>其余人悉未受决。<a id="a-3f"></a>’用是故，<a id="a-3g"></a>自可自贡高，<a id="a-3h"></a>反瞋恚起恚怒，<a id="a-3i"></a>稍稍增多，<a id="a-3j"></a>则离萨芸若大远，<a id="a-3k"></a>失阿耨多罗三耶三菩智。<a id="a-3l"></a>是辈菩萨无有沤和拘舍罗，<a id="a-3m"></a>瞋怒更生，<a id="a-3n"></a>起是两地，<a id="a-3o"></a>当堕阿罗汉地，<a id="a-3p"></a>若堕辟支佛道地。<a id="a-3q"></a>是辈，<a id="a-3r"></a>须菩提，<a id="a-3s"></a>持不成，<a id="a-3t"></a>是菩萨摩诃萨当觉知魔为。<a id="a-3u"></a>舍善知识去，<a id="a-3v"></a>亦不与善知识语，<a id="a-3w"></a>亦不与善知识从事，<a id="a-3x"></a>亦不录善知识，<a id="a-3y"></a>用是故，<a id="a-3z"></a>知为魔所固。<a id="a-40"></a>如是，<a id="a-41"></a>须菩提，<a id="a-42"></a>菩萨摩诃萨当知魔为。<a id="a-43"></a>何以故？<a id="a-44"></a>当觉是事，<a id="a-45"></a>知魔来在菩萨前。</p>
  <p id="a46">“魔时时变服，<a id="a-47"></a>往作是语言：<a id="a-48"></a>过去怛萨阿竭阿罗诃三耶三佛授若受阿耨多罗三耶三菩，<a id="a-49"></a>若本字某，<a id="a-4A"></a>若母字某，<a id="a-4B"></a>若父字某，<a id="a-4C"></a>若兄字某，<a id="a-4D"></a>若姊字某，<a id="a-4E"></a>若弟字某，<a id="a-4F"></a>若亲厚字某，<a id="a-4G"></a>若知识字某，<a id="a-4H"></a>若父母兄字某，<a id="a-4I"></a>若七世祖父母字某，<a id="a-4J"></a>若母外家字某，<a id="a-4K"></a>若父外家字某；<a id="a-4L"></a>若在某城生，<a id="a-4M"></a>若在某国生，<a id="a-4N"></a>若在某郡生，<a id="a-4O"></a>若在某县生，<a id="a-4P"></a>若在某乡生；<a id="a-4Q"></a>若常软语，<a id="a-4R"></a>若今作是语，<a id="a-4S"></a>若乃前世时，<a id="a-4T"></a>亦复作是软语。<a id="a-4U"></a>或时高才，<a id="a-4V"></a>便复随形言：<a id="a-4W"></a>‘若前世时亦复高明’。<a id="a-4X"></a>或见自字，<a id="a-4Y"></a>或见乞食，<a id="a-4Z"></a>或时一处饭，<a id="a-4a"></a>或时就饭者，<a id="a-4b"></a>或时先啖果菜却食饭，<a id="a-4c"></a>或时在丘墓间，<a id="a-4d"></a>或时路靖，<a id="a-4e"></a>或时在树间止，<a id="a-4f"></a>或时有受请者，<a id="a-4g"></a>或时不受请，<a id="a-4h"></a>或时少多取足，<a id="a-4i"></a>或时麻油不涂身，<a id="a-4j"></a>或时语声好，<a id="a-4k"></a>或时巧谈语，<a id="a-4l"></a>魔见如是因依诡言：<a id="a-4m"></a>‘若前世时亦复巧谈语如是，<a id="a-4n"></a>若前世时施行法亦复如是。<a id="a-4o"></a>何以故？<a id="a-4p"></a>若前世时净洁行今还得，<a id="a-4q"></a>若前世时行净洁故，<a id="a-4r"></a>功德所致，<a id="a-4s"></a>今若还是功德耳；<a id="a-4t"></a>若前世时某家子，<a id="a-4u"></a>若种姓亦复字某，<a id="a-4v"></a>前世有是行，<a id="a-4w"></a>若今世亦复净洁得是。<a id="a-4x"></a>’彼菩萨心便作是念想：<a id="a-4y"></a>‘我得无尔乎？<a id="a-4z"></a>’是弊魔便复作是语言：<a id="a-50"></a>‘若以受决阿惟越致，<a id="a-51"></a>过去怛萨阿竭阿罗诃三耶三佛，<a id="a-52"></a>若授决已，<a id="a-53"></a>用是故，<a id="a-54"></a>若得净洁。<a id="a-55"></a>’”</p>
  <p id="a56">佛语须菩提：<a id="a-57"></a>“我所说阿惟越致菩萨摩诃萨，<a id="a-58"></a>持是比，<a id="a-59"></a>持是相，<a id="a-5A"></a>持是行用占之。<a id="a-5B"></a>我所说者，<a id="a-5C"></a>不具足得反自用是，<a id="a-5D"></a>当知是菩萨辈终不成就，<a id="a-5E"></a>当知为魔所坏。<a id="a-5F"></a>何以故？<a id="a-5G"></a>用是比，<a id="a-5H"></a>用是相，<a id="a-5I"></a>阿惟越致菩萨摩诃萨知是了不得。<a id="a-5J"></a>用魔说其功德故，<a id="a-5K"></a>说其字故，<a id="a-5L"></a>是辈菩萨摩诃萨闻魔所语，<a id="a-5M"></a>心欢欣自谓审然，<a id="a-5N"></a>便行形调人，<a id="a-5O"></a>轻易同学人，<a id="a-5P"></a>自贡高。<a id="a-5Q"></a>彼菩萨用受是字故，<a id="a-5R"></a>便失其本行堕魔罗网。</p>
  <p id="a5S">“复次，<a id="a-5T"></a>须菩提，<a id="a-5U"></a>用受是字故，<a id="a-5V"></a>菩萨摩诃萨不觉魔为，<a id="a-5W"></a>反自呼得阿耨多罗三耶三菩，<a id="a-5X"></a>魔复作是语言：<a id="a-5Y"></a>‘若当作阿耨多罗三耶三菩，<a id="a-5Z"></a>若作佛时当字某。<a id="a-5a"></a>’是菩萨闻是字，<a id="a-5b"></a>心中作是念：<a id="a-5c"></a>‘我得无然乎？<a id="a-5d"></a>我亦先时念如是，<a id="a-5e"></a>我本作是生意，<a id="a-5f"></a>以我本作是念已。<a id="a-5g"></a>’”</p>
  <p id="a5h">佛言：<a id="a-5i"></a>“是菩萨如是于智中少，<a id="a-5j"></a>是菩萨无有沤和拘舍罗，<a id="a-5k"></a>反作是念：<a id="a-5l"></a>‘是所言我字当作佛时，<a id="a-5m"></a>亦如我先时所念，<a id="a-5n"></a>我定当作阿耨多罗三耶三菩字如是。<a id="a-5o"></a>’”</p>
  <p id="a5p">佛言：<a id="a-5q"></a>“如魔所教，<a id="a-5r"></a>若魔天共作，<a id="a-5s"></a>是比丘为魔所迷。<a id="a-5t"></a>”</p>
  <p id="a5u">佛语须菩提：<a id="a-5v"></a>“我所署菩萨，<a id="a-5w"></a>用是比，<a id="a-5x"></a>用是相，<a id="a-5y"></a>我不教令作是为，<a id="a-5z"></a>我所教了不得。<a id="a-60"></a>忘是比，<a id="a-61"></a>失是相，<a id="a-62"></a>反用是字故自意念‘我是阿惟越致’，<a id="a-63"></a>便轻余菩萨，<a id="a-64"></a>用是轻易故离佛，<a id="a-65"></a>远离萨芸若，<a id="a-66"></a>远离阿耨多罗三耶三菩智，<a id="a-67"></a>远是沤和拘舍罗忘已，<a id="a-68"></a>般若波罗蜜忘已，<a id="a-69"></a>忘善知识已，<a id="a-6A"></a>更得恶知识，<a id="a-6B"></a>是菩萨会堕阿罗汉、<a id="a-6C"></a>辟支佛道中。<a id="a-6D"></a>若后大久远勤苦能复求佛者，<a id="a-6E"></a>用般若波罗蜜恩故，<a id="a-6F"></a>当复得阿耨多罗三耶三菩自致作佛。<a id="a-6G"></a>”</p>
  <p id="a6H">佛言：<a id="a-6I"></a>“尔时，<a id="a-6J"></a>发意受是字时，<a id="a-6K"></a>不即觉，<a id="a-6L"></a>不即改，<a id="a-6M"></a>不即悔，<a id="a-6N"></a>如是当堕阿罗汉、<a id="a-6O"></a>辟支佛道。<a id="a-6P"></a>”</p>
  <p id="a6Q">佛言：<a id="a-6R"></a>“若有比丘教重禁四事法，<a id="a-6S"></a>若复他事所犯毁是禁，<a id="a-6T"></a>不复成沙门，<a id="a-6U"></a>不复为佛子。<a id="a-6V"></a>是坏菩萨辈，<a id="a-6W"></a>罪过于比丘四事法。<a id="a-6X"></a>是菩萨言：<a id="a-6Y"></a>‘我于某国、<a id="a-6Z"></a>某郡、<a id="a-6a"></a>某县、<a id="a-6b"></a>某乡生。<a id="a-6c"></a>’作是意生念时，<a id="a-6d"></a>其罪最重，<a id="a-6e"></a>当作是知。<a id="a-6f"></a>置是四事重法，<a id="a-6g"></a>是为五逆恶，<a id="a-6h"></a>当意生是念时，<a id="a-6i"></a>其罪重。<a id="a-6j"></a>是菩萨用受其字故，<a id="a-6k"></a>意信生是念故，<a id="a-6l"></a>其罪大，<a id="a-6m"></a>当作是知。<a id="a-6n"></a>如是，<a id="a-6o"></a>须菩提，<a id="a-6p"></a>用是字故，<a id="a-6q"></a>为魔入深罪。</p>
  <p id="a6r">“复次，<a id="a-6s"></a>须菩提，<a id="a-6t"></a>远离之德，<a id="a-6u"></a>菩萨摩诃萨，<a id="a-6v"></a>弊魔复往作是语言：<a id="a-6w"></a>‘远离法正当尔，<a id="a-6x"></a>怛萨阿竭阿罗诃三耶三佛所称誉。<a id="a-6y"></a>’”</p>
  <p id="a6z">佛语须菩提：<a id="a-70"></a>“我不作是说远离，<a id="a-71"></a>教菩萨摩诃萨，<a id="a-72"></a>于独处止，<a id="a-73"></a>于树间止，<a id="a-74"></a>于闲处止。<a id="a-75"></a>”</p>
  <p id="a76">须菩提白佛言：<a id="a-77"></a>“云何，<a id="a-78"></a>天中天，<a id="a-79"></a>菩萨摩诃萨远离何所？<a id="a-7A"></a>复有异远离乎？<a id="a-7B"></a>亦不于独处止，<a id="a-7C"></a>亦不于树间止，<a id="a-7D"></a>亦不于闲处止，<a id="a-7E"></a>何等为异远离？<a id="a-7F"></a>”</p>
  <p id="a7G">佛语须菩提：<a id="a-7H"></a>“正使各各有阿罗汉随是行念，<a id="a-7I"></a>各各有辟支佛随是行念。</p>
  <p id="a7J">“各各有菩萨摩诃萨城外行远离，<a id="a-7K"></a>各各行菩萨摩诃萨一切恶不得犯，<a id="a-7L"></a>各各行菩萨摩诃萨若当于独处止，<a id="a-7M"></a>若于树间止，<a id="a-7N"></a>若于闲处止，<a id="a-7O"></a>了了行菩萨摩诃萨，<a id="a-7P"></a>是远离法我乐使作是行，<a id="a-7Q"></a>不使远行绝无人处于中也。<a id="a-7R"></a>菩萨摩诃萨持是远离，<a id="a-7S"></a>当昼夜行，<a id="a-7T"></a>当了了行。<a id="a-7U"></a>是故，<a id="a-7V"></a>菩萨摩诃萨远离于城傍行，<a id="a-7W"></a>持是比菩萨摩诃萨当各各行，<a id="a-7X"></a>若于独处止，<a id="a-7Y"></a>若于树间止，<a id="a-7Z"></a>若于闲处止各各行菩萨摩诃萨，<a id="a-7a"></a>我所说远离法如是。</p>
  <p id="a7b">“尔时，<a id="a-7c"></a>弊魔当往教行远离法语言：<a id="a-7d"></a>‘若当于独处止，<a id="a-7e"></a>若于树间止，<a id="a-7f"></a>若于闲处止，<a id="a-7g"></a>当作是行。<a id="a-7h"></a>’是菩萨随魔教便亡远离法。<a id="a-7i"></a>魔语言：<a id="a-7j"></a>‘道等取阿罗汉法，<a id="a-7k"></a>作是念无有异，<a id="a-7l"></a>当随是行。<a id="a-7m"></a>辟支佛道，<a id="a-7n"></a>作是念无有异，<a id="a-7o"></a>亦当随是行。<a id="a-7p"></a>菩萨道，<a id="a-7q"></a>作是念无有异，<a id="a-7r"></a>亦当随是行。<a id="a-7s"></a>般若波罗蜜难了知入中，<a id="a-7t"></a>若当作是行，<a id="a-7u"></a>舍般若波罗蜜。<a id="a-7v"></a>’”</p>
  <p id="a7w">佛言：<a id="a-7x"></a>“是菩萨所愿未得反随其行，<a id="a-7y"></a>于法中未了知。<a id="a-7z"></a>是菩萨摩诃萨反自用是，<a id="a-80"></a>当轻易余菩萨，<a id="a-81"></a>自念：<a id="a-82"></a>‘谁能过我者。<a id="a-83"></a>’轻易城傍行菩萨。<a id="a-84"></a>城傍行菩萨，<a id="a-85"></a>了了净洁，<a id="a-86"></a>心无所念，<a id="a-87"></a>不入阿罗汉法中住，<a id="a-88"></a>不入辟支佛法中住，<a id="a-89"></a>所有恶心不受，<a id="a-8A"></a>禅悦弃定于三昧中悉逮得，<a id="a-8B"></a>所愿悉具足度。<a id="a-8C"></a>”</p>
  <p id="a8D">佛言：<a id="a-8E"></a>“是无有沤和拘舍罗菩萨，<a id="a-8F"></a>正使于百千踰旬空泽中，<a id="a-8G"></a>在其中行，<a id="a-8H"></a>禽兽所不至处，<a id="a-8I"></a>贼所不至处，<a id="a-8J"></a>罗刹所不至处，<a id="a-8K"></a>在彼间止，<a id="a-8L"></a>若百岁、<a id="a-8M"></a>若百千岁、<a id="a-8N"></a>若百千万岁正使复过是，<a id="a-8O"></a>不知是远离法，<a id="a-8P"></a>会无所益。<a id="a-8Q"></a>是远离菩萨不具足自念自用，<a id="a-8R"></a>悉得以了不自知为忘也，<a id="a-8S"></a>自用在远离中立，<a id="a-8T"></a>是为两舌耳，<a id="a-8U"></a>不得远离也。<a id="a-8V"></a>我不喜是菩萨心尔也，<a id="a-8W"></a>我所道远离菩萨摩诃萨不尔也。<a id="a-8X"></a>是所远离不具足知，<a id="a-8Y"></a>于是远离中了不得，<a id="a-8Z"></a>如是为忘远离耳。</p>
  <p id="a8a">“如是弊魔便往飞在虚空中立，<a id="a-8b"></a>作是语：<a id="a-8c"></a>‘善哉！<a id="a-8d"></a>善男子，<a id="a-8e"></a>是真远离法，<a id="a-8f"></a>怛萨阿竭阿罗诃三耶三佛所说，<a id="a-8g"></a>正当随是远离行，<a id="a-8h"></a>如是疾得阿耨多罗三耶三菩阿惟三佛。<a id="a-8i"></a>’是菩萨闻是语喜，<a id="a-8j"></a>便从远离起去，<a id="a-8k"></a>往到城傍远离菩萨所，<a id="a-8l"></a>是菩萨比丘成就有德人也，<a id="a-8m"></a>反往轻言：<a id="a-8n"></a>‘若所行法非也。<a id="a-8o"></a>’”</p>
  <p id="a8p">佛言：<a id="a-8q"></a>“如是诸仁者中，<a id="a-8r"></a>有了了随行菩萨摩诃萨反呼非，<a id="a-8s"></a>中有反行反呼是，<a id="a-8t"></a>不当敬者而敬之，<a id="a-8u"></a>当所敬者反瞋向。<a id="a-8v"></a>语是菩萨言：<a id="a-8w"></a>‘我行远离，<a id="a-8x"></a>有飞人来语我言：<a id="a-8y"></a>“善哉！<a id="a-8z"></a>善哉！<a id="a-90"></a>若审是远离法，<a id="a-91"></a>正当随是行，<a id="a-92"></a>用是故，<a id="a-93"></a>我来相语耳。<a id="a-94"></a>今若当随我所行，<a id="a-95"></a>如我所行无有比。<a id="a-96"></a>若有城傍行，<a id="a-97"></a>谁当来语若？<a id="a-98"></a>谁当来告若？<a id="a-99"></a>善哉！<a id="a-9A"></a>”’”</p>
  <p id="a9B">佛言：<a id="a-9C"></a>“是菩萨有德之人，<a id="a-9D"></a>而反轻如是。<a id="a-9E"></a>须菩提，<a id="a-9F"></a>菩萨当作是知，<a id="a-9G"></a>如担死人种无所复中直，<a id="a-9H"></a>反呼是菩萨有短，<a id="a-9I"></a>是为菩萨怨家，<a id="a-9J"></a>是为厌菩萨，<a id="a-9K"></a>以是为天上天下之大贼也。<a id="a-9L"></a>正使如沙门被服，<a id="a-9M"></a>亦复是贼无异也。<a id="a-9N"></a>于菩萨有德人中，<a id="a-9O"></a>亦复是贼也。<a id="a-9P"></a>是曹辈，<a id="a-9Q"></a>须菩提，<a id="a-9R"></a>不当与共从事也，<a id="a-9S"></a>不当与共语言也，<a id="a-9T"></a>亦不当恭敬视也。<a id="a-9U"></a>何以故？<a id="a-9V"></a>多瞋怒起败人好心，<a id="a-9W"></a>是辈人也，<a id="a-9X"></a>当作是知。</p>
  <p id="a9Y">“何所，<a id="a-9Z"></a>须菩提，<a id="a-9a"></a>菩萨摩诃萨不舍萨芸若，<a id="a-9b"></a>不置阿耨多罗三耶三菩？<a id="a-9c"></a>是所菩萨摩诃萨不舍萨芸若故，<a id="a-9d"></a>是阿耨多罗三耶三菩阿惟三佛，<a id="a-9e"></a>为一切护萨和萨。<a id="a-9f"></a>是彼坏菩萨辈，<a id="a-9g"></a>不当与从事，<a id="a-9h"></a>不当敬，<a id="a-9i"></a>不当与会。<a id="a-9j"></a>所当护法，<a id="a-9k"></a>当自坚持，<a id="a-9l"></a>常当急持净洁心立，<a id="a-9m"></a>心所狎习常当谛持，<a id="a-9n"></a>常当正心，<a id="a-9o"></a>常当怖畏勤苦处，<a id="a-9p"></a>无得入其中，<a id="a-9q"></a>无得入三处。<a id="a-9r"></a>是彼坏菩萨辈所在彼处，<a id="a-9s"></a>常当持慈心向，<a id="a-9t"></a>常当哀之令安隐，<a id="a-9u"></a>愍伤之，<a id="a-9v"></a>慈念之，<a id="a-9w"></a>常当自护自念：<a id="a-9x"></a>‘使我无得生是恶心，<a id="a-9y"></a>一切使我心无瑕秽。<a id="a-9z"></a>我设有是不善，<a id="a-A0"></a>疾使我弃。<a id="a-A1"></a>’如是，<a id="a-A2"></a>须菩提，<a id="a-A3"></a>菩萨摩诃萨所有行极上，<a id="a-A4"></a>当作是知。</p>
  <p data-pb></p>
  <h2 id="aA5">善知识品第十九</h2>
  <p id="aA6">“复次，<a id="a-A7"></a>须菩提，<a id="a-A8"></a>菩萨摩诃萨在事欲得阿耨多罗三耶三菩阿惟三佛，<a id="a-A9"></a>是彼当与善知识从事恭敬承事。<a id="a-AA"></a>”</p>
  <p id="aAB">须菩提问佛：<a id="a-AC"></a>“菩萨摩诃萨善知识，<a id="a-AD"></a>当何以知之？<a id="a-AE"></a>”</p>
  <p id="aAF">佛语须菩提：<a id="a-AG"></a>“佛天中天是菩萨摩诃萨善知识；<a id="a-AH"></a>若有说般若波罗蜜者，<a id="a-AI"></a>教人入是经中，<a id="a-AJ"></a>是菩萨摩诃萨善知识；<a id="a-AK"></a>六波罗蜜，<a id="a-AL"></a>是菩萨摩诃萨善知识。</p>
  <p id="aAM">“当作是知，<a id="a-AN"></a>六波罗蜜是舍怛罗，<a id="a-AO"></a>六波罗蜜是道，<a id="a-AP"></a>六波罗蜜是护，<a id="a-AQ"></a>六波罗蜜是一，<a id="a-AR"></a>六波罗蜜是将。<a id="a-AS"></a>过去怛萨阿竭阿罗诃三耶三佛，<a id="a-AT"></a>皆从六波罗蜜出；<a id="a-AU"></a>甫当来怛萨阿竭阿罗诃三耶三佛，<a id="a-AV"></a>皆从六波罗蜜出；<a id="a-AW"></a>今现在十方阿僧祇刹，<a id="a-AX"></a>怛萨阿竭阿罗诃三耶三佛，<a id="a-AY"></a>亦皆从六波罗蜜出成萨芸若。<a id="a-AZ"></a>皆于四事中取道，<a id="a-Aa"></a>用四事护萨和萨。<a id="a-Ab"></a>何等四事？<a id="a-Ac"></a>一者、<a id="a-Ad"></a>布施于人，<a id="a-Ae"></a>二者、<a id="a-Af"></a>欢乐于人，<a id="a-Ag"></a>三者、<a id="a-Ah"></a>饶益于人；<a id="a-Ai"></a>四者、<a id="a-Aj"></a>等与，<a id="a-Ak"></a>是为四。<a id="a-Al"></a>如是，<a id="a-Am"></a>须菩提，<a id="a-An"></a>菩萨摩诃萨是故为舍怛罗，<a id="a-Ao"></a>是故为母，<a id="a-Ap"></a>是故为父，<a id="a-Aq"></a>是故为舍，<a id="a-Ar"></a>是故为台，<a id="a-As"></a>是故为度，<a id="a-At"></a>是故为自归，<a id="a-Au"></a>是故为导，<a id="a-Av"></a>是故为六波罗蜜，<a id="a-Aw"></a>是故为萨和萨之度。</p>
  <p id="aAx">“何因菩萨摩诃萨学六波罗蜜？<a id="a-Ay"></a>用无有极处人民故，<a id="a-Az"></a>悉欲断其根，<a id="a-B0"></a>是菩萨摩诃萨皆于般若波罗蜜中学。<a id="a-B1"></a>”</p>
  <p id="aB2">须菩提问佛：<a id="a-B3"></a>“何所是般若波罗蜜相？<a id="a-B4"></a>”</p>
  <p id="aB5">佛语须菩提：<a id="a-B6"></a>“无所挂礙是般若波罗蜜相。<a id="a-B7"></a>”</p>
  <p id="aB8">须菩提言：<a id="a-B9"></a>“是所相得般若波罗蜜，<a id="a-BA"></a>如是相得诸法。<a id="a-BB"></a>”</p>
  <p id="aBC">佛言：<a id="a-BD"></a>“如是，<a id="a-BE"></a>须菩提，<a id="a-BF"></a>无所有相得般若波罗蜜，<a id="a-BG"></a>是所相得诸法。<a id="a-BH"></a>何以故？<a id="a-BI"></a>须菩提，<a id="a-BJ"></a>诸法各各异，<a id="a-BK"></a>诸法各各虚空。<a id="a-BL"></a>如是，<a id="a-BM"></a>须菩提，<a id="a-BN"></a>是所相各各虚空，<a id="a-BO"></a>是为般若波罗蜜相，<a id="a-BP"></a>诸法各各虚空。<a id="a-BQ"></a>如是，<a id="a-BR"></a>须菩提，<a id="a-BS"></a>是所相、<a id="a-BT"></a>般若波罗蜜各各虚空，<a id="a-BU"></a>随是相诸法各各虚空。<a id="a-BV"></a>”</p>
  <p id="aBW">须菩提问佛：<a id="a-BX"></a>“正使，<a id="a-BY"></a>天中天，<a id="a-BZ"></a>诸法各各虚空，<a id="a-Ba"></a>何缘人民欲生无有尽时，<a id="a-Bb"></a>各各无有减时，<a id="a-Bc"></a>各各无有尽处时，<a id="a-Bd"></a>虚空无有增时，<a id="a-Be"></a>虚空无有息时，<a id="a-Bf"></a>各各虚空无有阿耨多罗三耶三菩阿惟三佛，<a id="a-Bg"></a>不从是中各各虚空是法不得阿耨多罗三耶三菩阿惟三佛？<a id="a-Bh"></a>云何，<a id="a-Bi"></a>天中天，<a id="a-Bj"></a>是法当何以知决？<a id="a-Bk"></a>”</p>
  <p id="aBl">佛语须菩提：<a id="a-Bm"></a>“尔须菩提，<a id="a-Bn"></a>昼夜人民欲得是因，<a id="a-Bo"></a>致是，<a id="a-Bp"></a>作是求。<a id="a-Bq"></a>”</p>
  <p id="aBr">须菩提言：<a id="a-Bs"></a>“如是，<a id="a-Bt"></a>天中天，<a id="a-Bu"></a>昼夜人民欲得是因，<a id="a-Bv"></a>致是，<a id="a-Bw"></a>作是求。<a id="a-Bx"></a>”</p>
  <p id="aBy">佛言：<a id="a-Bz"></a>“云何，<a id="a-C0"></a>须菩提，<a id="a-C1"></a>若见我欲得是空不？<a id="a-C2"></a>”</p>
  <p id="aC3">须菩提言：<a id="a-C4"></a>“不也，<a id="a-C5"></a>天中天。<a id="a-C6"></a>”</p>
  <p id="aC7">佛言：<a id="a-C8"></a>“如是不，<a id="a-C9"></a>须菩提，<a id="a-CA"></a>自作是得是空不？<a id="a-CB"></a>”</p>
  <p id="aCC">须菩提言：<a id="a-CD"></a>“如是，<a id="a-CE"></a>天中天，<a id="a-CF"></a>空。<a id="a-CG"></a>”</p>
  <p id="aCH">佛言：<a id="a-CI"></a>“云何，<a id="a-CJ"></a>须菩提，<a id="a-CK"></a>但用是故，<a id="a-CL"></a>欲得是因，<a id="a-CM"></a>致是，<a id="a-CN"></a>人民用是故勤苦，<a id="a-CO"></a>无有解已时？<a id="a-CP"></a>”</p>
  <p id="aCQ">须菩提言：<a id="a-CR"></a>“如天中天，<a id="a-CS"></a>极安隐人民，<a id="a-CT"></a>欲得是因，<a id="a-CU"></a>致是，<a id="a-CV"></a>勤苦无有休息时。<a id="a-CW"></a>”</p>
  <p id="aCX">佛言：<a id="a-CY"></a>“如是，<a id="a-CZ"></a>须菩提，<a id="a-Ca"></a>人民所欲故便著，<a id="a-Cb"></a>当作是知，<a id="a-Cc"></a>人民所生本从是生，<a id="a-Cd"></a>从是中无可取，<a id="a-Ce"></a>无可取者不作是得，<a id="a-Cf"></a>是了无所有。<a id="a-Cg"></a>如是，<a id="a-Ch"></a>须菩提，<a id="a-Ci"></a>无有减尽时，<a id="a-Cj"></a>从是中了无有生增益者，<a id="a-Ck"></a>作是晓知，<a id="a-Cl"></a>是为菩萨摩诃萨行般若波罗蜜。<a id="a-Cm"></a>”</p>
  <p id="aCn">须菩提白佛言：<a id="a-Co"></a>“作是晓知者，<a id="a-Cp"></a>菩萨摩诃萨为不求色，<a id="a-Cq"></a>不求痛痒、<a id="a-Cr"></a>思想、<a id="a-Cs"></a>生死、<a id="a-Ct"></a>识。<a id="a-Cu"></a>作是晓知，<a id="a-Cv"></a>行般若波罗蜜菩萨摩诃萨，<a id="a-Cw"></a>为悉等行，<a id="a-Cx"></a>诸阿罗汉、<a id="a-Cy"></a>诸辟支佛所不能及。<a id="a-Cz"></a>有德之人所行道，<a id="a-D0"></a>是彼极过上，<a id="a-D1"></a>是所得爱无有能逮者。<a id="a-D2"></a>是菩萨摩诃萨当作是念：<a id="a-D3"></a>‘得般若波罗蜜已，<a id="a-D4"></a>当作是行。<a id="a-D5"></a>’菩萨摩诃萨昼夜行，<a id="a-D6"></a>疾近阿耨多罗三耶三菩阿惟三佛。<a id="a-D7"></a>”</p>
  <p id="aD8">佛言：<a id="a-D9"></a>“云何，<a id="a-DA"></a>须菩提，<a id="a-DB"></a>阎浮利人民及四面蜎飞蠕动悉令作人，<a id="a-DC"></a>各各得人道已，<a id="a-DD"></a>皆令求阿耨多罗三耶三菩，<a id="a-DE"></a>以发意索佛道，<a id="a-DF"></a>各各尽寿作布施，<a id="a-DG"></a>持是布施施与作阿耨多罗三耶三菩。<a id="a-DH"></a>于须菩提意云何？<a id="a-DI"></a>是菩萨摩诃萨作是布施，<a id="a-DJ"></a>其福宁多不？<a id="a-DK"></a>”</p>
  <p id="aDL">须菩提言：<a id="a-DM"></a>“甚多，<a id="a-DN"></a>甚多，<a id="a-DO"></a>天中天。<a id="a-DP"></a>”</p>
  <p id="aDQ">佛言：<a id="a-DR"></a>“不如是菩萨摩诃萨得般若波罗蜜已守一日。<a id="a-DS"></a>正使最后守一日，<a id="a-DT"></a>如般若波罗蜜中教，<a id="a-DU"></a>作是念行，<a id="a-DV"></a>其福过彼上。<a id="a-DW"></a>或时菩萨摩诃萨得般若波罗蜜已，<a id="a-DX"></a>如是法作是念，<a id="a-DY"></a>行是都卢于众中极尊。<a id="a-DZ"></a>何以故？<a id="a-Da"></a>其余人无有能及是慈者，<a id="a-Db"></a>舍诸佛，<a id="a-Dc"></a>是菩萨摩诃萨无有与等者。<a id="a-Dd"></a>是善男子深入智中，<a id="a-De"></a>晓了是智悉具足，<a id="a-Df"></a>悉见世间勤苦者。<a id="a-Dg"></a>尔时极大愍伤，<a id="a-Dh"></a>念眼彻视见不可计人民，<a id="a-Di"></a>悉具足无有懈时，<a id="a-Dj"></a>用不懈故得是行。<a id="a-Dk"></a>当尔时极大感念，<a id="a-Dl"></a>悉念萨和萨，<a id="a-Dm"></a>不用是相住，<a id="a-Dn"></a>亦不用余住是所。</p>
  <p id="aDo">“须菩提，<a id="a-Dp"></a>菩萨摩诃萨其智极大明，<a id="a-Dq"></a>虽未作阿耨多罗三耶三菩，<a id="a-Dr"></a>明如是，<a id="a-Ds"></a>随是行，<a id="a-Dt"></a>一切刹土皆共尊举，<a id="a-Du"></a>正上阿耨多罗三耶三菩终不还。<a id="a-Dv"></a>若受人衣被、<a id="a-Dw"></a>饮食、<a id="a-Dx"></a>床卧具、<a id="a-Dy"></a>医药悉具足，<a id="a-Dz"></a>是般若波罗蜜者，<a id="a-E0"></a>心在其中立，<a id="a-E1"></a>所受施悉除去近萨芸若。<a id="a-E2"></a>如是，<a id="a-E3"></a>须菩提，<a id="a-E4"></a>菩萨摩诃萨所啖无有罪益，<a id="a-E5"></a>于萨和萨悉示道径，<a id="a-E6"></a>无有边，<a id="a-E7"></a>无有极处，<a id="a-E8"></a>悉明照诸在牢狱中者，<a id="a-E9"></a>悉欲度脱萨和萨，<a id="a-EA"></a>悉欲示眼。<a id="a-EB"></a>是般若波罗蜜中法，<a id="a-EC"></a>当念行，<a id="a-ED"></a>当随是教。<a id="a-EE"></a>用是念行，<a id="a-EF"></a>是般若波罗蜜有入中者，<a id="a-EG"></a>不动行，<a id="a-EH"></a>不摇行。<a id="a-EI"></a>何以故？<a id="a-EJ"></a>随是不动摇行莫念想，<a id="a-EK"></a>莫得作异念持短入般若波罗蜜中，<a id="a-EL"></a>当作是行，<a id="a-EM"></a>昼夜入般若波罗蜜中莫懈止。</p>
  <p id="aEN">“譬若，<a id="a-EO"></a>须菩提，<a id="a-EP"></a>男子得摩尼珠，<a id="a-EQ"></a>前时未得，<a id="a-ER"></a>却后得是摩尼珠，<a id="a-ES"></a>欢欣踊跃，<a id="a-ET"></a>得是摩尼珠已，<a id="a-EU"></a>却后复亡之，<a id="a-EV"></a>用是故大愁毒，<a id="a-EW"></a>坐起忧念想如亡七宝，<a id="a-EX"></a>作是念：<a id="a-EY"></a>‘云何我直亡是珍宝？<a id="a-EZ"></a>’如是，<a id="a-Ea"></a>须菩提，<a id="a-Eb"></a>菩萨摩诃萨欲索珍宝者，<a id="a-Ec"></a>常当坚持心无得失萨芸若，<a id="a-Ed"></a>常当入是中念。<a id="a-Ee"></a>”</p>
  <p id="aEf">须菩提白佛言：<a id="a-Eg"></a>“设使所念用身亡乎？<a id="a-Eh"></a>云何菩萨摩诃萨念萨芸若不亡？<a id="a-Ei"></a>”</p>
  <p id="aEj">佛语须菩提：<a id="a-Ek"></a>“设是菩萨摩诃萨作是知无为，<a id="a-El"></a>不失般若波罗蜜。<a id="a-Em"></a>何以故？<a id="a-En"></a>须菩提，<a id="a-Eo"></a>般若波罗蜜虚空，<a id="a-Ep"></a>是般若波罗蜜亦不增亦不减。<a id="a-Eq"></a>”</p>
  <p id="aEr">须菩提言：<a id="a-Es"></a>“是般若波罗蜜虚空，<a id="a-Et"></a>云何生菩萨摩诃萨般若波罗蜜成就其行，<a id="a-Eu"></a>近阿耨多罗三耶三菩？<a id="a-Ev"></a>”</p>
  <p id="aEw">佛言：<a id="a-Ex"></a>“不也，<a id="a-Ey"></a>须菩提，<a id="a-Ez"></a>菩萨摩诃萨亦不增亦不减。<a id="a-F0"></a>正使，<a id="a-F1"></a>须菩提，<a id="a-F2"></a>是经中说时，<a id="a-F3"></a>菩萨摩诃萨闻是亦不恐亦不怖，<a id="a-F4"></a>当作是知，<a id="a-F5"></a>是善男子则为行般若波罗蜜。<a id="a-F6"></a>”</p>
  <p id="aF7">须菩提白佛言：<a id="a-F8"></a>“如是般若波罗蜜为空行乎不？<a id="a-F9"></a>”</p>
  <p id="aFA">“须菩提，<a id="a-FB"></a>有离般若波罗蜜行得不？<a id="a-FC"></a>须菩提，<a id="a-FD"></a>空行不？<a id="a-FE"></a>须菩提，<a id="a-FF"></a>离空行不？<a id="a-FG"></a>须菩提，<a id="a-FH"></a>败色行不？<a id="a-FI"></a>须菩提，<a id="a-FJ"></a>败痛痒、<a id="a-FK"></a>思想、<a id="a-FL"></a>生死、<a id="a-FM"></a>识行不？<a id="a-FN"></a>须菩提，<a id="a-FO"></a>离色颇所有行不？<a id="a-FP"></a>须菩提，<a id="a-FQ"></a>离痛痒、<a id="a-FR"></a>思想、<a id="a-FS"></a>生死、<a id="a-FT"></a>识颇所有行不？<a id="a-FU"></a>”</p>
  <p id="aFV">须菩提言：<a id="a-FW"></a>“云何，<a id="a-FX"></a>天中天，<a id="a-FY"></a>行般若波罗蜜？<a id="a-FZ"></a>”</p>
  <p id="aFa">佛言：<a id="a-Fb"></a>“云何，<a id="a-Fc"></a>须菩提，<a id="a-Fd"></a>见是法不？<a id="a-Fe"></a>何所法行般若波罗蜜？<a id="a-Ff"></a>”</p>
  <p id="aFg">须菩提言：<a id="a-Fh"></a>“不见也，<a id="a-Fi"></a>天中天。<a id="a-Fj"></a>”</p>
  <p id="aFk">佛言：<a id="a-Fl"></a>“云何，<a id="a-Fm"></a>须菩提，<a id="a-Fn"></a>遍见不？<a id="a-Fo"></a>是般若波罗蜜，<a id="a-Fp"></a>何所菩萨摩诃萨行？<a id="a-Fq"></a>”</p>
  <p id="aFr">须菩提言：<a id="a-Fs"></a>“不见也，<a id="a-Ft"></a>天中天。<a id="a-Fu"></a>”</p>
  <p id="aFv">佛言：<a id="a-Fw"></a>“设使，<a id="a-Fx"></a>须菩提，<a id="a-Fy"></a>遍见不，<a id="a-Fz"></a>是菩萨摩诃萨行般若波罗蜜？<a id="a-G0"></a>”</p>
  <p id="aG1">须菩提言：<a id="a-G2"></a>“不见也，<a id="a-G3"></a>天中天。<a id="a-G4"></a>”</p>
  <p id="aG5">佛言：<a id="a-G6"></a>“设使，<a id="a-G7"></a>须菩提，<a id="a-G8"></a>不遍见法，<a id="a-G9"></a>有所生处不？<a id="a-GA"></a>”</p>
  <p id="aGB">须菩提言：<a id="a-GC"></a>“不见也，<a id="a-GD"></a>天中天。<a id="a-GE"></a>”</p>
  <p id="aGF">佛语须菩提：<a id="a-GG"></a>“是菩萨摩诃萨逮无所从生法乐，<a id="a-GH"></a>如是乐悉具足，<a id="a-GI"></a>无所从生受决阿耨多罗三耶三菩，<a id="a-GJ"></a>是怛萨阿竭阿罗诃三耶三佛所至处，<a id="a-GK"></a>无所复畏，<a id="a-GL"></a>悉作是护。<a id="a-GM"></a>菩萨摩诃萨作是求，<a id="a-GN"></a>作是行，<a id="a-GO"></a>作是力，<a id="a-GP"></a>为逮佛慧、<a id="a-GQ"></a>极大慧、<a id="a-GR"></a>自在慧、<a id="a-GS"></a>萨芸若慧、<a id="a-GT"></a>怛萨阿竭慧。<a id="a-GU"></a>设是不得佛，<a id="a-GV"></a>佛语为有异。<a id="a-GW"></a>”</p>
  <p id="aGX">须菩提白佛言：<a id="a-GY"></a>“设使诸法无所从生受决阿耨多罗三耶三菩。<a id="a-GZ"></a>”</p>
  <p id="aGa">佛语须菩提：<a id="a-Gb"></a>“不也。<a id="a-Gc"></a>”</p>
  <p id="aGd">须菩提白佛言：<a id="a-Ge"></a>“云何菩萨摩诃萨得阿耨多罗三耶三菩？<a id="a-Gf"></a>”</p>
  <p id="aGg">佛语须菩提：<a id="a-Gh"></a>“见不，<a id="a-Gi"></a>所当受决阿耨多罗三耶三菩？<a id="a-Gj"></a>”</p>
  <p id="aGk">须菩提言：<a id="a-Gl"></a>“我不见法当作阿耨多罗三耶三菩。<a id="a-Gm"></a>”</p>
  <p id="aGn">佛言：<a id="a-Go"></a>“如是，<a id="a-Gp"></a>须菩提，<a id="a-Gq"></a>如是诸法，<a id="a-Gr"></a>无所从中得，<a id="a-Gs"></a>菩萨不作是念，<a id="a-Gt"></a>持是法当受决不受决。<a id="a-Gu"></a>”</p>
  <p data-pb></p>
  <h2 id="aGv">释提桓因品第二十</h2>
  <p id="aGw">释提桓因于众中白佛言：<a id="a-Gx"></a>“甚深般若波罗蜜，<a id="a-Gy"></a>难了，<a id="a-Gz"></a>难知！<a id="a-H0"></a>是人民功德不小，<a id="a-H1"></a>闻是深般若波罗蜜书者、<a id="a-H2"></a>持者、<a id="a-H3"></a>学者。<a id="a-H4"></a>”</p>
  <p id="aH5">佛语释提桓因：<a id="a-H6"></a>“云何，<a id="a-H7"></a>拘翼，<a id="a-H8"></a>阎浮利人民，<a id="a-H9"></a>是都卢皆持十戒悉具足，<a id="a-HA"></a>其功德宁多不？<a id="a-HB"></a>持是功德百倍、<a id="a-HC"></a>千倍、<a id="a-HD"></a>万倍、<a id="a-HE"></a>亿万倍、<a id="a-HF"></a>巨亿万倍，<a id="a-HG"></a>不如是善男子、<a id="a-HH"></a>善女人闻是般若波罗蜜书持学者。<a id="a-HI"></a>”</p>
  <p id="aHJ">时，<a id="a-HK"></a>坐中有一异比丘语释提桓因：<a id="a-HL"></a>“出拘翼上去已，<a id="a-HM"></a>是善男子、<a id="a-HN"></a>善女人功德乎？<a id="a-HO"></a>”</p>
  <p id="aHP">释提桓因报是比丘言：<a id="a-HQ"></a>“持心一反念，<a id="a-HR"></a>出我上去已，<a id="a-HS"></a>何况闻般若波罗蜜书持学者！<a id="a-HT"></a>闻般若波罗蜜以随是法，<a id="a-HU"></a>随是法教作是立，<a id="a-HV"></a>都卢出诸天、<a id="a-HW"></a>阿须伦、<a id="a-HX"></a>世间人民上，<a id="a-HY"></a>都卢于诸天、<a id="a-HZ"></a>阿须伦、<a id="a-Ha"></a>世间人民中极尊。</p>
  <p id="aHb">“菩萨摩诃萨行般若波罗蜜，<a id="a-Hc"></a>不独过诸天、<a id="a-Hd"></a>阿须伦、<a id="a-He"></a>世间人民上也，<a id="a-Hf"></a>乃至须陀洹、<a id="a-Hg"></a>斯陀含、<a id="a-Hh"></a>阿那含、<a id="a-Hi"></a>阿罗汉、<a id="a-Hj"></a>辟支佛都复过是上。</p>
  <p id="aHk">“菩萨摩诃萨行般若波罗蜜，<a id="a-Hl"></a>不独过阿罗汉、<a id="a-Hm"></a>辟支佛上也，<a id="a-Hn"></a>亦复至菩萨行檀波罗蜜，<a id="a-Ho"></a>设无般若波罗蜜，<a id="a-Hp"></a>无沤和拘舍罗，<a id="a-Hq"></a>亦复过是上。</p>
  <p id="aHr">“不独过檀波罗蜜，<a id="a-Hs"></a>亦复乃至尸波罗蜜、<a id="a-Ht"></a>羼提波罗蜜、<a id="a-Hu"></a>惟逮波罗蜜、<a id="a-Hv"></a>禅波罗蜜，<a id="a-Hw"></a>菩萨摩诃萨失般若波罗蜜，<a id="a-Hx"></a>失沤和拘舍罗，<a id="a-Hy"></a>亦复过是上去。</p>
  <p id="aHz">“菩萨摩诃萨行般若波罗蜜，<a id="a-I0"></a>正使菩萨摩诃萨狎习般若波罗蜜中行，<a id="a-I1"></a>都卢合会诸天、<a id="a-I2"></a>诸阿须伦、<a id="a-I3"></a>诸世间人民，<a id="a-I4"></a>终不得胜是菩萨摩诃萨。</p>
  <p id="aI5">“行般若波罗蜜菩萨摩诃萨，<a id="a-I6"></a>如中所狎习般若波罗蜜，<a id="a-I7"></a>作是坚持，<a id="a-I8"></a>是菩萨摩诃萨疾近萨芸若，<a id="a-I9"></a>是菩萨摩诃萨离怛萨阿竭名不远，<a id="a-IA"></a>是菩萨摩诃萨如是护离佛坐不远，<a id="a-IB"></a>是菩萨摩诃萨所有懈怠不复生，<a id="a-IC"></a>是菩萨摩诃萨作是学为学佛，<a id="a-ID"></a>不学阿罗汉法，<a id="a-IE"></a>不学辟支佛法。<a id="a-IF"></a>当作是学菩萨摩诃萨，<a id="a-IG"></a>四天王当作问讯言：<a id="a-IH"></a>‘疾学是，<a id="a-II"></a>四部弟子当作所度，<a id="a-IJ"></a>当于佛座上坐作阿耨多罗三耶三菩。<a id="a-IK"></a>’作是学菩萨摩诃萨，<a id="a-IL"></a>四天王常自往问讯，<a id="a-IM"></a>何况余天子！<a id="a-IN"></a>怛萨阿竭阿罗诃三耶三佛当念。<a id="a-IO"></a>菩萨摩诃萨行般若波罗蜜，<a id="a-IP"></a>当作是行。<a id="a-IQ"></a>菩萨摩诃萨般若波罗蜜，<a id="a-IR"></a>或时世间所有勤苦之疾，<a id="a-IS"></a>是身了无有怨，<a id="a-IT"></a>是为菩萨摩诃萨般若波罗蜜。<a id="a-IU"></a>”</p>
  <p id="aIV">阿难作是念：<a id="a-IW"></a>“是释提桓因自持智说耶？<a id="a-IX"></a>持佛威神说乎？<a id="a-IY"></a>”</p>
  <p id="aIZ">释提桓因知阿难心所念，<a id="a-Ia"></a>语阿难言：<a id="a-Ib"></a>“持佛威神，<a id="a-Ic"></a>我所说乎。<a id="a-Id"></a>”</p>
  <p id="aIe">佛言：<a id="a-If"></a>“如是，<a id="a-Ig"></a>阿难，<a id="a-Ih"></a>持佛威神，<a id="a-Ii"></a>释提桓因所说乎正是中。<a id="a-Ij"></a>阿难，<a id="a-Ik"></a>或时菩萨摩诃萨，<a id="a-Il"></a>深念般若波罗蜜，<a id="a-Im"></a>行般若波罗蜜行，<a id="a-In"></a>学般若波罗蜜，<a id="a-Io"></a>当是时三千大千国土中弊魔，<a id="a-Ip"></a>一切心中皆愁毒，<a id="a-Iq"></a>欲共坏乱是菩萨摩诃萨，<a id="a-Ir"></a>自共议言：<a id="a-Is"></a>‘当何以使是菩萨便中道取证阿罗汉、<a id="a-It"></a>辟支佛道，<a id="a-Iu"></a>莫使成作佛？<a id="a-Iv"></a>’”</p>
 </body>
</html>