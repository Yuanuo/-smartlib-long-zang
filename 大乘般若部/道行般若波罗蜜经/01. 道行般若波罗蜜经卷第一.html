<!doctype html>
<html id="z3IBTBJB3" data-ver="1614">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第一</h1>
  <h2 id="a2">道行般若经序</h2>
  <p id="a3">晋襄阳释道安撰</p>
  <p id="a4">大哉智度！<a id="a-5"></a>万圣资通咸宗以成也。<a id="a-6"></a>地合日照无法不周，<a id="a-7"></a>不恃不处累彼有名。<a id="a-8"></a>既外有名亦病无形，<a id="a-9"></a>两忘玄莫隤然无主，<a id="a-A"></a>此智之纪也。<a id="a-B"></a>夫求寿莫美乎上乾而齐之殇子，<a id="a-C"></a>神伟莫美於凌虚而同之俏滞，<a id="a-D"></a>至德莫大乎真人而比之朽种，<a id="a-E"></a>高妙莫大乎世雄而喻之幻梦。<a id="a-F"></a>由此论之，<a id="a-G"></a>亮为众圣宗矣。<a id="a-H"></a>何者执道御有卑高有差，<a id="a-I"></a>此有为之域耳，<a id="a-J"></a>非据真如游法性冥然无名也。<a id="a-K"></a>据真如游法性冥然无名者，<a id="a-L"></a>智度之奥室也。<a id="a-M"></a>名教远想者，<a id="a-N"></a>智度之遽庐也。<a id="a-O"></a>然在乎证者莫不矉其生无而惶眩，<a id="a-P"></a>存乎迩者莫不忿其荡冥而诞诽，<a id="a-Q"></a>道动必反，<a id="a-R"></a>优劣致殊，<a id="a-S"></a>眩诽不其宜乎，<a id="a-T"></a>不其宜乎！<a id="a-U"></a>要斯法也，<a id="a-V"></a>与进度齐轸逍遥俱游，<a id="a-W"></a>千行万定莫不以成众行，<a id="a-X"></a>得字而智进全名诸法恭相。<a id="a-Y"></a>成者求之此列也，<a id="a-Z"></a>具其经也。<a id="a-a"></a>进咨第一义以为语端，<a id="a-b"></a>退述权便以为谈首，<a id="a-c"></a>行无细而不历数，<a id="a-d"></a>无微而不极言，<a id="a-e"></a>似烦而各有宗义，<a id="a-f"></a>似重而各有主。<a id="a-g"></a>璅见者庆其迩教而悦寤，<a id="a-h"></a>宏喆者望其远标而绝目，<a id="a-i"></a>陟者弥高而不能阶，<a id="a-j"></a>涉者弥深而不能测，<a id="a-k"></a>谋者虑不能规，<a id="a-l"></a>寻者度不能尽。<a id="a-m"></a>既窈冥矣，<a id="a-n"></a>真可谓大业，<a id="a-o"></a>渊薮妙矣者！</p>
  <p id="ap">然凡谕之考文以徵其理，<a id="a-q"></a>昏其趣者也。<a id="a-r"></a>察句以验其义者，<a id="a-s"></a>迷其旨者也。<a id="a-t"></a>何则考文则异同？<a id="a-u"></a>每为辞寻句则触类，<a id="a-v"></a>每为旨为辞则丧其卒。<a id="a-w"></a>成之致为旨，<a id="a-x"></a>则忽其始疑之义矣。<a id="a-y"></a>若率初以要其，<a id="a-z"></a>终或忘文以全。<a id="a-10"></a>其质者则大智玄通居可知也。<a id="a-11"></a>从始发意逮一切智，<a id="a-12"></a>曲成决著八地无染，<a id="a-13"></a>谓之智也，<a id="a-14"></a>故曰远离也，<a id="a-15"></a>三脱照空四非明有，<a id="a-16"></a>统鉴诸法因后成用，<a id="a-17"></a>药病双亡谓之观也。<a id="a-18"></a>明此二行，<a id="a-19"></a>于三十万言其如视诸掌乎，<a id="a-1A"></a>颠沛造次无起无此也。<a id="a-1B"></a>佛泥曰后，<a id="a-1C"></a>外国高士抄九十章为道行品，<a id="a-1D"></a>桓灵之世朔佛赍诣京师译为汉文，<a id="a-1E"></a>因本顺旨转音如已，<a id="a-1F"></a>敬顺圣言了不加饰也。<a id="a-1G"></a>然经既抄撮合，<a id="a-1H"></a>成音投音殊俗异，<a id="a-1I"></a>译人口传自非三达，<a id="a-1J"></a>胡能一一得本缘故乎？<a id="a-1K"></a>由是道行颇有首尾，<a id="a-1L"></a>隐者古贤论之往往有滞。<a id="a-1M"></a>仕行耻此，<a id="a-1N"></a>寻求其本，<a id="a-1O"></a>到于阗乃得。<a id="a-1P"></a>送诣仓垣出为放光品，<a id="a-1Q"></a>斥重省删务令婉便。<a id="a-1R"></a>若其悉文将过三倍，<a id="a-1S"></a>善出无生，<a id="a-1T"></a>论空持巧，<a id="a-1U"></a>传译如是难为继矣。<a id="a-1V"></a>二家所出足令大智焕尔，<a id="a-1W"></a>阐幽支谶全本其亦应然，<a id="a-1X"></a>何者抄经删削所害必多，<a id="a-1Y"></a>委本从圣乃佛之至戒也。<a id="a-1Z"></a>安不量末学，<a id="a-1a"></a>庶几斯心载咏载玩未堕于地，<a id="a-1b"></a>检其所出事本终始，<a id="a-1c"></a>犹令折伤玷缺戢然无际。<a id="a-1d"></a>假无放光，<a id="a-1e"></a>何由解斯经乎？<a id="a-1f"></a>永谢先喆，<a id="a-1g"></a>所蒙多矣。<a id="a-1h"></a>今集所见为解句下，<a id="a-1i"></a>始况现首终隐现尾，<a id="a-1j"></a>出经见异铨其得否，<a id="a-1k"></a>举本证抄敢增损也，<a id="a-1l"></a>幸我同好饬其瑕谪也。</p>
  <p data-pb></p>
  <h2 id="a1m">道行品第一</h2>
  <p id="a1n">佛在罗阅祇耆阇崛山中，<a id="a-1o"></a>摩诃比丘僧不可计，<a id="a-1p"></a>诸弟子舍利弗、<a id="a-1q"></a>须菩提等；<a id="a-1r"></a>摩诃萨菩萨无央数，<a id="a-1s"></a>弥勒菩萨、<a id="a-1t"></a>文殊师利菩萨等。</p>
  <p id="a1u">月十五日说戒时，<a id="a-1v"></a>佛告须菩提：<a id="a-1w"></a>“今日菩萨大会，<a id="a-1x"></a>因诸菩萨故，<a id="a-1y"></a>说般若波罗蜜，<a id="a-1z"></a>菩萨当是学成。<a id="a-20"></a>”</p>
  <p id="a21">舍利弗心念言：<a id="a-22"></a>“今使须菩提为诸菩萨说般若波罗蜜，<a id="a-23"></a>自用力说耶？<a id="a-24"></a>持佛威神说乎？<a id="a-25"></a>”</p>
  <p id="a26">须菩提知舍利弗心所念，<a id="a-27"></a>便语舍利弗言：<a id="a-28"></a>“敢佛弟子所说法、<a id="a-29"></a>所成法，<a id="a-2A"></a>皆持佛威神。<a id="a-2B"></a>何以故？<a id="a-2C"></a>佛所说法，<a id="a-2D"></a>法中所学，<a id="a-2E"></a>皆有证，<a id="a-2F"></a>皆随法，<a id="a-2G"></a>展转相教，<a id="a-2H"></a>展转相成，<a id="a-2I"></a>法中终不共诤。<a id="a-2J"></a>何以故？<a id="a-2K"></a>时而说法，<a id="a-2L"></a>莫不喜乐者，<a id="a-2M"></a>自恣善男子、<a id="a-2N"></a>善女人而学。<a id="a-2O"></a>”</p>
  <p id="a2P">须菩提白佛言：<a id="a-2Q"></a>“佛使我为诸菩萨说般若波罗蜜，<a id="a-2R"></a>菩萨当从中学成。<a id="a-2S"></a>佛使我说菩萨，<a id="a-2T"></a>菩萨有字便著菩萨，<a id="a-2U"></a>有字无字，<a id="a-2V"></a>何而法中字菩萨？<a id="a-2W"></a>了不见有法菩萨。<a id="a-2X"></a>菩萨法字了无，<a id="a-2Y"></a>亦不见菩萨，<a id="a-2Z"></a>亦不见其处，<a id="a-2a"></a>何而有菩萨？<a id="a-2b"></a>当教般若波罗蜜，<a id="a-2c"></a>作是说般若波罗蜜，<a id="a-2d"></a>菩萨闻是心不懈怠，<a id="a-2e"></a>不恐不怖，<a id="a-2f"></a>不难不畏。<a id="a-2g"></a>菩萨当念作是学，<a id="a-2h"></a>当念作是住；<a id="a-2i"></a>当念作是学，<a id="a-2j"></a>入中心不当念是菩萨。<a id="a-2k"></a>何以故？<a id="a-2l"></a>有心无心。<a id="a-2m"></a>”</p>
  <p id="a2n">舍利弗谓须菩提：<a id="a-2o"></a>“云何有心无心？<a id="a-2p"></a>”</p>
  <p id="a2q">须菩提言：<a id="a-2r"></a>“心亦不有，<a id="a-2s"></a>亦不无，<a id="a-2t"></a>亦不能得，<a id="a-2u"></a>亦不能知处。<a id="a-2v"></a>”</p>
  <p id="a2w">舍利弗谓须菩提：<a id="a-2x"></a>“何而心亦不有，<a id="a-2y"></a>亦不无，<a id="a-2z"></a>亦不能得，<a id="a-30"></a>亦不能知处者？<a id="a-31"></a>如是亦不有，<a id="a-32"></a>亦不无，<a id="a-33"></a>亦不有有心，<a id="a-34"></a>亦不无无心。<a id="a-35"></a>”</p>
  <p id="a36">须菩提言：<a id="a-37"></a>“如是，<a id="a-38"></a>亦不有有心，<a id="a-39"></a>亦不无无心。<a id="a-3A"></a>”</p>
  <p id="a3B">舍利弗言：<a id="a-3C"></a>“善哉！<a id="a-3D"></a>须菩提，<a id="a-3E"></a>为佛学佛而学者，<a id="a-3F"></a>不说空身慧，<a id="a-3G"></a>空身慧而说最第一。<a id="a-3H"></a>菩萨从是中已得阿惟越致学空，<a id="a-3I"></a>终不复失般若波罗蜜。<a id="a-3J"></a>如是菩萨以在般若波罗蜜中住，<a id="a-3K"></a>欲学阿罗汉法，<a id="a-3L"></a>当闻般若波罗蜜，<a id="a-3M"></a>当学，<a id="a-3N"></a>当持，<a id="a-3O"></a>当守；<a id="a-3P"></a>欲学辟支佛法，<a id="a-3Q"></a>当闻般若波罗蜜，<a id="a-3R"></a>当学，<a id="a-3S"></a>当持，<a id="a-3T"></a>当守；<a id="a-3U"></a>欲学菩萨法，<a id="a-3V"></a>当闻般若波罗蜜，<a id="a-3W"></a>当学，<a id="a-3X"></a>当持，<a id="a-3Y"></a>当守。<a id="a-3Z"></a>何以故？<a id="a-3a"></a>般若波罗蜜法甚深，<a id="a-3b"></a>菩萨如学。<a id="a-3c"></a>”</p>
  <p id="a3d">须菩提白佛言：<a id="a-3e"></a>“我熟念菩萨心不可得，<a id="a-3f"></a>亦不可知处，<a id="a-3g"></a>亦不可见何所。<a id="a-3h"></a>是菩萨般若波罗蜜，<a id="a-3i"></a>亦不能及说，<a id="a-3j"></a>亦不能逮说菩萨字。<a id="a-3k"></a>菩萨无有处，<a id="a-3l"></a>处了不可得，<a id="a-3m"></a>亦无如出，<a id="a-3n"></a>亦无如入，<a id="a-3o"></a>亦无如住，<a id="a-3p"></a>亦无如止。<a id="a-3q"></a>何以故？<a id="a-3r"></a>菩萨字了不可得故，<a id="a-3s"></a>无如住，<a id="a-3t"></a>无如止。<a id="a-3u"></a>作是说般若波罗蜜，<a id="a-3v"></a>菩萨闻是心不懈倦，<a id="a-3w"></a>不难、<a id="a-3x"></a>不恐、<a id="a-3y"></a>不畏，<a id="a-3z"></a>以入阿惟越致中悉了知，<a id="a-40"></a>不可复退。<a id="a-41"></a>菩萨行般若波罗蜜，<a id="a-42"></a>色不当于中住，<a id="a-43"></a>痛痒、<a id="a-44"></a>思想、<a id="a-45"></a>生死、<a id="a-46"></a>识不当于中住。<a id="a-47"></a>何以故？<a id="a-48"></a>住色中为行色，<a id="a-49"></a>住痛痒、<a id="a-4A"></a>思想、<a id="a-4B"></a>生死、<a id="a-4C"></a>识中为行识，<a id="a-4D"></a>不当行识。<a id="a-4E"></a>设住其中者，<a id="a-4F"></a>为不随般若波罗蜜教。<a id="a-4G"></a>何以故？<a id="a-4H"></a>行识故，<a id="a-4I"></a>是为不行般若波罗蜜；<a id="a-4J"></a>不行者，<a id="a-4K"></a>菩萨不得萨芸若。<a id="a-4L"></a>”</p>
  <p id="a4M">舍利弗谓须菩提：<a id="a-4N"></a>“菩萨当云何行般若波罗蜜得般若波罗蜜？<a id="a-4O"></a>”</p>
  <p id="a4P">须菩提言：<a id="a-4Q"></a>“菩萨行般若波罗蜜，<a id="a-4R"></a>色不受，<a id="a-4S"></a>痛痒、<a id="a-4T"></a>思想、<a id="a-4U"></a>生死、<a id="a-4V"></a>识不受。<a id="a-4W"></a>不受色者为无色，<a id="a-4X"></a>不受痛痒、<a id="a-4Y"></a>思想、<a id="a-4Z"></a>生死、<a id="a-4a"></a>识者为无识。<a id="a-4b"></a>般若波罗蜜不受。<a id="a-4c"></a>何以故不受？<a id="a-4d"></a>如影无所取，<a id="a-4e"></a>无所得故不受。<a id="a-4f"></a>菩萨行般若波罗蜜，<a id="a-4g"></a>一切字法不受，<a id="a-4h"></a>是故三昧无有边、<a id="a-4i"></a>无有正，<a id="a-4j"></a>诸阿罗汉、<a id="a-4k"></a>辟支佛所不能及。</p>
  <p id="a4l">“复次，<a id="a-4m"></a>舍利弗，<a id="a-4n"></a>萨芸若不受。<a id="a-4o"></a>何以故？<a id="a-4p"></a>菩萨不当持想视萨芸若。<a id="a-4q"></a>设想视者为不了，<a id="a-4r"></a>为如余道人不信萨芸若。<a id="a-4s"></a>何以故？<a id="a-4t"></a>反谓有身。<a id="a-4u"></a>正使余道人信佛，<a id="a-4v"></a>信佛已，<a id="a-4w"></a>反持小道入佛道中；<a id="a-4x"></a>入佛道中已不受，<a id="a-4y"></a>色、<a id="a-4z"></a>痛痒、<a id="a-50"></a>思想、<a id="a-51"></a>生死、<a id="a-52"></a>识不受；<a id="a-53"></a>不受已亦未晓，<a id="a-54"></a>尚未成；<a id="a-55"></a>亦不见慧，<a id="a-56"></a>亦不于内见慧，<a id="a-57"></a>亦不于外见慧，<a id="a-58"></a>亦不于余处见慧，<a id="a-59"></a>亦不于内痛痒、<a id="a-5A"></a>思想、<a id="a-5B"></a>生死、<a id="a-5C"></a>识见慧，<a id="a-5D"></a>亦不于外痛痒、<a id="a-5E"></a>思想、<a id="a-5F"></a>生死、<a id="a-5G"></a>识余处见慧；<a id="a-5H"></a>亦不于余处脱，<a id="a-5I"></a>以学成就佛，<a id="a-5J"></a>了知从法中以脱去，<a id="a-5K"></a>谓法等一泥洹。<a id="a-5L"></a>菩萨莫作是行，<a id="a-5M"></a>莫内外视法，<a id="a-5N"></a>呼与般若波罗蜜等。<a id="a-5O"></a>一切无所受，<a id="a-5P"></a>无所从，<a id="a-5Q"></a>谁得法？<a id="a-5R"></a>无所持，<a id="a-5S"></a>无所放，<a id="a-5T"></a>亦无所泥洹想，<a id="a-5U"></a>是故菩萨般若波罗蜜，<a id="a-5V"></a>亦不受色、<a id="a-5W"></a>痛痒、<a id="a-5X"></a>思想、<a id="a-5Y"></a>生死、<a id="a-5Z"></a>识，<a id="a-5a"></a>亦不受亦不中道般泥洹，<a id="a-5b"></a>悉具十种力、<a id="a-5c"></a>四无所畏、<a id="a-5d"></a>佛十八事。<a id="a-5e"></a>是故，<a id="a-5f"></a>菩萨般若波罗蜜，<a id="a-5g"></a>菩萨已入般若波罗蜜中行，<a id="a-5h"></a>当作是视，<a id="a-5i"></a>何所是般若波罗蜜？<a id="a-5j"></a>在何所般若波罗蜜中法？<a id="a-5k"></a>了不能得，<a id="a-5l"></a>了不能知处。<a id="a-5m"></a>是故，<a id="a-5n"></a>般若波罗蜜，<a id="a-5o"></a>菩萨当作是念，<a id="a-5p"></a>闻是不懈、<a id="a-5q"></a>不怯、<a id="a-5r"></a>不恐、<a id="a-5s"></a>不畏、<a id="a-5t"></a>不难，<a id="a-5u"></a>知是菩萨不离般若波罗蜜。<a id="a-5v"></a>菩萨了知如是。<a id="a-5w"></a>”</p>
  <p id="a5x">舍利弗谓须菩提：<a id="a-5y"></a>“菩萨何因晓般若波罗蜜？<a id="a-5z"></a>色离本色，<a id="a-60"></a>痛痒、<a id="a-61"></a>思想、<a id="a-62"></a>生死、<a id="a-63"></a>识离本识，<a id="a-64"></a>般若波罗蜜离本般若波罗蜜。<a id="a-65"></a>”</p>
  <p id="a66">须菩提言：<a id="a-67"></a>“如是。<a id="a-68"></a>”</p>
  <p id="a69">舍利弗言：<a id="a-6A"></a>“善哉！<a id="a-6B"></a>须菩提，<a id="a-6C"></a>菩萨设使出是中，<a id="a-6D"></a>便自致萨芸若。<a id="a-6E"></a>”</p>
  <p id="a6F">须菩提言：<a id="a-6G"></a>“如是菩萨出是中，<a id="a-6H"></a>便自致萨芸若。<a id="a-6I"></a>何以故？<a id="a-6J"></a>萨芸若无所从生，<a id="a-6K"></a>无所从出，<a id="a-6L"></a>如是菩萨疾近作佛。<a id="a-6M"></a>菩萨行般若波罗蜜，<a id="a-6N"></a>于萨芸若中无所挂礙。<a id="a-6O"></a>”</p>
  <p id="a6P">舍利弗言：<a id="a-6Q"></a>“善哉！<a id="a-6R"></a>菩萨精进作是语，<a id="a-6S"></a>设使行色为行想，<a id="a-6T"></a>设生色行为行想，<a id="a-6U"></a>设观色行为行想，<a id="a-6V"></a>设灭色行为行想，<a id="a-6W"></a>设空色行为行想，<a id="a-6X"></a>设识行立欲得为行想，<a id="a-6Y"></a>痛痒、<a id="a-6Z"></a>思想、<a id="a-6a"></a>生死、<a id="a-6b"></a>识行为行想，<a id="a-6c"></a>生识行为行想，<a id="a-6d"></a>观识行为行想，<a id="a-6e"></a>灭识行为行想，<a id="a-6f"></a>空识行为行想，<a id="a-6g"></a>如是菩萨为反行想，<a id="a-6h"></a>作是守行者为不守般若波罗蜜，<a id="a-6i"></a>为不行般若波罗蜜。<a id="a-6j"></a>若想行者，<a id="a-6k"></a>菩萨护行，<a id="a-6l"></a>当莫随其中。<a id="a-6m"></a>”</p>
  <p id="a6n">舍利弗谓须菩提：<a id="a-6o"></a>“菩萨当云何行般若波罗蜜？<a id="a-6p"></a>”</p>
  <p id="a6q">须菩提言：<a id="a-6r"></a>“不行色，<a id="a-6s"></a>不生色行，<a id="a-6t"></a>不观色行，<a id="a-6u"></a>不灭色行，<a id="a-6v"></a>不空色行；<a id="a-6w"></a>不痛痒、<a id="a-6x"></a>思想、<a id="a-6y"></a>生死、<a id="a-6z"></a>识行，<a id="a-70"></a>不生识行，<a id="a-71"></a>不观识行，<a id="a-72"></a>不灭识行，<a id="a-73"></a>不空识行；<a id="a-74"></a>不行色，<a id="a-75"></a>不色想行，<a id="a-76"></a>不色生行，<a id="a-77"></a>不色观行；<a id="a-78"></a>不识灭行，<a id="a-79"></a>不识空行；<a id="a-7A"></a>亦无见，<a id="a-7B"></a>亦无行，<a id="a-7C"></a>亦无见行；<a id="a-7D"></a>无行无见，<a id="a-7E"></a>亦复无行，<a id="a-7F"></a>亦无止行，<a id="a-7G"></a>如是为无见。<a id="a-7H"></a>何以故？<a id="a-7I"></a>一切法无所从来，<a id="a-7J"></a>亦无所持。<a id="a-7K"></a>菩萨摩诃萨一切字法不受字，<a id="a-7L"></a>是故三昧无有边、<a id="a-7M"></a>无有正，<a id="a-7N"></a>诸阿罗汉、<a id="a-7O"></a>辟支佛所不能及知也。<a id="a-7P"></a>菩萨摩诃萨随三昧者，<a id="a-7Q"></a>疾得作佛。<a id="a-7R"></a>”</p>
  <p id="a7S">持佛威神，<a id="a-7T"></a>须菩提说是语：<a id="a-7U"></a>“菩萨皆得阿惟越致字。<a id="a-7V"></a>前过去佛时得作佛，<a id="a-7W"></a>随三昧亦不见三昧，<a id="a-7X"></a>亦无有三昧想，<a id="a-7Y"></a>亦不作三昧，<a id="a-7Z"></a>亦不念识三昧，<a id="a-7a"></a>亦不想识坐三昧，<a id="a-7b"></a>亦不言我三昧。<a id="a-7c"></a>已随是法者，<a id="a-7d"></a>无有疑。<a id="a-7e"></a>”</p>
  <p id="a7f">舍利弗谓须菩提：<a id="a-7g"></a>“何所三昧随行，<a id="a-7h"></a>菩萨已得阿惟越致字？<a id="a-7i"></a>前过去佛时得作佛，<a id="a-7j"></a>可得见三昧处不？<a id="a-7k"></a>”</p>
  <p id="a7l">须菩提言：<a id="a-7m"></a>“不可得见也。<a id="a-7n"></a>舍利弗，<a id="a-7o"></a>善男子亦不知，<a id="a-7p"></a>亦不了。<a id="a-7q"></a>”</p>
  <p id="a7r">舍利弗谓须菩提：<a id="a-7s"></a>“何以故不知不了？<a id="a-7t"></a>”</p>
  <p id="a7u">须菩提言：<a id="a-7v"></a>“亦不得三昧，<a id="a-7w"></a>亦无有三昧，<a id="a-7x"></a>亦不得字。<a id="a-7y"></a>”</p>
  <p id="a7z">佛言：<a id="a-80"></a>“善哉！<a id="a-81"></a>须菩提，<a id="a-82"></a>如我所说，<a id="a-83"></a>空身、<a id="a-84"></a>慧、<a id="a-85"></a>作，<a id="a-86"></a>是为诸菩萨为随般若波罗蜜教，<a id="a-87"></a>菩萨作是学为学般若波罗蜜也。<a id="a-88"></a>”</p>
  <p id="a89">舍利弗白佛言：<a id="a-8A"></a>“天中天，<a id="a-8B"></a>菩萨学如是，<a id="a-8C"></a>为学般若波罗蜜？<a id="a-8D"></a>”</p>
  <p id="a8E">舍利弗问佛言：<a id="a-8F"></a>“如是为学何法？<a id="a-8G"></a>”</p>
  <p id="a8H">佛言：<a id="a-8I"></a>“如是菩萨为学无所学法。<a id="a-8J"></a>何以故？<a id="a-8K"></a>法无所逮得，<a id="a-8L"></a>莫痴如小儿学。<a id="a-8M"></a>”</p>
  <p id="a8N">舍利弗言：<a id="a-8O"></a>“谁能得是法？<a id="a-8P"></a>”</p>
  <p id="a8Q">佛言：<a id="a-8R"></a>“无所得，<a id="a-8S"></a>是故得无所得法。<a id="a-8T"></a>莫痴如小儿学者，<a id="a-8U"></a>谓有字，<a id="a-8V"></a>不能得，<a id="a-8W"></a>为学习入法中，<a id="a-8X"></a>适为两痴耳，<a id="a-8Y"></a>亦不知，<a id="a-8Z"></a>亦不晓，<a id="a-8a"></a>亦不了法。<a id="a-8b"></a>何以故？<a id="a-8c"></a>学字是色，<a id="a-8d"></a>欲得是致是故不了法，<a id="a-8e"></a>所念亦不逮。<a id="a-8f"></a>如是不晓不信故，<a id="a-8g"></a>不于法中住，<a id="a-8h"></a>反呼有身，<a id="a-8i"></a>是故痴如小儿学。<a id="a-8j"></a>”</p>
  <p id="a8k">舍利弗白佛言：<a id="a-8l"></a>“菩萨作是学为不学。<a id="a-8m"></a>”</p>
  <p id="a8n">佛言：<a id="a-8o"></a>“作是学为不学，<a id="a-8p"></a>佛不作是学，<a id="a-8q"></a>为学佛得作佛。<a id="a-8r"></a>”</p>
  <p id="a8s">须菩提言：<a id="a-8t"></a>“天中天，<a id="a-8u"></a>若有问者，<a id="a-8v"></a>是幻为学佛得作佛？<a id="a-8w"></a>或作是问，<a id="a-8x"></a>当何以教之？<a id="a-8y"></a>”</p>
  <p id="a8z">佛言：<a id="a-90"></a>“我故自问，<a id="a-91"></a>若随所报之。<a id="a-92"></a>于须菩提意云何？<a id="a-93"></a>幻与色有异无？<a id="a-94"></a>幻与痛痒、<a id="a-95"></a>思想、<a id="a-96"></a>生死、<a id="a-97"></a>识有异无？<a id="a-98"></a>”</p>
  <p id="a99">须菩提报佛言：<a id="a-9A"></a>“尔天中天，<a id="a-9B"></a>幻与色无异也。<a id="a-9C"></a>色是幻，<a id="a-9D"></a>幻是色，<a id="a-9E"></a>幻与痛痒、<a id="a-9F"></a>思想、<a id="a-9G"></a>生死、<a id="a-9H"></a>识等无异。<a id="a-9I"></a>”</p>
  <p id="a9J">佛言：<a id="a-9K"></a>“云何，<a id="a-9L"></a>须菩提，<a id="a-9M"></a>所想等不随法从五阴字菩萨？<a id="a-9N"></a>”</p>
  <p id="a9O">须菩提言：<a id="a-9P"></a>“如是，<a id="a-9Q"></a>天中天，<a id="a-9R"></a>菩萨学欲作佛，<a id="a-9S"></a>为学幻耳。<a id="a-9T"></a>何以故？<a id="a-9U"></a>幻者当持此所有，<a id="a-9V"></a>当如持五阴幻如色，<a id="a-9W"></a>色六衰五阴如幻。<a id="a-9X"></a>痛痒、<a id="a-9Y"></a>思想、<a id="a-9Z"></a>生死、<a id="a-9a"></a>识作是语，<a id="a-9b"></a>字六衰五阴。<a id="a-9c"></a>”</p>
  <p id="a9d">须菩提白佛言：<a id="a-9e"></a>“若有新学菩萨，<a id="a-9f"></a>闻是语得无恐怖？<a id="a-9g"></a>”</p>
  <p id="a9h">佛言：<a id="a-9i"></a>“设使新学菩萨与恶师相得相随，<a id="a-9j"></a>或恐或怖；<a id="a-9k"></a>与善师相得相随，<a id="a-9l"></a>不恐不怖。<a id="a-9m"></a>”</p>
  <p id="a9n">须菩提白佛言：<a id="a-9o"></a>“何所是菩萨恶师者？<a id="a-9p"></a>当何以知之？<a id="a-9q"></a>”</p>
  <p id="a9r">佛言：<a id="a-9s"></a>“其人不尊重摩诃般若波罗蜜者，<a id="a-9t"></a>教人弃舍去远离菩萨心；<a id="a-9u"></a>反教学诸杂经，<a id="a-9v"></a>随杂经心喜乐；<a id="a-9w"></a>复教学余经若阿罗汉、<a id="a-9x"></a>辟支佛道法，<a id="a-9y"></a>教学是事，<a id="a-9z"></a>劝乃令讽诵；<a id="a-A0"></a>为说魔事、<a id="a-A1"></a>魔因行坏败菩萨；<a id="a-A2"></a>为种种说生死勤苦，<a id="a-A3"></a>言菩萨道不可得，<a id="a-A4"></a>是故菩萨恶师。<a id="a-A5"></a>”</p>
  <p id="aA6">须菩提白佛言：<a id="a-A7"></a>“何所菩萨善师？<a id="a-A8"></a>何行从知之？<a id="a-A9"></a>”</p>
  <p id="aAA">佛言：<a id="a-AB"></a>“其人尊重摩诃般若波罗蜜，<a id="a-AC"></a>稍稍教人令学成教，<a id="a-AD"></a>语魔事，<a id="a-AE"></a>令觉知，<a id="a-AF"></a>令护魔，<a id="a-AG"></a>是故菩萨善师也。<a id="a-AH"></a>”</p>
  <p id="aAI">须菩提白佛言：<a id="a-AJ"></a>“天中天，<a id="a-AK"></a>何因为菩萨？<a id="a-AL"></a>何故正字呼菩萨？<a id="a-AM"></a>”</p>
  <p id="aAN">佛言：<a id="a-AO"></a>“诸经法悉学悉晓，<a id="a-AP"></a>了知诸经法，<a id="a-AQ"></a>尔故字为菩萨。<a id="a-AR"></a>”</p>
  <p id="aAS">须菩提言：<a id="a-AT"></a>“悉晓了知诸经法，<a id="a-AU"></a>尔故字菩萨。<a id="a-AV"></a>何以故复呼摩诃萨？<a id="a-AW"></a>”</p>
  <p id="aAX">佛言：<a id="a-AY"></a>“摩诃萨者，<a id="a-AZ"></a>天上天下最尊，<a id="a-Aa"></a>尔故字摩诃萨。<a id="a-Ab"></a>”</p>
  <p id="aAc">舍利弗白佛言：<a id="a-Ad"></a>“我亦乐闻，<a id="a-Ae"></a>何以故为摩诃萨？<a id="a-Af"></a>”</p>
  <p id="aAg">佛语舍利弗：<a id="a-Ah"></a>“若乐闻者，<a id="a-Ai"></a>佛当为汝说之。<a id="a-Aj"></a>摩诃萨者，<a id="a-Ak"></a>悉自了见，<a id="a-Al"></a>悉自了知十方天下人，<a id="a-Am"></a>十方所有悉晓了知，<a id="a-An"></a>知人寿命，<a id="a-Ao"></a>知有恶无恶、<a id="a-Ap"></a>乐不乐、<a id="a-Aq"></a>有志无志，<a id="a-Ar"></a>悉晓了知，<a id="a-As"></a>见为说法，<a id="a-At"></a>如是无所著，<a id="a-Au"></a>尔故字为摩诃萨。<a id="a-Av"></a>”</p>
  <p id="aAw">须菩提白佛言：<a id="a-Ax"></a>“请问摩诃萨者，<a id="a-Ay"></a>何所字摩诃萨？<a id="a-Az"></a>设是菩萨心无有与等者，<a id="a-B0"></a>无有能逮心者，<a id="a-B1"></a>诸阿罗汉、<a id="a-B2"></a>辟支佛所不能及心。<a id="a-B3"></a>佛心如是，<a id="a-B4"></a>心无所著，<a id="a-B5"></a>心无所出、<a id="a-B6"></a>无所入。<a id="a-B7"></a>设佛心无所出、<a id="a-B8"></a>无所入，<a id="a-B9"></a>为无所著心，<a id="a-BA"></a>尔故复为摩诃萨正上无有与等者。<a id="a-BB"></a>”</p>
  <p id="aBC">舍利弗问须菩提：<a id="a-BD"></a>“何因菩萨心无所著？<a id="a-BE"></a>”</p>
  <p id="aBF">须菩提言：<a id="a-BG"></a>“心无所生，<a id="a-BH"></a>尔故无所著。<a id="a-BI"></a>”</p>
  <p id="aBJ">邠祁文陀弗白佛言：<a id="a-BK"></a>“何因呼菩萨为摩诃僧那僧涅、<a id="a-BL"></a>摩诃衍三拔致？<a id="a-BM"></a>”</p>
  <p id="aBN">“佛言号如是，<a id="a-BO"></a>尔故为摩诃僧那僧涅、<a id="a-BP"></a>摩诃衍三拔致。<a id="a-BQ"></a>”</p>
  <p id="aBR">须菩提复白佛言，<a id="a-BS"></a>“何因菩萨摩诃萨为摩诃僧那僧涅？<a id="a-BT"></a>何从知菩萨摩诃萨为摩诃僧那僧涅？<a id="a-BU"></a>”</p>
  <p id="aBV">佛言：<a id="a-BW"></a>“菩萨摩诃萨心念如是：<a id="a-BX"></a>‘我当度不可计阿僧祇人悉令般泥洹，<a id="a-BY"></a>如是悉般泥洹，<a id="a-BZ"></a>是法无不般泥洹一人也。<a id="a-Ba"></a>’何以故？<a id="a-Bb"></a>本无故。<a id="a-Bc"></a>譬如幻师于旷大处化作二大城，<a id="a-Bd"></a>作化人满其中，<a id="a-Be"></a>悉断化人头。<a id="a-Bf"></a>于须菩提意云何？<a id="a-Bg"></a>宁有所中伤死者无？<a id="a-Bh"></a>”</p>
  <p id="aBi">须菩提言：<a id="a-Bj"></a>“无。<a id="a-Bk"></a>”</p>
  <p id="aBl">“菩萨摩诃萨度不可计阿僧祇人，<a id="a-Bm"></a>悉令般泥洹，<a id="a-Bn"></a>无不般泥洹一人也。<a id="a-Bo"></a>菩萨闻是不恐不畏，<a id="a-Bp"></a>不恚不舍去就余道，<a id="a-Bq"></a>知是则为摩诃僧那僧涅。<a id="a-Br"></a>”</p>
  <p id="aBs">须菩提白佛言：<a id="a-Bt"></a>“如我从佛闻，<a id="a-Bu"></a>念其中事如是，<a id="a-Bv"></a>不为摩诃僧那僧涅。<a id="a-Bw"></a>何以故？<a id="a-Bx"></a>作是为者，<a id="a-By"></a>无有作萨芸若，<a id="a-Bz"></a>无所供养。<a id="a-C0"></a>人无作者，<a id="a-C1"></a>为何等所人作摩诃僧那僧涅？<a id="a-C2"></a>色无著无缚无脱，<a id="a-C3"></a>痛痒、<a id="a-C4"></a>思想、<a id="a-C5"></a>生死、<a id="a-C6"></a>识无著无缚无脱。<a id="a-C7"></a>”</p>
  <p id="aC8">邠祁文陀弗谓须菩提：<a id="a-C9"></a>“色无著无缚无脱，<a id="a-CA"></a>痛痒、<a id="a-CB"></a>思想、<a id="a-CC"></a>生死、<a id="a-CD"></a>识无著无缚无脱，<a id="a-CE"></a>何谓？<a id="a-CF"></a>”</p>
  <p id="aCG">须菩提言：<a id="a-CH"></a>“色无著无缚无脱，<a id="a-CI"></a>痛痒、<a id="a-CJ"></a>思想、<a id="a-CK"></a>生死、<a id="a-CL"></a>识无著无缚无脱。<a id="a-CM"></a>”</p>
  <p id="aCN">邠祁文陀弗言：<a id="a-CO"></a>“何谓色无著无缚无脱？<a id="a-CP"></a>何谓痛痒、<a id="a-CQ"></a>思想、<a id="a-CR"></a>生死、<a id="a-CS"></a>识无著无缚无脱？<a id="a-CT"></a>”</p>
  <p id="aCU">须菩提语邠祁文陀弗：<a id="a-CV"></a>“色如幻，<a id="a-CW"></a>无著无缚无脱；<a id="a-CX"></a>痛痒、<a id="a-CY"></a>思想、<a id="a-CZ"></a>生死、<a id="a-Ca"></a>识如幻，<a id="a-Cb"></a>无著无缚无脱；<a id="a-Cc"></a>无有边，<a id="a-Cd"></a>无著无缚无脱。<a id="a-Ce"></a>譬如空无著无缚无脱，<a id="a-Cf"></a>无所生，<a id="a-Cg"></a>无著无缚无脱，<a id="a-Ch"></a>是故菩萨摩诃萨摩诃僧那僧涅。<a id="a-Ci"></a>”</p>
  <p id="aCj">须菩提白佛言：<a id="a-Ck"></a>“何因为摩诃衍三拔致？<a id="a-Cl"></a>何所是摩诃衍？<a id="a-Cm"></a>从何所当住衍中？<a id="a-Cn"></a>何从出衍中？<a id="a-Co"></a>谁为成衍者？<a id="a-Cp"></a>”</p>
  <p id="aCq">佛语须菩提：<a id="a-Cr"></a>“摩诃衍、<a id="a-Cs"></a>摩诃衍者，<a id="a-Ct"></a>无有正也，<a id="a-Cu"></a>不可得边幅。<a id="a-Cv"></a>”</p>
  <p id="aCw">须菩提问佛言：<a id="a-Cx"></a>“我欲知衍从何所出生？<a id="a-Cy"></a>从三处出自致萨芸若中住，<a id="a-Cz"></a>亦无有从中出生者，<a id="a-D0"></a>亦无有再当来出者。<a id="a-D1"></a>何以故，<a id="a-D2"></a>天中天？<a id="a-D3"></a>”</p>
  <p id="aD4">佛言：<a id="a-D5"></a>“正使生已再当来出者，<a id="a-D6"></a>假令有两法者不可得法。<a id="a-D7"></a>设不从得者，<a id="a-D8"></a>复从何法出？<a id="a-D9"></a>”</p>
  <p id="aDA">须菩提白佛言：<a id="a-DB"></a>“摩诃衍，<a id="a-DC"></a>于天上天下人中，<a id="a-DD"></a>正过上无有与等者。<a id="a-DE"></a>衍与空等，<a id="a-DF"></a>如空覆不可复计阿僧祇人，<a id="a-DG"></a>摩诃衍覆不可复计阿僧祇人，<a id="a-DH"></a>尔故呼摩诃衍。<a id="a-DI"></a>摩诃衍者，<a id="a-DJ"></a>亦不见来时，<a id="a-DK"></a>亦不见去时，<a id="a-DL"></a>亦不见住处，<a id="a-DM"></a>亦不中边见，<a id="a-DN"></a>亦不于是闻见，<a id="a-DO"></a>亦无所见，<a id="a-DP"></a>亦不于三处见，<a id="a-DQ"></a>字如是，<a id="a-DR"></a>天中天，<a id="a-DS"></a>尔故为摩诃衍。<a id="a-DT"></a>”</p>
  <p id="aDU">佛言：<a id="a-DV"></a>“善哉！<a id="a-DW"></a>须菩提，<a id="a-DX"></a>尔故为摩诃衍。<a id="a-DY"></a>”</p>
  <p id="aDZ">邠祁文陀弗白佛言：<a id="a-Da"></a>“尊者须菩提，<a id="a-Db"></a>佛使说般若波罗蜜，<a id="a-Dc"></a>及至说摩诃衍事为。<a id="a-Dd"></a>”</p>
  <p id="aDe">须菩提白佛言：<a id="a-Df"></a>“须菩提说般若波罗蜜得无过，<a id="a-Dg"></a>天中天？<a id="a-Dh"></a>”</p>
  <p id="aDi">佛言：<a id="a-Dj"></a>“若说般若波罗蜜不过也，<a id="a-Dk"></a>适得其中。<a id="a-Dl"></a>”</p>
  <p id="aDm">须菩提言：<a id="a-Dn"></a>“菩萨亦不念彼间，<a id="a-Do"></a>亦不于是间念，<a id="a-Dp"></a>亦不无中央念。<a id="a-Dq"></a>色亦无有边，<a id="a-Dr"></a>菩萨亦无有边。<a id="a-Ds"></a>色与菩萨，<a id="a-Dt"></a>不可逮，<a id="a-Du"></a>不可得。<a id="a-Dv"></a>一切菩萨，<a id="a-Dw"></a>不可得，<a id="a-Dx"></a>不可逮，<a id="a-Dy"></a>何所是菩萨般若波罗蜜？<a id="a-Dz"></a>当何从说菩萨？<a id="a-E0"></a>都不可得见，<a id="a-E1"></a>亦不可知处。<a id="a-E2"></a>当从何所说般若波罗蜜？<a id="a-E3"></a>菩萨转复相呼菩萨？<a id="a-E4"></a>云何，<a id="a-E5"></a>天中天，<a id="a-E6"></a>想如字耳，<a id="a-E7"></a>何如为意？<a id="a-E8"></a>意无处处，<a id="a-E9"></a>意无形形，<a id="a-EA"></a>意本是形法。<a id="a-EB"></a>何等为色？<a id="a-EC"></a>色不可得见，<a id="a-ED"></a>亦无有身，<a id="a-EE"></a>是中何所有色者。<a id="a-EF"></a>痛痒、<a id="a-EG"></a>思想、<a id="a-EH"></a>生死、<a id="a-EI"></a>识，<a id="a-EJ"></a>识不可得见，<a id="a-EK"></a>菩萨亦不可得见，<a id="a-EL"></a>菩萨识了不知处，<a id="a-EM"></a>处亦不可见。<a id="a-EN"></a>一切菩萨了无有处，<a id="a-EO"></a>了不可见，<a id="a-EP"></a>何所为菩萨般若波罗蜜？<a id="a-EQ"></a>如是说菩萨，<a id="a-ER"></a>都不可得见，<a id="a-ES"></a>亦不可知处，<a id="a-ET"></a>处了无所有，<a id="a-EU"></a>当从何所法中说般若波罗蜜？<a id="a-EV"></a>尔故字为菩萨。<a id="a-EW"></a>”</p>
  <p id="aEX">“如是，<a id="a-EY"></a>如是，<a id="a-EZ"></a>字想亦无，<a id="a-Ea"></a>字亦无想，<a id="a-Eb"></a>何所为意意？<a id="a-Ec"></a>谁字意至本本意生？<a id="a-Ed"></a>意是无形，<a id="a-Ee"></a>何因是识？<a id="a-Ef"></a>识不可得持，<a id="a-Eg"></a>至本亦无所持，<a id="a-Eh"></a>何因有识？<a id="a-Ei"></a>如是法形，<a id="a-Ej"></a>形亦无有本；<a id="a-Ek"></a>设无有本，<a id="a-El"></a>法亦无谁作，<a id="a-Em"></a>亦无有本，<a id="a-En"></a>本无有本，<a id="a-Eo"></a>当何从说般若波罗蜜？<a id="a-Ep"></a>亦无有异处，<a id="a-Eq"></a>亦无有本，<a id="a-Er"></a>菩萨法亦无所得。<a id="a-Es"></a>有行菩萨，<a id="a-Et"></a>闻是不恐、<a id="a-Eu"></a>不畏、<a id="a-Ev"></a>不难，<a id="a-Ew"></a>则为行般若波罗蜜。<a id="a-Ex"></a>行般若波罗蜜法，<a id="a-Ey"></a>当熟思惟如是，<a id="a-Ez"></a>是时为不入色。<a id="a-F0"></a>何以故？<a id="a-F1"></a>色无所生为非色，<a id="a-F2"></a>设尔非色为无色，<a id="a-F3"></a>亦无有生，<a id="a-F4"></a>从其中无所得字为色，<a id="a-F5"></a>法中本无无。<a id="a-F6"></a>是菩萨行般若波罗蜜，<a id="a-F7"></a>视法思惟深入法，<a id="a-F8"></a>是时亦不入痛痒、<a id="a-F9"></a>思想、<a id="a-FA"></a>生死、<a id="a-FB"></a>识。<a id="a-FC"></a>何以故？<a id="a-FD"></a>识无所生为非识故，<a id="a-FE"></a>亦不出识中，<a id="a-FF"></a>亦不入识中，<a id="a-FG"></a>法中计了无所有。<a id="a-FH"></a>”</p>
  <p id="aFI">舍利弗谓须菩提：<a id="a-FJ"></a>“我听须菩提所说法中事，<a id="a-FK"></a>如是菩萨无所出生。<a id="a-FL"></a>设菩萨无所出生者，<a id="a-FM"></a>菩萨用何等故，<a id="a-FN"></a>慊苦行菩萨道？<a id="a-FO"></a>设用十方天下人故，<a id="a-FP"></a>何能忍是慊苦？<a id="a-FQ"></a>”</p>
  <p id="aFR">须菩提语舍利弗：<a id="a-FS"></a>“我亦不使菩萨忍是慊苦也。<a id="a-FT"></a>行菩萨之道者，<a id="a-FU"></a>菩萨自念：<a id="a-FV"></a>‘我不录是慊苦行。<a id="a-FW"></a>’何以故？<a id="a-FX"></a>菩萨心不当作是念言‘我忍慊苦心’，<a id="a-FY"></a>未曾有念，<a id="a-FZ"></a>是不当作是念。<a id="a-Fa"></a>为用不可计阿僧祇人故，<a id="a-Fb"></a>欲令安隐，<a id="a-Fc"></a>念之如父，<a id="a-Fd"></a>念之如母，<a id="a-Fe"></a>念之如子，<a id="a-Ff"></a>念之如身无异，<a id="a-Fg"></a>常当慈念之，<a id="a-Fh"></a>菩萨当作是持心，<a id="a-Fi"></a>一切菩萨不见，<a id="a-Fj"></a>亦不知处，<a id="a-Fk"></a>如是内法、<a id="a-Fl"></a>外法，<a id="a-Fm"></a>当作是念，<a id="a-Fn"></a>当作是行，<a id="a-Fo"></a>菩萨作是行不为忍慊苦。<a id="a-Fp"></a>舍利弗，<a id="a-Fq"></a>设使如是所语，<a id="a-Fr"></a>菩萨不见出生，<a id="a-Fs"></a>菩萨为无所出生。<a id="a-Ft"></a>”</p>
  <p id="aFu">舍利弗谓须菩提：<a id="a-Fv"></a>“设使菩萨无所出生，<a id="a-Fw"></a>萨芸若亦无所出生。<a id="a-Fx"></a>”</p>
  <p id="aFy">须菩提言：<a id="a-Fz"></a>“如是萨芸若无所出生。<a id="a-G0"></a>”</p>
  <p id="aG1">舍利弗谓须菩提：<a id="a-G2"></a>“设使菩萨如是所语，<a id="a-G3"></a>菩萨不见出生，<a id="a-G4"></a>菩萨为无所出生。<a id="a-G5"></a>”</p>
  <p id="aG6">舍利弗谓须菩提：<a id="a-G7"></a>“设使菩萨无所出生，<a id="a-G8"></a>萨芸若亦无所出生。<a id="a-G9"></a>”</p>
  <p id="aGA">须菩提言：<a id="a-GB"></a>“如是萨芸若无所出生。<a id="a-GC"></a>”</p>
  <p id="aGD">舍利弗谓须菩提：<a id="a-GE"></a>“设使萨芸若无所出生，<a id="a-GF"></a>悉逮得禅亦无所生。<a id="a-GG"></a>”</p>
  <p id="aGH">须菩提言：<a id="a-GI"></a>“如是悉逮得禅亦无所生。<a id="a-GJ"></a>”</p>
  <p id="aGK">舍利弗谓须菩提：<a id="a-GL"></a>“是中菩萨无所生；<a id="a-GM"></a>菩萨为无所生，<a id="a-GN"></a>萨芸若亦无所生；<a id="a-GO"></a>萨芸若法为无所生，<a id="a-GP"></a>悉逮得禅具足亦无所生；<a id="a-GQ"></a>悉逮得禅法亦无所生，<a id="a-GR"></a>是为无所逮得菩萨，<a id="a-GS"></a>为无所逮得萨芸若。<a id="a-GT"></a>”</p>
  <p id="aGU">须菩提言：<a id="a-GV"></a>“无所生法逮得无所生，<a id="a-GW"></a>亦无所生法逮得，<a id="a-GX"></a>亦无无无所生逮得。<a id="a-GY"></a>”</p>
  <p id="aGZ">舍利弗谓须菩提：<a id="a-Ga"></a>“设使无无无所生逮得无所生法，<a id="a-Gb"></a>是故无所生逮法。<a id="a-Gc"></a>”</p>
  <p id="aGd">须菩提言：<a id="a-Ge"></a>“设使无所生法生，<a id="a-Gf"></a>复无无所生，<a id="a-Gg"></a>是故无所生逮得。<a id="a-Gh"></a>”</p>
  <p id="aGi">舍利弗谓须菩提：<a id="a-Gj"></a>“设使，<a id="a-Gk"></a>须菩提，<a id="a-Gl"></a>无所生，<a id="a-Gm"></a>无无所生，<a id="a-Gn"></a>是故无所生，<a id="a-Go"></a>须菩提，<a id="a-Gp"></a>无所生。<a id="a-Gq"></a>”</p>
  <p id="aGr">须菩提语舍利弗：<a id="a-Gs"></a>“无所生，<a id="a-Gt"></a>无所生乐闻。<a id="a-Gu"></a>舍利弗，<a id="a-Gv"></a>无所生乐，<a id="a-Gw"></a>是故为乐。<a id="a-Gx"></a>”</p>
  <p id="aGy">须菩提语舍利弗：<a id="a-Gz"></a>“无所生闻，<a id="a-H0"></a>是为闻。<a id="a-H1"></a>”</p>
  <p id="aH2">舍利弗谓须菩提：<a id="a-H3"></a>“闻是语。<a id="a-H4"></a>”</p>
  <p id="aH5">须菩提语舍利弗：<a id="a-H6"></a>“无无所语，<a id="a-H7"></a>是为语无所语，<a id="a-H8"></a>是为乐无所乐，<a id="a-H9"></a>是故语，<a id="a-HA"></a>是故乐。<a id="a-HB"></a>”</p>
  <p id="aHC">舍利弗言：<a id="a-HD"></a>“善哉！<a id="a-HE"></a>须菩提，<a id="a-HF"></a>于法中第一尊。<a id="a-HG"></a>何以故？<a id="a-HH"></a>如尊者须菩提，<a id="a-HI"></a>随所问则报。<a id="a-HJ"></a>”</p>
  <p id="aHK">须菩提谓舍利弗：<a id="a-HL"></a>“佛弟子所说法，<a id="a-HM"></a>十方亦不知所化来，<a id="a-HN"></a>时随所问则解。<a id="a-HO"></a>何以故？<a id="a-HP"></a>十方法亦不知所从生。<a id="a-HQ"></a>”</p>
  <p id="aHR">舍利弗言：<a id="a-HS"></a>“善哉！<a id="a-HT"></a>须菩提，<a id="a-HU"></a>从何所法中度菩萨？<a id="a-HV"></a>”</p>
  <p id="aHW">须菩提言：<a id="a-HX"></a>“从般若波罗蜜中生。<a id="a-HY"></a>说是法时，<a id="a-HZ"></a>若读时，<a id="a-Ha"></a>菩萨信不疑。<a id="a-Hb"></a>菩萨当知之，<a id="a-Hc"></a>有随是法不增，<a id="a-Hd"></a>不随是法不减。<a id="a-He"></a>”</p>
  <p id="aHf">舍利弗谓须菩提：<a id="a-Hg"></a>“随是法亦不增，<a id="a-Hh"></a>不随是法亦不减，<a id="a-Hi"></a>随法教一切人，<a id="a-Hj"></a>随法者不失一切人，<a id="a-Hk"></a>皆使得菩萨摩诃萨。<a id="a-Hl"></a>何以故？<a id="a-Hm"></a>一切人悉学法，<a id="a-Hn"></a>其法续如故。<a id="a-Ho"></a>”</p>
  <p id="aHp">须菩提言：<a id="a-Hq"></a>“善哉！<a id="a-Hr"></a>舍利弗，<a id="a-Hs"></a>所解法，<a id="a-Ht"></a>如舍利弗言无异。<a id="a-Hu"></a>何以故？<a id="a-Hv"></a>人身当谛念，<a id="a-Hw"></a>当作是了知，<a id="a-Hx"></a>人身若干种空，<a id="a-Hy"></a>其念亦若干种空。<a id="a-Hz"></a>当了知，<a id="a-I0"></a>是人身难了知，<a id="a-I1"></a>所念亦难了知。<a id="a-I2"></a>舍利弗，<a id="a-I3"></a>菩萨当作是学，<a id="a-I4"></a>当作是行。<a id="a-I5"></a>”</p>
  <p data-pb></p>
  <h2 id="aI6">难问品第二</h2>
  <p id="aI7">尔时，<a id="a-I8"></a>释提桓因与四万天子相随俱来共会坐，<a id="a-I9"></a>四天王与天上二万天子相随来共会坐，<a id="a-IA"></a>梵迦夷天与万天子相随来共会坐，<a id="a-IB"></a>梵多会天与五千天子相随来共会坐。<a id="a-IC"></a>诸天子宿命有德，<a id="a-ID"></a>光明巍巍，<a id="a-IE"></a>持佛威神持佛力，<a id="a-IF"></a>诸天子光明彻照。</p>
  <p id="aIG">释提桓因白须菩提言：<a id="a-IH"></a>“贤者须菩提！<a id="a-II"></a>是若干千万天子大会，<a id="a-IJ"></a>欲听须菩提说般若波罗蜜，<a id="a-IK"></a>云何菩萨于般若波罗蜜中住？<a id="a-IL"></a>”</p>
  <p id="aIM">须菩提语释提桓因言：<a id="a-IN"></a>“拘翼，<a id="a-IO"></a>是若干千万天子乐者听我当说。<a id="a-IP"></a>”</p>
  <p id="aIQ">须菩提持佛威神，<a id="a-IR"></a>持佛力，<a id="a-IS"></a>广为诸天子说般若波罗蜜：<a id="a-IT"></a>“何所天子未行菩萨道，<a id="a-IU"></a>其未行者，<a id="a-IV"></a>今皆当行。<a id="a-IW"></a>以得须陀洹道，<a id="a-IX"></a>不可复得菩萨道。<a id="a-IY"></a>何以故？<a id="a-IZ"></a>闭塞生死道故。<a id="a-Ia"></a>正使是辈行菩萨道者，<a id="a-Ib"></a>我代其喜，<a id="a-Ic"></a>我终不断功德法，<a id="a-Id"></a>我使欲取中正尊法，<a id="a-Ie"></a>正欲使上佛。<a id="a-If"></a>”</p>
  <p id="aIg">佛言：<a id="a-Ih"></a>“善哉！<a id="a-Ii"></a>须菩提，<a id="a-Ij"></a>劝乐诸菩萨学乃尔。<a id="a-Ik"></a>”</p>
  <p id="aIl">须菩提白佛言：<a id="a-Im"></a>“须菩提当报恩，<a id="a-In"></a>不得不报恩。<a id="a-Io"></a>何以故？<a id="a-Ip"></a>过去时怛萨阿竭阿罗诃三耶三佛，<a id="a-Iq"></a>皆使诸弟子为诸菩萨说般若波罗蜜，<a id="a-Ir"></a>怛萨阿竭时亦在其中学，<a id="a-Is"></a>如是法中令自致作佛，<a id="a-It"></a>用是故，<a id="a-Iu"></a>当报佛恩。<a id="a-Iv"></a>我亦复作是说般若波罗蜜，<a id="a-Iw"></a>菩萨亦当复受菩萨法，<a id="a-Ix"></a>我复劝乐。<a id="a-Iy"></a>我皆受已，<a id="a-Iz"></a>皆劝乐已，<a id="a-J0"></a>菩萨疾逮作佛。<a id="a-J1"></a>”</p>
  <p id="aJ2">须菩提言：<a id="a-J3"></a>“拘翼，<a id="a-J4"></a>当所问者听所问，<a id="a-J5"></a>菩萨云何住般若波罗蜜中？<a id="a-J6"></a>持空法，<a id="a-J7"></a>菩萨于般若波罗蜜中住。</p>
  <p id="aJ8">“拘翼，<a id="a-J9"></a>菩萨摩诃萨、<a id="a-JA"></a>摩诃僧那僧涅、<a id="a-JB"></a>摩诃衍三拔致，<a id="a-JC"></a>色不当于中住，<a id="a-JD"></a>痛痒、<a id="a-JE"></a>思想、<a id="a-JF"></a>生死、<a id="a-JG"></a>识不当于中住，<a id="a-JH"></a>须陀洹不当于中住，<a id="a-JI"></a>斯陀含不当于中住，<a id="a-JJ"></a>阿那含不当于中住，<a id="a-JK"></a>阿罗汉不当于中住，<a id="a-JL"></a>辟支佛不当于中住，<a id="a-JM"></a>佛不当于中住。</p>
  <p id="aJN">“有色、<a id="a-JO"></a>无色不当于中住，<a id="a-JP"></a>有痛痒思想生死识、<a id="a-JQ"></a>无痛痒思想生死识不当于中住，<a id="a-JR"></a>有须陀洹、<a id="a-JS"></a>无须陀洹不当于中住，<a id="a-JT"></a>有斯陀含、<a id="a-JU"></a>无斯陀含不当于中住，<a id="a-JV"></a>有阿那含、<a id="a-JW"></a>无阿那含不当于中住，<a id="a-JX"></a>有阿罗汉、<a id="a-JY"></a>无阿罗汉不当于中住，<a id="a-JZ"></a>有辟支佛、<a id="a-Ja"></a>无辟支佛不当于中住，<a id="a-Jb"></a>有佛、<a id="a-Jc"></a>无佛不当于中住。</p>
  <p id="aJd">“色无无常不当于中住，<a id="a-Je"></a>痛痒、<a id="a-Jf"></a>思想、<a id="a-Jg"></a>生死、<a id="a-Jh"></a>识无无常不当于中住。</p>
  <p id="aJi">“色若苦、<a id="a-Jj"></a>若乐不当于中住，<a id="a-Jk"></a>痛痒、<a id="a-Jl"></a>思想、<a id="a-Jm"></a>生死、<a id="a-Jn"></a>识若苦、<a id="a-Jo"></a>若乐不当于中住；<a id="a-Jp"></a>色若好、<a id="a-Jq"></a>若丑不当于中住，<a id="a-Jr"></a>痛痒、<a id="a-Js"></a>思想、<a id="a-Jt"></a>生死、<a id="a-Ju"></a>识若好、<a id="a-Jv"></a>若丑不当于中住。</p>
  <p id="aJw">“色我所、<a id="a-Jx"></a>非我所不当于中住，<a id="a-Jy"></a>痛痒、<a id="a-Jz"></a>思想、<a id="a-K0"></a>生死、<a id="a-K1"></a>识我所、<a id="a-K2"></a>非我所不当于中住。</p>
  <p id="aK3">“须陀洹道不动成就不当于中住，<a id="a-K4"></a>须陀洹道成已不当于中住。<a id="a-K5"></a>何以故？<a id="a-K6"></a>须陀洹道七死七生便度去，<a id="a-K7"></a>是故须陀洹道不当于中住。</p>
  <p id="aK8">“斯陀含道不动成就不当于中住，<a id="a-K9"></a>斯陀含道成已不当于中住。<a id="a-KA"></a>何以故？<a id="a-KB"></a>斯陀含道一死一生便度去，<a id="a-KC"></a>是故斯陀含道不当于中住。</p>
  <p id="aKD">“阿那含道不动成就不当于中住，<a id="a-KE"></a>阿那含道成已不当于中住。<a id="a-KF"></a>何以故？<a id="a-KG"></a>阿那含道成已，<a id="a-KH"></a>便于天上般泥洹，<a id="a-KI"></a>是故阿那含道不当于中住。</p>
  <p id="aKJ">“阿罗汉道不动成就不当于中住，<a id="a-KK"></a>阿罗汉道成已不当于中住。<a id="a-KL"></a>何以故？<a id="a-KM"></a>阿罗汉道成已，<a id="a-KN"></a>便尽是间无处所，<a id="a-KO"></a>于泥洹中般泥洹，<a id="a-KP"></a>是故阿罗汉道不当于中住。</p>
  <p id="aKQ">“辟支佛道不动成就不当于中住。<a id="a-KR"></a>何以故？<a id="a-KS"></a>辟支佛道成已，<a id="a-KT"></a>过阿罗汉道不能及佛道，<a id="a-KU"></a>便中道般泥洹，<a id="a-KV"></a>是故辟支佛道不当于中住。</p>
  <p id="aKW">“佛道不当于中住。<a id="a-KX"></a>何以故？<a id="a-KY"></a>用不可计阿僧祇人故。<a id="a-KZ"></a>作功德以不可计阿僧祇人，<a id="a-Ka"></a>我皆当令般泥洹正于佛中住，<a id="a-Kb"></a>是故佛道不当于中住。<a id="a-Kc"></a>”</p>
  <p id="aKd">舍利弗心念言：<a id="a-Ke"></a>“佛当云何住？<a id="a-Kf"></a>”</p>
  <p id="aKg">须菩提知舍利弗心所念，<a id="a-Kh"></a>便问舍利弗言：<a id="a-Ki"></a>“云何佛在何所住？<a id="a-Kj"></a>”</p>
  <p id="aKk">舍利弗谓须菩提：<a id="a-Kl"></a>“佛无所住。<a id="a-Km"></a>怛萨阿竭阿罗呵三耶三佛，<a id="a-Kn"></a>心无所住止，<a id="a-Ko"></a>不在动处止，<a id="a-Kp"></a>亦无动处止。<a id="a-Kq"></a>”</p>
  <p id="aKr">须菩提言：<a id="a-Ks"></a>“如是，<a id="a-Kt"></a>如是，<a id="a-Ku"></a>菩萨当作是学，<a id="a-Kv"></a>如怛萨阿竭阿罗呵三耶三佛住亦不可住，<a id="a-Kw"></a>当作是住，<a id="a-Kx"></a>学无所住。<a id="a-Ky"></a>”</p>
  <p id="aKz">是时，<a id="a-L0"></a>诸天子心中作是念：<a id="a-L1"></a>“诸阅叉辈尚可知所念，<a id="a-L2"></a>阅叉若大若小所语悉可了知，<a id="a-L3"></a>尊者须菩提所语了不可知。<a id="a-L4"></a>”</p>
  <p id="aL5">须菩提知诸天子心中所念，<a id="a-L6"></a>谓诸天子言：<a id="a-L7"></a>“是语难了，<a id="a-L8"></a>亦不可闻，<a id="a-L9"></a>亦不可知。<a id="a-LA"></a>”</p>
  <p id="aLB">诸天子心中复作是念：<a id="a-LC"></a>“是语当解！<a id="a-LD"></a>今尊者须菩提深入深知。<a id="a-LE"></a>”</p>
  <p id="aLF">须菩提复知诸天子心中所念，<a id="a-LG"></a>语诸天子言：<a id="a-LH"></a>“已得须陀洹道证，<a id="a-LI"></a>若于中住，<a id="a-LJ"></a>不乐因出去；<a id="a-LK"></a>已得斯陀含道证，<a id="a-LL"></a>若于中住，<a id="a-LM"></a>不乐因去；<a id="a-LN"></a>以得阿那含道证，<a id="a-LO"></a>若于中住，<a id="a-LP"></a>不乐因去；<a id="a-LQ"></a>已得阿罗汉道证，<a id="a-LR"></a>若于中住，<a id="a-LS"></a>不乐因去；<a id="a-LT"></a>已得辟支佛道证，<a id="a-LU"></a>若于中住，<a id="a-LV"></a>不乐因去；<a id="a-LW"></a>以得佛道证，<a id="a-LX"></a>若于中住，<a id="a-LY"></a>不乐因去。<a id="a-LZ"></a>”</p>
  <p id="aLa">诸天子心中复作是念：<a id="a-Lb"></a>“尊者须菩提所说乃尔，<a id="a-Lc"></a>当复于何所更索法师如须菩提言者？<a id="a-Ld"></a>”</p>
  <p id="aLe">须菩提知诸天子心中所念，<a id="a-Lf"></a>语诸天子言：<a id="a-Lg"></a>“法师如幻，<a id="a-Lh"></a>欲从我闻法，<a id="a-Li"></a>亦无所闻，<a id="a-Lj"></a>亦不作证。<a id="a-Lk"></a>”</p>
  <p id="aLl">诸天子心中复作是念：<a id="a-Lm"></a>“云何法作是？<a id="a-Ln"></a>闻人如是？<a id="a-Lo"></a>”</p>
  <p id="aLp">须菩提知诸天子心中复作是念，<a id="a-Lq"></a>语诸天子言：<a id="a-Lr"></a>“幻如人，<a id="a-Ls"></a>人如幻乎！<a id="a-Lt"></a>我呼须陀洹、<a id="a-Lu"></a>斯陀含、<a id="a-Lv"></a>阿那含、<a id="a-Lw"></a>阿罗汉、<a id="a-Lx"></a>辟支佛道悉如幻，<a id="a-Ly"></a>正使佛道，<a id="a-Lz"></a>我呼亦如幻。<a id="a-M0"></a>”</p>
  <p id="aM1">诸天子语须菩提：<a id="a-M2"></a>“乃至佛道亦复呼如幻？<a id="a-M3"></a>”</p>
  <p id="aM4">须菩提言：<a id="a-M5"></a>“乃至泥洹亦复如幻。<a id="a-M6"></a>”</p>
  <p id="aM7">诸天子问须菩提：<a id="a-M8"></a>“乃至泥洹，<a id="a-M9"></a>泥洹及泥洹亦复如幻？<a id="a-MA"></a>”</p>
  <p id="aMB">须菩提语诸天子：<a id="a-MC"></a>“设复有法出于泥洹，<a id="a-MD"></a>亦复如幻。<a id="a-ME"></a>何以故？<a id="a-MF"></a>幻人、<a id="a-MG"></a>泥洹，<a id="a-MH"></a>赐如空无所有。<a id="a-MI"></a>”</p>
  <p id="aMJ">舍利弗、<a id="a-MK"></a>邠祁文陀罗弗、<a id="a-ML"></a>摩诃拘私、<a id="a-MM"></a>摩诃迦旃延问须菩提：<a id="a-MN"></a>“何等为般若波罗蜜相？<a id="a-MO"></a>从何等法中出？<a id="a-MP"></a>”</p>
  <p id="aMQ">须菩提报言：<a id="a-MR"></a>“从是法中出阿惟越致菩萨，<a id="a-MS"></a>是为般若波罗蜜相。<a id="a-MT"></a>如是诸弟子闻法，<a id="a-MU"></a>悉具足疾成阿罗汉。<a id="a-MV"></a>”</p>
  <p id="aMW">须菩提言：<a id="a-MX"></a>“般若波罗蜜中说相如是，<a id="a-MY"></a>从法中无所出。<a id="a-MZ"></a>何以故？<a id="a-Ma"></a>法中无所有、<a id="a-Mb"></a>无所闻、<a id="a-Mc"></a>无所得。<a id="a-Md"></a>如法比丘，<a id="a-Me"></a>无所闻法，<a id="a-Mf"></a>无所得法，<a id="a-Mg"></a>从是法中无所受。<a id="a-Mh"></a>”</p>
  <p id="aMi">释提桓因心念言：<a id="a-Mj"></a>“尊者须菩提所说为雨法宝，<a id="a-Mk"></a>我宁可作华，<a id="a-Ml"></a>持散尊者须菩提上。<a id="a-Mm"></a>”释提桓因则化作华散须菩提上。</p>
  <p id="aMn">须菩提心则了知，<a id="a-Mo"></a>言：<a id="a-Mp"></a>“是华不出忉利天上，<a id="a-Mq"></a>我曾见是华。<a id="a-Mr"></a>是华所出生散我上者，<a id="a-Ms"></a>化作耳，<a id="a-Mt"></a>化成耳！<a id="a-Mu"></a>此华化华，<a id="a-Mv"></a>亦不从树出，<a id="a-Mw"></a>释提桓因所作华，<a id="a-Mx"></a>用散我上者，<a id="a-My"></a>从心树出，<a id="a-Mz"></a>不从树生也。<a id="a-N0"></a>”</p>
  <p id="aN1">释提桓因谓须菩提言：<a id="a-N2"></a>“此华无所从出生，<a id="a-N3"></a>尊者须菩提，<a id="a-N4"></a>不从心树出。<a id="a-N5"></a>”</p>
  <p id="aN6">须菩提言：<a id="a-N7"></a>“拘翼说言，<a id="a-N8"></a>是华无所从出生，<a id="a-N9"></a>亦不从心树出，<a id="a-NA"></a>为非华。<a id="a-NB"></a>”</p>
  <p id="aNC">释提桓因言：<a id="a-ND"></a>“尊者须菩提深知说，<a id="a-NE"></a>不增不减作是说法。<a id="a-NF"></a>如尊者须菩提教也，<a id="a-NG"></a>菩萨当作是学。<a id="a-NH"></a>”</p>
  <p id="aNI">须菩提语释提桓因：<a id="a-NJ"></a>“拘翼，<a id="a-NK"></a>是语无有异，<a id="a-NL"></a>菩萨当作是学入法中。<a id="a-NM"></a>菩萨作是学者，<a id="a-NN"></a>为不学须陀洹、<a id="a-NO"></a>斯陀含、<a id="a-NP"></a>陀那含、<a id="a-NQ"></a>阿罗汉、<a id="a-NR"></a>辟支佛道，<a id="a-NS"></a>为学佛道，<a id="a-NT"></a>为学萨芸若道；<a id="a-NU"></a>作是学者，<a id="a-NV"></a>为学不可计阿僧祇经卷，<a id="a-NW"></a>不生色学，<a id="a-NX"></a>不生痛痒、<a id="a-NY"></a>思想、<a id="a-NZ"></a>生死、<a id="a-Na"></a>识学，<a id="a-Nb"></a>不学受余法，<a id="a-Nc"></a>亦不学受，<a id="a-Nd"></a>亦不学失，<a id="a-Ne"></a>不学失为学萨芸若，<a id="a-Nf"></a>为出萨芸若。<a id="a-Ng"></a>”</p>
  <p id="aNh">舍利弗谓须菩提：<a id="a-Ni"></a>“学是学，<a id="a-Nj"></a>亦不受，<a id="a-Nk"></a>亦不失，<a id="a-Nl"></a>为学萨芸若，<a id="a-Nm"></a>为出萨芸若。<a id="a-Nn"></a>”</p>
  <p id="aNo">须菩提言：<a id="a-Np"></a>“如是，<a id="a-Nq"></a>舍利弗，<a id="a-Nr"></a>作是学，<a id="a-Ns"></a>亦不受，<a id="a-Nt"></a>亦不失，<a id="a-Nu"></a>学是为学萨芸若，<a id="a-Nv"></a>为出萨芸若。<a id="a-Nw"></a>”</p>
  <p id="aNx">释提桓因问舍利弗：<a id="a-Ny"></a>“般若波罗蜜菩萨当云何行？<a id="a-Nz"></a>”</p>
  <p id="aO0">舍利弗言：<a id="a-O1"></a>“当问尊者须菩提。<a id="a-O2"></a>”</p>
  <p id="aO3">释提桓因问尊者须菩提：<a id="a-O4"></a>“持何威神恩当学知？<a id="a-O5"></a>”</p>
  <p id="aO6">须菩提言：<a id="a-O7"></a>“持佛威神恩当学知。<a id="a-O8"></a>拘翼，<a id="a-O9"></a>所问般若波罗蜜菩萨云何行？<a id="a-OA"></a>亦不可从色中行，<a id="a-OB"></a>亦不可离色行，<a id="a-OC"></a>亦不可从痛痒、<a id="a-OD"></a>思想、<a id="a-OE"></a>生死、<a id="a-OF"></a>识中行，<a id="a-OG"></a>亦不可离痛痒、<a id="a-OH"></a>思想、<a id="a-OI"></a>生死、<a id="a-OJ"></a>识行。<a id="a-OK"></a>何以故？<a id="a-OL"></a>般若波罗蜜亦非痛痒、<a id="a-OM"></a>思想、<a id="a-ON"></a>生死、<a id="a-OO"></a>识，<a id="a-OP"></a>般若波罗蜜亦不离色，<a id="a-OQ"></a>亦不离痛痒、<a id="a-OR"></a>思想、<a id="a-OS"></a>生死、<a id="a-OT"></a>识。<a id="a-OU"></a>”</p>
  <p id="aOV">释提桓因言：<a id="a-OW"></a>“摩诃波罗蜜，<a id="a-OX"></a>无有边，<a id="a-OY"></a>无有底波罗蜜云何？<a id="a-OZ"></a>”</p>
  <p id="aOa">须菩提言：<a id="a-Ob"></a>“拘翼，<a id="a-Oc"></a>摩诃波罗蜜，<a id="a-Od"></a>无有边波罗蜜，<a id="a-Oe"></a>无有底波罗蜜。<a id="a-Of"></a>摩诃波罗蜜了不可得，<a id="a-Og"></a>无有边波罗蜜了不可见，<a id="a-Oh"></a>无有底波罗蜜了不可得底。<a id="a-Oi"></a>人无底，<a id="a-Oj"></a>复无无底，<a id="a-Ok"></a>无底复无无底；<a id="a-Ol"></a>波罗蜜等无底，<a id="a-Om"></a>复无无底，<a id="a-On"></a>波罗蜜无底复无无底，<a id="a-Oo"></a>亦无有中边，<a id="a-Op"></a>亦无有本端，<a id="a-Oq"></a>了不可量，<a id="a-Or"></a>了不可逮知。<a id="a-Os"></a>拘翼，<a id="a-Ot"></a>从法中底、<a id="a-Ou"></a>波罗蜜底无底复无无底。<a id="a-Ov"></a>复次，<a id="a-Ow"></a>拘翼，<a id="a-Ox"></a>法无底复无端，<a id="a-Oy"></a>底无有中边，<a id="a-Oz"></a>无有尽时，<a id="a-P0"></a>底索无底，<a id="a-P1"></a>复无无底波罗蜜。<a id="a-P2"></a>”</p>
  <p id="aP3">释提桓因言：<a id="a-P4"></a>“云何，<a id="a-P5"></a>尊者须菩提，<a id="a-P6"></a>何以故人无底、<a id="a-P7"></a>波罗蜜无底？<a id="a-P8"></a>”</p>
  <p id="aP9">须菩提谓释提桓因：<a id="a-PA"></a>“是事都卢不可计，<a id="a-PB"></a>正使计倍复倍，<a id="a-PC"></a>人无底，<a id="a-PD"></a>波罗蜜无底。<a id="a-PE"></a>”</p>
  <p id="aPF">释提桓因言：<a id="a-PG"></a>“何缘尔人无底、<a id="a-PH"></a>波罗蜜无底？<a id="a-PI"></a>”</p>
  <p id="aPJ">须菩提言：<a id="a-PK"></a>“于拘翼意云何？<a id="a-PL"></a>何所法中作是教人本所生？<a id="a-PM"></a>”</p>
  <p id="aPN">释提桓因言：<a id="a-PO"></a>“无有法作是教者，<a id="a-PP"></a>亦无法作是教住置。<a id="a-PQ"></a>设使有出者但字耳，<a id="a-PR"></a>设有住止者但字耳，<a id="a-PS"></a>但以字字著言耳；<a id="a-PT"></a>有所住止处但字耳，<a id="a-PU"></a>了无所有，<a id="a-PV"></a>但以字字著言耳。<a id="a-PW"></a>人复人所，<a id="a-PX"></a>本末空无所有。<a id="a-PY"></a>”</p>
  <p id="aPZ">须菩提言：<a id="a-Pa"></a>“于拘翼意云何？<a id="a-Pb"></a>人可得见不？<a id="a-Pc"></a>”</p>
  <p id="aPd">释提桓因言：<a id="a-Pe"></a>“人不可得见。<a id="a-Pf"></a>”</p>
  <p id="aPg">须菩提言：<a id="a-Ph"></a>“拘翼，<a id="a-Pi"></a>何所有作意者？<a id="a-Pj"></a>何所人底？<a id="a-Pk"></a>正使怛萨阿竭阿罗呵三耶三佛，<a id="a-Pl"></a>寿如恒边沙劫尽度人，<a id="a-Pm"></a>人展转自相度，<a id="a-Pn"></a>其所生者，<a id="a-Po"></a>宁有断绝时不？<a id="a-Pp"></a>”</p>
  <p id="aPq">释提桓因言：<a id="a-Pr"></a>“无有断绝时。<a id="a-Ps"></a>何以故？<a id="a-Pt"></a>人无有尽时。<a id="a-Pu"></a>”</p>
  <p id="aPv">须菩提言：<a id="a-Pw"></a>“人无有底，<a id="a-Px"></a>般若波罗蜜无底，<a id="a-Py"></a>菩萨学当作是了，<a id="a-Pz"></a>当作是知，<a id="a-Q0"></a>行般若波罗蜜法如是。<a id="a-Q1"></a>”</p>
 </body>
</html>