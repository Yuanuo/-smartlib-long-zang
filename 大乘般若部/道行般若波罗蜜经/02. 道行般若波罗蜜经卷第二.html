<!doctype html>
<html id="z3IBTBLB4" data-ver="2053">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第二</h1>
  <h2 id="a2">功德品第三</h2>
  <p id="a3">尔时，<a id="a-4"></a>诸因坻天、<a id="a-5"></a>诸梵天、<a id="a-6"></a>诸波耶和提天、<a id="a-7"></a>诸伊沙天、<a id="a-8"></a>诸那提乾天，<a id="a-9"></a>同时三反作是称誉法：<a id="a-A"></a>“贤者须菩提所说法甚深！<a id="a-B"></a>怛萨阿竭皆从是生。<a id="a-C"></a>其有闻者，<a id="a-D"></a>若讽诵读有行者，<a id="a-E"></a>我辈恭敬视如怛萨阿竭，<a id="a-F"></a>我辈恭敬视菩萨摩诃萨持般若波罗蜜者。<a id="a-G"></a>”</p>
  <p id="aH">佛语诸天人：<a id="a-I"></a>“如是，<a id="a-J"></a>如是，<a id="a-K"></a>昔我于提和竭罗佛前，<a id="a-L"></a>逮得般若波罗蜜，<a id="a-M"></a>我便为提和竭罗佛所受决言：<a id="a-N"></a>‘却后若当为人中之导，<a id="a-O"></a>悉当逮佛智慧。<a id="a-P"></a>却后无数阿僧祇劫，<a id="a-Q"></a>汝当作佛，<a id="a-R"></a>号字释迦文，<a id="a-S"></a>天上天下于中最尊，<a id="a-T"></a>安定世间法极明，<a id="a-U"></a>号曰为佛。<a id="a-V"></a>’”</p>
  <p id="aW">诸天人同时白佛言：<a id="a-X"></a>“甚善！<a id="a-Y"></a>菩萨摩诃萨，<a id="a-Z"></a>天中天，<a id="a-a"></a>行般若波罗蜜自致到萨芸若。<a id="a-b"></a>”</p>
  <p id="ac">尔时，<a id="a-d"></a>佛在众会中央诸天中坐，<a id="a-e"></a>佛告比丘、<a id="a-f"></a>比丘尼、<a id="a-g"></a>优婆塞、<a id="a-h"></a>优婆夷：<a id="a-i"></a>“今四部为证，<a id="a-j"></a>欲天、<a id="a-k"></a>梵天、<a id="a-l"></a>阿会亘修天皆证知。<a id="a-m"></a>”</p>
  <p id="an">佛语释提桓因：<a id="a-o"></a>“若有善男子、<a id="a-p"></a>善女人，<a id="a-q"></a>其有学般若波罗蜜者，<a id="a-r"></a>其有持者，<a id="a-s"></a>其有诵者，<a id="a-t"></a>是善男子、<a id="a-u"></a>善女人，<a id="a-v"></a>魔若魔天终不能得其便。<a id="a-w"></a>拘翼，<a id="a-x"></a>善男子、<a id="a-y"></a>善女人，<a id="a-z"></a>若人、<a id="a-10"></a>若非人终不能得其便。<a id="a-11"></a>拘翼，<a id="a-12"></a>善男子、<a id="a-13"></a>善女人不得横死。<a id="a-14"></a>拘翼，<a id="a-15"></a>忉利天上诸天人，<a id="a-16"></a>其有行佛道者，<a id="a-17"></a>未得般若波罗蜜，<a id="a-18"></a>未学者，<a id="a-19"></a>未诵者，<a id="a-1A"></a>是辈天人皆往到善男子、<a id="a-1B"></a>善女人所。<a id="a-1C"></a>拘翼，<a id="a-1D"></a>善男子、<a id="a-1E"></a>善女人学般若波罗蜜者、<a id="a-1F"></a>持者、<a id="a-1G"></a>诵者，<a id="a-1H"></a>若于空闲处，<a id="a-1I"></a>若于僻隈处，<a id="a-1J"></a>亦不恐，<a id="a-1K"></a>亦不怖，<a id="a-1L"></a>亦不畏。<a id="a-1M"></a>”</p>
  <p id="a1N">四天王白佛言：<a id="a-1O"></a>“我辈自共护是善男子、<a id="a-1P"></a>善女人学般若波罗蜜者、<a id="a-1Q"></a>持者、<a id="a-1R"></a>诵者。<a id="a-1S"></a>”</p>
  <p id="a1T">梵摩三钵天及梵天诸天人俱白佛言：<a id="a-1U"></a>“我辈自共护是善男子、<a id="a-1V"></a>善女人学般若波罗蜜者、<a id="a-1W"></a>持者、<a id="a-1X"></a>诵者。<a id="a-1Y"></a>”</p>
  <p id="a1Z">释提桓因白佛言：<a id="a-1a"></a>“我自护是善男子、<a id="a-1b"></a>善女人学般若波罗蜜者、<a id="a-1c"></a>持者、<a id="a-1d"></a>诵者。<a id="a-1e"></a>”</p>
  <p id="a1f">释提桓因复白佛言：<a id="a-1g"></a>“难及也，<a id="a-1h"></a>有学般若波罗蜜者，<a id="a-1i"></a>善男子、<a id="a-1j"></a>善女人心无所动摇。<a id="a-1k"></a>般若波罗蜜其受者，<a id="a-1l"></a>为悉受六波罗蜜。<a id="a-1m"></a>”</p>
  <p id="a1n">佛言：<a id="a-1o"></a>“如是，<a id="a-1p"></a>拘翼，<a id="a-1q"></a>其受般若波罗蜜者，<a id="a-1r"></a>为悉受六波罗蜜。<a id="a-1s"></a>复次，<a id="a-1t"></a>拘翼，<a id="a-1u"></a>般若波罗蜜学者、<a id="a-1v"></a>持者、<a id="a-1w"></a>诵者，<a id="a-1x"></a>善男子、<a id="a-1y"></a>善女人，<a id="a-1z"></a>且听拘翼，<a id="a-20"></a>我说上语亦善，<a id="a-21"></a>中语亦善，<a id="a-22"></a>下语亦善。<a id="a-23"></a>当念听我所说。<a id="a-24"></a>”</p>
  <p id="a25">释提桓因从佛听言受教。</p>
  <p id="a26">佛语释提桓因：<a id="a-27"></a>“我法中有娆者、<a id="a-28"></a>有害者、<a id="a-29"></a>有乱者。<a id="a-2A"></a>欲娆者、<a id="a-2B"></a>欲害者、<a id="a-2C"></a>欲乱者，<a id="a-2D"></a>其人稍稍起恶意欲往来，<a id="a-2E"></a>至中道亡。<a id="a-2F"></a>欲娆者、<a id="a-2G"></a>欲害者、<a id="a-2H"></a>欲乱者，<a id="a-2I"></a>其后所作终不谐。<a id="a-2J"></a>何以故？<a id="a-2K"></a>用是善男子、<a id="a-2L"></a>善女人学般若波罗蜜故、<a id="a-2M"></a>持故、<a id="a-2N"></a>诵故，<a id="a-2O"></a>其人稍稍赍恶意来，<a id="a-2P"></a>至便屈还，<a id="a-2Q"></a>其后所愿终不得。<a id="a-2R"></a>拘翼，<a id="a-2S"></a>善男子、<a id="a-2T"></a>善女人，<a id="a-2U"></a>所作为悉自见，<a id="a-2V"></a>得学般若波罗蜜者、<a id="a-2W"></a>持者、<a id="a-2X"></a>诵者。</p>
  <p id="a2Y">“譬若，<a id="a-2Z"></a>有药，<a id="a-2a"></a>拘翼，<a id="a-2b"></a>名摩蚳，<a id="a-2c"></a>有蛇饥行，<a id="a-2d"></a>索食道逢虫豸，<a id="a-2e"></a>蛇欲啖之，<a id="a-2f"></a>虫行到摩蚳药所，<a id="a-2g"></a>蛇闻药香即走还去。<a id="a-2h"></a>何以故？<a id="a-2i"></a>药力所却蛇毒即歇，<a id="a-2j"></a>药力所压如是。<a id="a-2k"></a>拘翼，<a id="a-2l"></a>善男子、<a id="a-2m"></a>善女人学般若波罗蜜者、<a id="a-2n"></a>持者、<a id="a-2o"></a>诵者，<a id="a-2p"></a>其有欲害者便自消亡，<a id="a-2q"></a>般若波罗蜜威神所却，<a id="a-2r"></a>般若波罗蜜力所压也。<a id="a-2s"></a>”</p>
  <p id="a2t">佛言：<a id="a-2u"></a>“设有谋作者，<a id="a-2v"></a>从所来处，<a id="a-2w"></a>便于彼间，<a id="a-2x"></a>自断坏不复成。<a id="a-2y"></a>四天王皆拥护是善男子、<a id="a-2z"></a>善女人入般若波罗蜜者、<a id="a-30"></a>思惟者，<a id="a-31"></a>自在所为，<a id="a-32"></a>所语如甘露，<a id="a-33"></a>所语不轻，<a id="a-34"></a>嗔恚不生，<a id="a-35"></a>自贡高不生。<a id="a-36"></a>四天王皆护是善男子、<a id="a-37"></a>善女人学般若波罗蜜者、<a id="a-38"></a>持者、<a id="a-39"></a>诵者，<a id="a-3A"></a>所语无有异，<a id="a-3B"></a>所语如甘露，<a id="a-3C"></a>所语不轻，<a id="a-3D"></a>嗔恚不起，<a id="a-3E"></a>自贡高不生。<a id="a-3F"></a>何以故？<a id="a-3G"></a>用学般若波罗蜜故，<a id="a-3H"></a>不受自嗔恚，<a id="a-3I"></a>不受自贡高，<a id="a-3J"></a>不受自可。<a id="a-3K"></a>是善男子、<a id="a-3L"></a>善女人心自生念：<a id="a-3M"></a>‘若有斗诤起，<a id="a-3N"></a>常当身远离，<a id="a-3O"></a>不喜是事。<a id="a-3P"></a>’面自惭自念：<a id="a-3Q"></a>‘是曹恶者不可近。<a id="a-3R"></a>’自念：<a id="a-3S"></a>‘我索佛道，<a id="a-3T"></a>不可随嗔恚语，<a id="a-3U"></a>疾使我逮得好心。<a id="a-3V"></a>’善男子、<a id="a-3W"></a>善女人，<a id="a-3X"></a>所作为悉自见，<a id="a-3Y"></a>善般若波罗蜜学者、<a id="a-3Z"></a>持者、<a id="a-3a"></a>诵者。<a id="a-3b"></a>”</p>
  <p id="a3c">释提桓因白佛言：<a id="a-3d"></a>“般若波罗蜜能过诸恶上去，<a id="a-3e"></a>自在所作，<a id="a-3f"></a>无有与等者。<a id="a-3g"></a>”</p>
  <p id="a3h">佛语释提桓因：<a id="a-3i"></a>“复次，<a id="a-3j"></a>拘翼，<a id="a-3k"></a>善男子、<a id="a-3l"></a>善女人，<a id="a-3m"></a>般若波罗蜜学者、<a id="a-3n"></a>持者、<a id="a-3o"></a>诵者，<a id="a-3p"></a>或当过剧难之中，<a id="a-3q"></a>终不恐不怖，<a id="a-3r"></a>正使入军不被兵。<a id="a-3s"></a>”</p>
  <p id="a3t">佛言：<a id="a-3u"></a>“我所语无有异，<a id="a-3v"></a>拘翼，<a id="a-3w"></a>如佛言无有能害者。<a id="a-3x"></a>善男子、<a id="a-3y"></a>善女人当是时，<a id="a-3z"></a>若诵、<a id="a-40"></a>若持般若波罗蜜若念，<a id="a-41"></a>正使死来至，<a id="a-42"></a>若当于中死，<a id="a-43"></a>若怨家在其中欲共害者，<a id="a-44"></a>如佛所语无有异，<a id="a-45"></a>是善男子、<a id="a-46"></a>善女人终不于中横死。<a id="a-47"></a>正使在其中，<a id="a-48"></a>若有射者，<a id="a-49"></a>若兵向者，<a id="a-4A"></a>终不中其身。<a id="a-4B"></a>何以故？<a id="a-4C"></a>是般若波罗蜜者，<a id="a-4D"></a>极大祝，<a id="a-4E"></a>人中之猛祝！<a id="a-4F"></a>学是祝者，<a id="a-4G"></a>是善男子、<a id="a-4H"></a>善女人不自念恶，<a id="a-4I"></a>亦不念他人恶，<a id="a-4J"></a>都无所念，<a id="a-4K"></a>善为人中之雄，<a id="a-4L"></a>自致作佛。<a id="a-4M"></a>为护人民、<a id="a-4N"></a>蜎飞、<a id="a-4O"></a>蠕动，<a id="a-4P"></a>学是祝者，<a id="a-4Q"></a>疾成佛道也。</p>
  <p id="a4R">“复次，<a id="a-4S"></a>拘翼，<a id="a-4T"></a>般若波罗蜜书已，<a id="a-4U"></a>虽不能学、<a id="a-4V"></a>不能诵者，<a id="a-4W"></a>当持其经卷，<a id="a-4X"></a>若人、<a id="a-4Y"></a>若鬼神不能中害，<a id="a-4Z"></a>其有宿命之罪不可请避。<a id="a-4a"></a>若，<a id="a-4b"></a>拘翼，<a id="a-4c"></a>初得佛之处，<a id="a-4d"></a>四面若有人，<a id="a-4e"></a>直从一面来入，<a id="a-4f"></a>若鬼神、<a id="a-4g"></a>若禽兽无有能害者。<a id="a-4h"></a>若鬼神、<a id="a-4i"></a>若禽兽欲娆人，<a id="a-4j"></a>欲来害人，<a id="a-4k"></a>终不能中。<a id="a-4l"></a>何以故？<a id="a-4m"></a>用佛得道处故。<a id="a-4n"></a>佛威神所护，<a id="a-4o"></a>过去、<a id="a-4p"></a>当来、<a id="a-4q"></a>今现在佛，<a id="a-4r"></a>天中天，<a id="a-4s"></a>皆为人中尊，<a id="a-4t"></a>悉于其中作佛。<a id="a-4u"></a>甫当复出索佛道者，<a id="a-4v"></a>皆当于其中得佛道。<a id="a-4w"></a>若有人入是处者，<a id="a-4x"></a>不恐不怖，<a id="a-4y"></a>无所畏惧。<a id="a-4z"></a>般若波罗蜜者如是，<a id="a-50"></a>般若波罗蜜所止处，<a id="a-51"></a>一切诸天人民、<a id="a-52"></a>阿须伦、<a id="a-53"></a>鬼、<a id="a-54"></a>神、<a id="a-55"></a>龙，<a id="a-56"></a>皆为作礼，<a id="a-57"></a>恭敬护视，<a id="a-58"></a>用是故般若波罗蜜威神所护。<a id="a-59"></a>”</p>
  <p id="a5A">释提桓因白佛言：<a id="a-5B"></a>“若有，<a id="a-5C"></a>天中天，<a id="a-5D"></a>般若波罗蜜书者、<a id="a-5E"></a>持经卷者，<a id="a-5F"></a>自归作礼，<a id="a-5G"></a>承事供养名华、<a id="a-5H"></a>捣香、<a id="a-5I"></a>泽香、<a id="a-5J"></a>杂香、<a id="a-5K"></a>缯彩、<a id="a-5L"></a>华盖、<a id="a-5M"></a>旗幡；<a id="a-5N"></a>若般泥洹后，<a id="a-5O"></a>持佛舍利起塔，<a id="a-5P"></a>自归作礼，<a id="a-5Q"></a>承事供养名华、<a id="a-5R"></a>捣香、<a id="a-5S"></a>泽香、<a id="a-5T"></a>杂香、<a id="a-5U"></a>缯彩、<a id="a-5V"></a>华盖、<a id="a-5W"></a>旗幡。<a id="a-5X"></a>如是其福，<a id="a-5Y"></a>何所为多者？<a id="a-5Z"></a>”</p>
  <p id="a5a">佛言：<a id="a-5b"></a>“我故问汝，<a id="a-5c"></a>拘翼，<a id="a-5d"></a>随所乐报我。<a id="a-5e"></a>云何，<a id="a-5f"></a>拘翼，<a id="a-5g"></a>怛萨阿竭阿罗呵三耶三佛萨芸若成是身出，<a id="a-5h"></a>见怛萨阿竭从何法中学得阿耨多罗三耶三佛？<a id="a-5i"></a>”</p>
  <p id="a5j">释提桓因报佛言：<a id="a-5k"></a>“怛萨阿竭从般若波罗蜜中学得阿耨多罗三耶三佛。<a id="a-5l"></a>”</p>
  <p id="a5m">佛语释提桓因：<a id="a-5n"></a>“不用身舍利，<a id="a-5o"></a>从萨芸若中得佛，<a id="a-5p"></a>怛萨阿竭为出般若波罗蜜中。<a id="a-5q"></a>如是，<a id="a-5r"></a>拘翼，<a id="a-5s"></a>萨芸若身从般若波罗蜜中出。<a id="a-5t"></a>怛萨阿竭阿罗呵三耶三佛萨芸若身，<a id="a-5u"></a>萨芸若身生我作佛身，<a id="a-5v"></a>从萨芸若得作佛身，<a id="a-5w"></a>从萨芸若生我般泥洹后，<a id="a-5x"></a>舍利供养如故。<a id="a-5y"></a>若有，<a id="a-5z"></a>拘翼，<a id="a-60"></a>善男子、<a id="a-61"></a>善女人书般若波罗蜜，<a id="a-62"></a>学持诵行，<a id="a-63"></a>自归作礼，<a id="a-64"></a>承事供养好华、<a id="a-65"></a>捣香、<a id="a-66"></a>泽香、<a id="a-67"></a>杂香、<a id="a-68"></a>缯彩、<a id="a-69"></a>华盖、<a id="a-6A"></a>旗幡，<a id="a-6B"></a>萨芸若则为供养。<a id="a-6C"></a>以如是，<a id="a-6D"></a>拘翼，<a id="a-6E"></a>般若波罗蜜写已，<a id="a-6F"></a>作是供养经卷，<a id="a-6G"></a>善男子、<a id="a-6H"></a>善女人从其法中得功德无比。<a id="a-6I"></a>何以故？<a id="a-6J"></a>萨芸若者，<a id="a-6K"></a>则为供养已。<a id="a-6L"></a>”</p>
  <p id="a6M">释提桓因白佛言：<a id="a-6N"></a>“如是阎浮利人，<a id="a-6O"></a>不供养承事般若波罗蜜者，<a id="a-6P"></a>是曹之人为不知其尊耶？<a id="a-6Q"></a>供养般若波罗蜜者，<a id="a-6R"></a>其福尊无比。<a id="a-6S"></a>般若波罗蜜者，<a id="a-6T"></a>当取供养之。<a id="a-6U"></a>”</p>
  <p id="a6V">佛语释提桓因：<a id="a-6W"></a>“云何，<a id="a-6X"></a>拘翼，<a id="a-6Y"></a>阎浮利人中有几所人，<a id="a-6Z"></a>信佛、<a id="a-6a"></a>信法、<a id="a-6b"></a>信比丘僧？<a id="a-6c"></a>”</p>
  <p id="a6d">释提桓因白佛言：<a id="a-6e"></a>“阎浮利人，<a id="a-6f"></a>少所信佛、<a id="a-6g"></a>信法、<a id="a-6h"></a>信比丘僧者，<a id="a-6i"></a>少少耳；<a id="a-6j"></a>及行须陀洹、<a id="a-6k"></a>斯陀含、<a id="a-6l"></a>阿那含、<a id="a-6m"></a>阿罗汉、<a id="a-6n"></a>辟支佛，<a id="a-6o"></a>至行佛道者，<a id="a-6p"></a>复少少耳。<a id="a-6q"></a>”</p>
  <p id="a6r">佛言：<a id="a-6s"></a>“如是，<a id="a-6t"></a>拘翼，<a id="a-6u"></a>少少耳。<a id="a-6v"></a>人至有索佛道，<a id="a-6w"></a>行求佛道者甚多，<a id="a-6x"></a>至其然后作佛少少耳。<a id="a-6y"></a>如是不可计阿僧祇人，<a id="a-6z"></a>初行求佛道，<a id="a-70"></a>至其然后从其中出若一、<a id="a-71"></a>若两在阿惟越致地住耳。<a id="a-72"></a>如是，<a id="a-73"></a>拘翼，<a id="a-74"></a>是善男子、<a id="a-75"></a>善女人，<a id="a-76"></a>行求佛道，<a id="a-77"></a>会后成佛如是。<a id="a-78"></a>”</p>
  <p id="a79">佛言：<a id="a-7A"></a>“善男子、<a id="a-7B"></a>善女人，<a id="a-7C"></a>学般若波罗蜜者、<a id="a-7D"></a>持经者、<a id="a-7E"></a>诵经者，<a id="a-7F"></a>当为作礼，<a id="a-7G"></a>承事恭敬。<a id="a-7H"></a>何以故？<a id="a-7I"></a>用晓般若波罗蜜中事故。<a id="a-7J"></a>少有过去时怛萨阿竭阿罗呵三耶三佛，<a id="a-7K"></a>过去时菩萨行佛道者，<a id="a-7L"></a>皆于般若波罗蜜中学成，<a id="a-7M"></a>我时亦共在其中学。<a id="a-7N"></a>怛萨阿竭般泥洹后，<a id="a-7O"></a>诸菩萨摩诃萨悉当受是般若波罗蜜。<a id="a-7P"></a>拘翼，<a id="a-7Q"></a>善男子、<a id="a-7R"></a>善女人，<a id="a-7S"></a>怛萨阿竭般泥洹后，<a id="a-7T"></a>取舍利起七宝塔供养，<a id="a-7U"></a>尽形寿自归作礼，<a id="a-7V"></a>承事持天华、<a id="a-7W"></a>天捣香、<a id="a-7X"></a>天泽香、<a id="a-7Y"></a>天杂香、<a id="a-7Z"></a>天缯、<a id="a-7a"></a>天盖、<a id="a-7b"></a>天幡。<a id="a-7c"></a>如是，<a id="a-7d"></a>于拘翼意云何？<a id="a-7e"></a>善男子、<a id="a-7f"></a>善女人作是供养，<a id="a-7g"></a>其福宁多不？<a id="a-7h"></a>”</p>
  <p id="a7i">释提桓因言：<a id="a-7j"></a>“甚多，<a id="a-7k"></a>甚多，<a id="a-7l"></a>天中天。<a id="a-7m"></a>”</p>
  <p id="a7n">佛言：<a id="a-7o"></a>“不如是善男子、<a id="a-7p"></a>善女人书般若波罗蜜，<a id="a-7q"></a>持经卷，<a id="a-7r"></a>自归作礼，<a id="a-7s"></a>承事供养名华、<a id="a-7t"></a>捣香、<a id="a-7u"></a>泽香、<a id="a-7v"></a>杂香、<a id="a-7w"></a>缯彩、<a id="a-7x"></a>华盖、<a id="a-7y"></a>旗幡，<a id="a-7z"></a>得福多也。<a id="a-80"></a>”</p>
  <p id="a81">佛言：<a id="a-82"></a>“置是塔，<a id="a-83"></a>拘翼，<a id="a-84"></a>若复有阎浮利满其中七宝塔，<a id="a-85"></a>若有善男子、<a id="a-86"></a>善女人尽形寿，<a id="a-87"></a>自归作礼，<a id="a-88"></a>承事供养天华、<a id="a-89"></a>天捣香、<a id="a-8A"></a>天泽香、<a id="a-8B"></a>天杂香、<a id="a-8C"></a>天缯、<a id="a-8D"></a>天盖、<a id="a-8E"></a>天幡。<a id="a-8F"></a>云何，<a id="a-8G"></a>拘翼，<a id="a-8H"></a>善男子、<a id="a-8I"></a>善女人，<a id="a-8J"></a>其福宁多不？<a id="a-8K"></a>”</p>
  <p id="a8L">释提桓因言：<a id="a-8M"></a>“甚多，<a id="a-8N"></a>甚多，<a id="a-8O"></a>天中天。<a id="a-8P"></a>”</p>
  <p id="a8Q">佛言：<a id="a-8R"></a>“不如是善男子、<a id="a-8S"></a>善女人书般若波罗蜜，<a id="a-8T"></a>持经卷，<a id="a-8U"></a>自归作礼，<a id="a-8V"></a>承事供养名华、<a id="a-8W"></a>捣香、<a id="a-8X"></a>泽香、<a id="a-8Y"></a>杂香、<a id="a-8Z"></a>缯彩、<a id="a-8a"></a>华盖、<a id="a-8b"></a>旗幡，<a id="a-8c"></a>得福多。<a id="a-8d"></a>”</p>
  <p id="a8e">佛言：<a id="a-8f"></a>“置阎浮利所作事，<a id="a-8g"></a>拘翼，<a id="a-8h"></a>满四天下七宝塔，<a id="a-8i"></a>若有善男子、<a id="a-8j"></a>善女人尽形寿，<a id="a-8k"></a>自归作礼，<a id="a-8l"></a>承事供养天华、<a id="a-8m"></a>天捣香、<a id="a-8n"></a>天泽香、<a id="a-8o"></a>天杂香、<a id="a-8p"></a>天缯、<a id="a-8q"></a>天盖、<a id="a-8r"></a>天幡，<a id="a-8s"></a>其福宁多不？<a id="a-8t"></a>”</p>
  <p id="a8u">释提桓因言：<a id="a-8v"></a>“甚多，<a id="a-8w"></a>甚多，<a id="a-8x"></a>天中天。<a id="a-8y"></a>”</p>
  <p id="a8z">佛言：<a id="a-90"></a>“不如是善男子、<a id="a-91"></a>善女人书般若波罗蜜，<a id="a-92"></a>持经卷，<a id="a-93"></a>自归作礼，<a id="a-94"></a>承事供养名华、<a id="a-95"></a>捣香、<a id="a-96"></a>泽香、<a id="a-97"></a>杂香、<a id="a-98"></a>缯彩、<a id="a-99"></a>华盖、<a id="a-9A"></a>旗幡，<a id="a-9B"></a>得福多。<a id="a-9C"></a>”</p>
  <p id="a9D">佛言：<a id="a-9E"></a>“置四天下塔，<a id="a-9F"></a>拘翼，<a id="a-9G"></a>譬如一天下，<a id="a-9H"></a>复次一天下，<a id="a-9I"></a>如是千天下四面皆满其中七宝塔，<a id="a-9J"></a>若有善男子、<a id="a-9K"></a>善女人尽形寿，<a id="a-9L"></a>自归作礼，<a id="a-9M"></a>承事供养天华、<a id="a-9N"></a>天捣香、<a id="a-9O"></a>天泽香、<a id="a-9P"></a>天杂香、<a id="a-9Q"></a>天缯、<a id="a-9R"></a>天盖、<a id="a-9S"></a>天幡。<a id="a-9T"></a>云何，<a id="a-9U"></a>拘翼，<a id="a-9V"></a>其福宁多不？<a id="a-9W"></a>”</p>
  <p id="a9X">释提桓因言：<a id="a-9Y"></a>“甚多，<a id="a-9Z"></a>甚多，<a id="a-9a"></a>天中天。<a id="a-9b"></a>”</p>
  <p id="a9c">佛言：<a id="a-9d"></a>“不如是善男子、<a id="a-9e"></a>善女人书般若波罗蜜，<a id="a-9f"></a>持经卷，<a id="a-9g"></a>自归作礼，<a id="a-9h"></a>承事供养名华、<a id="a-9i"></a>捣香、<a id="a-9j"></a>泽香、<a id="a-9k"></a>杂香、<a id="a-9l"></a>缯彩、<a id="a-9m"></a>华盖、<a id="a-9n"></a>旗幡，<a id="a-9o"></a>得福多。<a id="a-9p"></a>”</p>
  <p id="a9q">佛言：<a id="a-9r"></a>“复置是千天下，<a id="a-9s"></a>拘翼，<a id="a-9t"></a>如是中二千天下四面皆满其中七宝塔，<a id="a-9u"></a>若有善男子、<a id="a-9v"></a>善女人尽形寿，<a id="a-9w"></a>自归作礼，<a id="a-9x"></a>承事供养天华、<a id="a-9y"></a>天捣香、<a id="a-9z"></a>天泽香、<a id="a-A0"></a>天杂香、<a id="a-A1"></a>天缯、<a id="a-A2"></a>天盖、<a id="a-A3"></a>天幡。<a id="a-A4"></a>云何，<a id="a-A5"></a>拘翼。<a id="a-A6"></a>其福宁多不？<a id="a-A7"></a>”</p>
  <p id="aA8">释提桓因言：<a id="a-A9"></a>“甚多，<a id="a-AA"></a>甚多，<a id="a-AB"></a>天中天。<a id="a-AC"></a>”</p>
  <p id="aAD">佛言：<a id="a-AE"></a>“不如是善男子、<a id="a-AF"></a>善女人书般若波罗蜜，<a id="a-AG"></a>持经卷，<a id="a-AH"></a>自归作礼，<a id="a-AI"></a>承事供养名华、<a id="a-AJ"></a>捣香、<a id="a-AK"></a>泽香、<a id="a-AL"></a>杂香、<a id="a-AM"></a>缯彩、<a id="a-AN"></a>华盖、<a id="a-AO"></a>旗幡，<a id="a-AP"></a>得福多。<a id="a-AQ"></a>”</p>
  <p id="aAR">佛言：<a id="a-AS"></a>“复置是中二千天下，<a id="a-AT"></a>拘翼，<a id="a-AU"></a>若三千天下四面皆满其中七宝塔，<a id="a-AV"></a>若有善男子、<a id="a-AW"></a>善女人尽形寿，<a id="a-AX"></a>自归作礼，<a id="a-AY"></a>承事供养天华、<a id="a-AZ"></a>天捣香、<a id="a-Aa"></a>天泽香、<a id="a-Ab"></a>天杂香、<a id="a-Ac"></a>天缯、<a id="a-Ad"></a>天盖、<a id="a-Ae"></a>天幡。<a id="a-Af"></a>云何，<a id="a-Ag"></a>拘翼，<a id="a-Ah"></a>是善男子、<a id="a-Ai"></a>善女人，<a id="a-Aj"></a>其福宁多不？<a id="a-Ak"></a>”</p>
  <p id="aAl">释提桓因言：<a id="a-Am"></a>“甚多，<a id="a-An"></a>甚多，<a id="a-Ao"></a>天中天。<a id="a-Ap"></a>”</p>
  <p id="aAq">佛言：<a id="a-Ar"></a>“不如是善男子、<a id="a-As"></a>善女人书般若波罗蜜，<a id="a-At"></a>持经卷，<a id="a-Au"></a>自归作礼，<a id="a-Av"></a>承事供养名华、<a id="a-Aw"></a>捣香、<a id="a-Ax"></a>泽香、<a id="a-Ay"></a>杂香、<a id="a-Az"></a>缯彩、<a id="a-B0"></a>华盖、<a id="a-B1"></a>旗幡，<a id="a-B2"></a>得福多。<a id="a-B3"></a>”</p>
  <p id="aB4">佛言：<a id="a-B5"></a>“复置是三千天下七宝塔，<a id="a-B6"></a>拘翼，<a id="a-B7"></a>若三千大国土中萨和萨，<a id="a-B8"></a>皆使得人道，<a id="a-B9"></a>了了皆作人已，<a id="a-BA"></a>令人人作七宝塔，<a id="a-BB"></a>是辈人尽形寿供养，<a id="a-BC"></a>持诸伎乐、<a id="a-BD"></a>诸华、<a id="a-BE"></a>诸捣香、<a id="a-BF"></a>诸泽香、<a id="a-BG"></a>诸杂香、<a id="a-BH"></a>若干百种香、<a id="a-BI"></a>诸缯、<a id="a-BJ"></a>诸盖、<a id="a-BK"></a>诸幡，<a id="a-BL"></a>复持天华、<a id="a-BM"></a>天捣香、<a id="a-BN"></a>天泽香、<a id="a-BO"></a>天杂香、<a id="a-BP"></a>天缯、<a id="a-BQ"></a>天盖、<a id="a-BR"></a>天幡，<a id="a-BS"></a>如是等萨和萨及三千大国土中萨和萨，<a id="a-BT"></a>悉起是七宝塔，<a id="a-BU"></a>皆作伎乐供养。<a id="a-BV"></a>云何，<a id="a-BW"></a>拘翼，<a id="a-BX"></a>其功德福祐宁多不？<a id="a-BY"></a>”</p>
  <p id="aBZ">释提桓因言：<a id="a-Ba"></a>“作是供养者，<a id="a-Bb"></a>其福祐功德甚多，<a id="a-Bc"></a>甚多，<a id="a-Bd"></a>天中天。<a id="a-Be"></a>”</p>
  <p id="aBf">佛言：<a id="a-Bg"></a>“不如是善男子、<a id="a-Bh"></a>善女人书般若波罗蜜，<a id="a-Bi"></a>持经卷，<a id="a-Bj"></a>自归作礼，<a id="a-Bk"></a>承事供养名华、<a id="a-Bl"></a>捣香、<a id="a-Bm"></a>泽香、<a id="a-Bn"></a>杂香、<a id="a-Bo"></a>缯彩、<a id="a-Bp"></a>华盖、<a id="a-Bq"></a>旗幡，<a id="a-Br"></a>得福多。<a id="a-Bs"></a>”</p>
  <p id="aBt">释提桓因白佛言：<a id="a-Bu"></a>“如是，<a id="a-Bv"></a>天中天，<a id="a-Bw"></a>极安隐般若波罗蜜！<a id="a-Bx"></a>天中天，<a id="a-By"></a>自归作礼，<a id="a-Bz"></a>承事供养，<a id="a-C0"></a>过去、<a id="a-C1"></a>当来、<a id="a-C2"></a>今现在佛天中天萨芸若，<a id="a-C3"></a>则为供养作礼承事自归，<a id="a-C4"></a>为悉供养至。<a id="a-C5"></a>”</p>
  <p id="aC6">佛言：<a id="a-C7"></a>“置是三千大国土中七宝塔，<a id="a-C8"></a>复如一恒边沙佛国土，<a id="a-C9"></a>萨一一萨悉起作七宝塔，<a id="a-CA"></a>皆供养一劫，<a id="a-CB"></a>复过一劫，<a id="a-CC"></a>皆持天华、<a id="a-CD"></a>天捣香、<a id="a-CE"></a>天泽香、<a id="a-CF"></a>天杂香、<a id="a-CG"></a>天缯、<a id="a-CH"></a>天盖、<a id="a-CI"></a>天幡，<a id="a-CJ"></a>都卢天上、<a id="a-CK"></a>天下诸伎乐持供养。<a id="a-CL"></a>如是，<a id="a-CM"></a>拘翼，<a id="a-CN"></a>其福祐功德宁多不？<a id="a-CO"></a>”</p>
  <p id="aCP">释提桓因言：<a id="a-CQ"></a>“甚多，<a id="a-CR"></a>甚多，<a id="a-CS"></a>天中天。<a id="a-CT"></a>”</p>
  <p id="aCU">佛言：<a id="a-CV"></a>“不如是善男子、<a id="a-CW"></a>善女人书般若波罗蜜，<a id="a-CX"></a>持经卷，<a id="a-CY"></a>自归作礼，<a id="a-CZ"></a>承事供养名华、<a id="a-Ca"></a>捣香、<a id="a-Cb"></a>泽香、<a id="a-Cc"></a>杂香、<a id="a-Cd"></a>缯彩、<a id="a-Ce"></a>华盖、<a id="a-Cf"></a>旗幡，<a id="a-Cg"></a>得福多。<a id="a-Ch"></a>”</p>
  <p id="aCi">佛语释提桓因：<a id="a-Cj"></a>“如是，<a id="a-Ck"></a>拘翼，<a id="a-Cl"></a>不如是善男子、<a id="a-Cm"></a>善女人从法中得福极多，<a id="a-Cn"></a>不可复计，<a id="a-Co"></a>不可复议，<a id="a-Cp"></a>不可复称，<a id="a-Cq"></a>不可复量，<a id="a-Cr"></a>不可复极。<a id="a-Cs"></a>何以故？<a id="a-Ct"></a>从般若波罗蜜中，<a id="a-Cu"></a>出怛萨阿竭阿罗呵三耶三佛萨芸若。<a id="a-Cv"></a>如是，<a id="a-Cw"></a>拘翼，<a id="a-Cx"></a>善男子、<a id="a-Cy"></a>善女人书般若波罗蜜，<a id="a-Cz"></a>持经卷，<a id="a-D0"></a>自归作礼，<a id="a-D1"></a>承事供养名华、<a id="a-D2"></a>捣香、<a id="a-D3"></a>泽香、<a id="a-D4"></a>杂香、<a id="a-D5"></a>缯彩、<a id="a-D6"></a>华盖、<a id="a-D7"></a>旗幡。<a id="a-D8"></a>如是，<a id="a-D9"></a>拘翼，<a id="a-DA"></a>功德所致，<a id="a-DB"></a>福祐所致，<a id="a-DC"></a>及前世功德所致，<a id="a-DD"></a>佛福祐所致。<a id="a-DE"></a>”</p>
  <p id="aDF">佛言：<a id="a-DG"></a>“百倍恒边沙佛国中萨和萨，<a id="a-DH"></a>皆起七宝塔，<a id="a-DI"></a>不在计中，<a id="a-DJ"></a>千倍不在计中，<a id="a-DK"></a>百千倍不在计中，<a id="a-DL"></a>万亿倍不在计中，<a id="a-DM"></a>无数倍不在般若波罗蜜供养计中。<a id="a-DN"></a>”</p>
  <p id="aDO">尔时，<a id="a-DP"></a>四万天人与释提桓因共来大会，<a id="a-DQ"></a>诸天人谓释提桓因言：<a id="a-DR"></a>“尊者当取般若波罗蜜，<a id="a-DS"></a>当讽诵般若波罗蜜。<a id="a-DT"></a>”</p>
  <p id="aDU">佛语释提桓因：<a id="a-DV"></a>“当学，<a id="a-DW"></a>拘翼，<a id="a-DX"></a>般若波罗蜜，<a id="a-DY"></a>当持经卷，<a id="a-DZ"></a>当讽诵。<a id="a-Da"></a>何以故？<a id="a-Db"></a>阿须伦心中作是生念，<a id="a-Dc"></a>欲与忉利天共斗，<a id="a-Dd"></a>阿须伦即起兵上天。<a id="a-De"></a>是时，<a id="a-Df"></a>拘翼，<a id="a-Dg"></a>当诵念般若波罗蜜，<a id="a-Dh"></a>阿须伦兵众即还去。<a id="a-Di"></a>”</p>
  <p id="aDj">释提桓因白佛言：<a id="a-Dk"></a>“极大祝，<a id="a-Dl"></a>天中天，<a id="a-Dm"></a>般若波罗蜜！<a id="a-Dn"></a>极尊祝般若波罗蜜！<a id="a-Do"></a>无有辈祝般若波罗蜜！<a id="a-Dp"></a>”</p>
  <p id="aDq">佛言：<a id="a-Dr"></a>“如是，<a id="a-Ds"></a>拘翼，<a id="a-Dt"></a>极大祝般若波罗蜜，<a id="a-Du"></a>极尊祝般若波罗蜜，<a id="a-Dv"></a>无有辈祝般若波罗蜜！</p>
  <p id="aDw">佛言：<a id="a-Dx"></a>“如是，<a id="a-Dy"></a>拘翼，<a id="a-Dz"></a>极大祝般若波罗蜜，<a id="a-E0"></a>极尊祝般若波罗蜜，<a id="a-E1"></a>无有辈祝无有辈祝般若波罗蜜！<a id="a-E2"></a>如是，<a id="a-E3"></a>拘翼，<a id="a-E4"></a>持是祝者，<a id="a-E5"></a>过去诸怛萨阿竭阿罗呵三耶三佛，<a id="a-E6"></a>皆从是祝自致作佛；<a id="a-E7"></a>甫当来诸怛萨阿竭阿罗呵三耶三佛，<a id="a-E8"></a>皆学是祝自致作佛；<a id="a-E9"></a>今现在十方诸佛，<a id="a-EA"></a>皆起是祝自致作佛。</p>
  <p id="aEB">“拘翼，<a id="a-EC"></a>是祝故出十戒功德照明于天下，<a id="a-ED"></a>四禅、<a id="a-EE"></a>四谛、<a id="a-EF"></a>四神足、<a id="a-EG"></a>般遮旬照明于世间。<a id="a-EH"></a>菩萨摩诃萨从般若波罗蜜中生十戒功德，<a id="a-EI"></a>世间悉遍至，<a id="a-EJ"></a>四禅、<a id="a-EK"></a>四谛、<a id="a-EL"></a>四神足、<a id="a-EM"></a>般遮旬悉照明于世间。<a id="a-EN"></a>今怛萨阿竭阿罗呵三耶三佛未出世间时，<a id="a-EO"></a>菩萨悉照明四禅、<a id="a-EP"></a>四谛、<a id="a-EQ"></a>四神足、<a id="a-ER"></a>般遮旬。<a id="a-ES"></a>譬如月盛满时，<a id="a-ET"></a>拘翼，<a id="a-EU"></a>从空中出照明于星宿。<a id="a-EV"></a>如是，<a id="a-EW"></a>拘翼，<a id="a-EX"></a>菩萨行功德盛满亦如是，<a id="a-EY"></a>怛萨阿竭未出世间时，<a id="a-EZ"></a>菩萨为出照明。<a id="a-Ea"></a>菩萨摩诃萨皆从沤和拘舍罗般若波罗蜜中出，<a id="a-Eb"></a>当作是知。</p>
  <p id="aEc">“复次，<a id="a-Ed"></a>拘翼，<a id="a-Ee"></a>若有善男子、<a id="a-Ef"></a>善女人持般若波罗蜜学诵者，<a id="a-Eg"></a>为至德悉具足。<a id="a-Eh"></a>”</p>
  <p id="aEi">释提桓因问佛言：<a id="a-Ej"></a>“天中天，<a id="a-Ek"></a>何谓至德悉具足？<a id="a-El"></a>”</p>
  <p id="aEm">佛言：<a id="a-En"></a>“其人终不中毒死，<a id="a-Eo"></a>不于水中溺死，<a id="a-Ep"></a>不为兵刃所中死。<a id="a-Eq"></a>若时有县官起，<a id="a-Er"></a>若横为县官所侵，<a id="a-Es"></a>当诵念般若波罗蜜。<a id="a-Et"></a>若坐、<a id="a-Eu"></a>若经行时，<a id="a-Ev"></a>县官终不能危害。<a id="a-Ew"></a>何以故？<a id="a-Ex"></a>般若波罗蜜所拥护故。<a id="a-Ey"></a>若复有余事，<a id="a-Ez"></a>悉当诵念般若波罗蜜，<a id="a-F0"></a>往至彼间若王所、<a id="a-F1"></a>若太子、<a id="a-F2"></a>傍臣所，<a id="a-F3"></a>便与共好语，<a id="a-F4"></a>与共语言，<a id="a-F5"></a>与共笑欢喜。<a id="a-F6"></a>何以故？<a id="a-F7"></a>用学般若波罗蜜故。<a id="a-F8"></a>念善、<a id="a-F9"></a>思善，<a id="a-FA"></a>一切人民、<a id="a-FB"></a>蜎飞、<a id="a-FC"></a>蠕动悉令其善，<a id="a-FD"></a>持心愍伤慈哀，<a id="a-FE"></a>用是故，<a id="a-FF"></a>人见之悉起立。<a id="a-FG"></a>如，<a id="a-FH"></a>拘翼，<a id="a-FI"></a>若有索方便者，<a id="a-FJ"></a>不能危害。<a id="a-FK"></a>”</p>
  <p id="aFL">尔时，<a id="a-FM"></a>有异道人遥见佛大会，<a id="a-FN"></a>稍前欲坏乱坐，<a id="a-FO"></a>稍来至佛所。</p>
  <p id="aFP">释提桓因作是念：<a id="a-FQ"></a>“当云何尽我寿常在佛边受诵般若波罗蜜？<a id="a-FR"></a>异道人欲乱我断是法。<a id="a-FS"></a>”</p>
  <p id="aFT">释提桓因从佛所闻般若波罗蜜即受诵。<a id="a-FU"></a>彼异道人即遥远远绕佛一匝，<a id="a-FV"></a>便从彼间道径去。</p>
  <p id="aFW">舍利弗作是念：<a id="a-FX"></a>“是中云何令异道人从彼间道径便去？<a id="a-FY"></a>”</p>
  <p id="aFZ">舍利弗心所念佛即知，<a id="a-Fa"></a>佛语舍利弗：<a id="a-Fb"></a>“释提桓因念般若波罗蜜，<a id="a-Fc"></a>如是异道人便还去。<a id="a-Fd"></a>异道人无有善意来，<a id="a-Fe"></a>都卢持恶意来故。<a id="a-Ff"></a>”</p>
  <p id="aFg">弊魔便作是念：<a id="a-Fh"></a>“怛萨阿竭阿罗呵三耶三佛，<a id="a-Fi"></a>与四部弟子共坐，<a id="a-Fj"></a>欲天、<a id="a-Fk"></a>梵天及诸天人悉复在其中会。<a id="a-Fl"></a>无有异人，<a id="a-Fm"></a>悉菩萨摩诃萨受决者，<a id="a-Fn"></a>会当为人中之将，<a id="a-Fo"></a>自致成作佛，<a id="a-Fp"></a>我当行欲坏乱之。<a id="a-Fq"></a>”弊魔乘一辕之车驾，<a id="a-Fr"></a>四马稍稍前行至佛所。</p>
  <p id="aFs">释提桓因作是念：<a id="a-Ft"></a>“弊魔乘四马之车来欲到佛所。<a id="a-Fu"></a>是弊魔车马无异，<a id="a-Fv"></a>非国王洴沙，<a id="a-Fw"></a>四马车不类；<a id="a-Fx"></a>亦非国王波耶匿，<a id="a-Fy"></a>四马车不类；<a id="a-Fz"></a>亦非释种，<a id="a-G0"></a>四马车不类；<a id="a-G1"></a>亦非随舍利，<a id="a-G2"></a>四马车不类。<a id="a-G3"></a>是弊魔所作。<a id="a-G4"></a>昼夜弊魔常索佛便，<a id="a-G5"></a>常乱世间人。<a id="a-G6"></a>”</p>
  <p id="aG7">释提桓因常作是愿：<a id="a-G8"></a>“我会当念般若波罗蜜，<a id="a-G9"></a>常念，<a id="a-GA"></a>常持心讽诵究竟。<a id="a-GB"></a>”</p>
  <p id="aGC">释提桓因心中诵念般若波罗蜜，<a id="a-GD"></a>且欲究竟，<a id="a-GE"></a>弊魔便复道还去。</p>
  <p id="aGF">忉利拘翼天人，<a id="a-GG"></a>持天华飞在空中立，<a id="a-GH"></a>便散佛上，<a id="a-GI"></a>及散四面，<a id="a-GJ"></a>言：<a id="a-GK"></a>“般若波罗蜜断绝甚久，<a id="a-GL"></a>阎浮利人乃得闻，<a id="a-GM"></a>乃得见。<a id="a-GN"></a>”便复持天华若干种，<a id="a-GO"></a>四面散佛上。</p>
  <p id="aGP">佛言：<a id="a-GQ"></a>“其有行般若波罗蜜者，<a id="a-GR"></a>学般若波罗蜜者，<a id="a-GS"></a>亦不为魔及魔官属所得便。<a id="a-GT"></a>”</p>
  <p id="aGU">释提桓因白佛言：<a id="a-GV"></a>“是辈人其福祐功德不小，<a id="a-GW"></a>闻般若波罗蜜者，<a id="a-GX"></a>何况乃学持诵念，<a id="a-GY"></a>学已、<a id="a-GZ"></a>持已、<a id="a-Ga"></a>诵已，<a id="a-Gb"></a>取学如是！<a id="a-Gc"></a>用是法住，<a id="a-Gd"></a>其人前世时见佛般若波罗蜜耳闻者，<a id="a-Ge"></a>何况乃学持诵，<a id="a-Gf"></a>学已、<a id="a-Gg"></a>持已、<a id="a-Gh"></a>诵已，<a id="a-Gi"></a>行如中事！<a id="a-Gj"></a>如是法住具足，<a id="a-Gk"></a>则为供养怛萨阿竭已，<a id="a-Gl"></a>是人如是。<a id="a-Gm"></a>何以故？<a id="a-Gn"></a>萨芸若从是行般若波罗蜜。<a id="a-Go"></a>譬如，<a id="a-Gp"></a>天中天，<a id="a-Gq"></a>欲得极大宝者，<a id="a-Gr"></a>当从大海索之；<a id="a-Gs"></a>欲得萨芸若珍宝成怛萨阿竭阿罗呵三耶三佛者，<a id="a-Gt"></a>当从般若波罗蜜中索之。<a id="a-Gu"></a>”</p>
  <p id="aGv">佛言：<a id="a-Gw"></a>“如是，<a id="a-Gx"></a>从其中出怛萨阿竭阿罗呵三耶三佛萨芸若。<a id="a-Gy"></a>”</p>
  <p id="aGz">阿难白佛言：<a id="a-H0"></a>“无有说檀波罗蜜者，<a id="a-H1"></a>亦不说尸波罗蜜，<a id="a-H2"></a>亦不说羼提波罗蜜，<a id="a-H3"></a>亦不说惟逮波罗蜜，<a id="a-H4"></a>亦不说禅波罗蜜，<a id="a-H5"></a>亦无有说是名者，<a id="a-H6"></a>但共说般若波罗蜜者，<a id="a-H7"></a>何以故，<a id="a-H8"></a>天中天？<a id="a-H9"></a>”</p>
  <p id="aHA">佛语阿难：<a id="a-HB"></a>“般若波罗蜜于五波罗蜜中最尊。<a id="a-HC"></a>云何，<a id="a-HD"></a>阿难，<a id="a-HE"></a>不作布施，<a id="a-HF"></a>当何缘为檀波罗蜜萨芸若？<a id="a-HG"></a>不作戒，<a id="a-HH"></a>当何缘为尸波罗蜜？<a id="a-HI"></a>不作忍辱，<a id="a-HJ"></a>当何缘为羼提波罗蜜？<a id="a-HK"></a>不作精进，<a id="a-HL"></a>当何缘为惟逮波罗蜜？<a id="a-HM"></a>不作一心，<a id="a-HN"></a>当何缘为禅波罗蜜？<a id="a-HO"></a>不作智慧，<a id="a-HP"></a>当何缘为般若波罗蜜萨芸若？<a id="a-HQ"></a>”</p>
  <p id="aHR">阿难言：<a id="a-HS"></a>“如是，<a id="a-HT"></a>天中天，<a id="a-HU"></a>不行布施，<a id="a-HV"></a>不为檀波罗蜜萨芸若；<a id="a-HW"></a>不行戒，<a id="a-HX"></a>不为尸波罗蜜；<a id="a-HY"></a>不行忍辱，<a id="a-HZ"></a>不为羼提波罗蜜；<a id="a-Ha"></a>不行精进，<a id="a-Hb"></a>不为惟逮波罗蜜；<a id="a-Hc"></a>不行一心，<a id="a-Hd"></a>不为禅波罗蜜；<a id="a-He"></a>不行智慧，<a id="a-Hf"></a>不为般若波罗蜜萨芸若，<a id="a-Hg"></a>为非般若波罗蜜。<a id="a-Hh"></a>”</p>
  <p id="aHi">佛言：<a id="a-Hj"></a>“如是，<a id="a-Hk"></a>阿难，<a id="a-Hl"></a>般若波罗蜜于五波罗蜜中最尊。<a id="a-Hm"></a>譬如极大地，<a id="a-Hn"></a>种散其中，<a id="a-Ho"></a>同时俱出，<a id="a-Hp"></a>其生大株；<a id="a-Hq"></a>如是，<a id="a-Hr"></a>阿难，<a id="a-Hs"></a>般若波罗蜜者是地，<a id="a-Ht"></a>五波罗蜜者是种，<a id="a-Hu"></a>从其中生。<a id="a-Hv"></a>萨芸若者，<a id="a-Hw"></a>从般若波罗蜜成。<a id="a-Hx"></a>如是，<a id="a-Hy"></a>阿难，<a id="a-Hz"></a>般若波罗蜜于五波罗蜜中，<a id="a-I0"></a>极大尊，<a id="a-I1"></a>自在所教。<a id="a-I2"></a>”</p>
  <p id="aI3">释提桓因白佛言：<a id="a-I4"></a>“怛萨阿竭阿罗呵三耶三佛所说，<a id="a-I5"></a>善男子、<a id="a-I6"></a>善女人功德未竟，<a id="a-I7"></a>学般若波罗蜜者、<a id="a-I8"></a>持者、<a id="a-I9"></a>诵者云何？<a id="a-IA"></a>”</p>
  <p id="aIB">佛语释提桓因：<a id="a-IC"></a>“我不说行者功德未竟。<a id="a-ID"></a>我自说善男子、<a id="a-IE"></a>善女人书般若波罗蜜者，<a id="a-IF"></a>持经卷，<a id="a-IG"></a>自归作礼，<a id="a-IH"></a>承事供养名华、<a id="a-II"></a>捣香、<a id="a-IJ"></a>泽香、<a id="a-IK"></a>杂香、<a id="a-IL"></a>缯彩、<a id="a-IM"></a>华盖、<a id="a-IN"></a>旗幡，<a id="a-IO"></a>我说是供养功德耳。<a id="a-IP"></a>”</p>
  <p id="aIQ">释提桓因白佛言：<a id="a-IR"></a>“我身自护视是善男子、<a id="a-IS"></a>善女人书般若波罗蜜者，<a id="a-IT"></a>持经卷，<a id="a-IU"></a>自归作礼，<a id="a-IV"></a>承事供养名华、<a id="a-IW"></a>捣香、<a id="a-IX"></a>泽香、<a id="a-IY"></a>杂香、<a id="a-IZ"></a>缯彩、<a id="a-Ia"></a>华盖、<a id="a-Ib"></a>旗幡，<a id="a-Ic"></a>我护是供养功德耳。<a id="a-Id"></a>”</p>
  <p id="aIe">佛语释提桓因：<a id="a-If"></a>“善男子、<a id="a-Ig"></a>善女人诵般若波罗蜜者，<a id="a-Ih"></a>若干千天人到经师所听法不解，<a id="a-Ii"></a>于法中诸天人适欲问法师，<a id="a-Ij"></a>天神语之言，<a id="a-Ik"></a>用慈于法中故，<a id="a-Il"></a>其人即自了知，<a id="a-Im"></a>诸天所不解者便自解。<a id="a-In"></a>善男子、<a id="a-Io"></a>善女人所作功德悉自见知。</p>
  <p id="aIp">“复次，<a id="a-Iq"></a>拘翼，<a id="a-Ir"></a>善男子、<a id="a-Is"></a>善女人书般若波罗蜜，<a id="a-It"></a>于四部弟子中说是法时，<a id="a-Iu"></a>其心都卢无所难。<a id="a-Iv"></a>若有形者，<a id="a-Iw"></a>若欲试者，<a id="a-Ix"></a>终不畏。<a id="a-Iy"></a>何以故？<a id="a-Iz"></a>般若波罗蜜所拥护故，<a id="a-J0"></a>其所欲形试者便自去。<a id="a-J1"></a>”</p>
  <p id="aJ2">佛言：<a id="a-J3"></a>“我了不见人当般若波罗蜜者，<a id="a-J4"></a>人亦不见般若波罗蜜。<a id="a-J5"></a>般若波罗蜜所压伏，<a id="a-J6"></a>善男子、<a id="a-J7"></a>善女人，<a id="a-J8"></a>无有敢轻者，<a id="a-J9"></a>心亦不恐，<a id="a-JA"></a>亦不怖惧，<a id="a-JB"></a>亦无所畏。<a id="a-JC"></a>善男子、<a id="a-JD"></a>善女人所作功德悉自了见。</p>
  <p id="aJE">“复次，<a id="a-JF"></a>拘翼，<a id="a-JG"></a>是善男子、<a id="a-JH"></a>善女人父母皆重，<a id="a-JI"></a>若沙门道人皆哀，<a id="a-JJ"></a>若知识、<a id="a-JK"></a>兄弟、<a id="a-JL"></a>外家、<a id="a-JM"></a>宗亲皆尊贵敬爱之。<a id="a-JN"></a>或时说恶事者，<a id="a-JO"></a>持中正法为解之。<a id="a-JP"></a>是善男子、<a id="a-JQ"></a>善女人所作功德悉自见之。</p>
  <p id="aJR">“复次，<a id="a-JS"></a>拘翼，<a id="a-JT"></a>善男子、<a id="a-JU"></a>善女人书般若波罗蜜，<a id="a-JV"></a>持经卷者，<a id="a-JW"></a>天上四天王、<a id="a-JX"></a>天上诸天人索佛道者，<a id="a-JY"></a>往到彼所，<a id="a-JZ"></a>问讯听受般若波罗蜜，<a id="a-Ja"></a>作礼绕竟以去；<a id="a-Jb"></a>忉利天上诸天人索佛道者，<a id="a-Jc"></a>往到彼所，<a id="a-Jd"></a>问讯听受般若波罗蜜，<a id="a-Je"></a>作礼绕竟已去；<a id="a-Jf"></a>盐天上诸天人索佛道者，<a id="a-Jg"></a>往到彼所，<a id="a-Jh"></a>问讯听受般若波罗蜜，<a id="a-Ji"></a>作礼绕竟已去；<a id="a-Jj"></a>善男子、<a id="a-Jk"></a>善女人心当作是知，<a id="a-Jl"></a>十方无央数佛国诸天人、<a id="a-Jm"></a>诸龙、<a id="a-Jn"></a>阿须伦、<a id="a-Jo"></a>诸阅叉鬼神、<a id="a-Jp"></a>诸迦楼罗鬼神、<a id="a-Jq"></a>诸甄陀罗鬼神、<a id="a-Jr"></a>诸迦留罗鬼神、<a id="a-Js"></a>诸魔睺勒鬼神、<a id="a-Jt"></a>诸人、<a id="a-Ju"></a>诸非人都卢赐来到是间，<a id="a-Jv"></a>问讯法师，<a id="a-Jw"></a>听受般若波罗蜜，<a id="a-Jx"></a>作礼绕竟各自去，<a id="a-Jy"></a>皆赐功德无异；<a id="a-Jz"></a>兜术陀天上诸天人索佛道者，<a id="a-K0"></a>往到彼所，<a id="a-K1"></a>问讯听受般若波罗蜜，<a id="a-K2"></a>作礼绕竟以去；<a id="a-K3"></a>尼摩罗提罗怜耨天上诸天人索佛道者，<a id="a-K4"></a>往到彼所，<a id="a-K5"></a>问讯听受般若波罗蜜，<a id="a-K6"></a>作礼绕竟已去；<a id="a-K7"></a>波罗尼蜜和耶拔致天上诸天人索佛道者，<a id="a-K8"></a>往到彼所，<a id="a-K9"></a>问讯听受般若波罗蜜，<a id="a-KA"></a>作礼绕竟已去；<a id="a-KB"></a>梵天上诸天人索佛道者，<a id="a-KC"></a>梵迦夷天、<a id="a-KD"></a>梵弗还天、<a id="a-KE"></a>梵波产天、<a id="a-KF"></a>摩呵梵天、<a id="a-KG"></a>廅天、<a id="a-KH"></a>波利陀天、<a id="a-KI"></a>廅波摩那天、<a id="a-KJ"></a>阿会亘修天、<a id="a-KK"></a>首呵天、<a id="a-KL"></a>波栗多修呵天、<a id="a-KM"></a>阿波摩修天、<a id="a-KN"></a>修乾天、<a id="a-KO"></a>惟呵天、<a id="a-KP"></a>波栗惟呵天、<a id="a-KQ"></a>阿波修天、<a id="a-KR"></a>惟于潘天、<a id="a-KS"></a>阿惟潘天、<a id="a-KT"></a>阿陀波天、<a id="a-KU"></a>须帝天、<a id="a-KV"></a>须帝祇耨天、<a id="a-KW"></a>阿迦腻吒天等天上诸天人，<a id="a-KX"></a>皆往到彼所，<a id="a-KY"></a>问讯听受般若波罗蜜，<a id="a-KZ"></a>作礼绕竟已各自去；<a id="a-Ka"></a>及诸阿迦腻吒天尚悉来下，<a id="a-Kb"></a>在诸天辈中，<a id="a-Kc"></a>何况，<a id="a-Kd"></a>拘翼，<a id="a-Ke"></a>三千大国土诸欲天人、<a id="a-Kf"></a>诸色天人！<a id="a-Kg"></a>悉来问讯听受般若波罗蜜，<a id="a-Kh"></a>作礼绕已毕竟各各自去。</p>
  <p id="aKi">“是彼善男子、<a id="a-Kj"></a>善女人彼所止处，<a id="a-Kk"></a>当完坚无有娆者，<a id="a-Kl"></a>除其宿罪不请，<a id="a-Km"></a>余不能动。<a id="a-Kn"></a>善男子、<a id="a-Ko"></a>善女人，<a id="a-Kp"></a>其功德悉受得，<a id="a-Kq"></a>是时诸天人来当知之。<a id="a-Kr"></a>”</p>
  <p id="aKs">释提桓因言：<a id="a-Kt"></a>“云何，<a id="a-Ku"></a>天中天，<a id="a-Kv"></a>善男子、<a id="a-Kw"></a>善女人当作是了知，<a id="a-Kx"></a>诸天人来到是间，<a id="a-Ky"></a>听受般若波罗蜜，<a id="a-Kz"></a>作礼承事？<a id="a-L0"></a>”</p>
  <p id="aL1">佛言：<a id="a-L2"></a>“善男子、<a id="a-L3"></a>善女人当作是知，<a id="a-L4"></a>诸天人来受般若波罗蜜，<a id="a-L5"></a>作礼承事。<a id="a-L6"></a>何用知诸天人来时？<a id="a-L7"></a>或时善男子、<a id="a-L8"></a>善女人欢喜踊跃意喜时，<a id="a-L9"></a>知诸天人来，<a id="a-LA"></a>以知当舍去，<a id="a-LB"></a>若天、<a id="a-LC"></a>若龙、<a id="a-LD"></a>若阅叉鬼神、<a id="a-LE"></a>若甄陀罗鬼神来到彼间。</p>
  <p id="aLF">“复次，<a id="a-LG"></a>拘翼，<a id="a-LH"></a>善男子、<a id="a-LI"></a>善女人闻鬼神香以为曾知。<a id="a-LJ"></a>善男子、<a id="a-LK"></a>善女人，<a id="a-LL"></a>小鬼神当避起去，<a id="a-LM"></a>大鬼神来前。</p>
  <p id="aLN">“复次，<a id="a-LO"></a>拘翼，<a id="a-LP"></a>善男子、<a id="a-LQ"></a>善女人常当净洁身体，<a id="a-LR"></a>用净洁身体故，<a id="a-LS"></a>鬼神皆大欢喜。<a id="a-LT"></a>小天见大天来到避去。<a id="a-LU"></a>大尊天威神巍巍，<a id="a-LV"></a>其光重明稍稍安徐往。<a id="a-LW"></a>是天人至经所，<a id="a-LX"></a>入至经所已，<a id="a-LY"></a>善男子、<a id="a-LZ"></a>善女人则踊跃欢喜，<a id="a-La"></a>所止处悉当净洁住。<a id="a-Lb"></a>善男子、<a id="a-Lc"></a>善女人病终不著身，<a id="a-Ld"></a>所止处常安隐，<a id="a-Le"></a>未常有恶，<a id="a-Lf"></a>梦中不见余，<a id="a-Lg"></a>但见佛，<a id="a-Lh"></a>但见塔，<a id="a-Li"></a>但闻般若波罗蜜，<a id="a-Lj"></a>但见诸弟子，<a id="a-Lk"></a>但见极过度，<a id="a-Ll"></a>但见佛坐，<a id="a-Lm"></a>但见自然法轮，<a id="a-Ln"></a>但见且欲成佛时，<a id="a-Lo"></a>但见诸佛成得佛已，<a id="a-Lp"></a>但见新自然法轮，<a id="a-Lq"></a>但见若干菩萨，<a id="a-Lr"></a>但见六波罗蜜种种解说，<a id="a-Ls"></a>但见当作佛，<a id="a-Lt"></a>但见余佛国，<a id="a-Lu"></a>但见了了佛尊法无有与等者，<a id="a-Lv"></a>但见某方其国土怛萨阿竭阿罗呵三耶三佛，<a id="a-Lw"></a>若干百弟子，<a id="a-Lx"></a>若干千弟子，<a id="a-Ly"></a>若干万弟子，<a id="a-Lz"></a>怛萨阿竭阿罗呵三耶三佛在其中说法。<a id="a-M0"></a>拘翼，<a id="a-M1"></a>善男子、<a id="a-M2"></a>善女人梦如是，<a id="a-M3"></a>见已安隐，<a id="a-M4"></a>觉身体净洁且轻，<a id="a-M5"></a>不欲复思食，<a id="a-M6"></a>身自软美饱。<a id="a-M7"></a>拘翼，<a id="a-M8"></a>譬如比丘得禅，<a id="a-M9"></a>从禅觉，<a id="a-MA"></a>软心不大思食，<a id="a-MB"></a>自软美饱。<a id="a-MC"></a>如是，<a id="a-MD"></a>拘翼，<a id="a-ME"></a>善男子、<a id="a-MF"></a>善女人觉已不大思食，<a id="a-MG"></a>自想身软美饱。<a id="a-MH"></a>何以故？<a id="a-MI"></a>拘翼，<a id="a-MJ"></a>鬼神不敢近气故。<a id="a-MK"></a>欲取佛者其功德悉自见，<a id="a-ML"></a>欲取佛者当学般若波罗蜜，<a id="a-MM"></a>当持，<a id="a-MN"></a>当诵。<a id="a-MO"></a>正使不学、<a id="a-MP"></a>不持、<a id="a-MQ"></a>不诵，<a id="a-MR"></a>善男子、<a id="a-MS"></a>善女人但书写，<a id="a-MT"></a>持经卷，<a id="a-MU"></a>自归作礼，<a id="a-MV"></a>承事供养名华、<a id="a-MW"></a>捣香、<a id="a-MX"></a>泽香、<a id="a-MY"></a>杂香、<a id="a-MZ"></a>缯彩、<a id="a-Ma"></a>华盖、<a id="a-Mb"></a>旗幡。</p>
  <p id="aMc">“复次，<a id="a-Md"></a>拘翼，<a id="a-Me"></a>或时阎浮利地上怛萨阿竭舍利，<a id="a-Mf"></a>满其中施与；<a id="a-Mg"></a>般若波罗蜜书已，<a id="a-Mh"></a>举施与，<a id="a-Mi"></a>欲取何所？<a id="a-Mj"></a>”</p>
  <p id="aMk">释提桓因言：<a id="a-Ml"></a>“宁取般若波罗蜜。<a id="a-Mm"></a>何以故？<a id="a-Mn"></a>我不敢不敬舍利，<a id="a-Mo"></a>天中天，<a id="a-Mp"></a>从中出舍利供养，<a id="a-Mq"></a>般若波罗蜜中出舍利从中得供养。<a id="a-Mr"></a>如我有时与诸天共于天上坐特异床座乃至自我坐，<a id="a-Ms"></a>敢有天人来至我所承事我，<a id="a-Mt"></a>我未及至坐所，<a id="a-Mu"></a>我不坐座上时，<a id="a-Mv"></a>诸天人皆为我座作礼绕竟已便去。<a id="a-Mw"></a>是座尊，<a id="a-Mx"></a>释提桓因于是间坐受法，<a id="a-My"></a>忉利天上诸天人为作礼。<a id="a-Mz"></a>如是，<a id="a-N0"></a>天中天，<a id="a-N1"></a>般若波罗蜜出怛萨阿竭阿罗呵三耶三佛舍利，<a id="a-N2"></a>萨芸若之智慧从中出生身。<a id="a-N3"></a>用是故，<a id="a-N4"></a>天中天，<a id="a-N5"></a>两分之中取般若波罗蜜，<a id="a-N6"></a>除是阎浮利地上满其中怛萨阿竭舍利。</p>
  <p id="aN7">“正使，<a id="a-N8"></a>天中天，<a id="a-N9"></a>三千大国土满其中舍利一分，<a id="a-NA"></a>般若波罗蜜经为二分，<a id="a-NB"></a>我从二分中取般若波罗蜜。<a id="a-NC"></a>何以故？<a id="a-ND"></a>从中出舍利供养所致。<a id="a-NE"></a>譬如负债人，<a id="a-NF"></a>天中天，<a id="a-NG"></a>与王相随出入，<a id="a-NH"></a>王甚敬重之，<a id="a-NI"></a>无有问者，<a id="a-NJ"></a>亦无所畏。<a id="a-NK"></a>何以故？<a id="a-NL"></a>在王边有威力故。<a id="a-NM"></a>天中天，<a id="a-NN"></a>从般若波罗蜜中出舍利，<a id="a-NO"></a>从中出供养。<a id="a-NP"></a>是经天中天如王，<a id="a-NQ"></a>般若波罗蜜譬如是王雄猛得供养，<a id="a-NR"></a>怛萨阿竭舍利从萨芸若中出生得供养。<a id="a-NS"></a>如是，<a id="a-NT"></a>天中天，<a id="a-NU"></a>萨芸若怛萨阿竭阿罗呵三耶三佛从般若波罗蜜中出生，<a id="a-NV"></a>当作是知。<a id="a-NW"></a>两分中，<a id="a-NX"></a>我取般若波罗蜜。</p>
  <p id="aNY">“般若波罗蜜受持者，<a id="a-NZ"></a>譬如无价摩尼珠。<a id="a-Na"></a>天中天，<a id="a-Nb"></a>有是宝无有与等者，<a id="a-Nc"></a>若持有所著，<a id="a-Nd"></a>所著处者，<a id="a-Ne"></a>鬼神不得其便，<a id="a-Nf"></a>不为鬼神所中害。<a id="a-Ng"></a>若男子、<a id="a-Nh"></a>若女人持摩尼珠，<a id="a-Ni"></a>著其身上，<a id="a-Nj"></a>鬼神即走去。<a id="a-Nk"></a>若中热，<a id="a-Nl"></a>持摩尼珠著身上，<a id="a-Nm"></a>其热即除去。<a id="a-Nn"></a>若中风，<a id="a-No"></a>持摩尼珠著身上，<a id="a-Np"></a>其风不增即除去。<a id="a-Nq"></a>若中寒，<a id="a-Nr"></a>持摩尼珠著身上，<a id="a-Ns"></a>其寒不复增即除去。<a id="a-Nt"></a>夜时，<a id="a-Nu"></a>持摩尼珠著身上，<a id="a-Nv"></a>冥中即时明。<a id="a-Nw"></a>热时，<a id="a-Nx"></a>持摩尼珠，<a id="a-Ny"></a>所著处即为凉。<a id="a-Nz"></a>寒时，<a id="a-O0"></a>持摩尼珠，<a id="a-O1"></a>所著处即为热。<a id="a-O2"></a>所置处毒皆不行，<a id="a-O3"></a>余他辈亦尔，<a id="a-O4"></a>中有为蛇所啮者，<a id="a-O5"></a>善男子、<a id="a-O6"></a>善女人持摩尼珠示之，<a id="a-O7"></a>见摩尼珠，<a id="a-O8"></a>毒即去。<a id="a-O9"></a>如是，<a id="a-OA"></a>天中天，<a id="a-OB"></a>摩尼珠极尊，<a id="a-OC"></a>若有人病，<a id="a-OD"></a>若目痛，<a id="a-OE"></a>若目冥，<a id="a-OF"></a>持摩尼珠近眼，<a id="a-OG"></a>眼病即除愈。<a id="a-OH"></a>如是，<a id="a-OI"></a>天中天，<a id="a-OJ"></a>摩尼珠德巍巍自在，<a id="a-OK"></a>持著何所，<a id="a-OL"></a>著水中，<a id="a-OM"></a>水便随作摩尼色；<a id="a-ON"></a>持缯裹著水中，<a id="a-OO"></a>水便如摩尼珠色；<a id="a-OP"></a>正使持若干种缯裹著水中，<a id="a-OQ"></a>水便如摩尼珠色；<a id="a-OR"></a>水浊即为清。<a id="a-OS"></a>摩尼珠德无有比。<a id="a-OT"></a>”</p>
  <p id="aOU">阿难问释提桓因：<a id="a-OV"></a>“云何，<a id="a-OW"></a>拘翼，<a id="a-OX"></a>天上亦有摩尼珠？<a id="a-OY"></a>阎浮利地上亦有摩尼珠？<a id="a-OZ"></a>”</p>
  <p id="aOa">释提桓因语阿难言：<a id="a-Ob"></a>“天上亦有摩尼珠。<a id="a-Oc"></a>阎浮利地上亦有摩尼珠，<a id="a-Od"></a>不足言。<a id="a-Oe"></a>如我所说，<a id="a-Of"></a>异阎浮利地上宝轻耳，<a id="a-Og"></a>不如彼珠德尊十倍、<a id="a-Oh"></a>百倍、<a id="a-Oi"></a>千倍、<a id="a-Oj"></a>万倍、<a id="a-Ok"></a>亿亿万倍。<a id="a-Ol"></a>我所语摩尼珠者，<a id="a-Om"></a>有所著，<a id="a-On"></a>若箧中，<a id="a-Oo"></a>若函中，<a id="a-Op"></a>其光明倍彻出，<a id="a-Oq"></a>正使举珠出去余处，<a id="a-Or"></a>续明如故。<a id="a-Os"></a>般若波罗蜜萨芸若之德，<a id="a-Ot"></a>至怛萨阿竭阿罗呵三耶三佛般泥洹去，<a id="a-Ou"></a>舍利供养如故，<a id="a-Ov"></a>萨芸若舍利遍分布天下，<a id="a-Ow"></a>供养如故。<a id="a-Ox"></a>复次，<a id="a-Oy"></a>阿难，<a id="a-Oz"></a>十方无央数佛国现在诸佛欲见者，<a id="a-P0"></a>善男子、<a id="a-P1"></a>善女人当行般若波罗蜜，<a id="a-P2"></a>当守般若波罗蜜。<a id="a-P3"></a>”</p>
  <p id="aP4">佛语释提桓因：<a id="a-P5"></a>“如是，<a id="a-P6"></a>拘翼，<a id="a-P7"></a>过去时怛萨阿竭阿罗呵三耶三佛，<a id="a-P8"></a>皆从般若波罗蜜中出，<a id="a-P9"></a>为人中之将，<a id="a-PA"></a>自致成作佛，<a id="a-PB"></a>如是出生；<a id="a-PC"></a>甫当来怛萨阿竭阿罗呵三耶三佛，<a id="a-PD"></a>悉从般若波罗蜜中出，<a id="a-PE"></a>为人中之将，<a id="a-PF"></a>自致成作佛；<a id="a-PG"></a>复如十方无央数佛国今现在诸佛，<a id="a-PH"></a>亦从般若波罗蜜中出，<a id="a-PI"></a>为人中之将，<a id="a-PJ"></a>自致成作佛。<a id="a-PK"></a>”</p>
  <p id="aPL">释提桓因白佛言：<a id="a-PM"></a>“摩诃波罗蜜，<a id="a-PN"></a>天中天，<a id="a-PO"></a>一切人民、<a id="a-PP"></a>蜎飞、<a id="a-PQ"></a>蠕动之类心所念，<a id="a-PR"></a>怛萨阿竭阿罗呵三耶三佛从般若波罗蜜悉了知。<a id="a-PS"></a>”</p>
  <p id="aPT">佛言：<a id="a-PU"></a>“用是故，<a id="a-PV"></a>菩萨摩诃萨昼夜行般若波罗蜜。<a id="a-PW"></a>”</p>
  <p id="aPX">释提桓因言：<a id="a-PY"></a>“但行般若波罗蜜，<a id="a-PZ"></a>不行余波罗蜜耶？<a id="a-Pa"></a>”</p>
  <p id="aPb">佛言：<a id="a-Pc"></a>“都卢六波罗蜜皆行。<a id="a-Pd"></a>菩萨摩诃萨般若波罗蜜，<a id="a-Pe"></a>于菩萨摩诃萨最尊。<a id="a-Pf"></a>菩萨与布施，<a id="a-Pg"></a>般若波罗蜜出上。<a id="a-Ph"></a>持戒、<a id="a-Pi"></a>忍辱、<a id="a-Pj"></a>精进、<a id="a-Pk"></a>一心分布诸经教人，<a id="a-Pl"></a>不及菩萨摩诃萨行般若波罗蜜也。</p>
  <p id="aPm">“拘翼，<a id="a-Pn"></a>譬如阎浮利地上种种好树，<a id="a-Po"></a>若色种种各异，<a id="a-Pp"></a>叶叶各异，<a id="a-Pq"></a>华华各异，<a id="a-Pr"></a>实实各异，<a id="a-Ps"></a>种种枝棭其影无有异，<a id="a-Pt"></a>其影如一影相类。<a id="a-Pu"></a>如是，<a id="a-Pv"></a>拘翼，<a id="a-Pw"></a>五波罗蜜从般若波罗蜜出，<a id="a-Px"></a>般若波罗蜜出萨芸若，<a id="a-Py"></a>种种展转相得无有异。<a id="a-Pz"></a>”</p>
  <p id="aQ0">释提桓因白佛言：<a id="a-Q1"></a>“极大尊德般若波罗蜜，<a id="a-Q2"></a>天中天！<a id="a-Q3"></a>不可计德般若波罗蜜，<a id="a-Q4"></a>天中天！<a id="a-Q5"></a>无有极与等者般若波罗蜜，<a id="a-Q6"></a>天中天！<a id="a-Q7"></a>若有书般若波罗蜜者，<a id="a-Q8"></a>持经卷，<a id="a-Q9"></a>自归作礼，<a id="a-QA"></a>承事供养名华、<a id="a-QB"></a>捣香、<a id="a-QC"></a>泽香、<a id="a-QD"></a>杂香、<a id="a-QE"></a>缯彩、<a id="a-QF"></a>华盖、<a id="a-QG"></a>旗幡；<a id="a-QH"></a>若有书经与他人者，<a id="a-QI"></a>其福何所为多者？<a id="a-QJ"></a>”</p>
  <p id="aQK">佛言：<a id="a-QL"></a>“我故问，<a id="a-QM"></a>若拘翼自恣说。<a id="a-QN"></a>云何，<a id="a-QO"></a>若有怛萨阿竭舍利自供养，<a id="a-QP"></a>复分布与他人令供养；<a id="a-QQ"></a>若复有舍利自供养，<a id="a-QR"></a>亦不分与他人，<a id="a-QS"></a>其福何所多者？<a id="a-QT"></a>”</p>
  <p id="aQU">释提桓因言：<a id="a-QV"></a>“天中天，<a id="a-QW"></a>善男子、<a id="a-QX"></a>善女人自供养舍利，<a id="a-QY"></a>复分布与他人，<a id="a-QZ"></a>其福大多。<a id="a-Qa"></a>”</p>
  <p id="aQb">佛言：<a id="a-Qc"></a>“如是，<a id="a-Qd"></a>拘翼，<a id="a-Qe"></a>善男子、<a id="a-Qf"></a>善女人书般若波罗蜜，<a id="a-Qg"></a>持经卷，<a id="a-Qh"></a>自归作礼，<a id="a-Qi"></a>承事供养名华、<a id="a-Qj"></a>捣香、<a id="a-Qk"></a>泽香、<a id="a-Ql"></a>杂香、<a id="a-Qm"></a>缯彩、<a id="a-Qn"></a>华盖、<a id="a-Qo"></a>旗幡，<a id="a-Qp"></a>复分布与他人，<a id="a-Qq"></a>其福大多。</p>
  <p id="aQr">“复次，<a id="a-Qs"></a>拘翼，<a id="a-Qt"></a>法师所至到处辄说经法，<a id="a-Qu"></a>其德其福甚大多，<a id="a-Qv"></a>大多！</p>
  <p id="aQw">“复次，<a id="a-Qx"></a>拘翼，<a id="a-Qy"></a>阎浮利人若善男子、<a id="a-Qz"></a>善女人皆令持十戒。<a id="a-R0"></a>云何，<a id="a-R1"></a>拘翼，<a id="a-R2"></a>其福宁多不？<a id="a-R3"></a>”</p>
  <p id="aR4">释提桓因言：<a id="a-R5"></a>“甚多，<a id="a-R6"></a>甚多，<a id="a-R7"></a>天中天。<a id="a-R8"></a>”</p>
  <p id="aR9">佛言：<a id="a-RA"></a>“不如是善男子、<a id="a-RB"></a>善女人书般若波罗蜜者，<a id="a-RC"></a>持经卷与他人使书若为读之，<a id="a-RD"></a>其福倍益多。</p>
  <p id="aRE">“复次，<a id="a-RF"></a>拘翼，<a id="a-RG"></a>置四天下，<a id="a-RH"></a>诸小国土、<a id="a-RI"></a>中国土、<a id="a-RJ"></a>千国土、<a id="a-RK"></a>二千国土、<a id="a-RL"></a>三千大国土、<a id="a-RM"></a>如恒边沙佛国人，<a id="a-RN"></a>善男子、<a id="a-RO"></a>善女人皆令持十戒。<a id="a-RP"></a>云何，<a id="a-RQ"></a>拘翼，<a id="a-RR"></a>其福宁多不？<a id="a-RS"></a>”</p>
  <p id="aRT">释提桓因言：<a id="a-RU"></a>“甚多，<a id="a-RV"></a>甚多，<a id="a-RW"></a>天中天。<a id="a-RX"></a>”</p>
  <p id="aRY">佛言：<a id="a-RZ"></a>“不如是善男子、<a id="a-Ra"></a>善女人书般若波罗蜜者，<a id="a-Rb"></a>持经卷与他人使书若为读，<a id="a-Rc"></a>其福倍益多。</p>
  <p id="aRd">“复次，<a id="a-Re"></a>拘翼，<a id="a-Rf"></a>阎浮利人，<a id="a-Rg"></a>善男子、<a id="a-Rh"></a>善女人皆令行四禅、<a id="a-Ri"></a>四谛、<a id="a-Rj"></a>四神足，<a id="a-Rk"></a>及行般遮旬。<a id="a-Rl"></a>云何，<a id="a-Rm"></a>拘翼，<a id="a-Rn"></a>其福宁多不？<a id="a-Ro"></a>”</p>
  <p id="aRp">释提桓因言：<a id="a-Rq"></a>“甚多，<a id="a-Rr"></a>甚多，<a id="a-Rs"></a>天中天。<a id="a-Rt"></a>”</p>
  <p id="aRu">佛言：<a id="a-Rv"></a>“不如是善男子、<a id="a-Rw"></a>善女人书般若波罗蜜者，<a id="a-Rx"></a>持经卷与他人使书若为读，<a id="a-Ry"></a>其福倍益多。</p>
  <p id="aRz">“复次，<a id="a-S0"></a>拘翼，<a id="a-S1"></a>置阎浮利四天下，<a id="a-S2"></a>小国土、<a id="a-S3"></a>中国土、<a id="a-S4"></a>千国土、<a id="a-S5"></a>二千国土、<a id="a-S6"></a>三千大国土大国土、<a id="a-S7"></a>如恒边沙佛国人，<a id="a-S8"></a>善男子、<a id="a-S9"></a>善女人皆令行四禅、<a id="a-SA"></a>四谛、<a id="a-SB"></a>四神足，<a id="a-SC"></a>及行般遮旬，<a id="a-SD"></a>皆令成德。<a id="a-SE"></a>云何，<a id="a-SF"></a>拘翼，<a id="a-SG"></a>其福宁转倍多不？<a id="a-SH"></a>”</p>
  <p id="aSI">释提桓因言：<a id="a-SJ"></a>“大甚多，<a id="a-SK"></a>大甚多，<a id="a-SL"></a>天中天。<a id="a-SM"></a>”</p>
  <p id="aSN">佛言：<a id="a-SO"></a>“不如是善男子、<a id="a-SP"></a>善女人书般若波罗蜜者，<a id="a-SQ"></a>持经卷与他人使书若为读，<a id="a-SR"></a>其福转倍多。</p>
  <p id="aSS">“复次，<a id="a-ST"></a>拘翼，<a id="a-SU"></a>持般若波罗蜜经卷，<a id="a-SV"></a>授与他人使书，<a id="a-SW"></a>若令学，<a id="a-SX"></a>若自学，<a id="a-SY"></a>其福甚倍多。</p>
  <p id="aSZ">“复次，<a id="a-Sa"></a>拘翼，<a id="a-Sb"></a>若有人自学般若波罗蜜解中慧，<a id="a-Sc"></a>其福甚倍多。<a id="a-Sd"></a>”</p>
  <p id="aSe">释提桓因白佛言：<a id="a-Sf"></a>“天中天，<a id="a-Sg"></a>云何学般若波罗蜜，<a id="a-Sh"></a>学解中慧，<a id="a-Si"></a>其福甚倍多？<a id="a-Sj"></a>”</p>
  <p id="aSk">佛言：<a id="a-Sl"></a>“善男子、<a id="a-Sm"></a>善女人不晓学。<a id="a-Sn"></a>何以故？<a id="a-So"></a>有当来善男子、<a id="a-Sp"></a>善女人，<a id="a-Sq"></a>欲得阿耨多罗三耶三菩阿惟三佛，<a id="a-Sr"></a>喜乐学般若波罗蜜，<a id="a-Ss"></a>反得恶知识教学枝棭般若波罗蜜。<a id="a-St"></a>”</p>
  <p id="aSu">释提桓因问佛言：<a id="a-Sv"></a>“何等为枝棭般若波罗蜜？<a id="a-Sw"></a>”</p>
  <p id="aSx">佛言：<a id="a-Sy"></a>“甫当来世比丘，<a id="a-Sz"></a>得般若波罗蜜欲学，<a id="a-T0"></a>恶知识反教学色无常，<a id="a-T1"></a>行色无常，<a id="a-T2"></a>作是曹学行般若波罗蜜；<a id="a-T3"></a>痛痒、<a id="a-T4"></a>思想、<a id="a-T5"></a>生死、<a id="a-T6"></a>识学无常，<a id="a-T7"></a>行识无常，<a id="a-T8"></a>作是曹学行般若波罗蜜。<a id="a-T9"></a>拘翼，<a id="a-TA"></a>是为枝棭般若波罗蜜。<a id="a-TB"></a>”</p>
  <p id="aTC">佛言：<a id="a-TD"></a>“行般若波罗蜜者，<a id="a-TE"></a>不坏色无常视，<a id="a-TF"></a>不坏痛痒、<a id="a-TG"></a>思想、<a id="a-TH"></a>生死、<a id="a-TI"></a>识无常视。<a id="a-TJ"></a>何以故？<a id="a-TK"></a>本无故。<a id="a-TL"></a>拘翼，<a id="a-TM"></a>般若波罗蜜当黠慧学，<a id="a-TN"></a>其福倍益多。</p>
  <p id="aTO">“复次，<a id="a-TP"></a>拘翼，<a id="a-TQ"></a>置阎浮利地上，<a id="a-TR"></a>三千大国土如恒边沙佛国人，<a id="a-TS"></a>若善男子、<a id="a-TT"></a>善女人皆令得须陀洹道。<a id="a-TU"></a>云何，<a id="a-TV"></a>拘翼，<a id="a-TW"></a>其福宁多不？<a id="a-TX"></a>”</p>
  <p id="aTY">释提桓因言：<a id="a-TZ"></a>“甚多，<a id="a-Ta"></a>甚多，<a id="a-Tb"></a>天中天。<a id="a-Tc"></a>”</p>
  <p id="aTd">佛言：<a id="a-Te"></a>“不如是善男子、<a id="a-Tf"></a>善女人书般若波罗蜜者，<a id="a-Tg"></a>持经卷与他人使书，<a id="a-Th"></a>若令学，<a id="a-Ti"></a>若为读，<a id="a-Tj"></a>其福倍益多。<a id="a-Tk"></a>何以故？<a id="a-Tl"></a>须陀洹道皆从般若波罗蜜中出生故。</p>
  <p id="aTm">“复次，<a id="a-Tn"></a>拘翼，<a id="a-To"></a>阎浮利人若善男子、<a id="a-Tp"></a>善女人，<a id="a-Tq"></a>皆教令得斯陀含、<a id="a-Tr"></a>阿那含、<a id="a-Ts"></a>阿罗汉，<a id="a-Tt"></a>皆令成就。<a id="a-Tu"></a>云何，<a id="a-Tv"></a>拘翼，<a id="a-Tw"></a>其福宁转倍多不？<a id="a-Tx"></a>”</p>
  <p id="aTy">释提桓因言：<a id="a-Tz"></a>“甚多，<a id="a-U0"></a>甚多，<a id="a-U1"></a>天中天。<a id="a-U2"></a>”</p>
  <p id="aU3">佛言：<a id="a-U4"></a>“不如是善男子、<a id="a-U5"></a>善女人书般若波罗蜜者，<a id="a-U6"></a>持经卷与他人使书，<a id="a-U7"></a>若令学，<a id="a-U8"></a>若为读，<a id="a-U9"></a>其福倍益多。<a id="a-UA"></a>何以故？<a id="a-UB"></a>萨芸若德成法德，<a id="a-UC"></a>一切从般若波罗蜜中学成佛，<a id="a-UD"></a>便出生须陀洹道、<a id="a-UE"></a>斯陀含道、<a id="a-UF"></a>阿那含道、<a id="a-UG"></a>阿罗汉道、<a id="a-UH"></a>辟支佛道。</p>
  <p id="aUI">“置阎浮利人，<a id="a-UJ"></a>拘翼，<a id="a-UK"></a>置三千大国土，<a id="a-UL"></a>如恒边沙佛国中人，<a id="a-UM"></a>若善男子、<a id="a-UN"></a>善女人皆令得须陀洹道、<a id="a-UO"></a>斯陀含道、<a id="a-UP"></a>阿那含道、<a id="a-UQ"></a>阿罗汉道、<a id="a-UR"></a>辟支佛道。<a id="a-US"></a>云何，<a id="a-UT"></a>拘翼，<a id="a-UU"></a>其福宁多不？<a id="a-UV"></a>”</p>
  <p id="aUW">释提桓因言：<a id="a-UX"></a>“甚多，<a id="a-UY"></a>甚多，<a id="a-UZ"></a>天中天。<a id="a-Ua"></a>”</p>
  <p id="aUb">佛言：<a id="a-Uc"></a>“不如是善男子、<a id="a-Ud"></a>善女人书般若波罗蜜者，<a id="a-Ue"></a>持经卷与他人使书，<a id="a-Uf"></a>若令学，<a id="a-Ug"></a>若为读，<a id="a-Uh"></a>其福倍益多。<a id="a-Ui"></a>何以故？<a id="a-Uj"></a>皆从般若波罗蜜中学，<a id="a-Uk"></a>得成萨芸若、<a id="a-Ul"></a>成法德，<a id="a-Um"></a>用是故得佛，<a id="a-Un"></a>出生须陀洹道、<a id="a-Uo"></a>斯陀含道、<a id="a-Up"></a>阿那含道、<a id="a-Uq"></a>阿罗汉道、<a id="a-Ur"></a>辟支佛道，<a id="a-Us"></a>用是故，<a id="a-Ut"></a>其福转倍多。</p>
  <p id="aUu">“复次，<a id="a-Uv"></a>拘翼，<a id="a-Uw"></a>阎浮利人都卢皆使行佛道，<a id="a-Ux"></a>已信入佛道，<a id="a-Uy"></a>学佛道心以生；<a id="a-Uz"></a>若善男子、<a id="a-V0"></a>善女人持般若波罗蜜经卷，<a id="a-V1"></a>与他人使书，<a id="a-V2"></a>若令学，<a id="a-V3"></a>若为说，<a id="a-V4"></a>及至阿惟越致菩萨书经卷授与之，<a id="a-V5"></a>其人当从是学，<a id="a-V6"></a>深入般若波罗蜜中学智慧般若波罗蜜，<a id="a-V7"></a>转增多守，<a id="a-V8"></a>无有极智悉成就，<a id="a-V9"></a>得其福转倍多。</p>
  <p id="aVA">“置阎浮利，<a id="a-VB"></a>拘翼，<a id="a-VC"></a>三千大国土，<a id="a-VD"></a>及如恒边沙佛国中人，<a id="a-VE"></a>皆行阿耨多罗三耶三菩，<a id="a-VF"></a>皆发意行佛道；<a id="a-VG"></a>若善男子、<a id="a-VH"></a>善女人持般若波罗蜜经卷，<a id="a-VI"></a>与他人使书，<a id="a-VJ"></a>若令学，<a id="a-VK"></a>若为说，<a id="a-VL"></a>及至阿惟越致菩萨书经卷授与，<a id="a-VM"></a>其人当从是学，<a id="a-VN"></a>深入般若波罗蜜中，<a id="a-VO"></a>学智慧般若波罗蜜，<a id="a-VP"></a>转增多守，<a id="a-VQ"></a>无有极智慧悉成就，<a id="a-VR"></a>得其福转倍多。</p>
  <p id="aVS">“复次，<a id="a-VT"></a>拘翼，<a id="a-VU"></a>阎浮利人都卢皆行阿耨多罗三耶三菩，<a id="a-VV"></a>阿耨多罗三耶三菩者，<a id="a-VW"></a>皆发意求佛；<a id="a-VX"></a>若善男子、<a id="a-VY"></a>善女人持般若波罗蜜经卷，<a id="a-VZ"></a>与他人使书，<a id="a-Va"></a>为解说其中慧，<a id="a-Vb"></a>教令学，<a id="a-Vc"></a>乃至阿惟越致菩萨摩诃萨，<a id="a-Vd"></a>持般若波罗蜜经卷，<a id="a-Ve"></a>授与使入黠慧中，<a id="a-Vf"></a>其福转倍多。</p>
  <p id="aVg">“置阎浮利、<a id="a-Vh"></a>三千大国土，<a id="a-Vi"></a>及至恒边沙佛国中人，<a id="a-Vj"></a>皆行阿耨多罗三耶三菩，<a id="a-Vk"></a>阿耨多罗三耶三菩者，<a id="a-Vl"></a>皆发意求佛；<a id="a-Vm"></a>若善男子、<a id="a-Vn"></a>善女人持般若波罗蜜经卷，<a id="a-Vo"></a>与他人使书，<a id="a-Vp"></a>令学入黠慧中者，<a id="a-Vq"></a>若有阿惟越致菩萨摩诃萨，<a id="a-Vr"></a>持般若波罗蜜经卷，<a id="a-Vs"></a>为书授与使学入黠慧中，<a id="a-Vt"></a>其福转倍多。</p>
  <p id="aVu">“复次，<a id="a-Vv"></a>拘翼，<a id="a-Vw"></a>阎浮利人都卢皆令行阿惟越致菩萨阿耨多罗三耶三菩，<a id="a-Vx"></a>若有善男子、<a id="a-Vy"></a>善女人，<a id="a-Vz"></a>教入般若波罗蜜中。<a id="a-W0"></a>云何，<a id="a-W1"></a>拘翼，<a id="a-W2"></a>其福宁多不？<a id="a-W3"></a>”</p>
  <p id="aW4">释提桓因言：<a id="a-W5"></a>“甚多，<a id="a-W6"></a>甚多，<a id="a-W7"></a>天中天。<a id="a-W8"></a>”</p>
  <p id="aW9">佛言：<a id="a-WA"></a>“从是辈中若有一菩萨出，<a id="a-WB"></a>便作是言：<a id="a-WC"></a>‘我欲疾作佛。<a id="a-WD"></a>’正使欲疾作佛，<a id="a-WE"></a>若有人持般若波罗蜜经卷书授与者，<a id="a-WF"></a>其福转倍多。</p>
  <p id="aWG">“置阎浮利、<a id="a-WH"></a>三千大国土乃至恒边沙佛国中人，<a id="a-WI"></a>都卢皆令行阿惟越致菩萨阿耨多罗三耶三菩，<a id="a-WJ"></a>若有善男子、<a id="a-WK"></a>善女人教入般若波罗蜜中。<a id="a-WL"></a>云何，<a id="a-WM"></a>拘翼，<a id="a-WN"></a>其福宁多不？<a id="a-WO"></a>”</p>
  <p id="aWP">释提桓因言：<a id="a-WQ"></a>“甚多，<a id="a-WR"></a>甚多，<a id="a-WS"></a>天中天。<a id="a-WT"></a>”</p>
  <p id="aWU">佛言：<a id="a-WV"></a>“若有一菩萨从其中出，<a id="a-WW"></a>便作是言：<a id="a-WX"></a>‘我欲疾作佛。<a id="a-WY"></a>’正使欲疾作佛，<a id="a-WZ"></a>若有人持般若波罗蜜经卷书授与者，<a id="a-Wa"></a>其福转倍多。<a id="a-Wb"></a>”</p>
  <p id="aWc">释提桓因白佛言：<a id="a-Wd"></a>“如是，<a id="a-We"></a>天中天，<a id="a-Wf"></a>极安隐菩萨摩诃萨疾近佛，<a id="a-Wg"></a>般若波罗蜜若教人，<a id="a-Wh"></a>若授与人，<a id="a-Wi"></a>其福转倍多。<a id="a-Wj"></a>何以故，<a id="a-Wk"></a>天中天？<a id="a-Wl"></a>”</p>
  <p id="aWm">佛言：<a id="a-Wn"></a>“其得般若波罗蜜疾近佛者，<a id="a-Wo"></a>近佛坐。<a id="a-Wp"></a>”</p>
  <p id="aWq">须菩提语释提桓因言：<a id="a-Wr"></a>“善哉！<a id="a-Ws"></a>善哉！<a id="a-Wt"></a>拘翼，<a id="a-Wu"></a>当所为尊弟子。<a id="a-Wv"></a>菩萨摩诃萨作是受，<a id="a-Ww"></a>疾作佛。<a id="a-Wx"></a>所为作者，<a id="a-Wy"></a>当如佛弟子从中出。<a id="a-Wz"></a>是辈人不索佛道者，<a id="a-X0"></a>菩萨摩诃萨不当于其中学六波罗蜜。<a id="a-X1"></a>不学是法，<a id="a-X2"></a>不得作佛。<a id="a-X3"></a>随法学，<a id="a-X4"></a>疾作阿耨多罗三耶三佛，<a id="a-X5"></a>在所问。<a id="a-X6"></a>”</p>
 </body>
</html>