<!doctype html>
<html id="z3IBTBPB6" data-ver="1307">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第四</h1>
  <h2 id="a2">叹品第七</h2>
  <p id="a3">佛言：<a id="a-4"></a>“弥勒菩萨摩诃萨，<a id="a-5"></a>作阿耨多罗三耶三菩阿惟三佛时，<a id="a-6"></a>亦当于是处说般若波罗蜜。<a id="a-7"></a>”</p>
  <p id="a8">须菩提白佛言：<a id="a-9"></a>“云何，<a id="a-A"></a>弥勒菩萨摩诃萨，<a id="a-B"></a>于是处说般若波罗蜜？<a id="a-C"></a>”</p>
  <p id="aD">佛语须菩提：<a id="a-E"></a>“弥勒菩萨摩诃萨，<a id="a-F"></a>于是成阿惟三佛时，<a id="a-G"></a>不受色说般若波罗蜜，<a id="a-H"></a>不空色说般若波罗蜜，<a id="a-I"></a>不受痛痒、<a id="a-J"></a>思想、<a id="a-K"></a>生死、<a id="a-L"></a>识说般若波罗蜜，<a id="a-M"></a>亦不空识说般若波罗蜜，<a id="a-N"></a>亦不脱色说般若波罗蜜，<a id="a-O"></a>亦不缚色说般若波罗蜜，<a id="a-P"></a>亦不脱痛痒、<a id="a-Q"></a>思想、<a id="a-R"></a>生死、<a id="a-S"></a>识说般若波罗蜜，<a id="a-T"></a>亦不缚识说般若波罗蜜。<a id="a-U"></a>”</p>
  <p id="aV">须菩提白佛言：<a id="a-W"></a>“般若波罗蜜甚清净，<a id="a-X"></a>天中天。<a id="a-Y"></a>”</p>
  <p id="aZ">佛言：<a id="a-a"></a>“色亦清净。<a id="a-b"></a>”</p>
  <p id="ac">须菩提言：<a id="a-d"></a>“故般若波罗蜜清净。<a id="a-e"></a>”</p>
  <p id="af">佛言：<a id="a-g"></a>“痛痒、<a id="a-h"></a>思想、<a id="a-i"></a>生死、<a id="a-j"></a>识亦清净。<a id="a-k"></a>”</p>
  <p id="al">须菩提言：<a id="a-m"></a>“故般若波罗蜜清净。<a id="a-n"></a>”</p>
  <p id="ao">佛言：<a id="a-p"></a>“如是空之清净。<a id="a-q"></a>”</p>
  <p id="ar">须菩提言：<a id="a-s"></a>“故般若波罗蜜清净。<a id="a-t"></a>”</p>
  <p id="au">佛言：<a id="a-v"></a>“色清净无瑕秽，<a id="a-w"></a>般若波罗蜜亦如是；<a id="a-x"></a>痛痒、<a id="a-y"></a>思想、<a id="a-z"></a>生死、<a id="a-10"></a>识清净无瑕秽，<a id="a-11"></a>般若波罗蜜亦如是。<a id="a-12"></a>”</p>
  <p id="a13">佛言：<a id="a-14"></a>“如空无瑕秽故，<a id="a-15"></a>般若波罗蜜亦清净。<a id="a-16"></a>”</p>
  <p id="a17">须菩提白佛言：<a id="a-18"></a>“其受学诵般若波罗蜜者，<a id="a-19"></a>终不横死，<a id="a-1A"></a>若干百天、<a id="a-1B"></a>若干千天常随侍之。<a id="a-1C"></a>若善男子、<a id="a-1D"></a>善女人为法师者，<a id="a-1E"></a>月八日、<a id="a-1F"></a>十四日、<a id="a-1G"></a>十五日，<a id="a-1H"></a>说法时得功德不可复计。<a id="a-1I"></a>”</p>
  <p id="a1J">佛言：<a id="a-1K"></a>“如是，<a id="a-1L"></a>如是，<a id="a-1M"></a>须菩提，<a id="a-1N"></a>得其功德不可复计。<a id="a-1O"></a>若守般若波罗蜜者，<a id="a-1P"></a>其功德出是上去。<a id="a-1Q"></a>何以故？<a id="a-1R"></a>须菩提，<a id="a-1S"></a>般若波罗蜜者，<a id="a-1T"></a>即是珍宝故。<a id="a-1U"></a>于法无有作者，<a id="a-1V"></a>亦无有得法者，<a id="a-1W"></a>亦无有持者。<a id="a-1X"></a>何以故？<a id="a-1Y"></a>法甚深故，<a id="a-1Z"></a>亦不可见，<a id="a-1a"></a>亦不可得，<a id="a-1b"></a>亦无有得者。<a id="a-1c"></a>须菩提，<a id="a-1d"></a>亦不见般若波罗蜜。<a id="a-1e"></a>何以故？<a id="a-1f"></a>须菩提，<a id="a-1g"></a>亦不可名，<a id="a-1h"></a>亦无有见。<a id="a-1i"></a>得般若波罗蜜者，<a id="a-1j"></a>所索不可得，<a id="a-1k"></a>亦不见般若波罗蜜，<a id="a-1l"></a>甚深如是，<a id="a-1m"></a>亦无有生处。<a id="a-1n"></a>般若波罗蜜无所行，<a id="a-1o"></a>亦无所不行。<a id="a-1p"></a>般若波罗蜜亦无有持法者，<a id="a-1q"></a>亦无有守法者，<a id="a-1r"></a>如空无所取，<a id="a-1s"></a>无所持，<a id="a-1t"></a>无所见，<a id="a-1u"></a>亦不无观，<a id="a-1v"></a>亦不无见。<a id="a-1w"></a>”</p>
  <p id="a1x">三千大千刹土诸天子飞在上俱皆观，<a id="a-1y"></a>便举声共叹曰：<a id="a-1z"></a>“于阎浮利地上再见法轮转！<a id="a-20"></a>”</p>
  <p id="a21">佛谓须菩提：<a id="a-22"></a>“无两法轮为转，<a id="a-23"></a>亦不想有一法轮转，<a id="a-24"></a>不转是者即般若波罗蜜。<a id="a-25"></a>”</p>
  <p id="a26">须菩提言：<a id="a-27"></a>“如是，<a id="a-28"></a>天中天，<a id="a-29"></a>极安隐摩诃波罗蜜，<a id="a-2A"></a>是于菩萨摩诃萨无所挂礙法。<a id="a-2B"></a>阿耨多罗三耶三菩阿惟三佛，<a id="a-2C"></a>是无有法成阿惟三佛者，<a id="a-2D"></a>何所法轮为转？<a id="a-2E"></a>无所还法为转，<a id="a-2F"></a>亦无法有恐者，<a id="a-2G"></a>无有法而忧者。<a id="a-2H"></a>何以故？<a id="a-2I"></a>若有两法为不可得，<a id="a-2J"></a>何所法忧？<a id="a-2K"></a>亦无法转者，<a id="a-2L"></a>故诸法如空，<a id="a-2M"></a>无所转，<a id="a-2N"></a>亦无法有还者，<a id="a-2O"></a>乃至诸法亦为无所有。<a id="a-2P"></a>”</p>
  <p id="a2Q">佛语须菩提：<a id="a-2R"></a>“空者无所转，<a id="a-2S"></a>亦无转还，<a id="a-2T"></a>亦无想，<a id="a-2U"></a>亦无愿，<a id="a-2V"></a>亦无生死，<a id="a-2W"></a>亦无所从生，<a id="a-2X"></a>亦不有转，<a id="a-2Y"></a>亦不转还。<a id="a-2Z"></a>作是说者，<a id="a-2a"></a>是为说法，<a id="a-2b"></a>无所说者，<a id="a-2c"></a>亦无所得，<a id="a-2d"></a>亦无有证。<a id="a-2e"></a>作是说法，<a id="a-2f"></a>亦不般泥洹。<a id="a-2g"></a>作是说法，<a id="a-2h"></a>亦无有尽。<a id="a-2i"></a>”</p>
  <p id="a2j">须菩提白佛言：<a id="a-2k"></a>“无极波罗蜜如空无有极，<a id="a-2l"></a>天中天。</p>
  <p id="a2m">“一、<a id="a-2n"></a>等波罗蜜者于诸法悉平等，<a id="a-2o"></a>天中天。</p>
  <p id="a2p">“二、<a id="a-2q"></a>恍忽波罗蜜者为本空，<a id="a-2r"></a>天中天。</p>
  <p id="a2s">“三、<a id="a-2t"></a>无上波罗蜜于诸法无所著，<a id="a-2u"></a>天中天。</p>
  <p id="a2v">“四、<a id="a-2w"></a>无人波罗蜜无有身，<a id="a-2x"></a>天中天。</p>
  <p id="a2y">“五、<a id="a-2z"></a>无所去波罗蜜无所至，<a id="a-30"></a>天中天。</p>
  <p id="a31">“六、<a id="a-32"></a>无所有波罗蜜无所持，<a id="a-33"></a>天中天。</p>
  <p id="a34">“七、<a id="a-35"></a>无有尽波罗蜜无有极，<a id="a-36"></a>天中天。</p>
  <p id="a37">“八、<a id="a-38"></a>无所从生波罗蜜无所灭，<a id="a-39"></a>天中天。</p>
  <p id="a3A">“九、<a id="a-3B"></a>无作波罗蜜无有造者，<a id="a-3C"></a>天中天。</p>
  <p id="a3D">“十、<a id="a-3E"></a>不知波罗蜜无所得，<a id="a-3F"></a>天中天。</p>
  <p id="a3G">“十一、<a id="a-3H"></a>无所至波罗蜜无所到，<a id="a-3I"></a>天中天。</p>
  <p id="a3J">“十二、<a id="a-3K"></a>无垢波罗蜜用净故，<a id="a-3L"></a>天中天。</p>
  <p id="a3M">“十三、<a id="a-3N"></a>无著波罗蜜无所得，<a id="a-3O"></a>天中天。</p>
  <p id="a3P">“十四、<a id="a-3Q"></a>梦波罗蜜无有我，<a id="a-3R"></a>天中天。</p>
  <p id="a3S">“十五、<a id="a-3T"></a>清净波罗蜜无瑕秽，<a id="a-3U"></a>天中天。</p>
  <p id="a3V">“十六、<a id="a-3W"></a>不可见波罗蜜无有处，<a id="a-3X"></a>天中天。</p>
  <p id="a3Y">“十七、<a id="a-3Z"></a>定波罗蜜不动摇，<a id="a-3a"></a>天中天。</p>
  <p id="a3b">“十八、<a id="a-3c"></a>无念波罗蜜悉平等，<a id="a-3d"></a>天中天。</p>
  <p id="a3e">“十九、<a id="a-3f"></a>不动摇波罗蜜法不移，<a id="a-3g"></a>天中天。</p>
  <p id="a3h">“二十、<a id="a-3i"></a>无欲波罗蜜本无故，<a id="a-3j"></a>天中天。</p>
  <p id="a3k">“二十一、<a id="a-3l"></a>无所生波罗蜜无所向，<a id="a-3m"></a>天中天。</p>
  <p id="a3n">“二十二、<a id="a-3o"></a>寂波罗蜜无有想，<a id="a-3p"></a>天中天。</p>
  <p id="a3q">“二十三、<a id="a-3r"></a>无恚波罗蜜无有恨，<a id="a-3s"></a>天中天。</p>
  <p id="a3t">“二十四、<a id="a-3u"></a>无人波罗蜜本无故，<a id="a-3v"></a>天中天。</p>
  <p id="a3w">“二十五、<a id="a-3x"></a>不观波罗蜜法无所从起，<a id="a-3y"></a>天中天。</p>
  <p id="a3z">“二十六、<a id="a-40"></a>不至边波罗蜜无所止，<a id="a-41"></a>天中天。</p>
  <p id="a42">“二十七、<a id="a-43"></a>不腐波罗蜜无有败，<a id="a-44"></a>天中天。</p>
  <p id="a45">“二十八、<a id="a-46"></a>无不入波罗蜜诸罗汉、<a id="a-47"></a>辟支佛所不及，<a id="a-48"></a>天中天。</p>
  <p id="a49">“二十九、<a id="a-4A"></a>不乱波罗蜜无有误，<a id="a-4B"></a>天中天。</p>
  <p id="a4C">“三十、<a id="a-4D"></a>不可量波罗蜜无有小法，<a id="a-4E"></a>天中天。</p>
  <p id="a4F">“三十一、<a id="a-4G"></a>无形波罗蜜于诸法无所挂礙，<a id="a-4H"></a>天中天。</p>
  <p id="a4I">“三十二、<a id="a-4J"></a>不可得波罗蜜无所生，<a id="a-4K"></a>天中天。</p>
  <p id="a4L">“三十三、<a id="a-4M"></a>无常波罗蜜不有坏，<a id="a-4N"></a>天中天。</p>
  <p id="a4O">“三十四、<a id="a-4P"></a>无苦波罗蜜诸法不相侵，<a id="a-4Q"></a>天中天。</p>
  <p id="a4R">“三十五、<a id="a-4S"></a>无我波罗蜜于诸法无所求，<a id="a-4T"></a>天中天。</p>
  <p id="a4U">“三十六、<a id="a-4V"></a>空波罗蜜于诸法不可得，<a id="a-4W"></a>天中天。</p>
  <p id="a4X">“三十七、<a id="a-4Y"></a>无有想波罗蜜于诸法无所出，<a id="a-4Z"></a>天中天。</p>
  <p id="a4a">“三十八、<a id="a-4b"></a>力波罗蜜于诸法为有胜，<a id="a-4c"></a>天中天。</p>
  <p id="a4d">“三十九、<a id="a-4e"></a>不可计佛法波罗蜜于诸法出计去，<a id="a-4f"></a>天中天。</p>
  <p id="a4g">“四十、<a id="a-4h"></a>自然波罗蜜，<a id="a-4i"></a>般若波罗蜜是，<a id="a-4j"></a>天中天。</p>
  <p id="a4k">“四十一、<a id="a-4l"></a>于诸法亦无自然故。<a id="a-4m"></a>”</p>
  <p data-pb></p>
  <h2 id="a4n">持品第八</h2>
  <p id="a4o">释提桓因作是念：<a id="a-4p"></a>“其闻般若波罗蜜者，<a id="a-4q"></a>皆过去佛时人，<a id="a-4r"></a>何况学持讽诵，<a id="a-4s"></a>学持讽诵已如教住者！<a id="a-4t"></a>是人前世供养若干佛已，<a id="a-4u"></a>今复闻深般若波罗蜜，<a id="a-4v"></a>学持讽诵如教住。<a id="a-4w"></a>其人从过去佛时问事已。<a id="a-4x"></a>是善男子、<a id="a-4y"></a>善女人为更见过去三耶三佛，<a id="a-4z"></a>从闻深般若波罗蜜以不疑、<a id="a-50"></a>不恐、<a id="a-51"></a>不难、<a id="a-52"></a>不畏。<a id="a-53"></a>”</p>
  <p id="a54">舍利弗白佛言：<a id="a-55"></a>“菩萨摩诃萨信受深般若波罗蜜者，<a id="a-56"></a>当视之如阿惟越致。<a id="a-57"></a>何以故？<a id="a-58"></a>天中天，<a id="a-59"></a>般若波罗蜜甚深，<a id="a-5A"></a>本用精进信般若波罗蜜故。<a id="a-5B"></a>设有轻般若波罗蜜，<a id="a-5C"></a>其人前世时亦轻般若波罗蜜已。<a id="a-5D"></a>所以者何？<a id="a-5E"></a>用不信乐深般若波罗蜜，<a id="a-5F"></a>为不问佛及弟子之所致，<a id="a-5G"></a>以是故，<a id="a-5H"></a>当知之。<a id="a-5I"></a>”</p>
  <p id="a5J">释提桓因语尊者舍利弗：<a id="a-5K"></a>“般若波罗蜜者为甚深难及！<a id="a-5L"></a>其有说深般若波罗蜜，<a id="a-5M"></a>若不信者，<a id="a-5N"></a>其人为未行菩萨道，<a id="a-5O"></a>反持作难。<a id="a-5P"></a>自归般若波罗蜜者，<a id="a-5Q"></a>为自归萨芸若慧已。<a id="a-5R"></a>”</p>
  <p id="a5S">舍利弗语释提桓因：<a id="a-5T"></a>“如是，<a id="a-5U"></a>如是，<a id="a-5V"></a>拘翼，<a id="a-5W"></a>归萨芸若慧者，<a id="a-5X"></a>以为自归般若波罗蜜。<a id="a-5Y"></a>何以故？<a id="a-5Z"></a>从是中出怛萨阿竭阿罗诃三耶三佛。<a id="a-5a"></a>萨芸若，<a id="a-5b"></a>萨芸若慧者，<a id="a-5c"></a>是般若波罗蜜之所照明。<a id="a-5d"></a>于般若波罗蜜中住者，<a id="a-5e"></a>无不解慧。<a id="a-5f"></a>”</p>
  <p id="a5g">释提桓因白佛言：<a id="a-5h"></a>“菩萨摩诃萨萨芸若，<a id="a-5i"></a>云何行般若波罗蜜？<a id="a-5j"></a>云何于般若波罗蜜中住？<a id="a-5k"></a>云何解般若波罗蜜中慧？<a id="a-5l"></a>”</p>
  <p id="a5m">佛言：<a id="a-5n"></a>“善哉！<a id="a-5o"></a>善哉！<a id="a-5p"></a>拘翼，<a id="a-5q"></a>乃作是问，<a id="a-5r"></a>今发汝者皆佛威神之所致。<a id="a-5s"></a>若菩萨摩诃萨行般若波罗蜜者，<a id="a-5t"></a>不住色中，<a id="a-5u"></a>如色不住者即为行；<a id="a-5v"></a>于痛痒、<a id="a-5w"></a>思想、<a id="a-5x"></a>生死、<a id="a-5y"></a>识中不住，<a id="a-5z"></a>如是识不住者即为行。<a id="a-60"></a>于色中不究竟，<a id="a-61"></a>如色不究竟者，<a id="a-62"></a>尔故不于色中住；<a id="a-63"></a>痛痒、<a id="a-64"></a>思想、<a id="a-65"></a>生死、<a id="a-66"></a>识不究竟，<a id="a-67"></a>如识不究竟者，<a id="a-68"></a>尔故不于识中住。<a id="a-69"></a>”</p>
  <p id="a6A">舍利弗白佛言：<a id="a-6B"></a>“般若波罗蜜者甚深，<a id="a-6C"></a>天中天！<a id="a-6D"></a>般若波罗蜜者，<a id="a-6E"></a>难得见边幅，<a id="a-6F"></a>天中天。<a id="a-6G"></a>”</p>
  <p id="a6H">佛语舍利弗：<a id="a-6I"></a>“色亦甚深不住；<a id="a-6J"></a>如色甚深不住，<a id="a-6K"></a>如是色甚深不住者，<a id="a-6L"></a>是即为解痛痒、<a id="a-6M"></a>思想、<a id="a-6N"></a>生死、<a id="a-6O"></a>识甚深不住；<a id="a-6P"></a>如识甚深不住，<a id="a-6Q"></a>如是识甚深不住者，<a id="a-6R"></a>是即为解色亦甚深不随；<a id="a-6S"></a>如是色甚深者，<a id="a-6T"></a>不随如是色甚深不住。<a id="a-6U"></a>如色甚深不住，<a id="a-6V"></a>是为色甚深不随，<a id="a-6W"></a>痛痒、<a id="a-6X"></a>思想、<a id="a-6Y"></a>生死、<a id="a-6Z"></a>识甚深不随；<a id="a-6a"></a>如是识甚深不随，<a id="a-6b"></a>如是识甚深不住，<a id="a-6c"></a>是识甚深不住，<a id="a-6d"></a>是为识甚深不随。<a id="a-6e"></a>”</p>
  <p id="a6f">舍利弗白佛言：<a id="a-6g"></a>“般若波罗蜜甚深，<a id="a-6h"></a>天中天！<a id="a-6i"></a>当于阿惟越致菩萨前说之，<a id="a-6j"></a>闻是慧法不疑亦不痴之。<a id="a-6k"></a>”</p>
  <p id="a6l">释提桓因问舍利弗：<a id="a-6m"></a>“菩萨摩诃萨未受决者，<a id="a-6n"></a>于前说之，<a id="a-6o"></a>将有何等异？<a id="a-6p"></a>”</p>
  <p id="a6q">舍利弗言：<a id="a-6r"></a>“是菩萨求佛已来大久远，<a id="a-6s"></a>为已受决。<a id="a-6t"></a>若未受决闻之，<a id="a-6u"></a>便于中受决亦复不久，<a id="a-6v"></a>若见一佛、<a id="a-6w"></a>若见两佛便受决，<a id="a-6x"></a>作阿耨多罗三耶三菩。<a id="a-6y"></a>菩萨摩诃萨未受决者，<a id="a-6z"></a>闻是恐畏，<a id="a-70"></a>即舍还去。<a id="a-71"></a>”</p>
  <p id="a72">佛语舍利弗：<a id="a-73"></a>“如是，<a id="a-74"></a>如是。<a id="a-75"></a>菩萨摩诃萨求佛道以来大久远，<a id="a-76"></a>若受决、<a id="a-77"></a>未受决者，<a id="a-78"></a>皆闻深般若波罗蜜。<a id="a-79"></a>”</p>
  <p id="a7A">舍利弗白佛言：<a id="a-7B"></a>“我亦乐喜闻是语，<a id="a-7C"></a>天中天，<a id="a-7D"></a>乐人令得安隐。<a id="a-7E"></a>”</p>
  <p id="a7F">佛语舍利弗：<a id="a-7G"></a>“若乐者，<a id="a-7H"></a>于我前说之。<a id="a-7I"></a>”</p>
  <p id="a7J">舍利弗言：<a id="a-7K"></a>“譬若是菩萨摩诃萨，<a id="a-7L"></a>天中天，<a id="a-7M"></a>自见于梦中坐佛座，<a id="a-7N"></a>知今近阿耨多罗三耶三菩成至阿惟三佛。<a id="a-7O"></a>如是，<a id="a-7P"></a>天中天，<a id="a-7Q"></a>菩萨摩诃萨得闻深般若波罗蜜者，<a id="a-7R"></a>是菩萨摩诃萨学已来大久远，<a id="a-7S"></a>今受决不复久，<a id="a-7T"></a>其功德欲成满。<a id="a-7U"></a>菩萨摩诃萨当作是知，<a id="a-7V"></a>其得深般若波罗蜜者，<a id="a-7W"></a>其功德欲成满。<a id="a-7X"></a>”</p>
  <p id="a7Y">佛言：<a id="a-7Z"></a>“善哉！<a id="a-7a"></a>善哉！<a id="a-7b"></a>舍利弗，<a id="a-7c"></a>乃乐作是说，<a id="a-7d"></a>皆佛威神之所致。<a id="a-7e"></a>”</p>
  <p id="a7f">舍利弗白佛言：<a id="a-7g"></a>“譬如男子行万里，<a id="a-7h"></a>天中天，<a id="a-7i"></a>若数万里者，<a id="a-7j"></a>到大空泽中，<a id="a-7k"></a>是人遥相见牧牛者，<a id="a-7l"></a>若牧羊者，<a id="a-7m"></a>若见界，<a id="a-7n"></a>若见庐舍，<a id="a-7o"></a>若见丛树，<a id="a-7p"></a>作是想念，<a id="a-7q"></a>如见郡，<a id="a-7r"></a>如见县，<a id="a-7s"></a>如见聚落，<a id="a-7t"></a>若欲见闻作是想，<a id="a-7u"></a>稍稍前行且欲近之，<a id="a-7v"></a>不复畏盗贼。<a id="a-7w"></a>菩萨摩诃萨得深般若波罗蜜者亦如是，<a id="a-7x"></a>天中天，<a id="a-7y"></a>今受决不复久，<a id="a-7z"></a>亦不畏当堕阿罗汉、<a id="a-80"></a>辟支佛道地。<a id="a-81"></a>何以故？<a id="a-82"></a>上头有想以闻见得深般若波罗蜜。</p>
  <p id="a83">“譬若男子欲见大海，<a id="a-84"></a>天中天，<a id="a-85"></a>便行之大海，<a id="a-86"></a>若见树有树想，<a id="a-87"></a>若见山有山想，<a id="a-88"></a>当知大海尚远；<a id="a-89"></a>稍稍前行，<a id="a-8A"></a>不见树亦无树想，<a id="a-8B"></a>不见山亦无山想，<a id="a-8C"></a>心亦念知大海且至亦不久，<a id="a-8D"></a>于中道无复有树亦无树想，<a id="a-8E"></a>无复山亦无山想，<a id="a-8F"></a>是男子尚未见大海，<a id="a-8G"></a>是应且欲为至。<a id="a-8H"></a>是菩萨摩诃萨当作是知，<a id="a-8I"></a>天中天，<a id="a-8J"></a>若闻得深般若波罗蜜，<a id="a-8K"></a>虽不见佛从受决者，<a id="a-8L"></a>是为今作佛不久。</p>
  <p id="a8M">“若闻得深般若波罗蜜者，<a id="a-8N"></a>譬如若春时树，<a id="a-8O"></a>天中天，<a id="a-8P"></a>其叶稍稍欲生，<a id="a-8Q"></a>如是不久当有华实。<a id="a-8R"></a>何以故？<a id="a-8S"></a>是树本之瑞应，<a id="a-8T"></a>想知不久当有叶若华实，<a id="a-8U"></a>阎浮利人者皆大欢喜，<a id="a-8V"></a>曾见是树，<a id="a-8W"></a>想知不久叶华实当成熟。<a id="a-8X"></a>如是，<a id="a-8Y"></a>天中天，<a id="a-8Z"></a>菩萨摩诃萨得见深般若波罗蜜者，<a id="a-8a"></a>其功德欲成满，<a id="a-8b"></a>今于般若波罗蜜中自致成就。<a id="a-8c"></a>是菩萨摩诃萨当知之，<a id="a-8d"></a>过去世时学般若波罗蜜，<a id="a-8e"></a>其功德欲成满之所致，<a id="a-8f"></a>以是故，<a id="a-8g"></a>复得闻深般若波罗蜜。<a id="a-8h"></a>天上诸天无不代喜者，<a id="a-8i"></a>想见过去菩萨摩诃萨受决时，<a id="a-8j"></a>知是菩萨摩诃萨今复受决，<a id="a-8k"></a>不久作阿耨多罗三耶三菩。</p>
  <p id="a8l">“譬如女人有娠，<a id="a-8m"></a>天中天，<a id="a-8n"></a>稍稍腹大身重，<a id="a-8o"></a>不如本故所作不便，<a id="a-8p"></a>饮食欲少，<a id="a-8q"></a>行步不能，<a id="a-8r"></a>稍稍有痛，<a id="a-8s"></a>语言软迟，<a id="a-8t"></a>卧起不安，<a id="a-8u"></a>其痛欲转，<a id="a-8v"></a>当知是妇人今产不久。<a id="a-8w"></a>菩萨摩诃萨亦如是，<a id="a-8x"></a>天中天，<a id="a-8y"></a>其功德欲成满。<a id="a-8z"></a>若得闻见深般若波罗蜜，<a id="a-90"></a>其念行者，<a id="a-91"></a>当知是菩萨摩诃萨今受决不久，<a id="a-92"></a>得作阿耨多罗三耶三菩。<a id="a-93"></a>”</p>
  <p id="a94">佛言：<a id="a-95"></a>“善哉！<a id="a-96"></a>善哉！<a id="a-97"></a>舍利弗，<a id="a-98"></a>若所说者，<a id="a-99"></a>悉佛威神之所致。<a id="a-9A"></a>”</p>
  <p id="a9B">须菩提白佛言：<a id="a-9C"></a>“难及也，<a id="a-9D"></a>天中天！<a id="a-9E"></a>怛萨阿竭阿罗诃三耶三佛，<a id="a-9F"></a>悉豫了了署菩萨摩诃萨。<a id="a-9G"></a>”</p>
  <p id="a9H">佛语须菩提：<a id="a-9I"></a>“菩萨摩诃萨昼夜念世间，<a id="a-9J"></a>悉使得安隐，<a id="a-9K"></a>伤念天上天下，<a id="a-9L"></a>以是故，<a id="a-9M"></a>自致阿耨多罗三耶三菩，<a id="a-9N"></a>成作佛时悉为说法。<a id="a-9O"></a>”</p>
  <p id="a9P">须菩提白佛言：<a id="a-9Q"></a>“如是菩萨摩诃萨，<a id="a-9R"></a>天中天，<a id="a-9S"></a>行般若波罗蜜者，<a id="a-9T"></a>当云何行得成就？<a id="a-9U"></a>”</p>
  <p id="a9V">佛语须菩提：<a id="a-9W"></a>“菩萨摩诃萨行般若波罗蜜者，<a id="a-9X"></a>不观色过，<a id="a-9Y"></a>为行般若波罗蜜；<a id="a-9Z"></a>不观痛痒、<a id="a-9a"></a>思想、<a id="a-9b"></a>生死、<a id="a-9c"></a>识过，<a id="a-9d"></a>为行般若波罗蜜；<a id="a-9e"></a>不观色无过，<a id="a-9f"></a>为行般若波罗蜜；<a id="a-9g"></a>不观痛痒、<a id="a-9h"></a>思想、<a id="a-9i"></a>生死、<a id="a-9j"></a>识无过，<a id="a-9k"></a>为行般若波罗蜜；<a id="a-9l"></a>不见是法，<a id="a-9m"></a>为行般若波罗蜜；<a id="a-9n"></a>亦不见非法，<a id="a-9o"></a>为行般若波罗蜜。<a id="a-9p"></a>”</p>
  <p id="a9q">须菩提白佛言：<a id="a-9r"></a>“天中天，<a id="a-9s"></a>所说不可计。<a id="a-9t"></a>”</p>
  <p id="a9u">佛语须菩提：<a id="a-9v"></a>“色亦不可计，<a id="a-9w"></a>痛痒、<a id="a-9x"></a>思想、<a id="a-9y"></a>生死、<a id="a-9z"></a>识亦不可计。<a id="a-A0"></a>不知色者，<a id="a-A1"></a>是为行般若波罗蜜；<a id="a-A2"></a>不知痛痒、<a id="a-A3"></a>思想、<a id="a-A4"></a>生死、<a id="a-A5"></a>识者，<a id="a-A6"></a>是为行般若波罗蜜。<a id="a-A7"></a>”</p>
  <p id="aA8">须菩提白佛言：<a id="a-A9"></a>“谁当信是者，<a id="a-AA"></a>天中天，<a id="a-AB"></a>是为菩萨摩诃萨行？<a id="a-AC"></a>”</p>
  <p id="aAD">佛谓须菩提：<a id="a-AE"></a>“何所为行？<a id="a-AF"></a>正使菩萨摩诃萨行者，<a id="a-AG"></a>为得字耳。<a id="a-AH"></a>是菩萨摩诃萨行般若波罗蜜者，<a id="a-AI"></a>于力无所近，<a id="a-AJ"></a>于四事无所畏亦无所近，<a id="a-AK"></a>于佛法亦无所近，<a id="a-AL"></a>于萨芸若亦无所近。<a id="a-AM"></a>何以故？<a id="a-AN"></a>力者不可计，<a id="a-AO"></a>四事无所畏亦不可计，<a id="a-AP"></a>佛法亦不可计，<a id="a-AQ"></a>萨芸若亦不可计，<a id="a-AR"></a>色亦不可计，<a id="a-AS"></a>痛痒、<a id="a-AT"></a>思想、<a id="a-AU"></a>生死、<a id="a-AV"></a>识亦不可计，<a id="a-AW"></a>诸法亦不可计，<a id="a-AX"></a>心亦不可计。<a id="a-AY"></a>正使菩萨摩诃萨作是行者，<a id="a-AZ"></a>为无所行，<a id="a-Aa"></a>是为行般若波罗蜜。<a id="a-Ab"></a>正使作是行者，<a id="a-Ac"></a>为得字耳。<a id="a-Ad"></a>”</p>
  <p id="aAe">须菩提白佛言：<a id="a-Af"></a>“般若波罗蜜者，<a id="a-Ag"></a>甚深珍宝中王，<a id="a-Ah"></a>天中天。<a id="a-Ai"></a>般若波罗蜜者，<a id="a-Aj"></a>大将中王，<a id="a-Ak"></a>天中天。<a id="a-Al"></a>般若波罗蜜与空共斗无能胜者，<a id="a-Am"></a>天中天，<a id="a-An"></a>从是中不得断。<a id="a-Ao"></a>”</p>
  <p id="aAp">佛言：<a id="a-Aq"></a>“如是，<a id="a-Ar"></a>如是，<a id="a-As"></a>须菩提，<a id="a-At"></a>欲疾书是经者，<a id="a-Au"></a>至一岁乃至竟。<a id="a-Av"></a>何以故？<a id="a-Aw"></a>是善男子于珍宝中，<a id="a-Ax"></a>多有起因缘至使中断。<a id="a-Ay"></a>”</p>
  <p id="aAz">须菩提言：<a id="a-B0"></a>“于般若波罗蜜中，<a id="a-B1"></a>弊魔常使欲断。<a id="a-B2"></a>”</p>
  <p id="aB3">佛语须菩提：<a id="a-B4"></a>“正使弊魔欲断是经者，<a id="a-B5"></a>会不能得胜菩萨摩诃萨。<a id="a-B6"></a>”</p>
  <p id="aB7">舍利弗问佛言：<a id="a-B8"></a>“持谁威神恩，<a id="a-B9"></a>弊魔不能中道断之？<a id="a-BA"></a>”</p>
  <p id="aBB">佛告舍利弗：<a id="a-BC"></a>“皆佛威神，<a id="a-BD"></a>及十方阿僧祇刹土现在诸佛，<a id="a-BE"></a>复假威神之恩。<a id="a-BF"></a>诸佛悉共念之，<a id="a-BG"></a>悉共授之，<a id="a-BH"></a>悉共护之。<a id="a-BI"></a>菩萨摩诃萨已为得护佛所授者，<a id="a-BJ"></a>舍利弗，<a id="a-BK"></a>弊魔不能得中道断之。<a id="a-BL"></a>何以故？<a id="a-BM"></a>十方阿僧祇刹土现在诸佛，<a id="a-BN"></a>皆共护般若波罗蜜。<a id="a-BO"></a>若有念说诵者，<a id="a-BP"></a>若有学受书者，<a id="a-BQ"></a>皆是诸佛威神之所致。<a id="a-BR"></a>”</p>
  <p id="aBS">舍利弗白佛言：<a id="a-BT"></a>“菩萨摩诃萨若有念诵者，<a id="a-BU"></a>若持学书者，<a id="a-BV"></a>以为诸佛威神之所拥护。<a id="a-BW"></a>”</p>
  <p id="aBX">佛语舍利弗：<a id="a-BY"></a>“皆是诸佛威神恩。<a id="a-BZ"></a>是菩萨摩诃萨学般若波罗蜜者，<a id="a-Ba"></a>当知之为护佛所护。<a id="a-Bb"></a>”</p>
  <p id="aBc">舍利弗言：<a id="a-Bd"></a>“若有学持诵般若波罗蜜者，<a id="a-Be"></a>佛以眼悉视之。<a id="a-Bf"></a>”</p>
  <p id="aBg">佛语舍利弗：<a id="a-Bh"></a>“怛萨阿竭以佛眼视学持诵般若波罗蜜者，<a id="a-Bi"></a>最后若书持经卷者，<a id="a-Bj"></a>当知是辈悉为怛萨阿竭眼所见已。<a id="a-Bk"></a>”</p>
  <p id="aBl">佛语舍利弗：<a id="a-Bm"></a>“菩萨至德之人，<a id="a-Bn"></a>学受持是经者，<a id="a-Bo"></a>是菩萨摩诃萨今近佛坐，<a id="a-Bp"></a>为阿耨多罗三耶三菩。<a id="a-Bq"></a>最后若有书持是经者，<a id="a-Br"></a>是辈人极尊得大功德。<a id="a-Bs"></a>如是，<a id="a-Bt"></a>舍利弗，<a id="a-Bu"></a>怛萨阿竭去后，<a id="a-Bv"></a>是般若波罗蜜当在南天竺；<a id="a-Bw"></a>其有学已，<a id="a-Bx"></a>从南天竺当转至西天竺；<a id="a-By"></a>其有学已，<a id="a-Bz"></a>当从西天竺转至到北天竺，<a id="a-C0"></a>其有学者当学之。<a id="a-C1"></a>”</p>
  <p id="aC2">佛语舍利弗：<a id="a-C3"></a>“却后经法且欲断绝时，<a id="a-C4"></a>我悉知持般若波罗蜜者。<a id="a-C5"></a>若最后有书者，<a id="a-C6"></a>佛悉豫见其人称誉说之。<a id="a-C7"></a>”</p>
  <p id="aC8">舍利弗问佛：<a id="a-C9"></a>“最后世时，<a id="a-CA"></a>是般若波罗蜜当到北天竺耶？<a id="a-CB"></a>”</p>
  <p id="aCC">佛言：<a id="a-CD"></a>“当到北天竺。<a id="a-CE"></a>其在彼者，<a id="a-CF"></a>当闻般若波罗蜜复行问之，<a id="a-CG"></a>当知是菩萨摩诃萨作衍已来大久远，<a id="a-CH"></a>以故复受般若波罗蜜。<a id="a-CI"></a>”</p>
  <p id="aCJ">舍利弗言：<a id="a-CK"></a>“北天竺当有几所菩萨摩诃萨学般若波罗蜜者？<a id="a-CL"></a>”</p>
  <p id="aCM">佛语舍利弗：<a id="a-CN"></a>“北天竺亦甚多菩萨摩诃萨，<a id="a-CO"></a>少有学般若波罗蜜者。<a id="a-CP"></a>若有说者，<a id="a-CQ"></a>闻之不恐、<a id="a-CR"></a>不难、<a id="a-CS"></a>不畏，<a id="a-CT"></a>是人前世时闻怛萨阿竭阿罗诃三耶三佛，<a id="a-CU"></a>以是菩萨至德之人持净戒完具，<a id="a-CV"></a>欲为一切人作本多所度脱。<a id="a-CW"></a>是辈人索佛道者我知，<a id="a-CX"></a>是善男子、<a id="a-CY"></a>善女人今近萨芸若。<a id="a-CZ"></a>作是学者在所生处常学是法，<a id="a-Ca"></a>便行阿耨多罗三耶三菩。<a id="a-Cb"></a>是善男子、<a id="a-Cc"></a>善女人为极尊贵，<a id="a-Cd"></a>魔终无那何，<a id="a-Ce"></a>不能动还令舍阿耨多罗三耶三菩。<a id="a-Cf"></a>是善男子、<a id="a-Cg"></a>善女人闻是波罗蜜者，<a id="a-Ch"></a>以得极尊劝乐摩诃衍功德，<a id="a-Ci"></a>还近阿耨多罗三耶三菩。<a id="a-Cj"></a>是善男子、<a id="a-Ck"></a>善女人虽不见我，<a id="a-Cl"></a>后世得深般若波罗蜜者，<a id="a-Cm"></a>为已面见佛。<a id="a-Cn"></a>说是语无异，<a id="a-Co"></a>是为菩萨行，<a id="a-Cp"></a>当所施行。<a id="a-Cq"></a>其有若干百人、<a id="a-Cr"></a>若干千人索阿耨多罗三耶三菩者，<a id="a-Cs"></a>当共教之，<a id="a-Ct"></a>当共劝乐之，<a id="a-Cu"></a>当为说法，<a id="a-Cv"></a>皆令欢喜学佛道。<a id="a-Cw"></a>”</p>
  <p id="aCx">佛语舍利弗：<a id="a-Cy"></a>“我劝助是善男子、<a id="a-Cz"></a>善女人，<a id="a-D0"></a>至德学菩萨道，<a id="a-D1"></a>有作是教者，<a id="a-D2"></a>心心展转相明。<a id="a-D3"></a>是善男子、<a id="a-D4"></a>善女人有代劝助者，<a id="a-D5"></a>是辈欲行菩萨道者，<a id="a-D6"></a>若干百人、<a id="a-D7"></a>若干千人索阿耨多罗三耶三菩者，<a id="a-D8"></a>当共教之，<a id="a-D9"></a>当共劝乐之，<a id="a-DA"></a>当令劝喜学佛道。<a id="a-DB"></a>是辈善男子、<a id="a-DC"></a>善女人心中踊跃欢喜者，<a id="a-DD"></a>愿生他方佛刹，<a id="a-DE"></a>以生异方者，<a id="a-DF"></a>便面见佛说法，<a id="a-DG"></a>复闻波罗蜜，<a id="a-DH"></a>皆悉了了知之，<a id="a-DI"></a>复于彼刹教若干百千人，<a id="a-DJ"></a>皆行佛道。<a id="a-DK"></a>”</p>
  <p id="aDL">舍利弗白佛言：<a id="a-DM"></a>“难及也，<a id="a-DN"></a>天中天！<a id="a-DO"></a>以过去、<a id="a-DP"></a>当来、<a id="a-DQ"></a>今现在法无所不了，<a id="a-DR"></a>悉知当来菩萨摩诃萨行，<a id="a-DS"></a>令是辈不懈精进学入六波罗蜜中。<a id="a-DT"></a>”</p>
  <p id="aDU">佛言：<a id="a-DV"></a>“是善男子、<a id="a-DW"></a>善女人有行是法者，<a id="a-DX"></a>所求者必得，<a id="a-DY"></a>若所不求会复自得。<a id="a-DZ"></a>是善男子、<a id="a-Da"></a>善女人本愿之所致，<a id="a-Db"></a>不离是法。<a id="a-Dc"></a>虽不有所索者，<a id="a-Dd"></a>自得六波罗蜜。<a id="a-De"></a>”</p>
  <p id="aDf">舍利弗问佛：<a id="a-Dg"></a>“从是波罗蜜中可出经卷耶？<a id="a-Dh"></a>”</p>
  <p id="aDi">佛语舍利弗：<a id="a-Dj"></a>“是善男子、<a id="a-Dk"></a>善女人深入般若波罗蜜者，<a id="a-Dl"></a>于是中自解出一一深法以为经卷。<a id="a-Dm"></a>何以故？<a id="a-Dn"></a>舍利弗，<a id="a-Do"></a>其有如阿耨多罗三耶三菩教者，<a id="a-Dp"></a>便能教一切人，<a id="a-Dq"></a>劝助之为说法，<a id="a-Dr"></a>皆令欢喜学佛道。<a id="a-Ds"></a>是善男子、<a id="a-Dt"></a>善女人自复学是法，<a id="a-Du"></a>用是故，<a id="a-Dv"></a>所生处转得六波罗蜜。<a id="a-Dw"></a>”</p>
  <p data-pb></p>
  <h2 id="aDx">觉魔品第九</h2>
  <p id="aDy">须菩提问佛言：<a id="a-Dz"></a>“善男子、<a id="a-E0"></a>善女人于学中当有效验，<a id="a-E1"></a>天中天，<a id="a-E2"></a>当何以觉其难？<a id="a-E3"></a>”</p>
  <p id="aE4">佛语须菩提：<a id="a-E5"></a>“心不乐喜者，<a id="a-E6"></a>当觉知魔为。</p>
  <p id="aE7">“菩萨摩诃萨心卒妄起者觉知魔为。</p>
  <p id="aE8">“菩萨摩诃萨书是经时，<a id="a-E9"></a>若有雷电畏怖，<a id="a-EA"></a>当觉知魔为。</p>
  <p id="aEB">“菩萨摩诃萨书是经时，<a id="a-EC"></a>展转调戏，<a id="a-ED"></a>当觉知魔为。</p>
  <p id="aEE">“菩萨摩诃萨书是经时，<a id="a-EF"></a>展转相形，<a id="a-EG"></a>当觉知魔为。</p>
  <p id="aEH">“菩萨摩诃萨书是经时，<a id="a-EI"></a>左右顾视，<a id="a-EJ"></a>当觉知魔为。</p>
  <p id="aEK">“菩萨摩诃萨书是经时，<a id="a-EL"></a>心邪念不一，<a id="a-EM"></a>当觉知魔为。</p>
  <p id="aEN">“菩萨摩诃萨心不在经上，<a id="a-EO"></a>数从坐起，<a id="a-EP"></a>当觉知魔为。</p>
  <p id="aEQ">“菩萨摩诃萨自念‘我未受决在般若波罗蜜中’，<a id="a-ER"></a>心乱便起去，<a id="a-ES"></a>当觉知魔为。</p>
  <p id="aET">“菩萨摩诃萨自念‘我字不在般若波罗蜜中’，<a id="a-EU"></a>心不喜乐，<a id="a-EV"></a>当觉知魔为。</p>
  <p id="aEW">“菩萨摩诃萨自念‘我乡里、<a id="a-EX"></a>郡国、<a id="a-EY"></a>县邑不闻般若波罗蜜，<a id="a-EZ"></a>及所生处了不闻是’，<a id="a-Ea"></a>其意欲悔便即舍去。<a id="a-Eb"></a>其人却后当复更劫数乃有所得，<a id="a-Ec"></a>甫当于若干劫中喜学余经，<a id="a-Ed"></a>不住萨芸若，<a id="a-Ee"></a>弃舍深般若波罗蜜去。<a id="a-Ef"></a>若学余经者，<a id="a-Eg"></a>为以舍本取其末。<a id="a-Eh"></a>有学般若波罗蜜者，<a id="a-Ei"></a>亦知俗法，<a id="a-Ej"></a>复知道法。<a id="a-Ek"></a>譬若狗子从大家得食，<a id="a-El"></a>不肯食之反从作务者索食，<a id="a-Em"></a>如是，<a id="a-En"></a>须菩提，<a id="a-Eo"></a>当来有菩萨弃深般若波罗蜜，<a id="a-Ep"></a>反索枝掖般若波罗蜜，<a id="a-Eq"></a>为随异经术，<a id="a-Er"></a>便堕声闻、<a id="a-Es"></a>辟支佛道地。<a id="a-Et"></a>譬若男子得象观其脚。<a id="a-Eu"></a>于须菩提意云何？<a id="a-Ev"></a>是男子为黠不？<a id="a-Ew"></a>”</p>
  <p id="aEx">须菩提言：<a id="a-Ey"></a>“为不黠。<a id="a-Ez"></a>”</p>
  <p id="aF0">佛言：<a id="a-F1"></a>“是菩萨有德之人，<a id="a-F2"></a>为二辈中，<a id="a-F3"></a>有弃深般若波罗蜜去，<a id="a-F4"></a>反修学余经，<a id="a-F5"></a>得阿罗汉、<a id="a-F6"></a>辟支佛道。<a id="a-F7"></a>于须菩提意云何？<a id="a-F8"></a>是菩萨为黠不？<a id="a-F9"></a>”</p>
  <p id="aFA">须菩提言：<a id="a-FB"></a>“为不黠。<a id="a-FC"></a>”</p>
  <p id="aFD">佛言：<a id="a-FE"></a>“如是当觉知魔为。<a id="a-FF"></a>”</p>
  <p id="aFG">佛语须菩提：<a id="a-FH"></a>“譬若男子欲见大海者，<a id="a-FI"></a>常未见大海，<a id="a-FJ"></a>若见大陂池水，<a id="a-FK"></a>便言是水将无是大海。<a id="a-FL"></a>于须菩提意云何？<a id="a-FM"></a>是男子为黠不？<a id="a-FN"></a>”</p>
  <p id="aFO">须菩提言：<a id="a-FP"></a>“为不黠。<a id="a-FQ"></a>”</p>
  <p id="aFR">佛言：<a id="a-FS"></a>“如是菩萨有德之人，<a id="a-FT"></a>弃般若波罗蜜去，<a id="a-FU"></a>反学余经，<a id="a-FV"></a>堕声闻、<a id="a-FW"></a>辟支佛道地。<a id="a-FX"></a>于须菩提意云何？<a id="a-FY"></a>是菩萨摩诃萨为黠不？<a id="a-FZ"></a>”</p>
  <p id="aFa">须菩提言：<a id="a-Fb"></a>“为不黠。<a id="a-Fc"></a>”</p>
  <p id="aFd">佛言：<a id="a-Fe"></a>“是菩萨摩诃萨当觉知魔为。</p>
  <p id="aFf">“譬若绝工之师能作殿舍，<a id="a-Fg"></a>意欲揆作如日月宫殿令高无不见者。<a id="a-Fh"></a>于须菩提意，<a id="a-Fi"></a>乃能作不？<a id="a-Fj"></a>”</p>
  <p id="aFk">须菩提言：<a id="a-Fl"></a>“日月宫殿甚高终不能作。<a id="a-Fm"></a>”</p>
  <p id="aFn">佛言：<a id="a-Fo"></a>“于须菩提意云何？<a id="a-Fp"></a>是男子为黠不？<a id="a-Fq"></a>”</p>
  <p id="aFr">须菩提言：<a id="a-Fs"></a>“为不黠。<a id="a-Ft"></a>”</p>
  <p id="aFu">佛言：<a id="a-Fv"></a>“如是，<a id="a-Fw"></a>须菩提，<a id="a-Fx"></a>当来行菩萨道者，<a id="a-Fy"></a>得闻深般若波罗蜜，<a id="a-Fz"></a>不可意便弃舍去，<a id="a-G0"></a>反明声闻、<a id="a-G1"></a>辟支佛法，<a id="a-G2"></a>于中求萨芸若。<a id="a-G3"></a>于须菩提意云何？<a id="a-G4"></a>是菩萨为黠不？<a id="a-G5"></a>”</p>
  <p id="aG6">须菩提言：<a id="a-G7"></a>“为不黠。<a id="a-G8"></a>”</p>
  <p id="aG9">佛言：<a id="a-GA"></a>“是菩萨摩诃萨当觉知魔为。</p>
  <p id="aGB">“譬若男子欲见遮迦越罗者，<a id="a-GC"></a>未见遮迦越罗，<a id="a-GD"></a>反见小王，<a id="a-GE"></a>想其形容被服谛熟观之，<a id="a-GF"></a>便呼言是为遮迦越罗。<a id="a-GG"></a>于须菩提意云何？<a id="a-GH"></a>是男子为黠不？<a id="a-GI"></a>”</p>
  <p id="aGJ">须菩提言：<a id="a-GK"></a>“为不黠。<a id="a-GL"></a>”</p>
  <p id="aGM">佛言：<a id="a-GN"></a>“如是，<a id="a-GO"></a>须菩提，<a id="a-GP"></a>甫当来有菩萨得闻深般若波罗蜜，<a id="a-GQ"></a>反不可意便弃去，<a id="a-GR"></a>入声闻法中欲求萨芸若。<a id="a-GS"></a>于须菩提意云何？<a id="a-GT"></a>是菩萨为黠不？<a id="a-GU"></a>”</p>
  <p id="aGV">须菩提言：<a id="a-GW"></a>“为不黠。<a id="a-GX"></a>”</p>
  <p id="aGY">佛言：<a id="a-GZ"></a>“是菩萨摩诃萨当觉知魔为。</p>
  <p id="aGa">“譬若男子大饥，<a id="a-Gb"></a>得百味之食不肯食之，<a id="a-Gc"></a>更食六十味之食。<a id="a-Gd"></a>于须菩提意云何？<a id="a-Ge"></a>是男子为黠不？<a id="a-Gf"></a>”</p>
  <p id="aGg">须菩提言：<a id="a-Gh"></a>“为不黠。<a id="a-Gi"></a>”</p>
  <p id="aGj">佛言：<a id="a-Gk"></a>“如是，<a id="a-Gl"></a>须菩提，<a id="a-Gm"></a>甫当来有菩萨摩诃萨得闻深般若波罗蜜，<a id="a-Gn"></a>而不可意便弃舍去，<a id="a-Go"></a>入声闻法中求萨芸若，<a id="a-Gp"></a>欲得作佛。<a id="a-Gq"></a>于须菩提意云何？<a id="a-Gr"></a>是菩萨摩诃萨为黠不？<a id="a-Gs"></a>”</p>
  <p id="aGt">须菩提言：<a id="a-Gu"></a>“为不黠。<a id="a-Gv"></a>”</p>
  <p id="aGw">佛言：<a id="a-Gx"></a>“是菩萨摩诃萨当觉知魔为。</p>
  <p id="aGy">“譬如男子得无价摩尼珠，<a id="a-Gz"></a>持水精比之欲令合同。<a id="a-H0"></a>于须菩提意云何？<a id="a-H1"></a>是男子为黠不？<a id="a-H2"></a>”</p>
  <p id="aH3">须菩提言：<a id="a-H4"></a>“为不黠。<a id="a-H5"></a>”</p>
  <p id="aH6">佛言：<a id="a-H7"></a>“如是甫当来有行菩萨道者，<a id="a-H8"></a>得闻深般若波罗蜜，<a id="a-H9"></a>反持比声闻法，<a id="a-HA"></a>于声闻法中欲得萨芸若作佛。<a id="a-HB"></a>于须菩提意云何？<a id="a-HC"></a>是菩萨摩诃萨为黠不？<a id="a-HD"></a>”</p>
  <p id="aHE">须菩提言：<a id="a-HF"></a>“为不黠。<a id="a-HG"></a>”</p>
  <p id="aHH">佛言：<a id="a-HI"></a>“是菩萨摩诃萨当觉知魔为。</p>
  <p id="aHJ">“复次，<a id="a-HK"></a>须菩提，<a id="a-HL"></a>书般若波罗蜜时，<a id="a-HM"></a>若有财利起，<a id="a-HN"></a>闻是言便弃舍去，<a id="a-HO"></a>是菩萨摩诃萨为自作留难。<a id="a-HP"></a>”</p>
  <p id="aHQ">须菩提问佛：<a id="a-HR"></a>“如是得书成般若波罗蜜不？<a id="a-HS"></a>”</p>
  <p id="aHT">佛言：<a id="a-HU"></a>“不能得书成之，<a id="a-HV"></a>是善男子当觉知魔为。<a id="a-HW"></a>”</p>
  <p id="aHX">佛言：<a id="a-HY"></a>“须菩提，<a id="a-HZ"></a>若善男子多少书是经者，<a id="a-Ha"></a>其言‘我书般若波罗蜜’，<a id="a-Hb"></a>于是中想闻其决欲有所得，<a id="a-Hc"></a>常觉知魔为，<a id="a-Hd"></a>其作想求者，<a id="a-He"></a>为堕魔界。</p>
  <p id="aHf">“复次，<a id="a-Hg"></a>须菩提，<a id="a-Hh"></a>书般若波罗蜜时，<a id="a-Hi"></a>意念乡里，<a id="a-Hj"></a>若念异方，<a id="a-Hk"></a>若念异国，<a id="a-Hl"></a>若念王者，<a id="a-Hm"></a>若念有贼，<a id="a-Hn"></a>若念兵，<a id="a-Ho"></a>若念斗，<a id="a-Hp"></a>意念父母、<a id="a-Hq"></a>兄弟、<a id="a-Hr"></a>姊妹、<a id="a-Hs"></a>亲属，<a id="a-Ht"></a>复有余念，<a id="a-Hu"></a>魔复益其念，<a id="a-Hv"></a>乱菩萨摩诃萨意为作留难，<a id="a-Hw"></a>当觉知魔为。</p>
  <p id="aHx">“复次，<a id="a-Hy"></a>须菩提，<a id="a-Hz"></a>若有财利、<a id="a-I0"></a>震越、<a id="a-I1"></a>衣服、<a id="a-I2"></a>饮食、<a id="a-I3"></a>床卧具、<a id="a-I4"></a>病瘦医药悉具足来，<a id="a-I5"></a>闻菩萨耳令意乱，<a id="a-I6"></a>不得学诵书成般若波罗蜜，<a id="a-I7"></a>当觉知魔为。</p>
  <p id="aI8">“复次，<a id="a-I9"></a>须菩提，<a id="a-IA"></a>有佛深法魔从次行乱之，<a id="a-IB"></a>令菩萨摩诃萨不复乐欲得沤和拘舍罗，<a id="a-IC"></a>便不可意问般若波罗蜜。<a id="a-ID"></a>”</p>
  <p id="aIE">佛言：<a id="a-IF"></a>“我广说菩萨摩诃萨事，<a id="a-IG"></a>其欲学沤和拘舍罗者，<a id="a-IH"></a>当从般若波罗蜜索之。<a id="a-II"></a>其不可般若波罗蜜便弃舍去，<a id="a-IJ"></a>为反于声闻道中索沤和拘舍罗。<a id="a-IK"></a>于须菩提意云何？<a id="a-IL"></a>是菩萨为黠不？<a id="a-IM"></a>”</p>
  <p id="aIN">须菩提言：<a id="a-IO"></a>“为不黠。<a id="a-IP"></a>”</p>
  <p id="aIQ">佛言：<a id="a-IR"></a>“如是菩萨摩诃萨当觉知魔为。</p>
  <p id="aIS">“复次，<a id="a-IT"></a>须菩提，<a id="a-IU"></a>若受经之人欲闻般若波罗蜜，<a id="a-IV"></a>法师身得不安，<a id="a-IW"></a>如是菩萨摩诃萨当觉知魔为。</p>
  <p id="aIX">“复次，<a id="a-IY"></a>须菩提，<a id="a-IZ"></a>法师适安欲与般若波罗蜜，<a id="a-Ia"></a>其受经者欲复转去，<a id="a-Ib"></a>两不和合，<a id="a-Ic"></a>亦不得书成般若波罗蜜，<a id="a-Id"></a>如是菩萨摩诃萨当觉知魔为。</p>
  <p id="aIe">“复次，<a id="a-If"></a>须菩提，<a id="a-Ig"></a>学经之人来欲受般若波罗蜜其心欢悦，<a id="a-Ih"></a>法师欲至他方，<a id="a-Ii"></a>如是两不和合，<a id="a-Ij"></a>不得学书成般若波罗蜜，<a id="a-Ik"></a>如是菩萨摩诃萨当觉知魔为。</p>
  <p id="aIl">“复次，<a id="a-Im"></a>须菩提，<a id="a-In"></a>法师意欲有所得若衣服、<a id="a-Io"></a>财利，<a id="a-Ip"></a>受经之人亦无与心，<a id="a-Iq"></a>两不和合，<a id="a-Ir"></a>不得学成般若波罗蜜，<a id="a-Is"></a>如是菩萨摩诃萨当觉知魔为。</p>
  <p id="aIt">“复次，<a id="a-Iu"></a>须菩提，<a id="a-Iv"></a>受经之人无所爱惜，<a id="a-Iw"></a>在所索者不逆其意，<a id="a-Ix"></a>法师所有经卷而不肯现亦不顺解，<a id="a-Iy"></a>其受经者便不欢乐，<a id="a-Iz"></a>两不和合，<a id="a-J0"></a>不得学书成般若波罗蜜，<a id="a-J1"></a>如是菩萨摩诃萨当觉知魔为。</p>
  <p id="aJ2">“复次，<a id="a-J3"></a>须菩提，<a id="a-J4"></a>法师适欲有所说，<a id="a-J5"></a>其受经之人不欲闻知，<a id="a-J6"></a>如是两不和合，<a id="a-J7"></a>亦不得闻般若波罗蜜，<a id="a-J8"></a>如是菩萨摩诃萨当觉知魔为。</p>
  <p id="aJ9">“复次，<a id="a-JA"></a>须菩提，<a id="a-JB"></a>法师若身疲极卧欲不起，<a id="a-JC"></a>不乐有所说，<a id="a-JD"></a>受经之人欲得闻般若波罗蜜，<a id="a-JE"></a>如是两不和合，<a id="a-JF"></a>不得闻般若波罗蜜，<a id="a-JG"></a>如是菩萨摩诃萨当觉知魔为。</p>
  <p id="aJH">“复次，<a id="a-JI"></a>须菩提，<a id="a-JJ"></a>若欲书般若波罗蜜若欲说时，<a id="a-JK"></a>于众中傥有来者反说诽谤，<a id="a-JL"></a>用是为学多负勤苦，<a id="a-JM"></a>言泥犁、<a id="a-JN"></a>禽兽、<a id="a-JO"></a>薜荔甚大勤苦，<a id="a-JP"></a>语人言‘当早断生死根’，<a id="a-JQ"></a>如是者菩萨摩诃萨当觉知魔为。</p>
  <p id="aJR">“复次，<a id="a-JS"></a>须菩提，<a id="a-JT"></a>若欲书般若波罗蜜，<a id="a-JU"></a>若欲说时，<a id="a-JV"></a>其有来人坐于众中，<a id="a-JW"></a>称誉天上快乐五所欲悉可自恣，<a id="a-JX"></a>其作禅者可得在色天中，<a id="a-JY"></a>念空寂者可得在无色之天，<a id="a-JZ"></a>是皆无常勤苦之法，<a id="a-Ja"></a>不如于是索须陀洹道、<a id="a-Jb"></a>斯陀含、<a id="a-Jc"></a>阿那含、<a id="a-Jd"></a>阿罗汉道，<a id="a-Je"></a>便不复与生死从事。<a id="a-Jf"></a>如是，<a id="a-Jg"></a>须菩提，<a id="a-Jh"></a>菩萨摩诃萨当觉知魔为。</p>
  <p id="aJi">“复次，<a id="a-Jj"></a>须菩提，<a id="a-Jk"></a>法师念：<a id="a-Jl"></a>‘我是尊贵，<a id="a-Jm"></a>有来恭敬自归者，<a id="a-Jn"></a>我与般若波罗蜜；<a id="a-Jo"></a>若有不恭敬自归者，<a id="a-Jp"></a>我不与之。<a id="a-Jq"></a>’受经之人自归作礼恭敬不避处难，<a id="a-Jr"></a>法师意悔不欲与弟子经，<a id="a-Js"></a>闻异国中谷贵，<a id="a-Jt"></a>语受经人言：<a id="a-Ju"></a>‘善男子知不？<a id="a-Jv"></a>能与我俱至彼间不？<a id="a-Jw"></a>谛自念之莫得后悔。<a id="a-Jx"></a>’弟子闻其所言甚大愁毒，<a id="a-Jy"></a>即自念言：<a id="a-Jz"></a>‘我悉见经已，<a id="a-K0"></a>不肯与我，<a id="a-K1"></a>当奈之何！<a id="a-K2"></a>’如是两不和合，<a id="a-K3"></a>不得学书成般若波罗蜜。<a id="a-K4"></a>如是，<a id="a-K5"></a>须菩提，<a id="a-K6"></a>菩萨摩诃萨当觉知魔为。</p>
  <p id="aK7">“复次，<a id="a-K8"></a>须菩提，<a id="a-K9"></a>法师欲到极剧之处，<a id="a-KA"></a>语受经人言：<a id="a-KB"></a>‘善男子能知不？<a id="a-KC"></a>其处无谷，<a id="a-KD"></a>有虎狼，<a id="a-KE"></a>多贼，<a id="a-KF"></a>五空泽，<a id="a-KG"></a>我乐往至彼间。<a id="a-KH"></a>谛自思议，<a id="a-KI"></a>能随我忍是勤苦不？<a id="a-KJ"></a>’复以深好语与共语，<a id="a-KK"></a>弟子悉当厌已，<a id="a-KL"></a>心不复乐，<a id="a-KM"></a>稍稍赐还。<a id="a-KN"></a>如是，<a id="a-KO"></a>须菩提，<a id="a-KP"></a>乃作是礙不得学般若波罗蜜，<a id="a-KQ"></a>如是菩萨摩诃萨当觉知魔为。</p>
  <p id="aKR">“复次，<a id="a-KS"></a>须菩提，<a id="a-KT"></a>法师健行，<a id="a-KU"></a>乞丐多有方略，<a id="a-KV"></a>殊不肯与弟子经，<a id="a-KW"></a>反欲懈堕舍去，<a id="a-KX"></a>便语受经人言：<a id="a-KY"></a>‘善男子知不？<a id="a-KZ"></a>我当有所至，<a id="a-Ka"></a>则有所问讯。<a id="a-Kb"></a>’如是两不和合，<a id="a-Kc"></a>不得学书成般若波罗蜜，<a id="a-Kd"></a>如是菩萨摩诃萨当觉知魔为。</p>
  <p id="aKe">“复次，<a id="a-Kf"></a>须菩提，<a id="a-Kg"></a>弊魔常索其方便，<a id="a-Kh"></a>不欲令有学诵受般若波罗蜜者。<a id="a-Ki"></a>”</p>
  <p id="aKj">须菩提问佛：<a id="a-Kk"></a>“弊魔何因常索其方便，<a id="a-Kl"></a>不欲令有学诵受般若波罗蜜者？<a id="a-Km"></a>”</p>
  <p id="aKn">佛语须菩提：<a id="a-Ko"></a>“弊魔主行诽谤‘是非波罗蜜’，<a id="a-Kp"></a>言‘我有一一深经，<a id="a-Kq"></a>快不可言，<a id="a-Kr"></a>是故为波罗蜜’。<a id="a-Ks"></a>如是，<a id="a-Kt"></a>须菩提，<a id="a-Ku"></a>弊魔主行诽谤之，<a id="a-Kv"></a>令新学菩萨辈心为狐疑，<a id="a-Kw"></a>便不复学诵书是经，<a id="a-Kx"></a>菩萨摩诃萨当觉知魔为。</p>
  <p id="aKy">“复次，<a id="a-Kz"></a>须菩提，<a id="a-L0"></a>魔事一起时，<a id="a-L1"></a>令深学菩萨为本际作证，<a id="a-L2"></a>便堕声闻中得须陀洹道，<a id="a-L3"></a>如是菩萨摩诃萨当觉知魔为。<a id="a-L4"></a>”</p>
 </body>
</html>