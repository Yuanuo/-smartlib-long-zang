<!doctype html>
<html id="z3IBTBSB8" data-ver="1339">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第六</h1>
  <h2 id="a2">阿惟越致品第十五</h2>
  <p id="a3">须菩提白佛言：<a id="a-4"></a>“阿惟越致菩萨当何以比？<a id="a-5"></a>当何以观其行？<a id="a-6"></a>当何以相？<a id="a-7"></a>当何从知是阿惟越致菩萨？<a id="a-8"></a>”</p>
  <p id="a9">佛言：<a id="a-A"></a>“阿惟越致菩萨，<a id="a-B"></a>如逮得禅者不动摇，<a id="a-C"></a>如罗汉、<a id="a-D"></a>辟支佛地、<a id="a-E"></a>佛地。<a id="a-F"></a>是佛地如本无终不动；<a id="a-G"></a>佛说本无闻不言非空，<a id="a-H"></a>是中本无入本无，<a id="a-I"></a>是所本无如本无，<a id="a-J"></a>亦不言非，<a id="a-K"></a>如是入中；<a id="a-L"></a>入中已闻是本无已，<a id="a-M"></a>若转于余处闻，<a id="a-N"></a>心终不疑，<a id="a-O"></a>亦不言是，<a id="a-P"></a>亦不言非，<a id="a-Q"></a>如是本无如本无住；<a id="a-R"></a>其所语不轻，<a id="a-S"></a>所言不说他事，<a id="a-T"></a>但说他正，<a id="a-U"></a>他人所作不观视。<a id="a-V"></a>用是比，<a id="a-W"></a>用是相，<a id="a-X"></a>行具足，<a id="a-Y"></a>知是阿惟越致菩萨。</p>
  <p id="aZ">“阿惟越致终不形相沙门、<a id="a-a"></a>婆罗门面类，<a id="a-b"></a>不祠祀跪拜天，<a id="a-c"></a>不持华香施于天，<a id="a-d"></a>亦不教他人为；<a id="a-e"></a>身不生恶处，<a id="a-f"></a>不作女人身；<a id="a-g"></a>当持十戒，<a id="a-h"></a>不杀生、<a id="a-i"></a>强盗、<a id="a-j"></a>淫泆、<a id="a-k"></a>两舌、<a id="a-l"></a>嗜酒、<a id="a-m"></a>恶口、<a id="a-n"></a>妄言、<a id="a-o"></a>绮语，<a id="a-p"></a>不嫉妒、<a id="a-q"></a>瞋恚、<a id="a-r"></a>骂詈，<a id="a-s"></a>不疑，<a id="a-t"></a>亦不教他人为，<a id="a-u"></a>身自持十戒不疑，<a id="a-v"></a>复教他人守十戒，<a id="a-w"></a>于梦中自护十戒，<a id="a-x"></a>亦复于梦中面目见十戒。</p>
  <p id="ay">“阿惟越致心学诸法，<a id="a-z"></a>皆安隐为世间人说经，<a id="a-10"></a>持深经授与，<a id="a-11"></a>令得分德住，<a id="a-12"></a>悉致愿使得经，<a id="a-13"></a>令用分德住。</p>
  <p id="a14">“阿惟越致闻说深经时终不疑，<a id="a-15"></a>不言不信，<a id="a-16"></a>亦不恐惧，<a id="a-17"></a>所语柔软，<a id="a-18"></a>微妙至密，<a id="a-19"></a>少睡卧，<a id="a-1A"></a>行步出入心安谛无乱，<a id="a-1B"></a>时徐举足蹈地，<a id="a-1C"></a>安隐顾视，<a id="a-1D"></a>所斐服衣被净洁，<a id="a-1E"></a>无垢坋，<a id="a-1F"></a>无蚤蟋，<a id="a-1G"></a>身中无八十种虫，<a id="a-1H"></a>所有功德稍稍欲成满，<a id="a-1I"></a>心极清净悉受得之，<a id="a-1J"></a>其功德过出于世间。<a id="a-1K"></a>”</p>
  <p id="a1L">须菩提白佛言：<a id="a-1M"></a>“云何菩萨心清净？<a id="a-1N"></a>当何以知之？<a id="a-1O"></a>”</p>
  <p id="a1P">佛言：<a id="a-1Q"></a>“是菩萨所作功德转增多，<a id="a-1R"></a>其心极上，<a id="a-1S"></a>自在无所挂礙，<a id="a-1T"></a>悉逮得其功德；<a id="a-1U"></a>是心甚清洁，<a id="a-1V"></a>清洁过于阿罗汉、<a id="a-1W"></a>辟支佛道上。<a id="a-1X"></a>如是阿惟越致，<a id="a-1Y"></a>有来供养者不受用喜，<a id="a-1Z"></a>一切无悭贪；<a id="a-1a"></a>说深经时未尝于中有厌极也，<a id="a-1b"></a>正在智中深入；<a id="a-1c"></a>若余所欲有问深经者，<a id="a-1d"></a>持是深般若波罗蜜为说之；<a id="a-1e"></a>其有他道所不能正者，<a id="a-1f"></a>持是深般若波罗蜜为正之；<a id="a-1g"></a>从是经中所出法，<a id="a-1h"></a>悉持无常之事相语之；<a id="a-1i"></a>诸世间经书所不能解者，<a id="a-1j"></a>持是深般若波罗蜜为解之。</p>
  <p id="a1k">“用是故，<a id="a-1l"></a>弊魔来到是菩萨所，<a id="a-1m"></a>便于边化作大八泥犁，<a id="a-1n"></a>其一泥犁中有若干千、<a id="a-1o"></a>百千菩萨化，<a id="a-1p"></a>作是以便指示之言：<a id="a-1q"></a>“是辈皆阿惟越致菩萨，<a id="a-1r"></a>从佛受决已，<a id="a-1s"></a>今皆堕泥犁中。<a id="a-1t"></a>佛为授若泥犁耳，<a id="a-1u"></a>设若作阿惟越致受决菩萨者，<a id="a-1v"></a>若当受疾悔之言：<a id="a-1w"></a>“我非阿惟越致。<a id="a-1x"></a>”若悔之言尔者，<a id="a-1y"></a>便不复堕泥犁中，<a id="a-1z"></a>当生天上。<a id="a-20"></a>’”</p>
  <p id="a21">佛言：<a id="a-22"></a>“设是菩萨心不动转者，<a id="a-23"></a>是阿惟越致。</p>
  <p id="a24">“弊魔复化作其师被服，<a id="a-25"></a>往到菩萨所诡语：<a id="a-26"></a>‘若前从我所闻受者，<a id="a-27"></a>今悉弃舍，<a id="a-28"></a>是皆不可用也。<a id="a-29"></a>若自悔过，<a id="a-2A"></a>受疾悔之随我言者，<a id="a-2B"></a>我日来问讯汝。<a id="a-2C"></a>不用我言者，<a id="a-2D"></a>终不复来视汝。<a id="a-2E"></a>若莫复说是事，<a id="a-2F"></a>我不复欲闻，<a id="a-2G"></a>是故说是皆非佛所说，<a id="a-2H"></a>余外事耳。<a id="a-2I"></a>汝今更受我所语，<a id="a-2J"></a>我所说皆佛语。<a id="a-2K"></a>’”</p>
  <p id="a2L">佛言：<a id="a-2M"></a>“菩萨闻是言其心动转者，<a id="a-2N"></a>不从过去佛受决，<a id="a-2O"></a>未上菩萨举中，<a id="a-2P"></a>未在阿惟越致地。<a id="a-2Q"></a>设是菩萨心不动转者，<a id="a-2R"></a>知是深经空所致，<a id="a-2S"></a>作是思惟，<a id="a-2T"></a>终不信他人语。<a id="a-2U"></a>譬若比丘得阿罗汉，<a id="a-2V"></a>不复随他人语，<a id="a-2W"></a>悉明见经中证，<a id="a-2X"></a>是为空所致，<a id="a-2Y"></a>终不可动。<a id="a-2Z"></a>如阿罗汉、<a id="a-2a"></a>辟支佛道所念法，<a id="a-2b"></a>终不可复还。<a id="a-2c"></a>是菩萨为在阿惟越致地住，<a id="a-2d"></a>正住向佛门，<a id="a-2e"></a>终不可复还，<a id="a-2f"></a>是为极度。<a id="a-2g"></a>用是比，<a id="a-2h"></a>用是相，<a id="a-2i"></a>行具足，<a id="a-2j"></a>知是阿惟越致菩萨。</p>
  <p id="a2k">“复有弊魔化作异人，<a id="a-2l"></a>往到菩萨所，<a id="a-2m"></a>作是语：<a id="a-2n"></a>‘若所求为勤苦耳，<a id="a-2o"></a>不求佛法也。<a id="a-2p"></a>若空负是勤苦为用，<a id="a-2q"></a>是勤苦之难为求乎！<a id="a-2r"></a>若在恶道中以来大久，<a id="a-2s"></a>适今得为人。<a id="a-2t"></a>汝不当于是中思惟，<a id="a-2u"></a>不当自患厌耶？<a id="a-2v"></a>当复于何所更索是躯？<a id="a-2w"></a>汝何不早取阿罗汉道？<a id="a-2x"></a>’用佛为求之，<a id="a-2y"></a>是菩萨心不动转者，<a id="a-2z"></a>知是阿惟越致。</p>
  <p id="a30">“弊魔不能动转舍去，<a id="a-31"></a>更作方便，<a id="a-32"></a>化作若干菩萨在其边住，<a id="a-33"></a>因指示言：<a id="a-34"></a>‘若见不耶？<a id="a-35"></a>是悉菩萨，<a id="a-36"></a>皆供养如恒中沙佛，<a id="a-37"></a>以皆与衣被、<a id="a-38"></a>饮食、<a id="a-39"></a>床卧具、<a id="a-3A"></a>医药，<a id="a-3B"></a>悉具足皆从如恒中沙佛，<a id="a-3C"></a>受行法问慧，<a id="a-3D"></a>当所施行如法住，<a id="a-3E"></a>如法求，<a id="a-3F"></a>皆入中作是学，<a id="a-3G"></a>作是受，<a id="a-3H"></a>作是行，<a id="a-3I"></a>悉以尚不能得佛。<a id="a-3J"></a>若学以来甫尔，<a id="a-3K"></a>当何因得佛？<a id="a-3L"></a>’菩萨闻是言心不动转者，<a id="a-3M"></a>弊魔复舍去不远，<a id="a-3N"></a>复化作诸比丘示之言：<a id="a-3O"></a>‘是悉阿罗汉，<a id="a-3P"></a>过去世时皆求菩萨道，<a id="a-3Q"></a>不能得佛，<a id="a-3R"></a>今皆取阿罗汉已。<a id="a-3S"></a>如是，<a id="a-3T"></a>比丘，<a id="a-3U"></a>当何从得佛？<a id="a-3V"></a>’菩萨闻是语心不动转，<a id="a-3W"></a>当觉知魔为。<a id="a-3X"></a>”</p>
  <p id="a3Y">佛言：<a id="a-3Z"></a>“作是学，<a id="a-3a"></a>作是求，<a id="a-3b"></a>作是行，<a id="a-3c"></a>于是深般若波罗蜜中住，<a id="a-3d"></a>心不动转者，<a id="a-3e"></a>如是比、<a id="a-3f"></a>相、<a id="a-3g"></a>行具足，<a id="a-3h"></a>知是阿惟越致。<a id="a-3i"></a>”</p>
  <p id="a3j">佛言：<a id="a-3k"></a>“菩萨当作是学，<a id="a-3l"></a>作是求，<a id="a-3m"></a>护是教，<a id="a-3n"></a>受佛教。<a id="a-3o"></a>当念行于他方，<a id="a-3p"></a>闻魔语如是，<a id="a-3q"></a>心不动转，<a id="a-3r"></a>不可移，<a id="a-3s"></a>觉知魔为。<a id="a-3t"></a>菩萨作是学不得佛者，<a id="a-3u"></a>佛语为有异，<a id="a-3v"></a>佛语终不欺也。</p>
  <p id="a3w">“弊魔复往到菩萨所，<a id="a-3x"></a>作是诡娆言：<a id="a-3y"></a>‘佛如空。<a id="a-3z"></a>是经不可得边幅，<a id="a-40"></a>不可得极。<a id="a-41"></a>是经中我悉知已，<a id="a-42"></a>皆空耳。<a id="a-43"></a>若为是中勤苦，<a id="a-44"></a>若不当觉知魔为此事，<a id="a-45"></a>魔作是经，<a id="a-46"></a>云何欲于中欲得作佛？<a id="a-47"></a>是非佛所说。<a id="a-48"></a>’菩萨当谛觉知是魔所为。</p>
  <p id="a49">“菩萨作第一禅、<a id="a-4A"></a>第二禅、<a id="a-4B"></a>第三禅、<a id="a-4C"></a>第四禅三昧，<a id="a-4D"></a>越阿惟越致不随录是四禅。<a id="a-4E"></a>是所禅作三昧，<a id="a-4F"></a>越用人入欲中故禅三昧。<a id="a-4G"></a>是菩萨终不随禅教，<a id="a-4H"></a>其功德极过禅上去，<a id="a-4I"></a>有共称誉名字者不用喜，<a id="a-4J"></a>不称誉者亦不用作忧。<a id="a-4K"></a>其心终不动乱，<a id="a-4L"></a>常念世间人，<a id="a-4M"></a>善出入、<a id="a-4N"></a>行步、<a id="a-4O"></a>坐起；<a id="a-4P"></a>常端心正志，<a id="a-4Q"></a>少淫意。<a id="a-4R"></a>在家者与妇人相见，<a id="a-4S"></a>心不乐喜，<a id="a-4T"></a>常怀恐怖，<a id="a-4U"></a>与妇人交接，<a id="a-4V"></a>念之：<a id="a-4W"></a>‘恶露臭处不净洁，<a id="a-4X"></a>非我法也！<a id="a-4Y"></a>尽我寿命不复与相近，<a id="a-4Z"></a>当脱是恶露中去。<a id="a-4a"></a>’譬若有人行大荒泽中，<a id="a-4b"></a>畏盗贼，<a id="a-4c"></a>心念言：<a id="a-4d"></a>‘我当何时脱出是厄道中去？<a id="a-4e"></a>’当弃远是淫泆，<a id="a-4f"></a>畏惧如行大荒泽中，<a id="a-4g"></a>亦不说其人恶。<a id="a-4h"></a>何以故？<a id="a-4i"></a>诸世间皆欲使安隐故也。<a id="a-4j"></a>”</p>
  <p id="a4k">佛言：<a id="a-4l"></a>“如是菩萨其福具足得之，<a id="a-4m"></a>是皆深般若波罗蜜威神力，<a id="a-4n"></a>使作是念。<a id="a-4o"></a>是菩萨和夷罗洹化诸鬼神随后，<a id="a-4p"></a>亦不敢近附菩萨，<a id="a-4q"></a>终不失志，<a id="a-4r"></a>心不妄起，<a id="a-4s"></a>身体完具无疮癞，<a id="a-4t"></a>极雄猛终不诱他人妇女，<a id="a-4u"></a>若有治道符祝行药身不自为，<a id="a-4v"></a>亦不教他人为，<a id="a-4w"></a>见他人为者心不喜也，<a id="a-4x"></a>终不说男子若女人为事，<a id="a-4y"></a>亦不说非法之事，<a id="a-4z"></a>亦不生恶处。<a id="a-50"></a>用是比，<a id="a-51"></a>用是相，<a id="a-52"></a>行具足，<a id="a-53"></a>知是阿惟越致菩萨。<a id="a-54"></a>”</p>
  <p id="a55">须菩提白佛言：<a id="a-56"></a>“菩萨用何等故名为阿惟越致？<a id="a-57"></a>”</p>
  <p id="a58">佛言：<a id="a-59"></a>“菩萨不与国王若世俗城郭聚落会人从事，<a id="a-5A"></a>不与盗贼若军师兵刃从事，<a id="a-5B"></a>不与男子、<a id="a-5C"></a>女人从事，<a id="a-5D"></a>不与余道人若祠祀诸鬼神酒肉谷食从事，<a id="a-5E"></a>不与香及烧香若缯彩利业调戏从事，<a id="a-5F"></a>不与海中若诸所欲从事，<a id="a-5G"></a>不与弊恶无反复好斗乱人者从事，<a id="a-5H"></a>但与深般若波罗蜜从事。<a id="a-5I"></a>心终不远离萨芸若，<a id="a-5J"></a>常在中不忘；<a id="a-5K"></a>常行中正无不行时；<a id="a-5L"></a>常称誉贤善者上头；<a id="a-5M"></a>常随善知识不与恶知识相随；<a id="a-5N"></a>常求佛法愿欲生异方佛刹，<a id="a-5O"></a>用是故，<a id="a-5P"></a>常与佛相见供养之；<a id="a-5Q"></a>从欲处、<a id="a-5R"></a>色处、<a id="a-5S"></a>空处，<a id="a-5T"></a>从彼间来生中国，<a id="a-5U"></a>常于善人黠慧中生，<a id="a-5V"></a>在工谈语晓经书家生；<a id="a-5W"></a>常不好豫世俗之事，<a id="a-5X"></a>生不犯法；<a id="a-5Y"></a>常在大国中生，<a id="a-5Z"></a>未常在边地生也。<a id="a-5a"></a>用是比，<a id="a-5b"></a>用是相，<a id="a-5c"></a>行具足，<a id="a-5d"></a>用是故，<a id="a-5e"></a>名为阿惟越致菩萨。</p>
  <p id="a5f">“终不言‘我是阿惟越致’，<a id="a-5g"></a>亦不言‘我非’，<a id="a-5h"></a>亦不疑‘我非阿惟越致地’，<a id="a-5i"></a>亦不言‘我是阿惟越致地’。<a id="a-5j"></a>譬若有人得须陀洹道，<a id="a-5k"></a>在其地终不疑魔事，<a id="a-5l"></a>适起即觉知，<a id="a-5m"></a>魔稍稍来不听随；<a id="a-5n"></a>在阿惟越致地终不疑，<a id="a-5o"></a>不懈怠。<a id="a-5p"></a>譬若有人作恶逆，<a id="a-5q"></a>尽其寿命，<a id="a-5r"></a>心终不可转使作善不念恶，<a id="a-5s"></a>是恶心至死终不休；<a id="a-5t"></a>是菩萨住中正在阿惟越致地，<a id="a-5u"></a>心不可移动，<a id="a-5v"></a>十方终不能复转其心，<a id="a-5w"></a>自有道地，<a id="a-5x"></a>终不疑无阿罗汉、<a id="a-5y"></a>辟支佛，<a id="a-5z"></a>心不念佛难得，<a id="a-60"></a>心大无有极，<a id="a-61"></a>安隐坚住其地，<a id="a-62"></a>无有能降之者，<a id="a-63"></a>作是住，<a id="a-64"></a>无有能过是黠者。<a id="a-65"></a>用是故，<a id="a-66"></a>弊魔大愁毒言：<a id="a-67"></a>‘是菩萨心如刚铁不可转。<a id="a-68"></a>’便复更作佛形往语菩萨言：<a id="a-69"></a>‘若何不于是间取阿罗汉证？<a id="a-6A"></a>若未受决得阿耨多罗三耶三菩，<a id="a-6B"></a>若不得是比，<a id="a-6C"></a>不得是相。<a id="a-6D"></a>菩萨用是比，<a id="a-6E"></a>用是相，<a id="a-6F"></a>行具足，<a id="a-6G"></a>如是尚不得佛，<a id="a-6H"></a>若当何因得之？<a id="a-6I"></a>’”</p>
  <p id="a6J">佛言：<a id="a-6K"></a>“设是菩萨闻魔语，<a id="a-6L"></a>若心不动者，<a id="a-6M"></a>是菩萨从过去怛萨阿竭受决已，<a id="a-6N"></a>得阿耨多罗三耶三菩，<a id="a-6O"></a>是故觉知魔作佛形像来言。<a id="a-6P"></a>‘是非佛也，<a id="a-6Q"></a>魔耳，<a id="a-6R"></a>欲使我心摇，<a id="a-6S"></a>我心不可动。<a id="a-6T"></a>’”</p>
  <p id="a6U">佛言：<a id="a-6V"></a>“是菩萨心不可动转者，<a id="a-6W"></a>从过去怛萨阿竭受决，<a id="a-6X"></a>已授阿耨多罗三耶三菩，<a id="a-6Y"></a>住阿惟越致地。<a id="a-6Z"></a>何以故？<a id="a-6a"></a>用是比，<a id="a-6b"></a>用是相，<a id="a-6c"></a>行具足故，<a id="a-6d"></a>知是阿惟越致菩萨。</p>
  <p id="a6e">“悉得法者，<a id="a-6f"></a>悉行中正当代不惜身命。<a id="a-6g"></a>是菩萨一切法悉受得之，<a id="a-6h"></a>过去、<a id="a-6i"></a>当来、<a id="a-6j"></a>今现在佛所有法悉得持护，<a id="a-6k"></a>用是故，<a id="a-6l"></a>当为不惜身命，<a id="a-6m"></a>未常懈怠，<a id="a-6n"></a>无有厌时。<a id="a-6o"></a>怛萨阿竭及诸弟子说经时，<a id="a-6p"></a>心终不疑，<a id="a-6q"></a>亦不言非佛说；<a id="a-6r"></a>闻说深般若波罗蜜，<a id="a-6s"></a>终心不有疑，<a id="a-6t"></a>亦不言非。<a id="a-6u"></a>如是菩萨逮无所从生法，<a id="a-6v"></a>乐于中立，<a id="a-6w"></a>持是功德悉具足。<a id="a-6x"></a>用是比，<a id="a-6y"></a>用是相，<a id="a-6z"></a>行具足，<a id="a-70"></a>是为阿惟越致菩萨。<a id="a-71"></a>”</p>
  <p data-pb></p>
  <h2 id="a72">怛竭优婆夷品第十六</h2>
  <p id="a73">须菩提白佛言：<a id="a-74"></a>“阿惟越致菩萨极从大功德起，<a id="a-75"></a>常为菩萨说深法，<a id="a-76"></a>教入深。<a id="a-77"></a>”</p>
  <p id="a78">佛言：<a id="a-79"></a>“善哉！<a id="a-7A"></a>善哉！<a id="a-7B"></a>须菩提，<a id="a-7C"></a>若乃内菩萨使入深。<a id="a-7D"></a>何等为深？<a id="a-7E"></a>空为深，<a id="a-7F"></a>无想，<a id="a-7G"></a>无愿，<a id="a-7H"></a>无识，<a id="a-7I"></a>无所从生灭。<a id="a-7J"></a>泥洹是为限。<a id="a-7K"></a>”</p>
  <p id="a7L">须菩提白佛言：<a id="a-7M"></a>“泥洹是限，<a id="a-7N"></a>非是诸法。<a id="a-7O"></a>”</p>
  <p id="a7P">佛言：<a id="a-7Q"></a>“诸法甚深，<a id="a-7R"></a>色、<a id="a-7S"></a>痛痒、<a id="a-7T"></a>思想、<a id="a-7U"></a>生死、<a id="a-7V"></a>识甚深。<a id="a-7W"></a>何等为色、<a id="a-7X"></a>痛痒、<a id="a-7Y"></a>思想、<a id="a-7Z"></a>生死、<a id="a-7a"></a>识甚深？<a id="a-7b"></a>如本无，<a id="a-7c"></a>色、<a id="a-7d"></a>痛痒、<a id="a-7e"></a>思想、<a id="a-7f"></a>生死、<a id="a-7g"></a>识本无，<a id="a-7h"></a>尔故甚深。<a id="a-7i"></a>”</p>
  <p id="a7j">须菩提言：<a id="a-7k"></a>“难及也，<a id="a-7l"></a>天中天！<a id="a-7m"></a>色、<a id="a-7n"></a>痛痒、<a id="a-7o"></a>思想、<a id="a-7p"></a>生死、<a id="a-7q"></a>识妄消去便为泥洹。<a id="a-7r"></a>”</p>
  <p id="a7s">佛言：<a id="a-7t"></a>“甚深与般若波罗蜜相应，<a id="a-7u"></a>当思惟念，<a id="a-7v"></a>作是住学，<a id="a-7w"></a>如般若波罗蜜教。<a id="a-7x"></a>菩萨随是行，<a id="a-7y"></a>当思惟念，<a id="a-7z"></a>如中教应行一日，<a id="a-80"></a>是菩萨为却几劫生死。<a id="a-81"></a>譬如淫泆之人，<a id="a-82"></a>有所重爱端正女人与共期会，<a id="a-83"></a>是女人不得自在，<a id="a-84"></a>失期不到，<a id="a-85"></a>是人宁有意念之不耶？<a id="a-86"></a>”</p>
  <p id="a87">须菩提言：<a id="a-88"></a>“其人有念思想，<a id="a-89"></a>当到欲与相见，<a id="a-8A"></a>坐起宿止言语。<a id="a-8B"></a>”</p>
  <p id="a8C">佛言：<a id="a-8D"></a>“其人未到之间，<a id="a-8E"></a>能有几意起念？<a id="a-8F"></a>”</p>
  <p id="a8G">须菩提言：<a id="a-8H"></a>“是意甚多，<a id="a-8I"></a>甚多！<a id="a-8J"></a>”</p>
  <p id="a8K">佛言：<a id="a-8L"></a>“菩萨念深般若波罗蜜，<a id="a-8M"></a>如是一日心不转者，<a id="a-8N"></a>却生死若干劫。<a id="a-8O"></a>菩萨学般若波罗蜜如中教，<a id="a-8P"></a>如中所说思念，<a id="a-8Q"></a>随是行一日，<a id="a-8R"></a>为却恶除罪。</p>
  <p id="a8S">“若有菩萨远离深般若波罗蜜，<a id="a-8T"></a>正使布施如恒中沙劫，<a id="a-8U"></a>不如是菩萨随深般若波罗蜜教一日，<a id="a-8V"></a>其功德出彼上。</p>
  <p id="a8W">“若复有菩萨寿如恒中沙劫，<a id="a-8X"></a>并持前所布施与须陀洹、<a id="a-8Y"></a>斯陀含、<a id="a-8Z"></a>阿那含、<a id="a-8a"></a>阿罗汉、<a id="a-8b"></a>辟支佛、<a id="a-8c"></a>佛，<a id="a-8d"></a>不得深般若波罗蜜；<a id="a-8e"></a>若复有菩萨随深般若波罗蜜中行如中教，<a id="a-8f"></a>其功德出彼上。</p>
  <p id="a8g">“若复有菩萨寿如恒中沙劫布施如前，<a id="a-8h"></a>持戒具足；<a id="a-8i"></a>若复有菩萨求深般若波罗蜜，<a id="a-8j"></a>从念起说经，<a id="a-8k"></a>其功德出彼上。</p>
  <p id="a8l">“若复有菩萨持经布施，<a id="a-8m"></a>其功德转上，<a id="a-8n"></a>得阿耨多罗三耶三菩；<a id="a-8o"></a>是菩萨持经布施，<a id="a-8p"></a>以来深入是中，<a id="a-8q"></a>随是教，<a id="a-8r"></a>其功德出彼上。</p>
  <p id="a8s">“若复有菩萨以经布施，<a id="a-8t"></a>不深入是中，<a id="a-8u"></a>转不及也；<a id="a-8v"></a>若复有菩萨持经布施，<a id="a-8w"></a>复深入是中，<a id="a-8x"></a>未常有离时，<a id="a-8y"></a>为般若波罗蜜所护，<a id="a-8z"></a>其功德甚多，<a id="a-90"></a>甚多！<a id="a-91"></a>”</p>
  <p id="a92">须菩提白佛言：<a id="a-93"></a>“所识有著者，<a id="a-94"></a>此二何所功德为多？<a id="a-95"></a>”</p>
  <p id="a96">佛言：<a id="a-97"></a>“菩萨所识，<a id="a-98"></a>若求深般若波罗蜜，<a id="a-99"></a>乐于空，<a id="a-9A"></a>乐无所有，<a id="a-9B"></a>乐尽，<a id="a-9C"></a>乐无常，<a id="a-9D"></a>念是为不离般若波罗蜜，<a id="a-9E"></a>如是菩萨得功德不可计阿僧祇。<a id="a-9F"></a>”</p>
  <p id="a9G">须菩提白佛言：<a id="a-9H"></a>“不可计复言阿僧祇，<a id="a-9I"></a>有何等异？<a id="a-9J"></a>”</p>
  <p id="a9K">佛言：<a id="a-9L"></a>“阿僧祇者，<a id="a-9M"></a>其数不可尽极也。<a id="a-9N"></a>不可计者，<a id="a-9O"></a>为不可量，<a id="a-9P"></a>计之了不可得边崖，<a id="a-9Q"></a>尔故为不可计阿僧祇。<a id="a-9R"></a>”</p>
  <p id="a9S">须菩提言：<a id="a-9T"></a>“佛说不可计，<a id="a-9U"></a>色、<a id="a-9V"></a>痛痒、<a id="a-9W"></a>思想、<a id="a-9X"></a>生死、<a id="a-9Y"></a>识亦不可计。<a id="a-9Z"></a>”</p>
  <p id="a9a">佛语须菩提：<a id="a-9b"></a>“汝所问者，<a id="a-9c"></a>有何因使色、<a id="a-9d"></a>痛痒、<a id="a-9e"></a>思想、<a id="a-9f"></a>生死、<a id="a-9g"></a>识不可计、<a id="a-9h"></a>不可量？<a id="a-9i"></a>”</p>
  <p id="a9j">须菩提问佛：<a id="a-9k"></a>“何等为不可量？<a id="a-9l"></a>”</p>
  <p id="a9m">佛言：<a id="a-9n"></a>“于空中计之为不可量，<a id="a-9o"></a>无想、<a id="a-9p"></a>无愿计之，<a id="a-9q"></a>如是不可量。<a id="a-9r"></a>”</p>
  <p id="a9s">须菩提言：<a id="a-9t"></a>“空计是法不可计。<a id="a-9u"></a>”</p>
  <p id="a9v">佛言：<a id="a-9w"></a>“云何我常不言诸法空？<a id="a-9x"></a>”</p>
  <p id="a9y">须菩提言：<a id="a-9z"></a>“如怛萨阿竭所说法悉空。<a id="a-A0"></a>”</p>
  <p id="aA1">佛言：<a id="a-A2"></a>“诸法悉空不可尽，<a id="a-A3"></a>不可计，<a id="a-A4"></a>经无有各各慧，<a id="a-A5"></a>无有各各异，<a id="a-A6"></a>怛萨阿竭但分别说耳。<a id="a-A7"></a>空不可尽，<a id="a-A8"></a>不可量。<a id="a-A9"></a>是想，<a id="a-AA"></a>是愿，<a id="a-AB"></a>是识，<a id="a-AC"></a>是生，<a id="a-AD"></a>是欲，<a id="a-AE"></a>是灭，<a id="a-AF"></a>是泥洹，<a id="a-AG"></a>随所喜，<a id="a-AH"></a>作是为说，<a id="a-AI"></a>作是现示，<a id="a-AJ"></a>作是为教，<a id="a-AK"></a>怛萨阿竭所说如是。<a id="a-AL"></a>”</p>
  <p id="aAM">须菩提言：<a id="a-AN"></a>“难及也，<a id="a-AO"></a>天中天！<a id="a-AP"></a>经本空耳，<a id="a-AQ"></a>云何复于空中说经？<a id="a-AR"></a>是经不可逮，<a id="a-AS"></a>如我了佛语，<a id="a-AT"></a>诸法不可逮。<a id="a-AU"></a>”</p>
  <p id="aAV">佛言：<a id="a-AW"></a>“如是，<a id="a-AX"></a>诸法不可逮。<a id="a-AY"></a>”</p>
  <p id="aAZ">佛言：<a id="a-Aa"></a>“如是，<a id="a-Ab"></a>诸法不可逮，<a id="a-Ac"></a>空耳，<a id="a-Ad"></a>是为不可逮。<a id="a-Ae"></a>”</p>
  <p id="aAf">须菩提言：<a id="a-Ag"></a>“如佛说，<a id="a-Ah"></a>本无不可逮，<a id="a-Ai"></a>愿解不可逮慧有增有减。<a id="a-Aj"></a>”</p>
  <p id="aAk">佛言：<a id="a-Al"></a>“不也。<a id="a-Am"></a>”</p>
  <p id="aAn">须菩提言：<a id="a-Ao"></a>“若有不可逮慧有增有减檀波罗蜜、<a id="a-Ap"></a>尸波罗蜜、<a id="a-Aq"></a>羼提波罗蜜、<a id="a-Ar"></a>惟逮波罗蜜、<a id="a-As"></a>禅波罗蜜、<a id="a-At"></a>般若波罗蜜不增不减。<a id="a-Au"></a>若不增波罗蜜者，<a id="a-Av"></a>菩萨何因近阿耨多罗三耶三菩？<a id="a-Aw"></a>何缘得阿惟三佛？<a id="a-Ax"></a>设不减波罗蜜者，<a id="a-Ay"></a>菩萨何因近阿耨多罗三耶三菩？<a id="a-Az"></a>何缘近阿惟三佛佛坐？<a id="a-B0"></a>”</p>
  <p id="aB1">佛言：<a id="a-B2"></a>“是不可逮慧不增不减。<a id="a-B3"></a>菩萨求深般若波罗蜜若守者，<a id="a-B4"></a>如是沤和拘舍罗菩萨不念檀波罗蜜增，<a id="a-B5"></a>亦不念减，<a id="a-B6"></a>复作是念‘但名檀波罗蜜’，<a id="a-B7"></a>所布施念持是功德施与作阿耨多罗三耶三菩，<a id="a-B8"></a>施如是尸波罗蜜、<a id="a-B9"></a>羼提波罗蜜、<a id="a-BA"></a>惟逮波罗蜜、<a id="a-BB"></a>禅波罗蜜。<a id="a-BC"></a>菩萨求般若波罗蜜若守者，<a id="a-BD"></a>得沤和拘舍罗，<a id="a-BE"></a>不念般若波罗蜜有增有减，<a id="a-BF"></a>是但名为般若波罗蜜。<a id="a-BG"></a>求之若守者，<a id="a-BH"></a>发心念持是功德施与作阿耨多罗三耶三菩。<a id="a-BI"></a>”</p>
  <p id="aBJ">须菩提白佛言：<a id="a-BK"></a>“何等为阿耨多罗三耶三菩？<a id="a-BL"></a>”</p>
  <p id="aBM">佛言：<a id="a-BN"></a>“本无是也。<a id="a-BO"></a>是本无不增不减，<a id="a-BP"></a>常随是念不远离，<a id="a-BQ"></a>是即为近阿耨多罗三耶三菩坐。<a id="a-BR"></a>不可逮法，<a id="a-BS"></a>不可逮慧，<a id="a-BT"></a>若般若波罗蜜皆不增不减。<a id="a-BU"></a>菩萨念是不远离，<a id="a-BV"></a>为近阿耨多罗三耶三菩。<a id="a-BW"></a>”</p>
  <p id="aBX">须菩提白佛言：<a id="a-BY"></a>“菩萨持初头意近阿耨多罗三耶三菩，<a id="a-BZ"></a>若持后头意近之？<a id="a-Ba"></a>”</p>
  <p id="aBb">佛言：<a id="a-Bc"></a>“初头意、<a id="a-Bd"></a>后来意，<a id="a-Be"></a>是两意无有对。<a id="a-Bf"></a>”</p>
  <p id="aBg">须菩提言：<a id="a-Bh"></a>“后来意、<a id="a-Bi"></a>初头意无有对，<a id="a-Bj"></a>何等功德出生长大？<a id="a-Bk"></a>”</p>
  <p id="aBl">佛言：<a id="a-Bm"></a>“譬如燃灯炷，<a id="a-Bn"></a>用初出明燃炷？<a id="a-Bo"></a>用后来明燃炷？<a id="a-Bp"></a>”</p>
  <p id="aBq">须菩提言：<a id="a-Br"></a>“非初头明燃炷，<a id="a-Bs"></a>亦不离初头明燃炷，<a id="a-Bt"></a>亦非后明燃炷，<a id="a-Bu"></a>亦不离后明燃炷。<a id="a-Bv"></a>”</p>
  <p id="aBw">佛问须菩提：<a id="a-Bx"></a>“云何，<a id="a-By"></a>如是不？<a id="a-Bz"></a>”</p>
  <p id="aC0">须菩提言：<a id="a-C1"></a>“如是，<a id="a-C2"></a>天中天。<a id="a-C3"></a>”</p>
  <p id="aC4">佛言：<a id="a-C5"></a>“菩萨不用初意得阿耨多罗三耶三菩，<a id="a-C6"></a>亦不离初意得，<a id="a-C7"></a>亦不用后意得，<a id="a-C8"></a>亦不离后意得也。<a id="a-C9"></a>”</p>
  <p id="aCA">佛言：<a id="a-CB"></a>“云何，<a id="a-CC"></a>是为得阿惟三佛不？<a id="a-CD"></a>”</p>
  <p id="aCE">须菩提言：<a id="a-CF"></a>“阿惟三佛甚深是因缘。<a id="a-CG"></a>菩萨不用初意得阿耨多罗三耶三菩，<a id="a-CH"></a>亦不离初意得，<a id="a-CI"></a>亦不用后意得，<a id="a-CJ"></a>亦不离后意得也。<a id="a-CK"></a>”</p>
  <p id="aCL">佛言：<a id="a-CM"></a>“云何，<a id="a-CN"></a>心前灭，<a id="a-CO"></a>后复生耶？<a id="a-CP"></a>”</p>
  <p id="aCQ">须菩提言：<a id="a-CR"></a>“不也。<a id="a-CS"></a>”</p>
  <p id="aCT">佛言：<a id="a-CU"></a>“心初生，<a id="a-CV"></a>可灭不？<a id="a-CW"></a>”</p>
  <p id="aCX">须菩提言：<a id="a-CY"></a>“可灭。<a id="a-CZ"></a>”</p>
  <p id="aCa">佛言：<a id="a-Cb"></a>“当所灭者，<a id="a-Cc"></a>宁可使不灭不？<a id="a-Cd"></a>”</p>
  <p id="aCe">须菩提言：<a id="a-Cf"></a>“不也。<a id="a-Cg"></a>”</p>
  <p id="aCh">佛言：<a id="a-Ci"></a>“本无，<a id="a-Cj"></a>宁可使住不？<a id="a-Ck"></a>”</p>
  <p id="aCl">须菩提言：<a id="a-Cm"></a>“欲住本无，<a id="a-Cn"></a>当如本无住。<a id="a-Co"></a>”</p>
  <p id="aCp">佛言：<a id="a-Cq"></a>“设令在本无中住，<a id="a-Cr"></a>宁可使发坚固不？<a id="a-Cs"></a>本无，<a id="a-Ct"></a>宁有心无心？<a id="a-Cu"></a>不离本无，<a id="a-Cv"></a>宁有心不？<a id="a-Cw"></a>见本无不？<a id="a-Cx"></a>作是求为深求不？<a id="a-Cy"></a>”</p>
  <p id="aCz">须菩提言：<a id="a-D0"></a>“天中天，<a id="a-D1"></a>作是求，<a id="a-D2"></a>为无所求。<a id="a-D3"></a>何以故？<a id="a-D4"></a>是法了不可得，<a id="a-D5"></a>亦不可见。<a id="a-D6"></a>”</p>
  <p id="aD7">佛言：<a id="a-D8"></a>“菩萨求般若波罗蜜，<a id="a-D9"></a>为求何等？<a id="a-DA"></a>”</p>
  <p id="aDB">须菩提言：<a id="a-DC"></a>“为求空。<a id="a-DD"></a>”</p>
  <p id="aDE">佛言：<a id="a-DF"></a>“设不空，<a id="a-DG"></a>为求何等？<a id="a-DH"></a>”</p>
  <p id="aDI">须菩提言：<a id="a-DJ"></a>“为求想。<a id="a-DK"></a>”</p>
  <p id="aDL">佛言：<a id="a-DM"></a>“云何，<a id="a-DN"></a>去想不？<a id="a-DO"></a>”</p>
  <p id="aDP">“不也，<a id="a-DQ"></a>是菩萨为不去想。<a id="a-DR"></a>”</p>
  <p id="aDS">须菩提言：<a id="a-DT"></a>“不作是求忘想。<a id="a-DU"></a>何以故？<a id="a-DV"></a>求想尽者，<a id="a-DW"></a>设想灭者，<a id="a-DX"></a>即可灭也，<a id="a-DY"></a>便得阿罗汉。<a id="a-DZ"></a>是为菩萨沤和拘舍罗，<a id="a-Da"></a>不灭想得证，<a id="a-Db"></a>向无想随是教。<a id="a-Dc"></a>”</p>
  <p id="aDd">舍利弗谓须菩提：<a id="a-De"></a>“若有菩萨有三种事，<a id="a-Df"></a>向三昧门，<a id="a-Dg"></a>守三昧门：<a id="a-Dh"></a>一者、<a id="a-Di"></a>空；<a id="a-Dj"></a>二者、<a id="a-Dk"></a>无相；<a id="a-Dl"></a>三者、<a id="a-Dm"></a>无愿。<a id="a-Dn"></a>是三者有益于般若波罗蜜，<a id="a-Do"></a>不但昼日益，<a id="a-Dp"></a>夜梦中亦当复益。<a id="a-Dq"></a>何以故？<a id="a-Dr"></a>佛说昼夜梦中等无异。<a id="a-Ds"></a>”</p>
  <p id="aDt">须菩提言：<a id="a-Du"></a>“若有菩萨昼日有益于般若波罗蜜，<a id="a-Dv"></a>夜梦中亦复有益。<a id="a-Dw"></a>”</p>
  <p id="aDx">舍利弗言：<a id="a-Dy"></a>“云何若梦中有所作，<a id="a-Dz"></a>宁有所得不？<a id="a-E0"></a>”</p>
  <p id="aE1">“佛所说经，<a id="a-E2"></a>如梦中所有。<a id="a-E3"></a>”须菩提言，<a id="a-E4"></a>“梦中所作善，<a id="a-E5"></a>觉大喜为益。<a id="a-E6"></a>梦中所作恶，<a id="a-E7"></a>觉不喜为减。<a id="a-E8"></a>”</p>
  <p id="aE9">舍利弗言：<a id="a-EA"></a>“设于梦中杀人，<a id="a-EB"></a>其心喜，<a id="a-EC"></a>觉以言：<a id="a-ED"></a>‘我杀是人，<a id="a-EE"></a>快乎！<a id="a-EF"></a>’如是云何？<a id="a-EG"></a>”</p>
  <p id="aEH">须菩提言：<a id="a-EI"></a>“不然。<a id="a-EJ"></a>尔皆有所因缘，<a id="a-EK"></a>心不空，<a id="a-EL"></a>尔会有所因缘，<a id="a-EM"></a>若见、<a id="a-EN"></a>若闻、<a id="a-EO"></a>若念为因缘，<a id="a-EP"></a>尔故知耳。<a id="a-EQ"></a>从是中令人心有所著，<a id="a-ER"></a>令人心无所著，<a id="a-ES"></a>是为不忘，<a id="a-ET"></a>尔皆有所因缘故。<a id="a-EU"></a>”</p>
  <p id="aEV">舍利弗言：<a id="a-EW"></a>“所作皆空耳，<a id="a-EX"></a>何因心有所因缘？<a id="a-EY"></a>”</p>
  <p id="aEZ">须菩提言：<a id="a-Ea"></a>“想因缘，<a id="a-Eb"></a>是故心因缘从是起。<a id="a-Ec"></a>”</p>
  <p id="aEd">舍利弗言：<a id="a-Ee"></a>“菩萨梦中布施，<a id="a-Ef"></a>持是施与作阿耨多罗三耶三菩，<a id="a-Eg"></a>如是有施与无？<a id="a-Eh"></a>”</p>
  <p id="aEi">须菩提言：<a id="a-Ej"></a>“弥勒菩萨近前在，<a id="a-Ek"></a>旦暮当补佛处，<a id="a-El"></a>是故知，<a id="a-Em"></a>当从问。<a id="a-En"></a>”</p>
  <p id="aEo">舍利佛白弥勒菩萨：<a id="a-Ep"></a>“我所问，<a id="a-Eq"></a>须菩提言，<a id="a-Er"></a>弥勒菩萨能解之。<a id="a-Es"></a>”</p>
  <p id="aEt">弥勒言：<a id="a-Eu"></a>“如我字弥勒，<a id="a-Ev"></a>当解乎？<a id="a-Ew"></a>当以色、<a id="a-Ex"></a>痛痒、<a id="a-Ey"></a>思想、<a id="a-Ez"></a>生死、<a id="a-F0"></a>识解慧乎？<a id="a-F1"></a>持是身解耶？<a id="a-F2"></a>若空、<a id="a-F3"></a>若色、<a id="a-F4"></a>痛痒、<a id="a-F5"></a>思想、<a id="a-F6"></a>生死、<a id="a-F7"></a>识解慧，<a id="a-F8"></a>色、<a id="a-F9"></a>痛痒、<a id="a-FA"></a>思想、<a id="a-FB"></a>生死、<a id="a-FC"></a>识、<a id="a-FD"></a>空无力，<a id="a-FE"></a>当所解是法了不见也，<a id="a-FF"></a>亦不见当所解者，<a id="a-FG"></a>是法了不见当得阿耨多罗三耶三菩者。<a id="a-FH"></a>”</p>
  <p id="aFI">舍利弗言：<a id="a-FJ"></a>“弥勒菩萨所说为得证。<a id="a-FK"></a>”</p>
  <p id="aFL">弥勒言：<a id="a-FM"></a>“不也，<a id="a-FN"></a>我所说法不得证。<a id="a-FO"></a>”</p>
  <p id="aFP">舍利弗便作是念：<a id="a-FQ"></a>“弥勒菩萨所入慧甚深。<a id="a-FR"></a>何以故？<a id="a-FS"></a>常行般若波罗蜜以来大久远矣。<a id="a-FT"></a>”</p>
  <p id="aFU">佛问舍利弗：<a id="a-FV"></a>“云何若自见作阿罗汉时不？<a id="a-FW"></a>”</p>
  <p id="aFX">舍利弗言：<a id="a-FY"></a>“不见也。<a id="a-FZ"></a>”</p>
  <p id="aFa">佛言：<a id="a-Fb"></a>“如是，<a id="a-Fc"></a>菩萨不作是念：<a id="a-Fd"></a>‘我受决，<a id="a-Fe"></a>是法当于中得阿惟三佛。<a id="a-Ff"></a>’亦无有得阿惟三佛者，<a id="a-Fg"></a>菩萨作是行，<a id="a-Fh"></a>为求般若波罗蜜，<a id="a-Fi"></a>终不恐我不得阿惟三佛。<a id="a-Fj"></a>随是法中教，<a id="a-Fk"></a>求般若波罗蜜，<a id="a-Fl"></a>用是故我无所畏。</p>
  <p id="aFm">“菩萨至大剧难虎狼中时终不畏怖，<a id="a-Fn"></a>心念言：<a id="a-Fo"></a>‘设有啖食我者，<a id="a-Fp"></a>为当布施行檀波罗蜜，<a id="a-Fq"></a>近阿耨多罗三耶三菩。<a id="a-Fr"></a>愿我后作佛时，<a id="a-Fs"></a>令我刹中无有禽兽道。<a id="a-Ft"></a>’</p>
  <p id="aFu">“菩萨至贼中时终不怖惧，<a id="a-Fv"></a>设我于中死，<a id="a-Fw"></a>心念言：<a id="a-Fx"></a>‘我身会当弃捐。<a id="a-Fy"></a>正令我为贼所杀，<a id="a-Fz"></a>我不当有瞋恚，<a id="a-G0"></a>为具忍辱行羼提波罗蜜，<a id="a-G1"></a>当近阿惟三佛。<a id="a-G2"></a>愿我后得佛时，<a id="a-G3"></a>令我刹中无有盗贼。<a id="a-G4"></a>’</p>
  <p id="aG5">“菩萨至无水浆中时心不畏怖，<a id="a-G6"></a>自念言：<a id="a-G7"></a>‘人无德使是间无水浆。<a id="a-G8"></a>愿我后得阿惟三佛时，<a id="a-G9"></a>使我刹中皆有水浆，<a id="a-GA"></a>令我刹中人悉得萨芸若八味水。<a id="a-GB"></a>’</p>
  <p id="aGC">“菩萨至谷贵中时心不恐怖，<a id="a-GD"></a>自念言：<a id="a-GE"></a>‘我当精进得阿惟三佛，<a id="a-GF"></a>使我刹中终无谷贵，<a id="a-GG"></a>令我刹中人在所愿，<a id="a-GH"></a>所索饮食悉在前，<a id="a-GI"></a>如忉利天上食饮。<a id="a-GJ"></a>’</p>
  <p id="aGK">“菩萨在疾疫中时，<a id="a-GL"></a>心念言：<a id="a-GM"></a>‘我终无恐惧，<a id="a-GN"></a>正使我身死是中，<a id="a-GO"></a>会当行精进得阿惟三佛，<a id="a-GP"></a>令我刹中无有恶岁疾疫者，<a id="a-GQ"></a>必当降伏魔官属。<a id="a-GR"></a>’”</p>
  <p id="aGS">佛言：<a id="a-GT"></a>“菩萨闻是阿耨多罗三耶三菩阿惟三佛，<a id="a-GU"></a>却后大久远乃得佛者，<a id="a-GV"></a>心不恐怖。<a id="a-GW"></a>从本际起意学以来用不为久也，<a id="a-GX"></a>譬如人意一转顷耳。<a id="a-GY"></a>何以故？<a id="a-GZ"></a>无有本际故。<a id="a-Ga"></a>”</p>
  <p id="aGb">佛说是时，<a id="a-Gc"></a>有优婆夷，<a id="a-Gd"></a>从坐起前至佛所，<a id="a-Ge"></a>为佛作礼，<a id="a-Gf"></a>长跪白佛言：<a id="a-Gg"></a>“我闻是不恐不怖，<a id="a-Gh"></a>必降恐怖之处，<a id="a-Gi"></a>索阿耨多罗三耶三菩，<a id="a-Gj"></a>得阿惟三佛已当说经。<a id="a-Gk"></a>”佛笑，<a id="a-Gl"></a>口中金色光出。<a id="a-Gm"></a>优婆夷即持金华散佛上，<a id="a-Gn"></a>持佛威神，<a id="a-Go"></a>华皆不堕地。</p>
  <p id="aGp">阿难从坐起，<a id="a-Gq"></a>更被袈裟，<a id="a-Gr"></a>前为佛作礼，<a id="a-Gs"></a>长跪问佛言：<a id="a-Gt"></a>“佛不妄笑，<a id="a-Gu"></a>既笑当有所说。<a id="a-Gv"></a>”</p>
  <p id="aGw">佛言：<a id="a-Gx"></a>“是怛竭优婆夷，<a id="a-Gy"></a>却后当来世名星宿劫，<a id="a-Gz"></a>是中有佛名金华佛，<a id="a-H0"></a>是优婆夷后当弃女人身，<a id="a-H1"></a>更受男子形，<a id="a-H2"></a>却后当生阿閦佛刹，<a id="a-H3"></a>从阿閦佛刹去复到一佛刹，<a id="a-H4"></a>从一佛刹复生一佛刹，<a id="a-H5"></a>如是无终极。<a id="a-H6"></a>譬如遮迦越王从一观复游一观，<a id="a-H7"></a>从生至终足不蹈地，<a id="a-H8"></a>是优婆夷从一佛刹复到一佛刹，<a id="a-H9"></a>未尝不见佛。<a id="a-HA"></a>”</p>
  <p id="aHB">阿难心念：<a id="a-HC"></a>“如阿閦佛刹诸菩萨会者，<a id="a-HD"></a>是为佛会耳？<a id="a-HE"></a>”</p>
  <p id="aHF">佛知阿难心所念，<a id="a-HG"></a>佛言：<a id="a-HH"></a>“是诸菩萨会者，<a id="a-HI"></a>悉度生死已。<a id="a-HJ"></a>是优婆夷后当作金华佛，<a id="a-HK"></a>度不可计阿罗汉令般泥洹。<a id="a-HL"></a>是时，<a id="a-HM"></a>佛刹中无有禽兽、<a id="a-HN"></a>盗贼，<a id="a-HO"></a>无有断水浆、<a id="a-HP"></a>若谷贵、<a id="a-HQ"></a>病疫者，<a id="a-HR"></a>其余恶事悉无有。<a id="a-HS"></a>”</p>
  <p id="aHT">阿难问佛：<a id="a-HU"></a>“是优婆夷从何佛已来作功德？<a id="a-HV"></a>”</p>
  <p id="aHW">佛言：<a id="a-HX"></a>“乃昔提和竭罗佛所作功德，<a id="a-HY"></a>初发意求佛。<a id="a-HZ"></a>提和竭罗佛时，<a id="a-Ha"></a>亦复持金华散佛上愿言：<a id="a-Hb"></a>‘持是功德施与，<a id="a-Hc"></a>作阿耨多罗三耶三菩者。<a id="a-Hd"></a>’”</p>
  <p id="aHe">佛言：<a id="a-Hf"></a>“如我持五华散提和竭罗佛上，<a id="a-Hg"></a>即逮得无所从生法乐于中立，<a id="a-Hh"></a>授我决言：<a id="a-Hi"></a>‘却后无数劫，<a id="a-Hj"></a>若当为释迦文佛。<a id="a-Hk"></a>’是优婆夷，<a id="a-Hl"></a>尔时见我从佛授决，<a id="a-Hm"></a>其心亦念：<a id="a-Hn"></a>‘我亦当授决得阿耨多罗三耶三菩。<a id="a-Ho"></a>’如是菩萨受决。<a id="a-Hp"></a>”</p>
  <p id="aHq">佛语阿难：<a id="a-Hr"></a>“是怛竭优婆夷于提和竭罗佛所，<a id="a-Hs"></a>初发起本阿耨多罗三耶三菩阿惟三佛。<a id="a-Ht"></a>”</p>
  <p id="aHu">阿难白佛言：<a id="a-Hv"></a>“是怛竭优婆夷所求已度。<a id="a-Hw"></a>”</p>
  <p id="aHx">佛言：<a id="a-Hy"></a>“已度。<a id="a-Hz"></a>”</p>
  <p data-pb></p>
  <h2 id="aI0">守空品第十七</h2>
  <p id="aI1">须菩提白佛言：<a id="a-I2"></a>“菩萨行般若波罗蜜，<a id="a-I3"></a>何等为入空？<a id="a-I4"></a>何等为守空三昧？<a id="a-I5"></a>”</p>
  <p id="aI6">佛言：<a id="a-I7"></a>“菩萨行般若波罗蜜，<a id="a-I8"></a>色、<a id="a-I9"></a>痛痒、<a id="a-IA"></a>思想、<a id="a-IB"></a>生死、<a id="a-IC"></a>识空观，<a id="a-ID"></a>当作是观；<a id="a-IE"></a>一心作是观，<a id="a-IF"></a>不见法；<a id="a-IG"></a>如是不见法，<a id="a-IH"></a>于法中不作证。<a id="a-II"></a>”</p>
  <p id="aIJ">须菩提言：<a id="a-IK"></a>“佛所说不于空中作证，<a id="a-IL"></a>云何菩萨于三昧中住，<a id="a-IM"></a>于空中不得证？<a id="a-IN"></a>”</p>
  <p id="aIO">佛言：<a id="a-IP"></a>“菩萨悉具足念空不得证，<a id="a-IQ"></a>作是观不取证。<a id="a-IR"></a>作是观观入处，<a id="a-IS"></a>甫欲向是时不取证，<a id="a-IT"></a>不入三昧，<a id="a-IU"></a>心无所著，<a id="a-IV"></a>是时不失菩萨法本，<a id="a-IW"></a>不中道得证。<a id="a-IX"></a>何以故？<a id="a-IY"></a>本愿悉护萨和萨故，<a id="a-IZ"></a>为极慈哀故，<a id="a-Ia"></a>自念言：<a id="a-Ib"></a>‘我悉具足于功德，<a id="a-Ic"></a>是时不取证。<a id="a-Id"></a>’菩萨得般若波罗蜜，<a id="a-Ie"></a>获得极大功德，<a id="a-If"></a>悉得智慧力。</p>
  <p id="aIg">“譬若人能勇悍却敌，<a id="a-Ih"></a>为人极端正，<a id="a-Ii"></a>猛健无所不能，<a id="a-Ij"></a>能晓兵法，<a id="a-Ik"></a>六十四变皆知习之，<a id="a-Il"></a>为众人所敬；<a id="a-Im"></a>若有所至处，<a id="a-In"></a>无不得其力者；<a id="a-Io"></a>有所得者，<a id="a-Ip"></a>转分布与人，<a id="a-Iq"></a>其心欢欣。<a id="a-Ir"></a>若有他事与父母妻子俱去，<a id="a-Is"></a>过大剧道厄难之中，<a id="a-It"></a>安隐父母，<a id="a-Iu"></a>语其妻子言：<a id="a-Iv"></a>‘莫有恐惧，<a id="a-Iw"></a>当俱出是难中。<a id="a-Ix"></a>’既出得送父母妻子归乡里，<a id="a-Iy"></a>不逢邪恶到家莫不欢欣者。<a id="a-Iz"></a>何以故？<a id="a-J0"></a>用是人勇悍多智慧黠健故。<a id="a-J1"></a>是菩萨行极大慈，<a id="a-J2"></a>心念十方萨和萨，<a id="a-J3"></a>是时持慈心悉施人上。<a id="a-J4"></a>是菩萨过阿罗汉地，<a id="a-J5"></a>出辟支佛地，<a id="a-J6"></a>于三昧中住，<a id="a-J7"></a>悉愍伤萨和萨无所见，<a id="a-J8"></a>于是中不取证，<a id="a-J9"></a>入空中深不作阿罗汉。<a id="a-JA"></a>菩萨作是行时，<a id="a-JB"></a>为行空三昧，<a id="a-JC"></a>向泥洹门不有想，<a id="a-JD"></a>不入空取证。</p>
  <p id="aJE">“譬若飞鸟飞行空中无所触礙，<a id="a-JF"></a>菩萨行甫欲向空，<a id="a-JG"></a>至空向无想，<a id="a-JH"></a>不堕空中，<a id="a-JI"></a>不堕无想，<a id="a-JJ"></a>悉欲具佛诸法。</p>
  <p id="aJK">“譬若工射人射空中，<a id="a-JL"></a>其箭住于空中，<a id="a-JM"></a>后箭中前箭，<a id="a-JN"></a>各各复射，<a id="a-JO"></a>后箭各各中前箭，<a id="a-JP"></a>其人射欲令前箭堕尔乃堕。<a id="a-JQ"></a>菩萨行般若波罗蜜，<a id="a-JR"></a>为沤和拘舍罗所护，<a id="a-JS"></a>自于其地不中道取证堕阿罗汉、<a id="a-JT"></a>辟支佛地，<a id="a-JU"></a>持是功德逮得阿耨多罗三耶三菩，<a id="a-JV"></a>功德盛满便得佛，<a id="a-JW"></a>为菩萨于经本中观，<a id="a-JX"></a>不中道取证。<a id="a-JY"></a>”</p>
  <p id="aJZ">须菩提白佛言：<a id="a-Ja"></a>“菩萨谦苦作是学，<a id="a-Jb"></a>不中道取证。<a id="a-Jc"></a>”</p>
  <p id="aJd">佛言：<a id="a-Je"></a>“是菩萨悉为护萨和萨，<a id="a-Jf"></a>守空三昧向泥洹门，<a id="a-Jg"></a>心念分别。<a id="a-Jh"></a>何等为分别？<a id="a-Ji"></a>守空三昧、<a id="a-Jj"></a>无相三昧、<a id="a-Jk"></a>无愿三昧，<a id="a-Jl"></a>是为分别沤和拘舍罗，<a id="a-Jm"></a>使是菩萨不中道取证。<a id="a-Jn"></a>何以故？<a id="a-Jo"></a>沤和拘舍罗护之故。<a id="a-Jp"></a>故心念一切萨和萨，<a id="a-Jq"></a>持是所念故，<a id="a-Jr"></a>得沤和拘舍罗，<a id="a-Js"></a>不中道取证。</p>
  <p id="aJt">“若菩萨深入观守空三昧向泥洹门、<a id="a-Ju"></a>无想三昧向泥洹门、<a id="a-Jv"></a>无愿三昧向泥洹门，<a id="a-Jw"></a>用是故，<a id="a-Jx"></a>分别久远已来人所因缘想中，<a id="a-Jy"></a>求得阿耨多罗三耶三菩为说经，<a id="a-Jz"></a>当使远是因缘，<a id="a-K0"></a>守空三昧、<a id="a-K1"></a>守无想三昧、<a id="a-K2"></a>守无愿三昧向泥洹门，<a id="a-K3"></a>皆不中道取证。<a id="a-K4"></a>菩萨如是念：<a id="a-K5"></a>‘久远人呼常有想，<a id="a-K6"></a>常有安想，<a id="a-K7"></a>常有我想，<a id="a-K8"></a>常有好想各各。<a id="a-K9"></a>本我作阿耨多罗三耶三菩时，<a id="a-KA"></a>用人故为说经，<a id="a-KB"></a>使断有想，<a id="a-KC"></a>有安想、<a id="a-KD"></a>有我想、<a id="a-KE"></a>有好想悉断求。<a id="a-KF"></a>’云何断？<a id="a-KG"></a>是常无常，<a id="a-KH"></a>是乐皆苦，<a id="a-KI"></a>是身非身，<a id="a-KJ"></a>是好皆丑。<a id="a-KK"></a>菩萨自心念：<a id="a-KL"></a>‘为得沤和拘舍罗，<a id="a-KM"></a>守空、<a id="a-KN"></a>守无想、<a id="a-KO"></a>守无愿三昧向泥洹门，<a id="a-KP"></a>不中道取证。<a id="a-KQ"></a>’若有菩萨心念：<a id="a-KR"></a>‘人发远已来，<a id="a-KS"></a>求因缘，<a id="a-KT"></a>求想，<a id="a-KU"></a>求欲，<a id="a-KV"></a>求聚想，<a id="a-KW"></a>求空想，<a id="a-KX"></a>求是想，<a id="a-KY"></a>皆现在。<a id="a-KZ"></a>’菩萨言：<a id="a-Ka"></a>‘我一切欲使世间无有是。<a id="a-Kb"></a>’用是念人故，<a id="a-Kc"></a>得沤和拘舍罗，<a id="a-Kd"></a>是法观空、<a id="a-Ke"></a>想、<a id="a-Kf"></a>愿、<a id="a-Kg"></a>识，<a id="a-Kh"></a>无所从生齐限。<a id="a-Ki"></a>是菩萨不中道取证，<a id="a-Kj"></a>法当作是知。</p>
  <p id="aKk">“云何菩萨求般若波罗蜜？<a id="a-Kl"></a>当晓习于法中，<a id="a-Km"></a>心当何缘求，<a id="a-Kn"></a>心当云何入，<a id="a-Ko"></a>守空三昧、<a id="a-Kp"></a>守无相三昧、<a id="a-Kq"></a>守无愿三昧向泥洹门，<a id="a-Kr"></a>皆不中道取证。<a id="a-Ks"></a>守无识三昧，<a id="a-Kt"></a>守无所从生三昧，<a id="a-Ku"></a>是菩萨不得决故，<a id="a-Kv"></a>守空三昧、<a id="a-Kw"></a>无相三昧、<a id="a-Kx"></a>无愿三昧、<a id="a-Ky"></a>无识三昧、<a id="a-Kz"></a>无所从生三昧，<a id="a-L0"></a>念是三昧，<a id="a-L1"></a>竟有来问者，<a id="a-L2"></a>不即持不可计心为解者，<a id="a-L3"></a>知是非阿惟越致菩萨。<a id="a-L4"></a>何以故？<a id="a-L5"></a>阿惟越致心无央数悉知，<a id="a-L6"></a>用是比，<a id="a-L7"></a>行不具足，<a id="a-L8"></a>知是菩萨未得阿惟越致。<a id="a-L9"></a>”</p>
  <p id="aLA">须菩提白佛言：<a id="a-LB"></a>“若有菩萨能解是者，<a id="a-LC"></a>便为阿惟越致。<a id="a-LD"></a>”</p>
  <p id="aLE">佛言：<a id="a-LF"></a>“闻深般若波罗蜜，<a id="a-LG"></a>若不闻，<a id="a-LH"></a>能解者，<a id="a-LI"></a>即是阿惟越致。<a id="a-LJ"></a>”</p>
  <p id="aLK">须菩提言：<a id="a-LL"></a>“不可计人求菩萨道，<a id="a-LM"></a>少有能解者。<a id="a-LN"></a>”</p>
  <p id="aLO">佛言：<a id="a-LP"></a>“能解者以受决，<a id="a-LQ"></a>以于是功德中极姝。<a id="a-LR"></a>所知法者，<a id="a-LS"></a>阿罗汉、<a id="a-LT"></a>辟支佛所不能及，<a id="a-LU"></a>诸天、<a id="a-LV"></a>阿须伦、<a id="a-LW"></a>龙、<a id="a-LX"></a>鬼、<a id="a-LY"></a>神所不及，<a id="a-LZ"></a>是为阿惟越致相。<a id="a-La"></a>”</p>
 </body>
</html>