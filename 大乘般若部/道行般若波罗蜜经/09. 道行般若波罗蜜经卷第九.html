<!doctype html>
<html id="z3IBTBWBB" data-ver="1127">
 <head>
  <meta charset="utf-8">
  <meta author="支娄迦谶">
  <meta library="龙藏">
  <meta catalog="大乘般若部">
  <meta period="后汉">
 </head>
 <body>
  <h1 id="a1">道行般若波罗蜜经卷第九</h1>
  <h2 id="a2">不可尽品第二十六</h2>
  <p id="a3">是时，<a id="a-4"></a>须菩提作是念：<a id="a-5"></a>“佛所说般若波罗蜜事甚深！<a id="a-6"></a>”是须菩提当作是问。</p>
  <p id="a7">须菩提白佛言：<a id="a-8"></a>“般若波罗蜜不可尽，<a id="a-9"></a>譬如虚空亦不可尽，<a id="a-A"></a>菩萨当何因思惟般若波罗蜜？<a id="a-B"></a>”</p>
  <p id="aC">佛语须菩提：<a id="a-D"></a>“色不可尽，<a id="a-E"></a>当作是思惟般若波罗蜜；<a id="a-F"></a>痛痒、<a id="a-G"></a>思想、<a id="a-H"></a>生死、<a id="a-I"></a>识不可尽，<a id="a-J"></a>当作是思惟般若波罗蜜；<a id="a-K"></a>十二因缘不可尽，<a id="a-L"></a>当作是思惟般若波罗蜜。<a id="a-M"></a>”</p>
  <p id="aN">佛语须菩提：<a id="a-O"></a>“菩萨当作是思惟般若波罗蜜，<a id="a-P"></a>菩萨当作是思惟十二因缘，<a id="a-Q"></a>适得其中。<a id="a-R"></a>菩萨初坐树下时，<a id="a-S"></a>不共法思惟十二因缘，<a id="a-T"></a>是时萨芸若智慧悉具足。<a id="a-U"></a>”</p>
  <p id="aV">佛语须菩提：<a id="a-W"></a>“若有菩萨行般若波罗蜜时，<a id="a-X"></a>思惟十二因缘不可尽，<a id="a-Y"></a>作是思惟者，<a id="a-Z"></a>出过罗汉、<a id="a-a"></a>辟支佛道去，<a id="a-b"></a>正住佛道。<a id="a-c"></a>菩萨不作是思惟行般若波罗蜜及思惟十二因缘不可尽，<a id="a-d"></a>设不作是思惟者，<a id="a-e"></a>便中道得罗汉、<a id="a-f"></a>辟支佛。<a id="a-g"></a>菩萨不中道还者，<a id="a-h"></a>用思惟般若波罗蜜，<a id="a-i"></a>思惟行摩诃沤和拘舍罗故。<a id="a-j"></a>”</p>
  <p id="ak">佛语须菩提：<a id="a-l"></a>“菩萨行般若波罗蜜时，<a id="a-m"></a>思惟视十二因缘不可尽，<a id="a-n"></a>作是视十二因缘，<a id="a-o"></a>所视法生者、<a id="a-p"></a>灭者皆有因缘，<a id="a-q"></a>法亦无有作者。<a id="a-r"></a>作是思惟十二因缘行般若波罗蜜时，<a id="a-s"></a>不见色，<a id="a-t"></a>不见痛痒、<a id="a-u"></a>思想、<a id="a-v"></a>生死、<a id="a-w"></a>识，<a id="a-x"></a>不见佛境界，<a id="a-y"></a>无有所因法见佛境界，<a id="a-z"></a>是为菩萨行般若波罗蜜。<a id="a-10"></a>若有菩萨行般若波罗蜜，<a id="a-11"></a>当尔时，<a id="a-12"></a>魔大愁毒，<a id="a-13"></a>譬如父母新死啼哭、<a id="a-14"></a>愁毒、<a id="a-15"></a>忧思。<a id="a-16"></a>菩萨行般若波罗蜜时，<a id="a-17"></a>魔愁毒如是。<a id="a-18"></a>”</p>
  <p id="a19">须菩提白佛言：<a id="a-1A"></a>“一魔愁毒耶？<a id="a-1B"></a>余魔复愁毒乎？<a id="a-1C"></a>”</p>
  <p id="a1D">佛语须菩提：<a id="a-1E"></a>“一佛境界所有魔，<a id="a-1F"></a>各各于其所止处不安。<a id="a-1G"></a>菩萨随般若波罗蜜教时，<a id="a-1H"></a>菩萨应行如是者，<a id="a-1I"></a>诸天、<a id="a-1J"></a>阿须伦、<a id="a-1K"></a>龙、<a id="a-1L"></a>鬼、<a id="a-1M"></a>神、<a id="a-1N"></a>人若非人，<a id="a-1O"></a>不能害菩萨。<a id="a-1P"></a>若有菩萨欲得佛道者，<a id="a-1Q"></a>当行般若波罗蜜。<a id="a-1R"></a>菩萨行般若波罗蜜，<a id="a-1S"></a>为行檀波罗蜜，<a id="a-1T"></a>具足行尸波罗蜜亦尔，<a id="a-1U"></a>行羼提波罗蜜亦尔，<a id="a-1V"></a>行惟逮波罗蜜亦尔，<a id="a-1W"></a>行禅波罗蜜亦尔。<a id="a-1X"></a>菩萨摩诃萨行般若波罗蜜，<a id="a-1Y"></a>具足行沤和拘舍罗波罗蜜。<a id="a-1Z"></a>菩萨摩诃萨行般若波罗蜜，<a id="a-1a"></a>若有魔事起，<a id="a-1b"></a>即觉使不至。<a id="a-1c"></a>菩萨悉欲得诸沤和拘舍罗波罗蜜者，<a id="a-1d"></a>当行般若波罗蜜，<a id="a-1e"></a>当守般若波罗蜜。</p>
  <p id="a1f">“若有菩萨行般若波罗蜜，<a id="a-1g"></a>守般若波罗蜜，<a id="a-1h"></a>尔时，<a id="a-1i"></a>菩萨思惟十方不可计阿僧祇现在诸佛，<a id="a-1j"></a>诸佛本行菩萨道时，<a id="a-1k"></a>悉从般若波罗蜜出生。<a id="a-1l"></a>菩萨作是念：<a id="a-1m"></a>‘如诸佛悉得诸经法，<a id="a-1n"></a>我悉当得。<a id="a-1o"></a>’如是菩萨行般若波罗蜜时，<a id="a-1p"></a>作是思惟念如两指相弹顷；<a id="a-1q"></a>若有菩萨布施具足如恒边沙劫，<a id="a-1r"></a>不如是菩萨行般若波罗蜜如弹两指顷。<a id="a-1s"></a>菩萨如是行者，<a id="a-1t"></a>为住阿惟越致地。<a id="a-1u"></a>是菩萨为诸佛所念，<a id="a-1v"></a>菩萨终不还余道，<a id="a-1w"></a>会当得佛，<a id="a-1x"></a>终不归三恶道。<a id="a-1y"></a>是菩萨未曾离诸佛时，<a id="a-1z"></a>行般若波罗蜜菩萨如两指相弹顷间，<a id="a-20"></a>功德如是，<a id="a-21"></a>何况一日守般若波罗蜜者！<a id="a-22"></a>行当如是揵陀诃尽菩萨，<a id="a-23"></a>揵陀诃尽菩萨，<a id="a-24"></a>在阿閦佛刹最尊第一。<a id="a-25"></a>”</p>
  <p data-pb></p>
  <h2 id="a26">随品第二十七</h2>
  <p id="a27">须菩提白佛言：<a id="a-28"></a>“菩萨何因随般若波罗蜜教？<a id="a-29"></a>”</p>
  <p id="a2A">佛语须菩提：<a id="a-2B"></a>“诸经法无有能坏者，<a id="a-2C"></a>菩萨随般若波罗蜜教，<a id="a-2D"></a>当如是。</p>
  <p id="a2E">“虚空不可尽，<a id="a-2F"></a>菩萨随般若波罗蜜教，<a id="a-2G"></a>当如是。</p>
  <p id="a2H">“五阴本无形，<a id="a-2I"></a>菩萨随般若波罗蜜教，<a id="a-2J"></a>当如是。</p>
  <p id="a2K">“四大本无形，<a id="a-2L"></a>菩萨随般若波罗蜜教，<a id="a-2M"></a>当如是。</p>
  <p id="a2N">“沙罗伊檀六事大虚空无形，<a id="a-2O"></a>菩萨随般若波罗蜜教，<a id="a-2P"></a>当如是。</p>
  <p id="a2Q">“发心行佛道无有与等者，<a id="a-2R"></a>菩萨随般若波罗蜜教，<a id="a-2S"></a>当如是。</p>
  <p id="a2T">“发心行愿甚广大，<a id="a-2U"></a>菩萨等心于十方人无有极，<a id="a-2V"></a>佛有四事不护，<a id="a-2W"></a>各各异端无有极，<a id="a-2X"></a>菩萨随般若波罗蜜教，<a id="a-2Y"></a>当如是。</p>
  <p id="a2Z">“菩萨为诸天、<a id="a-2a"></a>阿须伦、<a id="a-2b"></a>龙、<a id="a-2c"></a>鬼、<a id="a-2d"></a>神、<a id="a-2e"></a>甄陀罗、<a id="a-2f"></a>摩睺勒、<a id="a-2g"></a>人及非人，<a id="a-2h"></a>作不可计之覆护，<a id="a-2i"></a>菩萨随般若波罗蜜教，<a id="a-2j"></a>当如是。</p>
  <p id="a2k">“十方天下人呼为是我所、<a id="a-2l"></a>非我所悉断之，<a id="a-2m"></a>菩萨随般若波罗蜜教，<a id="a-2n"></a>当如是。</p>
  <p id="a2o">“虚空之中音响无形，<a id="a-2p"></a>菩萨随般若波罗蜜教，<a id="a-2q"></a>当如是。</p>
  <p id="a2r">“譬如大海水不可斗量，<a id="a-2s"></a>菩萨随般若波罗蜜教，<a id="a-2t"></a>当如是。</p>
  <p id="a2u">“譬如须弥山巅珍宝各各别异，<a id="a-2v"></a>菩萨随般若波罗蜜教，<a id="a-2w"></a>当如是。</p>
  <p id="a2x">“释梵各自有教，<a id="a-2y"></a>菩萨随般若波罗蜜教，<a id="a-2z"></a>当如是。</p>
  <p id="a30">“譬如月盛满姝好，<a id="a-31"></a>菩萨随般若波罗蜜教，<a id="a-32"></a>当如是。</p>
  <p id="a33">“譬如日明所照悉至，<a id="a-34"></a>菩萨随般若波罗蜜教，<a id="a-35"></a>当如是。</p>
  <p id="a36">“诸经法但有字耳，<a id="a-37"></a>无有处所，<a id="a-38"></a>菩萨随般若波罗蜜教，<a id="a-39"></a>当如是。</p>
  <p id="a3A">“般若波罗蜜本无形但有字耳，<a id="a-3B"></a>菩萨随般若波罗蜜教，<a id="a-3C"></a>当如是。</p>
  <p id="a3D">“般若波罗蜜本无所从生，<a id="a-3E"></a>菩萨随般若波罗蜜教，<a id="a-3F"></a>当如是。</p>
  <p id="a3G">“般若波罗蜜等无有异，<a id="a-3H"></a>菩萨随般若波罗蜜教，<a id="a-3I"></a>当如是。</p>
  <p id="a3J">“幻、<a id="a-3K"></a>化及野马但有名无形，<a id="a-3L"></a>菩萨随般若波罗蜜教，<a id="a-3M"></a>当如是。</p>
  <p id="a3N">“地、<a id="a-3O"></a>水、<a id="a-3P"></a>火、<a id="a-3Q"></a>风是四事无有极，<a id="a-3R"></a>菩萨随般若波罗蜜教，<a id="a-3S"></a>当如是。</p>
  <p id="a3T">“佛身相本无色，<a id="a-3U"></a>菩萨随般若波罗蜜教，<a id="a-3V"></a>当如是。</p>
  <p id="a3W">“诸佛境界各各虚空，<a id="a-3X"></a>菩萨随般若波罗蜜教，<a id="a-3Y"></a>当如是。</p>
  <p id="a3Z">“佛诸经本无说无教，<a id="a-3a"></a>菩萨随般若波罗蜜教，<a id="a-3b"></a>当如是。</p>
  <p id="a3c">“譬如众鸟飞行空中而无足迹，<a id="a-3d"></a>菩萨随般若波罗蜜教，<a id="a-3e"></a>当如是。</p>
  <p id="a3f">“生死根，<a id="a-3g"></a>波罗蜜力，<a id="a-3h"></a>诸觉禅，<a id="a-3i"></a>弃脱三昧定，<a id="a-3j"></a>入禅具足，<a id="a-3k"></a>悉脱爱欲，<a id="a-3l"></a>临作佛时乃得行是，<a id="a-3m"></a>菩萨随般若波罗蜜教，<a id="a-3n"></a>当如是。</p>
  <p id="a3o">“诸经法无有极不可尽，<a id="a-3p"></a>菩萨随般若波罗蜜教，<a id="a-3q"></a>当如是。</p>
  <p id="a3r">“诸经法无所从生，<a id="a-3s"></a>无所因出，<a id="a-3t"></a>菩萨随般若波罗蜜教，<a id="a-3u"></a>当如是。</p>
  <p id="a3v">“临作佛时，<a id="a-3w"></a>诸经法悉具足成，<a id="a-3x"></a>菩萨随般若波罗蜜教，<a id="a-3y"></a>当如是。</p>
  <p id="a3z">“泥洹虚空无所有，<a id="a-40"></a>菩萨随般若波罗蜜教，<a id="a-41"></a>当如是。</p>
  <p id="a42">“诸经法本无净适无所因，<a id="a-43"></a>菩萨随般若波罗蜜教，<a id="a-44"></a>当如是。</p>
  <p id="a45">“佛所作为变化无有极，<a id="a-46"></a>菩萨随般若波罗蜜教，<a id="a-47"></a>当如是。</p>
  <p id="a48">“一切无有索菩萨过者，<a id="a-49"></a>亦无有得佛过者，<a id="a-4A"></a>脱无央数人，<a id="a-4B"></a>菩萨随般若波罗蜜教，<a id="a-4C"></a>当如是。</p>
  <p id="a4D">“诸佛说经法行道如是，<a id="a-4E"></a>菩萨随般若波罗蜜教，<a id="a-4F"></a>当如是。</p>
  <p id="a4G">“佛所教化等无有异，<a id="a-4H"></a>菩萨随般若波罗蜜教，<a id="a-4I"></a>当如是。<a id="a-4J"></a>”</p>
  <p id="a4K">佛语须菩提：<a id="a-4L"></a>“若有菩萨行般若波罗蜜时，<a id="a-4M"></a>当作是随，<a id="a-4N"></a>当作是念，<a id="a-4O"></a>当作是入，<a id="a-4P"></a>当作是视，<a id="a-4Q"></a>去离谀谄，<a id="a-4R"></a>去离贡高，<a id="a-4S"></a>去离强梁，<a id="a-4T"></a>去离非法，<a id="a-4U"></a>去离自用，<a id="a-4V"></a>去离财富，<a id="a-4W"></a>去离侥幸，<a id="a-4X"></a>去离世事，<a id="a-4Y"></a>弃身不惜寿命，<a id="a-4Z"></a>适无所慕，<a id="a-4a"></a>但念佛所行事安隐。<a id="a-4b"></a>菩萨行能如是者得佛不久，<a id="a-4c"></a>悉得萨芸若功德不久，<a id="a-4d"></a>如是辈菩萨不当字菩萨，<a id="a-4e"></a>当字为佛。<a id="a-4f"></a>何以故？<a id="a-4g"></a>今得佛不久故。<a id="a-4h"></a>若有菩萨随般若波罗蜜教，<a id="a-4i"></a>甫当来世为得佛字。<a id="a-4j"></a>佛在者亦当随般若波罗蜜教，<a id="a-4k"></a>佛般泥洹后亦当随般若波罗蜜教，<a id="a-4l"></a>当如是。<a id="a-4m"></a>”</p>
  <p data-pb></p>
  <h2 id="a4n">萨陀波伦菩萨品第二十八</h2>
  <p id="a4o">佛语须菩提：<a id="a-4p"></a>“疾欲得佛者，<a id="a-4q"></a>索般若波罗蜜，<a id="a-4r"></a>当如萨陀波伦菩萨。<a id="a-4s"></a>于今在上方，<a id="a-4t"></a>过六百三十亿佛国，<a id="a-4u"></a>佛名揵陀罗耶，<a id="a-4v"></a>其国名尼遮揵陀波勿，<a id="a-4w"></a>萨陀波伦菩萨于彼间止。<a id="a-4x"></a>”</p>
  <p id="a4y">须菩提白佛言：<a id="a-4z"></a>“萨陀波伦菩萨本何因缘索般若波罗蜜？<a id="a-50"></a>”</p>
  <p id="a51">佛语须菩提：<a id="a-52"></a>“乃往久远世有菩萨，<a id="a-53"></a>名萨陀波伦，<a id="a-54"></a>为前世施行功德所追逮，<a id="a-55"></a>本愿所成，<a id="a-56"></a>世世作功德所致，<a id="a-57"></a>前世以供养数千万亿佛。</p>
  <p id="a58">“时菩萨卧，<a id="a-59"></a>出天人于梦中语言：<a id="a-5A"></a>‘汝当求索大法。<a id="a-5B"></a>’</p>
  <p id="a5C">“觉起即行，<a id="a-5D"></a>求索了不得。<a id="a-5E"></a>其意惆怅不乐，<a id="a-5F"></a>欲得见佛，<a id="a-5G"></a>欲得闻经，<a id="a-5H"></a>索之了不能得，<a id="a-5I"></a>亦无有菩萨所行法则，<a id="a-5J"></a>用是故，<a id="a-5K"></a>甚大愁忧，<a id="a-5L"></a>啼哭而行。<a id="a-5M"></a>譬如人有过于大王所，<a id="a-5N"></a>其财产悉没入县官，<a id="a-5O"></a>父母及身皆闭在牢狱，<a id="a-5P"></a>其人啼哭，<a id="a-5Q"></a>愁忧不可言，<a id="a-5R"></a>萨陀波伦菩萨愁忧啼哭如是。<a id="a-5S"></a>时忉利天人来下在虚空中，<a id="a-5T"></a>观见菩萨日日啼哭，<a id="a-5U"></a>天人见菩萨至心啼哭，<a id="a-5V"></a>天人即于菩萨父母、<a id="a-5W"></a>兄弟、<a id="a-5X"></a>亲属、<a id="a-5Y"></a>交友中，<a id="a-5Z"></a>字菩萨为萨陀波伦。<a id="a-5a"></a>是时世有佛，<a id="a-5b"></a>名昙无竭阿祝竭罗佛，<a id="a-5c"></a>般泥洹以来甚久。<a id="a-5d"></a>亦不闻经，<a id="a-5e"></a>亦不见比丘僧。</p>
  <p id="a5f">“时萨陀波伦菩萨于梦中，<a id="a-5g"></a>忉利天人语言：<a id="a-5h"></a>‘前世有佛，<a id="a-5i"></a>名昙无竭阿祝竭罗。<a id="a-5j"></a>’</p>
  <p id="a5k">“是时菩萨于梦中闻佛名即觉，<a id="a-5l"></a>觉已即大欢喜踊跃，<a id="a-5m"></a>即弃捐家入深山中无人之处，<a id="a-5n"></a>弃身无所贪慕而大啼哭，<a id="a-5o"></a>自念言：<a id="a-5p"></a>‘我恶所致，<a id="a-5q"></a>不见佛，<a id="a-5r"></a>不闻经，<a id="a-5s"></a>不得菩萨所行法。<a id="a-5t"></a>’</p>
  <p id="a5u">“是时萨陀波伦菩萨啼哭，<a id="a-5v"></a>时便闻虚空中有声言：<a id="a-5w"></a>‘善男子，<a id="a-5x"></a>可止莫复啼哭，<a id="a-5y"></a>有大法名般若波罗蜜，<a id="a-5z"></a>若有行者，<a id="a-60"></a>若有守者，<a id="a-61"></a>得佛疾。<a id="a-62"></a>汝当求索是大法，<a id="a-63"></a>汝闻是法若行若守，<a id="a-64"></a>佛所有功德，<a id="a-65"></a>汝悉当得之；<a id="a-66"></a>得佛三十二相、<a id="a-67"></a>八十种好，<a id="a-68"></a>汝悉当得之；<a id="a-69"></a>汝悉当持经法教十方天下人。<a id="a-6A"></a>’</p>
  <p id="a6B">“萨陀波伦菩萨问虚空中声：<a id="a-6C"></a>‘当何因缘得般若波罗蜜？<a id="a-6D"></a>当到何方求索？<a id="a-6E"></a>当何等方便得之？<a id="a-6F"></a>’</p>
  <p id="a6G">“虚空中声报菩萨言：<a id="a-6H"></a>‘从是东行莫得休息，<a id="a-6I"></a>汝行时莫念左，<a id="a-6J"></a>莫念右，<a id="a-6K"></a>莫念前，<a id="a-6L"></a>莫念后，<a id="a-6M"></a>莫念上，<a id="a-6N"></a>莫念下，<a id="a-6O"></a>莫念行，<a id="a-6P"></a>行时莫念恐怖，<a id="a-6Q"></a>莫念喜，<a id="a-6R"></a>莫念食，<a id="a-6S"></a>莫念饮，<a id="a-6T"></a>莫念坐，<a id="a-6U"></a>莫念行道，<a id="a-6V"></a>莫念中止，<a id="a-6W"></a>莫念淫，<a id="a-6X"></a>莫念怒，<a id="a-6Y"></a>莫念痴，<a id="a-6Z"></a>莫念守，<a id="a-6a"></a>莫念有所得，<a id="a-6b"></a>莫念内，<a id="a-6c"></a>莫念外，<a id="a-6d"></a>莫念色，<a id="a-6e"></a>莫念痛痒、<a id="a-6f"></a>思想、<a id="a-6g"></a>生死、<a id="a-6h"></a>识，<a id="a-6i"></a>莫念眼，<a id="a-6j"></a>莫念耳，<a id="a-6k"></a>莫念鼻，<a id="a-6l"></a>莫念口，<a id="a-6m"></a>莫念身，<a id="a-6n"></a>莫念心意，<a id="a-6o"></a>莫念地水火风，<a id="a-6p"></a>莫念空，<a id="a-6q"></a>莫念人，<a id="a-6r"></a>莫念我，<a id="a-6s"></a>莫念命，<a id="a-6t"></a>莫念有空，<a id="a-6u"></a>莫念无空，<a id="a-6v"></a>莫念行菩萨道，<a id="a-6w"></a>莫念有经，<a id="a-6x"></a>莫念无经，<a id="a-6y"></a>莫念生天上，<a id="a-6z"></a>莫念生世间，<a id="a-70"></a>莫念菩萨善，<a id="a-71"></a>莫念菩萨恶，<a id="a-72"></a>一切所向念悉断，<a id="a-73"></a>遍无所著。<a id="a-74"></a>从是东行悉断念已，<a id="a-75"></a>作是行不缺者，<a id="a-76"></a>令得闻般若波罗蜜不久。<a id="a-77"></a>过去诸佛行菩萨道时，<a id="a-78"></a>索般若波罗蜜如是。<a id="a-79"></a>得般若波罗蜜，<a id="a-7A"></a>随其教者，<a id="a-7B"></a>得佛疾。<a id="a-7C"></a>作是精进行者，<a id="a-7D"></a>当疾得佛。<a id="a-7E"></a>’</p>
  <p id="a7F">“萨陀波伦菩萨闻虚空中教声，<a id="a-7G"></a>大欢欣：<a id="a-7H"></a>‘当随天人之教。<a id="a-7I"></a>’</p>
  <p id="a7J">“虚空中声复报言：<a id="a-7K"></a>‘莫失是教。<a id="a-7L"></a>’作是语已，<a id="a-7M"></a>便不复闻声。</p>
  <p id="a7N">“是时，<a id="a-7O"></a>萨陀波伦菩萨闻是教法，<a id="a-7P"></a>倍踊跃欢喜，<a id="a-7Q"></a>随是教即东行，<a id="a-7R"></a>心适无所著，<a id="a-7S"></a>行中道作是念：<a id="a-7T"></a>‘去是几所乃当得般若波罗蜜？<a id="a-7U"></a>’作是念已，<a id="a-7V"></a>住复大啼哭。</p>
  <p id="a7W">“萨陀波伦菩萨作是啼哭时，<a id="a-7X"></a>上方虚空中化作佛，<a id="a-7Y"></a>在空中立言：<a id="a-7Z"></a>‘善哉！<a id="a-7a"></a>善哉！<a id="a-7b"></a>如若所索者甚难！<a id="a-7c"></a>如汝作是精进者，<a id="a-7d"></a>今得般若波罗蜜不久。<a id="a-7e"></a>’</p>
  <p id="a7f">“萨陀波伦菩萨叉手仰向视化佛，<a id="a-7g"></a>身有金色，<a id="a-7h"></a>身放十亿光炎，<a id="a-7i"></a>身有三十二相，<a id="a-7j"></a>见已大欢喜，<a id="a-7k"></a>叉手白化佛言：<a id="a-7l"></a>‘愿佛为我说经法。<a id="a-7m"></a>我从佛闻经，<a id="a-7n"></a>闻经已，<a id="a-7o"></a>诸佛所有经法我皆欲悉得之。<a id="a-7p"></a>’</p>
  <p id="a7q">“是时，<a id="a-7r"></a>化佛语萨陀波伦菩萨：<a id="a-7s"></a>‘受我所教法，<a id="a-7t"></a>悉当念持之。<a id="a-7u"></a>诸经法本无恐惧，<a id="a-7v"></a>本净无端绪住。<a id="a-7w"></a>诸经法，<a id="a-7x"></a>一切无所挂礙，<a id="a-7y"></a>本端无所因住。<a id="a-7z"></a>诸经法，<a id="a-80"></a>本无所因端绪，<a id="a-81"></a>无所说住。<a id="a-82"></a>诸经法，<a id="a-83"></a>无所说教，<a id="a-84"></a>如虚空无形，<a id="a-85"></a>本无端绪，<a id="a-86"></a>如泥洹无有异。<a id="a-87"></a>诸经法，<a id="a-88"></a>如泥洹无有异，<a id="a-89"></a>无所从生，<a id="a-8A"></a>无形住。<a id="a-8B"></a>诸经法，<a id="a-8C"></a>无所从生，<a id="a-8D"></a>无形计，<a id="a-8E"></a>如幻无形，<a id="a-8F"></a>如水中见影。<a id="a-8G"></a>诸经法，<a id="a-8H"></a>如水中影现，<a id="a-8I"></a>如梦中所见等无有异。<a id="a-8J"></a>诸经法，<a id="a-8K"></a>如梦中所见等无有异，<a id="a-8L"></a>佛声音都卢见如是。<a id="a-8M"></a>当随是经法教，<a id="a-8N"></a>善男子，<a id="a-8O"></a>当作是守念。<a id="a-8P"></a>从是东行索般若波罗蜜，<a id="a-8Q"></a>去是间二万里，<a id="a-8R"></a>国名揵陀越，<a id="a-8S"></a>王治处其国丰熟，<a id="a-8T"></a>炽盛富乐，<a id="a-8U"></a>人民众多。<a id="a-8V"></a>其城纵广四百八十里，<a id="a-8W"></a>皆以七宝作城。<a id="a-8X"></a>其城七重，<a id="a-8Y"></a>其间皆有七宝琦树。<a id="a-8Z"></a>城上皆有七宝，<a id="a-8a"></a>罗縠缇缦以覆城上，<a id="a-8b"></a>其间皆有七宝交露，<a id="a-8c"></a>其间垂铃，<a id="a-8d"></a>四城门外皆有戏庐。<a id="a-8e"></a>绕城有七重池水，<a id="a-8f"></a>水中有杂种优钵莲华、<a id="a-8g"></a>拘文罗华、<a id="a-8h"></a>不那利华、<a id="a-8i"></a>须揵提华、<a id="a-8j"></a>末愿揵提华，<a id="a-8k"></a>皆在池水中生，<a id="a-8l"></a>其间陆地有占匐华，<a id="a-8m"></a>如是众华数千百种。<a id="a-8n"></a>其池中有众杂琦鸟，<a id="a-8o"></a>凫、<a id="a-8p"></a>雁、<a id="a-8q"></a>鸳鸯异类琦鸟数千百种。<a id="a-8r"></a>池中有七宝之船，<a id="a-8s"></a>其人乘船娱乐戏池中。<a id="a-8t"></a>城中皆行列五色幢幡，<a id="a-8u"></a>复悬五色幢幡，<a id="a-8v"></a>复有罗列杂色华盖，<a id="a-8w"></a>城中街巷各各周遍。<a id="a-8x"></a>譬若忉利天上帝释宫殿，<a id="a-8y"></a>悬幢幡音乐之声，<a id="a-8z"></a>数千百种日日不绝。<a id="a-90"></a>譬如忉利天上难檀桓戏庐，<a id="a-91"></a>其中有音乐之声，<a id="a-92"></a>快乐不绝，<a id="a-93"></a>其城快乐亦复如是。<a id="a-94"></a>其城中无有异人，<a id="a-95"></a>皆是菩萨，<a id="a-96"></a>中有成就者，<a id="a-97"></a>中有发意者，<a id="a-98"></a>皆共居其中，<a id="a-99"></a>快乐不可言。<a id="a-9A"></a>其中所有服饰，<a id="a-9B"></a>玄黄琦珍不可复计。<a id="a-9C"></a>其国中有菩萨，<a id="a-9D"></a>名昙无竭，<a id="a-9E"></a>在众菩萨中最高尊，<a id="a-9F"></a>有六百八十万夫人、<a id="a-9G"></a>婇女共相娱乐。<a id="a-9H"></a>揵陀越国中诸菩萨，<a id="a-9I"></a>常共恭敬昙无竭，<a id="a-9J"></a>为于国中央施高座，<a id="a-9K"></a>随次转下施座，<a id="a-9L"></a>中有黄金座、<a id="a-9M"></a>白银座、<a id="a-9N"></a>琉璃座、<a id="a-9O"></a>水精座，<a id="a-9P"></a>座皆有杂色文绣綩綖，<a id="a-9Q"></a>座间皆散杂种香华，<a id="a-9R"></a>座上皆施杂宝交露之盖，<a id="a-9S"></a>中外周匝皆烧名香。<a id="a-9T"></a>昙无竭菩萨常于高座上，<a id="a-9U"></a>为诸菩萨说般若波罗蜜，<a id="a-9V"></a>中有听者，<a id="a-9W"></a>中有书者，<a id="a-9X"></a>中有学者，<a id="a-9Y"></a>中有讽者，<a id="a-9Z"></a>中有守者。<a id="a-9a"></a>汝从是去到揵陀越国昙无竭菩萨所，<a id="a-9b"></a>自当为汝说般若波罗蜜，<a id="a-9c"></a>当为汝作师，<a id="a-9d"></a>教汝。<a id="a-9e"></a>何以故？<a id="a-9f"></a>前数千亿世常为汝作师，<a id="a-9g"></a>是汝本发意时师。<a id="a-9h"></a>汝往至师所时，<a id="a-9i"></a>若见若闻莫得说其短，<a id="a-9j"></a>亦莫念其短。<a id="a-9k"></a>汝设见慎莫疑慎莫怠。<a id="a-9l"></a>何以故？<a id="a-9m"></a>汝未晓沤和拘舍罗，<a id="a-9n"></a>当谛觉魔事。<a id="a-9o"></a>善男子，<a id="a-9p"></a>慎莫随魔教莫用。<a id="a-9q"></a>师在深宫尊贵教，<a id="a-9r"></a>敬当如敬佛无有异。<a id="a-9s"></a>当用经法故，<a id="a-9t"></a>莫念财利贪意心念，<a id="a-9u"></a>所有者当施与师，<a id="a-9v"></a>当乐好恭敬于师，<a id="a-9w"></a>作是行不缺者，<a id="a-9x"></a>今得闻般若波罗蜜不久。<a id="a-9y"></a>’</p>
  <p id="a9z">“尔时，<a id="a-A0"></a>萨陀波伦菩萨从化佛闻是教，<a id="a-A1"></a>即踊跃欢喜，<a id="a-A2"></a>用欢喜踊跃故，<a id="a-A3"></a>即得见十方诸佛三昧。<a id="a-A4"></a>作是念已，<a id="a-A5"></a>住复大啼哭。<a id="a-A6"></a>尔时，<a id="a-A7"></a>十方诸佛皆赞叹言：<a id="a-A8"></a>‘善哉！<a id="a-A9"></a>善哉！<a id="a-AA"></a>善男子，<a id="a-AB"></a>我曹本为菩萨时，<a id="a-AC"></a>用精进故，<a id="a-AD"></a>得闻般若波罗蜜，<a id="a-AE"></a>便成就得萨芸若，<a id="a-AF"></a>亦复当得三十二相、<a id="a-AG"></a>八十种好、<a id="a-AH"></a>十种力、<a id="a-AI"></a>四无所畏、<a id="a-AJ"></a>四事不护、<a id="a-AK"></a>十八事不共。<a id="a-AL"></a>我曹尔时亦复得是三昧，<a id="a-AM"></a>尔时诸佛亦复赞叹。<a id="a-AN"></a>我曹如是，<a id="a-AO"></a>汝行亦当复如我曹。<a id="a-AP"></a>作是行者菩萨所有功德，<a id="a-AQ"></a>汝悉当具足得之。<a id="a-AR"></a>’</p>
  <p id="aAS">“萨陀波伦菩萨从三昧觉，<a id="a-AT"></a>作是念：<a id="a-AU"></a>‘诸佛本从何所来？<a id="a-AV"></a>去至何所？<a id="a-AW"></a>’作是思惟已，<a id="a-AX"></a>便复举声大哭，<a id="a-AY"></a>复作是念：<a id="a-AZ"></a>‘诸佛教我至昙无竭菩萨所。<a id="a-Aa"></a>’</p>
  <p id="aAb">“萨陀波伦菩萨便从是去，<a id="a-Ac"></a>中道得一国，<a id="a-Ad"></a>国名魔所乐国。<a id="a-Ae"></a>萨陀波伦菩萨便于城外园中止宿，<a id="a-Af"></a>自念：<a id="a-Ag"></a>‘佛经实难得，<a id="a-Ah"></a>何况乃闻耶！<a id="a-Ai"></a>我当供养尽力于师。<a id="a-Aj"></a>今我一身加复贫穷，<a id="a-Ak"></a>亦无有珍琦好物及华香持用供养于师。<a id="a-Al"></a>如我无所有者，<a id="a-Am"></a>请且自卖身持用供养于师。<a id="a-An"></a>’作是念已即入城街里，<a id="a-Ao"></a>街里炫言：<a id="a-Ap"></a>‘谁欲买我者？<a id="a-Aq"></a>’</p>
  <p id="aAr">“时魔在城外戏，<a id="a-As"></a>与五万婇女共游戏，<a id="a-At"></a>遥见菩萨闻自炫卖声，<a id="a-Au"></a>魔即自念言：<a id="a-Av"></a>‘是萨陀波伦菩萨自卖身，<a id="a-Aw"></a>欲供养昙无竭菩萨持用索佛，<a id="a-Ax"></a>是人当出我境界，<a id="a-Ay"></a>脱人众多，<a id="a-Az"></a>今我且坏乎！<a id="a-B0"></a>’令一国中男女当不见其形，<a id="a-B1"></a>不闻其声。</p>
  <p id="aB2">“是时，<a id="a-B3"></a>萨陀波伦菩萨卖身不售，<a id="a-B4"></a>便自宛转卧地，<a id="a-B5"></a>啼哭大呼：<a id="a-B6"></a>‘欲自卖身持用供养于师，<a id="a-B7"></a>了无有买者！<a id="a-B8"></a>’</p>
  <p id="aB9">“是时，<a id="a-BA"></a>释提桓因遥于天上，<a id="a-BB"></a>见萨陀波伦菩萨精进乃尔，<a id="a-BC"></a>自念言：<a id="a-BD"></a>‘我当下试之，<a id="a-BE"></a>知为至诚索佛不？<a id="a-BF"></a>但谀谄？<a id="a-BG"></a>’</p>
  <p id="aBH">“是时，<a id="a-BI"></a>释提桓因来下化作婆罗门，<a id="a-BJ"></a>问萨陀波伦言：<a id="a-BK"></a>‘善男子，<a id="a-BL"></a>何其勤苦乃尔乎？<a id="a-BM"></a>用何等故宛转啼哭？<a id="a-BN"></a>’</p>
  <p id="aBO">“萨陀波伦菩萨报言：<a id="a-BP"></a>‘不须问。<a id="a-BQ"></a>’</p>
  <p id="aBR">“道人婆罗门如是问至三：<a id="a-BS"></a>‘所欲敕使，<a id="a-BT"></a>愿相语，<a id="a-BU"></a>我欲相佐助。<a id="a-BV"></a>’</p>
  <p id="aBW">“萨陀波伦菩萨报言：<a id="a-BX"></a>‘道人欲知者，<a id="a-BY"></a>我自卖身，<a id="a-BZ"></a>欲供养于师故。<a id="a-Ba"></a>’</p>
  <p id="aBb">“婆罗门语萨陀波伦菩萨：<a id="a-Bc"></a>‘卿欲供养于师故。<a id="a-Bd"></a>’</p>
  <p id="aBe">“婆罗门语萨陀波伦菩萨：<a id="a-Bf"></a>‘善男子，<a id="a-Bg"></a>今我欲大祠，<a id="a-Bh"></a>欲得人血，<a id="a-Bi"></a>欲得人肉，<a id="a-Bj"></a>欲得人髓，<a id="a-Bk"></a>欲得人心。<a id="a-Bl"></a>卿设能与我者，<a id="a-Bm"></a>我益与卿财。<a id="a-Bn"></a>’</p>
  <p id="aBo">“萨陀波伦菩萨大欢欣报言：<a id="a-Bp"></a>‘愿相与。<a id="a-Bq"></a>’</p>
  <p id="aBr">“萨陀波伦菩萨即取刀自刺两臂，<a id="a-Bs"></a>血大出持与之，<a id="a-Bt"></a>复割两髀里肉持与之，<a id="a-Bu"></a>复自破骨持髓与之。<a id="a-Bv"></a>适复欲自刺胸时，<a id="a-Bw"></a>楼观上有长者女，<a id="a-Bx"></a>遥见之，<a id="a-By"></a>伤愍哀之。</p>
  <p id="aBz">“时长者女与诸伎人婇女五百人，<a id="a-C0"></a>相随来至萨陀波伦菩萨所，<a id="a-C1"></a>问言：<a id="a-C2"></a>‘善男子，<a id="a-C3"></a>年尚幼少，<a id="a-C4"></a>端正如是，<a id="a-C5"></a>何以故自割截其身体？<a id="a-C6"></a>’</p>
  <p id="aC7">“萨陀波伦菩萨报女言：<a id="a-C8"></a>‘我欲供养于师故。<a id="a-C9"></a>用是故，<a id="a-CA"></a>出血，<a id="a-CB"></a>出肉髓，<a id="a-CC"></a>欲卖，<a id="a-CD"></a>持欲供养于师。<a id="a-CE"></a>’</p>
  <p id="aCF">“是时，<a id="a-CG"></a>长者女问萨陀波伦菩萨言：<a id="a-CH"></a>‘设供养于师者，<a id="a-CI"></a>能得何等福？<a id="a-CJ"></a>师名为谁？<a id="a-CK"></a>在何方止？<a id="a-CL"></a>’</p>
  <p id="aCM">“萨陀波伦菩萨报女言：<a id="a-CN"></a>‘师在东方，<a id="a-CO"></a>师名昙无竭，<a id="a-CP"></a>当为我说般若波罗蜜。<a id="a-CQ"></a>我闻者当行守之，<a id="a-CR"></a>当用疾得佛，<a id="a-CS"></a>我身当得三十二相、<a id="a-CT"></a>八十种好、<a id="a-CU"></a>十种力、<a id="a-CV"></a>四事不护、<a id="a-CW"></a>四事无所畏、<a id="a-CX"></a>十八事不共，<a id="a-CY"></a>当得法轮转，<a id="a-CZ"></a>当度脱十方天下人。<a id="a-Ca"></a>’</p>
  <p id="aCb">“是时，<a id="a-Cc"></a>长者女语萨陀波伦菩萨：<a id="a-Cd"></a>‘如善男子所言，<a id="a-Ce"></a>天上天下无有比。<a id="a-Cf"></a>汝莫自困苦乃尔，<a id="a-Cg"></a>我自与汝金银、<a id="a-Ch"></a>珍宝、<a id="a-Ci"></a>琦物，<a id="a-Cj"></a>我自与五百婇女相随行。<a id="a-Ck"></a>我亦欲自供养昙无竭菩萨，<a id="a-Cl"></a>复欲闻经。<a id="a-Cm"></a>’</p>
  <p id="aCn">“是时，<a id="a-Co"></a>婆罗门语萨陀波伦菩萨言：<a id="a-Cp"></a>‘善哉！<a id="a-Cq"></a>善哉！<a id="a-Cr"></a>善男子，<a id="a-Cs"></a>如是精进难及。<a id="a-Ct"></a>欲知我不？<a id="a-Cu"></a>善男子，<a id="a-Cv"></a>我是天王释提桓因，<a id="a-Cw"></a>故相试耳！<a id="a-Cx"></a>欲求索何等？<a id="a-Cy"></a>愿我悉与卿。<a id="a-Cz"></a>’</p>
  <p id="aD0">“萨陀波伦菩萨天王释言：<a id="a-D1"></a>‘欲哀我者，<a id="a-D2"></a>使我身体平复如故。<a id="a-D3"></a>’</p>
  <p id="aD4">“菩萨身体即平复如故，<a id="a-D5"></a>释提桓因即自去。</p>
  <p id="aD6">“是时，<a id="a-D7"></a>长者女语萨陀波伦菩萨言：<a id="a-D8"></a>‘共归至我父母所，<a id="a-D9"></a>索金银、<a id="a-DA"></a>珍宝、<a id="a-DB"></a>琦物，<a id="a-DC"></a>并报父母去。<a id="a-DD"></a>’</p>
  <p id="aDE">“萨陀波伦菩萨即随至父母舍。<a id="a-DF"></a>女归已，<a id="a-DG"></a>具为父母说是事，<a id="a-DH"></a>父母即报女言：<a id="a-DI"></a>‘汝所说甚快，<a id="a-DJ"></a>难得闻！<a id="a-DK"></a>我亦复欲与汝共行，<a id="a-DL"></a>自惟年老不能自行，<a id="a-DM"></a>汝所欲得便自说。<a id="a-DN"></a>’</p>
  <p id="aDO">“女言：<a id="a-DP"></a>‘我欲得金银、<a id="a-DQ"></a>珍宝、<a id="a-DR"></a>琦物。<a id="a-DS"></a>’</p>
  <p id="aDT">“父母言：<a id="a-DU"></a>‘女自恣取之。<a id="a-DV"></a>’</p>
  <p id="aDW">“女便自取金银、<a id="a-DX"></a>杂宝、<a id="a-DY"></a>珍琦，<a id="a-DZ"></a>好物盛捣栴檀名香及余杂碎诸宝蜜香甚多，<a id="a-Da"></a>以五百乘车载自重，<a id="a-Db"></a>五百侍女自副。<a id="a-Dc"></a>是时，<a id="a-Dd"></a>五百侍女皆行，<a id="a-De"></a>报长者女父母：<a id="a-Df"></a>‘欲侍贵女随菩萨行。<a id="a-Dg"></a>’报已即相随俱行。</p>
  <p id="aDh">“是时，<a id="a-Di"></a>萨陀波伦菩萨与五百女人辈，<a id="a-Dj"></a>稍引导而去，<a id="a-Dk"></a>遥见揵陀越国有幢幡，<a id="a-Dl"></a>譬如忉利天上悬幢幡，<a id="a-Dm"></a>遥闻揵陀越国音乐之声，<a id="a-Dn"></a>复遥见揵陀越国，<a id="a-Do"></a>城上皆有七宝缇缦七重，<a id="a-Dp"></a>其下有七宝交露七重，<a id="a-Dq"></a>一重间者皆悬铃。<a id="a-Dr"></a>城外周匝绕有七宝树七重，<a id="a-Ds"></a>城外皆有戏庐，<a id="a-Dt"></a>男子、<a id="a-Du"></a>女人游戏娱乐其中，<a id="a-Dv"></a>中有乘车伎自乐者，<a id="a-Dw"></a>中有步行伎自乐者，<a id="a-Dx"></a>香风四散分布四出无不闻者，<a id="a-Dy"></a>譬如天香，<a id="a-Dz"></a>用是故名为揵陀越国。</p>
  <p id="aE0">“是时，<a id="a-E1"></a>萨陀波伦菩萨及五百女人，<a id="a-E2"></a>皆遥见如是，<a id="a-E3"></a>见已皆大欢欣踊跃，<a id="a-E4"></a>自念言：<a id="a-E5"></a>‘我曹义不可于车上载，<a id="a-E6"></a>当下步入国耳。<a id="a-E7"></a>’萨陀波伦菩萨及五百女人，<a id="a-E8"></a>共从西城门入。</p>
  <p id="aE9">“萨陀波伦菩萨入城门里，<a id="a-EA"></a>遥见高台，<a id="a-EB"></a>雕文刻镂，<a id="a-EC"></a>金银涂错，<a id="a-ED"></a>五色玄黄，<a id="a-EE"></a>光耀炳然。<a id="a-EF"></a>台四面四角，<a id="a-EG"></a>皆反羽向阳，<a id="a-EH"></a>悬铃旗幡，<a id="a-EI"></a>音乐相和。<a id="a-EJ"></a>遥见已，<a id="a-EK"></a>问城中出人：<a id="a-EL"></a>‘是何等台？<a id="a-EM"></a>交露七宝，<a id="a-EN"></a>服饰姝好乃尔？<a id="a-EO"></a>’</p>
  <p id="aEP">“其人报萨陀波伦菩萨言：<a id="a-EQ"></a>‘贤者不知耶？<a id="a-ER"></a>是中有菩萨，<a id="a-ES"></a>名昙无竭，<a id="a-ET"></a>诸人中最高尊，<a id="a-EU"></a>无不供养作礼者。<a id="a-EV"></a>是菩萨用般若波罗蜜故作是台，<a id="a-EW"></a>其中有七宝之函，<a id="a-EX"></a>以紫磨黄金为素，<a id="a-EY"></a>书般若波罗蜜在其中。<a id="a-EZ"></a>匣中有若干百种杂名香，<a id="a-Ea"></a>昙无竭菩萨日日供养，<a id="a-Eb"></a>持杂华名香、<a id="a-Ec"></a>燃灯、<a id="a-Ed"></a>悬幢幡、<a id="a-Ee"></a>华盖、<a id="a-Ef"></a>杂宝、<a id="a-Eg"></a>若干百种音乐，<a id="a-Eh"></a>持用供养般若波罗蜜。<a id="a-Ei"></a>余菩萨供养般若波罗蜜，<a id="a-Ej"></a>亦复如是。<a id="a-Ek"></a>忉利天人昼夜各各三，<a id="a-El"></a>持文陀罗华、<a id="a-Em"></a>摩诃文陀罗华，<a id="a-En"></a>供养般若波罗蜜如是。<a id="a-Eo"></a>’</p>
  <p id="aEp">“萨陀波伦菩萨及五百女人，<a id="a-Eq"></a>闻是大欢喜踊跃无极，<a id="a-Er"></a>俱往至般若波罗蜜台所，<a id="a-Es"></a>持杂华、<a id="a-Et"></a>杂香散般若波罗蜜上，<a id="a-Eu"></a>持金镂织成杂衣，<a id="a-Ev"></a>中有持衣散上者，<a id="a-Ew"></a>中有持衣作织者，<a id="a-Ex"></a>中有持衣榻壁者，<a id="a-Ey"></a>中有持衣布施者。</p>
  <p id="aEz">“是时，<a id="a-F0"></a>萨陀波伦菩萨及五百女人，<a id="a-F1"></a>供养般若波罗蜜已，<a id="a-F2"></a>便行至昙无竭菩萨高座大会所相去不远，<a id="a-F3"></a>遥见昙无竭菩萨在高座上坐，<a id="a-F4"></a>为人幼少，<a id="a-F5"></a>颜貌姝好，<a id="a-F6"></a>光耀明照，<a id="a-F7"></a>为数千巨亿人中说般若波罗蜜。<a id="a-F8"></a>萨陀波伦菩萨及五百女人，<a id="a-F9"></a>见昙无竭菩萨已，<a id="a-FA"></a>皆大欢喜踊跃，<a id="a-FB"></a>持杂种华香散昙无竭菩萨上，<a id="a-FC"></a>复持若干种宝散其上，<a id="a-FD"></a>复持数百种杂色珍宝衣以上菩萨，<a id="a-FE"></a>为昙无竭菩萨作礼，<a id="a-FF"></a>绕八百匝已，<a id="a-FG"></a>作是言：<a id="a-FH"></a>‘我曹亦当复逮得尊经，<a id="a-FI"></a>亦当复如是。<a id="a-FJ"></a>’</p>
  <p id="aFK">“尔时，<a id="a-FL"></a>昙无竭菩萨持深经好语，<a id="a-FM"></a>语萨陀波伦菩萨及五百女人言：<a id="a-FN"></a>‘多贺来到！<a id="a-FO"></a>得无疲倦？<a id="a-FP"></a>他所敕使所欲得者，<a id="a-FQ"></a>莫自疑难。<a id="a-FR"></a>我是度人之师，<a id="a-FS"></a>适无所爱惜。<a id="a-FT"></a>’</p>
  <p id="aFU">“萨陀波伦菩萨白昙无竭菩萨言：<a id="a-FV"></a>‘我本索般若波罗蜜时，<a id="a-FW"></a>于空闲山中大啼哭，<a id="a-FX"></a>于上虚空中有化佛，<a id="a-FY"></a>身有三十二相，<a id="a-FZ"></a>紫磨金色身，<a id="a-Fa"></a>有千亿光耀炎出。<a id="a-Fb"></a>是时，<a id="a-Fc"></a>化佛嗟叹我言：<a id="a-Fd"></a>“善哉！<a id="a-Fe"></a>善哉！<a id="a-Ff"></a>人索般若波罗蜜，<a id="a-Fg"></a>当如是也。<a id="a-Fh"></a>”便语我言：<a id="a-Fi"></a>“去是东出二万余里，<a id="a-Fj"></a>其国名揵陀越，<a id="a-Fk"></a>广纵四百八十里，<a id="a-Fl"></a>珍宝、<a id="a-Fm"></a>交露、<a id="a-Fn"></a>服饰譬如忉利天上殿舍。<a id="a-Fo"></a>有菩萨名昙无竭，<a id="a-Fp"></a>于人中最尊，<a id="a-Fq"></a>常反覆教人。<a id="a-Fr"></a>汝往至彼间，<a id="a-Fs"></a>当得闻般若波罗蜜。<a id="a-Ft"></a>前世数千巨亿万世，<a id="a-Fu"></a>常为汝作师，<a id="a-Fv"></a>是汝本发意时师。<a id="a-Fw"></a>是时闻师名声，<a id="a-Fx"></a>大欢喜踊跃不能自胜，<a id="a-Fy"></a>用欢喜踊跃故，<a id="a-Fz"></a>即得悉见十方诸佛三昧。<a id="a-G0"></a>”是时，<a id="a-G1"></a>诸佛悉赞叹我言：<a id="a-G2"></a>“善哉！<a id="a-G3"></a>善哉！<a id="a-G4"></a>索般若波罗蜜当如是。<a id="a-G5"></a>我曹本索佛时，<a id="a-G6"></a>索般若波罗蜜如是。<a id="a-G7"></a>得般若波罗蜜者，<a id="a-G8"></a>自致得成佛。<a id="a-G9"></a>”如是佛为我说经已，<a id="a-GA"></a>便不复见。<a id="a-GB"></a>我自念言：<a id="a-GC"></a>“佛从何所来？<a id="a-GD"></a>去至何所？<a id="a-GE"></a>”持是事，<a id="a-GF"></a>师愿为我解之，<a id="a-GG"></a>佛为从何所来？<a id="a-GH"></a>去至何所？<a id="a-GI"></a>’</p>
  <p id="aGJ">“尔时，<a id="a-GK"></a>昙无竭菩萨报言：<a id="a-GL"></a>‘贤者善听。<a id="a-GM"></a>’</p>
  <p id="aGN">“萨陀波伦菩萨报言：<a id="a-GO"></a>‘诺当善听。<a id="a-GP"></a>’</p>
  <p id="aGQ">“昙无竭菩萨报言：<a id="a-GR"></a>‘空本无所从来，<a id="a-GS"></a>去亦无所至，<a id="a-GT"></a>佛亦如是。<a id="a-GU"></a>无想本无所从来，<a id="a-GV"></a>去亦无所至，<a id="a-GW"></a>佛亦如是。<a id="a-GX"></a>无处所本无所从来，<a id="a-GY"></a>去亦无所至，<a id="a-GZ"></a>佛亦如是。<a id="a-Ga"></a>无所从生本无所从来，<a id="a-Gb"></a>去亦无所至，<a id="a-Gc"></a>佛亦如是。<a id="a-Gd"></a>无形本无所从来，<a id="a-Ge"></a>去亦无所至，<a id="a-Gf"></a>佛亦如是。<a id="a-Gg"></a>幻本无所从来，<a id="a-Gh"></a>去亦无所至，<a id="a-Gi"></a>佛亦如是。<a id="a-Gj"></a>野马本无所从来，<a id="a-Gk"></a>去亦无所至，<a id="a-Gl"></a>佛亦如是。<a id="a-Gm"></a>梦中人本无所从来，<a id="a-Gn"></a>去亦无所至，<a id="a-Go"></a>佛亦如是。<a id="a-Gp"></a>泥洹本无所从来，<a id="a-Gq"></a>去亦无所至，<a id="a-Gr"></a>佛亦如是。<a id="a-Gs"></a>想像本无所从来，<a id="a-Gt"></a>去亦无所至，<a id="a-Gu"></a>佛亦如是。<a id="a-Gv"></a>无有生、<a id="a-Gw"></a>无有长本无所从来，<a id="a-Gx"></a>去亦无所至，<a id="a-Gy"></a>欲知佛亦如是。<a id="a-Gz"></a>无所适本无所从来，<a id="a-H0"></a>去亦无所至，<a id="a-H1"></a>欲知佛亦如是。<a id="a-H2"></a>虚空本无所从来，<a id="a-H3"></a>去亦无所至，<a id="a-H4"></a>欲知佛亦如是。<a id="a-H5"></a>经果本无所从来，<a id="a-H6"></a>去亦无所至，<a id="a-H7"></a>欲知佛亦如是。<a id="a-H8"></a>本端本无所从来，<a id="a-H9"></a>去亦无所至，<a id="a-HA"></a>欲知佛亦如是。<a id="a-HB"></a>’</p>
  <p id="aHC">“尔时，<a id="a-HD"></a>萨陀波伦菩萨闻佛深事法，<a id="a-HE"></a>如是比，<a id="a-HF"></a>不可计，<a id="a-HG"></a>不可念，<a id="a-HH"></a>不可量，<a id="a-HI"></a>此大法如是，<a id="a-HJ"></a>尔时即于坐上得六万三昧门。<a id="a-HK"></a>何等为三昧门？<a id="a-HL"></a>无处所三昧，<a id="a-HM"></a>无恐惧衣毛不起三昧，<a id="a-HN"></a>脱诸魔中不恐惧三昧，<a id="a-HO"></a>脱于爱欲之本三昧，<a id="a-HP"></a>脱出格战离患三昧，<a id="a-HQ"></a>不可计向入三昧，<a id="a-HR"></a>譬如大海水不可量多慧所入三昧，<a id="a-HS"></a>在须弥山功德庄饰三昧，<a id="a-HT"></a>五阴六衰无形观三昧，<a id="a-HU"></a>入诸佛界三昧，<a id="a-HV"></a>悉见诸佛三昧，<a id="a-HW"></a>菩萨守道三昧，<a id="a-HX"></a>诸经法本无形见说三昧，<a id="a-HY"></a>珍宝庄饰三昧，<a id="a-HZ"></a>悉学珍宝入三昧，<a id="a-Ha"></a>悉念诸佛三昧，<a id="a-Hb"></a>菩萨上高三昧，<a id="a-Hc"></a>真阿惟越致及法轮为转三昧，<a id="a-Hd"></a>庄佛功德三昧，<a id="a-He"></a>无瑕秽悉及净三昧，<a id="a-Hf"></a>所闻众事如大海三昧，<a id="a-Hg"></a>无所护无有过三昧，<a id="a-Hh"></a>乐经音声遍三昧，<a id="a-Hi"></a>经法章显其幡三昧，<a id="a-Hj"></a>怛萨阿竭身无形入三昧，<a id="a-Hk"></a>诸经法无形遍视三昧，<a id="a-Hl"></a>菩萨印三昧，<a id="a-Hm"></a>怛萨阿竭目见三昧，<a id="a-Hn"></a>照明诸境界佛界所愿具足三昧，<a id="a-Ho"></a>解十方人难三昧，<a id="a-Hp"></a>临成佛庄严三昧，<a id="a-Hq"></a>种种杂华异色三昧，<a id="a-Hr"></a>多珍宝三昧，<a id="a-Hs"></a>法轮常转三昧，<a id="a-Ht"></a>诸音声远闻入要三昧，<a id="a-Hu"></a>入十方人本三昧，<a id="a-Hv"></a>诸三界悉遍至三昧，<a id="a-Hw"></a>成诸功德三昧，<a id="a-Hx"></a>无有能过六波罗蜜三昧，<a id="a-Hy"></a>菩萨坐树下时坏余外道罗网三昧，<a id="a-Hz"></a>怛萨阿竭现飞三昧，<a id="a-I0"></a>不可复计功德度庄严三昧，<a id="a-I1"></a>诸珍宝智慧功德三昧，<a id="a-I2"></a>萨芸若地三昧，<a id="a-I3"></a>悉净因三昧，<a id="a-I4"></a>悉遍照三昧，<a id="a-I5"></a>悉入十方人生死之根智慧出中三昧，<a id="a-I6"></a>过去当来今现在悉等三昧，<a id="a-I7"></a>如是比等，<a id="a-I8"></a>萨陀波伦菩萨得六万三昧门如是。</p>
  <p id="aI9">“尔时，<a id="a-IA"></a>昙无竭菩萨起入宫。</p>
 </body>
</html>