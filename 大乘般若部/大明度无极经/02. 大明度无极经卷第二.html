<!doctype html>
<html id="z3IBTBtBJ" data-ver="1535">
 <head>
  <meta charset="utf-8">
  <meta author="支谦">
  <meta library="龙藏">
  <meta catalog="大乘般若部">
  <meta period="吴">
 </head>
 <body>
  <h1 id="a1">大明度无极经卷第二</h1>
  <h2 id="a2">天帝释问品第二</h2>
  <p id="a3">尔时，<a id="a-4"></a>帝释与四万天子，<a id="a-5"></a>四天王与二万天子，<a id="a-6"></a>梵众天与万天子，<a id="a-7"></a>梵辅天与五千天子，<a id="a-8"></a>俱皆来会坐。<a id="a-9"></a>诸天子宿命功德光耀巍巍，<a id="a-A"></a>持佛神力光明彻照。</p>
  <p id="aB">释问善业言：<a id="a-C"></a>“是诸天子大会欲听说智度无极，<a id="a-D"></a>云何开士大士于大明中立乎？<a id="a-E"></a>”</p>
  <p id="aF">善业曰：<a id="a-G"></a>“诸天子，<a id="a-H"></a>乐闻者听我说，<a id="a-I"></a>因持佛力广说智度。<a id="a-J"></a>何天子，<a id="a-K"></a>未求开士道者，<a id="a-L"></a>今皆当求。<a id="a-M"></a>已得沟港道者，<a id="a-N"></a>不可复得开士道。<a id="a-O"></a>何以故？<a id="a-P"></a>闭生死道已。<a id="a-Q"></a>正使是辈求者，<a id="a-R"></a>我代其喜不断功德法也，<a id="a-S"></a>悉欲使取经中极尊法，<a id="a-T"></a>使上至佛。<a id="a-U"></a>”</p>
  <p id="aV">佛言：<a id="a-W"></a>“善哉！<a id="a-X"></a>善哉！<a id="a-Y"></a>劝乐开士学乃尔乎。<a id="a-Z"></a>”</p>
  <p id="aa">善业白佛言：<a id="a-b"></a>“我当报恩，<a id="a-c"></a>终不敢违之。<a id="a-d"></a>所以然者？<a id="a-e"></a>往昔如来、<a id="a-f"></a>无所著、<a id="a-g"></a>正真道、<a id="a-h"></a>最正觉，<a id="a-i"></a>皆与弟子为诸开士说智度，<a id="a-j"></a>如来时亦在中学斯经妙行，<a id="a-k"></a>今自致作佛，<a id="a-l"></a>用是故当报恩。<a id="a-m"></a>我作是说法，<a id="a-n"></a>开士受之我劝乐，<a id="a-o"></a>劝乐以大道疾令作佛。<a id="a-p"></a>释欲所闻者，<a id="a-q"></a>听所问矣。<a id="a-r"></a>”</p>
  <p id="as">问曰：<a id="a-t"></a>“开士云何立智度中乎？<a id="a-u"></a>”</p>
  <p id="av">答曰：<a id="a-w"></a>“持空法立如是。<a id="a-x"></a>释问开士大士，<a id="a-y"></a>以影弘誓大乘。<a id="a-z"></a>所至奏五阴，<a id="a-10"></a>不当于中住；<a id="a-11"></a>沟港、<a id="a-12"></a>频来、<a id="a-13"></a>不还、<a id="a-14"></a>应仪、<a id="a-15"></a>缘一觉至于佛，<a id="a-16"></a>不当于中住；<a id="a-17"></a>五阴无常，<a id="a-18"></a>不当于中住；<a id="a-19"></a>于苦、<a id="a-1A"></a>乐、<a id="a-1B"></a>好、<a id="a-1C"></a>丑、<a id="a-1D"></a>是我所、<a id="a-1E"></a>非我所，<a id="a-1F"></a>不当于中住；<a id="a-1G"></a>沟港道不动成就，<a id="a-1H"></a>不当于中住，<a id="a-1I"></a>何以故？<a id="a-1J"></a>七死七生便度去；<a id="a-1K"></a>频来道不动成就，<a id="a-1L"></a>不当于中住，<a id="a-1M"></a>何以故？<a id="a-1N"></a>一死一生便度去；<a id="a-1O"></a>不还道不动成就，<a id="a-1P"></a>不当于中住，<a id="a-1Q"></a>何以故？<a id="a-1R"></a>于上灭度；<a id="a-1S"></a>应仪道不动成就，<a id="a-1T"></a>不当于中住，<a id="a-1U"></a>何以故？<a id="a-1V"></a>应仪道成已，<a id="a-1W"></a>便尽于灭度中而灭讫；<a id="a-1X"></a>缘一觉道不动成就，<a id="a-1Y"></a>不当于中住，<a id="a-1Z"></a>何以故？<a id="a-1a"></a>不能逮佛道便灭讫，<a id="a-1b"></a>是故不当于中住；<a id="a-1c"></a>如来、<a id="a-1d"></a>无所著、<a id="a-1e"></a>正真道、<a id="a-1f"></a>最正觉，<a id="a-1g"></a>用无量人故作功德，<a id="a-1h"></a>‘我皆当令灭讫，<a id="a-1i"></a>正于佛中住’，<a id="a-1j"></a>佛所作皆究竟已乃灭讫，<a id="a-1k"></a>亦不当于中住。<a id="a-1l"></a>”</p>
  <p id="a1m">鹙鹭子问：<a id="a-1n"></a>“设使开士大士不当于中住五阴、<a id="a-1o"></a>沟港、<a id="a-1p"></a>频来、<a id="a-1q"></a>不还、<a id="a-1r"></a>应仪、<a id="a-1s"></a>缘一觉上至佛，<a id="a-1t"></a>当云何住？<a id="a-1u"></a>”</p>
  <p id="a1v">善业言：<a id="a-1w"></a>“如来、<a id="a-1x"></a>无所著、<a id="a-1y"></a>正真道、<a id="a-1z"></a>最正觉有住处乎？<a id="a-20"></a>”</p>
  <p id="a21">答曰：<a id="a-22"></a>“不也。<a id="a-23"></a>何以故？<a id="a-24"></a>佛无所住，<a id="a-25"></a>亦不在动摇、<a id="a-26"></a>不动摇处住，<a id="a-27"></a>亦不不住，<a id="a-28"></a>亦无无住，<a id="a-29"></a>一切无是如如来，<a id="a-2A"></a>不当作是住，<a id="a-2B"></a>不当住不住，<a id="a-2C"></a>亦不当住无住，<a id="a-2D"></a>当住是住，<a id="a-2E"></a>学无所住矣。<a id="a-2F"></a>”</p>
  <p id="a2G">尔时，<a id="a-2H"></a>诸天子心念：<a id="a-2I"></a>“诸鬼神所语悉可了知，<a id="a-2J"></a>今是尊者善业所说经道了不可知。<a id="a-2K"></a>”</p>
  <p id="a2L">善业知其心所念，<a id="a-2M"></a>语诸天子：<a id="a-2N"></a>“是经难了！<a id="a-2O"></a>难了！<a id="a-2P"></a>所以者何？<a id="a-2Q"></a>我所道说，<a id="a-2R"></a>所教起，<a id="a-2S"></a>都为空矣！<a id="a-2T"></a>以斯故难闻，<a id="a-2U"></a>闻而难了。<a id="a-2V"></a>”</p>
  <p id="a2W">诸天子心复作是念：<a id="a-2X"></a>“是语当解！<a id="a-2Y"></a>当解！<a id="a-2Z"></a>”</p>
  <p id="a2a">今尊者善业深入于法身，<a id="a-2b"></a>即告诸天子：<a id="a-2c"></a>“设使欲索沟港、<a id="a-2d"></a>频来、<a id="a-2e"></a>不还、<a id="a-2f"></a>应仪、<a id="a-2g"></a>缘一觉、<a id="a-2h"></a>无上正真道，<a id="a-2i"></a>若于其道中住，<a id="a-2j"></a>皆当学明度，<a id="a-2k"></a>当持守。<a id="a-2l"></a>”</p>
  <p id="a2m">诸天子心复念：<a id="a-2n"></a>“所说乃尔，<a id="a-2o"></a>当复于何处更索经师？<a id="a-2p"></a>”</p>
  <p id="a2q">又告诸天子：<a id="a-2r"></a>“欲知我所说法者，<a id="a-2s"></a>如幻人无所闻，<a id="a-2t"></a>无所行。<a id="a-2u"></a>”</p>
  <p id="a2v">诸天问：<a id="a-2w"></a>“今在是闻法者，<a id="a-2x"></a>是人为非幻乎？<a id="a-2y"></a>”</p>
  <p id="a2z">善业言：<a id="a-30"></a>“人如幻，<a id="a-31"></a>幻如人，<a id="a-32"></a>如求沟港、<a id="a-33"></a>频来、<a id="a-34"></a>不还、<a id="a-35"></a>应仪、<a id="a-36"></a>缘一觉、<a id="a-37"></a>正真道者，<a id="a-38"></a>人如幻，<a id="a-39"></a>幻如佛道。<a id="a-3A"></a>”</p>
  <p id="a3B">诸天子复问：<a id="a-3C"></a>“乃至佛亦复如幻如人乎？<a id="a-3D"></a>”</p>
  <p id="a3E">曰：<a id="a-3F"></a>“乃至灭度亦如幻如人。<a id="a-3G"></a>”</p>
  <p id="a3H">诸天子言：<a id="a-3I"></a>“灭度亦复如幻如人乎？<a id="a-3J"></a>”</p>
  <p id="a3K">曰：<a id="a-3L"></a>“设使有法过于灭度者，<a id="a-3M"></a>亦复如幻如人矣。<a id="a-3N"></a>”</p>
  <p id="a3O">善业告诸天子：<a id="a-3P"></a>“是幻、<a id="a-3Q"></a>是人、<a id="a-3R"></a>泥洹皆空，<a id="a-3S"></a>俱无所有。<a id="a-3T"></a>”</p>
  <p id="a3U">尊者鹙鹭子、<a id="a-3V"></a>满祝子问：<a id="a-3W"></a>“说明度如是者，<a id="a-3X"></a>谁能持奉行之？<a id="a-3Y"></a>”</p>
  <p id="a3Z">答曰：<a id="a-3a"></a>“贤者不退转开士大士能持奉行之，<a id="a-3b"></a>其应仪等无能受持者。<a id="a-3c"></a>所以者何？<a id="a-3d"></a>我所说法，<a id="a-3e"></a>为无所说，<a id="a-3f"></a>亦无所处。<a id="a-3g"></a>法已无所处，<a id="a-3h"></a>法已无所嘱累，<a id="a-3i"></a>法以是故亦无能受持者。<a id="a-3j"></a>”</p>
  <p id="a3k">释心念：<a id="a-3l"></a>“尊者善业雨法宝，<a id="a-3m"></a>我宁可化作华以散其上。<a id="a-3n"></a>”便化作甘香华以散佛及善业诸比丘上，<a id="a-3o"></a>华至其膝。</p>
  <p id="a3p">善业即知言：<a id="a-3q"></a>“是华不出于忉利天上，<a id="a-3r"></a>释所散华出于幻耳。<a id="a-3s"></a>”</p>
  <p id="a3t">释言：<a id="a-3u"></a>“是华非从树出，<a id="a-3v"></a>如贤者善业所可说，<a id="a-3w"></a>斯事本寂，<a id="a-3x"></a>自幻树出矣。<a id="a-3y"></a>”释言：<a id="a-3z"></a>“是华从幻树出也，<a id="a-40"></a>不从树出者为非是，<a id="a-41"></a>非是者为非华。<a id="a-42"></a>”　释言：<a id="a-43"></a>“明度甚深微妙。<a id="a-44"></a>”</p>
  <p id="a45">答曰：<a id="a-46"></a>“然。<a id="a-47"></a>所以者何？<a id="a-48"></a>无所逮得，<a id="a-49"></a>亦无所说。<a id="a-4A"></a>”</p>
  <p id="a4B">释言：<a id="a-4C"></a>“尊者处深微妙明度于法不诤处，<a id="a-4D"></a>无所有于法无所动。<a id="a-4E"></a>”</p>
  <p id="a4F">答曰：<a id="a-4G"></a>“然，<a id="a-4H"></a>法非动法，<a id="a-4I"></a>当作是学。<a id="a-4J"></a>如是学，<a id="a-4K"></a>不学沟港、<a id="a-4L"></a>频来、<a id="a-4M"></a>不还、<a id="a-4N"></a>应仪、<a id="a-4O"></a>缘一觉道，<a id="a-4P"></a>作是学者为学一切智出于诸法，<a id="a-4Q"></a>为不生五阴学受身行，<a id="a-4R"></a>不学受余法。<a id="a-4S"></a>”</p>
  <p id="a4T">鹙鹭子问：<a id="a-4U"></a>“如是为不学受一切智乎？<a id="a-4V"></a>不学亡失，<a id="a-4W"></a>不学受他法乎？<a id="a-4X"></a>”</p>
  <p id="a4Y">答曰：<a id="a-4Z"></a>“然，<a id="a-4a"></a>是为学一切智出于诸法。<a id="a-4b"></a>”</p>
  <p id="a4c">释闻法，<a id="a-4d"></a>便问鹙鹭子：<a id="a-4e"></a>“当云何于其中求？<a id="a-4f"></a>”</p>
  <p id="a4g">报言：<a id="a-4h"></a>“于善业明度品中求。<a id="a-4i"></a>”</p>
  <p id="a4j">释问：<a id="a-4k"></a>“善业持何威神恩当学知？<a id="a-4l"></a>”</p>
  <p id="a4m">报言：<a id="a-4n"></a>“持如来威神恩知。<a id="a-4o"></a>释所问，<a id="a-4p"></a>明度开士大士当云何求？<a id="a-4q"></a>不可从五阴求，<a id="a-4r"></a>不可离之求。<a id="a-4s"></a>何以故？<a id="a-4t"></a>明度非五阴，<a id="a-4u"></a>亦不离之，<a id="a-4v"></a>不起之，<a id="a-4w"></a>为无所著，<a id="a-4x"></a>无出无猗，<a id="a-4y"></a>无猗是明度矣。<a id="a-4z"></a>”</p>
  <p id="a50">释言：<a id="a-51"></a>“大士为大明无边无底。<a id="a-52"></a>”</p>
  <p id="a53">报言：<a id="a-54"></a>“五阴皆无边，<a id="a-55"></a>以是故当知法无边。<a id="a-56"></a>人无底，<a id="a-57"></a>当知法无底。<a id="a-58"></a>身与作复作用，<a id="a-59"></a>是故当知之，<a id="a-5A"></a>与大明等无异，<a id="a-5B"></a>无中边亦无本端，<a id="a-5C"></a>不可限量，<a id="a-5D"></a>一切不可得，<a id="a-5E"></a>以是故明度无边无底，<a id="a-5F"></a>不可计计为多。<a id="a-5G"></a>”</p>
  <p id="a5H">释问：<a id="a-5I"></a>“人云何无底？<a id="a-5J"></a>”</p>
  <p id="a5K">善业言：<a id="a-5L"></a>“云何于释意？<a id="a-5M"></a>何所法中名为人？<a id="a-5N"></a>于法中不见有名为人者。<a id="a-5O"></a>何以故？<a id="a-5P"></a>不见有所从来处。<a id="a-5Q"></a>所以者何？<a id="a-5R"></a>人本末皆空，<a id="a-5S"></a>无所有故。<a id="a-5T"></a>设使有来者、<a id="a-5U"></a>有住止者，<a id="a-5V"></a>但名耳。<a id="a-5W"></a>何以故？<a id="a-5X"></a>于名字中学，<a id="a-5Y"></a>有所有不？<a id="a-5Z"></a>”</p>
  <p id="a5a">曰：<a id="a-5b"></a>“不也。<a id="a-5c"></a>”</p>
  <p id="a5d">善业曰：<a id="a-5e"></a>“用名字无所有故，<a id="a-5f"></a>无作我者，<a id="a-5g"></a>是故人无底。<a id="a-5h"></a>正使如来、<a id="a-5i"></a>无所著、<a id="a-5j"></a>正真道、<a id="a-5k"></a>最正觉寿如恒沙劫，<a id="a-5l"></a>口说名人人复人，<a id="a-5m"></a>宁有生灭者不？<a id="a-5n"></a>”</p>
  <p id="a5o">释言：<a id="a-5p"></a>“一切无生灭者。<a id="a-5q"></a>”</p>
  <p id="a5r">善业言：<a id="a-5s"></a>“所以者何？<a id="a-5t"></a>用一切人净故。<a id="a-5u"></a>无所起，<a id="a-5v"></a>名非名不可得，<a id="a-5w"></a>是故人无底。<a id="a-5x"></a>明度无极名无底，<a id="a-5y"></a>当作是知。<a id="a-5z"></a>”</p>
  <p data-pb></p>
  <h2 id="a60">持品第三</h2>
  <p id="a61">尔时，<a id="a-62"></a>诸天无央数同时三叹曰：<a id="a-63"></a>“呜经乎！<a id="a-64"></a>呜经乎！<a id="a-65"></a>是尊者善业所说道深矣！<a id="a-66"></a>斯大明弘义，<a id="a-67"></a>如如来所由出矣！<a id="a-68"></a>有闻者学之诵之，<a id="a-69"></a>我敬视之如如来。<a id="a-6A"></a>”</p>
  <p id="a6B">佛告诸天子：<a id="a-6C"></a>“诚然！<a id="a-6D"></a>昔锭光如来、<a id="a-6E"></a>无所著、<a id="a-6F"></a>正真道、<a id="a-6G"></a>最正觉时有宫，<a id="a-6H"></a>宫中有是经，<a id="a-6I"></a>我时持之，<a id="a-6J"></a>锭光佛授我决言：<a id="a-6K"></a>‘若后当为人中持，<a id="a-6L"></a>悉逮佛智作佛，<a id="a-6M"></a>名能如如来、<a id="a-6N"></a>无所著、<a id="a-6O"></a>正真道、<a id="a-6P"></a>最正觉，<a id="a-6Q"></a>三界最尊，<a id="a-6R"></a>安定于法中极明，<a id="a-6S"></a>号曰天中天。<a id="a-6T"></a>”</p>
  <p id="a6U">诸天子白佛言：<a id="a-6V"></a>“少有及者，<a id="a-6W"></a>天中天！<a id="a-6X"></a>有持大明者，<a id="a-6Y"></a>为受一切智矣。<a id="a-6Z"></a>”</p>
  <p id="a6a">时，<a id="a-6b"></a>佛在众中央坐，<a id="a-6c"></a>佛告除馑众、<a id="a-6d"></a>除馑女、<a id="a-6e"></a>清信士、<a id="a-6f"></a>清信女：<a id="a-6g"></a>“今是四部为证，<a id="a-6h"></a>爱欲天、<a id="a-6i"></a>梵天、<a id="a-6j"></a>无结爱天皆知。<a id="a-6k"></a>”</p>
  <p id="a6l">佛告释言：<a id="a-6m"></a>“高士学斯定，<a id="a-6n"></a>持诵其文，<a id="a-6o"></a>众邪不得其便令横死也。<a id="a-6p"></a>忉利诸天子求佛道者，<a id="a-6q"></a>未学诵获其奥者，<a id="a-6r"></a>是辈天子皆往到是学持诵者所，<a id="a-6s"></a>若于空闲避隈处亦不恐不怖也。<a id="a-6t"></a>”</p>
  <p id="a6u">四天王、<a id="a-6v"></a>释、<a id="a-6w"></a>梵及诸天子等各白佛言：<a id="a-6x"></a>“我当护是学持诵者。<a id="a-6y"></a>”</p>
  <p id="a6z">释复白佛言：<a id="a-70"></a>“难及，<a id="a-71"></a>天中天！<a id="a-72"></a>是明度学者心无动摇，<a id="a-73"></a>悉受六度已。<a id="a-74"></a>”</p>
  <p id="a75">佛言：<a id="a-76"></a>“然。<a id="a-77"></a>善听我说，<a id="a-78"></a>上中下言皆善。<a id="a-79"></a>”</p>
  <p id="a7A">释言：<a id="a-7B"></a>“受教。<a id="a-7C"></a>”</p>
  <p id="a7D">佛言：<a id="a-7E"></a>“我经中有欲害乱者，<a id="a-7F"></a>起恶意往，<a id="a-7G"></a>未至道亡，<a id="a-7H"></a>后所作终不成。<a id="a-7I"></a>何以故？<a id="a-7J"></a>用是高士学是经故。<a id="a-7K"></a>譬若有药其名神丹，<a id="a-7L"></a>有蛇索食，<a id="a-7M"></a>道逢虫物，<a id="a-7N"></a>蛇欲啖，<a id="a-7O"></a>虫即到神丹药所，<a id="a-7P"></a>蛇闻药香即还去。<a id="a-7Q"></a>何以故？<a id="a-7R"></a>是药力所却。<a id="a-7S"></a>如是是辈高士，<a id="a-7T"></a>其欲害者便自亡还，<a id="a-7U"></a>是明度威神力所压伏也。<a id="a-7V"></a>”</p>
  <p id="a7W">佛言：<a id="a-7X"></a>“设有乱者，<a id="a-7Y"></a>便于彼间自坏不成，<a id="a-7Z"></a>四天王皆护入。<a id="a-7a"></a>经如行者，<a id="a-7b"></a>自在所为，<a id="a-7c"></a>所语如甘露，<a id="a-7d"></a>言重成道，<a id="a-7e"></a>瞋恚贡高诸恶不生，<a id="a-7f"></a>四天王护之。<a id="a-7g"></a>所以然者？<a id="a-7h"></a>学明度故。<a id="a-7i"></a>心自生念：<a id="a-7j"></a>‘有诤起者不可近，<a id="a-7k"></a>我求索佛道义，<a id="a-7l"></a>不可随是瞋恚语，<a id="a-7m"></a>使我疾逮好心。<a id="a-7n"></a>’斯高士所作悉见善像。<a id="a-7o"></a>”</p>
  <p id="a7p">释白佛言：<a id="a-7q"></a>“难胜，<a id="a-7r"></a>天中天，<a id="a-7s"></a>乃过诸恶无与等者！<a id="a-7t"></a>”</p>
  <p id="a7u">佛言释：<a id="a-7v"></a>“是辈人或当过剧难之中终不恐，<a id="a-7w"></a>无能害者。<a id="a-7x"></a>善士当诵惟斯定，<a id="a-7y"></a>正使死至，<a id="a-7z"></a>若怨在中欲共害者，<a id="a-80"></a>如佛所语，<a id="a-81"></a>终不横死；<a id="a-82"></a>若兵刃向者，<a id="a-83"></a>不中其身。<a id="a-84"></a>所以然者？<a id="a-85"></a>斯定诸佛神咒，<a id="a-86"></a>咒中之王矣。<a id="a-87"></a>学是咒者不自念恶，<a id="a-88"></a>不念人恶，<a id="a-89"></a>都无恶念，<a id="a-8A"></a>是为人中之雄，<a id="a-8B"></a>自致作佛为护众生，<a id="a-8C"></a>夫学斯行者疾成佛道。<a id="a-8D"></a>是经书已虽不学诵者，<a id="a-8E"></a>当持其卷，<a id="a-8F"></a>人鬼凶毒不能害矣，<a id="a-8G"></a>宿命重殃唯斯不除。<a id="a-8H"></a>譬如得佛处，<a id="a-8I"></a>若人、<a id="a-8J"></a>若鬼神禽兽从一面入，<a id="a-8K"></a>无能害者。<a id="a-8L"></a>何以故？<a id="a-8M"></a>用得佛处故。<a id="a-8N"></a>其威神护过去、<a id="a-8O"></a>现在、<a id="a-8P"></a>当来索佛道者，<a id="a-8Q"></a>皆当于中得佛道，<a id="a-8R"></a>人入其处不恐无畏。<a id="a-8S"></a>明度所止，<a id="a-8T"></a>天、<a id="a-8U"></a>人、<a id="a-8V"></a>鬼、<a id="a-8W"></a>龙皆为作礼，<a id="a-8X"></a>恭敬护视，<a id="a-8Y"></a>用经德尊故。<a id="a-8Z"></a>”</p>
  <p id="a8a">释白佛言：<a id="a-8b"></a>“若有书持经卷，<a id="a-8c"></a>承事供养天宝、<a id="a-8d"></a>名华、<a id="a-8e"></a>栴檀、<a id="a-8f"></a>珍琦、<a id="a-8g"></a>香缯、<a id="a-8h"></a>盖幡；<a id="a-8i"></a>若有持如来、<a id="a-8j"></a>无所著、<a id="a-8k"></a>正真道、<a id="a-8l"></a>最正觉舍利，<a id="a-8m"></a>起塔自归作礼承事供养，<a id="a-8n"></a>天宝华香具足如上，<a id="a-8o"></a>其福孰多？<a id="a-8p"></a>”</p>
  <p id="a8q">佛言：<a id="a-8r"></a>“我问若随所乐报，<a id="a-8s"></a>云何是如来一切智成是身出现于世，<a id="a-8t"></a>从何义得？<a id="a-8u"></a>”</p>
  <p id="a8v">对曰：<a id="a-8w"></a>“从明度义得。<a id="a-8x"></a>”</p>
  <p id="a8y">佛言：<a id="a-8z"></a>“不用是身舍利得佛也，<a id="a-90"></a>乃从一切智生得佛身，<a id="a-91"></a>我灭度后舍利供养如故。<a id="a-92"></a>若善人书是经，<a id="a-93"></a>学持讽诵自归作礼，<a id="a-94"></a>承事供养具足如前，<a id="a-95"></a>则为供养一切智，<a id="a-96"></a>已从是经中得功德无比。<a id="a-97"></a>”</p>
  <p id="a98">复白佛言：<a id="a-99"></a>“阎浮提人民不供养者，<a id="a-9A"></a>为不知是福尊无比耶？<a id="a-9B"></a>”</p>
  <p id="a9C">佛言：<a id="a-9D"></a>“有几所人信佛、<a id="a-9E"></a>信经、<a id="a-9F"></a>信比丘僧？<a id="a-9G"></a>”</p>
  <p id="a9H">释言：<a id="a-9I"></a>“信者少耳，<a id="a-9J"></a>及求沟港、<a id="a-9K"></a>频来、<a id="a-9L"></a>不还、<a id="a-9M"></a>应仪、<a id="a-9N"></a>缘一觉至求佛者复少矣！<a id="a-9O"></a>”</p>
  <p id="a9P">佛言：<a id="a-9Q"></a>“无量人行求佛道，<a id="a-9R"></a>至于在不退转地立者，<a id="a-9S"></a>若一若两耳。<a id="a-9T"></a>学是法会成佛，<a id="a-9U"></a>当为作礼承事恭敬。<a id="a-9V"></a>何以故？<a id="a-9W"></a>用晓佛法，<a id="a-9X"></a>世少有故。<a id="a-9Y"></a>过去如来求佛道者皆从是成，<a id="a-9Z"></a>我时亦在中。<a id="a-9a"></a>如来灭度后取舍利起七宝塔，<a id="a-9b"></a>尽形寿自归作礼承事供养，<a id="a-9c"></a>天宝、<a id="a-9d"></a>华香具悉如前满四天下，<a id="a-9e"></a>若三千大千国土众生悉得人道，<a id="a-9f"></a>各作七宝塔，<a id="a-9g"></a>以伎乐乐之，<a id="a-9h"></a>复过是如恒边沙佛刹，<a id="a-9i"></a>人人起七宝塔供养劫复劫，<a id="a-9j"></a>都是欲界中诸伎乐、<a id="a-9k"></a>华香、<a id="a-9l"></a>缯盖皆具如上，<a id="a-9m"></a>所说其福德益多不？<a id="a-9n"></a>”</p>
  <p id="a9o">对曰：<a id="a-9p"></a>“甚多，<a id="a-9q"></a>天中天！<a id="a-9r"></a>”</p>
  <p id="a9s">佛言：<a id="a-9t"></a>“不如书持经卷，<a id="a-9u"></a>自归护之，<a id="a-9v"></a>福多无量。<a id="a-9w"></a>何以故？<a id="a-9x"></a>从中出如来一切智故。<a id="a-9y"></a>”</p>
  <p id="a9z">佛言：<a id="a-A0"></a>“百倍恒边沙佛刹人皆起七宝塔不在计中，<a id="a-A1"></a>如是千万亿无数倍，<a id="a-A2"></a>不在明度净定计中。<a id="a-A3"></a>”</p>
  <p id="aA4">尔时，<a id="a-A5"></a>四万天子与释俱来大会，<a id="a-A6"></a>诸天子启释言：<a id="a-A7"></a>“尊者，<a id="a-A8"></a>当取诵是经。<a id="a-A9"></a>”</p>
  <p id="aAA">佛言：<a id="a-AB"></a>“当学，<a id="a-AC"></a>当持，<a id="a-AD"></a>当诵，<a id="a-AE"></a>释！<a id="a-AF"></a>若质谅神兴兵欲与忉利天战，<a id="a-AG"></a>其念诵是经，<a id="a-AH"></a>质谅神众即去。<a id="a-AI"></a>”</p>
  <p id="aAJ">释言：<a id="a-AK"></a>“大尊咒，<a id="a-AL"></a>天中天。<a id="a-AM"></a>”</p>
  <p id="aAN">佛言：<a id="a-AO"></a>“然。<a id="a-AP"></a>无辈过去、<a id="a-AQ"></a>当来、<a id="a-AR"></a>今现在十方诸佛，<a id="a-AS"></a>皆起是咒自致作佛，<a id="a-AT"></a>出十戒功德，<a id="a-AU"></a>开士大士从中生。<a id="a-AV"></a>佛未出于世时，<a id="a-AW"></a>开士悉出，<a id="a-AX"></a>说照明四弃、<a id="a-AY"></a>四拔苦、<a id="a-AZ"></a>四事空、<a id="a-Aa"></a>五通。<a id="a-Ab"></a>譬如月盛满时从空中出照明于星，<a id="a-Ac"></a>开士求功德盛满如是，<a id="a-Ad"></a>皆从权德大明中出，<a id="a-Ae"></a>当作是知，<a id="a-Af"></a>学持诵是经，<a id="a-Ag"></a>为至德悉具足。<a id="a-Ah"></a>”</p>
  <p id="aAi">佛言：<a id="a-Aj"></a>“其人终不为邪毒、<a id="a-Ak"></a>水火、<a id="a-Al"></a>兵刃、<a id="a-Am"></a>王法所横死。<a id="a-An"></a>何以故？<a id="a-Ao"></a>是明度所拥护。<a id="a-Ap"></a>若复有余事起，<a id="a-Aq"></a>若至王所及太子、<a id="a-Ar"></a>傍臣所，<a id="a-As"></a>与之相见转欢喜言笑。<a id="a-At"></a>所以然者？<a id="a-Au"></a>以其普慈等济，<a id="a-Av"></a>恕惠群生，<a id="a-Aw"></a>润功德量，<a id="a-Ax"></a>用是故见者悉起立。<a id="a-Ay"></a>”</p>
  <p id="aAz">尔时，<a id="a-B0"></a>有异道人遥见佛大会，<a id="a-B1"></a>欲坏乱坐众，<a id="a-B2"></a>疾至佛所。</p>
  <p id="aB3">释作是念：<a id="a-B4"></a>“当云何尽我寿在佛边受诵是法？<a id="a-B5"></a>”即从佛闻受诵。</p>
  <p id="aB6">彼异道人遥远绕天中天一匝，<a id="a-B7"></a>从彼间道径去。</p>
  <p id="aB8">鹙鹭子念：<a id="a-B9"></a>“是中云何异道人从彼间道径去？<a id="a-BA"></a>”</p>
  <p id="aBB">心念是佛即知，<a id="a-BC"></a>鹙鹭子、<a id="a-BD"></a>释念明度，<a id="a-BE"></a>异道人无善意来故。</p>
  <p id="aBF">弊邪念：<a id="a-BG"></a>“佛与四部弟子共坐，<a id="a-BH"></a>爱欲天、<a id="a-BI"></a>梵天、<a id="a-BJ"></a>诸天子悉复在中。<a id="a-BK"></a>会无异人，<a id="a-BL"></a>开士大士授决者会，<a id="a-BM"></a>当为人中之将，<a id="a-BN"></a>自致作佛。<a id="a-BO"></a>我当往乱之。<a id="a-BP"></a>”</p>
  <p id="aBQ">是弊邪乘一辕之车，<a id="a-BR"></a>驾马四匹稍至佛所，<a id="a-BS"></a>释作是念：<a id="a-BT"></a>“弊邪所乘非国王瓶沙，<a id="a-BU"></a>非波斯匿，<a id="a-BV"></a>非释种，<a id="a-BW"></a>非维耶利，<a id="a-BX"></a>四马车皆不类之，<a id="a-BY"></a>正是弊邪所作也。<a id="a-BZ"></a>邪常昼夜索佛短，<a id="a-Ba"></a>乱世人，<a id="a-Bb"></a>能常持心究竟明度，<a id="a-Bc"></a>邪便道还。<a id="a-Bd"></a>”</p>
  <p id="aBe">忉利迦翼天子持天华在空中立便散佛上，<a id="a-Bf"></a>四面散而尊叹曰：<a id="a-Bg"></a>“究竟道源，<a id="a-Bh"></a>明度之谓也，<a id="a-Bi"></a>阎浮提人民乃得闻见。<a id="a-Bj"></a>”</p>
  <p id="aBk">复持杂华四散佛上曰：<a id="a-Bl"></a>“其有求者守者，<a id="a-Bm"></a>终不为邪众所害也。<a id="a-Bn"></a>是辈人民福德弘大，<a id="a-Bo"></a>何况乃学持讽诵用是法住！<a id="a-Bp"></a>其人前世已得见佛，<a id="a-Bq"></a>净心供养。<a id="a-Br"></a>欲一切知，<a id="a-Bs"></a>得一切智宝，<a id="a-Bt"></a>当从明度索之。<a id="a-Bu"></a>”</p>
  <p id="aBv">佛言：<a id="a-Bw"></a>“然。<a id="a-Bx"></a>”</p>
  <p id="aBy">阿难白佛言：<a id="a-Bz"></a>“无举名布施、<a id="a-C0"></a>重戒、<a id="a-C1"></a>忍辱、<a id="a-C2"></a>精进、<a id="a-C3"></a>禅定，<a id="a-C4"></a>但举明度名，<a id="a-C5"></a>何以故，<a id="a-C6"></a>天中天？<a id="a-C7"></a>”</p>
  <p id="aC8">佛言：<a id="a-C9"></a>“明度于度中最尊。<a id="a-CA"></a>云何，<a id="a-CB"></a>阿难，<a id="a-CC"></a>不布施、<a id="a-CD"></a>持戒、<a id="a-CE"></a>忍辱、<a id="a-CF"></a>精进、<a id="a-CG"></a>禅定、<a id="a-CH"></a>智者，<a id="a-CI"></a>当缘为六度无极一切智乎？<a id="a-CJ"></a>”</p>
  <p id="aCK">阿难言：<a id="a-CL"></a>“唯然，<a id="a-CM"></a>天中天，<a id="a-CN"></a>不行六行，<a id="a-CO"></a>不为六度，<a id="a-CP"></a>诚非大明度无极一切智之明矣！<a id="a-CQ"></a>”</p>
  <p id="aCR">佛言：<a id="a-CS"></a>“然，<a id="a-CT"></a>大明最尊。<a id="a-CU"></a>譬如地，<a id="a-CV"></a>种散其中，<a id="a-CW"></a>同时出生，<a id="a-CX"></a>众生得命。<a id="a-CY"></a>如是，<a id="a-CZ"></a>阿难，<a id="a-Ca"></a>明度如地，<a id="a-Cb"></a>五度如种，<a id="a-Cc"></a>从中生成。<a id="a-Cd"></a>”</p>
  <p id="aCe">释白佛言：<a id="a-Cf"></a>“如来所说善士学持诵明度者，<a id="a-Cg"></a>功德未竟。<a id="a-Ch"></a>”</p>
  <p id="aCi">佛语释：<a id="a-Cj"></a>“我不说是功德未竟，<a id="a-Ck"></a>我自说书持经卷、<a id="a-Cl"></a>承事作礼、<a id="a-Cm"></a>华香、<a id="a-Cn"></a>名宝、<a id="a-Co"></a>杂缯、<a id="a-Cp"></a>盖幡功德者耳。<a id="a-Cq"></a>”</p>
  <p id="aCr">释白言：<a id="a-Cs"></a>“我身护视是人。<a id="a-Ct"></a>”</p>
  <p id="aCu">佛语释：<a id="a-Cv"></a>“诵明度者，<a id="a-Cw"></a>有若干千天到是师听经，<a id="a-Cx"></a>不解义者欲问所疑，<a id="a-Cy"></a>用慈于经中即自晓了，<a id="a-Cz"></a>是人作功德悉自见知。<a id="a-D0"></a>若于四部弟子中说经时，<a id="a-D1"></a>其心无所难，<a id="a-D2"></a>若刑戮者终不畏。<a id="a-D3"></a>何以故？<a id="a-D4"></a>明度所护，<a id="a-D5"></a>凶弑者去。<a id="a-D6"></a>”</p>
  <p id="aD7">佛言：<a id="a-D8"></a>“我不见人当明度者，<a id="a-D9"></a>人亦不见明度。<a id="a-DA"></a>明度所压也，<a id="a-DB"></a>无有轻者，<a id="a-DC"></a>心不恐怖无所畏，<a id="a-DD"></a>父母重之，<a id="a-DE"></a>沙门哀之，<a id="a-DF"></a>诸亲贤友爱之，<a id="a-DG"></a>或恶事来，<a id="a-DH"></a>持忠正法为解之。<a id="a-DI"></a>是善士所作功德悉自见心，<a id="a-DJ"></a>当作是知。<a id="a-DK"></a>十方无数佛国诸天、<a id="a-DL"></a>人、<a id="a-DM"></a>鬼、<a id="a-DN"></a>龙、<a id="a-DO"></a>质谅神、<a id="a-DP"></a>执乐神、<a id="a-DQ"></a>胸臆行神、<a id="a-DR"></a>似人形神，<a id="a-DS"></a>皆至经师所，<a id="a-DT"></a>问讯听受，<a id="a-DU"></a>作礼致敬，<a id="a-DV"></a>绕毕各去，<a id="a-DW"></a>斯行德使然。<a id="a-DX"></a>四大天王、<a id="a-DY"></a>忉利天、<a id="a-DZ"></a>盐天、<a id="a-Da"></a>兜术天、<a id="a-Db"></a>不骄乐天、<a id="a-Dc"></a>化应声天、<a id="a-Dd"></a>梵天、<a id="a-De"></a>梵众天、<a id="a-Df"></a>梵辅天、<a id="a-Dg"></a>大梵天、<a id="a-Dh"></a>水行天、<a id="a-Di"></a>水微天、<a id="a-Dj"></a>无量水天、<a id="a-Dk"></a>水音天、<a id="a-Dl"></a>约净天、<a id="a-Dm"></a>遍净天、<a id="a-Dn"></a>净明天、<a id="a-Do"></a>守妙天、<a id="a-Dp"></a>玄妙天、<a id="a-Dq"></a>福德天、<a id="a-Dr"></a>德纯天、<a id="a-Ds"></a>近际天、<a id="a-Dt"></a>快见天、<a id="a-Du"></a>无结爱天上诸天子皆往问讯，<a id="a-Dv"></a>听受作礼，<a id="a-Dw"></a>绕竟各去。<a id="a-Dx"></a>诸无结爱天尚悉来下在诸天中，<a id="a-Dy"></a>何况是三千大千国土诸爱欲无色天子耶！<a id="a-Dz"></a>彼所处常完坚无娆者，<a id="a-E0"></a>除宿不请，<a id="a-E1"></a>余不能动，<a id="a-E2"></a>其功德悉受。<a id="a-E3"></a>是时，<a id="a-E4"></a>诸天来当知之。<a id="a-E5"></a>”</p>
  <p id="aE6">释言：<a id="a-E7"></a>“云何知，<a id="a-E8"></a>天中天？<a id="a-E9"></a>”</p>
  <p id="aEA">佛言：<a id="a-EB"></a>“是善士女欢喜时，<a id="a-EC"></a>知来已，<a id="a-ED"></a>当避去。<a id="a-EE"></a>闻鬼神香，<a id="a-EF"></a>或龙鬼神、<a id="a-EG"></a>蛇躯神来到，<a id="a-EH"></a>闻鬼神香以为曾知已，<a id="a-EI"></a>当避去。<a id="a-EJ"></a>当净身体，<a id="a-EK"></a>用清净故，<a id="a-EL"></a>鬼神皆大欢喜。<a id="a-EM"></a>小天见大天来，<a id="a-EN"></a>便避去。<a id="a-EO"></a>尊天威神巍巍，<a id="a-EP"></a>其光重明，<a id="a-EQ"></a>稍安徐往。<a id="a-ER"></a>尊天入至经所，<a id="a-ES"></a>是善士女则踊跃喜，<a id="a-ET"></a>所止处悉当净住。<a id="a-EU"></a>是人病终不著身，<a id="a-EV"></a>所止处常安隐，<a id="a-EW"></a>未常有恶梦，<a id="a-EX"></a>梦中但见佛，<a id="a-EY"></a>见塔，<a id="a-EZ"></a>闻明度，<a id="a-Ea"></a>但见诸弟子，<a id="a-Eb"></a>见极过度，<a id="a-Ec"></a>见佛坐，<a id="a-Ed"></a>见自然经轮，<a id="a-Ee"></a>见但欲成佛时，<a id="a-Ef"></a>见诸佛得佛，<a id="a-Eg"></a>见自然新经轮，<a id="a-Eh"></a>见若干开士，<a id="a-Ei"></a>见六度种种解说是当作佛，<a id="a-Ej"></a>见余佛刹，<a id="a-Ek"></a>见佛及尊经无与等者，<a id="a-El"></a>某方刹如来、<a id="a-Em"></a>无所著、<a id="a-En"></a>正真道、<a id="a-Eo"></a>最正觉弟子众，<a id="a-Ep"></a>如来在其中说。<a id="a-Eq"></a>是辈善士梦如是已安隐，<a id="a-Er"></a>觉身体净洁且轻，<a id="a-Es"></a>不复思食，<a id="a-Et"></a>身软美饱。<a id="a-Eu"></a>若比丘得定自定，<a id="a-Ev"></a>觉心软不思食，<a id="a-Ew"></a>身软美饱如是。<a id="a-Ex"></a>何以故？<a id="a-Ey"></a>鬼神不敢近是欲取佛者。</p>
  <p data-pb></p>
  <h2 id="aEz">功德品第四</h2>
  <p id="aF0">“复次，<a id="a-F1"></a>帝释，<a id="a-F2"></a>是天下如来舍利满中施与，<a id="a-F3"></a>有持智度无极书施与，<a id="a-F4"></a>尔取何所？<a id="a-F5"></a>”</p>
  <p id="aF6">释言：<a id="a-F7"></a>“我取智度。<a id="a-F8"></a>何以故？<a id="a-F9"></a>我不敢不敬舍利，<a id="a-FA"></a>天中天，<a id="a-FB"></a>舍利由斯明度出，<a id="a-FC"></a>天人所尊矣。<a id="a-FD"></a>如我与诸天共座，<a id="a-FE"></a>坐持异床，<a id="a-FF"></a>我未至，<a id="a-FG"></a>诸天子为座作礼绕以去，<a id="a-FH"></a>是座尊故。<a id="a-FI"></a>吾于斯受经，<a id="a-FJ"></a>诸天于彼为礼。<a id="a-FK"></a>如是，<a id="a-FL"></a>天中天，<a id="a-FM"></a>明度出如来、<a id="a-FN"></a>无所著、<a id="a-FO"></a>正真道、<a id="a-FP"></a>最正觉之舍利，<a id="a-FQ"></a>一切智从中生身，<a id="a-FR"></a>用是故两分中取明度。</p>
  <p id="aFS">“正使三千大千国土满中舍利为一分，<a id="a-FT"></a>明度书为一分，<a id="a-FU"></a>取书。<a id="a-FV"></a>何以故？<a id="a-FW"></a>从中出舍利供养所致。<a id="a-FX"></a>譬如负债人与国王参正，<a id="a-FY"></a>无复问者，<a id="a-FZ"></a>亦无所畏。<a id="a-Fa"></a>何以故？<a id="a-Fb"></a>在王边有力故也。<a id="a-Fc"></a>譬如无价明月珠，<a id="a-Fd"></a>有是宝者其德无等，<a id="a-Fe"></a>所著处鬼神不得其便，<a id="a-Ff"></a>不为所中。<a id="a-Fg"></a>若士女持明月珠，<a id="a-Fh"></a>所著鬼神即去。<a id="a-Fi"></a>若中热风寒，<a id="a-Fj"></a>持明月珠，<a id="a-Fk"></a>著身热风寒皆除去。<a id="a-Fl"></a>夜著冥中即明。<a id="a-Fm"></a>热凉寒温。<a id="a-Fn"></a>众毒向已，<a id="a-Fo"></a>持珠示之诸毒即灭。<a id="a-Fp"></a>如是，<a id="a-Fq"></a>天中天，<a id="a-Fr"></a>明月珠尊，<a id="a-Fs"></a>若人目痛冥，<a id="a-Ft"></a>近之即愈。<a id="a-Fu"></a>其德巍巍，<a id="a-Fv"></a>在著何所便随珠色，<a id="a-Fw"></a>正使持若干种缯裹珠著水中，<a id="a-Fx"></a>水故如珠色，<a id="a-Fy"></a>水浊即为清，<a id="a-Fz"></a>是珠德无比。<a id="a-G0"></a>”</p>
  <p id="aG1">阿难问释：<a id="a-G2"></a>“云何独彼有珠耶？<a id="a-G3"></a>斯土亦有乎？<a id="a-G4"></a>”</p>
  <p id="aG5">释言：<a id="a-G6"></a>“亦有，<a id="a-G7"></a>不足言。<a id="a-G8"></a>如我所说者，<a id="a-G9"></a>异天下宝轻，<a id="a-GA"></a>不如彼德尊珠十百千万亿倍。<a id="a-GB"></a>若以著箧函中，<a id="a-GC"></a>其明彻出，<a id="a-GD"></a>正使出去处明如故。<a id="a-GE"></a>天中天，<a id="a-GF"></a>一切智德至如来灭度后，<a id="a-GG"></a>是一切智舍利遍布供养如故，<a id="a-GH"></a>置是三千大千国土满中如来舍利，<a id="a-GI"></a>正使如恒边沙佛刹满中舍利为一分，<a id="a-GJ"></a>是经为一分，<a id="a-GK"></a>我于两分取是经。<a id="a-GL"></a>”</p>
  <p id="aGM">佛语释：<a id="a-GN"></a>“过去如来皆从中出自致成佛，<a id="a-GO"></a>甫当来及十方无数佛刹现在诸佛亦从中出，<a id="a-GP"></a>为人中将自致成。<a id="a-GQ"></a>”</p>
  <p id="aGR">释言：<a id="a-GS"></a>“一切众生心所求，<a id="a-GT"></a>如来从明度悉了知。<a id="a-GU"></a>”</p>
  <p id="aGV">佛言：<a id="a-GW"></a>“用是故，<a id="a-GX"></a>开士大士昼夜求明度。<a id="a-GY"></a>”</p>
  <p id="aGZ">释言：<a id="a-Ga"></a>“惟求大明，<a id="a-Gb"></a>不求余度乎？<a id="a-Gc"></a>”</p>
  <p id="aGd">佛言：<a id="a-Ge"></a>“六度无极皆求。<a id="a-Gf"></a>开士布施、<a id="a-Gg"></a>持戒、<a id="a-Gh"></a>忍辱、<a id="a-Gi"></a>精进、<a id="a-Gj"></a>一心分诸经，<a id="a-Gk"></a>不及求明度。<a id="a-Gl"></a>譬如是天下种树，<a id="a-Gm"></a>若干色，<a id="a-Gn"></a>种种叶，<a id="a-Go"></a>华实各异，<a id="a-Gp"></a>其影无异，<a id="a-Gq"></a>影影相类。<a id="a-Gr"></a>如是，<a id="a-Gs"></a>五度从明度出，<a id="a-Gt"></a>一切智种种相成无异。<a id="a-Gu"></a>”</p>
  <p id="aGv">释白佛言：<a id="a-Gw"></a>“影明德尊，<a id="a-Gx"></a>其为难等矣！<a id="a-Gy"></a>天中天，<a id="a-Gz"></a>若有书是经，<a id="a-H0"></a>承事供养华香、<a id="a-H1"></a>缯、<a id="a-H2"></a>盖幡，<a id="a-H3"></a>若复授与人，<a id="a-H4"></a>其福孰多？<a id="a-H5"></a>”</p>
  <p id="aH6">释言：<a id="a-H7"></a>“自供养复分与人，<a id="a-H8"></a>其福太多。<a id="a-H9"></a>”</p>
  <p id="aHA">佛言：<a id="a-HB"></a>“如是书经，<a id="a-HC"></a>供养华香、<a id="a-HD"></a>众宝、<a id="a-HE"></a>名缯、<a id="a-HF"></a>盖幡；<a id="a-HG"></a>若有书经供养，<a id="a-HH"></a>复分与人，<a id="a-HI"></a>其福无量。<a id="a-HJ"></a>经师所处，<a id="a-HK"></a>专说本净，<a id="a-HL"></a>其福甚多。<a id="a-HM"></a>复次，<a id="a-HN"></a>一天下人皆令持十戒，<a id="a-HO"></a>置是四天下，<a id="a-HP"></a>复置小国、<a id="a-HQ"></a>中国、<a id="a-HR"></a>二千、<a id="a-HS"></a>三千大国土，<a id="a-HT"></a>如恒沙佛刹人民皆令持十戒，<a id="a-HU"></a>其福宁多不？<a id="a-HV"></a>”</p>
  <p id="aHW">对曰：<a id="a-HX"></a>“甚多，<a id="a-HY"></a>天中天。<a id="a-HZ"></a>”</p>
  <p id="aHa">佛言：<a id="a-Hb"></a>“不如书是经，<a id="a-Hc"></a>分与人使书学之，<a id="a-Hd"></a>其福倍多。<a id="a-He"></a>置上十戒，<a id="a-Hf"></a>皆令作四弃、<a id="a-Hg"></a>四拔苦、<a id="a-Hh"></a>四事空及五通皆成得，<a id="a-Hi"></a>云何其福宁转倍多不？<a id="a-Hj"></a>”</p>
  <p id="aHk">对曰：<a id="a-Hl"></a>“甚多，<a id="a-Hm"></a>天中天。<a id="a-Hn"></a>”</p>
  <p id="aHo">佛言：<a id="a-Hp"></a>“不如是书经卷与人，<a id="a-Hq"></a>使书若为读，<a id="a-Hr"></a>其福倍多。<a id="a-Hs"></a>复次，<a id="a-Ht"></a>学解中慧，<a id="a-Hu"></a>其福甚多。<a id="a-Hv"></a>”</p>
  <p id="aHw">释白佛言：<a id="a-Hx"></a>“云何学明度解中慧？<a id="a-Hy"></a>”</p>
  <p id="aHz">佛言：<a id="a-I0"></a>“有当来善士，<a id="a-I1"></a>欲得无上正真道、<a id="a-I2"></a>最正觉，<a id="a-I3"></a>乐学明度。<a id="a-I4"></a>恶友教学末知。<a id="a-I5"></a>”</p>
  <p id="aI6">“何等为末知？<a id="a-I7"></a>”</p>
  <p id="aI8">佛言：<a id="a-I9"></a>“来世比丘得经欲学，<a id="a-IA"></a>恶友教之五阴无常，<a id="a-IB"></a>学五阴无常，<a id="a-IC"></a>求作斯学，<a id="a-ID"></a>失大明获末知。<a id="a-IE"></a>”</p>
  <p id="aIF">佛言：<a id="a-IG"></a>“求者不坏五阴无常视。<a id="a-IH"></a>何以故？<a id="a-II"></a>本无故。<a id="a-IJ"></a>如斯当为景明之学，<a id="a-IK"></a>其福无度。<a id="a-IL"></a>复次，<a id="a-IM"></a>一天下人皆令得沟港、<a id="a-IN"></a>频来、<a id="a-IO"></a>不还、<a id="a-IP"></a>应仪、<a id="a-IQ"></a>缘一觉道，<a id="a-IR"></a>皆令成就，<a id="a-IS"></a>又如恒沙佛刹人民皆求无上正真道福，<a id="a-IT"></a>不如得净定广说义。<a id="a-IU"></a>所以然者？<a id="a-IV"></a>皆由斯定得一切智、<a id="a-IW"></a>十二经德，<a id="a-IX"></a>皆由斯学成佛。<a id="a-IY"></a>无尽佛出，<a id="a-IZ"></a>即生沟港、<a id="a-Ia"></a>频来、<a id="a-Ib"></a>不还、<a id="a-Ic"></a>应仪、<a id="a-Id"></a>缘一觉并发意求佛。<a id="a-Ie"></a>获斯定者，<a id="a-If"></a>福最尊矣。<a id="a-Ig"></a>若有善愿欲疾作佛，<a id="a-Ih"></a>以经施之令成大士得斯定者，<a id="a-Ii"></a>其福难尽。<a id="a-Ij"></a>”</p>
  <p id="aIk">释白佛言：<a id="a-Il"></a>“如是，<a id="a-Im"></a>天中天，<a id="a-In"></a>极安隐。<a id="a-Io"></a>是开士大士疾近佛，<a id="a-Ip"></a>用是故，<a id="a-Iq"></a>受其福转倍多。<a id="a-Ir"></a>何以故？<a id="a-Is"></a>其得是法，<a id="a-It"></a>疾近佛坐。<a id="a-Iu"></a>”</p>
  <p id="aIv">善业语释言：<a id="a-Iw"></a>“善哉！<a id="a-Ix"></a>善哉！<a id="a-Iy"></a>当作是解。<a id="a-Iz"></a>开士受净定疾得作佛，<a id="a-J0"></a>所作行当如净，<a id="a-J1"></a>不得景定不得作佛，<a id="a-J2"></a>在所问。<a id="a-J3"></a>”</p>
  <p data-pb></p>
  <h2 id="aJ4">变谋明慧品第五</h2>
  <p id="aJ5">尔时，<a id="a-J6"></a>慈氏开士语善业：<a id="a-J7"></a>“有开士大士代欢喜最尊分德法，<a id="a-J8"></a>虽或布施、<a id="a-J9"></a>持戒，<a id="a-JA"></a>所守分德法尊无盖，<a id="a-JB"></a>德被无表。<a id="a-JC"></a>”</p>
  <p id="aJD">善业言：<a id="a-JE"></a>“当从是代欢喜分德之法。<a id="a-JF"></a>何以故？<a id="a-JG"></a>十方无量佛刹，<a id="a-JH"></a>一一刹土不可计数灭度，<a id="a-JI"></a>以是本所起无上正真道最正觉及自致灭度处，<a id="a-JJ"></a>其功德极度所致之德，<a id="a-JK"></a>诸弟子所作布施、<a id="a-JL"></a>持戒守法分德，<a id="a-JM"></a>彼德最尊，<a id="a-JN"></a>过无所著功德都。<a id="a-JO"></a>天中天，<a id="a-JP"></a>持戒身、<a id="a-JQ"></a>定身、<a id="a-JR"></a>慧身、<a id="a-JS"></a>无所挂碍身、<a id="a-JT"></a>度知见身，<a id="a-JU"></a>安隐大慈不可具计，<a id="a-JV"></a>经中所学诸功德都计合积之，<a id="a-JW"></a>代欢喜德福尊无盖。<a id="a-JX"></a>以斯喜行用求无上正真道，<a id="a-JY"></a>心念言：<a id="a-JZ"></a>‘持是施与，<a id="a-Ja"></a>我作无上正真道’，<a id="a-Jb"></a>当作是行，<a id="a-Jc"></a>求心已来悉逮得之。<a id="a-Jd"></a>”</p>
  <p id="aJe">慈氏语善业：<a id="a-Jf"></a>“作是求已来者，<a id="a-Jg"></a>不逮得作是施者。<a id="a-Jh"></a>”</p>
  <p id="aJi">善业言：<a id="a-Jj"></a>“有不施者，<a id="a-Jk"></a>当从何得？<a id="a-Jl"></a>亦无所守，<a id="a-Jm"></a>从何出生？<a id="a-Jn"></a>若意悔还为堕四颠倒，<a id="a-Jo"></a>所施与无常谓常、<a id="a-Jp"></a>苦谓乐、<a id="a-Jq"></a>空谓实、<a id="a-Jr"></a>无身谓有身。<a id="a-Js"></a>意悔还所信，<a id="a-Jt"></a>还持是心求佛，<a id="a-Ju"></a>作是施与作无上正真道。<a id="a-Jv"></a>”</p>
  <p id="aJw">慈氏语善业：<a id="a-Jx"></a>“新学士女不当于前解慧也。<a id="a-Jy"></a>何以故？<a id="a-Jz"></a>其所信乐、<a id="a-K0"></a>所造德本恐亡，<a id="a-K1"></a>还当为不退转说之，<a id="a-K2"></a>若在善友边久者解说之，<a id="a-K3"></a>是人不惧者也。<a id="a-K4"></a>如是代欢喜极尊，<a id="a-K5"></a>持是施与作一切智，<a id="a-K6"></a>持是心作是施与代欢喜，<a id="a-K7"></a>是心尽灭、<a id="a-K8"></a>无处、<a id="a-K9"></a>不可见，<a id="a-KA"></a>何心作是施与得无上正真道？<a id="a-KB"></a>何心是心？<a id="a-KC"></a>心无两对心，<a id="a-KD"></a>无身，<a id="a-KE"></a>当作何施与乎？<a id="a-KF"></a>”</p>
  <p id="aKG">释言：<a id="a-KH"></a>“恐新学士或怖而亡还，<a id="a-KI"></a>云何作功德施与最尊代欢喜？<a id="a-KJ"></a>云何以作施与得无上正真道？<a id="a-KK"></a>”</p>
  <p id="aKL">善业言：<a id="a-KM"></a>“斯土开士大士悉具足供养诸佛，<a id="a-KN"></a>破坏众恶，<a id="a-KO"></a>以等行如一，<a id="a-KP"></a>降伏邪党，<a id="a-KQ"></a>弃捐重担，<a id="a-KR"></a>所有福德、<a id="a-KS"></a>罪垢都寂，<a id="a-KT"></a>戒、<a id="a-KU"></a>定、<a id="a-KV"></a>慧、<a id="a-KW"></a>解脱度知见所愿已获。<a id="a-KX"></a>十方无数刹土有灭讫者，<a id="a-KY"></a>所作分德其尊无上。<a id="a-KZ"></a>何因开士不悔心想？<a id="a-Ka"></a>云何不悔心？<a id="a-Kb"></a>无所想，<a id="a-Kc"></a>持是施与作上行者，<a id="a-Kd"></a>正使是心念自了知之，<a id="a-Ke"></a>作是曹想不悔心想。<a id="a-Kf"></a>如悔所喜悔，<a id="a-Kg"></a>正使心念复了知是心作，<a id="a-Kh"></a>是为想悔、<a id="a-Ki"></a>心悔、<a id="a-Kj"></a>喜悔。<a id="a-Kk"></a>正使开士持其心了知作是为想觉，<a id="a-Kl"></a>持何等施与持何所心了知作是觉，<a id="a-Km"></a>持何等施与持何所心了知是心诸法何所法，<a id="a-Kn"></a>持是施与为等与，<a id="a-Ko"></a>不及作是施。</p>
  <p id="aKp">“诸过去、<a id="a-Kq"></a>当来、<a id="a-Kr"></a>今现在佛所有功德，<a id="a-Ks"></a>及弟子未得道者，<a id="a-Kt"></a>天龙鬼神诸闻经初发心学者，<a id="a-Ku"></a>都合积累，<a id="a-Kv"></a>代喜最尊矣。<a id="a-Kw"></a>持是功德复知是法尽灭，<a id="a-Kx"></a>无处亦无法，<a id="a-Ky"></a>作是施与无想悔、<a id="a-Kz"></a>无心悔、<a id="a-L0"></a>无喜悔，<a id="a-L1"></a>作是众所不逮，<a id="a-L2"></a>是为无上正真道施与他有分德，<a id="a-L3"></a>不谛明之不作是施与。<a id="a-L4"></a>何故所致无所有？<a id="a-L5"></a>代喜分德亦空，<a id="a-L6"></a>开士作此明之。<a id="a-L7"></a>诸佛所灭度者，<a id="a-L8"></a>持所施与功德使我悉得之如一，<a id="a-L9"></a>作是知所行作无上正真道，<a id="a-LA"></a>是所作不在想，<a id="a-LB"></a>过去所知尽灭想，<a id="a-LC"></a>无处想。<a id="a-LD"></a>作念得，<a id="a-LE"></a>作是想非施与也，<a id="a-LF"></a>不作是想为施与，<a id="a-LG"></a>当作是学。<a id="a-LH"></a>开士大士权德当于是中索之，<a id="a-LI"></a>未得明度不得入是法中，<a id="a-LJ"></a>所持分德中无得作是听身识。</p>
  <p id="aLK">“是有德之人，<a id="a-LL"></a>有想便著，<a id="a-LM"></a>反欲苦住。<a id="a-LN"></a>如来、<a id="a-LO"></a>无所著、<a id="a-LP"></a>正真道、<a id="a-LQ"></a>最正觉不乐持施与，<a id="a-LR"></a>持施与见虚空。<a id="a-LS"></a>何以故？<a id="a-LT"></a>极大得灭讫。<a id="a-LU"></a>视佛有想者，<a id="a-LV"></a>为碍施是与，<a id="a-LW"></a>大逮不当作是逮如来施与，<a id="a-LX"></a>当谛。<a id="a-LY"></a>何以故？<a id="a-LZ"></a>杂毒病故。<a id="a-La"></a>作是施，<a id="a-Lb"></a>譬如美饭杂毒著中，<a id="a-Lc"></a>色好甚香无不喜者，<a id="a-Ld"></a>不知饭中有毒，<a id="a-Le"></a>愚人食之欢喜饱满，<a id="a-Lf"></a>其食欲消时必危身命矣。<a id="a-Lg"></a>夫不知取施之义者，<a id="a-Lh"></a>不晓将护两碍之难，<a id="a-Li"></a>必如毒饭之说也。<a id="a-Lj"></a>若高士欲施，<a id="a-Lk"></a>当如往古来今诸佛，<a id="a-Ll"></a>持戒身、<a id="a-Lm"></a>定身、<a id="a-Ln"></a>慧身、<a id="a-Lo"></a>解脱身、<a id="a-Lp"></a>度知见所见慧身，<a id="a-Lq"></a>及诸弟子于中所作功德，<a id="a-Lr"></a>是所佛、<a id="a-Ls"></a>缘一觉施与，<a id="a-Lt"></a>持是功德都代欢喜施与，<a id="a-Lu"></a>以作无上正真道。<a id="a-Lv"></a>持是想施与，<a id="a-Lw"></a>时悔谓之有用，<a id="a-Lx"></a>是故譬若杂毒饭。</p>
  <p id="aLy">“如是，<a id="a-Lz"></a>有德之人当作是觉知：<a id="a-M0"></a>过去、<a id="a-M1"></a>当来、<a id="a-M2"></a>现在佛，<a id="a-M3"></a>云何施与？<a id="a-M4"></a>何因成就出无上正真道？<a id="a-M5"></a>随如来教持是施与，<a id="a-M6"></a>知所作功德生时身相，<a id="a-M7"></a>经所得了知成时，<a id="a-M8"></a>我作是代欢喜，<a id="a-M9"></a>自致佛道无过也。<a id="a-MA"></a>终不离如来法，<a id="a-MB"></a>不杂毒也。<a id="a-MC"></a>当作是施与，<a id="a-MD"></a>如戒、<a id="a-ME"></a>如定、<a id="a-MF"></a>如慧、<a id="a-MG"></a>如解脱、<a id="a-MH"></a>如度知见慧所现身，<a id="a-MI"></a>无欲处，<a id="a-MJ"></a>无色处，<a id="a-MK"></a>无空处，<a id="a-ML"></a>亦无往古来今从中来者。<a id="a-MM"></a>譬若无所有，<a id="a-MN"></a>是所施与诸法亦无所有，<a id="a-MO"></a>是为成施，<a id="a-MP"></a>与中无毒也。<a id="a-MQ"></a>若作异施，<a id="a-MR"></a>为行反施。<a id="a-MS"></a>唯开士所施是法若佛，<a id="a-MT"></a>皆更知作是施自致作佛，<a id="a-MU"></a>今我施已作无上正真道。<a id="a-MV"></a>”</p>
  <p id="aMW">佛言：<a id="a-MX"></a>“善哉！<a id="a-MY"></a>善哉！<a id="a-MZ"></a>善业，<a id="a-Ma"></a>所作如佛。<a id="a-Mb"></a>又三千大国土人皆使念四等心，<a id="a-Mc"></a>不如上施其尊无盖也。<a id="a-Md"></a>复次，<a id="a-Me"></a>三千大国人皆作无上正真道，<a id="a-Mf"></a>使如恒沙佛刹人共供养之，<a id="a-Mg"></a>震越、<a id="a-Mh"></a>衣服、<a id="a-Mi"></a>饮食、<a id="a-Mj"></a>床卧、<a id="a-Mk"></a>病瘦、<a id="a-Ml"></a>医药，<a id="a-Mm"></a>事事具足如恒沙劫随恣所乐，<a id="a-Mn"></a>云何其福宁多不？<a id="a-Mo"></a>”</p>
  <p id="aMp">善业言：<a id="a-Mq"></a>“甚多，<a id="a-Mr"></a>天中天。<a id="a-Ms"></a>”</p>
  <p id="aMt">佛言：<a id="a-Mu"></a>“代喜功德福过其上。<a id="a-Mv"></a>”</p>
  <p id="aMw">善业言：<a id="a-Mx"></a>“功德如恒沙佛刹不能受也。<a id="a-My"></a>”</p>
  <p id="aMz">佛言：<a id="a-N0"></a>“善哉！<a id="a-N1"></a>善哉！<a id="a-N2"></a>持明度者是所施与，<a id="a-N3"></a>乃从本来，<a id="a-N4"></a>福出其上。<a id="a-N5"></a>”</p>
  <p id="aN6">尔时，<a id="a-N7"></a>四天王与二万天子以头面著佛足，<a id="a-N8"></a>却白佛言：<a id="a-N9"></a>“弘慈普施，<a id="a-NA"></a>明度德化，<a id="a-NB"></a>巍巍无盖，<a id="a-NC"></a>乃至于斯乎！<a id="a-ND"></a>何以故？<a id="a-NE"></a>学明度，<a id="a-NF"></a>开士大士所欢乐故。<a id="a-NG"></a>”</p>
  <p id="aNH">忉利天、<a id="a-NI"></a>盐天、<a id="a-NJ"></a>兜术天、<a id="a-NK"></a>不骄乐天、<a id="a-NL"></a>化应声天诸天子，<a id="a-NM"></a>各以宝树、<a id="a-NN"></a>名华、<a id="a-NO"></a>杂香以散佛上，<a id="a-NP"></a>缯盖幢幡，<a id="a-NQ"></a>天众伎乐，<a id="a-NR"></a>欢心贡佛而叹曰：<a id="a-NS"></a>“极大施与，<a id="a-NT"></a>天中天！<a id="a-NU"></a>大士权德乃作是施，<a id="a-NV"></a>学明度德大士所欢乐。<a id="a-NW"></a>”</p>
  <p id="aNX">梵天、<a id="a-NY"></a>梵众天、<a id="a-NZ"></a>梵辅天、<a id="a-Na"></a>大梵天、<a id="a-Nb"></a>水行天、<a id="a-Nc"></a>水微天、<a id="a-Nd"></a>无量水天、<a id="a-Ne"></a>水音天、<a id="a-Nf"></a>约净天、<a id="a-Ng"></a>遍净天、<a id="a-Nh"></a>净明天、<a id="a-Ni"></a>守妙天、<a id="a-Nj"></a>玄妙天、<a id="a-Nk"></a>福德天、<a id="a-Nl"></a>德纯天、<a id="a-Nm"></a>近际天、<a id="a-Nn"></a>快见天、<a id="a-No"></a>无结爱天诸天子，<a id="a-Np"></a>皆以头面著佛足作是言：<a id="a-Nq"></a>“开士学明，<a id="a-Nr"></a>三界希有！<a id="a-Ns"></a>”</p>
  <p id="aNt">佛告诸天子：<a id="a-Nu"></a>“置是三千大国土中人皆作无上正真道者，<a id="a-Nv"></a>更复异恒沙佛刹人都共供养，<a id="a-Nw"></a>是辈开士大士具随所喜复过是者，<a id="a-Nx"></a>不及代欢喜施与。<a id="a-Ny"></a>三世佛，<a id="a-Nz"></a>天中天，<a id="a-O0"></a>持戒身、<a id="a-O1"></a>定身、<a id="a-O2"></a>慧身、<a id="a-O3"></a>解脱身、<a id="a-O4"></a>度知见身，<a id="a-O5"></a>及诸弟子在中作功德者，<a id="a-O6"></a>都积累合会，<a id="a-O7"></a>虽尔代喜过上。<a id="a-O8"></a>”</p>
  <p id="aO9">善业问言：<a id="a-OA"></a>“从中何得？<a id="a-OB"></a>”</p>
  <p id="aOC">佛言：<a id="a-OD"></a>“求开士道有德人，<a id="a-OE"></a>当知往古来今法无取、<a id="a-OF"></a>无施、<a id="a-OG"></a>无想、<a id="a-OH"></a>无见，<a id="a-OI"></a>从是法中无所出生法、<a id="a-OJ"></a>无尽法，<a id="a-OK"></a>心无往来法，<a id="a-OL"></a>我作是代喜施，<a id="a-OM"></a>疾得无上正真道。</p>
  <p id="aON">“复次，<a id="a-OO"></a>于三世佛所作布施、<a id="a-OP"></a>持戒、<a id="a-OQ"></a>忍辱、<a id="a-OR"></a>精进、<a id="a-OS"></a>一心、<a id="a-OT"></a>明慧，<a id="a-OU"></a>代欢喜无所挂碍，<a id="a-OV"></a>法未来未成亦无所挂碍；<a id="a-OW"></a>十方无数佛刹现在者，<a id="a-OX"></a>诸法不著不缚不脱，<a id="a-OY"></a>以是法作无上正真道，<a id="a-OZ"></a>是代喜施无能过者，<a id="a-Oa"></a>无能坏之。<a id="a-Ob"></a>如恒沙佛刹开士寿劫亦然，<a id="a-Oc"></a>使彼人供养尔所开士大士，<a id="a-Od"></a>具足如彼多劫，<a id="a-Oe"></a>如戒、<a id="a-Of"></a>忍辱、<a id="a-Og"></a>精进、<a id="a-Oh"></a>弃定法，<a id="a-Oi"></a>乃作是布施，<a id="a-Oj"></a>代欢喜德尊出其上无量之计。<a id="a-Ok"></a>”</p>
 </body>
</html>