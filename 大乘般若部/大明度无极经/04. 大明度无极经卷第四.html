<!doctype html>
<html id="z3IBTCJBL" data-ver="1493">
 <head>
  <meta charset="utf-8">
  <meta author="支谦">
  <meta library="龙藏">
  <meta catalog="大乘般若部">
  <meta period="吴">
 </head>
 <body>
  <h1 id="a1">大明度无极经卷第四</h1>
  <h2 id="a2">分别品第十三</h2>
  <p id="a3">善业白佛言：<a id="a-4"></a>“云何阿阇浮开士学明度无极？<a id="a-5"></a>”</p>
  <p id="a6">佛言：<a id="a-7"></a>“当与善友从事，<a id="a-8"></a>以善意随明度教。<a id="a-9"></a>”</p>
  <p id="aA">“何等为随教所？<a id="a-B"></a>”</p>
  <p id="aC">“布施、<a id="a-D"></a>持戒、<a id="a-E"></a>忍辱、<a id="a-F"></a>精进、<a id="a-G"></a>禅定、<a id="a-H"></a>智慧，<a id="a-I"></a>当施与作无上正真道，<a id="a-J"></a>莫著五阴。<a id="a-K"></a>何以故？<a id="a-L"></a>明度一切智无所著，<a id="a-M"></a>莫得乐于应仪、<a id="a-N"></a>缘一觉道。<a id="a-O"></a>如是，<a id="a-P"></a>善业，<a id="a-Q"></a>阿阇浮开士稍入明度中。<a id="a-R"></a>”</p>
  <p id="aS">善业言：<a id="a-T"></a>“开士慊苦，<a id="a-U"></a>天中天，<a id="a-V"></a>欲索无上正真道者？<a id="a-W"></a>”</p>
  <p id="aX">佛言：<a id="a-Y"></a>“如是慊苦安静于世，<a id="a-Z"></a>为十方护，<a id="a-a"></a>为自归，<a id="a-b"></a>为舍，<a id="a-c"></a>为度，<a id="a-d"></a>为台，<a id="a-e"></a>为导。<a id="a-f"></a>何等为护？<a id="a-g"></a>生死勤苦悉护教度脱，<a id="a-h"></a>是为护。<a id="a-i"></a>生老病死悉度之，<a id="a-j"></a>是为自归。<a id="a-k"></a>得无上正真道最正觉，<a id="a-l"></a>得如来为说经，<a id="a-m"></a>无所著，<a id="a-n"></a>是为舍。<a id="a-o"></a>”</p>
  <p id="ap">又问：<a id="a-q"></a>“何等为无所著？<a id="a-r"></a>”</p>
  <p id="as">佛言：<a id="a-t"></a>“五阴不著不缚，<a id="a-u"></a>是五阴无所从生，<a id="a-v"></a>无所从灭，<a id="a-w"></a>是为开士得佛时为世间舍。<a id="a-x"></a>何等开士得无上正真道最正觉为世间度？<a id="a-y"></a>度五阴非五阴，<a id="a-z"></a>五阴为度，<a id="a-10"></a>度为诸法。<a id="a-11"></a>”</p>
  <p id="a12">善业言：<a id="a-13"></a>“如佛说，<a id="a-14"></a>度为诸法诸法得最正觉。<a id="a-15"></a>何以故？<a id="a-16"></a>无所著故。<a id="a-17"></a>”</p>
  <p id="a18">佛言：<a id="a-19"></a>“如是无所著，<a id="a-1A"></a>开士慊苦，<a id="a-1B"></a>念法不懈，<a id="a-1C"></a>得无上正真道最正觉因说经，<a id="a-1D"></a>如是为度世间。<a id="a-1E"></a>何等为世间台？<a id="a-1F"></a>譬如水中台，<a id="a-1G"></a>其水两辟行，<a id="a-1H"></a>如是五阴过去、<a id="a-1I"></a>当来、<a id="a-1J"></a>今现在断，<a id="a-1K"></a>五阴断者，<a id="a-1L"></a>诸法学亦断，<a id="a-1M"></a>诸法断者是为定，<a id="a-1N"></a>为甘露、<a id="a-1O"></a>为泥洹，<a id="a-1P"></a>开士念法，<a id="a-1Q"></a>如是便为说法，<a id="a-1R"></a>如是得无上正真道时为世间台。<a id="a-1S"></a>何等为导？<a id="a-1T"></a>如是具得如上说，<a id="a-1U"></a>五阴诸法空，<a id="a-1V"></a>无来源、<a id="a-1W"></a>无去迹如虚空，<a id="a-1X"></a>无异无想，<a id="a-1Y"></a>无处无识，<a id="a-1Z"></a>无所从生，<a id="a-1a"></a>如梦如幻，<a id="a-1b"></a>无边无异。<a id="a-1c"></a>”</p>
  <p id="a1d">善业白佛言：<a id="a-1e"></a>“甚深，<a id="a-1f"></a>天中天！<a id="a-1g"></a>谁当了是者？<a id="a-1h"></a>”</p>
  <p id="a1i">佛言：<a id="a-1j"></a>“求佛以来久远乃信之耳，<a id="a-1k"></a>过去佛时于彼所作功德，<a id="a-1l"></a>如是人者乃明之矣。<a id="a-1m"></a>”</p>
  <p id="a1n">又问：<a id="a-1o"></a>“何谓求佛已来久远？<a id="a-1p"></a>”</p>
  <p id="a1q">佛言：<a id="a-1r"></a>“去离于五阴已来不复有之，<a id="a-1s"></a>乃明是深法，<a id="a-1t"></a>如是开士为导无量人。<a id="a-1u"></a>”</p>
  <p id="a1v">善业言：<a id="a-1w"></a>“是为人中之导。<a id="a-1x"></a>”</p>
  <p id="a1y">佛言：<a id="a-1z"></a>“然。<a id="a-20"></a>开士得如上所行，<a id="a-21"></a>为无量人之导。<a id="a-22"></a>是为大盟誓，<a id="a-23"></a>为无量之人誓。<a id="a-24"></a>不缚于五阴，<a id="a-25"></a>不终于应仪、<a id="a-26"></a>缘一觉者，<a id="a-27"></a>不于一切智，<a id="a-28"></a>不缚于诸法，<a id="a-29"></a>是故为盟誓。<a id="a-2A"></a>”</p>
  <p id="a2B">善业言：<a id="a-2C"></a>“开士求深明度，<a id="a-2D"></a>不爱三处，<a id="a-2E"></a>应仪、<a id="a-2F"></a>缘一觉至佛。<a id="a-2G"></a>甚深，<a id="a-2H"></a>天中天，<a id="a-2I"></a>不有守者，<a id="a-2J"></a>不无守者！<a id="a-2K"></a>从明度中，<a id="a-2L"></a>为无所出法，<a id="a-2M"></a>为定守，<a id="a-2N"></a>为不守诸法，<a id="a-2O"></a>为守无所有，<a id="a-2P"></a>为守无极，<a id="a-2Q"></a>为守无所著。<a id="a-2R"></a>”</p>
  <p id="a2S">佛言：<a id="a-2T"></a>“如是在明度中者，<a id="a-2U"></a>当如是不退转。<a id="a-2V"></a>开士于明度中无所适著，<a id="a-2W"></a>终不随凡夫语，<a id="a-2X"></a>不信余道，<a id="a-2Y"></a>不恐不畏，<a id="a-2Z"></a>不懈怠。<a id="a-2a"></a>当作是知。<a id="a-2b"></a>其人于过去佛已受斯明度也。<a id="a-2c"></a>”</p>
  <p id="a2d">复白佛言：<a id="a-2e"></a>“开士不恐不畏，<a id="a-2f"></a>不懈怠，<a id="a-2g"></a>何缘当念明度中观视？<a id="a-2h"></a>”</p>
  <p id="a2i">佛言：<a id="a-2j"></a>“心向一切智是为观。<a id="a-2k"></a>”</p>
  <p id="a2l">“何谓心向一切智？<a id="a-2m"></a>”</p>
  <p id="a2n">佛言：<a id="a-2o"></a>“心向如空，<a id="a-2p"></a>是为观视。<a id="a-2q"></a>不视不可计，<a id="a-2r"></a>一切智如不可计。<a id="a-2s"></a>是为非五阴，<a id="a-2t"></a>不入，<a id="a-2u"></a>不得，<a id="a-2v"></a>不知，<a id="a-2w"></a>不有知，<a id="a-2x"></a>不无知，<a id="a-2y"></a>无所生，<a id="a-2z"></a>无所败，<a id="a-30"></a>无作者，<a id="a-31"></a>无来源，<a id="a-32"></a>无去迹，<a id="a-33"></a>无所见，<a id="a-34"></a>无所在，<a id="a-35"></a>如是不可限虚空，<a id="a-36"></a>不可计一切智亦然。<a id="a-37"></a>无作佛，<a id="a-38"></a>无得佛者，<a id="a-39"></a>无从五阴中得佛者，<a id="a-3A"></a>亦不从六度得佛。<a id="a-3B"></a>”</p>
  <p id="a3C">爱欲天子、<a id="a-3D"></a>梵天子白佛言：<a id="a-3E"></a>“甚深，<a id="a-3F"></a>天中天，<a id="a-3G"></a>难晓难知！<a id="a-3H"></a>”</p>
  <p id="a3I">佛语诸天子：<a id="a-3J"></a>“如是，<a id="a-3K"></a>如来视如是安隐甚深，<a id="a-3L"></a>是知悉知不退转无上最正觉亦无最正觉。<a id="a-3M"></a>”</p>
  <p id="a3N">诸天子白佛言：<a id="a-3O"></a>“希有信是经者！<a id="a-3P"></a>愍念世间故说之，<a id="a-3Q"></a>世人所欲皆著。<a id="a-3R"></a>”</p>
  <p id="a3S">佛言：<a id="a-3T"></a>“如是。<a id="a-3U"></a>”</p>
  <p data-pb></p>
  <h2 id="a3V">本无品第十四</h2>
  <p id="a3W">善业白佛言：<a id="a-3X"></a>“诸法随次无所著，<a id="a-3Y"></a>无想如虚空，<a id="a-3Z"></a>是经无所从生，<a id="a-3a"></a>诸法索之无所得。<a id="a-3b"></a>”</p>
  <p id="a3c">爱欲天子、<a id="a-3d"></a>梵天子言：<a id="a-3e"></a>“善业所为如如来教，<a id="a-3f"></a>但说虚空慧。<a id="a-3g"></a>”</p>
  <p id="a3h">善业言：<a id="a-3i"></a>“如来是随如来教。<a id="a-3j"></a>何谓随教？<a id="a-3k"></a>如法无所从生为随教，<a id="a-3l"></a>是为本无，<a id="a-3m"></a>无来源亦无去迹，<a id="a-3n"></a>诸法本无。<a id="a-3o"></a>如来亦本无无异，<a id="a-3p"></a>随本无是为随如来本无，<a id="a-3q"></a>如来本无立为随如来教，<a id="a-3r"></a>与诸法不异无异。<a id="a-3s"></a>本无，<a id="a-3t"></a>无作者，<a id="a-3u"></a>一切皆本无，<a id="a-3v"></a>亦复无本无等无异，<a id="a-3w"></a>于真法中本无，<a id="a-3x"></a>诸法本无，<a id="a-3y"></a>无过去、<a id="a-3z"></a>当来、<a id="a-40"></a>今现在，<a id="a-41"></a>如来亦尔，<a id="a-42"></a>是为真本无。<a id="a-43"></a>开士得本无如来名，<a id="a-44"></a>地为六震，<a id="a-45"></a>是为如来说本无，<a id="a-46"></a>是为弟子善业随如来教。<a id="a-47"></a>复次，<a id="a-48"></a>五阴、<a id="a-49"></a>沟港、<a id="a-4A"></a>频来、<a id="a-4B"></a>不还、<a id="a-4C"></a>应仪、<a id="a-4D"></a>缘一觉不受，<a id="a-4E"></a>是为随教。<a id="a-4F"></a>”</p>
  <p id="a4G">鹙鹭子白佛言：<a id="a-4H"></a>“本无甚深，<a id="a-4I"></a>天中天！<a id="a-4J"></a>”</p>
  <p id="a4K">当说本无时，<a id="a-4L"></a>二百比丘得应仪，<a id="a-4M"></a>五百比丘尼得沟港道，<a id="a-4N"></a>五百诸天人民皆得无所从生法乐于中立，<a id="a-4O"></a>六十开士新学得应仪道。</p>
  <p id="a4P">佛语鹙鹭子：<a id="a-4Q"></a>“是六十人过世时，<a id="a-4R"></a>各供养五百佛，<a id="a-4S"></a>皆布施、<a id="a-4T"></a>持戒、<a id="a-4U"></a>忍辱、<a id="a-4V"></a>精进、<a id="a-4W"></a>禅定不知定，<a id="a-4X"></a>虽空不得明度变谋明慧之护，<a id="a-4Y"></a>今皆堕应仪道中。<a id="a-4Z"></a>开士有道德，<a id="a-4a"></a>空、<a id="a-4b"></a>无色、<a id="a-4c"></a>无愿，<a id="a-4d"></a>不得明度变谋明慧，<a id="a-4e"></a>便中堕彼两道。<a id="a-4f"></a>譬有大鸟，<a id="a-4g"></a>其身二万里，<a id="a-4h"></a>无翅从天上自投中，<a id="a-4i"></a>欲还宁能不？<a id="a-4j"></a>”</p>
  <p id="a4k">对曰：<a id="a-4l"></a>“不能。<a id="a-4m"></a>”</p>
  <p id="a4n">“至地欲令身不痛，<a id="a-4o"></a>宁能不痛乎？<a id="a-4p"></a>”</p>
  <p id="a4q">对曰：<a id="a-4r"></a>“不能，<a id="a-4s"></a>或闷或死。<a id="a-4t"></a>”</p>
  <p id="a4u">“何以故？<a id="a-4v"></a>其身大而无翅。<a id="a-4w"></a>正使开士如恒沙劫，<a id="a-4x"></a>作布施、<a id="a-4y"></a>持戒、<a id="a-4z"></a>忍辱、<a id="a-50"></a>精进，<a id="a-51"></a>求色定不入空，<a id="a-52"></a>不入明度，<a id="a-53"></a>不得变谋明慧，<a id="a-54"></a>心大起索佛道，<a id="a-55"></a>一切欲作佛，<a id="a-56"></a>便中道得应仪、<a id="a-57"></a>缘一觉。<a id="a-58"></a>若于佛所具如上行，<a id="a-59"></a>又闻佛一切智者，<a id="a-5A"></a>念求如色，<a id="a-5B"></a>是为不持如来戒定慧，<a id="a-5C"></a>不知一切智，<a id="a-5D"></a>但闻声心想如闻耳，<a id="a-5E"></a>便从是作无上平等最正觉会不能得。<a id="a-5F"></a>心想如闻耳，<a id="a-5G"></a>便从见作无上平等最正觉会不能得，<a id="a-5H"></a>便中道堕彼。<a id="a-5I"></a>何以故？<a id="a-5J"></a>不得深法故。<a id="a-5K"></a>”</p>
  <p id="a5L">鹙鹭子白佛言：<a id="a-5M"></a>“如佛所说，<a id="a-5N"></a>念中慧开士离深法，<a id="a-5O"></a>便得应仪、<a id="a-5P"></a>缘一觉。<a id="a-5Q"></a>若真欲得无上正真道最正觉者，<a id="a-5R"></a>当学明度变谋明慧。<a id="a-5S"></a>”</p>
  <p id="a5T">爱欲天子、<a id="a-5U"></a>梵天子白佛言：<a id="a-5V"></a>“难晓明度无上正真道！<a id="a-5W"></a>”</p>
  <p id="a5X">善业言：<a id="a-5Y"></a>“难了，<a id="a-5Z"></a>天中天！<a id="a-5a"></a>如我念是慧者，<a id="a-5b"></a>无上正真道易得耳。<a id="a-5c"></a>何以故？<a id="a-5d"></a>无有当何从得佛。<a id="a-5e"></a>何以故？<a id="a-5f"></a>诸法皆空，<a id="a-5g"></a>索法不可得。<a id="a-5h"></a>当作佛者，<a id="a-5i"></a>索法无所得，<a id="a-5j"></a>是求佛易得耳。<a id="a-5k"></a>”</p>
  <p id="a5l">鹙鹭子言：<a id="a-5m"></a>“如所说者难得。<a id="a-5n"></a>何以故？<a id="a-5o"></a>空不念当作佛，<a id="a-5p"></a>是法如虚空。<a id="a-5q"></a>设易得者，<a id="a-5r"></a>何以恒沙开士皆逮？<a id="a-5s"></a>”</p>
  <p id="a5t">报言：<a id="a-5u"></a>“云何用五阴逮乎？<a id="a-5v"></a>”</p>
  <p id="a5w">曰：<a id="a-5x"></a>“不也。<a id="a-5y"></a>”</p>
  <p id="a5z">“离五阴逮乎？<a id="a-60"></a>”</p>
  <p id="a61">曰：<a id="a-62"></a>“不也。<a id="a-63"></a>”</p>
  <p id="a64">“云何？<a id="a-65"></a>”</p>
  <p id="a66">鹙鹭子曰：<a id="a-67"></a>“五阴本无，<a id="a-68"></a>宁逮乎？<a id="a-69"></a>”</p>
  <p id="a6A">曰：<a id="a-6B"></a>“不也。<a id="a-6C"></a>”</p>
  <p id="a6D">“离之有法逮者不？<a id="a-6E"></a>”</p>
  <p id="a6F">曰：<a id="a-6G"></a>“不也。<a id="a-6H"></a>”</p>
  <p id="a6I">“云何是本无使逮不？<a id="a-6J"></a>”</p>
  <p id="a6K">曰：<a id="a-6L"></a>“不也。<a id="a-6M"></a>”</p>
  <p id="a6N">“离之有法使逮不？<a id="a-6O"></a>”</p>
  <p id="a6P">曰：<a id="a-6Q"></a>“不也。<a id="a-6R"></a>是法不得，<a id="a-6S"></a>何所法使逮者？<a id="a-6T"></a>”</p>
  <p id="a6U">鹙鹭子曰：<a id="a-6V"></a>“如子所说，<a id="a-6W"></a>大士、<a id="a-6X"></a>善逝都无逮者。<a id="a-6Y"></a>佛说三有德之人求应仪、<a id="a-6Z"></a>缘一觉至佛道，<a id="a-6a"></a>于三不计三，<a id="a-6b"></a>为求一道，<a id="a-6c"></a>如善业所说。<a id="a-6d"></a>”</p>
  <p id="a6e">满祝子语鹙鹭子：<a id="a-6f"></a>“善业说一道当问。<a id="a-6g"></a>”</p>
  <p id="a6h">鹙鹭子言：<a id="a-6i"></a>“说一道我用是故问。<a id="a-6j"></a>”</p>
  <p id="a6k">答曰：<a id="a-6l"></a>“云何于本无中见三道耶？<a id="a-6m"></a>”</p>
  <p id="a6n">曰：<a id="a-6o"></a>“不见也。<a id="a-6p"></a>何以故？<a id="a-6q"></a>从本无中不可得三事。<a id="a-6r"></a>”</p>
  <p id="a6s">善业言：<a id="a-6t"></a>“本无一事得乎？<a id="a-6u"></a>”</p>
  <p id="a6v">曰：<a id="a-6w"></a>“不也。<a id="a-6x"></a>”</p>
  <p id="a6y">“于本无中得一道乎？<a id="a-6z"></a>”</p>
  <p id="a70">曰：<a id="a-71"></a>“不也。<a id="a-72"></a>”</p>
  <p id="a73">善业言：<a id="a-74"></a>“设是谛不可得者，<a id="a-75"></a>何故复说应仪、<a id="a-76"></a>缘一觉、<a id="a-77"></a>佛？<a id="a-78"></a>如所说道，<a id="a-79"></a>本无无异，<a id="a-7A"></a>闻本无心不懈怠，<a id="a-7B"></a>是必得最正觉。<a id="a-7C"></a>”</p>
  <p id="a7D">佛言：<a id="a-7E"></a>“如尔无异，<a id="a-7F"></a>持佛威神，<a id="a-7G"></a>使若说本无等无异。<a id="a-7H"></a>”</p>
  <p id="a7I">鹙鹭子问：<a id="a-7J"></a>“何等为觉？<a id="a-7K"></a>”</p>
  <p id="a7L">佛言：<a id="a-7M"></a>“无上正真道即是也。<a id="a-7N"></a>”</p>
  <p id="a7O">善业问佛：<a id="a-7P"></a>“何等为成就于开士？<a id="a-7Q"></a>”</p>
  <p id="a7R">佛言：<a id="a-7S"></a>“一切人皆等视，<a id="a-7T"></a>慈心加哀不得瞋恚，<a id="a-7U"></a>作是语当作是学。<a id="a-7V"></a>”</p>
  <p data-pb></p>
  <h2 id="a7W">不退转品第十五</h2>
  <p id="a7X">善业问佛：<a id="a-7Y"></a>“不退转开士大士，<a id="a-7Z"></a>当何以比观其行相如是？<a id="a-7a"></a>”</p>
  <p id="a7b">佛言：<a id="a-7c"></a>“如逮得禅者不动不摇，<a id="a-7d"></a>如应仪地，<a id="a-7e"></a>如缘一觉地，<a id="a-7f"></a>如佛地，<a id="a-7g"></a>如本无终不动；<a id="a-7h"></a>佛说本无，<a id="a-7i"></a>闻者不言非，<a id="a-7j"></a>虚空本无，<a id="a-7k"></a>本无是所有无，<a id="a-7l"></a>无本如本亦不言非如；<a id="a-7m"></a>闻已，<a id="a-7n"></a>若转于余处闻终不疑，<a id="a-7o"></a>不言是非如本无立；<a id="a-7p"></a>其所言诚而重，<a id="a-7q"></a>不说不轨，<a id="a-7r"></a>凡夫逆道之作不观视，<a id="a-7s"></a>用是比相行具足，<a id="a-7t"></a>知是不退转大士。</p>
  <p id="a7u">“复次，<a id="a-7v"></a>不形相沙门、<a id="a-7w"></a>梵志面貌，<a id="a-7x"></a>是别之谛知谛见，<a id="a-7y"></a>终不祠拜华香施天，<a id="a-7z"></a>亦不教他人，<a id="a-80"></a>为用是比相行具足，<a id="a-81"></a>知之不生恶处，<a id="a-82"></a>不作妇人身，<a id="a-83"></a>用是比相行具足知。</p>
  <p id="a84">“又不退转大士持戒，<a id="a-85"></a>身自不杀，<a id="a-86"></a>教人不杀；<a id="a-87"></a>身自不盗，<a id="a-88"></a>教人不盗；<a id="a-89"></a>身自不淫，<a id="a-8A"></a>教人不淫；<a id="a-8B"></a>身自不两舌、<a id="a-8C"></a>恶口、<a id="a-8D"></a>妄言、<a id="a-8E"></a>绮语、<a id="a-8F"></a>嫉妒、<a id="a-8G"></a>恚痴，<a id="a-8H"></a>是十戒皆自持，<a id="a-8I"></a>复教彼守行，<a id="a-8J"></a>梦中自护十戒，<a id="a-8K"></a>面见如是，<a id="a-8L"></a>用是比相行具足知。</p>
  <p id="a8M">“又学诸法，<a id="a-8N"></a>用是心学是法，<a id="a-8O"></a>令群生安隐为说经，<a id="a-8P"></a>持是经授令分德，<a id="a-8Q"></a>愿群生令得斯净定以明自立，<a id="a-8R"></a>用是比相行具足知。</p>
  <p id="a8S">“又大士深法说时终不疑，<a id="a-8T"></a>不言不信亦不恐怖，<a id="a-8U"></a>所信软美，<a id="a-8V"></a>少睡卧，<a id="a-8W"></a>行步出入不乱心，<a id="a-8X"></a>徐行安谛择地而行，<a id="a-8Y"></a>被服衣中常清净，<a id="a-8Z"></a>无蚤虱尘垢亦无忧，<a id="a-8a"></a>身中无八十种虫。<a id="a-8b"></a>所以然者？<a id="a-8c"></a>开士大士六度功德过于贤圣，<a id="a-8d"></a>稍欲成满，<a id="a-8e"></a>身心净洁，<a id="a-8f"></a>悉受高志。<a id="a-8g"></a>”</p>
  <p id="a8h">善业白佛言：<a id="a-8i"></a>“云何，<a id="a-8j"></a>天中天，<a id="a-8k"></a>开士大士心洁净？<a id="a-8l"></a>”</p>
  <p id="a8m">佛言：<a id="a-8n"></a>“所作功德转增稍上，<a id="a-8o"></a>心无所碍，<a id="a-8p"></a>功德悉逮，<a id="a-8q"></a>是心净洁过应仪、<a id="a-8r"></a>缘一觉上，<a id="a-8s"></a>用是比相行具足知。</p>
  <p id="a8t">“又有来供遗者不起喜，<a id="a-8u"></a>一切无悭，<a id="a-8v"></a>于深经说未常有厌，<a id="a-8w"></a>深入智中；<a id="a-8x"></a>若余处欲闻经者，<a id="a-8y"></a>持是明度为说之；<a id="a-8z"></a>其有余道所不正者，<a id="a-90"></a>持明度为正之；<a id="a-91"></a>经中所出法悉持，<a id="a-92"></a>无常之事以语之，<a id="a-93"></a>诸世间经书所不能解者，<a id="a-94"></a>持是明度为解之，<a id="a-95"></a>用是相行具足。</p>
  <p id="a96">“是故弊邪稍稍来到其所，<a id="a-97"></a>便于边化作八大地狱，<a id="a-98"></a>中有诸开士，<a id="a-99"></a>便指言：<a id="a-9A"></a>‘斯人皆从前佛受决为不退不转，<a id="a-9B"></a>今皆堕地狱中。<a id="a-9C"></a>佛为授若地狱耳。<a id="a-9D"></a>若当疾悔之，<a id="a-9E"></a>言我非不退转。<a id="a-9F"></a>设若言尔者，<a id="a-9G"></a>不复入地狱中，<a id="a-9H"></a>当生天上。<a id="a-9I"></a>’”</p>
  <p id="a9J">佛言：<a id="a-9K"></a>“设是心不动者，<a id="a-9L"></a>知是不退转，<a id="a-9M"></a>用是相行具足知。</p>
  <p id="a9N">“邪复化作师被服，<a id="a-9O"></a>往至其所：<a id="a-9P"></a>‘若前从我闻所受，<a id="a-9Q"></a>悉弃之皆不可用。<a id="a-9R"></a>若疾悔之随我言者，<a id="a-9S"></a>我日来问讯，<a id="a-9T"></a>不用我言终不复来。<a id="a-9U"></a>莫复说此事，<a id="a-9V"></a>我不欲闻，<a id="a-9W"></a>前说皆外事耳，<a id="a-9X"></a>更受我言是佛所说也。<a id="a-9Y"></a>’”</p>
  <p id="a9Z">佛言：<a id="a-9a"></a>“闻是设令动转者，<a id="a-9b"></a>当知其人不从过去佛受决，<a id="a-9c"></a>未升大士举中在不退转地。</p>
  <p id="a9d">“设令不动转，<a id="a-9e"></a>念是经虚空所致，<a id="a-9f"></a>作是思惟不信邪言。<a id="a-9g"></a>譬如比丘得应仪不受邪言，<a id="a-9h"></a>眼见经证，<a id="a-9i"></a>是为空所致终不可动。<a id="a-9j"></a>如应仪、<a id="a-9k"></a>缘一觉所念法终不复还，<a id="a-9l"></a>是大士向佛亦然矣，<a id="a-9m"></a>正在不退转地立，<a id="a-9n"></a>是为极度，<a id="a-9o"></a>用是相行具足知。</p>
  <p id="a9p">“弊邪复往到其所，<a id="a-9q"></a>更作异人言：<a id="a-9r"></a>‘若所求者为求苦耳，<a id="a-9s"></a>非求佛法也。<a id="a-9t"></a>若负斯难用之为求，<a id="a-9u"></a>若在恶道历世弥久，<a id="a-9v"></a>适得为人不尝思惟自患厌耶？<a id="a-9w"></a>当于何所更索是躯？<a id="a-9x"></a>如何不早取应仪，<a id="a-9y"></a>用佛为求乎？<a id="a-9z"></a>’”</p>
  <p id="aA0">佛言：<a id="a-A1"></a>“设不转者，<a id="a-A2"></a>邪复舍去，<a id="a-A3"></a>更作方便化作若干开士在其边立，<a id="a-A4"></a>复往指言：<a id="a-A5"></a>‘若见是开士，<a id="a-A6"></a>皆供养如恒沙佛衣食、<a id="a-A7"></a>卧具、<a id="a-A8"></a>医药，<a id="a-A9"></a>具足受法问慧，<a id="a-AA"></a>当所行所求悉学，<a id="a-AB"></a>如法住，<a id="a-AC"></a>如法求，<a id="a-AD"></a>皆入中作斯学行，<a id="a-AE"></a>尚不得佛，<a id="a-AF"></a>汝缘得乎？<a id="a-AG"></a>’”</p>
  <p id="aAH">佛言：<a id="a-AI"></a>“设是不动者，<a id="a-AJ"></a>邪去不远化作比丘辈言：<a id="a-AK"></a>‘是应仪过世时，<a id="a-AL"></a>皆求开士道，<a id="a-AM"></a>取应仪已，<a id="a-AN"></a>若何从得佛？<a id="a-AO"></a>’”</p>
  <p id="aAP">佛言：<a id="a-AQ"></a>“用是故，<a id="a-AR"></a>开士大士作是行，<a id="a-AS"></a>从他处闻，<a id="a-AT"></a>心不转不异，<a id="a-AU"></a>于是中复觉知邪为。</p>
  <p id="aAV">“佛所语无异，<a id="a-AW"></a>求大明植志，<a id="a-AX"></a>若兹者设不得佛，<a id="a-AY"></a>佛语为谬。<a id="a-AZ"></a>佛语不欺，<a id="a-Aa"></a>当作是学，<a id="a-Ab"></a>当作是求，<a id="a-Ac"></a>谛护是教，<a id="a-Ad"></a>心不动转，<a id="a-Ae"></a>从中觉邪，<a id="a-Af"></a>用是相行具足知是不退转矣。</p>
  <p id="aAg">“又邪娆言：<a id="a-Ah"></a>‘佛如虚空，<a id="a-Ai"></a>是经行无边不可得极。<a id="a-Aj"></a>何以故？<a id="a-Ak"></a>是经义可知，<a id="a-Al"></a>观其所趣皆虚空矣。<a id="a-Am"></a>为中勤苦，<a id="a-An"></a>不当觉知邪事，<a id="a-Ao"></a>邪作是经耳，<a id="a-Ap"></a>云何欲得佛？<a id="a-Aq"></a>是非佛所说。<a id="a-Ar"></a>’”</p>
  <p id="aAs">佛言：<a id="a-At"></a>“夫贤士女视明虑长，<a id="a-Au"></a>谛议自议，<a id="a-Av"></a>妖邪多巧以逆为顺，<a id="a-Aw"></a>怪来不倾牢如须弥，<a id="a-Ax"></a>用是相行具足知是不退转也。</p>
  <p id="aAy">“作一禅、<a id="a-Az"></a>二禅、<a id="a-B0"></a>三禅、<a id="a-B1"></a>四禅，<a id="a-B2"></a>是定随是四禅，<a id="a-B3"></a>不録禅是所禅，<a id="a-B4"></a>作是定用入欲中故，<a id="a-B5"></a>不退转开士大士不随定教，<a id="a-B6"></a>净过定上，<a id="a-B7"></a>用是相行具足知。</p>
  <p id="aB8">“又有共称其名德者不以喜，<a id="a-B9"></a>心不动乱，<a id="a-BA"></a>常正心。<a id="a-BB"></a>设在家不有重淫，<a id="a-BC"></a>若时有欲，<a id="a-BD"></a>如过大空泽中饮食时，<a id="a-BE"></a>恐怖畏盗贼欲疾去，<a id="a-BF"></a>自念：<a id="a-BG"></a>‘我何时当出是空泽中？<a id="a-BH"></a>’念：<a id="a-BI"></a>‘妇人恶露不净，<a id="a-BJ"></a>非我净法。<a id="a-BK"></a>’当作是念。<a id="a-BL"></a>何以故？<a id="a-BM"></a>念使十方人安隐故。<a id="a-BN"></a>”</p>
  <p id="aBO">佛言：<a id="a-BP"></a>“如是其福具足，<a id="a-BQ"></a>得明度威神力，<a id="a-BR"></a>使作是念，<a id="a-BS"></a>用是相行具足知。</p>
  <p id="aBT">“又和夷洹翼从防卫，<a id="a-BU"></a>余鬼神不敢附，<a id="a-BV"></a>不失心志，<a id="a-BW"></a>不妄起心；<a id="a-BX"></a>身无疮厉，<a id="a-BY"></a>六情雅具，<a id="a-BZ"></a>圣雄而不自显；<a id="a-Ba"></a>不诱他妇女，<a id="a-Bb"></a>若符咒药不行之，<a id="a-Bc"></a>亦不教人淫泆秽行；<a id="a-Bd"></a>不以歷口，<a id="a-Be"></a>非法恶念无由生哉，<a id="a-Bf"></a>用是相行具足知。</p>
  <p id="aBg">“复次，<a id="a-Bh"></a>善业，<a id="a-Bi"></a>将以何行名为不退转？<a id="a-Bj"></a>不退转者，<a id="a-Bk"></a>不与无道主、<a id="a-Bl"></a>佞嬖臣、<a id="a-Bm"></a>贼盗偷冦军谋残生，<a id="a-Bn"></a>非法士女、<a id="a-Bo"></a>蛊道淫劮、<a id="a-Bp"></a>钱谷屠酒祀、<a id="a-Bq"></a>缯彩香熏、<a id="a-Br"></a>倡优调戏、<a id="a-Bs"></a>入海投难求荣采利，<a id="a-Bt"></a>如斯之徒终始不友。<a id="a-Bu"></a>开士从事不离一切智，<a id="a-Bv"></a>常誉贤者以为谈首，<a id="a-Bw"></a>远愚近圣尊戴三宝。<a id="a-Bx"></a>尔故誓曰，<a id="a-By"></a>不退转开士常愿生异方佛刹，<a id="a-Bz"></a>愿高誓重必获往生，<a id="a-C0"></a>用是故，<a id="a-C1"></a>常见佛得供养。<a id="a-C2"></a>如是愿从欲处、<a id="a-C3"></a>色处、<a id="a-C4"></a>空处，<a id="a-C5"></a>从彼来生中国于开士家、<a id="a-C6"></a>大明卿、<a id="a-C7"></a>八正，<a id="a-C8"></a>谈于义典，<a id="a-C9"></a>逆事不豫，<a id="a-CA"></a>远边地无佛处，<a id="a-CB"></a>性净真不犯法，<a id="a-CC"></a>如是相行具足知为不退转。</p>
  <p id="aCD">“不退转开士不言，<a id="a-CE"></a>我是不疑我非不中疑。<a id="a-CF"></a>譬如得沟港道于其地终不疑，<a id="a-CG"></a>邪事适起即觉知，<a id="a-CH"></a>宁殒命而不徊心。<a id="a-CI"></a>自于其地终不疑不懈，<a id="a-CJ"></a>无应仪、<a id="a-CK"></a>缘一觉心，<a id="a-CL"></a>心不念佛难得，<a id="a-CM"></a>安住其地，<a id="a-CN"></a>心大表远，<a id="a-CO"></a>勇而无胜。<a id="a-CP"></a>何以故？<a id="a-CQ"></a>如是住无能过者。<a id="a-CR"></a>用是故，<a id="a-CS"></a>邪愁毒便化作佛身，<a id="a-CT"></a>往谓之曰：<a id="a-CU"></a>‘若于是可取应仪证，<a id="a-CV"></a>若未受无上正真道最正觉决。<a id="a-CW"></a>何以故？<a id="a-CX"></a>若不得是相行，<a id="a-CY"></a>何因得乎？<a id="a-CZ"></a>’知非佛也，<a id="a-Ca"></a>是邪耳，<a id="a-Cb"></a>如佛所说思惟视之，<a id="a-Cc"></a>是邪所为欲使我转。<a id="a-Cd"></a>”</p>
  <p id="aCe">佛言：<a id="a-Cf"></a>“设不动者，<a id="a-Cg"></a>知已于过去佛受无上正真道最正觉决。</p>
  <p id="aCh">“其悉知法行忠正者，<a id="a-Ci"></a>代不惜身命一切法，<a id="a-Cj"></a>悉受往古来今诸佛明法，<a id="a-Ck"></a>悉护持之。<a id="a-Cl"></a>用是故，<a id="a-Cm"></a>不惜身命，<a id="a-Cn"></a>未常懈无厌时，<a id="a-Co"></a>如来及诸弟子说经时不疑言非。<a id="a-Cp"></a>何以故？<a id="a-Cq"></a>逮得无所从生法乐，<a id="a-Cr"></a>于中立持是功德，<a id="a-Cs"></a>悉具足知是不退转开士大士。<a id="a-Ct"></a>”</p>
  <p data-pb></p>
  <h2 id="aCu">恒竭清信女品第十六</h2>
  <p id="aCv">善业白佛言：<a id="a-Cw"></a>“不退转开士从大功德起，<a id="a-Cx"></a>当为说明度令入深法。<a id="a-Cy"></a>”</p>
  <p id="aCz">佛言：<a id="a-D0"></a>“善哉！<a id="a-D1"></a>善哉！<a id="a-D2"></a>若内开士使入深法，<a id="a-D3"></a>何等为深空？<a id="a-D4"></a>为深无想、<a id="a-D5"></a>无愿、<a id="a-D6"></a>无识、<a id="a-D7"></a>无生灭，<a id="a-D8"></a>泥洹是为限。<a id="a-D9"></a>”</p>
  <p id="aDA">又白佛言：<a id="a-DB"></a>“泥洹是限，<a id="a-DC"></a>非是诸法。<a id="a-DD"></a>”</p>
  <p id="aDE">佛言：<a id="a-DF"></a>“诸法甚深，<a id="a-DG"></a>色、<a id="a-DH"></a>痛痒、<a id="a-DI"></a>思想、<a id="a-DJ"></a>生死、<a id="a-DK"></a>识甚深。<a id="a-DL"></a>何等为五阴甚深？<a id="a-DM"></a>如本无，<a id="a-DN"></a>尔故甚深。<a id="a-DO"></a>”</p>
  <p id="aDP">善业言：<a id="a-DQ"></a>“难及，<a id="a-DR"></a>天中天！<a id="a-DS"></a>安稍去色便为泥洹。<a id="a-DT"></a>”</p>
  <p id="aDU">佛言：<a id="a-DV"></a>“是与明度相应，<a id="a-DW"></a>当作是住，<a id="a-DX"></a>如明度学。<a id="a-DY"></a>”</p>
  <p id="aDZ">“开士随是行思惟念一日，<a id="a-Da"></a>如中教，<a id="a-Db"></a>却几劫生死？<a id="a-Dc"></a>”</p>
  <p id="aDd">佛言：<a id="a-De"></a>“譬如淫士宝彼女色，<a id="a-Df"></a>与之期会，<a id="a-Dg"></a>女不自由，<a id="a-Dh"></a>泆夫宁有盛想不？<a id="a-Di"></a>”</p>
  <p id="aDj">善业言：<a id="a-Dk"></a>“士以色故，<a id="a-Dl"></a>想彼面会，<a id="a-Dm"></a>展其愚情。<a id="a-Dn"></a>”</p>
  <p id="aDo">佛言：<a id="a-Dp"></a>“一日之中有几意念？<a id="a-Dq"></a>”</p>
  <p id="aDr">对曰：<a id="a-Ds"></a>“甚多，<a id="a-Dt"></a>天中天。<a id="a-Du"></a>”</p>
  <p id="aDv">佛言：<a id="a-Dw"></a>“如彼人念一日心转多，<a id="a-Dx"></a>开士如是欲学净行，<a id="a-Dy"></a>一日为却恶于罪甚多。<a id="a-Dz"></a>若离明度，<a id="a-E0"></a>正使布施如恒沙劫不如也。<a id="a-E1"></a>又使寿如恒沙劫等，<a id="a-E2"></a>并前行沟港、<a id="a-E3"></a>频来、<a id="a-E4"></a>不还、<a id="a-E5"></a>应仪、<a id="a-E6"></a>缘一觉至佛，<a id="a-E7"></a>不得明度，<a id="a-E8"></a>行不如中教，<a id="a-E9"></a>皆不如此行。<a id="a-EA"></a>如中教开士，<a id="a-EB"></a>又复寿如前，<a id="a-EC"></a>布施、<a id="a-ED"></a>持戒具足，<a id="a-EE"></a>若求明度念起说经，<a id="a-EF"></a>其德出彼上。<a id="a-EG"></a>以经布施作无上正真道，<a id="a-EH"></a>自深入教，<a id="a-EI"></a>其德转高。<a id="a-EJ"></a>自深入者，<a id="a-EK"></a>为明度所护未常离时，<a id="a-EL"></a>其德甚多。<a id="a-EM"></a>”</p>
  <p id="aEN">善业问佛：<a id="a-EO"></a>“所识有著者，<a id="a-EP"></a>天中天，<a id="a-EQ"></a>此二何功德为多者？<a id="a-ER"></a>”</p>
  <p id="aES">佛言：<a id="a-ET"></a>“开士所识，<a id="a-EU"></a>若求明度，<a id="a-EV"></a>乐于无所有，<a id="a-EW"></a>乐尽，<a id="a-EX"></a>乐无常念，<a id="a-EY"></a>是为不离明度，<a id="a-EZ"></a>其德不可计称数。<a id="a-Ea"></a>”</p>
  <p id="aEb">善业问佛：<a id="a-Ec"></a>“不可计复言称数，<a id="a-Ed"></a>将有何异乎？<a id="a-Ee"></a>”</p>
  <p id="aEf">佛言：<a id="a-Eg"></a>“称数者，<a id="a-Eh"></a>其数无尽；<a id="a-Ei"></a>不可计者，<a id="a-Ej"></a>谓无边量也；<a id="a-Ek"></a>尔故为不可计称数。<a id="a-El"></a>”</p>
  <p id="aEm">善业言：<a id="a-En"></a>“佛说不可计，<a id="a-Eo"></a>五阴亦然。<a id="a-Ep"></a>”</p>
  <p id="aEq">佛言：<a id="a-Er"></a>“若所问者有所因，<a id="a-Es"></a>使五阴不可计量。<a id="a-Et"></a>”</p>
  <p id="aEu">善业问佛：<a id="a-Ev"></a>“何等为无量？<a id="a-Ew"></a>”</p>
  <p id="aEx">佛言：<a id="a-Ey"></a>“于空中计之，<a id="a-Ez"></a>是法不可计。<a id="a-F0"></a>”</p>
  <p id="aF1">佛言：<a id="a-F2"></a>“云何，<a id="a-F3"></a>善业，<a id="a-F4"></a>我不常言诸法空？<a id="a-F5"></a>”</p>
  <p id="aF6">对曰：<a id="a-F7"></a>“如是，<a id="a-F8"></a>天中天，<a id="a-F9"></a>如来所说悉空。<a id="a-FA"></a>”</p>
  <p id="aFB">佛言：<a id="a-FC"></a>“如是诸法悉空不可尽计，<a id="a-FD"></a>经慧无有，<a id="a-FE"></a>各为异流，<a id="a-FF"></a>如来但分别说耳，<a id="a-FG"></a>不可尽量。<a id="a-FH"></a>是空，<a id="a-FI"></a>是相，<a id="a-FJ"></a>是愿，<a id="a-FK"></a>是识，<a id="a-FL"></a>是灭度，<a id="a-FM"></a>随所喜说，<a id="a-FN"></a>作是说示现教化，<a id="a-FO"></a>如来如是。<a id="a-FP"></a>”</p>
  <p id="aFQ">善业白佛言：<a id="a-FR"></a>“难及，<a id="a-FS"></a>天中天！<a id="a-FT"></a>经本空耳，<a id="a-FU"></a>云何复于空中说经？<a id="a-FV"></a>是经不可逮，<a id="a-FW"></a>如我了佛诸法不可逮。<a id="a-FX"></a>”</p>
  <p id="aFY">佛言：<a id="a-FZ"></a>“如是诸法不可逮计，<a id="a-Fa"></a>法空耳。<a id="a-Fb"></a>”</p>
  <p id="aFc">“如佛所说本不可逮，<a id="a-Fd"></a>愿解不可逮慧有增有减？<a id="a-Fe"></a>”</p>
  <p id="aFf">佛言：<a id="a-Fg"></a>“不也。<a id="a-Fh"></a>”</p>
  <p id="aFi">善业言：<a id="a-Fj"></a>“不可逮慧不增不减，<a id="a-Fk"></a>六度等然。<a id="a-Fl"></a>若其不增，<a id="a-Fm"></a>何因开士近无上正真道得为正觉？<a id="a-Fn"></a>设不减者，<a id="a-Fo"></a>开士求守明度变谋明慧，<a id="a-Fp"></a>不念布施增之与减，<a id="a-Fq"></a>不作是念，<a id="a-Fr"></a>是但名布施度无极耳，<a id="a-Fs"></a>所施与念持是功德与作无上正真道，<a id="a-Ft"></a>戒、<a id="a-Fu"></a>忍辱、<a id="a-Fv"></a>精进、<a id="a-Fw"></a>禅皆如是。<a id="a-Fx"></a>开士求明度守之，<a id="a-Fy"></a>得变谋明慧，<a id="a-Fz"></a>不作是念，<a id="a-G0"></a>增减皆但名耳，<a id="a-G1"></a>念发心如无上正真道，<a id="a-G2"></a>我作是施与。<a id="a-G3"></a>何谓无上正真道？<a id="a-G4"></a>”</p>
  <p id="aG5">佛言：<a id="a-G6"></a>“本无是也。<a id="a-G7"></a>本无不增不减，<a id="a-G8"></a>常随是念，<a id="a-G9"></a>不离为近矣。<a id="a-GA"></a>”</p>
  <p id="aGB">善业问言：<a id="a-GC"></a>“开士以初意近无上正真道耶？<a id="a-GD"></a>以后来意近乎？<a id="a-GE"></a>斯两意无对，<a id="a-GF"></a>何等功德出生长大之者？<a id="a-GG"></a>”</p>
  <p id="aGH">佛言：<a id="a-GI"></a>“譬如灯炷燃，<a id="a-GJ"></a>用初出明烧炷乎？<a id="a-GK"></a>后来明耶？<a id="a-GL"></a>”</p>
  <p id="aGM">善业言：<a id="a-GN"></a>“非初明亦不离初明，<a id="a-GO"></a>非后明亦不离后明。<a id="a-GP"></a>”</p>
  <p id="aGQ">佛言：<a id="a-GR"></a>“如是不用初意得无上正真道，<a id="a-GS"></a>亦不离初意，<a id="a-GT"></a>非后意亦不离后意得，<a id="a-GU"></a>是为得正觉。<a id="a-GV"></a>云何心前灭后复生乎？<a id="a-GW"></a>”</p>
  <p id="aGX">善业言：<a id="a-GY"></a>“不也，<a id="a-GZ"></a>天中天。<a id="a-Ga"></a>”</p>
  <p id="aGb">“云何心初生可灭乎？<a id="a-Gc"></a>”</p>
  <p id="aGd">对曰：<a id="a-Ge"></a>“不可云当所灭者。<a id="a-Gf"></a>”</p>
  <p id="aGg">“宁可使不灭乎？<a id="a-Gh"></a>”</p>
  <p id="aGi">对曰：<a id="a-Gj"></a>“不可。<a id="a-Gk"></a>”</p>
  <p id="aGl">佛言：<a id="a-Gm"></a>“宁可住本无乎？<a id="a-Gn"></a>”</p>
  <p id="aGo">对曰：<a id="a-Gp"></a>“欲住本无，<a id="a-Gq"></a>当如本无住。<a id="a-Gr"></a>”</p>
  <p id="aGs">佛言：<a id="a-Gt"></a>“设令在本无中住，<a id="a-Gu"></a>宁可使久坚乎？<a id="a-Gv"></a>”</p>
  <p id="aGw">对曰：<a id="a-Gx"></a>“不也，<a id="a-Gy"></a>本无甚深。<a id="a-Gz"></a>”</p>
  <p id="aH0">曰：<a id="a-H1"></a>“本无宁有心也。<a id="a-H2"></a>”曰：<a id="a-H3"></a>“离本无，<a id="a-H4"></a>宁有心乎？<a id="a-H5"></a>”</p>
  <p id="aH6">对曰：<a id="a-H7"></a>“不也。<a id="a-H8"></a>”</p>
  <p id="aH9">曰：<a id="a-HA"></a>“见本无乎？<a id="a-HB"></a>”</p>
  <p id="aHC">对曰：<a id="a-HD"></a>“不见。<a id="a-HE"></a>”</p>
  <p id="aHF">“作是求，<a id="a-HG"></a>为深求乎？<a id="a-HH"></a>”</p>
  <p id="aHI">对曰：<a id="a-HJ"></a>“不也，<a id="a-HK"></a>天中天，<a id="a-HL"></a>作是求无所求。<a id="a-HM"></a>何以故？<a id="a-HN"></a>是法了不可得见。<a id="a-HO"></a>”</p>
  <p id="aHP">佛言：<a id="a-HQ"></a>“开士大士求明度，<a id="a-HR"></a>为求何等？<a id="a-HS"></a>”</p>
  <p id="aHT">对曰：<a id="a-HU"></a>“为求空，<a id="a-HV"></a>求空为求，<a id="a-HW"></a>何等为求无相？<a id="a-HX"></a>”</p>
  <p id="aHY">曰：<a id="a-HZ"></a>“为去相乎？<a id="a-Ha"></a>”</p>
  <p id="aHb">对曰：<a id="a-Hc"></a>“不也。<a id="a-Hd"></a>”</p>
  <p id="aHe">“云何相不去？<a id="a-Hf"></a>”</p>
  <p id="aHg">善业言：<a id="a-Hh"></a>“开士不作是求妄想，<a id="a-Hi"></a>天中天。<a id="a-Hj"></a>何以故？<a id="a-Hk"></a>开士求想尽灭者，<a id="a-Hl"></a>即可得应仪。<a id="a-Hm"></a>开士变谋明慧不灭相得证，<a id="a-Hn"></a>向无相随是教矣。<a id="a-Ho"></a>”</p>
  <p id="aHp">鹙鹭子谓善业：<a id="a-Hq"></a>“有三事向定守定门，<a id="a-Hr"></a>空、<a id="a-Hs"></a>不愿、<a id="a-Ht"></a>无相是为三，<a id="a-Hu"></a>有益于明度，<a id="a-Hv"></a>不但昼益，<a id="a-Hw"></a>夜于梦中亦复益。<a id="a-Hx"></a>何以故？<a id="a-Hy"></a>昼日夜梦中，<a id="a-Hz"></a>佛说等无异。<a id="a-I0"></a>”</p>
  <p id="aI1">善业语鹙鹭子：<a id="a-I2"></a>“若开士昼日有益，<a id="a-I3"></a>夜于梦中亦有益。<a id="a-I4"></a>”</p>
  <p id="aI5">又问：<a id="a-I6"></a>“梦中所作宁有所得不？<a id="a-I7"></a>如经等之。<a id="a-I8"></a>”</p>
  <p id="aI9">善业曰：<a id="a-IA"></a>“梦中作善者喜为益，<a id="a-IB"></a>恶者愠戚为减。<a id="a-IC"></a>”</p>
  <p id="aID">“设于梦中杀人，<a id="a-IE"></a>觉已喜欢快之云何？<a id="a-IF"></a>”</p>
  <p id="aIG">善业言：<a id="a-IH"></a>“心不苦尔皆有所缘，<a id="a-II"></a>若见闻、<a id="a-IJ"></a>若念为因缘，<a id="a-IK"></a>是故知耳。<a id="a-IL"></a>从是中令人心有所著，<a id="a-IM"></a>或无所著是为不妄，<a id="a-IN"></a>尔皆有所缘。<a id="a-IO"></a>”</p>
  <p id="aIP">鹙鹭子言：<a id="a-IQ"></a>“所作为空耳，<a id="a-IR"></a>何因心有所缘？<a id="a-IS"></a>”</p>
  <p id="aIT">善业言：<a id="a-IU"></a>“心想因缘四因缘兴矣。<a id="a-IV"></a>”</p>
  <p id="aIW">鹙鹭子言：<a id="a-IX"></a>“开士梦中布施，<a id="a-IY"></a>持是施与作无上正真道，<a id="a-IZ"></a>有施与者无也？<a id="a-Ia"></a>”</p>
  <p id="aIb">报言：<a id="a-Ic"></a>“弥勒开士近在前，<a id="a-Id"></a>旦暮当补佛处，<a id="a-Ie"></a>子欲知当从问。<a id="a-If"></a>”</p>
  <p id="aIg">鹙鹭子问弥勒，<a id="a-Ih"></a>弥勒言：<a id="a-Ii"></a>“如我字弥勒，<a id="a-Ij"></a>当色解慧耶？<a id="a-Ik"></a>当痛痒、<a id="a-Il"></a>思想、<a id="a-Im"></a>生死、<a id="a-In"></a>识解乎？<a id="a-Io"></a>持是身解乎？<a id="a-Ip"></a>若空五阴，<a id="a-Iq"></a>解五阴空无力，<a id="a-Ir"></a>当所解法不见，<a id="a-Is"></a>亦不见当所解人得道者。<a id="a-It"></a>”</p>
  <p id="aIu">鹙鹭子曰：<a id="a-Iv"></a>“所说为有证？<a id="a-Iw"></a>”</p>
  <p id="aIx">不答，<a id="a-Iy"></a>曰：<a id="a-Iz"></a>“我所说不得证。<a id="a-J0"></a>”</p>
  <p id="aJ1">鹙鹭子便作是念：<a id="a-J2"></a>“弥勒所入慧甚深！<a id="a-J3"></a>甚深！<a id="a-J4"></a>何以故？<a id="a-J5"></a>行明度以来久远。<a id="a-J6"></a>”</p>
  <p id="aJ7">佛言：<a id="a-J8"></a>“云何见若作应仪不乎？<a id="a-J9"></a>”</p>
  <p id="aJA">曰：<a id="a-JB"></a>“不也，<a id="a-JC"></a>天中天。<a id="a-JD"></a>”</p>
  <p id="aJE">佛言：<a id="a-JF"></a>“开士不作是念‘我受决’，<a id="a-JG"></a>是法若于法中得正觉，<a id="a-JH"></a>亦无得正觉者，<a id="a-JI"></a>作是行为求明度，<a id="a-JJ"></a>不恐我不得正觉。<a id="a-JK"></a>随是法中教，<a id="a-JL"></a>是故勇无所畏：</p>
  <p id="aJM">“至大剧处虎狼中念：<a id="a-JN"></a>‘设有啖我者，<a id="a-JO"></a>为当布施，<a id="a-JP"></a>行布施度无极近无上正真道。<a id="a-JQ"></a>愿我作佛时，<a id="a-JR"></a>令我刹中无禽兽道。<a id="a-JS"></a>’</p>
  <p id="aJT">“至贼中设于中死，<a id="a-JU"></a>心念言：<a id="a-JV"></a>‘我身会当弃捐，<a id="a-JW"></a>设杀我，<a id="a-JX"></a>我不当瞋恚，<a id="a-JY"></a>为具足行忍辱度无极近佛道。<a id="a-JZ"></a>我作佛时，<a id="a-Ja"></a>令我刹中无贼盗。<a id="a-Jb"></a>’</p>
  <p id="aJc">“至无水浆处，<a id="a-Jd"></a>心念言：<a id="a-Je"></a>‘人民无德使尔。<a id="a-Jf"></a>我作佛时，<a id="a-Jg"></a>令我刹中人民皆得一切智八味水，<a id="a-Jh"></a>用一切故当精进。<a id="a-Ji"></a>’</p>
  <p id="aJj">“至谷贵处念：<a id="a-Jk"></a>‘当精进取佛。<a id="a-Jl"></a>’愿曰：<a id="a-Jm"></a>‘吾作佛时，<a id="a-Jn"></a>令我刹中无谷贵处，<a id="a-Jo"></a>皆使人民在所愿所索食悉在前，<a id="a-Jp"></a>如忉利天上所有，<a id="a-Jq"></a>用众生故当精进。<a id="a-Jr"></a>有恶岁正使身遭恶岁死，<a id="a-Js"></a>我心无异，<a id="a-Jt"></a>必当降伏邪官属，<a id="a-Ju"></a>行精进索佛道。<a id="a-Jv"></a>我作佛时，<a id="a-Jw"></a>令我刹中人民无恶岁死亡者，<a id="a-Jx"></a>我所语后我作佛时无异。<a id="a-Jy"></a>’</p>
  <p id="aJz">“复次，<a id="a-K0"></a>鹙鹭子，<a id="a-K1"></a>开士闻是便呼无上正真道或却后久远乃得佛者亦不恐怖，<a id="a-K2"></a>从本际以来呼如一意转顷。<a id="a-K3"></a>何以故？<a id="a-K4"></a>无本际乃得佛者，<a id="a-K5"></a>心安然不恐怖。<a id="a-K6"></a>”</p>
  <p id="aK7">时，<a id="a-K8"></a>有清信女从坐起，<a id="a-K9"></a>前至佛所，<a id="a-KA"></a>礼长跪言：<a id="a-KB"></a>“我闻是不怖，<a id="a-KC"></a>必除恐怖之处索佛道，<a id="a-KD"></a>得佛已当说经。<a id="a-KE"></a>”</p>
  <p id="aKF">佛笑，<a id="a-KG"></a>口中金光出。<a id="a-KH"></a>清信女即持金华散佛上，<a id="a-KI"></a>佛威神故华不堕地。</p>
  <p id="aKJ">阿难从座起，<a id="a-KK"></a>更奋袈裟，<a id="a-KL"></a>前为佛作礼长跪言：<a id="a-KM"></a>“佛不妄笑，<a id="a-KN"></a>既笑当有所说。<a id="a-KO"></a>”</p>
  <p id="aKP">佛语阿难：<a id="a-KQ"></a>“是恒竭清信女却后当来，<a id="a-KR"></a>劫名星宿，<a id="a-KS"></a>中有佛名金华，<a id="a-KT"></a>是清信女后于此时弃女为男，<a id="a-KU"></a>后当生无怒佛刹，<a id="a-KV"></a>从一刹生一佛刹。<a id="a-KW"></a>譬如金轮圣王从一观游一观，<a id="a-KX"></a>从生至终足不蹈地，<a id="a-KY"></a>是清信女如是，<a id="a-KZ"></a>从一佛刹到一佛刹，<a id="a-Ka"></a>未常不见佛，<a id="a-Kb"></a>足不蹈地自致得佛。<a id="a-Kc"></a>”</p>
  <p id="aKd">阿难心念：<a id="a-Ke"></a>“如无怒佛刹诸开士会者，<a id="a-Kf"></a>是为佛会耳？<a id="a-Kg"></a>”</p>
  <p id="aKh">佛即知阿难心所念，<a id="a-Ki"></a>曰：<a id="a-Kj"></a>“然，<a id="a-Kk"></a>阿难，<a id="a-Kl"></a>诸会者悉度生死已。<a id="a-Km"></a>清信女后作佛，<a id="a-Kn"></a>名金华佛，<a id="a-Ko"></a>度不可计应仪，<a id="a-Kp"></a>令三毒尽，<a id="a-Kq"></a>刹中无禽兽、<a id="a-Kr"></a>贼盗、<a id="a-Ks"></a>断水谷处，<a id="a-Kt"></a>病瘦及余恶事悉无有。<a id="a-Ku"></a>”</p>
  <p id="aKv">又问佛：<a id="a-Kw"></a>“清信女从何佛作功德？<a id="a-Kx"></a>”</p>
  <p id="aKy">佛言：<a id="a-Kz"></a>“于锭光佛所，<a id="a-L0"></a>作功德初发意求佛，<a id="a-L1"></a>时亦持金华散佛上，<a id="a-L2"></a>愿持是功德施与作无上正真道。<a id="a-L3"></a>”</p>
  <p id="aL4">佛言：<a id="a-L5"></a>“如我持五华散锭光佛上，<a id="a-L6"></a>即逮得无所从生法乐于中立，<a id="a-L7"></a>佛即授我决：<a id="a-L8"></a>‘却后九十一劫，<a id="a-L9"></a>若当作佛，<a id="a-LA"></a>名释迦文。<a id="a-LB"></a>’是清信女，<a id="a-LC"></a>尔时见我从佛受决，<a id="a-LD"></a>其心念：<a id="a-LE"></a>‘我当受决得无上正真道。<a id="a-LF"></a>’”</p>
  <p id="aLG">阿难白佛言：<a id="a-LH"></a>“是清信女所求已度。<a id="a-LI"></a>”</p>
  <p data-pb></p>
  <h2 id="aLJ">守空品第十七</h2>
  <p id="aLK">善业白佛言：<a id="a-LL"></a>“开士大士行明度无极，<a id="a-LM"></a>何等为入空？<a id="a-LN"></a>为空定？<a id="a-LO"></a>”</p>
  <p id="aLP">佛言：<a id="a-LQ"></a>“色、<a id="a-LR"></a>痛痒、<a id="a-LS"></a>思想、<a id="a-LT"></a>生死、<a id="a-LU"></a>识空观，<a id="a-LV"></a>一心作是观不见法，<a id="a-LW"></a>于法中不作证。<a id="a-LX"></a>”</p>
  <p id="aLY">“佛所说不于空中作证，<a id="a-LZ"></a>云何开士于定中立而不得证？<a id="a-La"></a>”</p>
  <p id="aLb">佛言：<a id="a-Lc"></a>“是开士悉具足念空不得证，<a id="a-Ld"></a>作是观不取证，<a id="a-Le"></a>观入处甫欲向，<a id="a-Lf"></a>是时不取证，<a id="a-Lg"></a>不入定，<a id="a-Lh"></a>心所著不失，<a id="a-Li"></a>开士法本不中道取证。<a id="a-Lj"></a>何以故？<a id="a-Lk"></a>本愿都护众生，<a id="a-Ll"></a>为兴弘慈，<a id="a-Lm"></a>念具功德不中取证。<a id="a-Ln"></a>开士大士得明度，<a id="a-Lo"></a>证致大功德斯大力矣。</p>
  <p id="aLp">“譬如人勇悍能却敌，<a id="a-Lq"></a>为人端正猛健无所不能，<a id="a-Lr"></a>悉持兵法六十四部，<a id="a-Ls"></a>悉晓习攻，<a id="a-Lt"></a>为众人所敬，<a id="a-Lu"></a>所至处无不得力者，<a id="a-Lv"></a>从是所得者转分布与人，<a id="a-Lw"></a>其心欢喜。<a id="a-Lx"></a>若有他事与父母妻子俱去，<a id="a-Ly"></a>过大剧道，<a id="a-Lz"></a>其人安亲曰：<a id="a-M0"></a>‘莫有恐怖，<a id="a-M1"></a>今得免难矣。<a id="a-M2"></a>’重仇虽来，<a id="a-M3"></a>其人多变以济亲害，<a id="a-M4"></a>送归本土，<a id="a-M5"></a>宗门康休心亦无损。<a id="a-M6"></a>所以然者？<a id="a-M7"></a>以其巧变备矣。<a id="a-M8"></a>其人勇慧能幻化作士众，<a id="a-M9"></a>仇都恐惧各自流散，<a id="a-MA"></a>乡土称德靡不欢喜者。<a id="a-MB"></a>是开士大士所于众生行大慈心，<a id="a-MC"></a>过应仪，<a id="a-MD"></a>出缘一觉地去，<a id="a-ME"></a>于定中立，<a id="a-MF"></a>于众生悉愍伤无所见，<a id="a-MG"></a>于是中不取证，<a id="a-MH"></a>入空中深不作应仪；<a id="a-MI"></a>作是行，<a id="a-MJ"></a>向定，<a id="a-MK"></a>向泥洹门，<a id="a-ML"></a>不有相，<a id="a-MM"></a>不入空取证，<a id="a-MN"></a>如鸟飞行空虚中无所触碍；<a id="a-MO"></a>如是行，<a id="a-MP"></a>甫欲向空至空，<a id="a-MQ"></a>向无相至无相，<a id="a-MR"></a>不堕空无相中，<a id="a-MS"></a>悉欲具佛诸法。</p>
  <p id="aMT">“譬如人攻射，<a id="a-MU"></a>射空虚中，<a id="a-MV"></a>后箭中前箭，<a id="a-MW"></a>续后射转中前箭，<a id="a-MX"></a>其人欲令箭堕尔乃堕。<a id="a-MY"></a>如是行明度，<a id="a-MZ"></a>为变谋明慧所护，<a id="a-Ma"></a>自于其地不中道取证堕二道行，<a id="a-Mb"></a>以是功德逮得无上正真道，<a id="a-Mc"></a>成满便得佛。<a id="a-Md"></a>于经本中，<a id="a-Me"></a>观不取证。<a id="a-Mf"></a>”</p>
  <p id="aMg">善业白佛言：<a id="a-Mh"></a>“慊苦作是学不中道取证？<a id="a-Mi"></a>”</p>
  <p id="aMj">佛言：<a id="a-Mk"></a>“悉护众生守定向灭度门，<a id="a-Ml"></a>心念分别。<a id="a-Mm"></a>何等为分别？<a id="a-Mn"></a>守空定分别，<a id="a-Mo"></a>无相定分别，<a id="a-Mp"></a>变谋明慧护使不中道取证。<a id="a-Mq"></a>何因变谋明慧护之？<a id="a-Mr"></a>心念护众生，<a id="a-Ms"></a>持是所念不中道取证。</p>
  <p id="aMt">“复次，<a id="a-Mu"></a>深入观苦空定向灭度门，<a id="a-Mv"></a>用是故分别久远以来人民所因缘想中求无上正真道，<a id="a-Mw"></a>为说经当使弃是因缘，<a id="a-Mx"></a>守空、<a id="a-My"></a>是无相定、<a id="a-Mz"></a>无愿定，<a id="a-N0"></a>向灭度门不中道取证。</p>
  <p id="aN1">“复次，<a id="a-N2"></a>开士念久远人民呼常有想、<a id="a-N3"></a>有我想、<a id="a-N4"></a>有好想各各求，<a id="a-N5"></a>‘我作无上正真道时，<a id="a-N6"></a>有人民故为说经使断是，<a id="a-N7"></a>诸想悉断求。<a id="a-N8"></a>云何断？<a id="a-N9"></a>是常非常，<a id="a-NA"></a>是乐皆苦，<a id="a-NB"></a>是身非身，<a id="a-NC"></a>是好皆丑。<a id="a-ND"></a>’开士思念为变谋明慧守无愿定，<a id="a-NE"></a>向灭度门不中道取证。<a id="a-NF"></a>若开士大士心念：<a id="a-NG"></a>‘众生从久远来求因缘、<a id="a-NH"></a>求想、<a id="a-NI"></a>求欲、<a id="a-NJ"></a>求聚想、<a id="a-NK"></a>求空想求。<a id="a-NL"></a>’开士言：<a id="a-NM"></a>‘我使众生无斯想。<a id="a-NN"></a>’普慈弘至故，<a id="a-NO"></a>得变谋明慧。<a id="a-NP"></a>是法观空、<a id="a-NQ"></a>相、<a id="a-NR"></a>愿、<a id="a-NS"></a>识，<a id="a-NT"></a>无所从生、<a id="a-NU"></a>齐限，<a id="a-NV"></a>不中道取证，<a id="a-NW"></a>法当作是知。</p>
  <p id="aNX">“开士云何求明度？<a id="a-NY"></a>晓习法中心何缘求入，<a id="a-NZ"></a>守空定向灭度门，<a id="a-Na"></a>守无相、<a id="a-Nb"></a>无愿、<a id="a-Nc"></a>无识、<a id="a-Nd"></a>无所从生定向灭度门。<a id="a-Ne"></a>是开士不得慧故，<a id="a-Nf"></a>守空念，<a id="a-Ng"></a>无想、<a id="a-Nh"></a>无愿、<a id="a-Ni"></a>无识、<a id="a-Nj"></a>无所从生念定竟，<a id="a-Nk"></a>有来问者，<a id="a-Nl"></a>不即持不可计心为解者，<a id="a-Nm"></a>如是非不退转开士也。<a id="a-Nn"></a>何故？<a id="a-No"></a>不退转开士心无央数悉知。<a id="a-Np"></a>用是行不具足知，<a id="a-Nq"></a>未得不退转之明矣。<a id="a-Nr"></a>”</p>
  <p id="aNs">善业言：<a id="a-Nt"></a>“不可计人求开士道，<a id="a-Nu"></a>少有能解者。<a id="a-Nv"></a>”</p>
  <p id="aNw">佛言：<a id="a-Nx"></a>“作是解者已受决，<a id="a-Ny"></a>于功德中极殊，<a id="a-Nz"></a>所知法，<a id="a-O0"></a>应仪、<a id="a-O1"></a>缘一觉、<a id="a-O2"></a>诸天人鬼龙、<a id="a-O3"></a>质谅神所不能及。<a id="a-O4"></a>”</p>
 </body>
</html>