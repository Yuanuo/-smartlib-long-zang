<!doctype html>
<html id="z3IBTCcBR" data-ver="1064">
 <head>
  <meta charset="utf-8">
  <meta author="月婆首那">
  <meta library="龙藏">
  <meta catalog="大乘般若部">
  <meta period="陈">
 </head>
 <body>
  <h1 id="a1">胜天王般若波罗蜜经卷第四</h1>
  <h2 id="a2">平等品第六</h2>
  <p id="a3">尔时，<a id="a-4"></a>胜天王即从座起，<a id="a-5"></a>偏袒右肩，<a id="a-6"></a>右膝著地，<a id="a-7"></a>向佛合掌，<a id="a-8"></a>头面作礼而白佛言：<a id="a-9"></a>“世尊，<a id="a-A"></a>如佛所说法性平等，<a id="a-B"></a>何者是平等？<a id="a-C"></a>等何法故名为平等？<a id="a-D"></a>”</p>
  <p id="aE">佛告胜天王言：<a id="a-F"></a>“大王，<a id="a-G"></a>等观诸法不生不灭，<a id="a-H"></a>自性寂静名为平等；<a id="a-I"></a>一切烦恼虚妄分别不生不灭，<a id="a-J"></a>自性寂静名为平等；<a id="a-K"></a>名相妄想不生不灭，<a id="a-L"></a>自性寂静名为平等；<a id="a-M"></a>灭诸颠倒不起攀缘，<a id="a-N"></a>名为平等；<a id="a-O"></a>能缘心灭，<a id="a-P"></a>无明有爱即皆寂静，<a id="a-Q"></a>痴爱灭故不起我、<a id="a-R"></a>我所，<a id="a-S"></a>名为平等；<a id="a-T"></a>我、<a id="a-U"></a>我所灭，<a id="a-V"></a>名色寂静，<a id="a-W"></a>名为平等；<a id="a-X"></a>名色灭故边见不生，<a id="a-Y"></a>名为平等；<a id="a-Z"></a>灭断常故，<a id="a-a"></a>身见寂静，<a id="a-b"></a>名为平等。</p>
  <p id="ac">“大王，<a id="a-d"></a>能取所取、<a id="a-e"></a>一切烦恼、<a id="a-f"></a>障善法者依身见生，<a id="a-g"></a>菩萨摩诃萨能灭身见，<a id="a-h"></a>一切诸使皆悉寂静，<a id="a-i"></a>作愿亦息。<a id="a-j"></a>譬如大树拔除根株，<a id="a-k"></a>枝条枯死，<a id="a-l"></a>如人无首，<a id="a-m"></a>命根即绝；<a id="a-n"></a>一切烦恼亦复如是，<a id="a-o"></a>若断身见，<a id="a-p"></a>余使自灭。</p>
  <p id="aq">“大王，<a id="a-r"></a>若人能观诸法无我，<a id="a-s"></a>能取可取皆悉寂静。<a id="a-t"></a>”</p>
  <p id="au">胜天王白佛言：<a id="a-v"></a>“世尊，<a id="a-w"></a>云何生我见，<a id="a-x"></a>障真实理？<a id="a-y"></a>”</p>
  <p id="az">佛告胜天王言：<a id="a-10"></a>“大王，<a id="a-11"></a>于五阴身妄执有我，<a id="a-12"></a>即生我见。<a id="a-13"></a>真实之法自性平等，<a id="a-14"></a>无能所执我见相，<a id="a-15"></a>违是故为障。</p>
  <p id="a16">“大王，<a id="a-17"></a>如是我见不在内、<a id="a-18"></a>不在外、<a id="a-19"></a>不在内外，<a id="a-1A"></a>若无所住，<a id="a-1B"></a>名为寂静，<a id="a-1C"></a>即是平等。<a id="a-1D"></a>远离我见，<a id="a-1E"></a>通达平等，<a id="a-1F"></a>名真实空观。<a id="a-1G"></a>空、<a id="a-1H"></a>无相、<a id="a-1I"></a>无愿，<a id="a-1J"></a>自性寂静，<a id="a-1K"></a>不生不灭，<a id="a-1L"></a>不取不著，<a id="a-1M"></a>远离我见，<a id="a-1N"></a>名为平等。</p>
  <p id="a1O">“大王，<a id="a-1P"></a>所言我者，<a id="a-1Q"></a>无来无去，<a id="a-1R"></a>无有真实，<a id="a-1S"></a>虚妄分别，<a id="a-1T"></a>法从妄有亦是虚妄。<a id="a-1U"></a>菩萨摩诃萨行般若波罗蜜，<a id="a-1V"></a>观如是法远离虚妄，<a id="a-1W"></a>是故名为寂静平等。</p>
  <p id="a1X">“大王，<a id="a-1Y"></a>能取可取则名为然，<a id="a-1Z"></a>离名寂静；<a id="a-1a"></a>惑障为然，<a id="a-1b"></a>离为寂静。<a id="a-1c"></a>菩萨摩诃萨善巧方便行般若波罗蜜，<a id="a-1d"></a>能如实知诸烦恼灭，<a id="a-1e"></a>为增善法断除烦恼，<a id="a-1f"></a>不见可生，<a id="a-1g"></a>不见可灭，<a id="a-1h"></a>名为平等；<a id="a-1i"></a>修波罗蜜远离魔障，<a id="a-1j"></a>不见可修，<a id="a-1k"></a>不见可离，<a id="a-1l"></a>名为平等；<a id="a-1m"></a>菩萨常缘助菩提法，<a id="a-1n"></a>不起声闻、<a id="a-1o"></a>辟支佛心，<a id="a-1p"></a>于助菩提、<a id="a-1q"></a>声闻、<a id="a-1r"></a>缘觉不见异相，<a id="a-1s"></a>名为平等；<a id="a-1t"></a>缘萨婆若，<a id="a-1u"></a>心不休息常修空行，<a id="a-1v"></a>以大悲力不舍众生，<a id="a-1w"></a>名为平等。</p>
  <p id="a1x">“大王，<a id="a-1y"></a>菩萨摩诃萨具足方便行般若波罗蜜，<a id="a-1z"></a>即得心缘自在、<a id="a-20"></a>心缘无相而修菩提，<a id="a-21"></a>不见无相及菩提异，<a id="a-22"></a>名为平等；<a id="a-23"></a>心缘无愿不舍三界，<a id="a-24"></a>不见无愿及三界异，<a id="a-25"></a>名为平等。<a id="a-26"></a>观身不净心住清净，<a id="a-27"></a>观行无常心住生死而不厌离，<a id="a-28"></a>观众生苦住涅槃乐，<a id="a-29"></a>观法无我于诸众生起大悲心，<a id="a-2A"></a>常为众生说不净药不见贪病，<a id="a-2B"></a>常说大慈不见瞋忿，<a id="a-2C"></a>常说因缘不见愚痴，<a id="a-2D"></a>等集病者说无常乐不见等病及无常异。<a id="a-2E"></a>如是菩萨摩诃萨以方便力行般若波罗蜜，<a id="a-2F"></a>于一切法心缘自在，<a id="a-2G"></a>缘离欲法为化声闻，<a id="a-2H"></a>缘离瞋法化辟支佛，<a id="a-2I"></a>缘离痴法为化菩萨，<a id="a-2J"></a>缘一切色愿得佛色；<a id="a-2K"></a>无所得故，<a id="a-2L"></a>心缘众声愿得如来微妙音声，<a id="a-2M"></a>心缘众香愿得如来清净戒香，<a id="a-2N"></a>心缘诸味愿得如来味中第一大丈夫相，<a id="a-2O"></a>心缘诸触愿得如来柔软手掌，<a id="a-2P"></a>心缘诸法愿得如来寂静之心，<a id="a-2Q"></a>心缘布施为得成就相好之身，<a id="a-2R"></a>心缘尸罗为得清净佛之国土，<a id="a-2S"></a>心缘忍辱愿得如来大梵音声净光明身，<a id="a-2T"></a>心缘精进为度众生，<a id="a-2U"></a>心缘禅定为得成就诸大神通，<a id="a-2V"></a>心缘般若为断一切诸见烦恼，<a id="a-2W"></a>心缘大慈平等无碍令诸众生皆得安乐，<a id="a-2X"></a>心缘大悲为护正法，<a id="a-2Y"></a>心缘大喜为得说法悦乐众生，<a id="a-2Z"></a>心缘大舍不见众生烦恼结使。</p>
  <p id="a2a">“大王，<a id="a-2b"></a>菩萨摩诃萨以方便力行般若波罗蜜，<a id="a-2c"></a>不见二事名平等行，<a id="a-2d"></a>心缘四摄为教化众生：<a id="a-2e"></a>缘嫉妒过为舍资财，<a id="a-2f"></a>缘破戒失为住净戒，<a id="a-2g"></a>缘瞋恚失为得忍辱，<a id="a-2h"></a>缘懒惰失为成佛力，<a id="a-2i"></a>缘散乱失为得如来寂静禅定，<a id="a-2j"></a>缘粗智失为成如来无碍智慧，<a id="a-2k"></a>心缘声闻及辟支佛为欲成就无上大乘，<a id="a-2l"></a>心缘恶趣为欲济拔一切众生，<a id="a-2m"></a>心缘诸天知一切法悉有败坏，<a id="a-2n"></a>缘诸众生知无坚实，<a id="a-2o"></a>心缘念佛为得成就禅定助道，<a id="a-2p"></a>心缘念法为得通达诸秘密藏，<a id="a-2q"></a>心缘念僧为得不退，<a id="a-2r"></a>心缘念舍为无爱著，<a id="a-2s"></a>心缘念戒为得净戒，<a id="a-2t"></a>心缘念天为成佛道诸天赞叹，<a id="a-2u"></a>心缘自身为得佛身，<a id="a-2v"></a>心缘自口为得佛口，<a id="a-2w"></a>心缘自意为得如来平等之心，<a id="a-2x"></a>心缘有为为成佛智，<a id="a-2y"></a>心缘无为为得寂静。</p>
  <p id="a2z">“大王，<a id="a-30"></a>菩萨摩诃萨行般若波罗蜜，<a id="a-31"></a>无有一心一行空过不向萨婆若者。<a id="a-32"></a>菩萨摩诃萨行般若波罗蜜，<a id="a-33"></a>遍缘诸法而能不著，<a id="a-34"></a>名忧波憍舍罗，<a id="a-35"></a>观见诸法无不趣向菩提之者。</p>
  <p id="a36">“大王，<a id="a-37"></a>譬如三千大千世界大地出生诸物，<a id="a-38"></a>人无不用；<a id="a-39"></a>菩萨摩诃萨行般若波罗蜜，<a id="a-3A"></a>所缘境界无不利益趣向菩提。<a id="a-3B"></a>譬如众色无有不因四大成者，<a id="a-3C"></a>如是菩萨所缘境界，<a id="a-3D"></a>无有一法不向菩提。<a id="a-3E"></a>何以故？<a id="a-3F"></a>菩萨摩诃萨修习诸行，<a id="a-3G"></a>皆因外缘而得成立：<a id="a-3H"></a>如因悭嫉人成就菩萨檀波罗蜜，<a id="a-3I"></a>因不知恩人成就菩萨尸波罗蜜，<a id="a-3J"></a>如因恶性瞋恚众生成就菩萨忍波罗蜜，<a id="a-3K"></a>因懒惰者成就菩萨毗梨耶波罗蜜，<a id="a-3L"></a>因散乱人成就菩萨禅波罗蜜，<a id="a-3M"></a>因诸痴钝成就菩萨般若波罗蜜。</p>
  <p id="a3N">“若有众生损恼菩萨，<a id="a-3O"></a>菩萨因此不起瞋心。<a id="a-3P"></a>菩萨若见修行善法向菩提者，<a id="a-3Q"></a>生己身想，<a id="a-3R"></a>犹我子心。<a id="a-3S"></a>菩萨摩诃萨，<a id="a-3T"></a>若人赞叹不生欢喜，<a id="a-3U"></a>毁不瞋恚；<a id="a-3V"></a>见苦众生则起大悲，<a id="a-3W"></a>若见受乐则生大喜。<a id="a-3X"></a>若因难化狠戾众生，<a id="a-3Y"></a>菩萨则发奢摩他心；<a id="a-3Z"></a>因信行者，<a id="a-3a"></a>菩萨即得知恩智慧。<a id="a-3b"></a>若见众生外恶缘强善因弱者，<a id="a-3c"></a>菩萨则起拥护之心。<a id="a-3d"></a>菩萨若见因力强者，<a id="a-3e"></a>种种方便令其受教。<a id="a-3f"></a>菩萨若见智慧开悟解义众生，<a id="a-3g"></a>则为此人说甚深法。</p>
  <p id="a3h">“若有智人，<a id="a-3i"></a>菩萨则为次第说法：<a id="a-3j"></a>著文字者，<a id="a-3k"></a>为说句义；<a id="a-3l"></a>若已先学奢摩他者，<a id="a-3m"></a>菩萨为说毗婆舍那；<a id="a-3n"></a>若有先学毗婆舍那，<a id="a-3o"></a>则应为彼说诸三昧；<a id="a-3p"></a>若著持戒为说地狱，<a id="a-3q"></a>持戒不著则不说之；<a id="a-3r"></a>若著闻者为说思修；<a id="a-3s"></a>著三昧者说入般若；<a id="a-3t"></a>乐阿兰若即应为说心远离法；<a id="a-3u"></a>若有乐闻佛功德者为说圣智；<a id="a-3v"></a>为贪欲者说不净法；<a id="a-3w"></a>为瞋恚人说慈悲法；<a id="a-3x"></a>为愚痴者说缘生法；<a id="a-3y"></a>为等集者说种种法，<a id="a-3z"></a>或说不净，<a id="a-40"></a>或说慈悲，<a id="a-41"></a>或说因缘；<a id="a-42"></a>调化众生为说净戒、<a id="a-43"></a>禅定、<a id="a-44"></a>智慧；<a id="a-45"></a>应入佛乘而受化者，<a id="a-46"></a>为次第说诸波罗蜜；<a id="a-47"></a>应以抑挫而受化者，<a id="a-48"></a>先折其辞，<a id="a-49"></a>然后说法；<a id="a-4A"></a>种种语言而受化者，<a id="a-4B"></a>即应为说因缘譬喻，<a id="a-4C"></a>令其得解；<a id="a-4D"></a>应以深法而受化者，<a id="a-4E"></a>即应为说般若波罗蜜及方便力、<a id="a-4F"></a>无人、<a id="a-4G"></a>无我、<a id="a-4H"></a>无诸法相；<a id="a-4I"></a>著见众生为说空法；<a id="a-4J"></a>多觉观者为说无相；<a id="a-4K"></a>乐著有为则说无愿；<a id="a-4L"></a>著阴众生为说如幻；<a id="a-4M"></a>著界众生说无所有；<a id="a-4N"></a>著入众生为说如梦；<a id="a-4O"></a>著欲界者为说炽然；<a id="a-4P"></a>若著色界为说行苦；<a id="a-4Q"></a>著无色界说行无常；<a id="a-4R"></a>难化众生为赞圣种；<a id="a-4S"></a>易化众生说诸禅定及无量心；<a id="a-4T"></a>若闻生天而受化者则为说乐；<a id="a-4U"></a>因声闻法而受化者为说诸谛；<a id="a-4V"></a>辟支佛法而受化者为说因缘；<a id="a-4W"></a>以菩萨法而受化者为说净心及大悲法；<a id="a-4X"></a>修行菩萨则应为说功德智慧；<a id="a-4Y"></a>阿鞞跋致诸菩萨等则应为说清净佛国；<a id="a-4Z"></a>一生补处则应为说庄严道场；<a id="a-4a"></a>应以佛说而受化者则为相续次第而说。</p>
  <p id="a4b">“大王，<a id="a-4c"></a>菩萨摩诃萨行清净般若波罗蜜，<a id="a-4d"></a>以方便力得诸自在，<a id="a-4e"></a>说法利益无有空过。<a id="a-4f"></a>”</p>
  <p id="a4g">说是菩萨自在法门时，<a id="a-4h"></a>众中三万天人发阿耨多罗三藐三菩提心，<a id="a-4i"></a>五千菩萨得无生法忍。</p>
  <p id="a4j">尔时，<a id="a-4k"></a>世尊欣然微笑，<a id="a-4l"></a>诸佛法尔若微笑时，<a id="a-4m"></a>面门即放诸大光明，<a id="a-4n"></a>青黄赤白紫玻瓈色，<a id="a-4o"></a>遍照无量无边世界，<a id="a-4p"></a>上至阿迦尼吒还归佛所，<a id="a-4q"></a>右绕三匝从佛顶入。</p>
  <p id="a4r">尔时，<a id="a-4s"></a>大智舍利弗即从座起，<a id="a-4t"></a>偏袒右肩，<a id="a-4u"></a>右膝著地，<a id="a-4v"></a>合掌向佛，<a id="a-4w"></a>头面作礼而白佛言：<a id="a-4x"></a>“世尊，<a id="a-4y"></a>诸佛如来无大因缘，<a id="a-4z"></a>则不现此希有瑞相。<a id="a-50"></a>世尊今者放是光明，<a id="a-51"></a>遍照十方无量世界，<a id="a-52"></a>为何因缘？<a id="a-53"></a>愿世尊说。<a id="a-54"></a>”</p>
  <p id="a55">尔时，<a id="a-56"></a>佛告舍利弗言：<a id="a-57"></a>“善男子，<a id="a-58"></a>此胜天王，<a id="a-59"></a>过去无量无边阿僧祇劫于诸佛所修行众波罗蜜，<a id="a-5A"></a>为诸菩萨护持如是般若波罗蜜；<a id="a-5B"></a>未来之世过无量百千阿僧祇劫，<a id="a-5C"></a>成就无上菩提资粮，<a id="a-5D"></a>然后得阿耨多罗三藐三菩提，<a id="a-5E"></a>佛号功德庄严如来、<a id="a-5F"></a>应供、<a id="a-5G"></a>正遍知、<a id="a-5H"></a>明行足、<a id="a-5I"></a>善逝、<a id="a-5J"></a>世间解、<a id="a-5K"></a>无上士、<a id="a-5L"></a>调御丈夫、<a id="a-5M"></a>天人师、<a id="a-5N"></a>佛、<a id="a-5O"></a>世尊，<a id="a-5P"></a>国名严净，<a id="a-5Q"></a>劫名清净。</p>
  <p id="a5R">“其土丰饶，<a id="a-5S"></a>人民安乐，<a id="a-5T"></a>纯菩萨众。<a id="a-5U"></a>彼国悉以七宝庄严，<a id="a-5V"></a>所谓金、<a id="a-5W"></a>银、<a id="a-5X"></a>琉璃、<a id="a-5Y"></a>玻瓈、<a id="a-5Z"></a>玛瑙、<a id="a-5a"></a>砗磲、<a id="a-5b"></a>真珠七宝间错以成。<a id="a-5c"></a>其地平坦如掌，<a id="a-5d"></a>香华软草而严饰之，<a id="a-5e"></a>无诸山陵堆阜荆棘，<a id="a-5f"></a>幡华幢盖种种庄严。<a id="a-5g"></a>城名难伏，<a id="a-5h"></a>七宝罗网弥覆其上，<a id="a-5i"></a>角悬金铃，<a id="a-5j"></a>日夜六时诸天空中自作天乐，<a id="a-5k"></a>散众天香及天妙华。<a id="a-5l"></a>其土人民受乐欢喜胜他化天，<a id="a-5m"></a>人天往来不相隔碍，<a id="a-5n"></a>无三恶道。<a id="a-5o"></a>彼土众生唯求佛智无二乘名，<a id="a-5p"></a>其佛世尊为诸高行菩萨摩诃萨说清净法，<a id="a-5q"></a>无量无边菩萨眷属无有破戒、<a id="a-5r"></a>邪命、<a id="a-5s"></a>著见、<a id="a-5t"></a>盲瞎聋哑、<a id="a-5u"></a>痀背裸形、<a id="a-5v"></a>诸根缺者，<a id="a-5w"></a>皆悉具足二十八相庄严其身，<a id="a-5x"></a>佛寿八小劫，<a id="a-5y"></a>人天之众无中夭者。</p>
  <p id="a5z">“善男子，<a id="a-60"></a>彼佛世尊有如是等无量功德，<a id="a-61"></a>若欲说法先放光明照曜国土，<a id="a-62"></a>其诸菩萨遇斯光者，<a id="a-63"></a>即知世尊将欲说法，<a id="a-64"></a>我等今者宜应往听。<a id="a-65"></a>尔时，<a id="a-66"></a>诸天为彼世尊，<a id="a-67"></a>敷师子座高百由旬，<a id="a-68"></a>种种严饰无量供养，<a id="a-69"></a>世尊座上为众说法，<a id="a-6A"></a>彼诸菩萨聪明利根，<a id="a-6B"></a>一闻悟解无我、<a id="a-6C"></a>我所，<a id="a-6D"></a>饮食资粮应念即得。<a id="a-6E"></a>”</p>
  <p id="a6F">说是胜天王授记法门时，<a id="a-6G"></a>众中五万天人发阿耨多罗三藐三菩提心，<a id="a-6H"></a>皆愿未来生彼国土。</p>
  <p id="a6I">尔时，<a id="a-6J"></a>胜天王闻佛世尊为其授记，<a id="a-6K"></a>心大欢喜得未曾有，<a id="a-6L"></a>涌在虚空高七多罗树。</p>
  <p id="a6M">尔时，<a id="a-6N"></a>三千大千世界六种震动，<a id="a-6O"></a>诸天伎乐不鼓自鸣，<a id="a-6P"></a>散众天华以供养佛及胜天王。</p>
  <p id="a6Q">时，<a id="a-6R"></a>胜天王从空中下，<a id="a-6S"></a>头面礼佛，<a id="a-6T"></a>退坐一面。</p>
  <p data-pb></p>
  <h2 id="a6U">现相品第七</h2>
  <p id="a6V">尔时，<a id="a-6W"></a>大智舍利弗白胜天王言：<a id="a-6X"></a>“菩萨摩诃萨行般若波罗蜜，<a id="a-6Y"></a>通达法性即应坐道场转法轮，<a id="a-6Z"></a>何因缘故先修苦行降伏恶魔？<a id="a-6a"></a>”</p>
  <p id="a6b">尔时，<a id="a-6c"></a>胜天王答舍利弗言：<a id="a-6d"></a>“善男子，<a id="a-6e"></a>菩萨摩诃萨行般若波罗蜜实无苦行，<a id="a-6f"></a>为伏外道故示现之，<a id="a-6g"></a>而彼天魔实不能坏，<a id="a-6h"></a>是欲界主故示降伏化诸众生。</p>
  <p id="a6i">“舍利弗，<a id="a-6j"></a>外道自谓苦行第一，<a id="a-6k"></a>是故菩萨示现苦行能超过彼。<a id="a-6l"></a>舍利弗，<a id="a-6m"></a>或有众生但见菩萨屈一膝立，<a id="a-6n"></a>或见菩萨举两手立，<a id="a-6o"></a>或见菩萨视日而立，<a id="a-6p"></a>或见菩萨五热炙身，<a id="a-6q"></a>或见菩萨倒身而立，<a id="a-6r"></a>或见菩萨卧棘刺床，<a id="a-6s"></a>或卧牛粪，<a id="a-6t"></a>或坐方石，<a id="a-6u"></a>或复卧地，<a id="a-6v"></a>或见卧板，<a id="a-6w"></a>或卧杵上，<a id="a-6x"></a>或卧尘土，<a id="a-6y"></a>或著板衣，<a id="a-6z"></a>或著芒衣，<a id="a-70"></a>或著草衣，<a id="a-71"></a>或树皮衣，<a id="a-72"></a>或复裸形，<a id="a-73"></a>或著茅衣，<a id="a-74"></a>或面向日随日而转，<a id="a-75"></a>或食稗子，<a id="a-76"></a>或见食麦，<a id="a-77"></a>或食草根杂诸树叶，<a id="a-78"></a>食果，<a id="a-79"></a>食华，<a id="a-7A"></a>或食薯蓣，<a id="a-7B"></a>或见食芋，<a id="a-7C"></a>或见食藕，<a id="a-7D"></a>或六日一食，<a id="a-7E"></a>或见食豆，<a id="a-7F"></a>或食大豆，<a id="a-7G"></a>或食炒谷，<a id="a-7H"></a>或见食麻，<a id="a-7I"></a>或见食米，<a id="a-7J"></a>或见饮水而以度日，<a id="a-7K"></a>或见菩萨食一滴苏而以度日，<a id="a-7L"></a>或一滴蜜，<a id="a-7M"></a>或一滴乳，<a id="a-7N"></a>或无所食，<a id="a-7O"></a>或见眠熟。<a id="a-7P"></a>舍利弗，<a id="a-7Q"></a>菩萨摩诃萨示现如是种种苦行，<a id="a-7R"></a>六年之中一事不亏。<a id="a-7S"></a>菩萨实无如是苦行，<a id="a-7T"></a>众生见有，<a id="a-7U"></a>以诸众生应以苦行而得度脱，<a id="a-7V"></a>为是等故菩萨示之，<a id="a-7W"></a>有六十那由他人安住三乘。</p>
  <p id="a7X">“舍利弗，<a id="a-7Y"></a>复有天人宿世善根深乐大乘，<a id="a-7Z"></a>则见菩萨坐七宝台身心不动，<a id="a-7a"></a>面门喜笑入三昧定，<a id="a-7b"></a>如是六年方从定起。<a id="a-7c"></a>舍利弗，<a id="a-7d"></a>复有众生深乐大乘欲听闻者，<a id="a-7e"></a>则见菩萨端坐说法。<a id="a-7f"></a>舍利弗，<a id="a-7g"></a>此是菩萨摩诃萨以方便力行般若波罗蜜，<a id="a-7h"></a>大悲化度一切众生，<a id="a-7i"></a>能降天魔，<a id="a-7j"></a>伏诸外道。<a id="a-7k"></a>菩萨摩诃萨既经六年从定而起，<a id="a-7l"></a>随顺世法诣尼连禅河，<a id="a-7m"></a>洗浴出已于河边立，<a id="a-7n"></a>有牧牛女构百乳牛，<a id="a-7o"></a>以饮一牛，<a id="a-7p"></a>构此一牛乳，<a id="a-7q"></a>用以作糜奉献菩萨，<a id="a-7r"></a>复有六亿天、<a id="a-7s"></a>龙、<a id="a-7t"></a>夜叉、<a id="a-7u"></a>乾闼婆各持饮食而来奉献，<a id="a-7v"></a>作如是言：<a id="a-7w"></a>‘大士受我供养！<a id="a-7x"></a>正士受我供养！<a id="a-7y"></a>’菩萨悉受，<a id="a-7z"></a>而彼牛女、<a id="a-80"></a>天、<a id="a-81"></a>龙、<a id="a-82"></a>夜叉各不相见，<a id="a-83"></a>一一天等各见菩萨独受其食。<a id="a-84"></a>舍利弗，<a id="a-85"></a>是等众生因见受供而得悟道，<a id="a-86"></a>是故菩萨为示现之，<a id="a-87"></a>而此菩萨实不洗浴及受供养。</p>
  <p id="a88">“舍利弗，<a id="a-89"></a>菩萨摩诃萨行般若波罗蜜，<a id="a-8A"></a>以方便力示现行诣道场。<a id="a-8B"></a>时有地居天子名曰妙地，<a id="a-8C"></a>与诸天神扫此大地，<a id="a-8D"></a>散众妙华，<a id="a-8E"></a>种种香水而用洒之。<a id="a-8F"></a>三千大千世界须弥山下诸天之众，<a id="a-8G"></a>四天王天雨诸天华，<a id="a-8H"></a>三十三天及夜摩天空中赞叹作诸伎乐，<a id="a-8I"></a>兜率陀天珊兜率陀王以七宝网弥覆世界，<a id="a-8J"></a>四角皆悬阎浮檀金铃，<a id="a-8K"></a>悉雨众宝供养菩萨，<a id="a-8L"></a>化乐诸天善化王以阎浮檀金罗网弥覆世界，<a id="a-8M"></a>作诸伎乐雨种种华供养菩萨，<a id="a-8N"></a>他化自在诸天子与诸天、<a id="a-8O"></a>龙、<a id="a-8P"></a>夜叉、<a id="a-8Q"></a>乾闼婆、<a id="a-8R"></a>阿修罗、<a id="a-8S"></a>伽楼罗、<a id="a-8T"></a>紧那罗、<a id="a-8U"></a>摩睺罗伽、<a id="a-8V"></a>人非人等各各施设种种供养。<a id="a-8W"></a>自在天子与娑婆世界主大梵天王既见菩萨行诣道场，<a id="a-8X"></a>即告一切诸梵天言：<a id="a-8Y"></a>‘善男子，<a id="a-8Z"></a>汝等当知：<a id="a-8a"></a>如此菩萨摩诃萨，<a id="a-8b"></a>坚固大甲而自庄严，<a id="a-8c"></a>不违本誓心无厌怠，<a id="a-8d"></a>一切菩萨行悉满足，<a id="a-8e"></a>通达教化无量众生，<a id="a-8f"></a>菩萨诸地皆得自在，<a id="a-8g"></a>于诸众生其心清净善知根性，<a id="a-8h"></a>通达如来甚深密藏过诸魔事，<a id="a-8i"></a>一切善根不随外缘，<a id="a-8j"></a>无量诸佛之所拥护，<a id="a-8k"></a>能为众生开解脱门，<a id="a-8l"></a>大将导师摧伏诸魔，<a id="a-8m"></a>大千世界独为勇猛，<a id="a-8n"></a>善施法药为大医王，<a id="a-8o"></a>解脱灌顶受法王位放智慧光，<a id="a-8p"></a>世间八法所不能染如大莲华，<a id="a-8q"></a>通达一切诸陀罗尼甚深如海，<a id="a-8r"></a>安住不动如须弥山，<a id="a-8s"></a>智慧清净无有垢秽，<a id="a-8t"></a>如摩尼珠于一切法而得自在清净梵行。<a id="a-8u"></a>善男子，<a id="a-8v"></a>菩萨摩诃萨修般若波罗蜜，<a id="a-8w"></a>以方便力行诣道场，<a id="a-8x"></a>欲降恶魔坐菩提树，<a id="a-8y"></a>为成就十力、<a id="a-8z"></a>四无畏、<a id="a-90"></a>十八不共法，<a id="a-91"></a>转大法轮作狮子吼，<a id="a-92"></a>以法布施令诸众生皆悉饱满，<a id="a-93"></a>为欲清净众生法眼，<a id="a-94"></a>无上正法降伏外道，<a id="a-95"></a>欲示诸佛本愿成就，<a id="a-96"></a>于一切法而得自在。<a id="a-97"></a>善男子，<a id="a-98"></a>汝等可往供养菩萨。<a id="a-99"></a>’</p>
  <p id="a9A">“舍利弗，<a id="a-9B"></a>菩萨摩诃萨行般若波罗蜜，<a id="a-9C"></a>以方便力示现行诣道场，<a id="a-9D"></a>足下即现千辐轮相微妙光明。<a id="a-9E"></a>一切地狱、<a id="a-9F"></a>畜生、<a id="a-9G"></a>饿鬼遇斯光明，<a id="a-9H"></a>皆悉离苦而得安乐。<a id="a-9I"></a>及照龙宫时有迦梨迦龙王，<a id="a-9J"></a>遇此光明即告诸龙：<a id="a-9K"></a>‘此金色光来照龙宫，<a id="a-9L"></a>悉令汝等身心安乐。<a id="a-9M"></a>我于过去曾见此相有佛出兴，<a id="a-9N"></a>今此光明如昔不异，<a id="a-9O"></a>当知必有佛出世间。<a id="a-9P"></a>可办种种烧香、<a id="a-9Q"></a>涂香、<a id="a-9R"></a>末香、<a id="a-9S"></a>金银、<a id="a-9T"></a>真珠、<a id="a-9U"></a>砗磲、<a id="a-9V"></a>玛瑙、<a id="a-9W"></a>珊瑚、<a id="a-9X"></a>白玉、<a id="a-9Y"></a>旛华、<a id="a-9Z"></a>幢盖，<a id="a-9a"></a>作诸音乐往诣菩萨宫中，<a id="a-9b"></a>好物悉赍供养。<a id="a-9c"></a>’时迦梨迦龙王与诸眷属，<a id="a-9d"></a>普兴大云降注香雨，<a id="a-9e"></a>往诣菩萨作诸伎乐施设供养，<a id="a-9f"></a>右绕菩萨而赞叹言：<a id="a-9g"></a>‘金色光明令人喜悦，<a id="a-9h"></a>决定最胜佛出无疑。<a id="a-9i"></a>种种杂宝庄严大地，<a id="a-9j"></a>凡是因地生诸草木悉变成宝，<a id="a-9k"></a>江河皆静无风浪声，<a id="a-9l"></a>推如此瑞佛出无疑。<a id="a-9m"></a>释梵日月光明不现，<a id="a-9n"></a>恶趣清净佛出无疑。<a id="a-9o"></a>譬如有人少失父母，<a id="a-9p"></a>年既长大，<a id="a-9q"></a>忽然还得，<a id="a-9r"></a>心甚欢喜，<a id="a-9s"></a>一切世间睹佛兴出亦复如是。<a id="a-9t"></a>我等已曾供养过去诸佛世尊，<a id="a-9u"></a>今值法王人中师子，<a id="a-9v"></a>则我受生为不空过。<a id="a-9w"></a>’</p>
  <p id="a9x">“舍利弗，<a id="a-9y"></a>菩萨摩诃萨行般若波罗蜜，<a id="a-9z"></a>以方便力取草敷座，<a id="a-A0"></a>于菩提树右绕七匝正念端坐，<a id="a-A1"></a>下劣众生见如此相。<a id="a-A2"></a>舍利弗，<a id="a-A3"></a>复有高行诸大菩萨，<a id="a-A4"></a>见八万四千天子敷八万四千大师子座，<a id="a-A5"></a>众宝合成七宝罗网弥覆其上，<a id="a-A6"></a>四角金铃处处皆有，<a id="a-A7"></a>幡华、<a id="a-A8"></a>幢盖、<a id="a-A9"></a>缯彩罗列。<a id="a-AA"></a>尔时，<a id="a-AB"></a>菩萨遍此八万四千座上一一皆坐，<a id="a-AC"></a>而诸天子自不相见，<a id="a-AD"></a>各谓菩萨独坐我座成阿耨多罗三藐三菩提，<a id="a-AE"></a>以是因缘心生欢喜得未曾有，<a id="a-AF"></a>皆证阿鞞跋致。</p>
  <p id="aAG">“舍利弗，<a id="a-AH"></a>菩萨摩诃萨行般若波罗蜜，<a id="a-AI"></a>以方便力即放眉间白毫相光照诸魔宫，<a id="a-AJ"></a>三千大千世界一切魔宫皆失光明。<a id="a-AK"></a>时诸魔等各作是念：<a id="a-AL"></a>‘以何因缘我等诸宫光明不现，<a id="a-AM"></a>讵非菩萨坐于道场证阿耨多罗三藐三菩提乎？<a id="a-AN"></a>’即共观察，<a id="a-AO"></a>方见菩萨端坐道场菩提树下。<a id="a-AP"></a>时诸恶魔于自宫殿聚集魔军，<a id="a-AQ"></a>无量千亿种种诸色、<a id="a-AR"></a>种种众形、<a id="a-AS"></a>种种相貌、<a id="a-AT"></a>种种头面，<a id="a-AU"></a>持种种仗、<a id="a-AV"></a>种种幢幡，<a id="a-AW"></a>种种音声若有闻者耳鼻口中并皆流血。<a id="a-AX"></a>菩萨尔时以大悲力，<a id="a-AY"></a>令魔军众不得出声。<a id="a-AZ"></a>舍利弗，<a id="a-Aa"></a>是名菩萨摩诃萨行般若波罗蜜方便之力。</p>
  <p id="aAb">“舍利弗，<a id="a-Ac"></a>菩萨行般若波罗蜜，<a id="a-Ad"></a>以方便力无量亿劫行布施、<a id="a-Ae"></a>持戒、<a id="a-Af"></a>忍辱、<a id="a-Ag"></a>精进、<a id="a-Ah"></a>禅定、<a id="a-Ai"></a>智慧、<a id="a-Aj"></a>慈悲喜舍、<a id="a-Ak"></a>念处、<a id="a-Al"></a>正勤、<a id="a-Am"></a>神足、<a id="a-An"></a>根、<a id="a-Ao"></a>力、<a id="a-Ap"></a>觉、<a id="a-Aq"></a>道、<a id="a-Ar"></a>奢摩他、<a id="a-As"></a>毗婆舍那三明解脱身，<a id="a-At"></a>金色右臂从顶自摩乃至遍身，<a id="a-Au"></a>作如是言：<a id="a-Av"></a>‘众生苦恼，<a id="a-Aw"></a>我欲拔济。<a id="a-Ax"></a>’而起大悲。<a id="a-Ay"></a>尔时，<a id="a-Az"></a>魔王及诸眷属闻菩萨言，<a id="a-B0"></a>即皆倒仆。<a id="a-B1"></a>菩萨摩诃萨以大悲力，<a id="a-B2"></a>令诸魔众闻空中声言：<a id="a-B3"></a>‘汝等可归依持戒力仙，<a id="a-B4"></a>能施无畏救护一切众生。<a id="a-B5"></a>’魔及眷属闻此声已，<a id="a-B6"></a>犹伏在地作如是言：<a id="a-B7"></a>‘唯愿正士大士救济我命。<a id="a-B8"></a>’舍利弗，<a id="a-B9"></a>尔时，<a id="a-BA"></a>菩萨摩诃萨行般若波罗蜜，<a id="a-BB"></a>以方便力放大光明，<a id="a-BC"></a>其有遇者皆离怖畏，<a id="a-BD"></a>魔及眷属见是神力，<a id="a-BE"></a>恐怖欢喜二事交怀。</p>
  <p id="aBF">“舍利弗，<a id="a-BG"></a>菩萨摩诃萨行般若波罗蜜，<a id="a-BH"></a>或有众生见是降魔，<a id="a-BI"></a>亦复有人不见此事，<a id="a-BJ"></a>或有众生但见菩萨敷草而坐，<a id="a-BK"></a>或见菩萨处大狮子宝台而坐，<a id="a-BL"></a>或见菩萨在地而坐，<a id="a-BM"></a>或见空中自然而有师子之座菩萨安坐，<a id="a-BN"></a>或有众生见阿说他树为菩提树，<a id="a-BO"></a>或见波利质多罗树，<a id="a-BP"></a>或见众宝合成为菩提树，<a id="a-BQ"></a>或有众生见菩提树高七多罗树，<a id="a-BR"></a>或有众生见菩提树高八万四千由旬，<a id="a-BS"></a>师子之座高四万二千由旬，<a id="a-BT"></a>或有众生遥见菩萨游戏空中，<a id="a-BU"></a>或见菩萨坐菩提树。<a id="a-BV"></a>舍利弗，<a id="a-BW"></a>菩萨摩诃萨行般若波罗蜜，<a id="a-BX"></a>以方便力示现如是种种神变化度众生。</p>
  <p id="aBY">“舍利弗，<a id="a-BZ"></a>菩萨摩诃萨行般若波罗蜜，<a id="a-Ba"></a>以方便力现坐道场，<a id="a-Bb"></a>十方恒河沙世界无量无边菩萨摩诃萨皆悉来集，<a id="a-Bc"></a>住虚空中出是声言，<a id="a-Bd"></a>安愍菩萨安乐欢喜：<a id="a-Be"></a>‘善哉！<a id="a-Bf"></a>速疾、<a id="a-Bg"></a>勇猛、<a id="a-Bh"></a>精进、<a id="a-Bi"></a>大吉祥事！<a id="a-Bj"></a>勿生怖惧心如金刚，<a id="a-Bk"></a>游戏神通利益众生，<a id="a-Bl"></a>一念之顷一切智现。<a id="a-Bm"></a>’舍利弗，<a id="a-Bn"></a>菩萨摩诃萨坐道场时，<a id="a-Bo"></a>魔来为乱亦不生瞋，<a id="a-Bp"></a>一刹那心与般若波罗蜜相应，<a id="a-Bq"></a>所知见觉无不通达。<a id="a-Br"></a>舍利弗，<a id="a-Bs"></a>时十方恒河沙世界诸佛如来，<a id="a-Bt"></a>异口同声赞言：<a id="a-Bu"></a>‘善哉大士！<a id="a-Bv"></a>通达自然智、<a id="a-Bw"></a>无碍智、<a id="a-Bx"></a>平等智、<a id="a-By"></a>无师智，<a id="a-Bz"></a>大悲庄严。<a id="a-C0"></a>’</p>
  <p id="aC1">“舍利弗，<a id="a-C2"></a>菩萨摩诃萨行般若波罗蜜，<a id="a-C3"></a>以方便力能作如是种种示现，<a id="a-C4"></a>或有众生见此菩萨今始成道，<a id="a-C5"></a>或见菩萨久远成道，<a id="a-C6"></a>或见一世界四天王献钵，<a id="a-C7"></a>或见十方恒河沙世界四天王献钵。<a id="a-C8"></a>舍利弗，<a id="a-C9"></a>菩萨尔时，<a id="a-CA"></a>度众生故即受众钵，<a id="a-CB"></a>重叠掌中合而为一，<a id="a-CC"></a>其诸天王各不相见，<a id="a-CD"></a>皆谓世尊独用我钵。<a id="a-CE"></a>舍利弗，<a id="a-CF"></a>菩萨摩诃萨行般若波罗蜜，<a id="a-CG"></a>以方便力示现此事。<a id="a-CH"></a>”</p>
  <p id="aCI">说是法门时，<a id="a-CJ"></a>众中三万菩萨摩诃萨得无生法忍，<a id="a-CK"></a>三万六千菩萨皆不退转阿耨多罗三藐三菩提，<a id="a-CL"></a>八万人天得远尘离垢法眼净，<a id="a-CM"></a>无量无边众生发阿耨多罗三藐三菩提心。</p>
  <p id="aCN">“舍利弗，<a id="a-CO"></a>复有六万天子先来献供，<a id="a-CP"></a>过去愿力若菩萨成道，<a id="a-CQ"></a>必愿先受我等供养。<a id="a-CR"></a>尔时，<a id="a-CS"></a>菩萨摩诃萨以般若波罗蜜方便力故，<a id="a-CT"></a>示现欲转法轮。<a id="a-CU"></a>娑婆世界主尸弃梵王与六十八万梵天来世尊所，<a id="a-CV"></a>头面作礼，<a id="a-CW"></a>右绕七匝而发是言：<a id="a-CX"></a>‘唯愿大悲，<a id="a-CY"></a>转无上法轮！<a id="a-CZ"></a>唯愿大悲，<a id="a-Ca"></a>转无上法轮！<a id="a-Cb"></a>’尔时，<a id="a-Cc"></a>即现大师子座高四万二千由旬，<a id="a-Cd"></a>种种庄严坚固安隐，<a id="a-Ce"></a>十方无量释提桓因悉为如来敷师子座亦复如是。<a id="a-Cf"></a>尔时，<a id="a-Cg"></a>菩萨以神通力，<a id="a-Ch"></a>一一诸天各见菩萨坐其座上而转法轮。<a id="a-Ci"></a>菩萨摩诃萨既坐此座，<a id="a-Cj"></a>十方无量无边世界皆悉震动放大光明，<a id="a-Ck"></a>即入无边境界三昧。<a id="a-Cl"></a>十方恒河沙世界一切众生，<a id="a-Cm"></a>三恶道苦即得安乐，<a id="a-Cn"></a>悉离三毒，<a id="a-Co"></a>各各相于犹如母子无复恶心。<a id="a-Cp"></a>时此三千大千世界，<a id="a-Cq"></a>靡有间隙如一毛孔，<a id="a-Cr"></a>天、<a id="a-Cs"></a>龙、<a id="a-Ct"></a>夜叉、<a id="a-Cu"></a>乾闼婆、<a id="a-Cv"></a>阿修罗、<a id="a-Cw"></a>伽楼罗、<a id="a-Cx"></a>紧那罗、<a id="a-Cy"></a>摩睺罗伽、<a id="a-Cz"></a>人非人等悉满其中。<a id="a-D0"></a>若有众生应以苦法而受化者，<a id="a-D1"></a>闻佛说苦，<a id="a-D2"></a>应以无我、<a id="a-D3"></a>空、<a id="a-D4"></a>寂静、<a id="a-D5"></a>离、<a id="a-D6"></a>无常皆亦如是；<a id="a-D7"></a>应以如幻法而受化者闻说如幻，<a id="a-D8"></a>应以如梦、<a id="a-D9"></a>水中月、<a id="a-DA"></a>如影、<a id="a-DB"></a>如响皆亦如是；<a id="a-DC"></a>应以空、<a id="a-DD"></a>无相、<a id="a-DE"></a>无愿而受化者，<a id="a-DF"></a>即闻佛说空、<a id="a-DG"></a>无相、<a id="a-DH"></a>无愿法；<a id="a-DI"></a>或闻如来说一切法从因缘生，<a id="a-DJ"></a>或闻说诸阴，<a id="a-DK"></a>或闻说诸界，<a id="a-DL"></a>或闻说诸入，<a id="a-DM"></a>或闻说苦声，<a id="a-DN"></a>或闻说集声，<a id="a-DO"></a>或闻说灭声，<a id="a-DP"></a>或闻说道声，<a id="a-DQ"></a>或闻说念处，<a id="a-DR"></a>或闻说正勤，<a id="a-DS"></a>或闻说神足，<a id="a-DT"></a>或闻说根，<a id="a-DU"></a>或闻说力，<a id="a-DV"></a>或闻说觉，<a id="a-DW"></a>或闻说道，<a id="a-DX"></a>或闻说奢摩他，<a id="a-DY"></a>或闻说毗婆舍那，<a id="a-DZ"></a>或闻说辟支佛法，<a id="a-Da"></a>或闻说大乘法。<a id="a-Db"></a>舍利弗，<a id="a-Dc"></a>菩萨摩诃萨行般若波罗蜜，<a id="a-Dd"></a>以方便力示现种种转法轮，<a id="a-De"></a>令无量众生随其根性欢喜利益。<a id="a-Df"></a>”</p>
  <p id="aDg">尔时，<a id="a-Dh"></a>舍利弗白胜天王言：<a id="a-Di"></a>“菩萨摩诃萨行般若波罗蜜以方便力，<a id="a-Dj"></a>甚深境界难知、<a id="a-Dk"></a>难思量、<a id="a-Dl"></a>难入。<a id="a-Dm"></a>”</p>
  <p id="aDn">尔时，<a id="a-Do"></a>胜天王答舍利弗言：<a id="a-Dp"></a>“菩萨摩诃萨行般若波罗蜜功德胜事，<a id="a-Dq"></a>我今所说百分不及一，<a id="a-Dr"></a>百千万亿分乃至算数譬喻亦不及一，<a id="a-Ds"></a>唯有如来乃能尽说。<a id="a-Dt"></a>我今所说其少分者，<a id="a-Du"></a>皆承如来威神之力。<a id="a-Dv"></a>何以故？<a id="a-Dw"></a>诸佛境界，<a id="a-Dx"></a>一生补处菩萨摩诃萨尚不能尽，<a id="a-Dy"></a>况余菩萨？<a id="a-Dz"></a>舍利弗，<a id="a-E0"></a>诸佛境界寂静无说，<a id="a-E1"></a>后无分别智之所能了。</p>
  <p id="aE2">“舍利弗，<a id="a-E3"></a>菩萨摩诃萨欲入诸佛境界，<a id="a-E4"></a>应学般若波罗蜜、<a id="a-E5"></a>首楞严三昧、<a id="a-E6"></a>如幻三昧、<a id="a-E7"></a>金刚喻三昧、<a id="a-E8"></a>金刚三昧、<a id="a-E9"></a>不动意三昧、<a id="a-EA"></a>遍通达三昧、<a id="a-EB"></a>不缘境界三昧、<a id="a-EC"></a>狮子自在三昧、<a id="a-ED"></a>三昧王三昧、<a id="a-EE"></a>功德庄严三昧、<a id="a-EF"></a>寂静意三昧、<a id="a-EG"></a>超出三昧、<a id="a-EH"></a>无著三昧、<a id="a-EI"></a>意庄严王三昧、<a id="a-EJ"></a>无等等三昧、<a id="a-EK"></a>等觉三昧、<a id="a-EL"></a>正觉三昧、<a id="a-EM"></a>悦意三昧、<a id="a-EN"></a>欢喜三昧、<a id="a-EO"></a>清净三昧、<a id="a-EP"></a>火焰三昧、<a id="a-EQ"></a>光明三昧、<a id="a-ER"></a>难胜三昧、<a id="a-ES"></a>常现前三昧、<a id="a-ET"></a>不相近三昧、<a id="a-EU"></a>无生三昧、<a id="a-EV"></a>通达三昧、<a id="a-EW"></a>最胜三昧、<a id="a-EX"></a>过魔界三昧、<a id="a-EY"></a>一切智意三昧、<a id="a-EZ"></a>幢相三昧、<a id="a-Ea"></a>大悲三昧、<a id="a-Eb"></a>欢喜三昧、<a id="a-Ec"></a>爱念三昧、<a id="a-Ed"></a>不见法三昧。</p>
  <p id="aEe">“舍利弗，<a id="a-Ef"></a>菩萨摩诃萨行般若波罗蜜以方便力，<a id="a-Eg"></a>通达如是等无量无边百千亿恒河沙数诸三昧已，<a id="a-Eh"></a>乃能得入诸佛境界，<a id="a-Ei"></a>其心安隐恐怖悉无，<a id="a-Ej"></a>如师子王不畏禽兽。<a id="a-Ek"></a>何以故？<a id="a-El"></a>菩萨摩诃萨修如是等诸三昧已，<a id="a-Em"></a>有所经游悉无怖畏，<a id="a-En"></a>不见其前有一怨敌。<a id="a-Eo"></a>何以故？<a id="a-Ep"></a>舍利弗，<a id="a-Eq"></a>菩萨摩诃萨行般若波罗蜜以方便力，<a id="a-Er"></a>心无所缘亦无所住。<a id="a-Es"></a>譬如有人生无色界，<a id="a-Et"></a>八万四千劫中唯是一识，<a id="a-Eu"></a>无有住处亦无所缘，<a id="a-Ev"></a>菩萨摩诃萨行般若波罗蜜亦复如是，<a id="a-Ew"></a>心无住处亦无所缘。<a id="a-Ex"></a>何以故？<a id="a-Ey"></a>心不行无行处，<a id="a-Ez"></a>心无想无想处，<a id="a-F0"></a>心不缘无缘处，<a id="a-F1"></a>心不著无著处，<a id="a-F2"></a>心不乱无乱处，<a id="a-F3"></a>心无高下，<a id="a-F4"></a>心不随顺又不违逆，<a id="a-F5"></a>不喜不忧，<a id="a-F6"></a>无分别离分别，<a id="a-F7"></a>离奢摩他、<a id="a-F8"></a>毗婆舍那，<a id="a-F9"></a>心不随智，<a id="a-FA"></a>心不自住亦不住他，<a id="a-FB"></a>不依眼住，<a id="a-FC"></a>不依耳、<a id="a-FD"></a>鼻、<a id="a-FE"></a>舌、<a id="a-FF"></a>身、<a id="a-FG"></a>意住，<a id="a-FH"></a>不依色住，<a id="a-FI"></a>不依声、<a id="a-FJ"></a>香、<a id="a-FK"></a>味、<a id="a-FL"></a>触、<a id="a-FM"></a>法住，<a id="a-FN"></a>心不在内亦不在外，<a id="a-FO"></a>心不缘法，<a id="a-FP"></a>心不缘智，<a id="a-FQ"></a>不住过去、<a id="a-FR"></a>未来、<a id="a-FS"></a>现在。</p>
  <p id="aFT">“舍利弗，<a id="a-FU"></a>菩萨摩诃萨行般若波罗蜜不取一法，<a id="a-FV"></a>于一切法知见无碍，<a id="a-FW"></a>心行净故见一切法，<a id="a-FX"></a>皆悉无垢不取见相，<a id="a-FY"></a>见不分别离诸戏论。<a id="a-FZ"></a>舍利弗，<a id="a-Fa"></a>菩萨摩诃萨与般若波罗蜜，<a id="a-Fb"></a>不与肉眼相应，<a id="a-Fc"></a>不与天眼相应，<a id="a-Fd"></a>慧眼、<a id="a-Fe"></a>法眼、<a id="a-Ff"></a>佛眼悉不相应，<a id="a-Fg"></a>不与天耳相应，<a id="a-Fh"></a>不与他心智相应，<a id="a-Fi"></a>不与宿命智相应，<a id="a-Fj"></a>不与神通智相应，<a id="a-Fk"></a>不与漏尽智相应。<a id="a-Fl"></a>舍利弗，<a id="a-Fm"></a>是般若波罗蜜不与一切法相应，<a id="a-Fn"></a>非不相应。<a id="a-Fo"></a>菩萨摩诃萨行般若波罗蜜以方便力，<a id="a-Fp"></a>于一切法得平等智，<a id="a-Fq"></a>能观一切众生心行，<a id="a-Fr"></a>一切染净皆如实知，<a id="a-Fs"></a>于十力、<a id="a-Ft"></a>四无畏、<a id="a-Fu"></a>十八不共法、<a id="a-Fv"></a>佛一切智咸不失念。<a id="a-Fw"></a>菩萨摩诃萨行般若波罗蜜以无功用心，<a id="a-Fx"></a>通达一切法，<a id="a-Fy"></a>无心意识，<a id="a-Fz"></a>常在寂静三昧之中，<a id="a-G0"></a>不舍三昧教化众生，<a id="a-G1"></a>施作佛事无有休息，<a id="a-G2"></a>于诸佛法得无碍智，<a id="a-G3"></a>心无染著。</p>
  <p id="aG4">“舍利弗，<a id="a-G5"></a>譬如化佛更化作佛，<a id="a-G6"></a>彼所化者无心意识，<a id="a-G7"></a>无身身业，<a id="a-G8"></a>无口口业，<a id="a-G9"></a>无心心业，<a id="a-GA"></a>而能施作一切佛事利益众生。<a id="a-GB"></a>何以故？<a id="a-GC"></a>佛神力故。<a id="a-GD"></a>舍利弗，<a id="a-GE"></a>菩萨摩诃萨从般若波罗蜜所化亦复如是，<a id="a-GF"></a>无身身业，<a id="a-GG"></a>无口口业，<a id="a-GH"></a>无意意业，<a id="a-GI"></a>以无功用心常作佛事利益众生。<a id="a-GJ"></a>何以故？<a id="a-GK"></a>菩萨摩诃萨行般若波罗蜜，<a id="a-GL"></a>通达一切法犹如幻相心无分别，<a id="a-GM"></a>而诸众生恒闻说法。<a id="a-GN"></a>舍利弗，<a id="a-GO"></a>菩萨摩诃萨如是智慧，<a id="a-GP"></a>不住有为，<a id="a-GQ"></a>不住无为，<a id="a-GR"></a>不住诸阴，<a id="a-GS"></a>不住界入，<a id="a-GT"></a>不住内外，<a id="a-GU"></a>不住善法及不善法，<a id="a-GV"></a>不住世间及出世间，<a id="a-GW"></a>不染不净，<a id="a-GX"></a>不住有漏，<a id="a-GY"></a>不住无漏，<a id="a-GZ"></a>不住过去、<a id="a-Ga"></a>未来、<a id="a-Gb"></a>现在，<a id="a-Gc"></a>不住数缘灭，<a id="a-Gd"></a>不住非数缘灭。<a id="a-Ge"></a>舍利弗，<a id="a-Gf"></a>是菩萨摩诃萨如是行般若波罗蜜，<a id="a-Gg"></a>心无所住而能通达一切诸法，<a id="a-Gh"></a>以无碍智、<a id="a-Gi"></a>无功用力为众生说，<a id="a-Gj"></a>常在寂静而教化事无有休息。<a id="a-Gk"></a>舍利弗，<a id="a-Gl"></a>菩萨摩诃萨宿愿强故，<a id="a-Gm"></a>无功用心为人说法。</p>
  <p id="aGn">“舍利弗，<a id="a-Go"></a>菩萨摩诃萨以般若波罗蜜方便力故，<a id="a-Gp"></a>无诸怖畏。<a id="a-Gq"></a>何以故？<a id="a-Gr"></a>执金刚神常守护故，<a id="a-Gs"></a>若行、<a id="a-Gt"></a>若立、<a id="a-Gu"></a>若坐、<a id="a-Gv"></a>若卧恒不远之。</p>
  <p id="aGw">“舍利弗，<a id="a-Gx"></a>菩萨摩诃萨闻说深般若波罗蜜，<a id="a-Gy"></a>心不惊不怖、<a id="a-Gz"></a>不疑不悔，<a id="a-H0"></a>当知是人已得授记。<a id="a-H1"></a>何以故？<a id="a-H2"></a>信受般若波罗蜜，<a id="a-H3"></a>近佛境界故。<a id="a-H4"></a>以此一心则能通达一切佛法，<a id="a-H5"></a>达佛法故利益众生，<a id="a-H6"></a>不见众生与佛法异。<a id="a-H7"></a>何以故？<a id="a-H8"></a>理无二故。<a id="a-H9"></a>”</p>
 </body>
</html>