<!doctype html>
<html id="z3IBT8pA4" data-ver="1970">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第十</h1>
  <h2 id="a2">守行品第三十三</h2>
  <p id="a3">佛告释提桓因：<a id="a-4"></a>“若有善男子、<a id="a-5"></a>善女人受是深般若波罗蜜讽诵读持习行守者，<a id="a-6"></a>拘翼，<a id="a-7"></a>是善男子若入斗战中终不中道损其寿命，<a id="a-8"></a>若刀矛箭终不中其身。<a id="a-9"></a>所以者何？<a id="a-A"></a>是善男子长夜行六波罗蜜，<a id="a-B"></a>已自降伏淫欲之剑、<a id="a-C"></a>恚痴之刺，<a id="a-D"></a>复为他人降淫怒痴；<a id="a-E"></a>已自降伏邪见剑刺，<a id="a-F"></a>复为他人降邪见剑；<a id="a-G"></a>又自降伏习绪剑刺及恩爱刺，<a id="a-H"></a>复能为他人降伏习绪恩爱之剑。<a id="a-I"></a>拘翼，<a id="a-J"></a>用是故，<a id="a-K"></a>善男子、<a id="a-L"></a>善女人不为矛剑刀箭所中。</p>
  <p id="aM">“复次，<a id="a-N"></a>拘翼，<a id="a-O"></a>善男子、<a id="a-P"></a>善女人受持讽诵守行般若波罗蜜不远离萨云若意者，<a id="a-Q"></a>终不中毒，<a id="a-R"></a>终不中蛊道，<a id="a-S"></a>终不中兵，<a id="a-T"></a>终不中水，<a id="a-U"></a>终不中火，<a id="a-V"></a>众恶之事终不得忤。<a id="a-W"></a>何以故？<a id="a-X"></a>拘翼，<a id="a-Y"></a>是般若波罗蜜者无上之术。<a id="a-Z"></a>善男子、<a id="a-a"></a>善女人学是术者，<a id="a-b"></a>亦不自念恶，<a id="a-c"></a>亦不念他人恶，<a id="a-d"></a>亦不念两恶。<a id="a-e"></a>何以故？<a id="a-f"></a>亦不自有，<a id="a-g"></a>亦不有彼，<a id="a-h"></a>亦不有知见，<a id="a-i"></a>亦不有五阴，<a id="a-j"></a>上至萨云若亦无所有亦无所得。<a id="a-k"></a>无所有者，<a id="a-l"></a>亦不自念恶，<a id="a-m"></a>亦不念他人恶，<a id="a-n"></a>亦不念两恶，<a id="a-o"></a>至得阿耨多罗三耶三佛观众生之意。<a id="a-p"></a>何以故？<a id="a-q"></a>学是术故。<a id="a-r"></a>过去、<a id="a-s"></a>当来、<a id="a-t"></a>今现在诸如来无所著等正觉，<a id="a-u"></a>悉从是术中自致得阿惟三佛。</p>
  <p id="av">“复次，<a id="a-w"></a>拘翼，<a id="a-x"></a>若有善男子、<a id="a-y"></a>善女人学是般若波罗蜜者，<a id="a-z"></a>已书持者，<a id="a-10"></a>若人、<a id="a-11"></a>若非人终不能得其便。<a id="a-12"></a>所以者何？<a id="a-13"></a>三千大千国土及十方无央数阿僧祇诸国土中，<a id="a-14"></a>诸四天王上至阿迦腻吒诸天，<a id="a-15"></a>皆共拥护是善男子、<a id="a-16"></a>善女人书持般若波罗蜜者，<a id="a-17"></a>供养尊敬共礼事之，<a id="a-18"></a>书持是者其德如是。<a id="a-19"></a>若有但书持般若波罗蜜，<a id="a-1A"></a>不讽诵读亦不守行者，<a id="a-1B"></a>其处譬如道场坐，<a id="a-1C"></a>四面左右中有畜生、<a id="a-1D"></a>若人其外、<a id="a-1E"></a>若有人非人欲来害者，<a id="a-1F"></a>终不能得其便。<a id="a-1G"></a>何以故？<a id="a-1H"></a>过去诸如来无所著等正觉皆于中得佛故，<a id="a-1I"></a>当来、<a id="a-1J"></a>现在诸如来无所著等正觉皆亦当于中得佛故。<a id="a-1K"></a>得佛道已使一切众生无恐无畏，<a id="a-1L"></a>已无恐无畏皆受天上人中之福，<a id="a-1M"></a>安立于三乘而度脱之。<a id="a-1N"></a>何以故？<a id="a-1O"></a>拘翼，<a id="a-1P"></a>是般若波罗蜜，<a id="a-1Q"></a>譬如道场之地为一切作护，<a id="a-1R"></a>应当作礼供养名华、<a id="a-1S"></a>捣香、<a id="a-1T"></a>泽香、<a id="a-1U"></a>杂香、<a id="a-1V"></a>缯彩、<a id="a-1W"></a>华盖、<a id="a-1X"></a>幢幡、<a id="a-1Y"></a>妓乐。<a id="a-1Z"></a>”</p>
  <p id="a1a">释提桓因白佛言：<a id="a-1b"></a>“世尊，<a id="a-1c"></a>若有善男子、<a id="a-1d"></a>善女人书般若波罗蜜已，<a id="a-1e"></a>持经卷供养名华、<a id="a-1f"></a>捣香、<a id="a-1g"></a>泽香、<a id="a-1h"></a>杂香、<a id="a-1i"></a>缯彩、<a id="a-1j"></a>华盖、<a id="a-1k"></a>幢幡、<a id="a-1l"></a>妓乐，<a id="a-1m"></a>作是供养；<a id="a-1n"></a>若世尊般泥洹后取舍利作是供养，<a id="a-1o"></a>名华、<a id="a-1p"></a>捣香、<a id="a-1q"></a>泽香、<a id="a-1r"></a>杂香、<a id="a-1s"></a>缯彩、<a id="a-1t"></a>华盖、<a id="a-1u"></a>幢幡、<a id="a-1v"></a>妓乐如是供养，<a id="a-1w"></a>其福何所多者？<a id="a-1x"></a>”</p>
  <p id="a1y">佛告释提桓因：<a id="a-1z"></a>“拘翼，<a id="a-20"></a>我今问汝，<a id="a-21"></a>随所问说之。<a id="a-22"></a>于意云何？<a id="a-23"></a>如来无所著等正觉成萨云若得此相好，<a id="a-24"></a>从何所学得？<a id="a-25"></a>”</p>
  <p id="a26">释提桓因白佛言：<a id="a-27"></a>“世尊，<a id="a-28"></a>我闻如来无所著等正觉逮萨云若成相好，<a id="a-29"></a>从般若波罗蜜中学得。<a id="a-2A"></a>”</p>
  <p id="a2B">佛言：<a id="a-2C"></a>“如是，<a id="a-2D"></a>如是，<a id="a-2E"></a>拘翼，<a id="a-2F"></a>不以是身数故名为如来，<a id="a-2G"></a>逮得萨云若慧故成为如来。<a id="a-2H"></a>是萨云若者，<a id="a-2I"></a>从般若波罗蜜中出生。<a id="a-2J"></a>如是，<a id="a-2K"></a>拘翼，<a id="a-2L"></a>如来所有身者，<a id="a-2M"></a>是萨云若慧之屋室，<a id="a-2N"></a>如来因是室逮得萨云若，<a id="a-2O"></a>是故名为萨云若慧之室，<a id="a-2P"></a>我般泥洹以后舍利供养。<a id="a-2Q"></a>如是，<a id="a-2R"></a>若善男子、<a id="a-2S"></a>善女人书般若波罗蜜，<a id="a-2T"></a>讽诵读说习持守行，<a id="a-2U"></a>供养经卷名华、<a id="a-2V"></a>捣香、<a id="a-2W"></a>泽香、<a id="a-2X"></a>杂香、<a id="a-2Y"></a>缯彩、<a id="a-2Z"></a>华盖、<a id="a-2a"></a>幢幡、<a id="a-2b"></a>妓乐，<a id="a-2c"></a>恭敬作礼作是供养者，<a id="a-2d"></a>为供养萨云若已。<a id="a-2e"></a>如是，<a id="a-2f"></a>拘翼，<a id="a-2g"></a>是故善男子、<a id="a-2h"></a>善女人受持般若波罗蜜，<a id="a-2i"></a>讽诵读说，<a id="a-2j"></a>当守习行，<a id="a-2k"></a>当供养经卷名华、<a id="a-2l"></a>捣香、<a id="a-2m"></a>泽香、<a id="a-2n"></a>杂香、<a id="a-2o"></a>缯彩、<a id="a-2p"></a>华盖、<a id="a-2q"></a>幢幡、<a id="a-2r"></a>妓乐，<a id="a-2s"></a>当恭敬作礼。</p>
  <p id="a2t">“若般泥洹后供养舍利安处竖立塔，<a id="a-2u"></a>名华、<a id="a-2v"></a>捣香、<a id="a-2w"></a>泽香、<a id="a-2x"></a>杂香、<a id="a-2y"></a>缯彩、<a id="a-2z"></a>华盖、<a id="a-30"></a>幢幡、<a id="a-31"></a>妓乐；<a id="a-32"></a>若有善男子、<a id="a-33"></a>善女人书持般若波罗蜜，<a id="a-34"></a>讽诵念守承事供养，<a id="a-35"></a>名华、<a id="a-36"></a>捣香、<a id="a-37"></a>泽香、<a id="a-38"></a>杂香、<a id="a-39"></a>缯彩、<a id="a-3A"></a>华盖、<a id="a-3B"></a>幢幡、<a id="a-3C"></a>妓乐作是供养，<a id="a-3D"></a>其福多于供养舍利。<a id="a-3E"></a>何以故？<a id="a-3F"></a>于是中出生舍利，<a id="a-3G"></a>内外空及有无空、<a id="a-3H"></a>三十七品、<a id="a-3I"></a>佛十八法皆从是中出生，<a id="a-3J"></a>诸三昧门、<a id="a-3K"></a>陀邻尼门皆从是中出生，<a id="a-3L"></a>教化众生净佛国土亦从其中出生，<a id="a-3M"></a>菩萨摩诃萨居家成就、<a id="a-3N"></a>色像成就、<a id="a-3O"></a>财成就、<a id="a-3P"></a>眷属成就、<a id="a-3Q"></a>大慈大悲皆从中出生，<a id="a-3R"></a>刹利种、<a id="a-3S"></a>婆罗门种、<a id="a-3T"></a>大姓长者种、<a id="a-3U"></a>四天王上至阿迦腻吒天皆从其中出生，<a id="a-3V"></a>从须陀洹至阿罗汉、<a id="a-3W"></a>辟支佛、<a id="a-3X"></a>菩萨、<a id="a-3Y"></a>佛三耶三佛及萨云若皆从中出生。<a id="a-3Z"></a>”</p>
  <p id="a3a">尔时，<a id="a-3b"></a>释提桓因白佛言：<a id="a-3c"></a>“是阎浮提人不供养承事恭敬般若波罗蜜者，<a id="a-3d"></a>是曹之人为不知其尊当所供养？<a id="a-3e"></a>”</p>
  <p id="a3f">佛告释提桓因言：<a id="a-3g"></a>“于拘翼意云何？<a id="a-3h"></a>知阎浮提中有几所人信佛、<a id="a-3i"></a>信法、<a id="a-3j"></a>信比丘僧者？<a id="a-3k"></a>有几所人狐疑于三尊者？<a id="a-3l"></a>有几所人恭敬三尊者？<a id="a-3m"></a>”</p>
  <p id="a3n">释提桓因白佛言：<a id="a-3o"></a>“世尊，<a id="a-3p"></a>有信依佛、<a id="a-3q"></a>依法、<a id="a-3r"></a>依比丘僧者少少耳。<a id="a-3s"></a>”</p>
  <p id="a3t">佛告言：<a id="a-3u"></a>“于拘翼意云何？<a id="a-3v"></a>阎浮提中有几所众生，<a id="a-3w"></a>应得三十七品、<a id="a-3x"></a>三脱门、<a id="a-3y"></a>八惟无、<a id="a-3z"></a>九次第禅、<a id="a-40"></a>六通、<a id="a-41"></a>四等及四空定、<a id="a-42"></a>四无礙慧？<a id="a-43"></a>阎浮提中有几所众生灭三疑应须陀洹者？<a id="a-44"></a>几所众生三垢薄应斯陀含者？<a id="a-45"></a>几所众生五疑断应阿那含者？<a id="a-46"></a>几所众生上五处毕为阿罗汉者？<a id="a-47"></a>几所众生发至辟支佛道者？<a id="a-48"></a>几所众生发阿耨多罗三耶三菩意者？<a id="a-49"></a>”</p>
  <p id="a4A">释提桓因白佛言：<a id="a-4B"></a>“世尊，<a id="a-4C"></a>少所众生应得三十七品，<a id="a-4D"></a>及三耶三佛者少少耳。<a id="a-4E"></a>”</p>
  <p id="a4F">佛告释提桓因言：<a id="a-4G"></a>“如是，<a id="a-4H"></a>拘翼，<a id="a-4I"></a>众生甚多，<a id="a-4J"></a>有发道意者少少耳。<a id="a-4K"></a>何以故？<a id="a-4L"></a>以前世时不见佛、<a id="a-4M"></a>不闻法、<a id="a-4N"></a>不识比丘僧之所致。<a id="a-4O"></a>不布施，<a id="a-4P"></a>不持戒，<a id="a-4Q"></a>不护戒，<a id="a-4R"></a>不忍辱，<a id="a-4S"></a>不精进，<a id="a-4T"></a>不闻有禅，<a id="a-4U"></a>不闻般若波罗蜜，<a id="a-4V"></a>亦不闻内外空及有无空，<a id="a-4W"></a>亦不闻三十七品、<a id="a-4X"></a>佛十八法，<a id="a-4Y"></a>亦不闻亦不念，<a id="a-4Z"></a>亦不闻有三昧，<a id="a-4a"></a>亦不闻有萨云若，<a id="a-4b"></a>亦不念其事，<a id="a-4c"></a>以是故，<a id="a-4d"></a>拘翼，<a id="a-4e"></a>当知少所众生信三尊者耳。<a id="a-4f"></a>于是中少所众生发意至辟支佛道者，<a id="a-4g"></a>于中复少所众生行菩萨道者；<a id="a-4h"></a>虽有少少众生行菩萨道者，<a id="a-4i"></a>欲至阿耨多罗三耶三菩者复少少耳。</p>
  <p id="a4j">“拘翼，<a id="a-4k"></a>我于是间以佛眼见十方不可计阿僧祇众生行阿耨多罗三耶三菩，<a id="a-4l"></a>不离般若波罗蜜沤和拘舍罗者若一若二住阿惟越致地耳，<a id="a-4m"></a>多堕罗汉、<a id="a-4n"></a>辟支佛道者，<a id="a-4o"></a>用离般若波罗蜜沤和拘舍罗故。<a id="a-4p"></a>是故，<a id="a-4q"></a>拘翼，<a id="a-4r"></a>善男子、<a id="a-4s"></a>善女人欲发意至阿耨多罗三耶三菩者，<a id="a-4t"></a>当受持般若波罗蜜，<a id="a-4u"></a>当讽诵读，<a id="a-4v"></a>当念习行持。<a id="a-4w"></a>是般若波罗蜜者，<a id="a-4x"></a>书已以香华、<a id="a-4y"></a>幢幡、<a id="a-4z"></a>缯彩、<a id="a-50"></a>华盖；<a id="a-51"></a>诸余功德入般若波罗蜜者，<a id="a-52"></a>当复受持，<a id="a-53"></a>亦当讽诵学念守行。</p>
  <p id="a54">“何等功德入般若波罗蜜者？<a id="a-55"></a>谓布施、<a id="a-56"></a>持戒、<a id="a-57"></a>忍辱、<a id="a-58"></a>精进、<a id="a-59"></a>一心，<a id="a-5A"></a>内外空、<a id="a-5B"></a>所有空、<a id="a-5C"></a>无所有空，<a id="a-5D"></a>诸三昧门、<a id="a-5E"></a>陀邻尼门，<a id="a-5F"></a>三十七品，<a id="a-5G"></a>佛十八法、<a id="a-5H"></a>大慈大悲，<a id="a-5I"></a>余无量佛法皆入般若波罗蜜，<a id="a-5J"></a>亦当复学持讽诵守行念其中事。<a id="a-5K"></a>何以故？<a id="a-5L"></a>拘翼，<a id="a-5M"></a>是善男子、<a id="a-5N"></a>善女人当作是知：<a id="a-5O"></a>诸如来本行菩萨道时，<a id="a-5P"></a>亦复学般若波罗蜜，<a id="a-5Q"></a>亦行禅波罗蜜、<a id="a-5R"></a>惟逮波罗蜜、<a id="a-5S"></a>羼波罗蜜、<a id="a-5T"></a>尸波罗蜜、<a id="a-5U"></a>檀波罗蜜，<a id="a-5V"></a>从内外空及有无空，<a id="a-5W"></a>诸三昧门、<a id="a-5X"></a>陀邻尼门乃至佛十八法、<a id="a-5Y"></a>大慈大悲，<a id="a-5Z"></a>余无央数诸佛法，<a id="a-5a"></a>我等皆当受学。<a id="a-5b"></a>我等所尊仰者，<a id="a-5c"></a>其般若波罗蜜及诸佛法，<a id="a-5d"></a>尽是诸佛如来之教。<a id="a-5e"></a>辟支佛、<a id="a-5f"></a>阿罗汉、<a id="a-5g"></a>阿那含、<a id="a-5h"></a>斯陀含、<a id="a-5i"></a>须陀洹至萨云若教，<a id="a-5j"></a>皆于般若波罗蜜中学成度此岸至彼岸。</p>
  <p id="a5k">“拘翼，<a id="a-5l"></a>善男子、<a id="a-5m"></a>善女人，<a id="a-5n"></a>如来在世若般泥洹，<a id="a-5o"></a>皆当恭敬礼事是六波罗蜜，<a id="a-5p"></a>亦当礼事萨云若。<a id="a-5q"></a>何以故？<a id="a-5r"></a>般若波罗蜜者，<a id="a-5s"></a>是诸菩萨声闻、<a id="a-5t"></a>辟支佛之护世，<a id="a-5u"></a>人及诸天皆依是般若波罗蜜而得安隐。</p>
  <p id="a5v">“拘翼，<a id="a-5w"></a>若有善男子、<a id="a-5x"></a>善女人，<a id="a-5y"></a>佛般泥洹已后取舍利，<a id="a-5z"></a>起七宝塔高四十里，<a id="a-60"></a>尽其寿命自归承事，<a id="a-61"></a>天华、<a id="a-62"></a>天香及天捣香、<a id="a-63"></a>天缯、<a id="a-64"></a>华盖、<a id="a-65"></a>天衣、<a id="a-66"></a>天幔作是供养，<a id="a-67"></a>其福宁多不？<a id="a-68"></a>”</p>
  <p id="a69">释提桓因言：<a id="a-6A"></a>“世尊，<a id="a-6B"></a>甚多！<a id="a-6C"></a>甚多！<a id="a-6D"></a>”</p>
  <p id="a6E">佛言：<a id="a-6F"></a>“不如是善男子、<a id="a-6G"></a>善女人受行般若波罗蜜，<a id="a-6H"></a>书持经卷讽诵读持，<a id="a-6I"></a>初不离萨云若意，<a id="a-6J"></a>复加供养名华、<a id="a-6K"></a>捣香、<a id="a-6L"></a>泽香、<a id="a-6M"></a>杂香、<a id="a-6N"></a>幢幡、<a id="a-6O"></a>华盖，<a id="a-6P"></a>其福倍多不可计也。</p>
  <p id="a6Q">“复次，<a id="a-6R"></a>拘翼，<a id="a-6S"></a>置是一七宝塔，<a id="a-6T"></a>若善男子、<a id="a-6U"></a>善女人取舍利起七宝塔满一阎浮提，<a id="a-6V"></a>亦高四十里，<a id="a-6W"></a>供养承事天华、<a id="a-6X"></a>天香及天捣香、<a id="a-6Y"></a>天缯、<a id="a-6Z"></a>华盖、<a id="a-6a"></a>天衣、<a id="a-6b"></a>天幔作是供养，<a id="a-6c"></a>其福宁多不？<a id="a-6d"></a>”</p>
  <p id="a6e">释提桓因言：<a id="a-6f"></a>“甚多，<a id="a-6g"></a>甚多，<a id="a-6h"></a>世尊！<a id="a-6i"></a>”</p>
  <p id="a6j">佛言：<a id="a-6k"></a>“不如是善男子、<a id="a-6l"></a>善女人供养般若波罗蜜，<a id="a-6m"></a>其福转倍多。</p>
  <p id="a6n">“复次，<a id="a-6o"></a>拘翼，<a id="a-6p"></a>置是阎浮提所作塔事，<a id="a-6q"></a>若善男子、<a id="a-6r"></a>善女人取舍利起七宝塔满四天下供养如前，<a id="a-6s"></a>不如是善男子、<a id="a-6t"></a>善女人供养般若波罗蜜，<a id="a-6u"></a>其福转倍多。</p>
  <p id="a6v">“置是四天下，<a id="a-6w"></a>拘翼，<a id="a-6x"></a>若有善男子、<a id="a-6y"></a>善女人取舍利起七宝塔满小千国土供养如前，<a id="a-6z"></a>复置是小千国土所作七宝塔，<a id="a-70"></a>若善男子、<a id="a-71"></a>善女人取舍利起七宝塔满中千国土供养如前，<a id="a-72"></a>复置是中千刹土所作七宝塔，<a id="a-73"></a>若善男子、<a id="a-74"></a>善女人取舍利起七宝塔满三千大千国土供养如上故，<a id="a-75"></a>不如是善男子、<a id="a-76"></a>善女人供养般若波罗蜜，<a id="a-77"></a>其福转倍多。</p>
  <p id="a78">“拘翼，<a id="a-79"></a>复置是三千大千刹土所作七宝塔，<a id="a-7A"></a>若是三千大千国土满其中人，<a id="a-7B"></a>令一一人各各起七宝塔供养如上故，<a id="a-7C"></a>不如是善男子、<a id="a-7D"></a>善女人供养般若波罗蜜，<a id="a-7E"></a>其福转倍多。<a id="a-7F"></a>”</p>
  <p id="a7G">释提桓因白佛言：<a id="a-7H"></a>“如是，<a id="a-7I"></a>如是，<a id="a-7J"></a>世尊，<a id="a-7K"></a>供养般若波罗蜜者，<a id="a-7L"></a>为供养过去、<a id="a-7M"></a>当来、<a id="a-7N"></a>今现在诸佛如来已。<a id="a-7O"></a>”</p>
  <p id="a7P">佛言：<a id="a-7Q"></a>“假令如东方恒边沙刹土满其中众生，<a id="a-7R"></a>一一佛般泥洹后，<a id="a-7S"></a>取舍利起七宝塔弥满其中供养如上，<a id="a-7T"></a>从劫至劫复过一劫尽其寿命。<a id="a-7U"></a>云何，<a id="a-7V"></a>拘翼，<a id="a-7W"></a>其人植福宁转多不？<a id="a-7X"></a>”</p>
  <p id="a7Y">释提桓因言：<a id="a-7Z"></a>“甚多！<a id="a-7a"></a>甚多！<a id="a-7b"></a>”</p>
  <p id="a7c">佛言：<a id="a-7d"></a>“故不如是善男子、<a id="a-7e"></a>善女人供养般若波罗蜜，<a id="a-7f"></a>书持经卷讽诵读习，<a id="a-7g"></a>供以名香、<a id="a-7h"></a>泽香、<a id="a-7i"></a>杂香、<a id="a-7j"></a>缯彩、<a id="a-7k"></a>华盖，<a id="a-7l"></a>得其福多。<a id="a-7m"></a>何以故？<a id="a-7n"></a>拘翼，<a id="a-7o"></a>一切诸善法皆在般若波罗蜜中。<a id="a-7p"></a>何谓善法？<a id="a-7q"></a>五戒、<a id="a-7r"></a>十善、<a id="a-7s"></a>四禅、<a id="a-7t"></a>四等及四空定，<a id="a-7u"></a>三十七品、<a id="a-7v"></a>三脱门、<a id="a-7w"></a>四谛、<a id="a-7x"></a>六通、<a id="a-7y"></a>八惟无、<a id="a-7z"></a>九次第禅、<a id="a-80"></a>六波罗蜜，<a id="a-81"></a>从内外空至有无空，<a id="a-82"></a>诸三昧门、<a id="a-83"></a>陀邻尼门，<a id="a-84"></a>佛十种力、<a id="a-85"></a>佛十八法、<a id="a-86"></a>四无所畏、<a id="a-87"></a>四无礙慧、<a id="a-88"></a>大慈大悲、<a id="a-89"></a>道事、<a id="a-8A"></a>萨云若事。<a id="a-8B"></a>是为诸如来无所著等正觉之法教，<a id="a-8C"></a>诸罗汉、<a id="a-8D"></a>辟支佛，<a id="a-8E"></a>过去、<a id="a-8F"></a>当来、<a id="a-8G"></a>今现在诸如来，<a id="a-8H"></a>皆从是般若波罗蜜中学成，<a id="a-8I"></a>度于彼岸。<a id="a-8J"></a>”</p>
  <p data-pb></p>
  <h2 id="a8K">供养品第三十四</h2>
  <p id="a8L">佛告释提桓因言：<a id="a-8M"></a>“如是，<a id="a-8N"></a>拘翼，<a id="a-8O"></a>善男子、<a id="a-8P"></a>善女人供养般若波罗蜜，<a id="a-8Q"></a>书持经卷、<a id="a-8R"></a>受学讽诵、<a id="a-8S"></a>念习守行者，<a id="a-8T"></a>若复能尽力供养名华、<a id="a-8U"></a>捣香、<a id="a-8V"></a>泽香、<a id="a-8W"></a>杂香、<a id="a-8X"></a>缯彩、<a id="a-8Y"></a>华盖、<a id="a-8Z"></a>所有幢幡，<a id="a-8a"></a>所得功德不可计量、<a id="a-8b"></a>不可思议、<a id="a-8c"></a>不可称限，<a id="a-8d"></a>是善男子、<a id="a-8e"></a>善女人所得如是。<a id="a-8f"></a>何以故？<a id="a-8g"></a>诸如来无所著等正觉，<a id="a-8h"></a>皆从般若波罗蜜中出生；<a id="a-8i"></a>萨云若、<a id="a-8j"></a>五波罗蜜，<a id="a-8k"></a>皆从般若波罗蜜出生；<a id="a-8l"></a>从内外空至有无空，<a id="a-8m"></a>皆从般若波罗蜜出生；<a id="a-8n"></a>三十七品、<a id="a-8o"></a>佛十八法、<a id="a-8p"></a>如来五眼，<a id="a-8q"></a>教授众生净佛国土，<a id="a-8r"></a>道慧、<a id="a-8s"></a>萨云若慧，<a id="a-8t"></a>皆从般若波罗蜜出生；<a id="a-8u"></a>声闻、<a id="a-8v"></a>辟支佛、<a id="a-8w"></a>佛乘、<a id="a-8x"></a>无上等正觉道，<a id="a-8y"></a>皆从般若波罗蜜出生。</p>
  <p id="a8z">“如是，<a id="a-90"></a>拘翼，<a id="a-91"></a>若有善男子、<a id="a-92"></a>善女人书写般若波罗蜜，<a id="a-93"></a>受持经卷学受讽诵念守习行，<a id="a-94"></a>复加供养名华、<a id="a-95"></a>捣香、<a id="a-96"></a>缯彩、<a id="a-97"></a>幡盖，<a id="a-98"></a>其功德福，<a id="a-99"></a>过出前所供养舍利七宝塔上百千万倍、<a id="a-9A"></a>巨亿万倍，<a id="a-9B"></a>计空不及不可为譬喻。<a id="a-9C"></a>何以故？<a id="a-9D"></a>般若波罗蜜在于世者，<a id="a-9E"></a>三宝终无断绝时；<a id="a-9F"></a>般若波罗蜜不在世者，<a id="a-9G"></a>三宝便断绝。<a id="a-9H"></a>般若波罗蜜住于世者，<a id="a-9I"></a>便知有十戒功德、<a id="a-9J"></a>四等、<a id="a-9K"></a>四禅及四空定、<a id="a-9L"></a>六波罗蜜、<a id="a-9M"></a>三十七品、<a id="a-9N"></a>佛十八法、<a id="a-9O"></a>萨云若慧，<a id="a-9P"></a>便知有刹利种、<a id="a-9Q"></a>婆罗门种、<a id="a-9R"></a>大姓长者种，<a id="a-9S"></a>便知有四天王及阿迦腻吒天，<a id="a-9T"></a>便知有须陀洹道至罗汉、<a id="a-9U"></a>辟支佛道，<a id="a-9V"></a>便知有菩萨摩诃萨之径路，<a id="a-9W"></a>便知有无上佛慧，<a id="a-9X"></a>便知有转法轮，<a id="a-9Y"></a>便知有教化众生净佛国土。<a id="a-9Z"></a>”</p>
  <p data-pb></p>
  <h2 id="a9a">持品第三十五</h2>
  <p id="a9b">尔时，<a id="a-9c"></a>三千大千国土诸四天王及诸阿迦腻吒诸天子，<a id="a-9d"></a>语释提桓因言：<a id="a-9e"></a>“仁者，<a id="a-9f"></a>当受持般若波罗蜜，<a id="a-9g"></a>讽诵习念守行般若波罗蜜。<a id="a-9h"></a>供养讽诵念者，<a id="a-9i"></a>诸余恶法悉当消灭，<a id="a-9j"></a>诸善功德当具足生。<a id="a-9k"></a>受持般若波罗蜜者，<a id="a-9l"></a>增益诸天众，<a id="a-9m"></a>减损阿须伦众，<a id="a-9n"></a>三宝之法终不断绝。<a id="a-9o"></a>以佛法不断绝故，<a id="a-9p"></a>世间便当有六波罗蜜，<a id="a-9q"></a>三十七品、<a id="a-9r"></a>佛十八法皆当现于世间，<a id="a-9s"></a>便有行菩萨道者，<a id="a-9t"></a>便有三乘之教。<a id="a-9u"></a>”</p>
  <p id="a9v">佛告拘翼：<a id="a-9w"></a>“汝当受持般若波罗蜜，<a id="a-9x"></a>讽诵读守念习行。<a id="a-9y"></a>何以故？<a id="a-9z"></a>若阿须伦聚会诸众，<a id="a-A0"></a>欲兴恶意与诸忉利天共战。<a id="a-A1"></a>拘翼，<a id="a-A2"></a>汝当诵念般若波罗蜜者，<a id="a-A3"></a>阿须伦适生是意，<a id="a-A4"></a>便即时灭不得究竟。</p>
  <p id="aA5">“拘翼，<a id="a-A6"></a>忉利天上若诸天子、<a id="a-A7"></a>若诸天女，<a id="a-A8"></a>若福已尽寿欲终时或当堕落，<a id="a-A9"></a>汝当为讽诵说般若波罗蜜者，<a id="a-AA"></a>此诸天人天女不至余趣即得还生忉利天上。<a id="a-AB"></a>以般若波罗蜜音声之功德故，<a id="a-AC"></a>此诸天人更生本处不复堕落。<a id="a-AD"></a>何以故？<a id="a-AE"></a>般若波罗蜜音声其德大故。</p>
  <p id="aAF">“拘翼，<a id="a-AG"></a>若善男子、<a id="a-AH"></a>善女人，<a id="a-AI"></a>若诸天子，<a id="a-AJ"></a>若诸天女，<a id="a-AK"></a>闻是般若波罗蜜音声，<a id="a-AL"></a>经耳一时便过，<a id="a-AM"></a>以一经耳之德故，<a id="a-AN"></a>其人久后会当得阿耨多罗三耶三菩，<a id="a-AO"></a>终不复疑。<a id="a-AP"></a>何以故？<a id="a-AQ"></a>拘翼，<a id="a-AR"></a>过去十方诸如来无所著等正觉及诸弟子众，<a id="a-AS"></a>皆悉从是般若波罗蜜中，<a id="a-AT"></a>于无余泥洹而般泥洹故；<a id="a-AU"></a>当来及今现在十方诸如来皆从般若波罗蜜中，<a id="a-AV"></a>成阿耨多罗三耶三菩。<a id="a-AW"></a>何以故？<a id="a-AX"></a>诸三十七品皆从般若波罗蜜中出生，<a id="a-AY"></a>声闻、<a id="a-AZ"></a>辟支佛法，<a id="a-Aa"></a>菩萨法及佛法皆从般若波罗蜜中出生。<a id="a-Ab"></a>”</p>
  <p id="aAc">释提桓因白佛言：<a id="a-Ad"></a>“世尊，<a id="a-Ae"></a>是般若波罗蜜为极大术，<a id="a-Af"></a>般若波罗蜜无上之术，<a id="a-Ag"></a>般若波罗蜜者无等之术。<a id="a-Ah"></a>何以故？<a id="a-Ai"></a>世尊，<a id="a-Aj"></a>是般若波罗蜜者，<a id="a-Ak"></a>已弃诸不善之法，<a id="a-Al"></a>总持诸善之本。<a id="a-Am"></a>”</p>
  <p id="aAn">佛告释提桓因言：<a id="a-Ao"></a>“如是，<a id="a-Ap"></a>拘翼，<a id="a-Aq"></a>是般若波罗蜜者，<a id="a-Ar"></a>极大之术，<a id="a-As"></a>无上无等之术。<a id="a-At"></a>何以故？<a id="a-Au"></a>过去诸如来无所著等正觉，<a id="a-Av"></a>皆由是术得阿耨多罗三耶三佛；<a id="a-Aw"></a>当来、<a id="a-Ax"></a>今现在诸佛，<a id="a-Ay"></a>亦当由是术得成阿耨多罗三耶三佛。<a id="a-Az"></a>何以故？<a id="a-B0"></a>由是术故，<a id="a-B1"></a>世间知有十善之德、<a id="a-B2"></a>四禅、<a id="a-B3"></a>四等及四空定、<a id="a-B4"></a>六波罗蜜、<a id="a-B5"></a>三十七品、<a id="a-B6"></a>佛十八法，<a id="a-B7"></a>知有法性、<a id="a-B8"></a>法位、<a id="a-B9"></a>真际，<a id="a-BA"></a>知有如，<a id="a-BB"></a>知有五眼，<a id="a-BC"></a>知有须陀洹道，<a id="a-BD"></a>知有罗汉、<a id="a-BE"></a>辟支佛道，<a id="a-BF"></a>知有菩萨、<a id="a-BG"></a>佛道，<a id="a-BH"></a>知有萨云若、<a id="a-BI"></a>萨云若慧。<a id="a-BJ"></a>由菩萨故，<a id="a-BK"></a>十善之德显于世间，<a id="a-BL"></a>乃至如来、<a id="a-BM"></a>萨云若亦显现于世间，<a id="a-BN"></a>皆由菩萨来往因缘故而有是现。</p>
  <p id="aBO">“拘翼，<a id="a-BP"></a>譬如月来往因缘，<a id="a-BQ"></a>为世除冥照于星宿。<a id="a-BR"></a>如是，<a id="a-BS"></a>拘翼，<a id="a-BT"></a>菩萨从善行、<a id="a-BU"></a>等行生，<a id="a-BV"></a>从十善功德生，<a id="a-BW"></a>从萨云若慧生，<a id="a-BX"></a>从无所从生法生。<a id="a-BY"></a>拘翼，<a id="a-BZ"></a>当知诸菩萨摩诃萨从般若波罗蜜出生。<a id="a-Ba"></a>诸菩萨所行五波罗蜜、<a id="a-Bb"></a>内外空及有无空、<a id="a-Bc"></a>三十七品、<a id="a-Bd"></a>佛十八法，<a id="a-Be"></a>亦不于声闻、<a id="a-Bf"></a>辟支佛地中取证，<a id="a-Bg"></a>教授众生净佛国土，<a id="a-Bh"></a>欲得成就佛土、<a id="a-Bi"></a>成就菩萨、<a id="a-Bj"></a>成就逮萨云若，<a id="a-Bk"></a>皆从般若波罗蜜出生。</p>
  <p id="aBl">“复次，<a id="a-Bm"></a>拘翼，<a id="a-Bn"></a>若有善男子、<a id="a-Bo"></a>善女人受持般若波罗蜜，<a id="a-Bp"></a>若讽诵读习行其事者，<a id="a-Bq"></a>即得现世之德，<a id="a-Br"></a>亦当得度世之德。<a id="a-Bs"></a>”</p>
  <p id="aBt">释提桓因白佛言：<a id="a-Bu"></a>“善男子、<a id="a-Bv"></a>善女人何等为得现世之德？<a id="a-Bw"></a>”</p>
  <p id="aBx">佛言：<a id="a-By"></a>“奉行般若波罗蜜者，<a id="a-Bz"></a>终不中毒死，<a id="a-C0"></a>终不枉横水火中死，<a id="a-C1"></a>皆当尽其寿命而终。<a id="a-C2"></a>若有县官事往至县官所，<a id="a-C3"></a>终无有能得其便者。<a id="a-C4"></a>何以故？<a id="a-C5"></a>皆是讽诵般若波罗蜜威神之力。<a id="a-C6"></a>若是善男子、<a id="a-C7"></a>善女人，<a id="a-C8"></a>若至国王所若太子、<a id="a-C9"></a>群臣，<a id="a-CA"></a>所语可诸国王、<a id="a-CB"></a>太子意及诸群臣无不喜者。<a id="a-CC"></a>何以故？<a id="a-CD"></a>用是善男子、<a id="a-CE"></a>善女人行大慈大悲，<a id="a-CF"></a>以四等意向众生故。<a id="a-CG"></a>是为现世之德。<a id="a-CH"></a>”</p>
  <p id="aCI">“何等为具足得度世之德？<a id="a-CJ"></a>”</p>
  <p id="aCK">佛言：<a id="a-CL"></a>“未曾离是十善功德，<a id="a-CM"></a>亦未曾离四禅、<a id="a-CN"></a>四等及四空定、<a id="a-CO"></a>六波罗蜜、<a id="a-CP"></a>三十七品、<a id="a-CQ"></a>佛十八法，<a id="a-CR"></a>初不离是法，<a id="a-CS"></a>终不生三恶趣，<a id="a-CT"></a>受身完具诸根具足，<a id="a-CU"></a>终不生贫穷之家，<a id="a-CV"></a>终不于工师家生，<a id="a-CW"></a>亦不生于凡品之家，<a id="a-CX"></a>常当具足三十二大士之相，<a id="a-CY"></a>所生诸佛国常当化生，<a id="a-CZ"></a>终不离菩萨神通愿，<a id="a-Ca"></a>欲从一佛国至一佛国，<a id="a-Cb"></a>恭敬礼事诸佛世尊，<a id="a-Cc"></a>常欲听受诸佛上法，<a id="a-Cd"></a>欲教化众生净佛国土。<a id="a-Ce"></a>是故，<a id="a-Cf"></a>拘翼，<a id="a-Cg"></a>善男子、<a id="a-Ch"></a>善女人受持般若波罗蜜，<a id="a-Ci"></a>讽诵读念当守习行，<a id="a-Cj"></a>不离萨云若意，<a id="a-Ck"></a>至成阿耨多罗三耶三菩，<a id="a-Cl"></a>初不断绝。<a id="a-Cm"></a>是为后世度世之德。<a id="a-Cn"></a>”</p>
  <p data-pb></p>
  <h2 id="aCo">遣异道士品第三十六</h2>
  <p id="aCp">尔时，<a id="a-Cq"></a>有异道士来至佛所欲索佛便。<a id="a-Cr"></a>释提桓因意念言：<a id="a-Cs"></a>“今日是诸异道士辈来欲谤佛，<a id="a-Ct"></a>欲中道断般若波罗蜜。<a id="a-Cu"></a>如我从佛所受般若波罗蜜当讽诵念。<a id="a-Cv"></a>”释提桓因即讽诵般若波罗蜜，<a id="a-Cw"></a>诸异道士欲来坏般若波罗蜜者，<a id="a-Cx"></a>遥绕佛一匝复道而去。</p>
  <p id="aCy">时，<a id="a-Cz"></a>舍利弗意作是念：<a id="a-D0"></a>“云何此诸异道人辈遥绕佛一匝复道还去？<a id="a-D1"></a>”</p>
  <p id="aD2">佛知舍利弗意所念，<a id="a-D3"></a>告舍利弗言：<a id="a-D4"></a>“用释提桓因诵念般若波罗蜜故，<a id="a-D5"></a>异道人遥绕佛一匝复道还去。<a id="a-D6"></a>”</p>
  <p id="aD7">佛言：<a id="a-D8"></a>“是异道士无一善意来至佛所，<a id="a-D9"></a>但持勃意索佛长短耳。<a id="a-DA"></a>”</p>
  <p id="aDB">佛告舍利弗：<a id="a-DC"></a>“若讽诵般若波罗蜜时，<a id="a-DD"></a>若天，<a id="a-DE"></a>若世间人、<a id="a-DF"></a>沙门、<a id="a-DG"></a>婆罗门，<a id="a-DH"></a>若异学士，<a id="a-DI"></a>持是勃意来欲求其长短者终不能得其便。<a id="a-DJ"></a>何以故？<a id="a-DK"></a>是三千大千国土，<a id="a-DL"></a>诸四天王、<a id="a-DM"></a>诸天子乃至阿迦腻吒诸天子及弟子、<a id="a-DN"></a>诸菩萨，<a id="a-DO"></a>受持般若波罗蜜故。<a id="a-DP"></a>何以故？<a id="a-DQ"></a>是亦皆从般若波罗蜜中出生故。</p>
  <p id="aDR">“复次，<a id="a-DS"></a>舍利弗，<a id="a-DT"></a>东方恒边沙国诸如来、<a id="a-DU"></a>弟子众、<a id="a-DV"></a>辟支佛、<a id="a-DW"></a>菩萨、<a id="a-DX"></a>天、<a id="a-DY"></a>龙、<a id="a-DZ"></a>鬼、<a id="a-Da"></a>神，<a id="a-Db"></a>是辈皆受持般若波罗蜜。<a id="a-Dc"></a>何以故？<a id="a-Dd"></a>是皆出生于般若波罗蜜故。<a id="a-De"></a>”</p>
  <p id="aDf">时，<a id="a-Dg"></a>魔波旬意念言：<a id="a-Dh"></a>“今佛与诸四辈弟子及诸欲天子、<a id="a-Di"></a>诸色天子共会，<a id="a-Dj"></a>其中当有受菩萨记者，<a id="a-Dk"></a>必当成阿耨多罗三耶三佛。<a id="a-Dl"></a>今我宁可往至佛所中断其道。<a id="a-Dm"></a>”于是，<a id="a-Dn"></a>波旬化作四种兵来至佛所。</p>
  <p id="aDo">尔时，<a id="a-Dp"></a>释提桓因意念言：<a id="a-Dq"></a>“今日魔将四种兵欲来至佛所，<a id="a-Dr"></a>是魔所化四种兵，<a id="a-Ds"></a>严饰洴沙王所无有，<a id="a-Dt"></a>舍卫国王亦所无有，<a id="a-Du"></a>诸释种亦所无有，<a id="a-Dv"></a>随耶利诸长者亦所无有，<a id="a-Dw"></a>如是魔所化四种兵者。<a id="a-Dx"></a>是魔波旬，<a id="a-Dy"></a>长夜常索佛短而娆众生，<a id="a-Dz"></a>我今宁可默诵念般若波罗蜜。<a id="a-E0"></a>”释提桓因便定意稍稍诵念般若波罗蜜。<a id="a-E1"></a>时，<a id="a-E2"></a>魔波旬亦复稍稍却行还去。</p>
  <p id="aE3">尔时，<a id="a-E4"></a>四天王诸天子及阿迦腻吒诸天子，<a id="a-E5"></a>化作天华于虚空中而散佛上。</p>
  <p id="aE6">时，<a id="a-E7"></a>诸天子同时叹言：<a id="a-E8"></a>“令般若波罗蜜久在阎浮提，<a id="a-E9"></a>使阎浮提人常得受持般若波罗蜜。<a id="a-EA"></a>般若波罗蜜久在者，<a id="a-EB"></a>佛亦当久住无有灭时；<a id="a-EC"></a>佛久在者，<a id="a-ED"></a>法亦当久住；<a id="a-EE"></a>如法久在者，<a id="a-EF"></a>比丘僧常现于世间；<a id="a-EG"></a>如是三宝终无断绝时，<a id="a-EH"></a>般若波罗蜜亦当久在三千大千刹土，<a id="a-EI"></a>十方恒边沙刹土亦当如是。<a id="a-EJ"></a>般若波罗蜜者，<a id="a-EK"></a>是菩萨摩诃萨众行之上最。<a id="a-EL"></a>善男子、<a id="a-EM"></a>善女人受持般若波罗蜜书经卷者，<a id="a-EN"></a>随其方面其处最尊，<a id="a-EO"></a>则为照明，<a id="a-EP"></a>当知是处已离于冥，<a id="a-EQ"></a>是诸处中最尊之处。<a id="a-ER"></a>”</p>
  <p id="aES">佛告释提桓因言：<a id="a-ET"></a>“如是，<a id="a-EU"></a>拘翼，<a id="a-EV"></a>当知是处，<a id="a-EW"></a>众处之尊。<a id="a-EX"></a>复次，<a id="a-EY"></a>拘翼，<a id="a-EZ"></a>是般若波罗蜜，<a id="a-Ea"></a>不但于人中其处最尊，<a id="a-Eb"></a>亦复在天上其处最尊。<a id="a-Ec"></a>”</p>
  <p id="aEd">是时，<a id="a-Ee"></a>诸天子化作天华散于佛上，<a id="a-Ef"></a>皆同时举声言：<a id="a-Eg"></a>“若有善男子、<a id="a-Eh"></a>善女人受持般若波罗蜜讽诵读者，<a id="a-Ei"></a>魔及魔天终不能得其便，<a id="a-Ej"></a>我等世尊亦当拥护是善男子、<a id="a-Ek"></a>善女人。<a id="a-El"></a>何以故？<a id="a-Em"></a>我等视是善男子、<a id="a-En"></a>善女人如视世多罗。<a id="a-Eo"></a>”</p>
  <p id="aEp">释提桓因白佛言：<a id="a-Eq"></a>“世尊，<a id="a-Er"></a>是善男子、<a id="a-Es"></a>善女人以作无量善本，<a id="a-Et"></a>诵念受持是般若波罗蜜者，<a id="a-Eu"></a>从过去佛时作功德所致。<a id="a-Ev"></a>是善男子、<a id="a-Ew"></a>善女人已见无量诸佛所致，<a id="a-Ex"></a>与善知识相随所致。<a id="a-Ey"></a>何以故？<a id="a-Ez"></a>欲得萨云若者，<a id="a-F0"></a>当从般若波罗蜜索之；<a id="a-F1"></a>欲得般若波罗蜜者，<a id="a-F2"></a>亦当从萨云若求。<a id="a-F3"></a>以是故，<a id="a-F4"></a>般若波罗蜜则是萨云若，<a id="a-F5"></a>萨云若则是般若波罗蜜，<a id="a-F6"></a>是为一无有二。<a id="a-F7"></a>”</p>
  <p id="aF8">佛告释提桓因言：<a id="a-F9"></a>“如是，<a id="a-FA"></a>拘翼，<a id="a-FB"></a>萨云若、<a id="a-FC"></a>诸如来无所著等正觉者，<a id="a-FD"></a>皆从般若波罗蜜出生。<a id="a-FE"></a>何以故？<a id="a-FF"></a>拘翼，<a id="a-FG"></a>萨云若、<a id="a-FH"></a>般若波罗蜜者，<a id="a-FI"></a>一法耳无有二故。<a id="a-FJ"></a>”</p>
  <p data-pb></p>
  <h2 id="aFK">无二品第三十七</h2>
  <p id="aFL">尔时，<a id="a-FM"></a>贤者阿难白佛言：<a id="a-FN"></a>“唯，<a id="a-FO"></a>世尊，<a id="a-FP"></a>世尊所说，<a id="a-FQ"></a>初不称誉五波罗蜜，<a id="a-FR"></a>亦不称誉佛十八法，<a id="a-FS"></a>但称誉般若波罗蜜，<a id="a-FT"></a>何以故？<a id="a-FU"></a>”</p>
  <p id="aFV">佛告阿难：<a id="a-FW"></a>“般若波罗蜜者，<a id="a-FX"></a>于五波罗蜜佛、<a id="a-FY"></a>十八法中最尊。<a id="a-FZ"></a>云何，<a id="a-Fa"></a>阿难，<a id="a-Fb"></a>不为萨云若布施，<a id="a-Fc"></a>宁可称誉檀波罗蜜不？<a id="a-Fd"></a>”</p>
  <p id="aFe">报言：<a id="a-Ff"></a>“不也，<a id="a-Fg"></a>世尊。<a id="a-Fh"></a>”</p>
  <p id="aFi">“不为萨云若戒、<a id="a-Fj"></a>忍、<a id="a-Fk"></a>精进、<a id="a-Fl"></a>一心、<a id="a-Fm"></a>智慧，<a id="a-Fn"></a>宁可称誉般若波罗蜜不？<a id="a-Fo"></a>”</p>
  <p id="aFp">“不也，<a id="a-Fq"></a>世尊。<a id="a-Fr"></a>”</p>
  <p id="aFs">阿难白佛言：<a id="a-Ft"></a>“云何布施为萨云若，<a id="a-Fu"></a>而为檀波罗蜜至般若波罗蜜耶？<a id="a-Fv"></a>”</p>
  <p id="aFw">佛告阿难：<a id="a-Fx"></a>“布施无有二于萨云若，<a id="a-Fy"></a>是为檀波罗蜜。<a id="a-Fz"></a>作无所生、<a id="a-G0"></a>无所倚布施于萨云若，<a id="a-G1"></a>是为檀波罗蜜。<a id="a-G2"></a>无所生，<a id="a-G3"></a>无所倚，<a id="a-G4"></a>念萨云若无有二，<a id="a-G5"></a>是为般若波罗蜜。<a id="a-G6"></a>”</p>
  <p id="aG7">阿难白佛言：<a id="a-G8"></a>“云何念无有二布施应萨云若？<a id="a-G9"></a>”</p>
  <p id="aGA">佛言：<a id="a-GB"></a>“于五阴无有二，<a id="a-GC"></a>至道亦无有二。<a id="a-GD"></a>”</p>
  <p id="aGE">“云何五阴无有二，<a id="a-GF"></a>至道亦无有二？<a id="a-GG"></a>”</p>
  <p id="aGH">“五阴、<a id="a-GI"></a>五阴自空。<a id="a-GJ"></a>何以故？<a id="a-GK"></a>五阴与诸波罗蜜一法耳无有二，<a id="a-GL"></a>至于道亦一法无有二。<a id="a-GM"></a>是故，<a id="a-GN"></a>阿难，<a id="a-GO"></a>般若波罗蜜于五波罗蜜中最尊，<a id="a-GP"></a>乃至萨云若亦复于中最尊。<a id="a-GQ"></a>譬如大地下五谷种，<a id="a-GR"></a>以散其中随时而生。<a id="a-GS"></a>般若波罗蜜者是地，<a id="a-GT"></a>诸波罗蜜、<a id="a-GU"></a>三十七品至萨云若皆从其中出生；<a id="a-GV"></a>萨云若者，<a id="a-GW"></a>因般若波罗蜜出生；<a id="a-GX"></a>五波罗蜜者，<a id="a-GY"></a>亦复因萨云若出生。<a id="a-GZ"></a>是故，<a id="a-Ga"></a>阿难，<a id="a-Gb"></a>般若波罗蜜者是五波罗蜜之导，<a id="a-Gc"></a>至五波罗蜜、<a id="a-Gd"></a>佛十八法皆悉随从。<a id="a-Ge"></a>”</p>
  <p id="aGf">释提桓因白佛言：<a id="a-Gg"></a>“世尊所说称叹般若波罗蜜功德未尽。<a id="a-Gh"></a>善男子、<a id="a-Gi"></a>善女人受持般若波罗蜜，<a id="a-Gj"></a>若讽诵读习念守行尊奉供养者，<a id="a-Gk"></a>其功德亦复未尽。<a id="a-Gl"></a>以奉持般若波罗蜜故，<a id="a-Gm"></a>十善现于世间，<a id="a-Gn"></a>四禅、<a id="a-Go"></a>四等及四空定至佛十八法皆现于世间；<a id="a-Gp"></a>以奉行般若波罗蜜故，<a id="a-Gq"></a>便知有刹利、<a id="a-Gr"></a>梵志、<a id="a-Gs"></a>长者大姓种，<a id="a-Gt"></a>便知有四天王上至阿迦腻吒天，<a id="a-Gu"></a>便知有须陀洹道上至罗汉、<a id="a-Gv"></a>辟支佛道、<a id="a-Gw"></a>菩萨至佛道。<a id="a-Gx"></a>”</p>
  <p id="aGy">佛告拘翼：<a id="a-Gz"></a>“我所说善男子、<a id="a-H0"></a>善女人受持诵行供养般若波罗蜜者，<a id="a-H1"></a>其功德未竟。<a id="a-H2"></a>受持诵行供养般若波罗蜜者，<a id="a-H3"></a>其功德不可称计、<a id="a-H4"></a>不可限量。<a id="a-H5"></a>何以故？<a id="a-H6"></a>是善男子、<a id="a-H7"></a>善女人奉行般若波罗蜜者，<a id="a-H8"></a>当得无量戒性，<a id="a-H9"></a>得无量三昧性、<a id="a-HA"></a>智慧性、<a id="a-HB"></a>解脱性、<a id="a-HC"></a>见解脱慧性，<a id="a-HD"></a>意终不离萨云若意。<a id="a-HE"></a>是善男子、<a id="a-HF"></a>善女人皆当得是不可计诸功德。<a id="a-HG"></a>拘翼，<a id="a-HH"></a>当知是善男子、<a id="a-HI"></a>善女人奉行般若波罗蜜者，<a id="a-HJ"></a>为承佛第终不离萨云若。</p>
  <p id="aHK">“拘翼，<a id="a-HL"></a>声闻、<a id="a-HM"></a>辟支佛所有戒性、<a id="a-HN"></a>三昧、<a id="a-HO"></a>智慧、<a id="a-HP"></a>解脱、<a id="a-HQ"></a>见解脱慧，<a id="a-HR"></a>持是五性，<a id="a-HS"></a>比是善男子、<a id="a-HT"></a>善女人五事性者，<a id="a-HU"></a>其功德百倍、<a id="a-HV"></a>千倍、<a id="a-HW"></a>巨亿万倍，<a id="a-HX"></a>其功德最尊，<a id="a-HY"></a>无有能为作譬喻者。<a id="a-HZ"></a>何以故？<a id="a-Ha"></a>拘翼，<a id="a-Hb"></a>是善男子、<a id="a-Hc"></a>善女人意已离罗汉、<a id="a-Hd"></a>辟支佛，<a id="a-He"></a>初不见愿罗汉、<a id="a-Hf"></a>辟支佛故。<a id="a-Hg"></a>拘翼，<a id="a-Hh"></a>般若波罗蜜若有书持受学诵念及华香缯盖供养者，<a id="a-Hi"></a>我常叹说是善男子、<a id="a-Hj"></a>善女人今世后世至竟之德。<a id="a-Hk"></a>”</p>
  <p id="aHl">释提桓因白佛言：<a id="a-Hm"></a>“我亦当常拥护是善男子、<a id="a-Hn"></a>善女人奉行般若波罗蜜者，<a id="a-Ho"></a>令意不离萨云若意。<a id="a-Hp"></a>”</p>
  <p id="aHq">佛告释提桓因言：<a id="a-Hr"></a>“是善男子、<a id="a-Hs"></a>善女人诵说般若波罗蜜时，<a id="a-Ht"></a>无央数百千诸天皆往到是善男子、<a id="a-Hu"></a>善女人所，<a id="a-Hv"></a>悉叉手听受般若波罗蜜。<a id="a-Hw"></a>是诸天子复以威神加是善男子、<a id="a-Hx"></a>善女人，<a id="a-Hy"></a>令疾开解益其识辩，<a id="a-Hz"></a>是为善男子、<a id="a-I0"></a>善女人得现世之德。</p>
  <p id="aI1">“复次，<a id="a-I2"></a>拘翼，<a id="a-I3"></a>是善男子、<a id="a-I4"></a>善女人于四辈弟子中说般若波罗蜜时，<a id="a-I5"></a>终无疲倦懈怠之心，<a id="a-I6"></a>终无能形识者，<a id="a-I7"></a>何况欲有轻毁之者？<a id="a-I8"></a>何以故？<a id="a-I9"></a>般若波罗蜜所拥护故，<a id="a-IA"></a>般若波罗蜜者分别诸法故。<a id="a-IB"></a>何谓分别？<a id="a-IC"></a>是道、<a id="a-ID"></a>是俗，<a id="a-IE"></a>是善、<a id="a-IF"></a>是不善，<a id="a-IG"></a>是无漏、<a id="a-IH"></a>是有漏，<a id="a-II"></a>是具足、<a id="a-IJ"></a>是不具足，<a id="a-IK"></a>是声闻法、<a id="a-IL"></a>是辟支佛法、<a id="a-IM"></a>是佛法，<a id="a-IN"></a>是为分别。<a id="a-IO"></a>何以故？<a id="a-IP"></a>是善男子、<a id="a-IQ"></a>善女人已住于内外空及有无空故，<a id="a-IR"></a>用般若波罗蜜无有短故，<a id="a-IS"></a>亦不见能得般若波罗蜜短者。<a id="a-IT"></a>如是奉持般若波罗蜜者，<a id="a-IU"></a>无有能得其便者。</p>
  <p id="aIV">“复次，<a id="a-IW"></a>拘翼，<a id="a-IX"></a>善男子、<a id="a-IY"></a>善女人般若波罗蜜，<a id="a-IZ"></a>作如是持，<a id="a-Ia"></a>作如是行者，<a id="a-Ib"></a>意终不懈怠，<a id="a-Ic"></a>终不恐怖。<a id="a-Id"></a>何以故？<a id="a-Ie"></a>是善男子、<a id="a-If"></a>善女人终不见恐怖懈怠之兆。<a id="a-Ig"></a>是为善男子、<a id="a-Ih"></a>善女人现世之福德。</p>
  <p id="aIi">“复次，<a id="a-Ij"></a>拘翼，<a id="a-Ik"></a>若有善男子、<a id="a-Il"></a>善女人受持般若波罗蜜供养香华、<a id="a-Im"></a>幢幡、<a id="a-In"></a>缯盖，<a id="a-Io"></a>作是供养者，<a id="a-Ip"></a>是善男子、<a id="a-Iq"></a>善女人为父母所敬爱，<a id="a-Ir"></a>兄弟、<a id="a-Is"></a>宗亲、<a id="a-It"></a>朋友、<a id="a-Iu"></a>知识皆恭敬之，<a id="a-Iv"></a>十方诸罗汉、<a id="a-Iw"></a>辟支佛、<a id="a-Ix"></a>诸菩萨、<a id="a-Iy"></a>诸佛皆共爱敬，<a id="a-Iz"></a>是善男子、<a id="a-J0"></a>善女人世间人及诸天、<a id="a-J1"></a>阿须伦亦所爱敬，<a id="a-J2"></a>行六波罗蜜无有断绝时，<a id="a-J3"></a>终不离内外空及有无空时，<a id="a-J4"></a>终不离三十七品、<a id="a-J5"></a>佛十八法，<a id="a-J6"></a>终不离诸三昧门、<a id="a-J7"></a>陀邻尼门，<a id="a-J8"></a>终不离菩萨神通，<a id="a-J9"></a>教授众生净佛国土终无断绝时，<a id="a-JA"></a>其力堪任降伏外谤。<a id="a-JB"></a>拘翼，<a id="a-JC"></a>是为善男子、<a id="a-JD"></a>善女人受行般若波罗蜜今世后世之德。</p>
  <p id="aJE">“拘翼，<a id="a-JF"></a>善男子、<a id="a-JG"></a>善女人书般若波罗蜜持经卷讽诵者，<a id="a-JH"></a>三千大千刹土中诸四天王皆往到是善男子、<a id="a-JI"></a>善女人所，<a id="a-JJ"></a>听受般若波罗蜜，<a id="a-JK"></a>作礼恭敬已去。<a id="a-JL"></a>从忉利天上至阿迦腻吒天，<a id="a-JM"></a>是诸天人行菩萨道者，<a id="a-JN"></a>皆来到是善男子、<a id="a-JO"></a>善女人所，<a id="a-JP"></a>听受般若波罗蜜，<a id="a-JQ"></a>承事恭敬作礼已去。<a id="a-JR"></a>十方诸四天王，<a id="a-JS"></a>诸阿迦腻吒天，<a id="a-JT"></a>及诸龙、<a id="a-JU"></a>神、<a id="a-JV"></a>诸阅叉、<a id="a-JW"></a>揵沓和、<a id="a-JX"></a>阿须伦、<a id="a-JY"></a>迦楼罗、<a id="a-JZ"></a>真陀罗、<a id="a-Ja"></a>摩睺勒，<a id="a-Jb"></a>皆来见般若波罗蜜，<a id="a-Jc"></a>作礼供养承事恭敬。<a id="a-Jd"></a>是善男子、<a id="a-Je"></a>善女人当作是知，<a id="a-Jf"></a>是为法施。<a id="a-Jg"></a>是三千大千刹土中及十方诸国土中诸四天王天子，<a id="a-Jh"></a>上至阿迦腻吒诸天子行菩萨道者，<a id="a-Ji"></a>皆共拥护是善男子、<a id="a-Jj"></a>善女人行般若波罗蜜者，<a id="a-Jk"></a>诸邪恶害不能得其便，<a id="a-Jl"></a>除其宿命不偿。<a id="a-Jm"></a>如是，<a id="a-Jn"></a>拘翼，<a id="a-Jo"></a>是善男子、<a id="a-Jp"></a>善女人得现世之福。<a id="a-Jq"></a>诸天子有欲来至是善男子、<a id="a-Jr"></a>善女人所者，<a id="a-Js"></a>为欲成阿耨多罗三耶三佛，<a id="a-Jt"></a>欲救护众生、<a id="a-Ju"></a>安隐众生、<a id="a-Jv"></a>欲乐众生。<a id="a-Jw"></a>”</p>
  <p id="aJx">尔时，<a id="a-Jy"></a>释提桓因白佛言：<a id="a-Jz"></a>“是善男子、<a id="a-K0"></a>善女人，<a id="a-K1"></a>当云何知十方诸四天王及诸阿迦腻吒诸天，<a id="a-K2"></a>来至般若波罗蜜所恭敬受持作礼时？<a id="a-K3"></a>是善男子、<a id="a-K4"></a>善女人当何以知之？<a id="a-K5"></a>”</p>
  <p id="aK6">佛告释提桓因言：<a id="a-K7"></a>“是善男子、<a id="a-K8"></a>善女人若见异色净光明者，<a id="a-K9"></a>是为知诸天人来听受般若波罗蜜作礼恭敬时。</p>
  <p id="aKA">“拘翼，<a id="a-KB"></a>是善男子、<a id="a-KC"></a>善女人所未曾闻香，<a id="a-KD"></a>若闻异妙之香者，<a id="a-KE"></a>当知诸大尊天来听受般若波罗蜜恭敬作礼时。</p>
  <p id="aKF">“拘翼，<a id="a-KG"></a>是善男子、<a id="a-KH"></a>善女人常当净洁自喜，<a id="a-KI"></a>用净洁自喜故，<a id="a-KJ"></a>诸天皆大欢喜，<a id="a-KK"></a>来到是善男子、<a id="a-KL"></a>善女人所，<a id="a-KM"></a>听受般若波罗蜜承事作礼。<a id="a-KN"></a>是大尊天来时，<a id="a-KO"></a>是间小小少威神诸天鬼神辈皆悉避去，<a id="a-KP"></a>用不堪任是尊天威神故。<a id="a-KQ"></a>用是诸尊天神来故，<a id="a-KR"></a>是善男子、<a id="a-KS"></a>善女人皆离众难。<a id="a-KT"></a>是善男子、<a id="a-KU"></a>善女人所止处常当净洁住，<a id="a-KV"></a>燃灯烧香，<a id="a-KW"></a>悬缯华盖，<a id="a-KX"></a>无量严饰，<a id="a-KY"></a>常净洁供养。</p>
  <p id="aKZ">“是善男子、<a id="a-Ka"></a>善女人终无疲厌之心，<a id="a-Kb"></a>身体轻便常得安隐卧起亦安，<a id="a-Kc"></a>终无恶梦不见余梦，<a id="a-Kd"></a>但梦见佛，<a id="a-Ke"></a>但梦闻法，<a id="a-Kf"></a>但见比丘僧，<a id="a-Kg"></a>但见三十二相、<a id="a-Kh"></a>八十种好，<a id="a-Ki"></a>但见诸弟子眷属围绕而为说法，<a id="a-Kj"></a>但见听闻六波罗蜜，<a id="a-Kk"></a>但见三十七品、<a id="a-Kl"></a>佛十八法，<a id="a-Km"></a>但见发遣六波罗蜜其义具足，<a id="a-Kn"></a>但见坐佛树下，<a id="a-Ko"></a>但见诸菩萨往至佛树成阿耨多罗三耶三佛时，<a id="a-Kp"></a>但见已成阿惟三佛而转法轮，<a id="a-Kq"></a>但见无央数百千诸菩萨众，<a id="a-Kr"></a>但见当作是受萨云若慧，<a id="a-Ks"></a>但见教化众生净佛国土，<a id="a-Kt"></a>但闻十方无央数诸佛音声，<a id="a-Ku"></a>但闻某方某国某佛字某若干百千菩萨弟子眷属围绕而为说法，<a id="a-Kv"></a>但见十方若干诸佛般泥洹者，<a id="a-Kw"></a>但见已般泥洹取其舍利起七宝塔以名华香供养塔者。</p>
  <p id="aKx">“拘翼，<a id="a-Ky"></a>是善男子、<a id="a-Kz"></a>善女人所梦如是，<a id="a-L0"></a>但见殊妙之像。<a id="a-L1"></a>是善男子、<a id="a-L2"></a>善女人卧安起安，<a id="a-L3"></a>身体亦安净洁且轻，<a id="a-L4"></a>不贪饮食，<a id="a-L5"></a>不贪衣服，<a id="a-L6"></a>于诸供养无所希望。<a id="a-L7"></a>拘翼，<a id="a-L8"></a>譬如习行比丘，<a id="a-L9"></a>意在禅息不贪于食以禅知足。<a id="a-LA"></a>何以故？<a id="a-LB"></a>诸天鬼神取诸味之精来益其气故。<a id="a-LC"></a>十方诸佛国诸天鬼神，<a id="a-LD"></a>皆以诸饮食之精气亦来益之。<a id="a-LE"></a>”</p>
  <p id="aLF">佛告拘翼：<a id="a-LG"></a>“若善男子、<a id="a-LH"></a>善女人欲得是现世之功德者，<a id="a-LI"></a>当受学是般若波罗蜜，<a id="a-LJ"></a>书持讽诵，<a id="a-LK"></a>意终不离萨云若。<a id="a-LL"></a>正使是善男子、<a id="a-LM"></a>善女人，<a id="a-LN"></a>不能受持般若波罗蜜，<a id="a-LO"></a>不能讽诵行其中事，<a id="a-LP"></a>但书持作经卷恭敬承事，<a id="a-LQ"></a>香华幡盖自归供养，<a id="a-LR"></a>其功德不可计；<a id="a-LS"></a>加复受学讽诵守行般若波罗蜜，<a id="a-LT"></a>意终不离萨云若者，<a id="a-LU"></a>其功德胜于供养十方恒边沙国诸佛功德者上。<a id="a-LV"></a>若有人供养十方现在诸佛，<a id="a-LW"></a>尽其形寿香华、<a id="a-LX"></a>缯盖、<a id="a-LY"></a>幡幢、<a id="a-LZ"></a>严饰、<a id="a-La"></a>衣钵、<a id="a-Lb"></a>真越，<a id="a-Lc"></a>若佛般泥洹后取舍利起七宝塔供养如前故，<a id="a-Ld"></a>不如是善男子、<a id="a-Le"></a>善女人受持般若波罗蜜，<a id="a-Lf"></a>讽诵学习念其中事，<a id="a-Lg"></a>得其功德，<a id="a-Lh"></a>过出于彼供养者上百倍、<a id="a-Li"></a>千倍、<a id="a-Lj"></a>巨亿万倍。<a id="a-Lk"></a>”</p>
  <p data-pb></p>
  <h2 id="aLl">全身舍利品第三十八</h2>
  <p id="aLm">佛告释提桓因言：<a id="a-Ln"></a>“拘翼，<a id="a-Lo"></a>如佛全身舍利满一阎浮提持作一分，<a id="a-Lp"></a>般若波罗蜜书持经卷复作一分，<a id="a-Lq"></a>二分之中欲取何所？<a id="a-Lr"></a>”</p>
  <p id="aLs">释提桓因白佛言：<a id="a-Lt"></a>“世尊，<a id="a-Lu"></a>我宁取般若波罗蜜。<a id="a-Lv"></a>所以者何？<a id="a-Lw"></a>我于舍利不敢有慢意，<a id="a-Lx"></a>不敢不恭敬，<a id="a-Ly"></a>不为不欲供养，<a id="a-Lz"></a>用诸佛身皆从般若波罗蜜出生故，<a id="a-M0"></a>诸佛如来舍利皆因般若波罗蜜因缘故而得供养。<a id="a-M1"></a>”</p>
  <p id="aM2">舍利弗语释提桓因言：<a id="a-M3"></a>“拘翼，<a id="a-M4"></a>是般若波罗蜜，<a id="a-M5"></a>最第一无形，<a id="a-M6"></a>不可护持，<a id="a-M7"></a>不可见，<a id="a-M8"></a>无礙一相，<a id="a-M9"></a>一相者则无相，<a id="a-MA"></a>云何而欲受持？<a id="a-MB"></a>持是般若波罗蜜，<a id="a-MC"></a>亦不于所生处住，<a id="a-MD"></a>亦不增减处住，<a id="a-ME"></a>亦不希望处住，<a id="a-MF"></a>亦不无希望处住，<a id="a-MG"></a>亦不转处住，<a id="a-MH"></a>亦不于著断处住，<a id="a-MI"></a>亦不持佛法有所与亦不舍凡人法，<a id="a-MJ"></a>亦不持声闻、<a id="a-MK"></a>辟支佛戒法有所与亦不舍凡人法，<a id="a-ML"></a>亦不持无为法有所与亦不舍有为法，<a id="a-MM"></a>亦不持内外空及有无空有所与，<a id="a-MN"></a>亦不持三十七品、<a id="a-MO"></a>佛十八法、<a id="a-MP"></a>萨云若法有所与，<a id="a-MQ"></a>云何欲受持？<a id="a-MR"></a>”</p>
  <p id="aMS">释提桓因言：<a id="a-MT"></a>“如是，<a id="a-MU"></a>如是，<a id="a-MV"></a>舍利弗，<a id="a-MW"></a>有知是般若波罗蜜，<a id="a-MX"></a>于佛法无所与，<a id="a-MY"></a>于凡人法而无所舍，<a id="a-MZ"></a>有作是知者是为行念般若波罗蜜，<a id="a-Ma"></a>是为于六波罗蜜而无二入故。<a id="a-Mb"></a>”</p>
  <p id="aMc">于是，<a id="a-Md"></a>世尊叹释提桓因言：<a id="a-Me"></a>“善哉！<a id="a-Mf"></a>善哉！<a id="a-Mg"></a>如汝所说，<a id="a-Mh"></a>于六波罗蜜无有二入。<a id="a-Mi"></a>所以者何？<a id="a-Mj"></a>六波罗蜜无有二事故。<a id="a-Mk"></a>拘翼，<a id="a-Ml"></a>般若波罗蜜及法性亦无有二，<a id="a-Mm"></a>六波罗蜜、<a id="a-Mn"></a>真际、<a id="a-Mo"></a>不可思议亦无有二。<a id="a-Mp"></a>”</p>
  <p id="aMq">释提桓因白佛言：<a id="a-Mr"></a>“世尊，<a id="a-Ms"></a>诸天及世间人，<a id="a-Mt"></a>当为般若波罗蜜作礼。<a id="a-Mu"></a>所以者何？<a id="a-Mv"></a>菩萨摩诃萨于般若波罗蜜中成阿惟三佛故。<a id="a-Mw"></a>世尊，<a id="a-Mx"></a>譬如我与诸天子共在快等正殿共会，<a id="a-My"></a>诸天子来集为我作礼。<a id="a-Mz"></a>若我不在座，<a id="a-N0"></a>诸天子皆为我座作礼，<a id="a-N1"></a>用受教处故，<a id="a-N2"></a>绕一匝已各各自去。<a id="a-N3"></a>若善男子、<a id="a-N4"></a>善女人有书持是般若波罗蜜，<a id="a-N5"></a>复为他人解说其义，<a id="a-N6"></a>时十方诸天、<a id="a-N7"></a>龙、<a id="a-N8"></a>鬼、<a id="a-N9"></a>神、<a id="a-NA"></a>阿须伦、<a id="a-NB"></a>犍沓和、<a id="a-NC"></a>迦楼罗、<a id="a-ND"></a>真陀罗、<a id="a-NE"></a>摩睺勒，<a id="a-NF"></a>皆为般若波罗蜜处作礼绕已竟去。<a id="a-NG"></a>所以者何？<a id="a-NH"></a>诸佛如来皆从中生，<a id="a-NI"></a>诸世间人安隐快乐皆从中生。<a id="a-NJ"></a>诸佛舍利、<a id="a-NK"></a>诸菩萨行皆来入萨云若中，<a id="a-NL"></a>皆因萨云若，<a id="a-NM"></a>皆悉随从受其教令。<a id="a-NN"></a>用是故，<a id="a-NO"></a>世尊，<a id="a-NP"></a>二分之中我取般若波罗蜜受持讽诵。</p>
  <p id="aNQ">“我受持般若波罗蜜者，<a id="a-NR"></a>若使法欲尽时，<a id="a-NS"></a>我亦不恐畏，<a id="a-NT"></a>初无是相念。<a id="a-NU"></a>何以故？<a id="a-NV"></a>般若波罗蜜无想无形，<a id="a-NW"></a>亦不可得故。<a id="a-NX"></a>六波罗蜜上至萨云若，<a id="a-NY"></a>皆无有想无行，<a id="a-NZ"></a>无形亦不可见。<a id="a-Na"></a>是般若波罗蜜无想之法，<a id="a-Nb"></a>用是故，<a id="a-Nc"></a>如来无所著等正觉于无行无得无想法中，<a id="a-Nd"></a>成得阿耨多罗三耶三佛。<a id="a-Ne"></a>世尊用般若波罗蜜无想故，<a id="a-Nf"></a>为弟子说法亦无想无得无行，<a id="a-Ng"></a>得成阿耨多罗三耶三佛。<a id="a-Nh"></a>用是故，<a id="a-Ni"></a>世人及诸天鬼神龙，<a id="a-Nj"></a>皆当承事恭敬，<a id="a-Nk"></a>名华、<a id="a-Nl"></a>名香、<a id="a-Nm"></a>缯幡、<a id="a-Nn"></a>华盖供养般若波罗蜜。</p>
  <p id="aNo">“世尊，<a id="a-Np"></a>若有受持般若波罗蜜讽诵习行者，<a id="a-Nq"></a>若复持诸经卷香华供养者，<a id="a-Nr"></a>是辈之人终不复堕三恶之趣，<a id="a-Ns"></a>亦不堕落罗汉、<a id="a-Nt"></a>辟支佛道，<a id="a-Nu"></a>至成阿耨多罗三耶三佛亦无是难，<a id="a-Nv"></a>所生常见佛不离诸佛国，<a id="a-Nw"></a>从一佛国复至一佛国，<a id="a-Nx"></a>香华宝饰供养诸佛世尊。<a id="a-Ny"></a>正使三千大千国土全身舍利令满其中，<a id="a-Nz"></a>二宝之中我故当取般若波罗蜜。<a id="a-O0"></a>何以故？<a id="a-O1"></a>世尊，<a id="a-O2"></a>是舍利于般若波罗蜜中出生得供养故。<a id="a-O3"></a>善男子、<a id="a-O4"></a>善女人因是供养断三恶趣，<a id="a-O5"></a>得生天上人中之福，<a id="a-O6"></a>于三乘法随其所愿各得度脱。</p>
  <p id="aO7">“世尊，<a id="a-O8"></a>书般若波罗蜜已，<a id="a-O9"></a>见其经卷如见佛等无有异。<a id="a-OA"></a>何以故？<a id="a-OB"></a>世尊，<a id="a-OC"></a>如来与般若波罗蜜等耳无有二故。<a id="a-OD"></a>如世尊以三事教及十二部经，<a id="a-OE"></a>若有善男子、<a id="a-OF"></a>善女人受书般若波罗蜜，<a id="a-OG"></a>持其经卷复以教人，<a id="a-OH"></a>与佛所教正等无异。<a id="a-OI"></a>何以故？<a id="a-OJ"></a>世尊，<a id="a-OK"></a>佛三法教及十二部经，<a id="a-OL"></a>皆从般若波罗蜜中出故。</p>
  <p id="aOM">“复次，<a id="a-ON"></a>世尊及十方诸佛以三事教、<a id="a-OO"></a>十二部经，<a id="a-OP"></a>若复有善男子、<a id="a-OQ"></a>善女人以般若波罗蜜经卷教人，<a id="a-OR"></a>其福亦等无异。<a id="a-OS"></a>何以故？<a id="a-OT"></a>十方诸佛、<a id="a-OU"></a>十二部经及三事教，<a id="a-OV"></a>皆从般若波罗蜜中出生故。</p>
  <p id="aOW">“复次，<a id="a-OX"></a>世尊，<a id="a-OY"></a>若有善男子、<a id="a-OZ"></a>善女人供养十方如恒边沙诸佛，<a id="a-Oa"></a>真越衣服所有名华供养严饰，<a id="a-Ob"></a>若复有供养般若波罗蜜者，<a id="a-Oc"></a>其功德福与彼无异。<a id="a-Od"></a>何以故？<a id="a-Oe"></a>十方诸如来无所著等正觉，<a id="a-Of"></a>皆从般若波罗蜜中出故。</p>
  <p id="aOg">“复次，<a id="a-Oh"></a>世尊，<a id="a-Oi"></a>若善男子、<a id="a-Oj"></a>善女人受学般若波罗蜜，<a id="a-Ok"></a>讽诵读持习行中事，<a id="a-Ol"></a>是人终不堕三恶趣，<a id="a-Om"></a>亦不堕罗汉、<a id="a-On"></a>辟支佛道地，<a id="a-Oo"></a>正住阿惟越致地。<a id="a-Op"></a>何以故？<a id="a-Oq"></a>世尊，<a id="a-Or"></a>般若波罗蜜者，<a id="a-Os"></a>远离众病故。</p>
  <p id="aOt">“复次，<a id="a-Ou"></a>世尊，<a id="a-Ov"></a>若有善男子、<a id="a-Ow"></a>善女人书持般若波罗蜜者，<a id="a-Ox"></a>受学讽诵守行中事，<a id="a-Oy"></a>加复供养名华、<a id="a-Oz"></a>捣香、<a id="a-P0"></a>缯彩、<a id="a-P1"></a>华盖、<a id="a-P2"></a>幢幡，<a id="a-P3"></a>当知是善男子、<a id="a-P4"></a>善女人已离诸恐怖。<a id="a-P5"></a>世尊，<a id="a-P6"></a>譬如负债之人常怀恐怖，<a id="a-P7"></a>与王相知不复恐怖。<a id="a-P8"></a>何以故？<a id="a-P9"></a>用依尊故。<a id="a-PA"></a>如是，<a id="a-PB"></a>世尊，<a id="a-PC"></a>舍利从般若波罗蜜中得成而得供养。<a id="a-PD"></a>世尊，<a id="a-PE"></a>当知是般若波罗蜜中王，<a id="a-PF"></a>如来舍利者如负债人，<a id="a-PG"></a>依般若波罗蜜用得安隐。</p>
  <p id="aPH">“世尊，<a id="a-PI"></a>当知萨云若之慧皆从般若波罗蜜得成，<a id="a-PJ"></a>是故我于二宝之中取般若波罗蜜。<a id="a-PK"></a>何以故？<a id="a-PL"></a>如来身者，<a id="a-PM"></a>从般若波罗蜜中出生故；<a id="a-PN"></a>大士三十二之相、<a id="a-PO"></a>佛十种力、<a id="a-PP"></a>四无所畏、<a id="a-PQ"></a>佛十八法、<a id="a-PR"></a>大慈大悲，<a id="a-PS"></a>皆从般若波罗蜜出生；<a id="a-PT"></a>五波罗蜜者，<a id="a-PU"></a>亦从般若波罗蜜出生，<a id="a-PV"></a>各得名字；<a id="a-PW"></a>如来所得萨云若慧，<a id="a-PX"></a>皆从般若波罗蜜中出。</p>
  <p id="aPY">“世尊，<a id="a-PZ"></a>三千大千刹土，<a id="a-Pa"></a>所在有受持是般若波罗蜜讽诵学者，<a id="a-Pb"></a>供养香华承事作礼，<a id="a-Pc"></a>人若非人终不能得其便，<a id="a-Pd"></a>是众生等后皆当得泥洹之法。</p>
  <p id="aPe">“世尊，<a id="a-Pf"></a>是般若波罗蜜大威神也，<a id="a-Pg"></a>乃使三千大千世界众生皆建佛事。</p>
  <p id="aPh">“世尊，<a id="a-Pi"></a>般若波罗蜜所止处，<a id="a-Pj"></a>当知是处已为有佛。<a id="a-Pk"></a>譬如世间无价摩尼之宝所在著处，<a id="a-Pl"></a>人非人不能得其便。<a id="a-Pm"></a>若男子、<a id="a-Pn"></a>女人为非人所持，<a id="a-Po"></a>持摩尼宝往，<a id="a-Pp"></a>非人见摩尼宝者，<a id="a-Pq"></a>不堪其威即自然去。<a id="a-Pr"></a>若男子、<a id="a-Ps"></a>女人有寒热之病，<a id="a-Pt"></a>持摩尼宝示之，<a id="a-Pu"></a>其病即除。<a id="a-Pv"></a>若持摩尼宝著冥中，<a id="a-Pw"></a>即时明。<a id="a-Px"></a>热时，<a id="a-Py"></a>持摩尼宝所著处即时凉。<a id="a-Pz"></a>寒时，<a id="a-Q0"></a>持摩尼宝所著处即时温。<a id="a-Q1"></a>摩尼宝所置处，<a id="a-Q2"></a>诸邪之毒皆悉消除。<a id="a-Q3"></a>若男子、<a id="a-Q4"></a>女人为蛇虺所中，<a id="a-Q5"></a>见摩尼宝者毒即除，<a id="a-Q6"></a>其处愈。<a id="a-Q7"></a>世尊，<a id="a-Q8"></a>摩尼宝其德如是。<a id="a-Q9"></a>若男子、<a id="a-QA"></a>女人若目冥、<a id="a-QB"></a>若眼痛、<a id="a-QC"></a>若身肿、<a id="a-QD"></a>若有疮，<a id="a-QE"></a>见摩尼宝者，<a id="a-QF"></a>诸疮诸病皆悉除愈。<a id="a-QG"></a>世尊，<a id="a-QH"></a>此摩尼宝其德如是。<a id="a-QI"></a>若著水中，<a id="a-QJ"></a>水即随作摩尼宝色。<a id="a-QK"></a>世尊，<a id="a-QL"></a>若持杂色若干种缯裹著水中，<a id="a-QM"></a>水续作摩尼宝色，<a id="a-QN"></a>水浊即为清。<a id="a-QO"></a>摩尼宝其德如是。<a id="a-QP"></a>”</p>
  <p id="aQQ">是时，<a id="a-QR"></a>阿难语释提桓因言：<a id="a-QS"></a>“拘翼所说者为是天上摩尼宝乎？<a id="a-QT"></a>为是世间宝耶？<a id="a-QU"></a>”</p>
  <p id="aQV">释提桓因报阿难言：<a id="a-QW"></a>“我所说者，<a id="a-QX"></a>天上之宝。<a id="a-QY"></a>世间亦有摩尼宝，<a id="a-QZ"></a>不及天上之宝，<a id="a-Qa"></a>其德不具足不如天上宝，<a id="a-Qb"></a>其德不可以譬喻为比。<a id="a-Qc"></a>我所说宝者，<a id="a-Qd"></a>若著函中，<a id="a-Qe"></a>若著箧中，<a id="a-Qf"></a>其光明彻出去，<a id="a-Qg"></a>正使举珠去，<a id="a-Qh"></a>其处续明如故。<a id="a-Qi"></a>若有书持受学般若波罗蜜者，<a id="a-Qj"></a>其处则无众患之难，<a id="a-Qk"></a>其处所尊譬如摩尼珠之处。<a id="a-Ql"></a>当知般若波罗蜜如摩尼珠，<a id="a-Qm"></a>其德无量五波罗蜜之德及萨云若、<a id="a-Qn"></a>内外空及有无空、<a id="a-Qo"></a>三十七品、<a id="a-Qp"></a>佛十八法、<a id="a-Qq"></a>法性、<a id="a-Qr"></a>如、<a id="a-Qs"></a>真际、<a id="a-Qt"></a>不可思议、<a id="a-Qu"></a>萨云若慧之德。<a id="a-Qv"></a>佛般泥洹后舍利得供养承事，<a id="a-Qw"></a>萨云若慧从诸习绪尽常悉守护不忘于法，<a id="a-Qx"></a>萨云若者是诸法之器，<a id="a-Qy"></a>是故如来无所著等正觉舍利得尊敬供养。<a id="a-Qz"></a>舍利者是般若波罗蜜之宝器，<a id="a-R0"></a>无断无著波罗蜜，<a id="a-R1"></a>无生无灭波罗蜜，<a id="a-R2"></a>亦不著亦非不著波罗蜜，<a id="a-R3"></a>亦不应亦非不应波罗蜜，<a id="a-R4"></a>亦不举亦不下波罗蜜，<a id="a-R5"></a>亦不来亦不去亦不住波罗蜜，<a id="a-R6"></a>是故如来无所著等正觉舍利得供养。<a id="a-R7"></a>舍利者是诸法波罗蜜之器，<a id="a-R8"></a>以诸法波罗蜜合成故舍利得供养。</p>
  <p id="aR9">“世尊，<a id="a-RA"></a>置是三千大千刹土如来舍利，<a id="a-RB"></a>如恒边沙刹土舍利满中，<a id="a-RC"></a>我故取般若波罗蜜。<a id="a-RD"></a>所以者何？<a id="a-RE"></a>如来舍利皆出是中得供养故。<a id="a-RF"></a>若善男子、<a id="a-RG"></a>善女人供养舍利恭敬承事者，<a id="a-RH"></a>得天上世间之福，<a id="a-RI"></a>得生刹利、<a id="a-RJ"></a>梵志、<a id="a-RK"></a>长者大姓家，<a id="a-RL"></a>得生第一四天王，<a id="a-RM"></a>得第六天上功德之福，<a id="a-RN"></a>殖此福已因诸善本必度众苦。<a id="a-RO"></a>若复持是般若波罗蜜供养承事，<a id="a-RP"></a>便具足五波罗蜜、<a id="a-RQ"></a>三十七品、<a id="a-RR"></a>佛十八法，<a id="a-RS"></a>度罗汉、<a id="a-RT"></a>辟支佛地，<a id="a-RU"></a>住菩萨之德，<a id="a-RV"></a>便得神通从一佛国复至一佛国，<a id="a-RW"></a>随其所应而教化之各令得所，<a id="a-RX"></a>或作遮迦越罗，<a id="a-RY"></a>或作刹利、<a id="a-RZ"></a>梵志，<a id="a-Ra"></a>或作长者大姓，<a id="a-Rb"></a>随其习俗而教授之。<a id="a-Rc"></a>是故，<a id="a-Rd"></a>世尊，<a id="a-Re"></a>我不为憍慢不恭敬承事，<a id="a-Rf"></a>不为不欲受持舍利。</p>
  <p id="aRg">“世尊，<a id="a-Rh"></a>若有善男子、<a id="a-Ri"></a>善女人恭敬承事般若波罗蜜者，<a id="a-Rj"></a>则为供养诸如来无所著等正觉舍利已。</p>
  <p id="aRk">“世尊，<a id="a-Rl"></a>若欲见十方现在无央数诸佛者，<a id="a-Rm"></a>当奉行般若波罗蜜，<a id="a-Rn"></a>讽诵受持教人习行供养是已，<a id="a-Ro"></a>善男子、<a id="a-Rp"></a>善女人便得见十方现在无央数诸佛，<a id="a-Rq"></a>以善男子、<a id="a-Rr"></a>善女人供养般若波罗蜜故便得诸佛法。</p>
  <p id="aRs">“世尊，<a id="a-Rt"></a>欲得见诸佛如来无所著等正觉者，<a id="a-Ru"></a>是善男子、<a id="a-Rv"></a>善女人当受持般若波罗蜜。</p>
  <p id="aRw">“世尊，<a id="a-Rx"></a>复有二法。<a id="a-Ry"></a>何等为二？<a id="a-Rz"></a>谓有为法之法、<a id="a-S0"></a>无为法之法。</p>
  <p id="aS1">“何等为有为法之法？<a id="a-S2"></a>内外空之智及有无空之智，<a id="a-S3"></a>三十七品、<a id="a-S4"></a>四无礙慧、<a id="a-S5"></a>四无所畏、<a id="a-S6"></a>佛十种力及十八法、<a id="a-S7"></a>恶法善法之智，<a id="a-S8"></a>有漏无漏之智，<a id="a-S9"></a>俗法道法之智，<a id="a-SA"></a>是名曰有为法之法。</p>
  <p id="aSB">“何等为无为法之法？<a id="a-SC"></a>谓不生不灭之法，<a id="a-SD"></a>亦不住住无有异，<a id="a-SE"></a>亦不著、<a id="a-SF"></a>亦不断、<a id="a-SG"></a>亦不增、<a id="a-SH"></a>亦不减诸法之真。<a id="a-SI"></a>何等诸法之真？<a id="a-SJ"></a>无所有者是法之真。<a id="a-SK"></a>是名为无为法之法。<a id="a-SL"></a>”</p>
  <p id="aSM">佛告释提桓因言：<a id="a-SN"></a>“如是，<a id="a-SO"></a>如是，<a id="a-SP"></a>过去诸如来无所著等正觉，<a id="a-SQ"></a>皆由般若波罗蜜成阿惟三佛，<a id="a-SR"></a>诸弟子众亦各得其所成须陀洹至罗汉、<a id="a-SS"></a>辟支佛；<a id="a-ST"></a>甫当来、<a id="a-SU"></a>今现在诸如来无所著等正觉，<a id="a-SV"></a>亦当由般若波罗蜜成阿惟三佛，<a id="a-SW"></a>诸弟子众亦各成其所得须陀洹至罗汉、<a id="a-SX"></a>辟支佛。<a id="a-SY"></a>何以故？<a id="a-SZ"></a>此三乘法皆从般若波罗蜜中出故。<a id="a-Sa"></a>虽出生三乘，<a id="a-Sb"></a>亦无所生，<a id="a-Sc"></a>亦无相念，<a id="a-Sd"></a>亦无著亦无断，<a id="a-Se"></a>亦无所有，<a id="a-Sf"></a>亦不应亦不不应，<a id="a-Sg"></a>亦不动转亦不不动转，<a id="a-Sh"></a>亦不取亦不舍，<a id="a-Si"></a>但以俗数不以最要。<a id="a-Sj"></a>何以故？<a id="a-Sk"></a>般若波罗蜜亦不在此亦不在彼，<a id="a-Sl"></a>亦不中流亦不近岸，<a id="a-Sm"></a>亦不偶亦不只，<a id="a-Sn"></a>亦非想亦非无想，<a id="a-So"></a>亦非道亦非俗，<a id="a-Sp"></a>亦不有为亦不无为，<a id="a-Sq"></a>亦不善亦不恶，<a id="a-Sr"></a>亦不过去、<a id="a-Ss"></a>当来、<a id="a-St"></a>今现在。<a id="a-Su"></a>何以故？<a id="a-Sv"></a>拘翼，<a id="a-Sw"></a>般若波罗蜜，<a id="a-Sx"></a>亦不持佛法，<a id="a-Sy"></a>亦不持声闻、<a id="a-Sz"></a>辟支佛法，<a id="a-T0"></a>亦不舍凡人法。<a id="a-T1"></a>”</p>
  <p id="aT2">释提桓因白佛言：<a id="a-T3"></a>“世尊，<a id="a-T4"></a>般若波罗蜜者大度之度。<a id="a-T5"></a>菩萨摩诃萨行般若波罗蜜，<a id="a-T6"></a>尽知一切众生之意，<a id="a-T7"></a>亦不有众生及知见处，<a id="a-T8"></a>亦不见五阴，<a id="a-T9"></a>亦不见六情，<a id="a-TA"></a>亦不有六衰，<a id="a-TB"></a>亦不缘起，<a id="a-TC"></a>亦不有三十七品及佛十八法，<a id="a-TD"></a>亦不见道亦不有道法，<a id="a-TE"></a>亦不见佛亦不有佛法。<a id="a-TF"></a>何以故？<a id="a-TG"></a>般若波罗蜜亦不有所倚住。<a id="a-TH"></a>何以故？<a id="a-TI"></a>般若波罗蜜无有形不可见，<a id="a-TJ"></a>何况当见有所倚者？<a id="a-TK"></a>”</p>
  <p id="aTL">佛告释提桓因言：<a id="a-TM"></a>“如拘翼所说，<a id="a-TN"></a>菩萨摩诃萨长夜行般若波罗蜜尚不见道，<a id="a-TO"></a>何况及菩萨所行法？<a id="a-TP"></a>”</p>
  <p id="aTQ">释提桓因白佛言：<a id="a-TR"></a>“世尊，<a id="a-TS"></a>何以故菩萨摩诃萨但行般若波罗蜜，<a id="a-TT"></a>不行余波罗蜜？<a id="a-TU"></a>”</p>
  <p id="aTV">佛告释提桓因言：<a id="a-TW"></a>“菩萨尽行六波罗蜜亦无所倚，<a id="a-TX"></a>不有所施，<a id="a-TY"></a>不有受者，<a id="a-TZ"></a>不有与，<a id="a-Ta"></a>不有戒亦不有犯，<a id="a-Tb"></a>亦不有忍亦不有恚，<a id="a-Tc"></a>亦不有精进亦不有懈怠，<a id="a-Td"></a>亦不有禅亦不有乱意，<a id="a-Te"></a>亦不有智亦不有愚。<a id="a-Tf"></a>般若波罗蜜者，<a id="a-Tg"></a>是菩萨第一之行。<a id="a-Th"></a>于般若波罗蜜布施、<a id="a-Ti"></a>持戒、<a id="a-Tj"></a>忍辱、<a id="a-Tk"></a>精进、<a id="a-Tl"></a>一心者，<a id="a-Tm"></a>欲具足五波罗蜜故。<a id="a-Tn"></a>菩萨行般若波罗蜜者，<a id="a-To"></a>欲观诸法无所倚故，<a id="a-Tp"></a>从五阴至萨云若，<a id="a-Tq"></a>是为诸法无所倚。<a id="a-Tr"></a>譬如阎浮提种种好树，<a id="a-Ts"></a>若干种色、<a id="a-Tt"></a>若干种叶、<a id="a-Tu"></a>若干种华、<a id="a-Tv"></a>若干种果其色各异，<a id="a-Tw"></a>种种茎节、<a id="a-Tx"></a>枝叶、<a id="a-Ty"></a>华实，<a id="a-Tz"></a>其阴无异无有差别。<a id="a-U0"></a>拘翼，<a id="a-U1"></a>般若波罗蜜含五波罗蜜至萨云若，<a id="a-U2"></a>亦不若干无有差别亦无所倚。<a id="a-U3"></a>”</p>
  <p id="aU4">释提桓因白佛言：<a id="a-U5"></a>“世尊，<a id="a-U6"></a>般若波罗蜜者，<a id="a-U7"></a>于诸功德皆具足满。<a id="a-U8"></a>世尊，<a id="a-U9"></a>般若波罗蜜者，<a id="a-UA"></a>是无央数无量功德皆悉具足。<a id="a-UB"></a>世尊，<a id="a-UC"></a>般若波罗蜜者，<a id="a-UD"></a>含受一切诸法功德皆悉具足。<a id="a-UE"></a>世尊，<a id="a-UF"></a>若有善男子、<a id="a-UG"></a>善女人受持般若波罗蜜者，<a id="a-UH"></a>书其经卷，<a id="a-UI"></a>供养名华、<a id="a-UJ"></a>捣香、<a id="a-UK"></a>缯盖、<a id="a-UL"></a>幢幡奉行中事；<a id="a-UM"></a>若复有人书般若波罗蜜以为经卷，<a id="a-UN"></a>复与他人。<a id="a-UO"></a>如是其福，<a id="a-UP"></a>何所为多者？<a id="a-UQ"></a>”</p>
  <p id="aUR">佛告释提桓因言：<a id="a-US"></a>“我今问汝，<a id="a-UT"></a>随所报我。<a id="a-UU"></a>若善男子、<a id="a-UV"></a>善女人供养全身舍利，<a id="a-UW"></a>若复持如芥子者分与他人令供养者，<a id="a-UX"></a>其福何所为多？<a id="a-UY"></a>”</p>
  <p id="aUZ">释提桓因白佛言：<a id="a-Ua"></a>“世尊，<a id="a-Ub"></a>如我从佛所闻法中事，<a id="a-Uc"></a>善男子、<a id="a-Ud"></a>善女人供养舍利，<a id="a-Ue"></a>若复分持如芥子者与他人，<a id="a-Uf"></a>其福甚多。<a id="a-Ug"></a>世尊，<a id="a-Uh"></a>如我重察其义，<a id="a-Ui"></a>如来住于金刚三昧自坏其身，<a id="a-Uj"></a>下末舍利如芥子者而供养之，<a id="a-Uk"></a>受无极之福断诸苦之际。<a id="a-Ul"></a>”</p>
  <p id="aUm">佛告释提桓因言：<a id="a-Un"></a>“如是，<a id="a-Uo"></a>拘翼，<a id="a-Up"></a>若有人供养般若波罗蜜，<a id="a-Uq"></a>书持经卷复与他人者，<a id="a-Ur"></a>其福德甚多！<a id="a-Us"></a>甚多！<a id="a-Ut"></a>拘翼，<a id="a-Uu"></a>若持般若波罗蜜转复教余人，<a id="a-Uv"></a>解其中慧事事分别，<a id="a-Uw"></a>是善男子、<a id="a-Ux"></a>善女人所得福德，<a id="a-Uy"></a>多于前所供养者上所从闻。<a id="a-Uz"></a>是般若波罗蜜者，<a id="a-V0"></a>当知其尊在诸贤圣之上，<a id="a-V1"></a>当视是人如世尊无异。<a id="a-V2"></a>所以者何？<a id="a-V3"></a>得见般若波罗蜜者，<a id="a-V4"></a>则为见世尊已。<a id="a-V5"></a>世尊则是般若波罗蜜，<a id="a-V6"></a>般若波罗蜜则是世尊。<a id="a-V7"></a>何以故？<a id="a-V8"></a>过去、<a id="a-V9"></a>当来、<a id="a-VA"></a>今现在诸如来无所著等正觉，<a id="a-VB"></a>皆从般若波罗蜜中出得成阿惟三佛故。<a id="a-VC"></a>诸贤圣智及诸阿惟越致菩萨，<a id="a-VD"></a>皆从是般若波罗蜜中出得成阿惟三佛，<a id="a-VE"></a>诸声闻者亦从其中皆得罗汉，<a id="a-VF"></a>辟支佛各得其所，<a id="a-VG"></a>发菩萨意者亦从是中皆得诸菩萨德。<a id="a-VH"></a>是故，<a id="a-VI"></a>拘翼，<a id="a-VJ"></a>若善男子、<a id="a-VK"></a>善女人欲得见现在诸佛承事供养者，<a id="a-VL"></a>当供养般若波罗蜜。<a id="a-VM"></a>”</p>
  <p id="aVN">佛言：<a id="a-VO"></a>“我奉持供养般若波罗蜜如是上事，<a id="a-VP"></a>自致成阿惟三佛于中最尊，<a id="a-VQ"></a>谁复有尊可承事供养？<a id="a-VR"></a>从天上至世间过诸三界无复尊者。<a id="a-VS"></a>熟自思念‘我本从般若波罗蜜自致三耶三佛，<a id="a-VT"></a>般若波罗蜜者则是我之所尊，<a id="a-VU"></a>是故我今当供养般若波罗蜜，<a id="a-VV"></a>所应恭敬。<a id="a-VW"></a>’是故，<a id="a-VX"></a>拘翼，<a id="a-VY"></a>我自供养承事是般若波罗蜜初不远离，<a id="a-VZ"></a>我所作者皆因般若波罗蜜而行。</p>
  <p id="aVa">“若善男子、<a id="a-Vb"></a>善女人欲得阿耨多罗三耶三佛者，<a id="a-Vc"></a>当供养般若波罗蜜受持奉行。<a id="a-Vd"></a>何以故？<a id="a-Ve"></a>诸菩萨摩诃萨皆从般若波罗蜜出生故，<a id="a-Vf"></a>诸佛世尊皆从菩萨摩诃萨出生故。<a id="a-Vg"></a>是故，<a id="a-Vh"></a>拘翼，<a id="a-Vi"></a>若善男子、<a id="a-Vj"></a>善女人行三乘法者皆当供养般若波罗蜜，<a id="a-Vk"></a>书持受学亦当如是。<a id="a-Vl"></a>”</p>
 </body>
</html>