<!doctype html>
<html id="z3IBT8zA8" data-ver="1145">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第十四</h1>
  <h2 id="a2">无作品第四十四</h2>
  <p id="a3">须菩提白佛言：<a id="a-4"></a>“世尊，<a id="a-5"></a>般若波罗蜜为无所作。<a id="a-6"></a>”</p>
  <p id="a7">佛报言：<a id="a-8"></a>“无有作者故。<a id="a-9"></a>须菩提，<a id="a-A"></a>乃至诸法亦无所有。<a id="a-B"></a>”</p>
  <p id="aC">“世尊，<a id="a-D"></a>菩萨摩诃萨行般若波罗蜜当云何行？<a id="a-E"></a>”</p>
  <p id="aF">佛言：<a id="a-G"></a>“菩萨行般若波罗蜜，<a id="a-H"></a>不行色为行般若波罗蜜，<a id="a-I"></a>不行痛、<a id="a-J"></a>想、<a id="a-K"></a>行、<a id="a-L"></a>识为行般若波罗蜜，<a id="a-M"></a>乃至萨云若无所行为行般若波罗蜜；<a id="a-N"></a>于五阴不念有常无常为行般若波罗蜜，<a id="a-O"></a>乃至萨云若亦不念有常无常为行般若波罗蜜；<a id="a-P"></a>于五阴无苦无乐为行般若波罗蜜，<a id="a-Q"></a>乃至萨云若亦无苦无乐为行般若波罗蜜；<a id="a-R"></a>于五阴不有我无我为行般若波罗蜜，<a id="a-S"></a>乃至萨云若亦不有我无我为行般若波罗蜜；<a id="a-T"></a>于五阴无净无不净为行般若波罗蜜，<a id="a-U"></a>乃至萨云若亦无净无不净为行般若波罗蜜。<a id="a-V"></a>何以故？<a id="a-W"></a>五阴者，<a id="a-X"></a>亦不见有常无常，<a id="a-Y"></a>亦不见有苦有乐、<a id="a-Z"></a>有我无我、<a id="a-a"></a>好不好，<a id="a-b"></a>乃至萨云若亦复如是。</p>
  <p id="ac">“复次，<a id="a-d"></a>须菩提，<a id="a-e"></a>菩萨行般若波罗蜜，<a id="a-f"></a>不具足行五阴为行般若波罗蜜，<a id="a-g"></a>乃至萨云若不具足行为行般若波罗蜜。<a id="a-h"></a>何以故？<a id="a-i"></a>五阴不具足为非五阴，<a id="a-j"></a>不作是行为行般若波罗蜜，<a id="a-k"></a>乃至萨云若不具足为非萨云若，<a id="a-l"></a>不作是行为行般若波罗蜜。<a id="a-m"></a>”</p>
  <p id="an">须菩提白佛言：<a id="a-o"></a>“世尊，<a id="a-p"></a>甚可奇特！<a id="a-q"></a>行菩萨道者善说菩萨著。<a id="a-r"></a>”</p>
  <p id="as">佛言：<a id="a-t"></a>“如是，<a id="a-u"></a>如是，<a id="a-v"></a>如来无所著等正觉善说菩萨著不著事。</p>
  <p id="aw">“复次，<a id="a-x"></a>须菩提，<a id="a-y"></a>菩萨于五阴无所著，<a id="a-z"></a>为行般若波罗蜜；<a id="a-10"></a>眼、<a id="a-11"></a>耳、<a id="a-12"></a>鼻、<a id="a-13"></a>舌、<a id="a-14"></a>身、<a id="a-15"></a>意，<a id="a-16"></a>于六情无所著，<a id="a-17"></a>为行般若波罗蜜；<a id="a-18"></a>于六波罗蜜无所著，<a id="a-19"></a>为行般若波罗蜜；<a id="a-1A"></a>乃至萨云若不著，<a id="a-1B"></a>为行般若波罗蜜。<a id="a-1C"></a>须菩提，<a id="a-1D"></a>菩萨作如是行者，<a id="a-1E"></a>便知五阴著不著，<a id="a-1F"></a>亦复知萨云若著不著，<a id="a-1G"></a>知须陀洹道著不著，<a id="a-1H"></a>知声闻、<a id="a-1I"></a>辟支佛道著不著，<a id="a-1J"></a>知三耶三佛道著不著。<a id="a-1K"></a>”</p>
  <p id="a1L">须菩提白佛言：<a id="a-1M"></a>“世尊，<a id="a-1N"></a>甚奇甚特！<a id="a-1O"></a>法甚深乃尔，<a id="a-1P"></a>说亦不增亦不减，<a id="a-1Q"></a>不说亦不增亦不减。<a id="a-1R"></a>”</p>
  <p id="a1S">佛告须菩提：<a id="a-1T"></a>“如是，<a id="a-1U"></a>如是，<a id="a-1V"></a>如汝所言。<a id="a-1W"></a>须菩提，<a id="a-1X"></a>譬如诸如来无所著等正觉，<a id="a-1Y"></a>尽寿称誉虚空亦不增，<a id="a-1Z"></a>若谤毁虚空亦不减。<a id="a-1a"></a>譬如称誉幻人亦不增，<a id="a-1b"></a>若毁訾幻人亦不减，<a id="a-1c"></a>闻善亦不喜，<a id="a-1d"></a>闻恶亦不怒。<a id="a-1e"></a>须菩提，<a id="a-1f"></a>诸法之法亦复如是，<a id="a-1g"></a>若说若不说亦不增亦不减。<a id="a-1h"></a>”</p>
  <p id="a1i">须菩提白佛言：<a id="a-1j"></a>“世尊，<a id="a-1k"></a>菩萨行般若波罗蜜，<a id="a-1l"></a>念般若波罗蜜甚难甚难！</p>
  <p id="a1m">“世尊，<a id="a-1n"></a>菩萨行般若波罗蜜不恐不怯，<a id="a-1o"></a>应阿耨多罗三耶三菩不复动转。<a id="a-1p"></a>何以故？<a id="a-1q"></a>世尊，<a id="a-1r"></a>念般若波罗蜜者为欲念虚空，<a id="a-1s"></a>虚空亦无有六波罗蜜，<a id="a-1t"></a>虚空亦无有五阴，<a id="a-1u"></a>亦无内外空及有无空，<a id="a-1v"></a>亦无三十七品，<a id="a-1w"></a>亦无十力，<a id="a-1x"></a>亦无四无所畏，<a id="a-1y"></a>亦无十八法，<a id="a-1z"></a>亦无须陀洹道，<a id="a-20"></a>亦无斯陀含道，<a id="a-21"></a>亦无阿那含道，<a id="a-22"></a>亦无阿罗汉道，<a id="a-23"></a>亦无辟支佛道，<a id="a-24"></a>虚空亦无三耶三佛道。</p>
  <p id="a25">“世尊，<a id="a-26"></a>菩萨摩诃萨作是僧那僧涅者，<a id="a-27"></a>当应为作礼。</p>
  <p id="a28">“世尊，<a id="a-29"></a>为众生精进、<a id="a-2A"></a>为众生展力、<a id="a-2B"></a>为众生斗、<a id="a-2C"></a>为众生作要誓者，<a id="a-2D"></a>为欲为空作精进，<a id="a-2E"></a>为欲为空作要誓。</p>
  <p id="a2F">“世尊，<a id="a-2G"></a>为众生作要誓者为欲度空，<a id="a-2H"></a>是菩萨为大要誓。<a id="a-2I"></a>为虚空等众生作要誓者，<a id="a-2J"></a>为欲举空著虚空中。<a id="a-2K"></a>诸菩萨摩诃萨发阿耨多罗三耶三菩意者，<a id="a-2L"></a>为建大精进力。</p>
  <p id="a2M">“世尊，<a id="a-2N"></a>菩萨为众生发阿耨多罗三耶三菩意者，<a id="a-2O"></a>为建大誓已。</p>
  <p id="a2P">“世尊，<a id="a-2Q"></a>是菩萨摩诃萨为大勇猛为虚空等众生发阿耨多罗三耶三菩。<a id="a-2R"></a>何以故？<a id="a-2S"></a>世尊，<a id="a-2T"></a>假令三千大千刹土，<a id="a-2U"></a>其中所有尽为如来，<a id="a-2V"></a>譬如丛林、<a id="a-2W"></a>甘蔗、<a id="a-2X"></a>竹苇、<a id="a-2Y"></a>稻麻、<a id="a-2Z"></a>草木、<a id="a-2a"></a>药果、<a id="a-2b"></a>诸树尽为如来，<a id="a-2c"></a>一一诸佛各说经法或至一劫复过一劫，<a id="a-2d"></a>一一如来各度众生无央数众不可复计，<a id="a-2e"></a>不觉众生之性有增有减。<a id="a-2f"></a>何以故？<a id="a-2g"></a>众生无所有寂故。</p>
  <p id="a2h">“世尊，<a id="a-2i"></a>置是三千大千国土，<a id="a-2j"></a>十方恒边沙一沙为一佛国，<a id="a-2k"></a>尔所佛国其中所有皆为如来，<a id="a-2l"></a>教化众生不可计量、<a id="a-2m"></a>不可称度，<a id="a-2n"></a>众生之性无增无减。<a id="a-2o"></a>所以者何？<a id="a-2p"></a>一切众生皆空寂故。<a id="a-2q"></a>是故众生无始无终与空等故。</p>
  <p id="a2r">“世尊，<a id="a-2s"></a>以是故我作是说，<a id="a-2t"></a>欲度众生者为欲度空耳。<a id="a-2u"></a>”</p>
  <p id="a2v">有异比丘意念言：<a id="a-2w"></a>“当为般若波罗蜜作礼！<a id="a-2x"></a>于般若波罗蜜中，<a id="a-2y"></a>亦无法可生者，<a id="a-2z"></a>亦无法可灭者，<a id="a-30"></a>而于中有戒性、<a id="a-31"></a>三昧性、<a id="a-32"></a>智慧性、<a id="a-33"></a>解脱性、<a id="a-34"></a>见解脱慧性，<a id="a-35"></a>而于其中现有须陀洹、<a id="a-36"></a>斯陀含、<a id="a-37"></a>阿那含、<a id="a-38"></a>阿罗汉、<a id="a-39"></a>辟支佛、<a id="a-3A"></a>三耶三佛，<a id="a-3B"></a>而有三宝有转法轮。<a id="a-3C"></a>”</p>
  <p id="a3D">于是，<a id="a-3E"></a>释提桓因语须菩提：<a id="a-3F"></a>“菩萨习般若波罗蜜，<a id="a-3G"></a>为习何等？<a id="a-3H"></a>”</p>
  <p id="a3I">耆年须菩提报释提桓因言：<a id="a-3J"></a>“学般若波罗蜜者为习空。<a id="a-3K"></a>”</p>
  <p id="a3L">释提桓因白佛言：<a id="a-3M"></a>“若善男子、<a id="a-3N"></a>善女人受持般若波罗蜜，<a id="a-3O"></a>讽诵读念习行中事者。<a id="a-3P"></a>世尊，<a id="a-3Q"></a>我当为作何等护？<a id="a-3R"></a>”</p>
  <p id="a3S">须菩提语释提桓因言：<a id="a-3T"></a>“拘翼，<a id="a-3U"></a>汝颇见法有可护者不？<a id="a-3V"></a>”</p>
  <p id="a3W">“唯，<a id="a-3X"></a>尊者，<a id="a-3Y"></a>实不见法有可护者。<a id="a-3Z"></a>”</p>
  <p id="a3a">须菩提言：<a id="a-3b"></a>“拘翼，<a id="a-3c"></a>善男子、<a id="a-3d"></a>善女人如般若波罗蜜教住者，<a id="a-3e"></a>则为已得护，<a id="a-3f"></a>不离般若波罗蜜教，<a id="a-3g"></a>若人、<a id="a-3h"></a>若非人终不得其便。<a id="a-3i"></a>如般若波罗蜜教住者，<a id="a-3j"></a>当知是善男子、<a id="a-3k"></a>善女人终不离般若波罗蜜。<a id="a-3l"></a>若有人言‘我欲护菩萨摩诃萨’者，<a id="a-3m"></a>当知是人为欲护空。</p>
  <p id="a3n">“拘翼，<a id="a-3o"></a>宁能护梦及热时炎、<a id="a-3p"></a>幻、<a id="a-3q"></a>化、<a id="a-3r"></a>影、<a id="a-3s"></a>响，<a id="a-3t"></a>宁能护是辈事不？<a id="a-3u"></a>”</p>
  <p id="a3v">释提桓因言：<a id="a-3w"></a>“不能护。<a id="a-3x"></a>”</p>
  <p id="a3y">“拘翼，<a id="a-3z"></a>若菩萨行般若波罗蜜亦如是。<a id="a-40"></a>拘翼，<a id="a-41"></a>宁能护佛及佛所化不？<a id="a-42"></a>”</p>
  <p id="a43">释提桓因言：<a id="a-44"></a>“不能。<a id="a-45"></a>”</p>
  <p id="a46">“菩萨行般若波罗蜜亦无能与作护也。<a id="a-47"></a>拘翼，<a id="a-48"></a>能护法性、<a id="a-49"></a>真际、<a id="a-4A"></a>不可思议，<a id="a-4B"></a>能与作护不？<a id="a-4C"></a>”</p>
  <p id="a4D">“唯，<a id="a-4E"></a>须菩提，<a id="a-4F"></a>不能。<a id="a-4G"></a>”</p>
  <p id="a4H">“菩萨行般若波罗蜜，<a id="a-4I"></a>亦复如是无能与作护者。<a id="a-4J"></a>”</p>
  <p id="a4K">释提桓因问须菩提：<a id="a-4L"></a>“菩萨行般若波罗蜜，<a id="a-4M"></a>当云何觉知梦法、<a id="a-4N"></a>幻法、<a id="a-4O"></a>热时之炎法、<a id="a-4P"></a>响法、<a id="a-4Q"></a>化法，<a id="a-4R"></a>而不贡高？<a id="a-4S"></a>”</p>
  <p id="a4T">须菩提言：<a id="a-4U"></a>“拘翼，<a id="a-4V"></a>菩萨行般若波罗蜜亦不念五阴，<a id="a-4W"></a>于五阴不贡高，<a id="a-4X"></a>至萨云若亦不念亦不贡高，<a id="a-4Y"></a>于梦法乃至化亦不念亦不贡高。<a id="a-4Z"></a>”</p>
  <p id="a4a">佛之威神，<a id="a-4b"></a>令三千大千国土诸四天王乃至首陀会天，<a id="a-4c"></a>各持天上碎末栴檀遥散佛上，<a id="a-4d"></a>散已来诣佛所，<a id="a-4e"></a>头面著地为佛作礼，<a id="a-4f"></a>却住一面。</p>
  <p id="a4g">尔时，<a id="a-4h"></a>诸四天王，<a id="a-4i"></a>诸释提桓因，<a id="a-4j"></a>诸梵天王及诸首陀会天，<a id="a-4k"></a>承佛威神各各意念：<a id="a-4l"></a>“今我曹等当请十方面各千佛使转般若波罗蜜品。<a id="a-4m"></a>”</p>
  <p id="a4n">诸四天王、<a id="a-4o"></a>释、<a id="a-4p"></a>梵、<a id="a-4q"></a>诸尊天适作是念已，<a id="a-4r"></a>应时十方面各千佛应时悉现，<a id="a-4s"></a>皆说般若波罗蜜品，<a id="a-4t"></a>其弟子者亦如须菩提，<a id="a-4u"></a>其难问者皆如释提桓因亦如是问，<a id="a-4v"></a>与释迦牟尼佛说般若波罗蜜等无差特。</p>
  <p id="a4w">佛言：<a id="a-4x"></a>“弥勒菩萨摩诃萨，<a id="a-4y"></a>亦当于是处成阿耨多罗三耶三菩，<a id="a-4z"></a>成阿惟三佛，<a id="a-50"></a>亦当于是处说般若波罗蜜。<a id="a-51"></a>是贤劫中当来诸佛，<a id="a-52"></a>亦当于是处成阿耨多罗三耶三佛，<a id="a-53"></a>亦当于是处说般若波罗蜜。<a id="a-54"></a>”</p>
  <p id="a55">须菩提白佛言：<a id="a-56"></a>“以何事、<a id="a-57"></a>以何象、<a id="a-58"></a>以何意，<a id="a-59"></a>弥勒菩萨摩诃萨成阿耨多罗三耶三佛说般若波罗蜜？<a id="a-5A"></a>”</p>
  <p id="a5B">佛告须菩提言：<a id="a-5C"></a>“弥勒菩萨摩诃萨成作佛时，<a id="a-5D"></a>亦不说五阴有常无常，<a id="a-5E"></a>亦不说五阴有苦有乐、<a id="a-5F"></a>有净不净、<a id="a-5G"></a>有我无我、<a id="a-5H"></a>好不好，<a id="a-5I"></a>亦不说五阴有缚有解，<a id="a-5J"></a>亦不说五阴有过去、<a id="a-5K"></a>当来、<a id="a-5L"></a>今现在，<a id="a-5M"></a>五阴常净当说五阴常净，<a id="a-5N"></a>乃至萨云若常净当说萨云若常净。<a id="a-5O"></a>”</p>
  <p id="a5P">须菩提白佛言：<a id="a-5Q"></a>“般若波罗蜜清净，<a id="a-5R"></a>世尊。<a id="a-5S"></a>”</p>
  <p id="a5T">佛言：<a id="a-5U"></a>“以五阴清净故，<a id="a-5V"></a>般若波罗蜜清净。<a id="a-5W"></a>”</p>
  <p id="a5X">“世尊，<a id="a-5Y"></a>云何以五阴清净故，<a id="a-5Z"></a>般若波罗蜜清净？<a id="a-5a"></a>”</p>
  <p id="a5b">佛言：<a id="a-5c"></a>“五阴亦不生亦不灭，<a id="a-5d"></a>亦不著亦不断，<a id="a-5e"></a>以是故五阴清净。<a id="a-5f"></a>须菩提，<a id="a-5g"></a>虚空清净故，<a id="a-5h"></a>般若波罗蜜清净。<a id="a-5i"></a>”</p>
  <p id="a5j">“世尊，<a id="a-5k"></a>云何虚空清净，<a id="a-5l"></a>般若波罗蜜清净？<a id="a-5m"></a>”</p>
  <p id="a5n">佛言：<a id="a-5o"></a>“虚空不生不灭无所有，<a id="a-5p"></a>是故虚空清净。<a id="a-5q"></a>”</p>
  <p id="a5r">“世尊，<a id="a-5s"></a>云何虚空无所有，<a id="a-5t"></a>般若波罗蜜清净？<a id="a-5u"></a>”</p>
  <p id="a5v">佛言：<a id="a-5w"></a>“虚空不可护持故，<a id="a-5x"></a>般若波罗蜜清净。<a id="a-5y"></a>如虚空事故，<a id="a-5z"></a>般若波罗蜜清净。<a id="a-60"></a>”</p>
  <p id="a61">“世尊，<a id="a-62"></a>云何如虚空事故，<a id="a-63"></a>般若波罗蜜清净？<a id="a-64"></a>”</p>
  <p id="a65">佛言：<a id="a-66"></a>“如虚空无二寂，<a id="a-67"></a>以是事般若波罗蜜清净。<a id="a-68"></a>”</p>
  <p id="a69">佛言：<a id="a-6A"></a>“如虚空无行，<a id="a-6B"></a>般若波罗蜜清净。<a id="a-6C"></a>”</p>
  <p id="a6D">“世尊，<a id="a-6E"></a>云何虚空无行，<a id="a-6F"></a>般若波罗蜜清净？<a id="a-6G"></a>”</p>
  <p id="a6H">佛言：<a id="a-6I"></a>“以虚空无所行故，<a id="a-6J"></a>般若波罗蜜清净。<a id="a-6K"></a>”</p>
  <p id="a6L">佛言：<a id="a-6M"></a>“以虚空无所倚，<a id="a-6N"></a>般若波罗蜜清净。<a id="a-6O"></a>”</p>
  <p id="a6P">“世尊，<a id="a-6Q"></a>云何虚空无所倚，<a id="a-6R"></a>般若波罗蜜清净？<a id="a-6S"></a>”</p>
  <p id="a6T">佛言：<a id="a-6U"></a>“如虚空无所累故，<a id="a-6V"></a>般若波罗蜜清净。<a id="a-6W"></a>须菩提，<a id="a-6X"></a>以诸法不生不灭、<a id="a-6Y"></a>不著不断故，<a id="a-6Z"></a>般若波罗蜜清净。<a id="a-6a"></a>”</p>
  <p id="a6b">“世尊，<a id="a-6c"></a>云何诸法不生不灭、<a id="a-6d"></a>不著不断故，<a id="a-6e"></a>般若波罗蜜清净？<a id="a-6f"></a>”</p>
  <p id="a6g">佛言：<a id="a-6h"></a>“以诸法常清净故，<a id="a-6i"></a>般若波罗蜜清净。<a id="a-6j"></a>”</p>
  <p id="a6k">须菩提白佛言：<a id="a-6l"></a>“世尊，<a id="a-6m"></a>若善男子、<a id="a-6n"></a>善女人持般若波罗蜜讽诵读习行中事者，<a id="a-6o"></a>是善男子、<a id="a-6p"></a>善女人终不病，<a id="a-6q"></a>目耳鼻无病，<a id="a-6r"></a>虽身有老终不久衰，<a id="a-6s"></a>随其寿终，<a id="a-6t"></a>终时不乱身意安隐，<a id="a-6u"></a>终不毒病误妄恶死，<a id="a-6v"></a>常有诸天随侍拥护。<a id="a-6w"></a>诸四天王至首陀会天常皆随护善男子、<a id="a-6x"></a>善女人为法师者。<a id="a-6y"></a>若月十四日、<a id="a-6z"></a>十五日说般若波罗蜜时，<a id="a-70"></a>尔时诸天皆悉来会。<a id="a-71"></a>善男子、<a id="a-72"></a>善女人作是说般若波罗蜜时，<a id="a-73"></a>所得功德不可复计、<a id="a-74"></a>不可复称量、<a id="a-75"></a>不可思议。<a id="a-76"></a>”</p>
  <p id="a77">佛告须菩提：<a id="a-78"></a>“善男子、<a id="a-79"></a>善女人若六斋以说般若波罗蜜时诸天来会，<a id="a-7A"></a>所得功德不可计量。<a id="a-7B"></a>所以者何？<a id="a-7C"></a>般若波罗蜜者，<a id="a-7D"></a>极大珍宝。</p>
  <p id="a7E">“须菩提，<a id="a-7F"></a>于般若波罗蜜珍宝中，<a id="a-7G"></a>断三恶趣，<a id="a-7H"></a>断人中贫，<a id="a-7I"></a>施人天道、<a id="a-7J"></a>人道，<a id="a-7K"></a>使一切人得生大姓、<a id="a-7L"></a>梵志、<a id="a-7M"></a>长者家，<a id="a-7N"></a>得生四王天上至三十三天，<a id="a-7O"></a>施人须陀洹道、<a id="a-7P"></a>斯陀含、<a id="a-7Q"></a>阿那含、<a id="a-7R"></a>阿罗汉、<a id="a-7S"></a>辟支佛道，<a id="a-7T"></a>施人阿耨多罗三耶三菩道。<a id="a-7U"></a>何以故？<a id="a-7V"></a>于般若波罗蜜中广说十善事，<a id="a-7W"></a>于中学已，<a id="a-7X"></a>便知有刹利、<a id="a-7Y"></a>梵志、<a id="a-7Z"></a>大姓、<a id="a-7a"></a>长者，<a id="a-7b"></a>知有四天王上至三十三天，<a id="a-7c"></a>便知有须陀洹道、<a id="a-7d"></a>声闻、<a id="a-7e"></a>辟支佛道，<a id="a-7f"></a>便知有三耶三佛道，<a id="a-7g"></a>便知有四禅、<a id="a-7h"></a>四等及四空定、<a id="a-7i"></a>三十七品、<a id="a-7j"></a>佛十种力及十八法、<a id="a-7k"></a>四无所畏，<a id="a-7l"></a>便知有六波罗蜜，<a id="a-7m"></a>知有内外空及有无空，<a id="a-7n"></a>便知有萨云若，<a id="a-7o"></a>以是故名为珍宝度，<a id="a-7p"></a>名为般若波罗蜜。<a id="a-7q"></a>于珍宝度中，<a id="a-7r"></a>亦无生者亦无灭者，<a id="a-7s"></a>亦无著者亦无断者，<a id="a-7t"></a>亦无取者亦无弃者。<a id="a-7u"></a>所以者何？<a id="a-7v"></a>亦无有法有生灭者、<a id="a-7w"></a>有著断者、<a id="a-7x"></a>有取放者。</p>
  <p id="a7y">“须菩提，<a id="a-7z"></a>般若波罗蜜，<a id="a-80"></a>无有善法亦无恶法，<a id="a-81"></a>亦无道法亦无俗法，<a id="a-82"></a>亦无漏不漏、<a id="a-83"></a>亦无有为法亦无无为法。<a id="a-84"></a>以是故，<a id="a-85"></a>须菩提，<a id="a-86"></a>珍宝波罗蜜无所倚。<a id="a-87"></a>是珍宝波罗蜜，<a id="a-88"></a>无有法能染者，<a id="a-89"></a>无有法能逮者。<a id="a-8A"></a>所以者何？<a id="a-8B"></a>不可得法与相近者，<a id="a-8C"></a>是故无能染者。<a id="a-8D"></a>”</p>
  <p id="a8E">佛告须菩提：<a id="a-8F"></a>“若有菩萨行般若波罗蜜，<a id="a-8G"></a>若不作是知、<a id="a-8H"></a>不作是念、<a id="a-8I"></a>不作是倚、<a id="a-8J"></a>不作是戏，<a id="a-8K"></a>为行般若波罗蜜，<a id="a-8L"></a>为念般若波罗蜜，<a id="a-8M"></a>为礼诸如来无所著等正觉，<a id="a-8N"></a>从佛国至佛国供养承事礼敬诸佛，<a id="a-8O"></a>教化众生净佛国土。</p>
  <p id="a8P">“须菩提，<a id="a-8Q"></a>是般若波罗蜜无有法可见者，<a id="a-8R"></a>无有不可见者，<a id="a-8S"></a>亦不取亦不放，<a id="a-8T"></a>亦不生亦不灭，<a id="a-8U"></a>亦不著亦不断，<a id="a-8V"></a>亦不增亦不减，<a id="a-8W"></a>亦不过去、<a id="a-8X"></a>当来、<a id="a-8Y"></a>今现在，<a id="a-8Z"></a>亦不使欲界过亦不使住，<a id="a-8a"></a>亦不使形界过亦不使住，<a id="a-8b"></a>亦不使无形界过亦不使住，<a id="a-8c"></a>亦不与人六波罗蜜亦不教人弃，<a id="a-8d"></a>亦不与人内外空及有无空亦不弃，<a id="a-8e"></a>亦不与人三十七品亦不弃，<a id="a-8f"></a>亦不与人十力及十八法亦无所弃，<a id="a-8g"></a>亦不持声闻、<a id="a-8h"></a>辟支佛上至萨云若有所与亦不使弃。</p>
  <p id="a8i">“复次，<a id="a-8j"></a>须菩提，<a id="a-8k"></a>般若波罗蜜者，<a id="a-8l"></a>亦不持罗汉法有所与亦不弃凡人法，<a id="a-8m"></a>亦不持辟支佛法有所与亦不弃罗汉法，<a id="a-8n"></a>亦不持佛法有所与亦不弃辟支佛法，<a id="a-8o"></a>亦不持佛法有所与、<a id="a-8p"></a>有所弃。<a id="a-8q"></a>须菩提，<a id="a-8r"></a>般若波罗蜜，<a id="a-8s"></a>亦不持无为法有所与亦不弃有为法。<a id="a-8t"></a>何以故？<a id="a-8u"></a>有佛无佛，<a id="a-8v"></a>法性住如故。<a id="a-8w"></a>法性者则是法身，<a id="a-8x"></a>亦不以忘住，<a id="a-8y"></a>亦不以损住。<a id="a-8z"></a>”</p>
  <p id="a90">是时，<a id="a-91"></a>诸天众于虚空欢喜踊跃大笑，<a id="a-92"></a>持天忧钵罗华、<a id="a-93"></a>拘勿投华、<a id="a-94"></a>分陀利华而散佛上，<a id="a-95"></a>俱发声言：<a id="a-96"></a>“我等今于阎浮提再见法轮转。<a id="a-97"></a>”所以者何？<a id="a-98"></a>无央数天子于空中得无所从生法忍故。</p>
  <p id="a99">佛告须菩提：<a id="a-9A"></a>“转法轮亦不二亦不一。<a id="a-9B"></a>般若波罗蜜者，<a id="a-9C"></a>亦不为法故转，<a id="a-9D"></a>亦不有所为故不转，<a id="a-9E"></a>以有无空故。<a id="a-9F"></a>”</p>
  <p id="a9G">须菩提白佛言：<a id="a-9H"></a>“何等有无空故，<a id="a-9I"></a>般若波罗蜜有所转、<a id="a-9J"></a>有所还？<a id="a-9K"></a>”</p>
  <p id="a9L">佛言：<a id="a-9M"></a>“六波罗蜜空以六波罗蜜空空，<a id="a-9N"></a>内外空以内外空空，<a id="a-9O"></a>及有无空以有无空空，<a id="a-9P"></a>三十七品空以三十七品空空，<a id="a-9Q"></a>十力空以十力空空，<a id="a-9R"></a>佛十八法空以十八法空空，<a id="a-9S"></a>声闻、<a id="a-9T"></a>辟支佛空以声闻、<a id="a-9U"></a>辟支佛空空，<a id="a-9V"></a>萨云若空以萨云若空空。<a id="a-9W"></a>”</p>
  <p id="a9X">须菩提白佛言：<a id="a-9Y"></a>“般若波罗蜜所谓空者，<a id="a-9Z"></a>是菩萨之大度。<a id="a-9a"></a>菩萨有般若波罗蜜一切空故，<a id="a-9b"></a>得成阿耨多罗三耶三菩阿惟三佛，<a id="a-9c"></a>亦无所逮觉而转法轮，<a id="a-9d"></a>亦无有法可为转者，<a id="a-9e"></a>亦不复转还，<a id="a-9f"></a>亦不见法。<a id="a-9g"></a>何以故？<a id="a-9h"></a>索法可为转者亦不可得，<a id="a-9i"></a>以诸法常无所有故。<a id="a-9j"></a>何以故？<a id="a-9k"></a>空、<a id="a-9l"></a>无相、<a id="a-9m"></a>无愿，<a id="a-9n"></a>亦无所转亦无所还者。<a id="a-9o"></a>般若波罗蜜有是教说，<a id="a-9p"></a>有是施设，<a id="a-9q"></a>有是分别分部，<a id="a-9r"></a>有是宣示分流。<a id="a-9s"></a>般若波罗蜜有是教者，<a id="a-9t"></a>如是为大清净教。<a id="a-9u"></a>般若波罗蜜教，<a id="a-9v"></a>亦无说者，<a id="a-9w"></a>亦无受者，<a id="a-9x"></a>亦无取证者；<a id="a-9y"></a>若无说无受无证，<a id="a-9z"></a>如是为无般泥洹者；<a id="a-A0"></a>若无般泥洹者，<a id="a-A1"></a>于是教法中，<a id="a-A2"></a>亦为无有尊祐福田。<a id="a-A3"></a>”</p>
  <p data-pb></p>
  <h2 id="aA4">等品第四十五</h2>
  <p id="aA5">须菩提白佛言：<a id="a-A6"></a>“世尊，<a id="a-A7"></a>是般若波罗蜜无有底。<a id="a-A8"></a>”</p>
  <p id="aA9">答言：<a id="a-AA"></a>“虚空无有际故。<a id="a-AB"></a>”</p>
  <p id="aAC">“世尊，<a id="a-AD"></a>波罗蜜等。<a id="a-AE"></a>”</p>
  <p id="aAF">答言：<a id="a-AG"></a>“诸法等故。<a id="a-AH"></a>”</p>
  <p id="aAI">“世尊，<a id="a-AJ"></a>波罗蜜寂静。<a id="a-AK"></a>”</p>
  <p id="aAL">佛言：<a id="a-AM"></a>“常空故。<a id="a-AN"></a>”</p>
  <p id="aAO">“世尊，<a id="a-AP"></a>波罗蜜无能伏者。<a id="a-AQ"></a>”</p>
  <p id="aAR">佛言：<a id="a-AS"></a>“诸法无所有故。<a id="a-AT"></a>”</p>
  <p id="aAU">“世尊，<a id="a-AV"></a>种种波罗蜜空。<a id="a-AW"></a>”</p>
  <p id="aAX">答言：<a id="a-AY"></a>“亦无字亦无身故。<a id="a-AZ"></a>”</p>
  <p id="aAa">“世尊，<a id="a-Ab"></a>波罗蜜空。<a id="a-Ac"></a>”</p>
  <p id="aAd">答言：<a id="a-Ae"></a>“呼吸出入不可见故。<a id="a-Af"></a>”</p>
  <p id="aAg">“世尊，<a id="a-Ah"></a>波罗蜜无有事行。<a id="a-Ai"></a>”</p>
  <p id="aAj">答言：<a id="a-Ak"></a>“无所觉、<a id="a-Al"></a>无所行故。<a id="a-Am"></a>”</p>
  <p id="aAn">“世尊，<a id="a-Ao"></a>波罗蜜无有字。<a id="a-Ap"></a>”</p>
  <p id="aAq">答言：<a id="a-Ar"></a>“痛想念不可见故。<a id="a-As"></a>”</p>
  <p id="aAt">“世尊，<a id="a-Au"></a>波罗蜜无有去。<a id="a-Av"></a>”</p>
  <p id="aAw">答言：<a id="a-Ax"></a>“诸法无有来故。<a id="a-Ay"></a>”</p>
  <p id="aAz">“世尊，<a id="a-B0"></a>波罗蜜无有等。<a id="a-B1"></a>”</p>
  <p id="aB2">佛言：<a id="a-B3"></a>“诸法无所取故。<a id="a-B4"></a>”</p>
  <p id="aB5">“世尊，<a id="a-B6"></a>波罗蜜消。<a id="a-B7"></a>”</p>
  <p id="aB8">答言：<a id="a-B9"></a>“以诸法常尽故。<a id="a-BA"></a>”</p>
  <p id="aBB">“世尊，<a id="a-BC"></a>波罗蜜不生。<a id="a-BD"></a>”</p>
  <p id="aBE">答言：<a id="a-BF"></a>“诸法无所生故。<a id="a-BG"></a>”</p>
  <p id="aBH">“世尊，<a id="a-BI"></a>波罗蜜无所为。<a id="a-BJ"></a>”</p>
  <p id="aBK">答言：<a id="a-BL"></a>“无有作者故。<a id="a-BM"></a>”</p>
  <p id="aBN">“世尊，<a id="a-BO"></a>波罗蜜无有智。<a id="a-BP"></a>”</p>
  <p id="aBQ">佛言：<a id="a-BR"></a>“智者不可见故。<a id="a-BS"></a>”</p>
  <p id="aBT">“世尊，<a id="a-BU"></a>波罗蜜无所越。<a id="a-BV"></a>”</p>
  <p id="aBW">答言：<a id="a-BX"></a>“索生死不可见故。<a id="a-BY"></a>”</p>
  <p id="aBZ">“世尊，<a id="a-Ba"></a>波罗蜜无所败。<a id="a-Bb"></a>”</p>
  <p id="aBc">答言：<a id="a-Bd"></a>“诸法无有坏故。<a id="a-Be"></a>”</p>
  <p id="aBf">“世尊，<a id="a-Bg"></a>波罗蜜如梦。<a id="a-Bh"></a>”</p>
  <p id="aBi">答言：<a id="a-Bj"></a>“梦中所有不可见故。<a id="a-Bk"></a>”</p>
  <p id="aBl">“世尊，<a id="a-Bm"></a>波罗蜜如响。<a id="a-Bn"></a>”</p>
  <p id="aBo">答言：<a id="a-Bp"></a>“无有闻声故。<a id="a-Bq"></a>”</p>
  <p id="aBr">“世尊，<a id="a-Bs"></a>波罗蜜如光影。<a id="a-Bt"></a>”</p>
  <p id="aBu">答言：<a id="a-Bv"></a>“面像不可见故。<a id="a-Bw"></a>”</p>
  <p id="aBx">“世尊，<a id="a-By"></a>波罗蜜如炎。<a id="a-Bz"></a>”</p>
  <p id="aC0">答言：<a id="a-C1"></a>“水流不可得故。<a id="a-C2"></a>”</p>
  <p id="aC3">“世尊，<a id="a-C4"></a>波罗蜜如幻。<a id="a-C5"></a>”</p>
  <p id="aC6">答言：<a id="a-C7"></a>“术事不可得故。<a id="a-C8"></a>”</p>
  <p id="aC9">“世尊，<a id="a-CA"></a>波罗蜜无著。<a id="a-CB"></a>”</p>
  <p id="aCC">佛言：<a id="a-CD"></a>“绪不可见故。<a id="a-CE"></a>”</p>
  <p id="aCF">“世尊，<a id="a-CG"></a>波罗蜜不断。<a id="a-CH"></a>”</p>
  <p id="aCI">答言：<a id="a-CJ"></a>“无有绪故。<a id="a-CK"></a>”</p>
  <p id="aCL">“世尊，<a id="a-CM"></a>波罗蜜不出。<a id="a-CN"></a>”</p>
  <p id="aCO">答言：<a id="a-CP"></a>“无有窟故。<a id="a-CQ"></a>”</p>
  <p id="aCR">“世尊，<a id="a-CS"></a>波罗蜜不戏。<a id="a-CT"></a>”</p>
  <p id="aCU">答言：<a id="a-CV"></a>“诸戏已灭故。<a id="a-CW"></a>”</p>
  <p id="aCX">“世尊，<a id="a-CY"></a>波罗蜜无贡高。<a id="a-CZ"></a>”</p>
  <p id="aCa">答言：<a id="a-Cb"></a>“诸贡高已灭故。<a id="a-Cc"></a>”</p>
  <p id="aCd">“世尊，<a id="a-Ce"></a>波罗蜜不动转。<a id="a-Cf"></a>”</p>
  <p id="aCg">答言：<a id="a-Ch"></a>“法性住故。<a id="a-Ci"></a>”</p>
  <p id="aCj">“世尊，<a id="a-Ck"></a>波罗蜜无住。<a id="a-Cl"></a>”</p>
  <p id="aCm">答言：<a id="a-Cn"></a>“诸法审尔等故。<a id="a-Co"></a>”</p>
  <p id="aCp">“世尊，<a id="a-Cq"></a>波罗蜜无所住立。<a id="a-Cr"></a>”</p>
  <p id="aCs">答言：<a id="a-Ct"></a>“诸法无念故。<a id="a-Cu"></a>”</p>
  <p id="aCv">“世尊，<a id="a-Cw"></a>波罗蜜寂。<a id="a-Cx"></a>”</p>
  <p id="aCy">答言：<a id="a-Cz"></a>“诸法想行不可见故。<a id="a-D0"></a>”</p>
  <p id="aD1">“世尊，<a id="a-D2"></a>波罗蜜无淫。<a id="a-D3"></a>”</p>
  <p id="aD4">答言：<a id="a-D5"></a>“淫不可见故。<a id="a-D6"></a>”</p>
  <p id="aD7">“世尊，<a id="a-D8"></a>波罗蜜无恚。<a id="a-D9"></a>”</p>
  <p id="aDA">答言：<a id="a-DB"></a>“无有恚不可见故。<a id="a-DC"></a>”</p>
  <p id="aDD">“世尊，<a id="a-DE"></a>波罗蜜不痴。<a id="a-DF"></a>”</p>
  <p id="aDG">答言：<a id="a-DH"></a>“灭诸冥故。<a id="a-DI"></a>”</p>
  <p id="aDJ">“世尊，<a id="a-DK"></a>波罗蜜无有垢。<a id="a-DL"></a>”</p>
  <p id="aDM">答言：<a id="a-DN"></a>“无有狐疑故。<a id="a-DO"></a>”</p>
  <p id="aDP">“世尊，<a id="a-DQ"></a>波罗蜜非众生。<a id="a-DR"></a>”</p>
  <p id="aDS">答言：<a id="a-DT"></a>“无有众生故。<a id="a-DU"></a>”</p>
  <p id="aDV">“世尊，<a id="a-DW"></a>波罗蜜无所除。<a id="a-DX"></a>”</p>
  <p id="aDY">答言：<a id="a-DZ"></a>“诸法无所处故。<a id="a-Da"></a>”</p>
  <p id="aDb">“世尊，<a id="a-Dc"></a>波罗蜜两际不灭。<a id="a-Dd"></a>”</p>
  <p id="aDe">答言：<a id="a-Df"></a>“离于际故。<a id="a-Dg"></a>”</p>
  <p id="aDh">“世尊，<a id="a-Di"></a>波罗蜜不破。<a id="a-Dj"></a>”</p>
  <p id="aDk">答言：<a id="a-Dl"></a>“诸法不受故。<a id="a-Dm"></a>”</p>
  <p id="aDn">“世尊，<a id="a-Do"></a>波罗蜜无所㧗。<a id="a-Dp"></a>”</p>
  <p id="aDq">答言：<a id="a-Dr"></a>“度诸声闻、<a id="a-Ds"></a>辟支佛地故。<a id="a-Dt"></a>”</p>
  <p id="aDu">“世尊，<a id="a-Dv"></a>波罗蜜无所分别。<a id="a-Dw"></a>”</p>
  <p id="aDx">答言：<a id="a-Dy"></a>“诸法无有择故。<a id="a-Dz"></a>”</p>
  <p id="aE0">“世尊，<a id="a-E1"></a>波罗蜜无有限。<a id="a-E2"></a>”</p>
  <p id="aE3">答言：<a id="a-E4"></a>“诸法不可平相故。<a id="a-E5"></a>”</p>
  <p id="aE6">“世尊，<a id="a-E7"></a>波罗蜜虚空。<a id="a-E8"></a>”</p>
  <p id="aE9">答言：<a id="a-EA"></a>“诸法不可计故。<a id="a-EB"></a>”</p>
  <p id="aEC">“世尊，<a id="a-ED"></a>波罗蜜无常。<a id="a-EE"></a>”</p>
  <p id="aEF">佛言：<a id="a-EG"></a>“诸法坏败故。<a id="a-EH"></a>”</p>
  <p id="aEI">“世尊，<a id="a-EJ"></a>波罗蜜苦。<a id="a-EK"></a>”</p>
  <p id="aEL">答言：<a id="a-EM"></a>“诸法无有党与师子战故。<a id="a-EN"></a>”</p>
  <p id="aEO">“世尊，<a id="a-EP"></a>波罗蜜无有我。<a id="a-EQ"></a>”</p>
  <p id="aER">答言：<a id="a-ES"></a>“诸法无所入故。<a id="a-ET"></a>”</p>
  <p id="aEU">“世尊，<a id="a-EV"></a>波罗蜜空。<a id="a-EW"></a>”</p>
  <p id="aEX">答言：<a id="a-EY"></a>“诸法不可见故。<a id="a-EZ"></a>”</p>
  <p id="aEa">“世尊，<a id="a-Eb"></a>波罗蜜无有想。<a id="a-Ec"></a>”</p>
  <p id="aEd">答言：<a id="a-Ee"></a>“诸法无所出生故。<a id="a-Ef"></a>”</p>
  <p id="aEg">“世尊，<a id="a-Eh"></a>波罗蜜内空。<a id="a-Ei"></a>”</p>
  <p id="aEj">答言：<a id="a-Ek"></a>“内空不可得故。<a id="a-El"></a>”</p>
  <p id="aEm">“世尊，<a id="a-En"></a>波罗蜜外空。<a id="a-Eo"></a>”</p>
  <p id="aEp">答言：<a id="a-Eq"></a>“外空法不可见故。<a id="a-Er"></a>”</p>
  <p id="aEs">“世尊，<a id="a-Et"></a>波罗蜜内外空。<a id="a-Eu"></a>”</p>
  <p id="aEv">答言：<a id="a-Ew"></a>“内外空不可见故。<a id="a-Ex"></a>”</p>
  <p id="aEy">“世尊，<a id="a-Ez"></a>波罗蜜空空。<a id="a-F0"></a>”</p>
  <p id="aF1">答言：<a id="a-F2"></a>“空空不可见故。<a id="a-F3"></a>”</p>
  <p id="aF4">“世尊，<a id="a-F5"></a>波罗蜜大空。<a id="a-F6"></a>”</p>
  <p id="aF7">答言：<a id="a-F8"></a>“诸法不可见故。<a id="a-F9"></a>”</p>
  <p id="aFA">“世尊，<a id="a-FB"></a>波罗蜜至竟空。<a id="a-FC"></a>”</p>
  <p id="aFD">答言：<a id="a-FE"></a>“无为法不可见故。<a id="a-FF"></a>”</p>
  <p id="aFG">“世尊，<a id="a-FH"></a>波罗蜜有为空。<a id="a-FI"></a>”</p>
  <p id="aFJ">答言：<a id="a-FK"></a>“有为法空不可见故。<a id="a-FL"></a>”</p>
  <p id="aFM">“世尊，<a id="a-FN"></a>波罗蜜常空。<a id="a-FO"></a>”</p>
  <p id="aFP">答言：<a id="a-FQ"></a>“常空不可见故。<a id="a-FR"></a>”</p>
  <p id="aFS">“世尊，<a id="a-FT"></a>波罗蜜无有际空。<a id="a-FU"></a>”</p>
  <p id="aFV">答言：<a id="a-FW"></a>“无有无际不可见故。<a id="a-FX"></a>”</p>
  <p id="aFY">“世尊，<a id="a-FZ"></a>波罗蜜所作事空。<a id="a-Fa"></a>”</p>
  <p id="aFb">答言：<a id="a-Fc"></a>“所作事不可见故。<a id="a-Fd"></a>”</p>
  <p id="aFe">“世尊，<a id="a-Ff"></a>波罗蜜性空。<a id="a-Fg"></a>”</p>
  <p id="aFh">答言：<a id="a-Fi"></a>“有为性法不可见故。<a id="a-Fj"></a>”</p>
  <p id="aFk">“世尊，<a id="a-Fl"></a>波罗蜜诸法空。<a id="a-Fm"></a>”</p>
  <p id="aFn">答言：<a id="a-Fo"></a>“内外空不可见故。<a id="a-Fp"></a>”</p>
  <p id="aFq">“世尊，<a id="a-Fr"></a>波罗蜜自相空。<a id="a-Fs"></a>”</p>
  <p id="aFt">答言：<a id="a-Fu"></a>“自相寂故。<a id="a-Fv"></a>”</p>
  <p id="aFw">“世尊，<a id="a-Fx"></a>波罗蜜有无空空。<a id="a-Fy"></a>”</p>
  <p id="aFz">答言：<a id="a-G0"></a>“有无空不可得故。<a id="a-G1"></a>”</p>
  <p id="aG2">“世尊，<a id="a-G3"></a>四意止波罗蜜。<a id="a-G4"></a>”</p>
  <p id="aG5">答言：<a id="a-G6"></a>“身痛意法不可见故。<a id="a-G7"></a>”</p>
  <p id="aG8">“世尊，<a id="a-G9"></a>四意断波罗蜜。<a id="a-GA"></a>”</p>
  <p id="aGB">答言：<a id="a-GC"></a>“善恶法不可见故。<a id="a-GD"></a>”</p>
  <p id="aGE">“世尊，<a id="a-GF"></a>神通波罗蜜。<a id="a-GG"></a>”</p>
  <p id="aGH">答言：<a id="a-GI"></a>“四神足不可见故。<a id="a-GJ"></a>”</p>
  <p id="aGK">“世尊，<a id="a-GL"></a>五根波罗蜜。<a id="a-GM"></a>”</p>
  <p id="aGN">答言：<a id="a-GO"></a>“五根不可见故。<a id="a-GP"></a>”</p>
  <p id="aGQ">“世尊，<a id="a-GR"></a>波罗蜜力。<a id="a-GS"></a>”</p>
  <p id="aGT">答言：<a id="a-GU"></a>“五力不可得见故。<a id="a-GV"></a>”</p>
  <p id="aGW">“世尊，<a id="a-GX"></a>波罗蜜觉。<a id="a-GY"></a>”</p>
  <p id="aGZ">答言：<a id="a-Ga"></a>“七觉意不可见故。<a id="a-Gb"></a>”</p>
  <p id="aGc">“世尊，<a id="a-Gd"></a>波罗蜜道。<a id="a-Ge"></a>”</p>
  <p id="aGf">答言：<a id="a-Gg"></a>“八字不可见故。<a id="a-Gh"></a>”</p>
  <p id="aGi">“世尊，<a id="a-Gj"></a>波罗蜜无愿。<a id="a-Gk"></a>”</p>
  <p id="aGl">答言：<a id="a-Gm"></a>“愿不可见故。<a id="a-Gn"></a>”</p>
  <p id="aGo">“世尊，<a id="a-Gp"></a>波罗蜜空。<a id="a-Gq"></a>”</p>
  <p id="aGr">答言：<a id="a-Gs"></a>“空事寂不可见故。<a id="a-Gt"></a>”</p>
  <p id="aGu">“世尊，<a id="a-Gv"></a>波罗蜜无相。<a id="a-Gw"></a>”</p>
  <p id="aGx">答言：<a id="a-Gy"></a>“静事不可见故。<a id="a-Gz"></a>”</p>
  <p id="aH0">“世尊，<a id="a-H1"></a>波罗蜜脱。<a id="a-H2"></a>”</p>
  <p id="aH3">答言：<a id="a-H4"></a>“八惟无不可见故。<a id="a-H5"></a>”</p>
  <p id="aH6">“世尊，<a id="a-H7"></a>波罗蜜定。<a id="a-H8"></a>”</p>
  <p id="aH9">答言：<a id="a-HA"></a>“九次第禅不可见故。<a id="a-HB"></a>”</p>
  <p id="aHC">“世尊，<a id="a-HD"></a>波罗蜜檀。<a id="a-HE"></a>”</p>
  <p id="aHF">答言：<a id="a-HG"></a>“妒嫉不可见故。<a id="a-HH"></a>”</p>
  <p id="aHI">“世尊，<a id="a-HJ"></a>波罗蜜戒。<a id="a-HK"></a>”</p>
  <p id="aHL">答言：<a id="a-HM"></a>“恶戒不可见故。<a id="a-HN"></a>”</p>
  <p id="aHO">“世尊，<a id="a-HP"></a>波罗蜜羼。<a id="a-HQ"></a>”</p>
  <p id="aHR">答言：<a id="a-HS"></a>“忍不可见故。<a id="a-HT"></a>”</p>
  <p id="aHU">“世尊，<a id="a-HV"></a>波罗蜜惟逮。<a id="a-HW"></a>”</p>
  <p id="aHX">答言：<a id="a-HY"></a>“精进、<a id="a-HZ"></a>懈怠不可见故。<a id="a-Ha"></a>”</p>
  <p id="aHb">“世尊，<a id="a-Hc"></a>波罗蜜禅。<a id="a-Hd"></a>”</p>
  <p id="aHe">答言：<a id="a-Hf"></a>“定以乱不可见故。<a id="a-Hg"></a>”</p>
  <p id="aHh">“世尊，<a id="a-Hi"></a>波罗蜜慧。<a id="a-Hj"></a>”</p>
  <p id="aHk">答言：<a id="a-Hl"></a>“恶智与慧不可见故。<a id="a-Hm"></a>”</p>
  <p id="aHn">“世尊，<a id="a-Ho"></a>波罗蜜十力。<a id="a-Hp"></a>”</p>
  <p id="aHq">答言：<a id="a-Hr"></a>“诸法无有可伏故。<a id="a-Hs"></a>”</p>
  <p id="aHt">“世尊，<a id="a-Hu"></a>波罗蜜勇悍。<a id="a-Hv"></a>”</p>
  <p id="aHw">答言：<a id="a-Hx"></a>“通事慧不可见故。<a id="a-Hy"></a>”</p>
  <p id="aHz">“世尊，<a id="a-I0"></a>波罗蜜分别智。<a id="a-I1"></a>”</p>
  <p id="aI2">答言：<a id="a-I3"></a>“一切慧无阂故。<a id="a-I4"></a>”</p>
  <p id="aI5">“世尊，<a id="a-I6"></a>佛法波罗蜜。<a id="a-I7"></a>”</p>
  <p id="aI8">答言：<a id="a-I9"></a>“过诸法故。<a id="a-IA"></a>”</p>
  <p id="aIB">“世尊，<a id="a-IC"></a>如来波罗蜜。<a id="a-ID"></a>”</p>
  <p id="aIE">答言：<a id="a-IF"></a>“所说无有异故。<a id="a-IG"></a>”</p>
  <p id="aIH">“世尊，<a id="a-II"></a>波罗蜜自然。<a id="a-IJ"></a>”</p>
  <p id="aIK">答言：<a id="a-IL"></a>“般若波罗蜜自然诸法中得自在故。<a id="a-IM"></a>”</p>
  <p id="aIN">“世尊，<a id="a-IO"></a>佛法波罗蜜。<a id="a-IP"></a>”</p>
  <p id="aIQ">答言：<a id="a-IR"></a>“诸法事阿惟三佛故。<a id="a-IS"></a>”</p>
 </body>
</html>