<!doctype html>
<html id="z3IBT9JAI" data-ver="1518">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第二十四</h1>
  <h2 id="a2">沤和品第七十之余</h2>
  <p id="a3">须菩提白佛言：<a id="a-4"></a>“世尊，<a id="a-5"></a>云何为行般若波罗蜜？<a id="a-6"></a>云何念？<a id="a-7"></a>云何入？<a id="a-8"></a>”</p>
  <p id="a9">佛言：<a id="a-A"></a>“当知五阴有常无常、<a id="a-B"></a>有坚固无坚固、<a id="a-C"></a>有真无真，<a id="a-D"></a>当作是知，<a id="a-E"></a>是为行般若波罗蜜。<a id="a-F"></a>入般若波罗蜜，<a id="a-G"></a>当如入空观，<a id="a-H"></a>诸所有皆无所有，<a id="a-I"></a>当作是念。<a id="a-J"></a>”</p>
  <p id="aK">须菩提言：<a id="a-L"></a>“世尊，<a id="a-M"></a>菩萨学般若波罗蜜当至久如。<a id="a-N"></a>”</p>
  <p id="aO">佛言：<a id="a-P"></a>“菩萨从初发意行般若波罗蜜至坐道场，<a id="a-Q"></a>当作是行，<a id="a-R"></a>当作是念，<a id="a-S"></a>当作是入。<a id="a-T"></a>”</p>
  <p id="aU">须菩提言：<a id="a-V"></a>“世尊，<a id="a-W"></a>菩萨念般若波罗蜜当以一意念耶？<a id="a-X"></a>”</p>
  <p id="aY">佛言：<a id="a-Z"></a>“菩萨常以一意至念般若波罗蜜，<a id="a-a"></a>不得令他余之意中得其便。<a id="a-b"></a>行般若波罗蜜，<a id="a-c"></a>作是入，<a id="a-d"></a>作是念，<a id="a-e"></a>不离萨云然念。<a id="a-f"></a>念般若波罗蜜，<a id="a-g"></a>当如意法随意不离。<a id="a-h"></a>”</p>
  <p id="ai">须菩提言：<a id="a-j"></a>“世尊，<a id="a-k"></a>般若波罗蜜，<a id="a-l"></a>持行，<a id="a-m"></a>持念，<a id="a-n"></a>持入，<a id="a-o"></a>逮萨云然耶？<a id="a-p"></a>”</p>
  <p id="aq">佛言：<a id="a-r"></a>“不也。<a id="a-s"></a>”</p>
  <p id="at">须菩提白佛言：<a id="a-u"></a>“世尊，<a id="a-v"></a>持是不念，<a id="a-w"></a>得萨云然耶？<a id="a-x"></a>”</p>
  <p id="ay">佛言：<a id="a-z"></a>“不也。<a id="a-10"></a>”</p>
  <p id="a11">须菩提白佛言：<a id="a-12"></a>“世尊，<a id="a-13"></a>持念已不念，<a id="a-14"></a>得萨云然耶？<a id="a-15"></a>”</p>
  <p id="a16">佛言：<a id="a-17"></a>“不也。<a id="a-18"></a>”</p>
  <p id="a19">须菩提白佛言：<a id="a-1A"></a>“世尊，<a id="a-1B"></a>亦不念，<a id="a-1C"></a>亦不不念，<a id="a-1D"></a>得萨云然耶？<a id="a-1E"></a>”</p>
  <p id="a1F">佛言：<a id="a-1G"></a>“不也。<a id="a-1H"></a>”</p>
  <p id="a1I">须菩提言：<a id="a-1J"></a>“当以云何得萨云然？<a id="a-1K"></a>”</p>
  <p id="a1L">佛言：<a id="a-1M"></a>“如如。<a id="a-1N"></a>”</p>
  <p id="a1O">“云何如如？<a id="a-1P"></a>”</p>
  <p id="a1Q">佛言：<a id="a-1R"></a>“如真际。<a id="a-1S"></a>”</p>
  <p id="a1T">“云何如真际？<a id="a-1U"></a>”</p>
  <p id="a1V">佛言：<a id="a-1W"></a>“如法性，<a id="a-1X"></a>如众生性，<a id="a-1Y"></a>如寿性，<a id="a-1Z"></a>如命性。<a id="a-1a"></a>”</p>
  <p id="a1b">“世尊，<a id="a-1c"></a>云何如法性、<a id="a-1d"></a>如众生性、<a id="a-1e"></a>如寿性、<a id="a-1f"></a>如命性？<a id="a-1g"></a>”</p>
  <p id="a1h">佛言：<a id="a-1i"></a>“于须菩提意云何？<a id="a-1j"></a>吾我、<a id="a-1k"></a>寿命、<a id="a-1l"></a>众生为可得不？<a id="a-1m"></a>”</p>
  <p id="a1n">须菩提言：<a id="a-1o"></a>“世尊，<a id="a-1p"></a>不可得。<a id="a-1q"></a>”</p>
  <p id="a1r">佛言：<a id="a-1s"></a>“吾我、<a id="a-1t"></a>寿命、<a id="a-1u"></a>众生不可得，<a id="a-1v"></a>云何有众生名众生？<a id="a-1w"></a>菩萨当作是知，<a id="a-1x"></a>不以有名入般若波罗蜜，<a id="a-1y"></a>不以有名入诸法得逮萨云然。<a id="a-1z"></a>”</p>
  <p id="a20">须菩提言：<a id="a-21"></a>“世尊，<a id="a-22"></a>是六波罗蜜不当以名耶？<a id="a-23"></a>”</p>
  <p id="a24">佛言：<a id="a-25"></a>“六波罗蜜及诸法，<a id="a-26"></a>皆不以有为无为之法及三乘之法。<a id="a-27"></a>”</p>
  <p id="a28">须菩提言：<a id="a-29"></a>“世尊，<a id="a-2A"></a>若诸法不可名，<a id="a-2B"></a>不可有名，<a id="a-2C"></a>云何有名？<a id="a-2D"></a>云何有五趣生死及须陀洹、<a id="a-2E"></a>斯陀含、<a id="a-2F"></a>阿那含、<a id="a-2G"></a>阿罗汉、<a id="a-2H"></a>辟支佛、<a id="a-2I"></a>三耶三佛？<a id="a-2J"></a>”</p>
  <p id="a2K">佛言：<a id="a-2L"></a>“于须菩提意云何？<a id="a-2M"></a>众生名处为可得见不？<a id="a-2N"></a>”</p>
  <p id="a2O">“世尊，<a id="a-2P"></a>不可得见。<a id="a-2Q"></a>”</p>
  <p id="a2R">佛言：<a id="a-2S"></a>“众生处尚不可得见，<a id="a-2T"></a>何况有五趣三乘之法？<a id="a-2U"></a>菩萨行般若波罗蜜者，<a id="a-2V"></a>当学无处所所名，<a id="a-2W"></a>诸法无处所。<a id="a-2X"></a>”</p>
  <p id="a2Y">须菩提言：<a id="a-2Z"></a>“世尊，<a id="a-2a"></a>如世尊所说，<a id="a-2b"></a>为不当学五阴耶？<a id="a-2c"></a>乃至萨云若不当学耶？<a id="a-2d"></a>”</p>
  <p id="a2e">佛言：<a id="a-2f"></a>“当学五阴，<a id="a-2g"></a>亦当学萨云然，<a id="a-2h"></a>虽学亦无所处。<a id="a-2i"></a>”</p>
  <p id="a2j">“云何所学而无所处？<a id="a-2k"></a>”</p>
  <p id="a2l">佛言：<a id="a-2m"></a>“学五阴、<a id="a-2n"></a>萨云然亦无所生、<a id="a-2o"></a>无所灭。<a id="a-2p"></a>”</p>
  <p id="a2q">复问：<a id="a-2r"></a>“云何学无所生、<a id="a-2s"></a>无所灭？<a id="a-2t"></a>”</p>
  <p id="a2u">佛言：<a id="a-2v"></a>“当学所作无所有。<a id="a-2w"></a>”</p>
  <p id="a2x">“云何当学所作无所有？<a id="a-2y"></a>”</p>
  <p id="a2z">佛言：<a id="a-30"></a>“观法如自观无所有相，<a id="a-31"></a>是为学所作无所有。<a id="a-32"></a>”</p>
  <p id="a33">“云何自观无所有相？<a id="a-34"></a>”</p>
  <p id="a35">佛言：<a id="a-36"></a>“如观五阴空，<a id="a-37"></a>如观六情空，<a id="a-38"></a>如观内外空，<a id="a-39"></a>如观有无空，<a id="a-3A"></a>如观禅空，<a id="a-3B"></a>如观灭脱禅空，<a id="a-3C"></a>如观三十七品空，<a id="a-3D"></a>如观道空。<a id="a-3E"></a>须菩提，<a id="a-3F"></a>菩萨行般若波罗蜜当作是观，<a id="a-3G"></a>当自观相法空。<a id="a-3H"></a>”</p>
  <p id="a3I">须菩提言：<a id="a-3J"></a>“世尊，<a id="a-3K"></a>若五阴空乃至于道亦空，<a id="a-3L"></a>菩萨当云何行般若波罗蜜？<a id="a-3M"></a>”</p>
  <p id="a3N">佛言：<a id="a-3O"></a>“菩萨行般若波罗蜜为不成之行。<a id="a-3P"></a>”</p>
  <p id="a3Q">“云何不成之行？<a id="a-3R"></a>”</p>
  <p id="a3S">佛言：<a id="a-3T"></a>“般若波罗蜜不可得是故，<a id="a-3U"></a>菩萨亦不可得，<a id="a-3V"></a>行亦不可得，<a id="a-3W"></a>亦无有行者，<a id="a-3X"></a>亦无有当行者，<a id="a-3Y"></a>亦无有已行者，<a id="a-3Z"></a>是皆不可得，<a id="a-3a"></a>是菩萨般若波罗蜜无成之行。<a id="a-3b"></a>何以故？<a id="a-3c"></a>诸戏不可得见故。<a id="a-3d"></a>”</p>
  <p id="a3e">须菩提言：<a id="a-3f"></a>“世尊，<a id="a-3g"></a>菩萨如是为不成行，<a id="a-3h"></a>新发意者当云何行般若波罗蜜？<a id="a-3i"></a>”</p>
  <p id="a3j">佛言：<a id="a-3k"></a>“菩萨从发意当无所倚法，<a id="a-3l"></a>学行六波罗蜜皆当无所倚，<a id="a-3m"></a>乃至萨云然当念无所倚。<a id="a-3n"></a>”</p>
  <p id="a3o">“云何为倚？<a id="a-3p"></a>云何为不倚？<a id="a-3q"></a>”</p>
  <p id="a3r">佛言：<a id="a-3s"></a>“二者为倚，<a id="a-3t"></a>一者为不倚。<a id="a-3u"></a>”</p>
  <p id="a3v">“云何为二？<a id="a-3w"></a>云何为一？<a id="a-3x"></a>”</p>
  <p id="a3y">佛言：<a id="a-3z"></a>“眼色为二，<a id="a-40"></a>六入念法为二，<a id="a-41"></a>道与佛为二，<a id="a-42"></a>是为二。<a id="a-43"></a>”</p>
  <p id="a44">“云何，<a id="a-45"></a>世尊，<a id="a-46"></a>从有倚中无倚？<a id="a-47"></a>从无倚中有倚？<a id="a-48"></a>”</p>
  <p id="a49">佛言：<a id="a-4A"></a>“亦不从有倚中有倚，<a id="a-4B"></a>亦不从无倚中有倚，<a id="a-4C"></a>倚与无倚而一等入者，<a id="a-4D"></a>是谓无倚。<a id="a-4E"></a>须菩提，<a id="a-4F"></a>菩萨于倚无倚等者是谓无倚，<a id="a-4G"></a>当作是学。<a id="a-4H"></a>菩萨如是学般若波罗蜜者，<a id="a-4I"></a>是为无有倚。<a id="a-4J"></a>”</p>
  <p id="a4K">须菩提言：<a id="a-4L"></a>“世尊，<a id="a-4M"></a>菩萨行般若波罗蜜，<a id="a-4N"></a>亦不行倚，<a id="a-4O"></a>亦不行不倚，<a id="a-4P"></a>云何行般若波罗蜜具足诸地而逮萨云然？<a id="a-4Q"></a>”</p>
  <p id="a4R">佛言：<a id="a-4S"></a>“菩萨不住于倚具足诸地。<a id="a-4T"></a>何以故？<a id="a-4U"></a>般若波罗蜜亦不倚，<a id="a-4V"></a>道亦无所倚，<a id="a-4W"></a>行般若波罗蜜者亦不可得见，<a id="a-4X"></a>菩萨当作是行。<a id="a-4Y"></a>”</p>
  <p id="a4Z">“世尊，<a id="a-4a"></a>般若波罗蜜不可得见，<a id="a-4b"></a>道亦不可得，<a id="a-4c"></a>行道者亦不可得，<a id="a-4d"></a>云何菩萨行般若波罗蜜分别诸法是五阴、<a id="a-4e"></a>是为道耶？<a id="a-4f"></a>”</p>
  <p id="a4g">佛言：<a id="a-4h"></a>“菩萨行般若波罗蜜，<a id="a-4i"></a>亦不倚五阴，<a id="a-4j"></a>亦不倚道。<a id="a-4k"></a>”</p>
  <p id="a4l">复问：<a id="a-4m"></a>“若菩萨不倚五阴，<a id="a-4n"></a>亦不倚道，<a id="a-4o"></a>云何具足六波罗蜜过菩萨位？<a id="a-4p"></a>云何净佛土化众生？<a id="a-4q"></a>云何逮萨云然？<a id="a-4r"></a>云何转法轮？<a id="a-4s"></a>云何当作佛事？<a id="a-4t"></a>云何脱众生生死？<a id="a-4u"></a>”</p>
  <p id="a4v">佛言：<a id="a-4w"></a>“菩萨亦不为五阴故行般若波罗蜜，<a id="a-4x"></a>亦不为道故行般若波罗蜜。<a id="a-4y"></a>”</p>
  <p id="a4z">复问：<a id="a-50"></a>“为何谁故行般若波罗蜜？<a id="a-51"></a>”</p>
  <p id="a52">佛言：<a id="a-53"></a>“适无所为故行般若波罗蜜。<a id="a-54"></a>何以故？<a id="a-55"></a>诸法无有作者；<a id="a-56"></a>般若波罗蜜亦无有作者，<a id="a-57"></a>亦无成者；<a id="a-58"></a>道亦无作者，<a id="a-59"></a>亦无成者；<a id="a-5A"></a>菩萨亦无有作者，<a id="a-5B"></a>亦无有成者。<a id="a-5C"></a>菩萨当作是行般若波罗蜜，<a id="a-5D"></a>应无所作、<a id="a-5E"></a>应无所成者。<a id="a-5F"></a>”</p>
  <p id="a5G">须菩提言：<a id="a-5H"></a>“世尊，<a id="a-5I"></a>若诸法无作无成者，<a id="a-5J"></a>亦无有三乘之处。<a id="a-5K"></a>”</p>
  <p id="a5L">佛言：<a id="a-5M"></a>“无作无成之法处不可得。<a id="a-5N"></a>何以故？<a id="a-5O"></a>以凡愚痴之士入五阴，<a id="a-5P"></a>倚五阴自贡高，<a id="a-5Q"></a>倚道贡高，<a id="a-5R"></a>便念言：<a id="a-5S"></a>‘我当得道度脱众生。<a id="a-5T"></a>’何以故？<a id="a-5U"></a>须菩提，<a id="a-5V"></a>佛以五眼尚不能得五阴及道，<a id="a-5W"></a>况于凡夫愚痴无目而入五阴欲度众生？<a id="a-5X"></a>”</p>
  <p id="a5Y">须菩提言：<a id="a-5Z"></a>“世尊以五眼不得众生、<a id="a-5a"></a>不见可度者，<a id="a-5b"></a>云何成阿耨多罗三耶三菩？<a id="a-5c"></a>而云何处众生于三际？<a id="a-5d"></a>”</p>
  <p id="a5e">佛言：<a id="a-5f"></a>“我亦不见得阿惟三佛，<a id="a-5g"></a>我亦不得众生我亦不见，<a id="a-5h"></a>三际亦不得亦不见。<a id="a-5i"></a>以众生无身及有身想，<a id="a-5j"></a>但以是戒之耳所说教，<a id="a-5k"></a>但以世俗故有是言教，<a id="a-5l"></a>非是最第一义无言之教。<a id="a-5m"></a>”</p>
  <p id="a5n">须菩提言：<a id="a-5o"></a>“世尊，<a id="a-5p"></a>不住最第一要义，<a id="a-5q"></a>成阿惟三佛耶？<a id="a-5r"></a>”</p>
  <p id="a5s">佛言：<a id="a-5t"></a>“不也。<a id="a-5u"></a>”</p>
  <p id="a5v">须菩提言：<a id="a-5w"></a>“从四颠倒成阿惟三佛耶？<a id="a-5x"></a>”</p>
  <p id="a5y">佛言：<a id="a-5z"></a>“不也。<a id="a-60"></a>”</p>
  <p id="a61">须菩提白佛言：<a id="a-62"></a>“世尊，<a id="a-63"></a>不从第一要义得，<a id="a-64"></a>亦不从四颠倒得，<a id="a-65"></a>将无世尊不逮正觉耶？<a id="a-66"></a>”</p>
  <p id="a67">佛言：<a id="a-68"></a>“不也。<a id="a-69"></a>”</p>
  <p id="a6A">佛言：<a id="a-6B"></a>“如来逮正觉耳，<a id="a-6C"></a>亦不住有为性，<a id="a-6D"></a>亦不住无为性。<a id="a-6E"></a>譬如如来化作如来，<a id="a-6F"></a>亦无所住，<a id="a-6G"></a>亦来亦去，<a id="a-6H"></a>亦住亦坐，<a id="a-6I"></a>亦复行六波罗蜜，<a id="a-6J"></a>亦能行禅，<a id="a-6K"></a>亦行四等、<a id="a-6L"></a>四无形禅，<a id="a-6M"></a>能行五通、<a id="a-6N"></a>三十七品，<a id="a-6O"></a>能行三脱门，<a id="a-6P"></a>行内外空及有无空，<a id="a-6Q"></a>亦行八解脱、<a id="a-6R"></a>九次第禅、<a id="a-6S"></a>十力、<a id="a-6T"></a>四无所畏、<a id="a-6U"></a>佛十八法，<a id="a-6V"></a>亦能转法轮。<a id="a-6W"></a>此化佛复化作无央数人，<a id="a-6X"></a>化佛语人言：<a id="a-6Y"></a>有度，<a id="a-6Z"></a>有众生，<a id="a-6a"></a>有三际。<a id="a-6b"></a>”</p>
  <p id="a6c">佛问须菩提：<a id="a-6d"></a>“是化佛所化颇有三际众生不？<a id="a-6e"></a>”</p>
  <p id="a6f">须菩提言：<a id="a-6g"></a>“不也，<a id="a-6h"></a>世尊。<a id="a-6i"></a>”</p>
  <p id="a6j">佛告须菩提：<a id="a-6k"></a>“是故如来无所著等正觉，<a id="a-6l"></a>知诸法如化无所度脱。<a id="a-6m"></a>菩萨于般若波罗蜜当作是行，<a id="a-6n"></a>当作是知。<a id="a-6o"></a>”</p>
  <p id="a6p">须菩提言：<a id="a-6q"></a>“如世尊言，<a id="a-6r"></a>诸法如化。<a id="a-6s"></a>如来所化身与如来身，<a id="a-6t"></a>有何等异？<a id="a-6u"></a>有何等差别？<a id="a-6v"></a>”</p>
  <p id="a6w">佛言：<a id="a-6x"></a>“亦无有异，<a id="a-6y"></a>亦无有差别。<a id="a-6z"></a>何以故？<a id="a-70"></a>如来亦有所作，<a id="a-71"></a>化亦有所作。<a id="a-72"></a>”</p>
  <p id="a73">复问：<a id="a-74"></a>“无有如来，<a id="a-75"></a>化独能有所作耶？<a id="a-76"></a>”</p>
  <p id="a77">佛言：<a id="a-78"></a>“能有所作。<a id="a-79"></a>”</p>
  <p id="a7A">“云何世尊？<a id="a-7B"></a>”</p>
  <p id="a7C">佛告须菩提：<a id="a-7D"></a>“过去有佛名须扇头(须扇头者，<a id="a-7E"></a>此云极净)如来，<a id="a-7F"></a>彼佛世时，<a id="a-7G"></a>人无有行菩萨道者，<a id="a-7H"></a>则佛现般泥洹作化佛留住一劫，<a id="a-7I"></a>行佛事一劫已，<a id="a-7J"></a>后彼化佛授应菩萨行者莂，<a id="a-7K"></a>复般泥洹，<a id="a-7L"></a>人皆呼般泥洹不知是化。<a id="a-7M"></a>”</p>
  <p id="a7N">佛言：<a id="a-7O"></a>“化亦无生亦无泥洹。<a id="a-7P"></a>须菩提，<a id="a-7Q"></a>菩萨行般若波罗蜜者，<a id="a-7R"></a>当解诸法如化。<a id="a-7S"></a>”</p>
  <p id="a7T">须菩提言：<a id="a-7U"></a>“世尊，<a id="a-7V"></a>若化所作、<a id="a-7W"></a>如来所作无有差别者，<a id="a-7X"></a>所作功德云何毕施之恩？<a id="a-7Y"></a>若供养化佛、<a id="a-7Z"></a>供养如来，<a id="a-7a"></a>彼供养者至般泥洹，<a id="a-7b"></a>其福尽灭不？<a id="a-7c"></a>”</p>
  <p id="a7d">佛言：<a id="a-7e"></a>“如来为一切天及人作福田，<a id="a-7f"></a>化如来亦复是一切之福田等无有异。<a id="a-7g"></a>”</p>
  <p id="a7h">佛言：<a id="a-7i"></a>“置是供养如来、<a id="a-7j"></a>化如来所作功德，<a id="a-7k"></a>若有人慈意常念佛，<a id="a-7l"></a>其福至毕苦乃尽。<a id="a-7m"></a>”</p>
  <p id="a7n">佛言：<a id="a-7o"></a>“置是慈意之福，<a id="a-7p"></a>若人但以一把之花散虚空中，<a id="a-7q"></a>须臾念佛，<a id="a-7r"></a>其福亦复至于毕苦。<a id="a-7s"></a>”</p>
  <p id="a7t">佛言：<a id="a-7u"></a>“置是散花之福，<a id="a-7v"></a>但有人能称南无佛者，<a id="a-7w"></a>其功德福亦至于毕苦。<a id="a-7x"></a>须菩提，<a id="a-7y"></a>施如来之福甚大弘普！<a id="a-7z"></a>须菩提当作是知，<a id="a-80"></a>诸法皆等，<a id="a-81"></a>化佛及佛无有差别。<a id="a-82"></a>菩萨当作是行般若波罗蜜，<a id="a-83"></a>当解诸法之法亦不当灭，<a id="a-84"></a>亦不当舍。<a id="a-85"></a>是般若波罗蜜法亦不当别，<a id="a-86"></a>乃至诸法亦当如是。<a id="a-87"></a>”</p>
  <p id="a88">须菩提言：<a id="a-89"></a>“世尊，<a id="a-8A"></a>若诸法不当别，<a id="a-8B"></a>如来云何言是色、<a id="a-8C"></a>是痛、<a id="a-8D"></a>是想、<a id="a-8E"></a>是行、<a id="a-8F"></a>是识？<a id="a-8G"></a>云何说是内法、<a id="a-8H"></a>是外法、<a id="a-8I"></a>是善、<a id="a-8J"></a>是恶、<a id="a-8K"></a>是漏、<a id="a-8L"></a>是非漏、<a id="a-8M"></a>是道、<a id="a-8N"></a>是俗、<a id="a-8O"></a>是生、<a id="a-8P"></a>是死、<a id="a-8Q"></a>是有为法、<a id="a-8R"></a>是无为法？<a id="a-8S"></a>世尊，<a id="a-8T"></a>如是诸法将无分别耶？<a id="a-8U"></a>”</p>
  <p id="a8V">佛言：<a id="a-8W"></a>“不也。<a id="a-8X"></a>但以名字数示众生，<a id="a-8Y"></a>欲使解耳，<a id="a-8Z"></a>亦无所分别。<a id="a-8a"></a>”</p>
  <p id="a8b">“世尊，<a id="a-8c"></a>是无名号之法，<a id="a-8d"></a>云何以名相教授众生欲令得解？<a id="a-8e"></a>”</p>
  <p id="a8f">佛言：<a id="a-8g"></a>“行亦无名、<a id="a-8h"></a>亦无相、<a id="a-8i"></a>亦无入，<a id="a-8j"></a>行亦无苦、<a id="a-8k"></a>亦无相、<a id="a-8l"></a>亦无入。<a id="a-8m"></a>诸佛及弟子亦不入相。<a id="a-8n"></a>若名有入名，<a id="a-8o"></a>相亦当入相，<a id="a-8p"></a>空亦当入空，<a id="a-8q"></a>无相亦当入无相，<a id="a-8r"></a>无愿亦当入无愿，<a id="a-8s"></a>真际亦当入真际，<a id="a-8t"></a>法性亦当入法性，<a id="a-8u"></a>无为法者亦当入无为法。<a id="a-8v"></a>是诸法但以字耳，<a id="a-8w"></a>字亦不入字。<a id="a-8x"></a>菩萨住于以名相行般若波罗蜜，<a id="a-8y"></a>亦不当入名相中。<a id="a-8z"></a>”</p>
  <p id="a90">须菩提言：<a id="a-91"></a>“世尊，<a id="a-92"></a>若诸有为法但以名相住者，<a id="a-93"></a>菩萨为谁而发道意？<a id="a-94"></a>为谁受若干勤苦行六波罗蜜？<a id="a-95"></a>为谁行禅及无形禅？<a id="a-96"></a>及行四等、<a id="a-97"></a>三十七品、<a id="a-98"></a>总三脱门，<a id="a-99"></a>具足大慈，<a id="a-9A"></a>皆为谁行？<a id="a-9B"></a>”</p>
  <p id="a9C">佛言：<a id="a-9D"></a>“以名相数相，<a id="a-9E"></a>诸有为亦不以名相空，<a id="a-9F"></a>是故菩萨行菩萨道逮萨云若，<a id="a-9G"></a>及转法轮，<a id="a-9H"></a>以三乘法度脱众生，<a id="a-9I"></a>是名字及相亦不生灭，<a id="a-9J"></a>如所住无有异。<a id="a-9K"></a>”</p>
  <p id="a9L">须菩提言：<a id="a-9M"></a>“世尊，<a id="a-9N"></a>说萨云然耶？<a id="a-9O"></a>”</p>
  <p id="a9P">佛言：<a id="a-9Q"></a>“尔我所说萨云然、<a id="a-9R"></a>萨云然事，<a id="a-9S"></a>说道慧事。<a id="a-9T"></a>”</p>
  <p id="a9U">“世尊，<a id="a-9V"></a>是者有何差别？<a id="a-9W"></a>”</p>
  <p id="a9X">佛言：<a id="a-9Y"></a>“萨云若者是诸声闻、<a id="a-9Z"></a>辟支佛事，<a id="a-9a"></a>道慧事是诸菩萨摩诃萨事，<a id="a-9b"></a>萨云若事者是诸佛如来事。<a id="a-9c"></a>”</p>
  <p id="a9d">复问：<a id="a-9e"></a>“云何萨云若是声闻、<a id="a-9f"></a>辟支佛事？<a id="a-9g"></a>”</p>
  <p id="a9h">佛言：<a id="a-9i"></a>“诸内外法罗汉、<a id="a-9j"></a>辟支佛悉知，<a id="a-9k"></a>虽知不住众道事。<a id="a-9l"></a>”</p>
  <p id="a9m">“何等为菩萨道慧事？<a id="a-9n"></a>”</p>
  <p id="a9o">佛言：<a id="a-9p"></a>“菩萨者，<a id="a-9q"></a>一切诸道皆当说，<a id="a-9r"></a>皆当知，<a id="a-9s"></a>及三乘道亦当具足知，<a id="a-9t"></a>亦当作三道之事，<a id="a-9u"></a>亦不受真际觉。<a id="a-9v"></a>”</p>
  <p id="a9w">复问：<a id="a-9x"></a>“菩萨云何具足佛事不觉真际？<a id="a-9y"></a>”</p>
  <p id="a9z">佛言：<a id="a-A0"></a>“未具足佛土，<a id="a-A1"></a>未化众生，<a id="a-A2"></a>不当受真际觉。<a id="a-A3"></a>”</p>
  <p id="aA4">复问：<a id="a-A5"></a>“菩萨当住于道中受真际证耶？<a id="a-A6"></a>”</p>
  <p id="aA7">佛言：<a id="a-A8"></a>“不也。<a id="a-A9"></a>”</p>
  <p id="aAA">“云何，<a id="a-AB"></a>可从无道耶？<a id="a-AC"></a>”</p>
  <p id="aAD">佛言：<a id="a-AE"></a>“不也。<a id="a-AF"></a>”</p>
  <p id="aAG">“世尊，<a id="a-AH"></a>可从道非道耶？<a id="a-AI"></a>”</p>
  <p id="aAJ">佛言：<a id="a-AK"></a>“不也。<a id="a-AL"></a>”</p>
  <p id="aAM">“亦不道亦非非道耶？<a id="a-AN"></a>”</p>
  <p id="aAO">佛言：<a id="a-AP"></a>“不也。<a id="a-AQ"></a>”</p>
  <p id="aAR">须菩提言：<a id="a-AS"></a>“世尊，<a id="a-AT"></a>当云何？<a id="a-AU"></a>”</p>
  <p id="aAV">佛言：<a id="a-AW"></a>“于须菩提意云何？<a id="a-AX"></a>汝本住于道灭尽诸漏耶？<a id="a-AY"></a>”</p>
  <p id="aAZ">须菩提言：<a id="a-Aa"></a>“不也。<a id="a-Ab"></a>”</p>
  <p id="aAc">佛言：<a id="a-Ad"></a>“汝从非道灭诸漏耶？<a id="a-Ae"></a>”</p>
  <p id="aAf">“世尊，<a id="a-Ag"></a>不也。<a id="a-Ah"></a>”</p>
  <p id="aAi">佛言：<a id="a-Aj"></a>“汝以道非道灭诸漏耶？<a id="a-Ak"></a>”</p>
  <p id="aAl">“世尊，<a id="a-Am"></a>不也。<a id="a-An"></a>”</p>
  <p id="aAo">佛言：<a id="a-Ap"></a>“汝以道亦非道亦非非道灭诸漏耶？<a id="a-Aq"></a>”</p>
  <p id="aAr">“世尊，<a id="a-As"></a>不也。<a id="a-At"></a>我无所住而灭诸漏，<a id="a-Au"></a>虽灭诸漏而无所住。<a id="a-Av"></a>”</p>
  <p id="aAw">佛告须菩提：<a id="a-Ax"></a>“菩萨亦复如是，<a id="a-Ay"></a>虽为真际作证亦无所住，<a id="a-Az"></a>虽言萨云若、<a id="a-B0"></a>萨云若事者，<a id="a-B1"></a>亦一事耳。<a id="a-B2"></a>”</p>
  <p id="aB3">“世尊，<a id="a-B4"></a>何等为一事？<a id="a-B5"></a>”</p>
  <p id="aB6">佛言：<a id="a-B7"></a>“寂净者是也。<a id="a-B8"></a>”</p>
  <p id="aB9">佛告须菩提：<a id="a-BA"></a>“诸所言所有形貌之像、<a id="a-BB"></a>起灭之事，<a id="a-BC"></a>佛悉觉之，<a id="a-BD"></a>是故名萨云若。<a id="a-BE"></a>”</p>
  <p id="aBF">须菩提白佛言：<a id="a-BG"></a>“世尊，<a id="a-BH"></a>萨云若、<a id="a-BI"></a>萨云若事、<a id="a-BJ"></a>道慧事，<a id="a-BK"></a>是三句绪际，<a id="a-BL"></a>宁有差别不？<a id="a-BM"></a>绪有尽有余者不？<a id="a-BN"></a>”</p>
  <p id="aBO">佛言：<a id="a-BP"></a>“绪尽无有差别也，<a id="a-BQ"></a>但为佛诸习绪尽耳，<a id="a-BR"></a>声闻习绪不悉尽。<a id="a-BS"></a>”</p>
  <p id="aBT">“世尊，<a id="a-BU"></a>尔为绪不尽得泥洹耶？<a id="a-BV"></a>”</p>
  <p id="aBW">佛言：<a id="a-BX"></a>“不也。<a id="a-BY"></a>”</p>
  <p id="aBZ">“世尊，<a id="a-Ba"></a>泥洹者为有差别耶？<a id="a-Bb"></a>”</p>
  <p id="aBc">佛言：<a id="a-Bd"></a>“不也。<a id="a-Be"></a>”</p>
  <p id="aBf">“若无差别，<a id="a-Bg"></a>世尊，<a id="a-Bh"></a>云何说诸习绪不尽？<a id="a-Bi"></a>”</p>
  <p id="aBj">佛言：<a id="a-Bk"></a>“诸习者非习绪也，<a id="a-Bl"></a>虽有淫怒痴为凡夫身作耗非为是绪，<a id="a-Bm"></a>如来者无绪。<a id="a-Bn"></a>”</p>
  <p id="aBo">须菩提言：<a id="a-Bp"></a>“世尊，<a id="a-Bq"></a>道亦无所有，<a id="a-Br"></a>泥洹亦无所有，<a id="a-Bs"></a>云何说言是须陀洹、<a id="a-Bt"></a>是阿罗汉、<a id="a-Bu"></a>是辟支佛、<a id="a-Bv"></a>是三耶三佛乎？<a id="a-Bw"></a>”</p>
  <p id="aBx">佛言：<a id="a-By"></a>“是皆因无为而有名，<a id="a-Bz"></a>是须陀洹、<a id="a-C0"></a>是阿罗汉、<a id="a-C1"></a>是辟支佛、<a id="a-C2"></a>是三耶三佛耳。<a id="a-C3"></a>”</p>
  <p id="aC4">“世尊，<a id="a-C5"></a>从无为而有名耶？<a id="a-C6"></a>”</p>
  <p id="aC7">佛言：<a id="a-C8"></a>“不也，<a id="a-C9"></a>但以言说，<a id="a-CA"></a>有是言耳，<a id="a-CB"></a>不从最要第一之义也。<a id="a-CC"></a>所以者何？<a id="a-CD"></a>第一要中无若干行也，<a id="a-CE"></a>亦不施若干，<a id="a-CF"></a>为爱断者故施后际。<a id="a-CG"></a>”</p>
  <p id="aCH">“世尊，<a id="a-CI"></a>诸法相各自空，<a id="a-CJ"></a>真际不可知，<a id="a-CK"></a>云何知有后际？<a id="a-CL"></a>”</p>
  <p id="aCM">佛言：<a id="a-CN"></a>“如是诸法相空，<a id="a-CO"></a>真际不可知，<a id="a-CP"></a>何况有后际？<a id="a-CQ"></a>不知诸法相空者，<a id="a-CR"></a>我为是辈说前后际耳，<a id="a-CS"></a>诸法相者亦无前后。</p>
  <p id="aCT">“须菩提，<a id="a-CU"></a>菩萨行般若波罗蜜者，<a id="a-CV"></a>当知诸法相空，<a id="a-CW"></a>如是诸法行空于诸法无所入，<a id="a-CX"></a>亦不入内法，<a id="a-CY"></a>亦不入外法，<a id="a-CZ"></a>亦不入有为无为法，<a id="a-Ca"></a>亦不入三乘法。<a id="a-Cb"></a>”</p>
  <p id="aCc">复问：<a id="a-Cd"></a>“世尊，<a id="a-Ce"></a>所言般若波罗蜜者，<a id="a-Cf"></a>何以故言般若波罗蜜？<a id="a-Cg"></a>”</p>
  <p id="aCh">佛言：<a id="a-Ci"></a>“得度第一诸法之度，<a id="a-Cj"></a>最第一度，<a id="a-Ck"></a>三乘之道、<a id="a-Cl"></a>诸如来无所著等正觉乘，<a id="a-Cm"></a>皆乘般若波罗蜜得到彼岸，<a id="a-Cn"></a>是故言般若波罗蜜；<a id="a-Co"></a>又复超越诸法之尘不得坚要，<a id="a-Cp"></a>是故复言般若波罗蜜；<a id="a-Cq"></a>真际、<a id="a-Cr"></a>法性及如皆入般若波罗蜜中，<a id="a-Cs"></a>是故言般若波罗蜜。</p>
  <p id="aCt">“须菩提，<a id="a-Cu"></a>般若波罗蜜，<a id="a-Cv"></a>于是诸法亦不合亦不散，<a id="a-Cw"></a>有见无见、<a id="a-Cx"></a>有礙无礙于是诸法亦不合散，<a id="a-Cy"></a>以般若波罗蜜无形不可见，<a id="a-Cz"></a>亦无有对，<a id="a-D0"></a>一相则无相。<a id="a-D1"></a>所以者何？<a id="a-D2"></a>生诸法诸辩故。<a id="a-D3"></a>诸天及世间、<a id="a-D4"></a>魔怨、<a id="a-D5"></a>异学及声闻、<a id="a-D6"></a>辟支佛家，<a id="a-D7"></a>一切无能断截菩萨摩诃萨行般若波罗蜜者。<a id="a-D8"></a>所以者何？<a id="a-D9"></a>一切魔怨及诸二地皆不可得故。<a id="a-DA"></a>须菩提，<a id="a-DB"></a>菩萨于般若波罗蜜义中，<a id="a-DC"></a>当作是知，<a id="a-DD"></a>当作是行。</p>
  <p id="aDE">“复次，<a id="a-DF"></a>须菩提，<a id="a-DG"></a>菩萨于般若波罗蜜义中，<a id="a-DH"></a>行无常义、<a id="a-DI"></a>苦非我义，<a id="a-DJ"></a>知苦集义，<a id="a-DK"></a>知尽道义，<a id="a-DL"></a>知消灭义，<a id="a-DM"></a>知不起义，<a id="a-DN"></a>知法义，<a id="a-DO"></a>见一遍知义，<a id="a-DP"></a>自知义，<a id="a-DQ"></a>知他人意义，<a id="a-DR"></a>行如所言。<a id="a-DS"></a>须菩提，<a id="a-DT"></a>菩萨于般若波罗蜜，<a id="a-DU"></a>当知是义，<a id="a-DV"></a>当作是行。<a id="a-DW"></a>”</p>
  <p id="aDX">须菩提白佛言：<a id="a-DY"></a>“世尊，<a id="a-DZ"></a>是深般若波罗蜜中，<a id="a-Da"></a>义以非义皆不可得，<a id="a-Db"></a>云何菩萨于般若波罗蜜当习诸义？<a id="a-Dc"></a>”</p>
  <p id="aDd">佛言：<a id="a-De"></a>“菩萨深义者，<a id="a-Df"></a>般若波罗蜜是，<a id="a-Dg"></a>当作是行。<a id="a-Dh"></a>菩萨于淫怒痴有耗故，<a id="a-Di"></a>不当行邪见之义，<a id="a-Dj"></a>亦不当行于六十二见，<a id="a-Dk"></a>知其无义亦不当行。<a id="a-Dl"></a>所以者何？<a id="a-Dm"></a>淫怒痴如于法亦无所益亦无所耗，<a id="a-Dn"></a>诸见之义如亦无所益亦无所耗，<a id="a-Do"></a>言五阴有所益无所益亦不当行，<a id="a-Dp"></a>乃至道言有所益无所益亦不当行。<a id="a-Dq"></a>何以故？<a id="a-Dr"></a>如来得阿耨多罗三耶三菩时，<a id="a-Ds"></a>亦不见有所益无所益、<a id="a-Dt"></a>有佛无佛，<a id="a-Du"></a>诸法湛然亦无所益亦无所耗。<a id="a-Dv"></a>须菩提，<a id="a-Dw"></a>菩萨当除有益无益，<a id="a-Dx"></a>当作是行般若波罗蜜。<a id="a-Dy"></a>”</p>
  <p id="aDz">“世尊，<a id="a-E0"></a>云何般若波罗蜜亦无所益亦无所损？<a id="a-E1"></a>”</p>
  <p id="aE2">佛言：<a id="a-E3"></a>“诸有为法常闲亦无所作，<a id="a-E4"></a>是故般若波罗蜜亦无所益亦无所损。<a id="a-E5"></a>”</p>
  <p id="aE6">“世尊，<a id="a-E7"></a>诸有为义，<a id="a-E8"></a>非是诸佛及佛弟子耶？<a id="a-E9"></a>”</p>
  <p id="aEA">佛言：<a id="a-EB"></a>“诸有为法皆是诸佛及佛弟子也，<a id="a-EC"></a>亦不以益，<a id="a-ED"></a>亦不以耗。<a id="a-EE"></a>譬如虚空如不为所作兴，<a id="a-EF"></a>亦不为无所作兴；<a id="a-EG"></a>般若波罗蜜亦如是，<a id="a-EH"></a>亦不为有所益兴，<a id="a-EI"></a>亦不为有所耗兴。<a id="a-EJ"></a>”</p>
  <p id="aEK">须菩提白佛言：<a id="a-EL"></a>“世尊，<a id="a-EM"></a>菩萨不从不有为般若波罗蜜学成阿耨多罗三耶三菩耶？<a id="a-EN"></a>”</p>
  <p id="aEO">佛言：<a id="a-EP"></a>“如是，<a id="a-EQ"></a>菩萨从不有为深般若波罗蜜学成阿耨多罗三耶三菩，<a id="a-ER"></a>不以二应。<a id="a-ES"></a>”</p>
  <p id="aET">“世尊，<a id="a-EU"></a>云何一法，<a id="a-EV"></a>为逮一法耶？<a id="a-EW"></a>”</p>
  <p id="aEX">佛言：<a id="a-EY"></a>“不也。<a id="a-EZ"></a>”</p>
  <p id="aEa">“世尊，<a id="a-Eb"></a>不一者，<a id="a-Ec"></a>为从二法耶？<a id="a-Ed"></a>”</p>
  <p id="aEe">佛言：<a id="a-Ef"></a>“不也。<a id="a-Eg"></a>”</p>
  <p id="aEh">“世尊，<a id="a-Ei"></a>云何亦不从一，<a id="a-Ej"></a>亦不从二，<a id="a-Ek"></a>云何有逮？<a id="a-El"></a>”</p>
  <p id="aEm">佛言：<a id="a-En"></a>“逮无所得，<a id="a-Eo"></a>亦不以得故逮、<a id="a-Ep"></a>故得。<a id="a-Eq"></a>”</p>
  <p data-pb></p>
  <h2 id="aEr">种树品第七十一</h2>
  <p id="aEs">尔时，<a id="a-Et"></a>须菩提白佛言：<a id="a-Eu"></a>“世尊，<a id="a-Ev"></a>般若波罗蜜为甚深！<a id="a-Ew"></a>无众生而菩萨摩诃萨为众生谦苦求阿耨多罗三耶三菩。<a id="a-Ex"></a>譬如士夫欲于空中种树，<a id="a-Ey"></a>菩萨为众生故欲逮萨云若。<a id="a-Ez"></a>”</p>
  <p id="aF0">佛言：<a id="a-F1"></a>“如是，<a id="a-F2"></a>如是，<a id="a-F3"></a>须菩提，<a id="a-F4"></a>欲为众生逮萨云若，<a id="a-F5"></a>以想为众生而度脱之。</p>
  <p id="aF6">“须菩提，<a id="a-F7"></a>譬如有人欲种树者，<a id="a-F8"></a>而不知树根，<a id="a-F9"></a>亦不知茎节、<a id="a-FA"></a>枝叶、<a id="a-FB"></a>花实，<a id="a-FC"></a>取其栽而种之，<a id="a-FD"></a>随时溉灌而长养之，<a id="a-FE"></a>稍稍茎节、<a id="a-FF"></a>枝叶、<a id="a-FG"></a>花实各各具足，<a id="a-FH"></a>便取枝叶茎节，<a id="a-FI"></a>其中用者各取用之，<a id="a-FJ"></a>又取其果而食之。<a id="a-FK"></a>须菩提，<a id="a-FL"></a>菩萨用一切众生发阿耨多罗三耶三菩，<a id="a-FM"></a>次行六波罗蜜逮萨云若，<a id="a-FN"></a>枝节、<a id="a-FO"></a>茎叶、<a id="a-FP"></a>花实益于众生，<a id="a-FQ"></a>以叶度三恶趣；<a id="a-FR"></a>以有花故便有四性尊者及诸四天乃至无思想无思想慧天；<a id="a-FS"></a>实者如菩萨成阿耨多罗三耶三菩逮萨云然，<a id="a-FT"></a>便有须陀洹果、<a id="a-FU"></a>斯陀含果、<a id="a-FV"></a>阿那含果、<a id="a-FW"></a>阿罗汉果、<a id="a-FX"></a>辟支佛道，<a id="a-FY"></a>有菩萨便成阿耨多罗三耶三菩益众生果，<a id="a-FZ"></a>以是果处众生于三乘，<a id="a-Fa"></a>虽成阿惟三佛亦不见众生处，<a id="a-Fb"></a>从想度众生亦不见得众生，<a id="a-Fc"></a>亦无有处可为成阿惟三佛者。<a id="a-Fd"></a>须菩提，<a id="a-Fe"></a>菩萨当作是学行般若波罗蜜，<a id="a-Ff"></a>当作是念。<a id="a-Fg"></a>”</p>
  <p id="aFh">须菩提白佛言：<a id="a-Fi"></a>“世尊，<a id="a-Fj"></a>当知是菩萨亦如如来。<a id="a-Fk"></a>所以者何？<a id="a-Fl"></a>有菩萨来往故，<a id="a-Fm"></a>便断于三恶趣，<a id="a-Fn"></a>八难处皆断，<a id="a-Fo"></a>诸贫穷下贱处皆断，<a id="a-Fp"></a>三界处皆断。<a id="a-Fq"></a>”</p>
  <p id="aFr">佛言：<a id="a-Fs"></a>“如是，<a id="a-Ft"></a>如是，<a id="a-Fu"></a>须菩提，<a id="a-Fv"></a>当知是菩萨如如来无有异。<a id="a-Fw"></a>菩萨若厌懈怠者，<a id="a-Fx"></a>终不逮过去、<a id="a-Fy"></a>当来、<a id="a-Fz"></a>今现在诸佛之道，<a id="a-G0"></a>世间亦无有声闻、<a id="a-G1"></a>辟支佛也，<a id="a-G2"></a>三恶之趣、<a id="a-G3"></a>三界无有断时。<a id="a-G4"></a>”</p>
  <p id="aG5">佛言：<a id="a-G6"></a>“当知是菩萨如如来，<a id="a-G7"></a>如汝所言。<a id="a-G8"></a>何以故？<a id="a-G9"></a>以如知有如来，<a id="a-GA"></a>知有辟支佛，<a id="a-GB"></a>知有众贤圣；<a id="a-GC"></a>以如知有五阴，<a id="a-GD"></a>知有有为无为性。<a id="a-GE"></a>是诸如亦是如，<a id="a-GF"></a>是故名曰如。<a id="a-GG"></a>菩萨学是如逮萨云若，<a id="a-GH"></a>从是中来，<a id="a-GI"></a>是故名曰如来。<a id="a-GJ"></a>以如等故，<a id="a-GK"></a>当知是菩萨便为是佛。</p>
  <p id="aGL">“须菩提，<a id="a-GM"></a>菩萨当学般若波罗蜜如；<a id="a-GN"></a>学般若波罗蜜如已，<a id="a-GO"></a>当学一切诸法如；<a id="a-GP"></a>学诸法如已，<a id="a-GQ"></a>当学具足一切法如；<a id="a-GR"></a>具足如已，<a id="a-GS"></a>逮于诸如得自在；<a id="a-GT"></a>逮如自在已，<a id="a-GU"></a>善于诸法根；<a id="a-GV"></a>善诸根已，<a id="a-GW"></a>便见众生随行之趣；<a id="a-GX"></a>知诸趣已，<a id="a-GY"></a>便具足慧愿；<a id="a-GZ"></a>具足慧愿已，<a id="a-Ga"></a>便净三世慧；<a id="a-Gb"></a>净三世慧已，<a id="a-Gc"></a>便行菩萨道；<a id="a-Gd"></a>行菩萨道已，<a id="a-Ge"></a>便饶益众生；<a id="a-Gf"></a>饶益众生已，<a id="a-Gg"></a>便净佛土；<a id="a-Gh"></a>净佛土已，<a id="a-Gi"></a>便逮萨云若；<a id="a-Gj"></a>逮萨云若已，<a id="a-Gk"></a>便转法轮；<a id="a-Gl"></a>转法轮已，<a id="a-Gm"></a>安立众生于三乘法；<a id="a-Gn"></a>立众生已，<a id="a-Go"></a>于无余泥洹而般泥洹。<a id="a-Gp"></a>须菩提，<a id="a-Gq"></a>菩萨摩诃萨，<a id="a-Gr"></a>自观诸善之德及他人德，<a id="a-Gs"></a>当发阿耨多罗三耶三菩。<a id="a-Gt"></a>”</p>
  <p id="aGu">须菩提白佛言：<a id="a-Gv"></a>“唯，<a id="a-Gw"></a>世尊，<a id="a-Gx"></a>诸天、<a id="a-Gy"></a>阿须伦及世间人民，<a id="a-Gz"></a>皆当为应行般若波罗蜜菩萨作礼。<a id="a-H0"></a>”</p>
  <p id="aH1">佛言：<a id="a-H2"></a>“如是，<a id="a-H3"></a>如是，<a id="a-H4"></a>诸天世人皆当为之作礼。<a id="a-H5"></a>”</p>
  <p id="aH6">“世尊，<a id="a-H7"></a>初发意菩萨，<a id="a-H8"></a>为众生故发阿耨多罗三耶三菩，<a id="a-H9"></a>得几所福？<a id="a-HA"></a>”</p>
  <p id="aHB">佛言：<a id="a-HC"></a>“若有善男子、<a id="a-HD"></a>善女人，<a id="a-HE"></a>教三千大千刹土中众生，<a id="a-HF"></a>皆立于罗汉、<a id="a-HG"></a>辟支佛道。<a id="a-HH"></a>于意云何？<a id="a-HI"></a>得福宁多不？<a id="a-HJ"></a>”</p>
  <p id="aHK">须菩提言：<a id="a-HL"></a>“世尊，<a id="a-HM"></a>甚多！<a id="a-HN"></a>甚多！<a id="a-HO"></a>”</p>
  <p id="aHP">佛言：<a id="a-HQ"></a>“不如是菩萨为众生发阿耨多罗三耶三菩意，<a id="a-HR"></a>其福倍多百倍、<a id="a-HS"></a>千倍、<a id="a-HT"></a>巨亿万倍。<a id="a-HU"></a>”</p>
  <p id="aHV">佛言：<a id="a-HW"></a>“复置是三千大千刹土，<a id="a-HX"></a>若复有人教三千大千刹土中众生，<a id="a-HY"></a>令立黠地、<a id="a-HZ"></a>信地、<a id="a-Ha"></a>八地、<a id="a-Hb"></a>见地、<a id="a-Hc"></a>薄地、<a id="a-Hd"></a>净地、<a id="a-He"></a>已办地、<a id="a-Hf"></a>辟支佛地，<a id="a-Hg"></a>其福不如发意菩萨为众生发阿耨多罗三耶三菩，<a id="a-Hh"></a>其福甚多百倍、<a id="a-Hi"></a>千倍、<a id="a-Hj"></a>巨亿万倍。</p>
  <p id="aHk">“须菩提，<a id="a-Hl"></a>三千大千刹土中众生皆初发意，<a id="a-Hm"></a>其福不如以正定菩萨功德，<a id="a-Hn"></a>出彼上百千亿万倍。<a id="a-Ho"></a>复令三千大千刹土满中成就菩萨，<a id="a-Hp"></a>其福不如如来百千巨亿万倍。<a id="a-Hq"></a>”</p>
  <p id="aHr">须菩提白佛言：<a id="a-Hs"></a>“新发意菩萨当念何等？<a id="a-Ht"></a>”</p>
  <p id="aHu">佛言：<a id="a-Hv"></a>“当念萨云若。<a id="a-Hw"></a>”</p>
  <p id="aHx">“世尊，<a id="a-Hy"></a>萨云若者，<a id="a-Hz"></a>为何等务？<a id="a-I0"></a>为何等尊相像？<a id="a-I1"></a>”</p>
  <p id="aI2">佛言：<a id="a-I3"></a>“萨云若者，<a id="a-I4"></a>无所有，<a id="a-I5"></a>亦无有想，<a id="a-I6"></a>亦无无想，<a id="a-I7"></a>亦不生，<a id="a-I8"></a>亦不现。<a id="a-I9"></a>”</p>
  <p id="aIA">须菩提言：<a id="a-IB"></a>“世尊，<a id="a-IC"></a>但萨云若无所有，<a id="a-ID"></a>五阴、<a id="a-IE"></a>内外空及有无空、<a id="a-IF"></a>四禅、<a id="a-IG"></a>四等、<a id="a-IH"></a>四无形禅、<a id="a-II"></a>三十七品及三三昧、<a id="a-IJ"></a>八惟无、<a id="a-IK"></a>九次第、<a id="a-IL"></a>十种力、<a id="a-IM"></a>四无所畏、<a id="a-IN"></a>大慈大悲、<a id="a-IO"></a>四无礙慧、<a id="a-IP"></a>佛十八法及六神通，<a id="a-IQ"></a>诸有为无为性，<a id="a-IR"></a>复无所有耶？<a id="a-IS"></a>”</p>
  <p id="aIT">佛告须菩提：<a id="a-IU"></a>“萨云若者自无所有，<a id="a-IV"></a>自无所有者空。<a id="a-IW"></a>”</p>
  <p id="aIX">“世尊，<a id="a-IY"></a>何以故无所有？<a id="a-IZ"></a>”</p>
  <p id="aIa">佛言：<a id="a-Ib"></a>“无所作者为无所有，<a id="a-Ic"></a>以是故诸法所有、<a id="a-Id"></a>无所有皆空。<a id="a-Ie"></a>又，<a id="a-If"></a>须菩提，<a id="a-Ig"></a>诸法空、<a id="a-Ih"></a>无相、<a id="a-Ii"></a>无愿，<a id="a-Ij"></a>诸法如如，<a id="a-Ik"></a>诸法如真际，<a id="a-Il"></a>诸法如法性，<a id="a-Im"></a>是故诸法所有皆无所有，<a id="a-In"></a>皆空。<a id="a-Io"></a>”</p>
  <p id="aIp">“世尊，<a id="a-Iq"></a>若诸法所有皆无所有者，<a id="a-Ir"></a>何等是初发意菩萨沤和拘舍罗，<a id="a-Is"></a>行六波罗蜜，<a id="a-It"></a>行四禅、<a id="a-Iu"></a>四等、<a id="a-Iv"></a>四无形禅，<a id="a-Iw"></a>行三十七品，<a id="a-Ix"></a>行内外空及有无空，<a id="a-Iy"></a>行十八法，<a id="a-Iz"></a>行萨云若，<a id="a-J0"></a>净佛国土教化众生？<a id="a-J1"></a>”</p>
  <p id="aJ2">佛言：<a id="a-J3"></a>“于诸空法有所作者，<a id="a-J4"></a>则是其沤和拘舍罗，<a id="a-J5"></a>能净佛土教化众生；<a id="a-J6"></a>知佛国土及众生所有皆无所有，<a id="a-J7"></a>菩萨行六波罗蜜为佛道作因缘，<a id="a-J8"></a>乃至萨云若亦为佛道作因缘；<a id="a-J9"></a>知道事所有皆无所有，<a id="a-JA"></a>菩萨行六波罗蜜与道场作因缘，<a id="a-JB"></a>至佛十力、<a id="a-JC"></a>四无所畏、<a id="a-JD"></a>四无礙慧、<a id="a-JE"></a>四等、<a id="a-JF"></a>佛十八法，<a id="a-JG"></a>为萨云若慧具足道事，<a id="a-JH"></a>一时一意以智慧一时合应便逮萨云若。<a id="a-JI"></a>尔时，<a id="a-JJ"></a>所作诸习之绪悉灭已，<a id="a-JK"></a>无所从生故，<a id="a-JL"></a>持佛眼观三千大千刹土，<a id="a-JM"></a>尚不见无所有，<a id="a-JN"></a>何况所有？</p>
  <p id="aJO">“须菩提，<a id="a-JP"></a>如是菩萨行般若波罗蜜，<a id="a-JQ"></a>于诸法不见所有，<a id="a-JR"></a>亦不见无所有，<a id="a-JS"></a>是为菩萨摩诃萨沤和拘舍罗，<a id="a-JT"></a>尚不见无所有，<a id="a-JU"></a>何况所有？<a id="a-JV"></a>又复菩萨行檀波罗蜜，<a id="a-JW"></a>布施无所有亦不知，<a id="a-JX"></a>受者无所有亦不知，<a id="a-JY"></a>道意无所有亦不知，<a id="a-JZ"></a>乃至萨云若无所有亦不知，<a id="a-Ja"></a>逮觉者、<a id="a-Jb"></a>当逮觉者、<a id="a-Jc"></a>已逮觉者无所有亦不知。<a id="a-Jd"></a>何以故？<a id="a-Je"></a>一切诸法无所有，<a id="a-Jf"></a>非佛所作，<a id="a-Jg"></a>非弟子、<a id="a-Jh"></a>辟支佛所作，<a id="a-Ji"></a>诸法无所作离诸所作故。<a id="a-Jj"></a>”</p>
  <p id="aJk">须菩提言：<a id="a-Jl"></a>“世尊，<a id="a-Jm"></a>将无法离法？<a id="a-Jn"></a>”</p>
  <p id="aJo">佛言：<a id="a-Jp"></a>“虽言法为离法。<a id="a-Jq"></a>”</p>
  <p id="aJr">须菩提言：<a id="a-Js"></a>“世尊，<a id="a-Jt"></a>若法法相离，<a id="a-Ju"></a>云何知法离法？<a id="a-Jv"></a>诸法所有无所有，<a id="a-Jw"></a>无所有法不知无所有，<a id="a-Jx"></a>有法亦不知有法，<a id="a-Jy"></a>有法不知无所有法，<a id="a-Jz"></a>无所有法不知有法，<a id="a-K0"></a>菩萨于无所知法，<a id="a-K1"></a>云何当知所有、<a id="a-K2"></a>无所有法？<a id="a-K3"></a>”</p>
  <p id="aK4">佛言：<a id="a-K5"></a>“菩萨以世事习故，<a id="a-K6"></a>现有所有，<a id="a-K7"></a>现无所有，<a id="a-K8"></a>非第一最要义。<a id="a-K9"></a>”</p>
  <p id="aKA">须菩提白佛言：<a id="a-KB"></a>“世尊，<a id="a-KC"></a>世事及最要义，<a id="a-KD"></a>为有异耶？<a id="a-KE"></a>”</p>
  <p id="aKF">佛言：<a id="a-KG"></a>“无有异。<a id="a-KH"></a>世事如最要义如，<a id="a-KI"></a>众生不知是如，<a id="a-KJ"></a>以是故现世事有所有、<a id="a-KK"></a>无所有。<a id="a-KL"></a>又，<a id="a-KM"></a>须菩提，<a id="a-KN"></a>众生于五阴有相不知无所有，<a id="a-KO"></a>以是故作是分别说法，<a id="a-KP"></a>欲使众生知无所有。<a id="a-KQ"></a>菩萨欲行般若波罗蜜者当作是学。<a id="a-KR"></a>”</p>
  <p data-pb></p>
  <h2 id="aKS">菩萨行品第七十二</h2>
  <p id="aKT">于是，<a id="a-KU"></a>须菩提白佛言：<a id="a-KV"></a>“唯，<a id="a-KW"></a>世尊，<a id="a-KX"></a>菩萨行菩萨行者为何事？<a id="a-KY"></a>”</p>
  <p id="aKZ">佛告须菩提：<a id="a-Ka"></a>“菩萨行者，<a id="a-Kb"></a>道行也，<a id="a-Kc"></a>是故名为菩萨行。<a id="a-Kd"></a>”</p>
  <p id="aKe">须菩提言：<a id="a-Kf"></a>“世尊，<a id="a-Kg"></a>菩萨行者，<a id="a-Kh"></a>为在何处行？<a id="a-Ki"></a>”</p>
  <p id="aKj">佛言：<a id="a-Kk"></a>“于五阴行空，<a id="a-Kl"></a>于内外法、<a id="a-Km"></a>于六波罗蜜行，<a id="a-Kn"></a>于内外空及有无空、<a id="a-Ko"></a>作四禅行，<a id="a-Kp"></a>于四无形禅行，<a id="a-Kq"></a>于四等行，<a id="a-Kr"></a>于三十七品行，<a id="a-Ks"></a>于三三昧行，<a id="a-Kt"></a>于佛十力行，<a id="a-Ku"></a>于四无所畏行，<a id="a-Kv"></a>于四无礙行，<a id="a-Kw"></a>于十八法行，<a id="a-Kx"></a>净佛国土行、<a id="a-Ky"></a>教化众生行，<a id="a-Kz"></a>入于文字行、<a id="a-L0"></a>不入文字行，<a id="a-L1"></a>于陀邻尼行，<a id="a-L2"></a>于有为无为性行，<a id="a-L3"></a>作行不令道有二，<a id="a-L4"></a>是则为道行，<a id="a-L5"></a>是则为菩萨摩诃萨空行。<a id="a-L6"></a>”</p>
  <p id="aL7">须菩提白佛言：<a id="a-L8"></a>“世尊，<a id="a-L9"></a>云何为佛？<a id="a-LA"></a>”</p>
  <p id="aLB">佛言：<a id="a-LC"></a>“以道觉故言佛。</p>
  <p id="aLD">“又，<a id="a-LE"></a>须菩提，<a id="a-LF"></a>逮审谛法，<a id="a-LG"></a>法觉故言佛；<a id="a-LH"></a>超越审谛法故，<a id="a-LI"></a>故名为佛。</p>
  <p id="aLJ">“又，<a id="a-LK"></a>须菩提，<a id="a-LL"></a>真觉诸法，<a id="a-LM"></a>故名为佛。<a id="a-LN"></a>”</p>
  <p id="aLO">须菩提言：<a id="a-LP"></a>“世尊，<a id="a-LQ"></a>觉者为何谓？<a id="a-LR"></a>”</p>
  <p id="aLS">佛言：<a id="a-LT"></a>“以空法觉，<a id="a-LU"></a>以如觉，<a id="a-LV"></a>以法觉，<a id="a-LW"></a>但以字为名。</p>
  <p id="aLX">“须菩提，<a id="a-LY"></a>觉之义是不可断义，<a id="a-LZ"></a>如及尔一住无有变易，<a id="a-La"></a>是故名为觉。</p>
  <p id="aLb">“又，<a id="a-Lc"></a>须菩提，<a id="a-Ld"></a>但以名相，<a id="a-Le"></a>故名为佛；<a id="a-Lf"></a>诸佛如来之道故，<a id="a-Lg"></a>是故名觉；<a id="a-Lh"></a>诸佛世尊皆共觉故，<a id="a-Li"></a>故名为觉。<a id="a-Lj"></a>”</p>
  <p id="aLk">须菩提言：<a id="a-Ll"></a>“世尊，<a id="a-Lm"></a>菩萨行道为行六波罗蜜不？<a id="a-Ln"></a>为行萨云若不？<a id="a-Lo"></a>为成何等善？<a id="a-Lp"></a>增益何功德？<a id="a-Lq"></a>有生有灭、<a id="a-Lr"></a>有著有断耶？<a id="a-Ls"></a>”</p>
  <p id="aLt">佛言：<a id="a-Lu"></a>“菩萨行道行六波罗蜜至萨云若者，<a id="a-Lv"></a>于诸法亦无所成亦无所败，<a id="a-Lw"></a>亦无所增亦无所减，<a id="a-Lx"></a>亦无所著亦无所断。<a id="a-Ly"></a>”</p>
  <p id="aLz">佛言：<a id="a-M0"></a>“菩萨行般若波罗蜜道者，<a id="a-M1"></a>不于诸法有所堕，<a id="a-M2"></a>于诸法亦不有所成败、<a id="a-M3"></a>有增有减，<a id="a-M4"></a>亦不生亦不灭，<a id="a-M5"></a>亦不著亦不断。<a id="a-M6"></a>”</p>
  <p id="aM7">须菩提言：<a id="a-M8"></a>“世尊，<a id="a-M9"></a>若菩萨于诸法无所堕、<a id="a-MA"></a>无所观，<a id="a-MB"></a>云何受持六波罗蜜而自于相行空？<a id="a-MC"></a>云何行四禅？<a id="a-MD"></a>云何行四等、<a id="a-ME"></a>四空定？<a id="a-MF"></a>云何行三十七品及三脱门？<a id="a-MG"></a>云何行十种力、<a id="a-MH"></a>佛十八法？<a id="a-MI"></a>云何行大慈大悲？<a id="a-MJ"></a>云何行菩萨十住？<a id="a-MK"></a>云何过二地？<a id="a-ML"></a>云何过于菩萨位？<a id="a-MM"></a>”</p>
  <p id="aMN">佛告须菩提：<a id="a-MO"></a>“菩萨不以二事行六波罗蜜，<a id="a-MP"></a>亦不以二事行萨云若。<a id="a-MQ"></a>”</p>
  <p id="aMR">须菩提言：<a id="a-MS"></a>“世尊，<a id="a-MT"></a>若菩萨不以二事行六波罗蜜、<a id="a-MU"></a>行萨云若者，<a id="a-MV"></a>云何从初发意至后发意？<a id="a-MW"></a>云何得增益功德？<a id="a-MX"></a>”</p>
  <p id="aMY">佛言：<a id="a-MZ"></a>“诸有以二行者，<a id="a-Ma"></a>是辈无所增益。<a id="a-Mb"></a>何以故？<a id="a-Mc"></a>二事行者，<a id="a-Md"></a>于凡愚人有所增益。<a id="a-Me"></a>菩萨从初发意至后发意，<a id="a-Mf"></a>不以二事增益功德，<a id="a-Mg"></a>以是故，<a id="a-Mh"></a>诸天及人不能坏菩萨令堕二地，<a id="a-Mi"></a>其余众恶不能制菩萨令不行六波罗蜜及萨云若。<a id="a-Mj"></a>”</p>
  <p id="aMk">须菩提言：<a id="a-Ml"></a>“世尊，<a id="a-Mm"></a>菩萨为功德故行般若波罗蜜耶？<a id="a-Mn"></a>”</p>
  <p id="aMo">佛言：<a id="a-Mp"></a>“亦不以功德故行，<a id="a-Mq"></a>亦不以无功德故行般若波罗蜜。<a id="a-Mr"></a>菩萨要当供养诸佛，<a id="a-Ms"></a>要当具足诸善功德，<a id="a-Mt"></a>要当与真知识相得，<a id="a-Mu"></a>尔乃得成阿耨多罗三耶三菩。<a id="a-Mv"></a>”</p>
  <p id="aMw">“世尊，<a id="a-Mx"></a>云何菩萨供养诸佛、<a id="a-My"></a>具足功德、<a id="a-Mz"></a>得真知识乃逮萨云若？<a id="a-N0"></a>”</p>
  <p id="aN1">佛言：<a id="a-N2"></a>“菩萨从初发菩萨意常供养诸佛，<a id="a-N3"></a>诸佛所说十二部经常当受持，<a id="a-N4"></a>坚持守念便得陀邻尼起诸无礙，<a id="a-N5"></a>起无礙已在所生处至萨云若，<a id="a-N6"></a>终不忘失所知、<a id="a-N7"></a>所持、<a id="a-N8"></a>所可供养诸佛功德，<a id="a-N9"></a>终不生恶趣、<a id="a-NA"></a>八不闲之处便受净意，<a id="a-NB"></a>已得净意已净佛土教化众生，<a id="a-NC"></a>以是功德终不离真知识，<a id="a-ND"></a>终不离诸佛、<a id="a-NE"></a>诸菩萨、<a id="a-NF"></a>诸真人及赞叹佛者。<a id="a-NG"></a>如是，<a id="a-NH"></a>须菩提，<a id="a-NI"></a>菩萨摩诃萨欲行般若波罗蜜，<a id="a-NJ"></a>当供养诸佛，<a id="a-NK"></a>当具足诸法受诸功德，<a id="a-NL"></a>当与真知识相随。<a id="a-NM"></a>”</p>
  <p data-pb></p>
  <h2 id="aNN">当得真知识品第七十三</h2>
  <p id="aNO">于是，<a id="a-NP"></a>须菩提白佛言：<a id="a-NQ"></a>“世尊，<a id="a-NR"></a>若有菩萨摩诃萨，<a id="a-NS"></a>不供养诸佛，<a id="a-NT"></a>不具足诸功德，<a id="a-NU"></a>不遇真知识，<a id="a-NV"></a>将无不能逮萨云若？<a id="a-NW"></a>”</p>
  <p id="aNX">佛告须菩提：<a id="a-NY"></a>“菩萨摩诃萨无不供养诸如来者，<a id="a-NZ"></a>无不具足诸功德者，<a id="a-Na"></a>无不得真知识者。<a id="a-Nb"></a>何以故？<a id="a-Nc"></a>虽供养诸佛，<a id="a-Nd"></a>虽作功德，<a id="a-Ne"></a>虽得真知识，<a id="a-Nf"></a>尚未逮萨云若，<a id="a-Ng"></a>何况不供养佛，<a id="a-Nh"></a>不作功德，<a id="a-Ni"></a>不得真知识，<a id="a-Nj"></a>而欲逮得萨云若？<a id="a-Nk"></a>是事不然。<a id="a-Nl"></a>是故，<a id="a-Nm"></a>须菩提，<a id="a-Nn"></a>菩萨摩诃萨欲学般若波罗蜜者，<a id="a-No"></a>当供养佛，<a id="a-Np"></a>当作功德，<a id="a-Nq"></a>当得真知识。<a id="a-Nr"></a>”</p>
  <p id="aNs">须菩提言：<a id="a-Nt"></a>“世尊，<a id="a-Nu"></a>菩萨何以故当供养佛、<a id="a-Nv"></a>作诸功德、<a id="a-Nw"></a>得真知识乃逮萨云若？<a id="a-Nx"></a>”</p>
  <p id="aNy">佛言：<a id="a-Nz"></a>“以无有沤和拘舍罗故，<a id="a-O0"></a>不从诸佛闻沤和拘舍罗事，<a id="a-O1"></a>功德未具足，<a id="a-O2"></a>未逮真知识故。<a id="a-O3"></a>”</p>
  <p id="aO4">“世尊，<a id="a-O5"></a>菩萨当具足何等沤和拘舍罗乃当逮得萨云若？<a id="a-O6"></a>”</p>
  <p id="aO7">佛言：<a id="a-O8"></a>“菩萨从初发意已来，<a id="a-O9"></a>持萨云若意行檀波罗蜜，<a id="a-OA"></a>施于三乘，<a id="a-OB"></a>亦施人及非人，<a id="a-OC"></a>皆具足萨云若念，<a id="a-OD"></a>亦无施想，<a id="a-OE"></a>亦无受者想，<a id="a-OF"></a>亦无行檀波罗蜜想。<a id="a-OG"></a>何以故？<a id="a-OH"></a>诸想法者，<a id="a-OI"></a>亦无所有，<a id="a-OJ"></a>亦无所生，<a id="a-OK"></a>亦无所灭。<a id="a-OL"></a>观见诸法亦无转还者，<a id="a-OM"></a>皆度诸法之相，<a id="a-ON"></a>不见诸法有所作以具足沤和拘舍罗者，<a id="a-OO"></a>便增益诸功德，<a id="a-OP"></a>已增益功德者便行檀波罗蜜，<a id="a-OQ"></a>教化众生净佛国土，<a id="a-OR"></a>亦不自受其报但欲益于众生，<a id="a-OS"></a>所作不受其报行檀波罗蜜，<a id="a-OT"></a>但欲度脱一切众生。</p>
 </body>
</html>