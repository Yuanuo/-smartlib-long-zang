<!doctype html>
<html id="z3IBT91A9" data-ver="1138">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第十五</h1>
  <h2 id="a2">真知识品第四十六</h2>
  <p id="a3">尔时，<a id="a-4"></a>释提桓因意念：<a id="a-5"></a>“善男子、<a id="a-6"></a>善女人闻般若波罗蜜过耳者，<a id="a-7"></a>皆是过去佛时作功德人，<a id="a-8"></a>为已与真知识相得，<a id="a-9"></a>何况受持讽诵读说行中事者！<a id="a-A"></a>是人已更供养若干诸佛，<a id="a-B"></a>能为人问，<a id="a-C"></a>能为人解，<a id="a-D"></a>今复受持般若波罗蜜如其中教。<a id="a-E"></a>善男子、<a id="a-F"></a>善女人闻般若波罗蜜不恐不怖者，<a id="a-G"></a>其人已于若干百千劫中行六波罗蜜中事所致。<a id="a-H"></a>”</p>
  <p id="aI">舍利弗白佛言：<a id="a-J"></a>“世尊，<a id="a-K"></a>若有善男子、<a id="a-L"></a>善女人，<a id="a-M"></a>闻深般若波罗蜜不恐不怖、<a id="a-N"></a>不怯不惧，<a id="a-O"></a>闻已便能受持讽诵行其中事，<a id="a-P"></a>当视是辈菩萨当如阿惟越致。<a id="a-Q"></a>何以故？<a id="a-R"></a>般若波罗蜜甚深故，<a id="a-S"></a>未能行六波罗蜜者终不能解。<a id="a-T"></a>如是，<a id="a-U"></a>世尊，<a id="a-V"></a>若复有善男子、<a id="a-W"></a>善女人，<a id="a-X"></a>欲訾毁般若波罗蜜者，<a id="a-Y"></a>其人本以轻易般若波罗蜜已。<a id="a-Z"></a>所以者何？<a id="a-a"></a>闻说深般若波罗蜜不信乐故。<a id="a-b"></a>未曾从佛及弟子众闻行六波罗蜜所致，<a id="a-c"></a>不闻内外空及有无空所致，<a id="a-d"></a>不闻三十七品、<a id="a-e"></a>佛十种力及十八法所致。<a id="a-f"></a>”</p>
  <p id="ag">释提桓因问舍利弗：<a id="a-h"></a>“般若波罗蜜有何等奇特？<a id="a-i"></a>新学菩萨闻深般若波罗蜜，<a id="a-j"></a>云何解六波罗蜜？<a id="a-k"></a>云何解内外空及有无空？<a id="a-l"></a>云何解三十七品、<a id="a-m"></a>十种力、<a id="a-n"></a>十八法？<a id="a-o"></a>”</p>
  <p id="ap">释提桓因语舍利弗言：<a id="a-q"></a>“般若波罗蜜者有大名称，<a id="a-r"></a>诸不恭敬般若波罗蜜者，<a id="a-s"></a>为不恭敬萨云若慧。<a id="a-t"></a>”</p>
  <p id="au">佛告释提桓因言：<a id="a-v"></a>“如是，<a id="a-w"></a>拘翼，<a id="a-x"></a>不恭敬般若波罗蜜者，<a id="a-y"></a>为不恭敬萨云若慧。<a id="a-z"></a>何以故？<a id="a-10"></a>诸佛如来萨云若慧皆于中生。<a id="a-11"></a>拘翼，<a id="a-12"></a>善男子、<a id="a-13"></a>善女人欲住萨云若者，<a id="a-14"></a>当住般若波罗蜜；<a id="a-15"></a>欲发道慧者，<a id="a-16"></a>当习行般若波罗蜜。<a id="a-17"></a>善男子、<a id="a-18"></a>善女人欲离诸习绪，<a id="a-19"></a>当习行般若波罗蜜；<a id="a-1A"></a>欲转诸佛法轮者，<a id="a-1B"></a>当习行般若波罗蜜。<a id="a-1C"></a>善男子、<a id="a-1D"></a>善女人欲得须陀洹、<a id="a-1E"></a>斯陀含、<a id="a-1F"></a>阿那含、<a id="a-1G"></a>罗汉、<a id="a-1H"></a>辟支佛道、<a id="a-1I"></a>三耶三菩佛道者，<a id="a-1J"></a>当习行般若波罗蜜；<a id="a-1K"></a>欲总持比丘僧者，<a id="a-1L"></a>当习行般若波罗蜜。<a id="a-1M"></a>”</p>
  <p id="a1N">释提桓因白佛言：<a id="a-1O"></a>“菩萨云何住六波罗蜜？<a id="a-1P"></a>云何习六波罗蜜？<a id="a-1Q"></a>云何行般若波罗蜜，<a id="a-1R"></a>习内外空及有无空？<a id="a-1S"></a>云何行三十七品、<a id="a-1T"></a>四无所畏、<a id="a-1U"></a>十八法？<a id="a-1V"></a>”</p>
  <p id="a1W">佛告释提桓因言：<a id="a-1X"></a>“善哉！<a id="a-1Y"></a>善哉！<a id="a-1Z"></a>拘翼，<a id="a-1a"></a>承佛威神乃能作是问如来无所著等正觉。<a id="a-1b"></a>”</p>
  <p id="a1c">佛言：<a id="a-1d"></a>“菩萨行般若波罗蜜者，<a id="a-1e"></a>不住于五阴，<a id="a-1f"></a>如五阴不住者为习五阴；<a id="a-1g"></a>不住于眼、<a id="a-1h"></a>耳、<a id="a-1i"></a>鼻、<a id="a-1j"></a>舌、<a id="a-1k"></a>身、<a id="a-1l"></a>意，<a id="a-1m"></a>不住于色、<a id="a-1n"></a>声、<a id="a-1o"></a>香、<a id="a-1p"></a>味、<a id="a-1q"></a>细滑、<a id="a-1r"></a>法，<a id="a-1s"></a>不住十二衰者为习十二衰；<a id="a-1t"></a>不住六波罗蜜者为习六波罗蜜；<a id="a-1u"></a>不住内外空及有无空者为习内外有无空；<a id="a-1v"></a>不住三十七品、<a id="a-1w"></a>四无所畏、<a id="a-1x"></a>十力至十八法者为习十八法。<a id="a-1y"></a>何以故？<a id="a-1z"></a>不见五阴有可住可习者，<a id="a-20"></a>乃至十八法亦不见可住可习者。</p>
  <p id="a21">“复次，<a id="a-22"></a>拘翼，<a id="a-23"></a>菩萨于五阴不合者为习五阴，<a id="a-24"></a>乃至佛十八法不合者为习佛十八法。<a id="a-25"></a>何以故？<a id="a-26"></a>菩萨索过去五阴不可得见，<a id="a-27"></a>当来五阴不可得见，<a id="a-28"></a>现在五阴亦不可得见，<a id="a-29"></a>乃至佛十八法亦如是。<a id="a-2A"></a>”</p>
  <p id="a2B">舍利弗白佛言：<a id="a-2C"></a>“般若波罗蜜甚深。<a id="a-2D"></a>”</p>
  <p id="a2E">佛言：<a id="a-2F"></a>“五阴如亦甚深。<a id="a-2G"></a>舍利弗，<a id="a-2H"></a>乃至十八法如亦甚深。<a id="a-2I"></a>”</p>
  <p id="a2J">“世尊，<a id="a-2K"></a>般若波罗蜜甚深，<a id="a-2L"></a>难持难受！<a id="a-2M"></a>”</p>
  <p id="a2N">佛言：<a id="a-2O"></a>“五阴难持难受故，<a id="a-2P"></a>般若波罗蜜难持难受，<a id="a-2Q"></a>乃至十八法难持难受故，<a id="a-2R"></a>般若波罗蜜难持难受。<a id="a-2S"></a>”</p>
  <p id="a2T">“世尊，<a id="a-2U"></a>般若波罗蜜不可平相。<a id="a-2V"></a>”</p>
  <p id="a2W">佛言：<a id="a-2X"></a>“五阴不可平相故，<a id="a-2Y"></a>般若波罗蜜不可平相，<a id="a-2Z"></a>乃至十八法不可平相故，<a id="a-2a"></a>般若波罗蜜不可平相。<a id="a-2b"></a>”</p>
  <p id="a2c">佛告舍利弗：<a id="a-2d"></a>“若菩萨行般若波罗蜜，<a id="a-2e"></a>不行深五阴，<a id="a-2f"></a>为行般若波罗蜜，<a id="a-2g"></a>乃至十八法深不行，<a id="a-2h"></a>为行般若波罗蜜。<a id="a-2i"></a>何以故？<a id="a-2j"></a>以五阴深为非五阴，<a id="a-2k"></a>乃至十八法甚深为非十八法。<a id="a-2l"></a>”</p>
  <p id="a2m">佛言：<a id="a-2n"></a>“若菩萨行般若波罗蜜，<a id="a-2o"></a>不行五阴难持难受，<a id="a-2p"></a>为行般若波罗蜜。<a id="a-2q"></a>何以故？<a id="a-2r"></a>若五阴难持难受者为非五阴，<a id="a-2s"></a>若十八法难持难受者为非十八法。<a id="a-2t"></a>舍利弗，<a id="a-2u"></a>菩萨行般若波罗蜜，<a id="a-2v"></a>不行不可平相五阴，<a id="a-2w"></a>为行般若波罗蜜。<a id="a-2x"></a>何以故？<a id="a-2y"></a>若五阴不可平相者为非五阴，<a id="a-2z"></a>乃至佛十八法不可平相者为非十八法。<a id="a-30"></a>”</p>
  <p id="a31">舍利弗白佛言：<a id="a-32"></a>“般若波罗蜜甚深难解不可平相，<a id="a-33"></a>不当于新学菩萨前说是深般若波罗蜜，<a id="a-34"></a>闻者或恐或怖，<a id="a-35"></a>狐疑作礙，<a id="a-36"></a>不信不乐；<a id="a-37"></a>当为阿惟越致菩萨摩诃萨说是深般若波罗蜜，<a id="a-38"></a>闻是终不恐怖，<a id="a-39"></a>终不疑礙，<a id="a-3A"></a>闻则信解。<a id="a-3B"></a>”</p>
  <p id="a3C">释提桓因问舍利弗：<a id="a-3D"></a>“正使于新学菩萨前说深般若波罗蜜，<a id="a-3E"></a>有何等过？<a id="a-3F"></a>”</p>
  <p id="a3G">舍利弗语释提桓因言：<a id="a-3H"></a>“若于新学菩萨前说者，<a id="a-3I"></a>便能恐怖，<a id="a-3J"></a>便能诽谤，<a id="a-3K"></a>便不得度脱，<a id="a-3L"></a>便受剧恶之罪，<a id="a-3M"></a>更倍久难乃能成阿耨多罗三耶三菩。<a id="a-3N"></a>”</p>
  <p id="a3O">释提桓因问舍利弗：<a id="a-3P"></a>“颇有未受记莂菩萨闻是深般若波罗蜜不恐不怖者不？<a id="a-3Q"></a>”</p>
  <p id="a3R">舍利弗言：<a id="a-3S"></a>“有闻是深般若波罗蜜不恐不怖者，<a id="a-3T"></a>今受记莂不久，<a id="a-3U"></a>不过更见一佛、<a id="a-3V"></a>两佛便受记莂。<a id="a-3W"></a>”</p>
  <p id="a3X">尔时，<a id="a-3Y"></a>世尊告舍利弗：<a id="a-3Z"></a>“如是，<a id="a-3a"></a>如是，<a id="a-3b"></a>若有闻深般若波罗蜜不恐不怖者，<a id="a-3c"></a>当知是辈菩萨摩诃萨人发意，<a id="a-3d"></a>已久行六波罗蜜，<a id="a-3e"></a>已久供养诸佛，<a id="a-3f"></a>所行转转出于本所闻所行者上。<a id="a-3g"></a>”</p>
  <p id="a3h">舍利弗白佛言：<a id="a-3i"></a>“世尊所说者，<a id="a-3j"></a>我已解所言。</p>
  <p id="a3k">“世尊，<a id="a-3l"></a>若善男子、<a id="a-3m"></a>善女人发菩萨意者，<a id="a-3n"></a>若于梦中行六波罗蜜，<a id="a-3o"></a>若坐于佛座，<a id="a-3p"></a>当知是善男子、<a id="a-3q"></a>善女人不久近阿耨多罗三耶三菩，<a id="a-3r"></a>悉于梦中所作如是，<a id="a-3s"></a>当近阿耨多罗三耶三菩不久，<a id="a-3t"></a>何况行六波罗蜜求阿耨多罗三耶三菩而不疾成三耶三佛！<a id="a-3u"></a>善男子、<a id="a-3v"></a>善女人闻是深般若波罗蜜能奉行者，<a id="a-3w"></a>于善本功德为已成就，<a id="a-3x"></a>已曾供养过去无央数诸佛，<a id="a-3y"></a>为与真知识相得，<a id="a-3z"></a>受持讽诵般若波罗蜜，<a id="a-40"></a>得阿耨多罗三耶三菩记莂不久。<a id="a-41"></a>当知是菩萨于阿耨多罗三耶三菩不复动转，<a id="a-42"></a>今现在信者亦当如是，<a id="a-43"></a>甫当来信者亦复如是。</p>
  <p id="a44">“世尊，<a id="a-45"></a>譬如有人，<a id="a-46"></a>若行百俞旬、<a id="a-47"></a>若二百俞旬至四百俞旬，<a id="a-48"></a>所经过处饥馑、<a id="a-49"></a>贼寇、<a id="a-4A"></a>梗涩、<a id="a-4B"></a>剧难，<a id="a-4C"></a>遥见树木若放牧之地，<a id="a-4D"></a>当知居家去是不远，<a id="a-4E"></a>便自欢喜‘今我为得脱此诸难’，<a id="a-4F"></a>不复恐畏，<a id="a-4G"></a>不复饥馑。<a id="a-4H"></a>受持深般若波罗蜜者，<a id="a-4I"></a>当知是菩萨为已受记，<a id="a-4J"></a>成阿耨多罗三耶三菩不复久，<a id="a-4K"></a>是菩萨不畏当堕罗汉、<a id="a-4L"></a>辟支佛地，<a id="a-4M"></a>是者则菩萨摩诃萨应成之兆。<a id="a-4N"></a>”</p>
  <p id="a4O">佛语舍利弗：<a id="a-4P"></a>“汝所说辩才者皆是佛事。<a id="a-4Q"></a>”</p>
  <p id="a4R">舍利弗白佛言：<a id="a-4S"></a>“世尊，<a id="a-4T"></a>譬如有人欲见大海，<a id="a-4U"></a>便发往趣大海不懈止，<a id="a-4V"></a>亦不见树，<a id="a-4W"></a>亦不见山，<a id="a-4X"></a>便作念言：<a id="a-4Y"></a>‘今近大海不久。<a id="a-4Z"></a>’虽不见大海于中生想言：<a id="a-4a"></a>‘如我所见相，<a id="a-4b"></a>知我今至海不久。<a id="a-4c"></a>’世尊，<a id="a-4d"></a>菩萨摩诃萨当作是知，<a id="a-4e"></a>闻受持般若波罗蜜讽诵读者，<a id="a-4f"></a>虽不面于诸如来无所著等正觉前受阿耨多罗三耶三菩劫数之记，<a id="a-4g"></a>然自知成三耶三佛不久。<a id="a-4h"></a>何以故？<a id="a-4i"></a>已得见般若波罗蜜受持讽诵故。</p>
  <p id="a4j">“世尊，<a id="a-4k"></a>譬如人见春天诸树痱癗含气，<a id="a-4l"></a>当知是树枝叶花实将生不久。<a id="a-4m"></a>何以故？<a id="a-4n"></a>是树先有瑞应故，<a id="a-4o"></a>阎浮提人见瑞应莫不欢喜者。<a id="a-4p"></a>世尊，<a id="a-4q"></a>菩萨得见闻般若波罗蜜，<a id="a-4r"></a>闻已受持讽诵念习行中事，<a id="a-4s"></a>当知是菩萨功德已成满，<a id="a-4t"></a>已供养若干百千诸佛，<a id="a-4u"></a>逮前功德之所扶接，<a id="a-4v"></a>便成阿耨多罗三耶三菩。<a id="a-4w"></a>天上诸天曾见诸佛皆欢喜言：<a id="a-4x"></a>‘前过去诸菩萨皆受记莂瑞应亦如是。<a id="a-4y"></a>’</p>
  <p id="a4z">“世尊，<a id="a-50"></a>譬如母人怀妊稍稍长大，<a id="a-51"></a>坐起不安行步无便，<a id="a-52"></a>气力转微食饮损少，<a id="a-53"></a>卧起不宁稍稍觉痛，<a id="a-54"></a>厌本所习皆受诸恼，<a id="a-55"></a>异母人观见瑞应，<a id="a-56"></a>知是妇人今产不久。<a id="a-57"></a>菩萨摩诃萨已作善本，<a id="a-58"></a>供养若干百千诸佛从久远作行，<a id="a-59"></a>常与真知识相得功德成就，<a id="a-5A"></a>菩萨摩诃萨行诸功德故，<a id="a-5B"></a>便得般若波罗蜜已，<a id="a-5C"></a>便受持讽诵习行中事如法住者。<a id="a-5D"></a>世尊，<a id="a-5E"></a>当知是菩萨摩诃萨受阿耨多罗三耶三菩记莂终不复久。<a id="a-5F"></a>”</p>
  <p id="a5G">佛言：<a id="a-5H"></a>“善哉！<a id="a-5I"></a>善哉！<a id="a-5J"></a>舍利弗，<a id="a-5K"></a>汝乃作是问者，<a id="a-5L"></a>皆是佛事。<a id="a-5M"></a>”</p>
  <p id="a5N">须菩提白佛言：<a id="a-5O"></a>“甚奇！<a id="a-5P"></a>甚特！<a id="a-5Q"></a>世尊悉豫知菩萨所应。<a id="a-5R"></a>”</p>
  <p id="a5S">佛语须菩提：<a id="a-5T"></a>“菩萨摩诃萨发阿耨多罗三耶三菩，<a id="a-5U"></a>欲益众生安隐一切及天与人，<a id="a-5V"></a>欲以四事受行菩萨道者。<a id="a-5W"></a>何等为四？<a id="a-5X"></a>一者、<a id="a-5Y"></a>施与，<a id="a-5Z"></a>二者、<a id="a-5a"></a>仁爱，<a id="a-5b"></a>三者、<a id="a-5c"></a>利人，<a id="a-5d"></a>四者、<a id="a-5e"></a>同义。<a id="a-5f"></a>劝彼令行十善，<a id="a-5g"></a>自行四禅及四空定劝彼使行四禅及四空定，<a id="a-5h"></a>自行六波罗蜜劝彼令行六波罗蜜，<a id="a-5i"></a>以般若波罗蜜劝令人得须陀洹道，<a id="a-5j"></a>自于内不为劝人行罗汉、<a id="a-5k"></a>辟支佛道，<a id="a-5l"></a>自于内不为不受罗汉、<a id="a-5m"></a>辟支佛证，<a id="a-5n"></a>劝助无央数亿百千菩萨令行六波罗蜜，<a id="a-5o"></a>自过于阿惟越致地劝彼住阿惟越致地，<a id="a-5p"></a>自净佛国土劝彼净佛国土，<a id="a-5q"></a>自具神通劝彼修神通，<a id="a-5r"></a>自净陀邻尼门劝彼令净陀邻尼门，<a id="a-5s"></a>自行具足辩才劝彼令行辩才，<a id="a-5t"></a>自成就身相劝彼令成身相，<a id="a-5u"></a>自成童男地劝彼令修净洁行地，<a id="a-5v"></a>自得佛十力劝彼使行十力，<a id="a-5w"></a>自逮萨云若劝彼令逮萨云若，<a id="a-5x"></a>自离诸习绪劝彼令离习绪，<a id="a-5y"></a>自转法轮劝彼令转法轮。<a id="a-5z"></a>”</p>
  <p id="a60">须菩提白佛言：<a id="a-61"></a>“世尊，<a id="a-62"></a>甚奇！<a id="a-63"></a>甚特！<a id="a-64"></a>菩萨摩诃萨为众生普具足作功德行般若波罗蜜求阿耨多罗三耶三菩。<a id="a-65"></a>世尊，<a id="a-66"></a>菩萨摩诃萨念般若波罗蜜，<a id="a-67"></a>云何当得具足？<a id="a-68"></a>”</p>
  <p id="a69">佛言：<a id="a-6A"></a>“行般若波罗蜜，<a id="a-6B"></a>亦不见五阴有增有减，<a id="a-6C"></a>是故菩萨摩诃萨行般若波罗蜜得具足念，<a id="a-6D"></a>乃至萨云若亦不见有增有减，<a id="a-6E"></a>是为菩萨得具足念。</p>
  <p id="a6F">“复次，<a id="a-6G"></a>须菩提，<a id="a-6H"></a>行般若波罗蜜菩萨，<a id="a-6I"></a>亦不见是法亦不见非法，<a id="a-6J"></a>亦不见过去、<a id="a-6K"></a>当来、<a id="a-6L"></a>今现在恶法、<a id="a-6M"></a>善法，<a id="a-6N"></a>亦不见受记莂亦不见不受，<a id="a-6O"></a>亦不见有为法亦不见无为法，<a id="a-6P"></a>亦不见三界，<a id="a-6Q"></a>亦不见六波罗蜜，<a id="a-6R"></a>乃至萨云若亦无所见，<a id="a-6S"></a>是故菩萨般若波罗蜜得具足念。<a id="a-6T"></a>何以故？<a id="a-6U"></a>诸法法之相法不坏空，<a id="a-6V"></a>无坚固侵诳之貌，<a id="a-6W"></a>法亦无生无寿无命故。<a id="a-6X"></a>”</p>
  <p id="a6Y">须菩提言：<a id="a-6Z"></a>“世尊所说不可思议。<a id="a-6a"></a>”</p>
  <p id="a6b">佛言：<a id="a-6c"></a>“须菩提，<a id="a-6d"></a>以五阴不可思议故，<a id="a-6e"></a>所说不可思议；<a id="a-6f"></a>六波罗蜜乃至萨云若不可思议故，<a id="a-6g"></a>所说不可思议。</p>
  <p id="a6h">“须菩提，<a id="a-6i"></a>若有菩萨行般若波罗蜜，<a id="a-6j"></a>知五阴不可思议，<a id="a-6k"></a>则知具足般若波罗蜜，<a id="a-6l"></a>乃至萨云若知不可思议，<a id="a-6m"></a>则具足知般若波罗蜜。<a id="a-6n"></a>”</p>
  <p id="a6o">须菩提白佛言：<a id="a-6p"></a>“世尊，<a id="a-6q"></a>深般若波罗蜜，<a id="a-6r"></a>谁当信解者？<a id="a-6s"></a>”</p>
  <p id="a6t">佛言：<a id="a-6u"></a>“菩萨久行六波罗蜜，<a id="a-6v"></a>多作诸善本，<a id="a-6w"></a>已供养过去无央数诸佛，<a id="a-6x"></a>已与真知识相随者，<a id="a-6y"></a>是辈菩萨乃信解深般若波罗蜜。<a id="a-6z"></a>”</p>
  <p id="a70">须菩提白佛言：<a id="a-71"></a>“世尊，<a id="a-72"></a>是菩萨行六波罗蜜作诸善本以来，<a id="a-73"></a>几时供养若干佛与真知识相得？<a id="a-74"></a>”</p>
  <p id="a75">佛告须菩提：<a id="a-76"></a>“菩萨摩诃萨不有名五阴，<a id="a-77"></a>不分别五阴，<a id="a-78"></a>亦不以想有名分别五阴，<a id="a-79"></a>亦不有名分别五阴有实及诸六情三界，<a id="a-7A"></a>六波罗蜜、<a id="a-7B"></a>内外空及有无空、<a id="a-7C"></a>三十七品、<a id="a-7D"></a>佛十八法、<a id="a-7E"></a>道慧及萨云若亦不有名分别，<a id="a-7F"></a>亦不以想有名分别有虚有实。<a id="a-7G"></a>何以故？<a id="a-7H"></a>须菩提，<a id="a-7I"></a>以五阴不可思议，<a id="a-7J"></a>乃至萨云若亦不可思议，<a id="a-7K"></a>以是故，<a id="a-7L"></a>菩萨摩诃萨久行六波罗蜜多作诸善本与真知识相得。<a id="a-7M"></a>”</p>
  <p id="a7N">须菩提白佛言：<a id="a-7O"></a>“世尊，<a id="a-7P"></a>般若波罗蜜者甚深。<a id="a-7Q"></a>以五阴甚深故，<a id="a-7R"></a>般若波罗蜜甚深；<a id="a-7S"></a>以萨云若甚深故，<a id="a-7T"></a>般若波罗蜜甚深。</p>
  <p id="a7U">“世尊，<a id="a-7V"></a>般若波罗蜜者珍宝之积聚，<a id="a-7W"></a>是须陀洹及罗汉、<a id="a-7X"></a>辟支佛宝之积聚，<a id="a-7Y"></a>亦是阿耨多罗三耶三菩宝之积聚，<a id="a-7Z"></a>亦是十力、<a id="a-7a"></a>四无所畏、<a id="a-7b"></a>四无礙慧、<a id="a-7c"></a>四等、<a id="a-7d"></a>四空定、<a id="a-7e"></a>五神通、<a id="a-7f"></a>三十七品、<a id="a-7g"></a>佛十八法及萨云若乃至诸法宝之积聚。</p>
  <p id="a7h">“世尊，<a id="a-7i"></a>般若波罗蜜者是清净之积聚，<a id="a-7j"></a>以五阴清净乃至萨云若清净故。</p>
  <p id="a7k">“世尊，<a id="a-7l"></a>深般若波罗蜜甚可奇怪，<a id="a-7m"></a>于是中云何而有留难？<a id="a-7n"></a>”</p>
  <p id="a7o">佛言：<a id="a-7p"></a>“有是有留难。<a id="a-7q"></a>善男子、<a id="a-7r"></a>善女人欲书是般若波罗蜜者当疾疾书之，<a id="a-7s"></a>若欲受持若欲讽诵、<a id="a-7t"></a>若欲守行者亦当疾疾为之。<a id="a-7u"></a>所以者何？<a id="a-7v"></a>或未受书行之顷能有留难。<a id="a-7w"></a>善男子、<a id="a-7x"></a>善女人若能一月书成者，<a id="a-7y"></a>若二、<a id="a-7z"></a>若三、<a id="a-80"></a>若四、<a id="a-81"></a>若五、<a id="a-82"></a>若一岁成者，<a id="a-83"></a>要当书持受之讽诵学习，<a id="a-84"></a>若一月书成持学受者亦当竟之，<a id="a-85"></a>若至一岁亦当竟之。<a id="a-86"></a>所以者何？<a id="a-87"></a>多于珍宝中起诸因缘有留难故。<a id="a-88"></a>”</p>
  <p id="a89">须菩提言：<a id="a-8A"></a>“世尊，<a id="a-8B"></a>是深般若波罗蜜，<a id="a-8C"></a>有书持学讽诵守行念中事者，<a id="a-8D"></a>诸魔波旬常念欲断绝之。<a id="a-8E"></a>”</p>
  <p id="a8F">佛语须菩提：<a id="a-8G"></a>“正使波旬欲断绝者，<a id="a-8H"></a>会不能断绝令不守行书持学者。<a id="a-8I"></a>”</p>
  <p id="a8J">舍利弗白佛言：<a id="a-8K"></a>“世尊，<a id="a-8L"></a>是阿谁恩，<a id="a-8M"></a>令魔波旬不能断绝学深般若波罗蜜者？<a id="a-8N"></a>”</p>
  <p id="a8O">佛告舍利弗：<a id="a-8P"></a>“是佛之事，<a id="a-8Q"></a>令魔波旬不能断绝；<a id="a-8R"></a>亦复是十方诸佛之恩拥护是菩萨受持般若波罗蜜者，<a id="a-8S"></a>令魔波旬不能断绝。<a id="a-8T"></a>所以者何？<a id="a-8U"></a>舍利弗，<a id="a-8V"></a>菩萨受持般若波罗蜜为佛所护持者，<a id="a-8W"></a>天魔波旬终不能断绝为作留难。<a id="a-8X"></a>何以故？<a id="a-8Y"></a>舍利弗，<a id="a-8Z"></a>诸有菩萨书持受学般若波罗蜜念讽诵者，<a id="a-8a"></a>诸佛之法当应拥护，<a id="a-8b"></a>令魔波旬不能中道令有留难者。<a id="a-8c"></a>舍利弗，<a id="a-8d"></a>是善男子、<a id="a-8e"></a>善女人当作是念：<a id="a-8f"></a>‘我今书持受学般若波罗蜜者，<a id="a-8g"></a>皆是诸佛事。<a id="a-8h"></a>’”</p>
  <p id="a8i">舍利弗白佛言：<a id="a-8j"></a>“世尊，<a id="a-8k"></a>若有善男子、<a id="a-8l"></a>善女人书持受学般若波罗蜜者，<a id="a-8m"></a>皆为佛恩之所护持。<a id="a-8n"></a>”</p>
  <p id="a8o">佛言：<a id="a-8p"></a>“如是，<a id="a-8q"></a>如是。<a id="a-8r"></a>”</p>
  <p id="a8s">舍利弗言：<a id="a-8t"></a>“世尊，<a id="a-8u"></a>十方现在诸如来无所著等正觉，<a id="a-8v"></a>颇知是善男子、<a id="a-8w"></a>善女人书持受学般若波罗蜜念讽诵者不？<a id="a-8x"></a>颇持佛眼颇知颇见不？<a id="a-8y"></a>”</p>
  <p id="a8z">佛告舍利弗：<a id="a-90"></a>“诸有书持受学般若波罗蜜讽诵行者，<a id="a-91"></a>十方诸如来无所著等正觉已见已知。<a id="a-92"></a>诸善男子、<a id="a-93"></a>善女人行菩萨道者，<a id="a-94"></a>书持受学般若波罗蜜讽诵行者，<a id="a-95"></a>当知是人今近阿耨多罗三耶三菩不久。</p>
  <p id="a96">“舍利弗，<a id="a-97"></a>若复善男子、<a id="a-98"></a>善女人行菩萨道者，<a id="a-99"></a>书持受学般若波罗蜜，<a id="a-9A"></a>讽诵守习行如中事，<a id="a-9B"></a>爱乐供养般若波罗蜜，<a id="a-9C"></a>名花、<a id="a-9D"></a>捣香、<a id="a-9E"></a>泽香、<a id="a-9F"></a>杂香、<a id="a-9G"></a>缯彩、<a id="a-9H"></a>花盖、<a id="a-9I"></a>幢幡所有作是供养者，<a id="a-9J"></a>诸佛以天眼悉见是善男子、<a id="a-9K"></a>善女人已。<a id="a-9L"></a>是善男子、<a id="a-9M"></a>善女人有书持般若波罗蜜奉行学者，<a id="a-9N"></a>得最大福，<a id="a-9O"></a>得大功德，<a id="a-9P"></a>为得最胜行。<a id="a-9Q"></a>善男子、<a id="a-9R"></a>善女人持善本功德，<a id="a-9S"></a>终不堕恶趣，<a id="a-9T"></a>至阿惟越致终无有离诸佛、<a id="a-9U"></a>六波罗蜜时，<a id="a-9V"></a>终不离内外空及有无空时，<a id="a-9W"></a>至阿耨多罗三耶三菩终不离三十七品、<a id="a-9X"></a>佛十八法时。</p>
  <p id="a9Y">“舍利弗，<a id="a-9Z"></a>如来去世之后，<a id="a-9a"></a>是般若波罗蜜当在南方。<a id="a-9b"></a>南方诸比丘、<a id="a-9c"></a>比丘尼、<a id="a-9d"></a>优婆塞、<a id="a-9e"></a>优婆夷，<a id="a-9f"></a>亦当受学书持是深般若波罗蜜，<a id="a-9g"></a>持是功德终不至恶趣，<a id="a-9h"></a>受天上人中之福，<a id="a-9i"></a>以奉行六波罗蜜、<a id="a-9j"></a>明六波罗蜜已，<a id="a-9k"></a>当复供养承事诸佛，<a id="a-9l"></a>承事之后当以三乘而得度脱。</p>
  <p id="a9m">“舍利弗，<a id="a-9n"></a>般若波罗蜜所在方面、<a id="a-9o"></a>所至到处，<a id="a-9p"></a>四辈学士亦当受持是深般若波罗蜜书持讽诵，<a id="a-9q"></a>持是功德不至恶趣，<a id="a-9r"></a>受天上人中之福，<a id="a-9s"></a>亦当复奉行六波罗蜜、<a id="a-9t"></a>明六波罗蜜已，<a id="a-9u"></a>当复供养承事诸佛，<a id="a-9v"></a>承事之后以三乘法而得度脱。</p>
  <p id="a9w">“舍利弗，<a id="a-9x"></a>是般若波罗蜜当转北去。<a id="a-9y"></a>北方四辈亦当复受书持讽诵行深般若波罗蜜，<a id="a-9z"></a>持是功德不生三恶趣，<a id="a-A0"></a>受二道之福，<a id="a-A1"></a>亦当奉行六波罗蜜，<a id="a-A2"></a>亦当承事诸佛世尊，<a id="a-A3"></a>复以三乘而得度脱。</p>
  <p id="aA4">“舍利弗，<a id="a-A5"></a>深般若波罗蜜是时当行佛事。<a id="a-A6"></a>所以者何？<a id="a-A7"></a>舍利弗，<a id="a-A8"></a>我泥洹后法欲尽时，<a id="a-A9"></a>我已豫知是善男子、<a id="a-AA"></a>善女人受持是深般若波罗蜜者，<a id="a-AB"></a>我复知是善男子、<a id="a-AC"></a>善女人尽意供养般若波罗蜜所有名香、<a id="a-AD"></a>缯彩、<a id="a-AE"></a>华盖，<a id="a-AF"></a>持是功德不堕三恶趣，<a id="a-AG"></a>受二地之善福，<a id="a-AH"></a>行六波罗蜜供养诸佛，<a id="a-AI"></a>以三乘法而得度脱。<a id="a-AJ"></a>何以故？<a id="a-AK"></a>舍利弗，<a id="a-AL"></a>如来已见是辈人，<a id="a-AM"></a>已称誉是人，<a id="a-AN"></a>我已署是人所在；<a id="a-AO"></a>十方现在诸佛亦复称誉，<a id="a-AP"></a>亦见是人，<a id="a-AQ"></a>亦署是人已。<a id="a-AR"></a>”</p>
  <p id="aAS">舍利弗白佛言：<a id="a-AT"></a>“世尊，<a id="a-AU"></a>是般若波罗蜜后当普在北方耶？<a id="a-AV"></a>”</p>
  <p id="aAW">佛言：<a id="a-AX"></a>“如汝所说，<a id="a-AY"></a>乃后世时善男子、<a id="a-AZ"></a>善女人受学书持行般若波罗蜜者，<a id="a-Aa"></a>当知是人久发大乘意已，<a id="a-Ab"></a>更供养若干诸佛作诸善本。<a id="a-Ac"></a>”</p>
  <p id="aAd">舍利弗白佛言：<a id="a-Ae"></a>“世尊，<a id="a-Af"></a>后北方面当有几所善男子、<a id="a-Ag"></a>善女人行菩萨道受持般若波罗蜜讽诵解者？<a id="a-Ah"></a>”</p>
  <p id="aAi">佛告舍利弗：<a id="a-Aj"></a>“后北方世虽多有善男子、<a id="a-Ak"></a>善女人受持般若波罗蜜者，<a id="a-Al"></a>当有成大乘者耳。</p>
  <p id="aAm">“舍利弗，<a id="a-An"></a>是善男子、<a id="a-Ao"></a>善女人行菩萨道者，<a id="a-Ap"></a>闻说深般若波罗蜜，<a id="a-Aq"></a>不难不厌而不恐怖。<a id="a-Ar"></a>所以者何？<a id="a-As"></a>善男子、<a id="a-At"></a>善女人已为见佛，<a id="a-Au"></a>已从诸佛闻深法已。<a id="a-Av"></a>所以者何？<a id="a-Aw"></a>是善男子、<a id="a-Ax"></a>善女人已为具足六波罗蜜，<a id="a-Ay"></a>为已具足内空、<a id="a-Az"></a>外空及有无空，<a id="a-B0"></a>已为具足佛十八法、<a id="a-B1"></a>三十七品，<a id="a-B2"></a>是善男子、<a id="a-B3"></a>善女人多作诸功德发阿耨多罗三耶三菩为一切众生故。</p>
  <p id="aB4">“舍利弗，<a id="a-B5"></a>我为是善男子、<a id="a-B6"></a>善女人说萨云若慧，<a id="a-B7"></a>过去诸如来无所著等正觉亦复说应萨云若慧。<a id="a-B8"></a>诸求阿耨多罗三耶三菩者，<a id="a-B9"></a>皆为生老病死故亦复为彼说阿耨多罗三耶三菩诸慧之事。<a id="a-BA"></a>是善男子、<a id="a-BB"></a>善女人从小至竟求阿耨多罗三耶三菩，<a id="a-BC"></a>魔及魔天终不能坏，<a id="a-BD"></a>何况其余有恶行者而欲诽谤深般若波罗蜜？</p>
  <p id="aBE">“舍利弗，<a id="a-BF"></a>是善男子、<a id="a-BG"></a>善女人闻深般若波罗蜜者，<a id="a-BH"></a>便得最妙欢喜，<a id="a-BI"></a>立多所人于阿耨多罗三耶三菩。<a id="a-BJ"></a>”</p>
  <p id="aBK">佛言：<a id="a-BL"></a>“我为菩萨时亦复作是誓：<a id="a-BM"></a>‘我等亦当立无央数众生劝令行菩萨道，<a id="a-BN"></a>我等亦当受阿耨多罗三耶三菩不动转记。<a id="a-BO"></a>若有菩萨发意者我代欢喜，<a id="a-BP"></a>诸有劝人使发阿耨多罗三耶三菩者我亦代欢喜。<a id="a-BQ"></a>’善男子、<a id="a-BR"></a>善女人行般若波罗蜜者，<a id="a-BS"></a>为已于过去诸佛前作是誓已，<a id="a-BT"></a>今复于我前誓愿众生：<a id="a-BU"></a>‘我当饶益安隐众生，<a id="a-BV"></a>我当劝助一切众生立阿耨多罗三耶三菩意使不动转。<a id="a-BW"></a>所以者何？<a id="a-BX"></a>过去诸佛亦复代诸发意菩萨作是誓者代其欢喜。<a id="a-BY"></a>’</p>
  <p id="aBZ">“舍利弗，<a id="a-Ba"></a>我代欢喜者，<a id="a-Bb"></a>善男子、<a id="a-Bc"></a>善女人亦为复欲安隐一切，<a id="a-Bd"></a>劝助众生使立阿耨多罗三耶三菩，<a id="a-Be"></a>离于六衰得净妙行，<a id="a-Bf"></a>已自清净复以净施，<a id="a-Bg"></a>净妙施已便受净妙功德之福，<a id="a-Bh"></a>受净妙福已复为众生故分别内外所有，<a id="a-Bi"></a>令众生得净妙福，<a id="a-Bj"></a>持是功德遍至十方诸佛国土说般若波罗蜜处而得听受，<a id="a-Bk"></a>闻受已亦复于彼劝发众生令立阿耨多罗三耶三菩意。<a id="a-Bl"></a>”</p>
  <p id="aBm">舍利弗白佛言：<a id="a-Bn"></a>“甚奇，<a id="a-Bo"></a>世尊！<a id="a-Bp"></a>如来无所著等正觉所说，<a id="a-Bq"></a>过去、<a id="a-Br"></a>当来、<a id="a-Bs"></a>今现在之法无所不知，<a id="a-Bt"></a>众生之行无事不知，<a id="a-Bu"></a>乃复知诸当来、<a id="a-Bv"></a>过去、<a id="a-Bw"></a>现在佛事、<a id="a-Bx"></a>众僧之事。<a id="a-By"></a>或有善男子、<a id="a-Bz"></a>善女人得六波罗蜜欲讽诵受持，<a id="a-C0"></a>或意进退，<a id="a-C1"></a>便不能得学六波罗蜜。<a id="a-C2"></a>若善男子、<a id="a-C3"></a>善女人求六波罗蜜，<a id="a-C4"></a>意不进退，<a id="a-C5"></a>精进不懈，<a id="a-C6"></a>便能一时具足六波罗蜜。<a id="a-C7"></a>”</p>
  <p id="aC8">舍利弗白佛言：<a id="a-C9"></a>“善男子、<a id="a-CA"></a>善女人如是行者便得深经，<a id="a-CB"></a>为应般若波罗蜜耶？<a id="a-CC"></a>”</p>
  <p id="aCD">佛言：<a id="a-CE"></a>“如是深经者为应般若波罗蜜。<a id="a-CF"></a>何以故？<a id="a-CG"></a>用能劝助安立众生，<a id="a-CH"></a>令发阿耨多罗三耶三菩故。</p>
  <p id="aCI">“舍利弗，<a id="a-CJ"></a>是善男子、<a id="a-CK"></a>善女人于六波罗蜜不舍生老病死，<a id="a-CL"></a>精进不怠如般若波罗蜜教，<a id="a-CM"></a>净佛国土教化众生，<a id="a-CN"></a>令立阿耨多罗三耶三菩志终不懈怠。<a id="a-CO"></a>”</p>
  <p data-pb></p>
  <h2 id="aCP">觉魔品第四十七</h2>
  <p id="aCQ">须菩提白佛言：<a id="a-CR"></a>“世尊，<a id="a-CS"></a>叹说是善男子、<a id="a-CT"></a>善女人发阿耨多罗三耶三菩行六波罗蜜者，<a id="a-CU"></a>摄取佛国教化众生，<a id="a-CV"></a>其德乃尔。<a id="a-CW"></a>是善男子、<a id="a-CX"></a>善女人云何而趣断绝留难？<a id="a-CY"></a>”</p>
  <p id="aCZ">佛告须菩提言：<a id="a-Ca"></a>“辩不即生者当知魔事。<a id="a-Cb"></a>”</p>
  <p id="aCc">须菩提言：<a id="a-Cd"></a>“世尊，<a id="a-Ce"></a>云何菩萨辩不即发知是魔事？<a id="a-Cf"></a>”</p>
  <p id="aCg">佛言：<a id="a-Ch"></a>“菩萨行般若波罗蜜具足六波罗蜜久久乃成，<a id="a-Ci"></a>以是故菩萨辩不即生当知魔事也。</p>
  <p id="aCj">“须菩提，<a id="a-Ck"></a>菩萨辩才卒起亦是魔事。<a id="a-Cl"></a>”</p>
  <p id="aCm">“世尊，<a id="a-Cn"></a>何以故？<a id="a-Co"></a>辩才卒起复是魔事？<a id="a-Cp"></a>”</p>
  <p id="aCq">佛言：<a id="a-Cr"></a>“是菩萨行六波罗蜜卒起辩事。<a id="a-Cs"></a>所以者何？<a id="a-Ct"></a>学无本末，<a id="a-Cu"></a>辩起太卒不能究竟，<a id="a-Cv"></a>是故当知魔事。</p>
  <p id="aCw">“菩萨书是经时转相形笑，<a id="a-Cx"></a>志乱不定众意不和，<a id="a-Cy"></a>知是菩萨则为魔事。<a id="a-Cz"></a>书是经时意自念言‘我不得是经中滋味’便舍而去，<a id="a-D0"></a>当复知是魔事。</p>
  <p id="aD1">“须菩提，<a id="a-D2"></a>说是经时若受持之，<a id="a-D3"></a>贡高绮语隐置他人者，<a id="a-D4"></a>复是魔事。<a id="a-D5"></a>受持讽诵学是经时，<a id="a-D6"></a>各自贡高转相形笑，<a id="a-D7"></a>菩萨当觉是为魔事。</p>
  <p id="aD8">“须菩提，<a id="a-D9"></a>受是经时各各志乱意不和同者，<a id="a-DA"></a>当知是为菩萨魔事。<a id="a-DB"></a>”</p>
  <p id="aDC">须菩提言：<a id="a-DD"></a>“世尊，<a id="a-DE"></a>云何不得经中滋味便弃舍去当觉魔事？<a id="a-DF"></a>”</p>
  <p id="aDG">佛言：<a id="a-DH"></a>“是辈菩萨未曾习行六波罗蜜，<a id="a-DI"></a>不闻般若波罗蜜自生意念言‘我无有记莂于六波罗蜜’，<a id="a-DJ"></a>以是故闻般若波罗蜜，<a id="a-DK"></a>不喜乐悦便弃舍去，<a id="a-DL"></a>当知是为菩萨魔事。<a id="a-DM"></a>”</p>
  <p id="aDN">“世尊，<a id="a-DO"></a>云何菩萨言我无记莂不乐便去？<a id="a-DP"></a>”</p>
  <p id="aDQ">佛言：<a id="a-DR"></a>“未得菩萨道者，<a id="a-DS"></a>终不记阿耨多罗三耶三菩莂，<a id="a-DT"></a>是故言‘我无有莂于六波罗蜜’便弃舍去，<a id="a-DU"></a>当知是为菩萨魔事。</p>
  <p id="aDV">“若有菩萨意念言：<a id="a-DW"></a>‘我乡里不闻般若波罗蜜，<a id="a-DX"></a>及所生处亦不闻是。<a id="a-DY"></a>’复弃舍去，<a id="a-DZ"></a>不复欲学般若波罗蜜，<a id="a-Da"></a>意转一念转却一劫，<a id="a-Db"></a>随其转意多少之数，<a id="a-Dc"></a>当更乃尔所劫，<a id="a-Dd"></a>甫当复更学余经，<a id="a-De"></a>不住萨云若亦不至萨云若。<a id="a-Df"></a>是辈菩萨为弃其根而攀枝条，<a id="a-Dg"></a>当知是为菩萨魔事。<a id="a-Dh"></a>”</p>
  <p id="aDi">须菩提言：<a id="a-Dj"></a>“世尊，<a id="a-Dk"></a>何等经不从萨云若中出，<a id="a-Dl"></a>而欲学诵余经？<a id="a-Dm"></a>”</p>
  <p id="aDn">佛告须菩提：<a id="a-Do"></a>“声闻所应三十七品法及三脱门，<a id="a-Dp"></a>善男子、<a id="a-Dq"></a>善女人住是中，<a id="a-Dr"></a>求取须陀洹道、<a id="a-Ds"></a>斯陀含、<a id="a-Dt"></a>阿那含、<a id="a-Du"></a>阿罗汉道，<a id="a-Dv"></a>不取萨云若然自作礙。</p>
  <p id="aDw">“须菩提，<a id="a-Dx"></a>是为舍本攀枝者。<a id="a-Dy"></a>所以者何？<a id="a-Dz"></a>是菩萨亦复出生于般若波罗蜜中，<a id="a-E0"></a>般若波罗蜜者亦出道法、<a id="a-E1"></a>俗法。<a id="a-E2"></a>菩萨学般若波罗蜜者，<a id="a-E3"></a>亦当学道法，<a id="a-E4"></a>亦当学俗法。<a id="a-E5"></a>譬若有狗得大家所食不肯食之，<a id="a-E6"></a>得使人之食而便食之。<a id="a-E7"></a>须菩提，<a id="a-E8"></a>当来有学菩萨道者，<a id="a-E9"></a>得深般若波罗蜜更弃舍去反攀枝条。<a id="a-EA"></a>须菩提，<a id="a-EB"></a>当知是为菩萨魔事。</p>
  <p id="aEC">“复次，<a id="a-ED"></a>须菩提，<a id="a-EE"></a>譬如有人欲得见象，<a id="a-EF"></a>得象舍去反求象迹。<a id="a-EG"></a>于意云何？<a id="a-EH"></a>是人为黠不？<a id="a-EI"></a>”</p>
  <p id="aEJ">须菩提言：<a id="a-EK"></a>“为不黠。</p>
  <p id="aEL">“当来之世有行菩萨道者，<a id="a-EM"></a>得深般若波罗蜜反弃舍去，<a id="a-EN"></a>更学声闻、<a id="a-EO"></a>辟支佛经法。<a id="a-EP"></a>于意云何？<a id="a-EQ"></a>是菩萨为黠不？<a id="a-ER"></a>”</p>
  <p id="aES">须菩提言：<a id="a-ET"></a>“为不黠。<a id="a-EU"></a>”</p>
  <p id="aEV">佛言：<a id="a-EW"></a>“是菩萨当觉魔事。</p>
  <p id="aEX">“须菩提，<a id="a-EY"></a>譬如有人欲见大海已见舍去，<a id="a-EZ"></a>反观牛迹之水，<a id="a-Ea"></a>便言：<a id="a-Eb"></a>‘海之大小孰愈于此。<a id="a-Ec"></a>’于意云何？<a id="a-Ed"></a>是人为黠不？<a id="a-Ee"></a>”</p>
  <p id="aEf">须菩提言：<a id="a-Eg"></a>“世尊，<a id="a-Eh"></a>为不黠。<a id="a-Ei"></a>”</p>
  <p id="aEj">佛言：<a id="a-Ek"></a>“当来有学菩萨道者，<a id="a-El"></a>得深般若波罗蜜亦弃舍去，<a id="a-Em"></a>反学声闻、<a id="a-En"></a>辟支佛经法，<a id="a-Eo"></a>于中受学讽诵。</p>
  <p id="aEp">“须菩提，<a id="a-Eq"></a>是辈菩萨当觉魔事。</p>
  <p id="aEr">“须菩提，<a id="a-Es"></a>譬如工匠，<a id="a-Et"></a>欲以揆则日月殿舍之模，<a id="a-Eu"></a>竖立安造帝释之殿。<a id="a-Ev"></a>于意云何？<a id="a-Ew"></a>彼匠虽巧，<a id="a-Ex"></a>宁能作不？<a id="a-Ey"></a>”</p>
  <p id="aEz">须菩提言：<a id="a-F0"></a>“世尊，<a id="a-F1"></a>此事甚难，<a id="a-F2"></a>非是凡夫世愚之士所能作者。<a id="a-F3"></a>”</p>
  <p id="aF4">佛言：<a id="a-F5"></a>“当来之世有行菩萨道者，<a id="a-F6"></a>得学深般若波罗蜜中道而弃舍去，<a id="a-F7"></a>更于声闻、<a id="a-F8"></a>辟支佛经法中，<a id="a-F9"></a>欲以具足萨云若、<a id="a-FA"></a>萨云若事。<a id="a-FB"></a>于意云何？<a id="a-FC"></a>是人宁能成萨云若不？<a id="a-FD"></a>”</p>
  <p id="aFE">须菩提言：<a id="a-FF"></a>“所不能成。<a id="a-FG"></a>”</p>
  <p id="aFH">佛言：<a id="a-FI"></a>“是菩萨当觉魔事。</p>
  <p id="aFJ">“须菩提，<a id="a-FK"></a>譬如有人欲见转轮圣王，<a id="a-FL"></a>见已反观小王谛熟视之，<a id="a-FM"></a>便言：<a id="a-FN"></a>‘圣王之体与此何异。<a id="a-FO"></a>’是人为黠不？<a id="a-FP"></a>”</p>
  <p id="aFQ">须菩提言：<a id="a-FR"></a>“世尊，<a id="a-FS"></a>为不黠。<a id="a-FT"></a>”</p>
  <p id="aFU">佛言：<a id="a-FV"></a>“当来有少德之人学菩萨道者，<a id="a-FW"></a>得闻深般若波罗蜜学持守行中道舍弃，<a id="a-FX"></a>更受罗汉、<a id="a-FY"></a>辟支佛经法，<a id="a-FZ"></a>复言：<a id="a-Fa"></a>‘我当于中具萨云若。<a id="a-Fb"></a>’于意云何？<a id="a-Fc"></a>是菩萨为黠不？<a id="a-Fd"></a>”</p>
  <p id="aFe">须菩提言：<a id="a-Ff"></a>“世尊，<a id="a-Fg"></a>为不黠。<a id="a-Fh"></a>”</p>
  <p id="aFi">佛言：<a id="a-Fj"></a>“是为菩萨魔事。</p>
  <p id="aFk">“譬如饥人得百味食，<a id="a-Fl"></a>更念欲得六十味食，<a id="a-Fm"></a>舍百味去食六十味。<a id="a-Fn"></a>于意云何？<a id="a-Fo"></a>是为黠不？<a id="a-Fp"></a>”</p>
  <p id="aFq">须菩提言：<a id="a-Fr"></a>“世尊，<a id="a-Fs"></a>为不黠。<a id="a-Ft"></a>”</p>
  <p id="aFu">佛言：<a id="a-Fv"></a>“当来有学菩萨道者，<a id="a-Fw"></a>得深般若波罗蜜弃舍去已，<a id="a-Fx"></a>更于声闻、<a id="a-Fy"></a>辟支佛经法中求萨云若。<a id="a-Fz"></a>是菩萨为黠不？<a id="a-G0"></a>”</p>
  <p id="aG1">须菩提言：<a id="a-G2"></a>“为不黠。<a id="a-G3"></a>”</p>
  <p id="aG4">佛言：<a id="a-G5"></a>“是为菩萨魔事。</p>
  <p id="aG6">“譬如士夫得无价摩尼宝已反比水精。<a id="a-G7"></a>于意云何？<a id="a-G8"></a>是为黠不？<a id="a-G9"></a>”</p>
  <p id="aGA">须菩提言：<a id="a-GB"></a>“世尊，<a id="a-GC"></a>为不黠。<a id="a-GD"></a>”</p>
  <p id="aGE">佛言：<a id="a-GF"></a>“当来有学菩萨道者，<a id="a-GG"></a>得深般若波罗蜜已更弃舍去，<a id="a-GH"></a>反持比声闻、<a id="a-GI"></a>辟支佛经法，<a id="a-GJ"></a>于声闻、<a id="a-GK"></a>辟支佛经法中欲得萨云若，<a id="a-GL"></a>宁为黠不？<a id="a-GM"></a>”</p>
  <p id="aGN">须菩提言：<a id="a-GO"></a>“为不黠。<a id="a-GP"></a>”</p>
  <p id="aGQ">佛言：<a id="a-GR"></a>“是为菩萨魔事。</p>
  <p id="aGS">“复次，<a id="a-GT"></a>须菩提，<a id="a-GU"></a>若有善男子、<a id="a-GV"></a>善女人书般若波罗蜜已，<a id="a-GW"></a>于中他因缘起便不得书，<a id="a-GX"></a>或复有色、<a id="a-GY"></a>声、<a id="a-GZ"></a>香、<a id="a-Ga"></a>味、<a id="a-Gb"></a>细滑、<a id="a-Gc"></a>法之留难，<a id="a-Gd"></a>或复有檀提波罗蜜留难、<a id="a-Ge"></a>尸波罗蜜留难、<a id="a-Gf"></a>羼波罗蜜留难、<a id="a-Gg"></a>惟逮波罗蜜留难、<a id="a-Gh"></a>禅波罗蜜留难乃至阿耨多罗三耶三菩皆为作留难。<a id="a-Gi"></a>何以故？<a id="a-Gj"></a>须菩提，<a id="a-Gk"></a>般若波罗蜜者非是留难，<a id="a-Gl"></a>不可思议亦非选择，<a id="a-Gm"></a>不生不灭，<a id="a-Gn"></a>不著不断，<a id="a-Go"></a>无礙非见非行非倚。<a id="a-Gp"></a>所以者何？<a id="a-Gq"></a>须菩提，<a id="a-Gr"></a>般若波罗蜜无是等像法。<a id="a-Gs"></a>若有菩萨书是经时，<a id="a-Gt"></a>若有是辈留难事者，<a id="a-Gu"></a>当知是为魔事。<a id="a-Gv"></a>”</p>
  <p id="aGw">须菩提白佛言：<a id="a-Gx"></a>“世尊，<a id="a-Gy"></a>是般若波罗蜜可得书耶？<a id="a-Gz"></a>”</p>
  <p id="aH0">佛言：<a id="a-H1"></a>“不也。<a id="a-H2"></a>何以故？<a id="a-H3"></a>般若波罗蜜者其实不可见，<a id="a-H4"></a>至檀波罗蜜实不可见，<a id="a-H5"></a>乃至萨云若亦不可见，<a id="a-H6"></a>诸所有者皆不可见。<a id="a-H7"></a>何以故？<a id="a-H8"></a>无所有故。<a id="a-H9"></a>无所有者不可书也。</p>
  <p id="aHA">“须菩提，<a id="a-HB"></a>善男子、<a id="a-HC"></a>善女人行菩萨道者，<a id="a-HD"></a>作是念言‘是深般若波罗蜜无所有者’，<a id="a-HE"></a>是为菩萨魔事。<a id="a-HF"></a>”</p>
  <p id="aHG">须菩提言：<a id="a-HH"></a>“世尊，<a id="a-HI"></a>诸行菩萨道者，<a id="a-HJ"></a>书是深般若波罗蜜经字已，<a id="a-HK"></a>入是字中便言：<a id="a-HL"></a>‘我书般若波罗蜜。<a id="a-HM"></a>’</p>
  <p id="aHN">“世尊，<a id="a-HO"></a>是六波罗蜜无有字法。<a id="a-HP"></a>所以者何？<a id="a-HQ"></a>六波罗蜜无有文字，<a id="a-HR"></a>五阴亦无有文字，<a id="a-HS"></a>乃至萨云若亦无文字。</p>
  <p id="aHT">“世尊，<a id="a-HU"></a>善男子、<a id="a-HV"></a>善女人行菩萨道者，<a id="a-HW"></a>从六波罗蜜乃至萨云若，<a id="a-HX"></a>作无文字入般若波罗蜜者，<a id="a-HY"></a>亦是菩萨魔事。</p>
  <p id="aHZ">“须菩提，<a id="a-Ha"></a>善男子、<a id="a-Hb"></a>善女人行菩萨道者，<a id="a-Hc"></a>书般若波罗蜜时，<a id="a-Hd"></a>若起想念郡国、<a id="a-He"></a>县邑、<a id="a-Hf"></a>丘聚、<a id="a-Hg"></a>村落，<a id="a-Hh"></a>若闻父母所尊之声意念父母，<a id="a-Hi"></a>若念兄弟姊妹，<a id="a-Hj"></a>若念兵贼淫欲之事，<a id="a-Hk"></a>作是念已复生余念，<a id="a-Hl"></a>魔波旬复益其念作是留难，<a id="a-Hm"></a>欲令中断使不书持。<a id="a-Hn"></a>须菩提，<a id="a-Ho"></a>是为菩萨魔事。<a id="a-Hp"></a>若善男子、<a id="a-Hq"></a>善女人行菩萨道者，<a id="a-Hr"></a>书持般若波罗蜜时，<a id="a-Hs"></a>若供养事起，<a id="a-Ht"></a>衣被、<a id="a-Hu"></a>财利、<a id="a-Hv"></a>饮食、<a id="a-Hw"></a>床卧、<a id="a-Hx"></a>病瘦医药，<a id="a-Hy"></a>言‘我书般若波罗蜜故得是供养’，<a id="a-Hz"></a>于是乐者当觉魔事。</p>
  <p id="aI0">“须菩提，<a id="a-I1"></a>书是经时魔波旬于菩萨前，<a id="a-I2"></a>说种种异深经之事，<a id="a-I3"></a>菩萨有沤和拘舍罗者不受魔所说。<a id="a-I4"></a>何以故？<a id="a-I5"></a>是经不能令人至萨云若故。</p>
  <p id="aI6">“须菩提，<a id="a-I7"></a>若是菩萨无沤和拘舍罗意者，<a id="a-I8"></a>闻深般若波罗蜜便欲舍去。<a id="a-I9"></a>”佛言，<a id="a-IA"></a>“我广为诸菩萨说沤和拘舍罗事，<a id="a-IB"></a>欲得沤和拘舍罗事者，<a id="a-IC"></a>当从深般若波罗蜜中索之。</p>
  <p id="aID">“须菩提，<a id="a-IE"></a>善男子、<a id="a-IF"></a>善女人求菩萨乘者，<a id="a-IG"></a>舍深般若波罗蜜，<a id="a-IH"></a>欲从声闻、<a id="a-II"></a>辟支佛经法中求沤和拘舍罗。<a id="a-IJ"></a>须菩提，<a id="a-IK"></a>当知是为菩萨魔事。<a id="a-IL"></a>”</p>
 </body>
</html>