<!doctype html>
<html id="z3IBT8nA3" data-ver="1123">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第九</h1>
  <h2 id="a2">雨法雨品第三十</h2>
  <p id="a3">于是，<a id="a-4"></a>释提桓因意念言：<a id="a-5"></a>“尊者须菩提所说法，<a id="a-6"></a>为雨法雨三千大千刹土。<a id="a-7"></a>”</p>
  <p id="a8">从四天王上至阿迦腻吒天各各念言：<a id="a-9"></a>“今须菩提所说法雨，<a id="a-A"></a>我等宁可作华散佛世尊及诸菩萨、<a id="a-B"></a>大弟子众，<a id="a-C"></a>及散须菩提上。<a id="a-D"></a>”</p>
  <p id="aE">尔时，<a id="a-F"></a>三千大千刹土诸释提桓因及诸四天王各化作华，<a id="a-G"></a>散佛菩萨及比丘僧，<a id="a-H"></a>及散须菩提上，<a id="a-I"></a>持是供养般若波罗蜜。<a id="a-J"></a>诸天散华，<a id="a-K"></a>应时普遍三千大千国土，<a id="a-L"></a>地无空缺处譬如敷座也。<a id="a-M"></a>虚空中华未堕地者，<a id="a-N"></a>应时化成华交露台殊妙严事。</p>
  <p id="aO">时，<a id="a-P"></a>须菩提意念：<a id="a-Q"></a>“我数至天上，<a id="a-R"></a>初未曾所见如是华比。<a id="a-S"></a>是诸天子所散华者，<a id="a-T"></a>不从树生，<a id="a-U"></a>化华耳。<a id="a-V"></a>”</p>
  <p id="aW">释提桓因语须菩提：<a id="a-X"></a>“是华非生华，<a id="a-Y"></a>亦非意树华。<a id="a-Z"></a>”</p>
  <p id="aa">须菩提言：<a id="a-b"></a>“如拘翼所言，<a id="a-c"></a>是华亦非生华，<a id="a-d"></a>亦非意树华。<a id="a-e"></a>拘翼，<a id="a-f"></a>若不生者，<a id="a-g"></a>是为非华。<a id="a-h"></a>”</p>
  <p id="ai">释提桓因语须菩提：<a id="a-j"></a>“但是华不生耶？<a id="a-k"></a>五阴亦复不生耶？<a id="a-l"></a>”</p>
  <p id="am">须菩提言：<a id="a-n"></a>“是华及五阴俱亦无所生，<a id="a-o"></a>若使不生为非五阴；<a id="a-p"></a>六情亦无所生，<a id="a-q"></a>为非六情；<a id="a-r"></a>六波罗蜜亦无所生，<a id="a-s"></a>若六波罗蜜不生为非六波罗蜜；<a id="a-t"></a>从内外空至有无空亦不生，<a id="a-u"></a>若不生者为非有无空；<a id="a-v"></a>三十七品、<a id="a-w"></a>佛十八法亦不生，<a id="a-x"></a>若不生者为非十八法；<a id="a-y"></a>至萨云若亦不生，<a id="a-z"></a>若不生者为非萨云若。<a id="a-10"></a>”</p>
  <p id="a11">释提桓因意念言：<a id="a-12"></a>“今须菩提辩才深妙乃如是耶，<a id="a-13"></a>随其所应如为说法而无违背。<a id="a-14"></a>”</p>
  <p id="a15">佛告释提桓因：<a id="a-16"></a>“如是，<a id="a-17"></a>如是，<a id="a-18"></a>拘翼，<a id="a-19"></a>须菩提实为深入辩才第一，<a id="a-1A"></a>随其所应而为说法无有违错。<a id="a-1B"></a>”</p>
  <p id="a1C">释提桓因白佛言：<a id="a-1D"></a>“唯，<a id="a-1E"></a>世尊，<a id="a-1F"></a>云何须菩提随其所应而为说法而不违错？<a id="a-1G"></a>”</p>
  <p id="a1H">佛告拘翼：<a id="a-1I"></a>“五阴、<a id="a-1J"></a>六情但有数耳，<a id="a-1K"></a>以五阴、<a id="a-1L"></a>六情但有数故，<a id="a-1M"></a>是故须菩提所说无错。<a id="a-1N"></a>何以故？<a id="a-1O"></a>如法者亦不违错亦不和合，<a id="a-1P"></a>以无和无错，<a id="a-1Q"></a>是故须菩提所说无错。<a id="a-1R"></a>至六波罗蜜及内外空至有无空、<a id="a-1S"></a>三十七品、<a id="a-1T"></a>佛十八法皆如是，<a id="a-1U"></a>从须陀洹道至辟支佛道至萨云若、<a id="a-1V"></a>萨云若事亦如是，<a id="a-1W"></a>从须陀洹、<a id="a-1X"></a>罗汉、<a id="a-1Y"></a>辟支佛上至佛三耶三佛，<a id="a-1Z"></a>拘翼，<a id="a-1a"></a>亦复是法数所施耳，<a id="a-1b"></a>须菩提所说亦复如法数所施，<a id="a-1c"></a>是故所说无有违背。<a id="a-1d"></a>何以故？<a id="a-1e"></a>拘翼，<a id="a-1f"></a>如法者亦不和亦不错，<a id="a-1g"></a>以不和以不错故，<a id="a-1h"></a>须菩提作是说法，<a id="a-1i"></a>随其所应无有违错。<a id="a-1j"></a>”</p>
  <p id="a1k">须菩提言：<a id="a-1l"></a>“如是，<a id="a-1m"></a>如是，<a id="a-1n"></a>拘翼，<a id="a-1o"></a>如佛世尊施诸法教，<a id="a-1p"></a>菩萨摩诃萨行般若波罗蜜当知诸法亦复但是法数所施。<a id="a-1q"></a>拘翼，<a id="a-1r"></a>菩萨作是学者，<a id="a-1s"></a>为不学色、<a id="a-1t"></a>痛、<a id="a-1u"></a>想、<a id="a-1v"></a>行、<a id="a-1w"></a>识，<a id="a-1x"></a>亦不见五阴当所学者，<a id="a-1y"></a>如是学者为不学六波罗蜜。<a id="a-1z"></a>何以故？<a id="a-20"></a>不见六波罗蜜当所学者。<a id="a-21"></a>如是学者不学内外空及有无空。<a id="a-22"></a>何以故？<a id="a-23"></a>不见空法有所学者。<a id="a-24"></a>如是学者为不学三十七品、<a id="a-25"></a>佛十八法，<a id="a-26"></a>不学须陀洹道，<a id="a-27"></a>不学罗汉、<a id="a-28"></a>辟支佛道，<a id="a-29"></a>不学萨云若。<a id="a-2A"></a>何以故？<a id="a-2B"></a>不见萨云若当所学者。<a id="a-2C"></a>”</p>
  <p id="a2D">释提桓因白须菩提言：<a id="a-2E"></a>“何以故不见五阴？<a id="a-2F"></a>至萨云若亦不见耶？<a id="a-2G"></a>”</p>
  <p id="a2H">须菩提言：<a id="a-2I"></a>“是故，<a id="a-2J"></a>拘翼，<a id="a-2K"></a>五阴、<a id="a-2L"></a>五阴自空，<a id="a-2M"></a>萨云若、<a id="a-2N"></a>萨云若自空。<a id="a-2O"></a>何以故？<a id="a-2P"></a>不可空色而学色空，<a id="a-2Q"></a>不可以萨云若空学空萨云若，<a id="a-2R"></a>不作空学为学空，<a id="a-2S"></a>不以二学如是学，<a id="a-2T"></a>不以二事学五阴空，<a id="a-2U"></a>亦不以二事学萨云若空。</p>
  <p id="a2V">“拘翼，<a id="a-2W"></a>不以二事学空五阴者为学六波罗蜜；<a id="a-2X"></a>不以二事学萨云若空者为学六波罗蜜，<a id="a-2Y"></a>为学内外空至有无空，<a id="a-2Z"></a>为学三十七品，<a id="a-2a"></a>为学佛十八法；<a id="a-2b"></a>不以二事学为学须陀洹至罗汉、<a id="a-2c"></a>辟支佛，<a id="a-2d"></a>不以二事学为学三耶三佛，<a id="a-2e"></a>亦不以二事学为学萨云若。</p>
  <p id="a2f">“学佛、<a id="a-2g"></a>学萨云若者，<a id="a-2h"></a>为学不可计阿僧祇诸佛法；<a id="a-2i"></a>学诸佛法者，<a id="a-2j"></a>不学增五阴不学减五阴，<a id="a-2k"></a>亦不增萨云若学亦不减萨云若学。<a id="a-2l"></a>如是不增不减学者，<a id="a-2m"></a>亦不受五阴，<a id="a-2n"></a>亦不中道灭五阴，<a id="a-2o"></a>学至萨云若亦不受学，<a id="a-2p"></a>亦不中道灭萨云若。<a id="a-2q"></a>”</p>
  <p id="a2r">舍利弗语须菩提：<a id="a-2s"></a>“菩萨作是学，<a id="a-2t"></a>亦不受萨云若学，<a id="a-2u"></a>亦不中道灭萨云若学耶？<a id="a-2v"></a>”</p>
  <p id="a2w">须菩提报言：<a id="a-2x"></a>“如是，<a id="a-2y"></a>如是。<a id="a-2z"></a>”</p>
  <p id="a30">舍利弗复问：<a id="a-31"></a>“何以故从五阴至萨云若亦不受学，<a id="a-32"></a>亦不中道灭萨云若学？<a id="a-33"></a>”</p>
  <p id="a34">报言：<a id="a-35"></a>“色自无受，<a id="a-36"></a>亦无有受色者；<a id="a-37"></a>萨云若亦自无受，<a id="a-38"></a>亦无受萨云若者；<a id="a-39"></a>从内外空至有无空亦自不受，<a id="a-3A"></a>亦无受空者。<a id="a-3B"></a>如是，<a id="a-3C"></a>舍利弗，<a id="a-3D"></a>菩萨摩诃萨于诸法无所受，<a id="a-3E"></a>是故于萨云若中出生。<a id="a-3F"></a>”</p>
  <p id="a3G">舍利弗言：<a id="a-3H"></a>“菩萨学般若波罗蜜，<a id="a-3I"></a>于诸法无所受，<a id="a-3J"></a>为出生萨云若耶？<a id="a-3K"></a>”</p>
  <p id="a3L">须菩提言：<a id="a-3M"></a>“如是，<a id="a-3N"></a>如是。<a id="a-3O"></a>”</p>
  <p id="a3P">舍利弗复问：<a id="a-3Q"></a>“菩萨作如是学，<a id="a-3R"></a>于诸法无所受，<a id="a-3S"></a>亦不学受，<a id="a-3T"></a>亦不学灭，<a id="a-3U"></a>云何出生萨云若？<a id="a-3V"></a>”</p>
  <p id="a3W">须菩提报言：<a id="a-3X"></a>“菩萨行般若波罗蜜，<a id="a-3Y"></a>亦不见色生，<a id="a-3Z"></a>亦不见色灭，<a id="a-3a"></a>亦不受亦不不受，<a id="a-3b"></a>亦不著亦不断，<a id="a-3c"></a>亦不增亦不减。<a id="a-3d"></a>何以故？<a id="a-3e"></a>舍利弗，<a id="a-3f"></a>不以五阴故有，<a id="a-3g"></a>亦不见生亦不见灭，<a id="a-3h"></a>亦不见受亦不见不受，<a id="a-3i"></a>亦不见著亦不见断，<a id="a-3j"></a>亦不见增亦不见减。<a id="a-3k"></a>何以故？<a id="a-3l"></a>舍利弗，<a id="a-3m"></a>不见五阴有乃至萨云若，<a id="a-3n"></a>亦不见生灭亦不见受，<a id="a-3o"></a>亦不见著断，<a id="a-3p"></a>亦不见增减。<a id="a-3q"></a>何以故？<a id="a-3r"></a>萨云若空故无所得。<a id="a-3s"></a>是故菩萨于诸法无所生、<a id="a-3t"></a>无所灭、<a id="a-3u"></a>无所受、<a id="a-3v"></a>无著无断、<a id="a-3w"></a>无增无减，<a id="a-3x"></a>学般若波罗蜜出萨云若，<a id="a-3y"></a>当作是念，<a id="a-3z"></a>亦无所学，<a id="a-40"></a>亦无所出。<a id="a-41"></a>”</p>
  <p id="a42">释提桓因问舍利弗：<a id="a-43"></a>“菩萨当从何所求般若波罗蜜？<a id="a-44"></a>”</p>
  <p id="a45">舍利弗报言：<a id="a-46"></a>“拘翼，<a id="a-47"></a>菩萨摩诃萨当从须菩提所转品中求。<a id="a-48"></a>”</p>
  <p id="a49">释提桓因言：<a id="a-4A"></a>“以须菩提因缘恩力，<a id="a-4B"></a>使舍利弗言：<a id="a-4C"></a>‘菩萨摩诃萨般若波罗蜜，<a id="a-4D"></a>当于须菩提所转品中求。<a id="a-4E"></a>’”</p>
  <p id="a4F">须菩提报言：<a id="a-4G"></a>“拘翼，<a id="a-4H"></a>非我因缘恩力。<a id="a-4I"></a>”</p>
  <p id="a4J">释提桓因言：<a id="a-4K"></a>“是谁之恩力所处？<a id="a-4L"></a>”</p>
  <p id="a4M">须菩提言：<a id="a-4N"></a>“是佛威神恩力所处。<a id="a-4O"></a>”</p>
  <p id="a4P">释提桓因言：<a id="a-4Q"></a>“诸法皆无处所，<a id="a-4R"></a>云何言是佛之威神所处乎？<a id="a-4S"></a>如来亦不于异无处所法中见佛，<a id="a-4T"></a>亦不于异如中见。<a id="a-4U"></a>”</p>
  <p id="a4V">须菩提言：<a id="a-4W"></a>“如是，<a id="a-4X"></a>拘翼，<a id="a-4Y"></a>如来亦不于余处中见，<a id="a-4Z"></a>亦不于异处如中见，<a id="a-4a"></a>亦不以如来为如，<a id="a-4b"></a>亦不以如为如来，<a id="a-4c"></a>亦不以五阴如为如来，<a id="a-4d"></a>亦不以如来为五阴如，<a id="a-4e"></a>亦不以五阴法为如来，<a id="a-4f"></a>亦不以如来为五阴法，<a id="a-4g"></a>亦不以萨云若如为如来，<a id="a-4h"></a>亦不以如来为萨云若如，<a id="a-4i"></a>亦不以萨云若法为如来，<a id="a-4j"></a>亦不以如来为萨云若法。</p>
  <p id="a4k">“拘翼，<a id="a-4l"></a>若佛与五阴法不合亦非不合者，<a id="a-4m"></a>亦不离五阴法有合不合，<a id="a-4n"></a>亦不离五阴如有合不合，<a id="a-4o"></a>乃至萨云若、<a id="a-4p"></a>萨云若法如亦不合亦不不合，<a id="a-4q"></a>亦不离萨云若、<a id="a-4r"></a>萨云若法如亦不合亦不不合。</p>
  <p id="a4s">“拘翼，<a id="a-4t"></a>以是诸法不合不散神力之所处，<a id="a-4u"></a>是为无处所行。<a id="a-4v"></a>如拘翼向之所问，<a id="a-4w"></a>当于何所求般若波罗蜜，<a id="a-4x"></a>亦不于五阴中求，<a id="a-4y"></a>亦不离五阴中求。<a id="a-4z"></a>何以故？<a id="a-50"></a>拘翼，<a id="a-51"></a>般若波罗蜜、<a id="a-52"></a>五阴是法亦不同亦不异，<a id="a-53"></a>亦无有形亦不可见，<a id="a-54"></a>亦无有礙一相，<a id="a-55"></a>一相者则无相。</p>
  <p id="a56">“复次，<a id="a-57"></a>拘翼，<a id="a-58"></a>菩萨摩诃萨求般若波罗蜜，<a id="a-59"></a>亦不离萨云若求，<a id="a-5A"></a>亦不于萨云若求。<a id="a-5B"></a>何以故？<a id="a-5C"></a>般若波罗蜜、<a id="a-5D"></a>萨云若及所求者，<a id="a-5E"></a>亦不同亦不异，<a id="a-5F"></a>亦无形亦非见，<a id="a-5G"></a>亦不礙一相，<a id="a-5H"></a>一相所谓无相。<a id="a-5I"></a>何以故？<a id="a-5J"></a>般若波罗蜜亦非五阴亦不离五阴，<a id="a-5K"></a>般若波罗蜜亦非萨云若亦不离萨云若，<a id="a-5L"></a>五阴如亦非般若波罗蜜，<a id="a-5M"></a>般若波罗蜜亦不离五阴如，<a id="a-5N"></a>般若波罗蜜亦非五阴法亦不离五阴法，<a id="a-5O"></a>般若波罗蜜亦非萨云若法亦不离萨云若法。<a id="a-5P"></a>何以故？<a id="a-5Q"></a>拘翼，<a id="a-5R"></a>是诸法亦不有亦不可得，<a id="a-5S"></a>以诸法不可得故。<a id="a-5T"></a>五阴非般若波罗蜜，<a id="a-5U"></a>般若波罗蜜亦不离五阴，<a id="a-5V"></a>般若波罗蜜亦非五阴法亦不离五阴法，<a id="a-5W"></a>般若波罗蜜亦非五阴如亦不离五阴如，<a id="a-5X"></a>般若波罗蜜亦非萨云若亦不离萨云若，<a id="a-5Y"></a>亦非萨云若如亦不离萨云若如，<a id="a-5Z"></a>亦非萨云若法亦不离萨云若法。<a id="a-5a"></a>”</p>
  <p id="a5b">释提桓因言：<a id="a-5c"></a>“摩诃波罗蜜是菩萨摩诃萨之大度。<a id="a-5d"></a>波罗蜜者，<a id="a-5e"></a>是诸菩萨无量无限之大度，<a id="a-5f"></a>于是中学得须陀洹、<a id="a-5g"></a>斯陀含、<a id="a-5h"></a>阿那含、<a id="a-5i"></a>阿罗汉、<a id="a-5j"></a>辟支佛，<a id="a-5k"></a>于中学成菩萨，<a id="a-5l"></a>净佛国土教化众生，<a id="a-5m"></a>成得阿耨多罗三耶三佛。<a id="a-5n"></a>”</p>
  <p id="a5o">须菩提言：<a id="a-5p"></a>“拘翼，<a id="a-5q"></a>如是，<a id="a-5r"></a>如是，<a id="a-5s"></a>如释提桓因所言无异，<a id="a-5t"></a>已得者、<a id="a-5u"></a>甫当得者，<a id="a-5v"></a>皆当从般若波罗蜜中成阿惟三佛。<a id="a-5w"></a>以五阴大故，<a id="a-5x"></a>般若波罗蜜亦广大。<a id="a-5y"></a>拘翼，<a id="a-5z"></a>五阴亦无前亦无后，<a id="a-60"></a>亦无中亦无边际，<a id="a-61"></a>至萨云若亦如是。</p>
  <p id="a62">“拘翼，<a id="a-63"></a>是为菩萨摩诃萨之大度。<a id="a-64"></a>以五阴无有量，<a id="a-65"></a>是故菩萨摩诃萨无量之度。<a id="a-66"></a>何以故？<a id="a-67"></a>五阴不可量故。<a id="a-68"></a>譬如虚空不可度量，<a id="a-69"></a>五阴亦不可度量；<a id="a-6A"></a>以空不可度量，<a id="a-6B"></a>五阴亦不可度量；<a id="a-6C"></a>以五阴不可度量，<a id="a-6D"></a>般若波罗蜜亦不可量，<a id="a-6E"></a>乃至萨云若不可量故，<a id="a-6F"></a>菩萨之度般若波罗蜜亦不可量。<a id="a-6G"></a>何以故？<a id="a-6H"></a>拘翼，<a id="a-6I"></a>萨云若亦不可量，<a id="a-6J"></a>如虚空不可平量，<a id="a-6K"></a>以萨云若不可平量，<a id="a-6L"></a>虚空不可平量；<a id="a-6M"></a>以虚空不可平量，<a id="a-6N"></a>般若波罗蜜亦不可平量。<a id="a-6O"></a>以是故，<a id="a-6P"></a>拘翼，<a id="a-6Q"></a>菩萨摩诃萨般若波罗蜜不可平量，<a id="a-6R"></a>空亦不可平量。</p>
  <p id="a6S">“以五阴无底，<a id="a-6T"></a>菩萨、<a id="a-6U"></a>般若波罗蜜亦无底。<a id="a-6V"></a>何以故？<a id="a-6W"></a>五阴底、<a id="a-6X"></a>边际不可得见故。<a id="a-6Y"></a>乃至萨云若亦无有底，<a id="a-6Z"></a>菩萨般若波罗蜜亦无有底。<a id="a-6a"></a>何以故？<a id="a-6b"></a>拘翼，<a id="a-6c"></a>萨云若亦不可得底，<a id="a-6d"></a>亦不可得边际故。<a id="a-6e"></a>是故菩萨般若波罗蜜无有底，<a id="a-6f"></a>从五阴无有底，<a id="a-6g"></a>至萨云若亦无有底。</p>
  <p id="a6h">“复次，<a id="a-6i"></a>拘翼，<a id="a-6j"></a>以因缘无有底故，<a id="a-6k"></a>菩萨般若波罗蜜亦无有底。<a id="a-6l"></a>”</p>
  <p id="a6m">释提桓因言：<a id="a-6n"></a>“唯，<a id="a-6o"></a>须菩提，<a id="a-6p"></a>云何因缘无底，<a id="a-6q"></a>菩萨般若波罗蜜无底？<a id="a-6r"></a>”</p>
  <p id="a6s">报言：<a id="a-6t"></a>“以萨云若因缘无底故，<a id="a-6u"></a>菩萨般若波罗蜜无底；<a id="a-6v"></a>法因缘无底，<a id="a-6w"></a>是故菩萨般若波罗蜜无底。<a id="a-6x"></a>”</p>
  <p id="a6y">又问：<a id="a-6z"></a>“云何法因缘无底，<a id="a-70"></a>菩萨般若波罗蜜无底？<a id="a-71"></a>”</p>
  <p id="a72">报言：<a id="a-73"></a>“拘翼，<a id="a-74"></a>法性无底故，<a id="a-75"></a>菩萨般若波罗蜜无底；<a id="a-76"></a>如因缘无底，<a id="a-77"></a>菩萨般若波罗蜜无底。<a id="a-78"></a>”</p>
  <p id="a79">复问：<a id="a-7A"></a>“云何如因缘无底，<a id="a-7B"></a>菩萨般若波罗蜜无底？<a id="a-7C"></a>”</p>
  <p id="a7D">答言：<a id="a-7E"></a>“如如无底，<a id="a-7F"></a>如因缘无底；<a id="a-7G"></a>以如因缘无底，<a id="a-7H"></a>菩萨般若波罗蜜无底；<a id="a-7I"></a>众生无底，<a id="a-7J"></a>菩萨般若波罗蜜无底。<a id="a-7K"></a>”</p>
  <p id="a7L">复问：<a id="a-7M"></a>“云何众生无底，<a id="a-7N"></a>菩萨般若波罗蜜无底？<a id="a-7O"></a>”</p>
  <p id="a7P">答言：<a id="a-7Q"></a>“于拘翼意云何？<a id="a-7R"></a>何所法言有菩萨者，<a id="a-7S"></a>亦不以法言，<a id="a-7T"></a>亦不非法言，<a id="a-7U"></a>但假名举字耳。<a id="a-7V"></a>是名所举亦无有形，<a id="a-7W"></a>所举名字亦无因缘，<a id="a-7X"></a>所举字及众生亦无因缘。<a id="a-7Y"></a>于拘翼意云何？<a id="a-7Z"></a>般若波罗蜜颇说有作众生者不？<a id="a-7a"></a>”</p>
  <p id="a7b">“唯，<a id="a-7c"></a>须菩提，<a id="a-7d"></a>无有也。<a id="a-7e"></a>”</p>
  <p id="a7f">“拘翼，<a id="a-7g"></a>若无有说作众生者，<a id="a-7h"></a>何所众生有底？<a id="a-7i"></a>拘翼，<a id="a-7j"></a>如来无所著等正觉，<a id="a-7k"></a>住寿如恒边沙劫，<a id="a-7l"></a>言众生有生、<a id="a-7m"></a>众生有灭。<a id="a-7n"></a>于拘翼意云何？<a id="a-7o"></a>颇有众生有生者、<a id="a-7p"></a>有灭者不？<a id="a-7q"></a>”</p>
  <p id="a7r">答言：<a id="a-7s"></a>“不也，<a id="a-7t"></a>须菩提。<a id="a-7u"></a>何以故？<a id="a-7v"></a>众生净故，<a id="a-7w"></a>无所有净故。<a id="a-7x"></a>”</p>
  <p id="a7y">“以是故，<a id="a-7z"></a>拘翼，<a id="a-80"></a>当知众生无底，<a id="a-81"></a>般若波罗蜜亦无有底，<a id="a-82"></a>亦无有边际。<a id="a-83"></a>”</p>
  <p data-pb></p>
  <h2 id="a84">叹品第三十一</h2>
  <p id="a85">尔时，<a id="a-86"></a>诸梵王与诸梵天俱在会中，<a id="a-87"></a>释提桓因与释眷属及婇女众亦在会中，<a id="a-88"></a>释梵诸天子各各叹言：<a id="a-89"></a>“须菩提所说法，<a id="a-8A"></a>快哉！<a id="a-8B"></a>快哉！<a id="a-8C"></a>皆是佛之威神因缘能演布是教。<a id="a-8D"></a>若有不远离是般若波罗蜜行者，<a id="a-8E"></a>我等当视是辈菩萨摩诃萨当如如来。<a id="a-8F"></a>亦无有能得见是法者，<a id="a-8G"></a>亦无有能见色、<a id="a-8H"></a>痛、<a id="a-8I"></a>想、<a id="a-8J"></a>行、<a id="a-8K"></a>识者，<a id="a-8L"></a>至萨云若三乘教处，<a id="a-8M"></a>罗汉、<a id="a-8N"></a>辟支佛及佛亦不可得。<a id="a-8O"></a>”</p>
  <p id="a8P">佛告诸天子：<a id="a-8Q"></a>“如是，<a id="a-8R"></a>如是，<a id="a-8S"></a>如诸天子所言，<a id="a-8T"></a>法无可得者亦不可见，<a id="a-8U"></a>从色、<a id="a-8V"></a>痛、<a id="a-8W"></a>想、<a id="a-8X"></a>行、<a id="a-8Y"></a>识至萨云若皆不可得亦不可见，<a id="a-8Z"></a>但有三乘之教耳，<a id="a-8a"></a>三乘之教亦不可得亦不可见。<a id="a-8b"></a>有行是般若波罗蜜无所倚者，<a id="a-8c"></a>当视如如来。<a id="a-8d"></a>何以故？<a id="a-8e"></a>于般若波罗蜜中广说三乘之教故。<a id="a-8f"></a>亦不离六波罗蜜而得佛者，<a id="a-8g"></a>亦不离内外空及有无空，<a id="a-8h"></a>亦不离三十七品、<a id="a-8i"></a>佛十八法，<a id="a-8j"></a>亦不离萨云若而得佛者。<a id="a-8k"></a>诸天子，<a id="a-8l"></a>菩萨尽当学知诸法，<a id="a-8m"></a>从檀波罗蜜至萨云若，<a id="a-8n"></a>以是故，<a id="a-8o"></a>当知是菩萨为如如来。<a id="a-8p"></a>”</p>
  <p id="a8q">佛告诸天子：<a id="a-8r"></a>“昔者我于华严国从提和竭佛以来，<a id="a-8s"></a>初不离六波罗蜜，<a id="a-8t"></a>内外空至有无空、<a id="a-8u"></a>三十七品、<a id="a-8v"></a>四禅、<a id="a-8w"></a>四等及四空净、<a id="a-8x"></a>诸三昧门、<a id="a-8y"></a>陀邻尼门、<a id="a-8z"></a>佛十种力、<a id="a-90"></a>四无所畏、<a id="a-91"></a>四无礙慧、<a id="a-92"></a>大慈大悲、<a id="a-93"></a>佛十八法，<a id="a-94"></a>余无央数诸佛上法，<a id="a-95"></a>初不离此诸法亦无所倚。<a id="a-96"></a>是时，<a id="a-97"></a>提和竭佛便记我言：<a id="a-98"></a>‘后阿僧祇劫当来之世，<a id="a-99"></a>汝当作佛，<a id="a-9A"></a>号释迦文如来、<a id="a-9B"></a>无所著、<a id="a-9C"></a>等正觉、<a id="a-9D"></a>无上士、<a id="a-9E"></a>道法御、<a id="a-9F"></a>天人师。<a id="a-9G"></a>’”</p>
  <p id="a9H">于是，<a id="a-9I"></a>诸天子白佛言：<a id="a-9J"></a>“唯，<a id="a-9K"></a>世尊，<a id="a-9L"></a>甚奇！<a id="a-9M"></a>甚特！<a id="a-9N"></a>菩萨摩诃萨行般若波罗蜜，<a id="a-9O"></a>于萨云若无取无舍，<a id="a-9P"></a>于五阴法亦无所取亦无所舍。<a id="a-9Q"></a>”</p>
  <p id="a9R">时，<a id="a-9S"></a>佛于四辈弟子中，<a id="a-9T"></a>比丘、<a id="a-9U"></a>比丘尼、<a id="a-9V"></a>优婆塞、<a id="a-9W"></a>优婆夷，<a id="a-9X"></a>诸菩萨摩诃萨，<a id="a-9Y"></a>诸四天王上至阿迦腻吒诸天等见诸众已定，<a id="a-9Z"></a>佛告释提桓因：</p>
  <p id="a9a">“拘翼，<a id="a-9b"></a>若有菩萨摩诃萨、<a id="a-9c"></a>比丘、<a id="a-9d"></a>比丘尼、<a id="a-9e"></a>优婆塞、<a id="a-9f"></a>优婆夷及诸天、<a id="a-9g"></a>天女受持般若波罗蜜者，<a id="a-9h"></a>讽诵读者，<a id="a-9i"></a>复布施与人使讽诵习念不离萨云若意者，<a id="a-9j"></a>魔及魔天子不能得其便。<a id="a-9k"></a>何以故？<a id="a-9l"></a>是善男子、<a id="a-9m"></a>善女人，<a id="a-9n"></a>住五阴空、<a id="a-9o"></a>无相、<a id="a-9p"></a>无愿行故，<a id="a-9q"></a>无有能得空、<a id="a-9r"></a>无相、<a id="a-9s"></a>无愿便者，<a id="a-9t"></a>乃至萨云若空行，<a id="a-9u"></a>亦无能得萨云若空便者，<a id="a-9v"></a>不见是事可得便者。</p>
  <p id="a9w">“拘翼，<a id="a-9x"></a>是善男子、<a id="a-9y"></a>善女人，<a id="a-9z"></a>人非人不能得其便。<a id="a-A0"></a>何以故？<a id="a-A1"></a>是善男子、<a id="a-A2"></a>善女人有大慈大悲，<a id="a-A3"></a>以四等心加众生故。</p>
  <p id="aA4">“拘翼，<a id="a-A5"></a>是善男子、<a id="a-A6"></a>善女人，<a id="a-A7"></a>随其寿命终不中错。<a id="a-A8"></a>何以故尔？<a id="a-A9"></a>用是善男子、<a id="a-AA"></a>善女人行檀波罗蜜时，<a id="a-AB"></a>等为一切众生故，<a id="a-AC"></a>以是故寿命不错。</p>
  <p id="aAD">“拘翼，<a id="a-AE"></a>是三千大千国土，<a id="a-AF"></a>诸四天王、<a id="a-AG"></a>忉利天、<a id="a-AH"></a>炎天、<a id="a-AI"></a>兜术天、<a id="a-AJ"></a>尼摩罗天、<a id="a-AK"></a>波罗尼蜜天、<a id="a-AL"></a>梵天、<a id="a-AM"></a>阿波会天、<a id="a-AN"></a>首诃既那天、<a id="a-AO"></a>惟于颇罗天，<a id="a-AP"></a>是诸天人发至阿耨多罗三耶三菩意者，<a id="a-AQ"></a>是诸天子所未闻般若波罗蜜者，<a id="a-AR"></a>未讽诵读持者，<a id="a-AS"></a>是诸天子皆当习行般若波罗蜜讽诵读持，<a id="a-AT"></a>意常不离于萨云若者。</p>
  <p id="aAU">“拘翼，<a id="a-AV"></a>是善男子、<a id="a-AW"></a>善女人行般若波罗蜜，<a id="a-AX"></a>若有受持讽诵读说，<a id="a-AY"></a>习念守行不离萨云若意者，<a id="a-AZ"></a>是善男子、<a id="a-Aa"></a>善女人若远出空寂处、<a id="a-Ab"></a>若露坐、<a id="a-Ac"></a>若在家，<a id="a-Ad"></a>终不恐，<a id="a-Ae"></a>终不怖。<a id="a-Af"></a>何以故尔？<a id="a-Ag"></a>用是善男子、<a id="a-Ah"></a>善女人明于内外空及有无空故亦无所倚。<a id="a-Ai"></a>”</p>
  <p id="aAj">尔时，<a id="a-Ak"></a>三千大千国土诸四天王上至首陀会天俱白佛言：<a id="a-Al"></a>“唯，<a id="a-Am"></a>世尊，<a id="a-An"></a>我等当护是善男子、<a id="a-Ao"></a>善女人行般若波罗蜜讽诵读说习守持者，<a id="a-Ap"></a>我当拥护使不离萨云若。<a id="a-Aq"></a>何以故？<a id="a-Ar"></a>以菩萨来往因缘断三恶趣，<a id="a-As"></a>断天人贫，<a id="a-At"></a>断人中贫，<a id="a-Au"></a>断是辈灾变，<a id="a-Av"></a>断诸饥饿谷贵；<a id="a-Aw"></a>以菩萨摩诃萨来往因缘故，<a id="a-Ax"></a>以十善之事现于世间，<a id="a-Ay"></a>便知有四禅、<a id="a-Az"></a>四等、<a id="a-B0"></a>四空定、<a id="a-B1"></a>六波罗蜜，<a id="a-B2"></a>从内外空至有无空，<a id="a-B3"></a>便知有三十七品、<a id="a-B4"></a>佛十八法至萨云若；<a id="a-B5"></a>以菩萨来往因缘故，<a id="a-B6"></a>世间便知有刹利、<a id="a-B7"></a>长者种，<a id="a-B8"></a>便知有婆罗门大姓种，<a id="a-B9"></a>便知有转轮圣王，<a id="a-BA"></a>便知有四天王上至阿迦腻吒天；<a id="a-BB"></a>以菩萨来往因缘故，<a id="a-BC"></a>便知有须陀洹、<a id="a-BD"></a>斯陀含、<a id="a-BE"></a>阿那含、<a id="a-BF"></a>阿罗汉、<a id="a-BG"></a>辟支佛道，<a id="a-BH"></a>便知有教授众生，<a id="a-BI"></a>便知有净佛国土；<a id="a-BJ"></a>以菩萨来往因缘故，<a id="a-BK"></a>便知有佛世尊如来无所著等正觉，<a id="a-BL"></a>便知有转法轮，<a id="a-BM"></a>便知有三宝。<a id="a-BN"></a>以是故，<a id="a-BO"></a>诸天、<a id="a-BP"></a>阿须伦，<a id="a-BQ"></a>诸世间人，<a id="a-BR"></a>皆拥护是菩萨摩诃萨。<a id="a-BS"></a>”</p>
  <p id="aBT">佛告释提桓因：<a id="a-BU"></a>“如是，<a id="a-BV"></a>拘翼，<a id="a-BW"></a>用菩萨来往因缘故，<a id="a-BX"></a>三恶趣断，<a id="a-BY"></a>佛三宝兴，<a id="a-BZ"></a>以是故，<a id="a-Ba"></a>诸天世人皆当共恭敬承事是菩萨摩诃萨，<a id="a-Bb"></a>给其所须常拥护之。<a id="a-Bc"></a>拘翼，<a id="a-Bd"></a>供养承事是菩萨摩诃萨，<a id="a-Be"></a>当如恭敬承事供养我，<a id="a-Bf"></a>当作是知，<a id="a-Bg"></a>如供养如来无异。<a id="a-Bh"></a>是故，<a id="a-Bi"></a>拘翼，<a id="a-Bj"></a>诸天世间人当作是恭敬之。</p>
  <p id="aBk">“拘翼，<a id="a-Bl"></a>使三千大千国土满中甘蔗、<a id="a-Bm"></a>竹苇、<a id="a-Bn"></a>稻麻、<a id="a-Bo"></a>丛林，<a id="a-Bp"></a>皆为声闻、<a id="a-Bq"></a>辟支佛，<a id="a-Br"></a>其数如是，<a id="a-Bs"></a>若有善男子、<a id="a-Bt"></a>善女人悉供养承事给其所须，<a id="a-Bu"></a>不如是善男子、<a id="a-Bv"></a>善女人供养承事发意行六波罗蜜菩萨者。<a id="a-Bw"></a>何以故？<a id="a-Bx"></a>拘翼，<a id="a-By"></a>不以有罗汉、<a id="a-Bz"></a>辟支佛故知有菩萨、<a id="a-C0"></a>如来无所著等正觉，<a id="a-C1"></a>以有菩萨因缘故，<a id="a-C2"></a>乃知有罗汉、<a id="a-C3"></a>辟支佛、<a id="a-C4"></a>三耶三佛。<a id="a-C5"></a>是故，<a id="a-C6"></a>拘翼，<a id="a-C7"></a>诸天世人当恭敬承事是菩萨摩诃萨，<a id="a-C8"></a>当拥护之。<a id="a-C9"></a>”</p>
  <p data-pb></p>
  <h2 id="aCA">降众生品第三十二</h2>
  <p id="aCB">尔时，<a id="a-CC"></a>释提桓因白佛言：<a id="a-CD"></a>“唯，<a id="a-CE"></a>世尊，<a id="a-CF"></a>甚奇！<a id="a-CG"></a>甚特！<a id="a-CH"></a>受持般若波罗蜜讽诵习读守行念者，<a id="a-CI"></a>为得现世功德，<a id="a-CJ"></a>教授众生净诸佛国，<a id="a-CK"></a>从一佛刹至一佛刹，<a id="a-CL"></a>见诸佛已意欲供养，<a id="a-CM"></a>随其所愿辄得供养，<a id="a-CN"></a>具足善本所从诸佛闻经法者，<a id="a-CO"></a>至得三耶三佛初不中忘，<a id="a-CP"></a>便得家成就，<a id="a-CQ"></a>得父母成就，<a id="a-CR"></a>得生成就，<a id="a-CS"></a>得眷属成就，<a id="a-CT"></a>得相成就，<a id="a-CU"></a>得光明成就，<a id="a-CV"></a>得眼成就，<a id="a-CW"></a>得耳成就，<a id="a-CX"></a>得三昧成就，<a id="a-CY"></a>得陀罗尼成就，<a id="a-CZ"></a>以沤和拘舍罗变身如佛，<a id="a-Ca"></a>从一国至一国至无佛处，<a id="a-Cb"></a>到已便称叹六波罗蜜之功德，<a id="a-Cc"></a>称叹内外空及有无空，<a id="a-Cd"></a>四禅、<a id="a-Ce"></a>四等及四空净，<a id="a-Cf"></a>皆称叹是之功德，<a id="a-Cg"></a>又复称叹三十七品、<a id="a-Ch"></a>佛十八法之功德，<a id="a-Ci"></a>以沤和拘舍罗为众生说法，<a id="a-Cj"></a>以三乘降众生。<a id="a-Ck"></a>”</p>
  <p id="aCl">释提桓因白佛言：<a id="a-Cm"></a>“快哉！<a id="a-Cn"></a>世尊，<a id="a-Co"></a>甚奇！<a id="a-Cp"></a>甚特！<a id="a-Cq"></a>云何持般若波罗蜜总持五波罗蜜，<a id="a-Cr"></a>亦复总持三十七品至佛十八法，<a id="a-Cs"></a>亦复总持至声闻、<a id="a-Ct"></a>辟支佛，<a id="a-Cu"></a>亦复总持萨云若、<a id="a-Cv"></a>萨云若事？<a id="a-Cw"></a>”</p>
  <p id="aCx">佛告释提桓因：<a id="a-Cy"></a>“如是，<a id="a-Cz"></a>拘翼，<a id="a-D0"></a>持般若波罗蜜者，<a id="a-D1"></a>为已总持诸波罗蜜已，<a id="a-D2"></a>为已总持三十七品、<a id="a-D3"></a>佛十八法，<a id="a-D4"></a>声闻、<a id="a-D5"></a>辟支佛法、<a id="a-D6"></a>萨云若事悉总持已。<a id="a-D7"></a>复次，<a id="a-D8"></a>拘翼，<a id="a-D9"></a>持般若波罗蜜者，<a id="a-DA"></a>执者、<a id="a-DB"></a>读者、<a id="a-DC"></a>念者，<a id="a-DD"></a>诸所可得功德之应，<a id="a-DE"></a>且听！<a id="a-DF"></a>谛听！<a id="a-DG"></a>是善男子、<a id="a-DH"></a>善女人，<a id="a-DI"></a>所得功德今为汝说之。<a id="a-DJ"></a>”</p>
  <p id="aDK">释提桓因言：<a id="a-DL"></a>“唯，<a id="a-DM"></a>世尊，<a id="a-DN"></a>愿乐欲闻。<a id="a-DO"></a>”</p>
  <p id="aDP">佛言：<a id="a-DQ"></a>“若有异学外道若魔及其部界顽狠之人，<a id="a-DR"></a>念欲破坏者，<a id="a-DS"></a>念欲乖错者，<a id="a-DT"></a>诸持恶意欲来坏者，<a id="a-DU"></a>皆不从愿便中道灭去。<a id="a-DV"></a>何以故？<a id="a-DW"></a>拘翼，<a id="a-DX"></a>是菩萨摩诃萨长夜行六波罗蜜，<a id="a-DY"></a>以众生贪诤于财故，<a id="a-DZ"></a>菩萨悉弃舍内外所有法，<a id="a-Da"></a>安立众生故行檀波罗蜜；<a id="a-Db"></a>以诸众生行恶戒者故，<a id="a-Dc"></a>菩萨弃舍内外法，<a id="a-Dd"></a>安立众生于尸波罗蜜；<a id="a-De"></a>以众生长夜有斗讼怨恚故，<a id="a-Df"></a>菩萨弃舍内外法，<a id="a-Dg"></a>安立众生于羼波罗蜜；<a id="a-Dh"></a>以众生懈怠故，<a id="a-Di"></a>菩萨弃舍内外法，<a id="a-Dj"></a>安立众生行于惟逮波罗蜜；<a id="a-Dk"></a>以众生常乱意故，<a id="a-Dl"></a>菩萨弃舍内外法，<a id="a-Dm"></a>安立众生使行禅波罗蜜；<a id="a-Dn"></a>以众生耽于恶智故，<a id="a-Do"></a>菩萨弃舍内外法，<a id="a-Dp"></a>安立众生使行般若波罗蜜；<a id="a-Dq"></a>以众生住于生死恩爱故，<a id="a-Dr"></a>是故菩萨波罗蜜沤和拘舍罗，<a id="a-Ds"></a>于恩爱中拔擢于生死，<a id="a-Dt"></a>安立于四禅、<a id="a-Du"></a>四等、<a id="a-Dv"></a>四空定、<a id="a-Dw"></a>三十七品、<a id="a-Dx"></a>空无相无愿，<a id="a-Dy"></a>劝助安立劝立众生得须陀洹至阿罗汉，<a id="a-Dz"></a>劝立众生得辟支佛，<a id="a-E0"></a>劝立众生使行菩萨得佛。<a id="a-E1"></a>拘翼，<a id="a-E2"></a>行菩萨之行，<a id="a-E3"></a>是为得现世奇特之德；<a id="a-E4"></a>后世便得阿耨多罗三耶三菩阿惟三佛，<a id="a-E5"></a>便转法轮随众生所应而度脱之，<a id="a-E6"></a>是为菩萨后世奇异之德。</p>
  <p id="aE7">“复次，<a id="a-E8"></a>拘翼，<a id="a-E9"></a>善男子、<a id="a-EA"></a>善女人受持般若波罗蜜者，<a id="a-EB"></a>若讽诵读有守行般若波罗蜜者，<a id="a-EC"></a>其地处，<a id="a-ED"></a>魔及魔天、<a id="a-EE"></a>异学外道、<a id="a-EF"></a>顽狠之人若欲坏乱者，<a id="a-EG"></a>若欲中道断者，<a id="a-EH"></a>若有斗讼持恶意向者，<a id="a-EI"></a>终不得发是意。<a id="a-EJ"></a>是菩萨其行功德，<a id="a-EK"></a>转更高显殊异无能逮者，<a id="a-EL"></a>以般若波罗蜜音声故，<a id="a-EM"></a>出生三乘而得度脱。<a id="a-EN"></a>譬如，<a id="a-EO"></a>拘翼，<a id="a-EP"></a>有药名摩蚔，<a id="a-EQ"></a>有蛇蚖饥行求索虫欲食之，<a id="a-ER"></a>虫遥见蛇蚖，<a id="a-ES"></a>虫走趣药所，<a id="a-ET"></a>蛇欲得往，<a id="a-EU"></a>以药气故不能得前。<a id="a-EV"></a>何以故？<a id="a-EW"></a>以药威德故，<a id="a-EX"></a>使蛇中道还。<a id="a-EY"></a>拘翼，<a id="a-EZ"></a>是摩蚔药威德乃尔。<a id="a-Ea"></a>若有善男子、<a id="a-Eb"></a>善女人行般若波罗蜜若讽诵读习持守者，<a id="a-Ec"></a>有欲乱者，<a id="a-Ed"></a>若欲断坏斗诤向者，<a id="a-Ee"></a>以般若波罗蜜威德之力故，<a id="a-Ef"></a>随其所趣处令于彼间便自灭去。<a id="a-Eg"></a>何以故尔？<a id="a-Eh"></a>般若波罗蜜者，<a id="a-Ei"></a>是诸法之定也，<a id="a-Ej"></a>非诸法之诤。<a id="a-Ek"></a>何等诸法？<a id="a-El"></a>谓淫怒痴，<a id="a-Em"></a>从无黠十二因缘，<a id="a-En"></a>意有所著，<a id="a-Eo"></a>有我见，<a id="a-Ep"></a>有人见，<a id="a-Eq"></a>有众生见，<a id="a-Er"></a>有尽见，<a id="a-Es"></a>有常见，<a id="a-Et"></a>无垢见，<a id="a-Eu"></a>无有见，<a id="a-Ev"></a>众邪见，<a id="a-Ew"></a>嫉恶戒见，<a id="a-Ex"></a>瞋恚见，<a id="a-Ey"></a>懈怠乱意恶智常见，<a id="a-Ez"></a>有乐想、<a id="a-F0"></a>净想、<a id="a-F1"></a>我想、<a id="a-F2"></a>恩爱行，<a id="a-F3"></a>受色、<a id="a-F4"></a>痛、<a id="a-F5"></a>想、<a id="a-F6"></a>行、<a id="a-F7"></a>识，<a id="a-F8"></a>受六波罗蜜，<a id="a-F9"></a>受内外空，<a id="a-FA"></a>受有无空，<a id="a-FB"></a>受三十七品，<a id="a-FC"></a>受十八法，<a id="a-FD"></a>受萨云若，<a id="a-FE"></a>受于泥洹增益五根。<a id="a-FF"></a>是为诸法之空。<a id="a-FG"></a>三千大千刹土，<a id="a-FH"></a>诸四天王，<a id="a-FI"></a>诸释提桓因及诸梵天，<a id="a-FJ"></a>乃至阿迦腻吒天，<a id="a-FK"></a>是诸天人皆拥护是善男子、<a id="a-FL"></a>善女人行般若波罗蜜者，<a id="a-FM"></a>讽诵读说习持守者，<a id="a-FN"></a>十方诸现在佛皆共拥护是善男子、<a id="a-FO"></a>善女人。</p>
  <p id="aFP">“行般若波罗蜜者，<a id="a-FQ"></a>讽诵读说习持守者，<a id="a-FR"></a>诸恶悉消，<a id="a-FS"></a>诸善增益，<a id="a-FT"></a>于六波罗蜜转复增益亦无所倚；<a id="a-FU"></a>于内外空亦复增益而无所倚；<a id="a-FV"></a>于三十七品、<a id="a-FW"></a>佛十八法、<a id="a-FX"></a>诸三昧门、<a id="a-FY"></a>陀邻尼门、<a id="a-FZ"></a>萨云若慧悉转增益而无所倚；<a id="a-Fa"></a>所言说者人皆信用，<a id="a-Fb"></a>与诸众生共作朋友所语无失，<a id="a-Fc"></a>终无瞋恚，<a id="a-Fd"></a>终不自用，<a id="a-Fe"></a>亦不嫉妒；<a id="a-Ff"></a>自不杀生教人行慈，<a id="a-Fg"></a>为众生称叹不杀之德，<a id="a-Fh"></a>常复赞叹诸不杀者；<a id="a-Fi"></a>常自远离于不与取，<a id="a-Fj"></a>教人不盗，<a id="a-Fk"></a>常复称叹不盗之德；<a id="a-Fl"></a>自行清净教人不淫，<a id="a-Fm"></a>亦复称叹不淫之德；<a id="a-Fn"></a>身自远离妄语、<a id="a-Fo"></a>粗言、<a id="a-Fp"></a>恶口、<a id="a-Fq"></a>绮语，<a id="a-Fr"></a>亦常远离嫉恚邪见，<a id="a-Fs"></a>教人正见，<a id="a-Ft"></a>亦复赞叹正见之德；<a id="a-Fu"></a>自行六波罗蜜，<a id="a-Fv"></a>常劝助人行六波罗蜜，<a id="a-Fw"></a>常复称说行六波罗蜜之大功德；<a id="a-Fx"></a>自行内外空，<a id="a-Fy"></a>劝人行空，<a id="a-Fz"></a>亦复赞叹行空之德，<a id="a-G0"></a>有无空亦复如是；<a id="a-G1"></a>自行陀邻尼诸三昧门，<a id="a-G2"></a>教人行持学诸三昧，<a id="a-G3"></a>叹说总持三昧之德；<a id="a-G4"></a>自行四禅教人行禅，<a id="a-G5"></a>称说行禅定意之德；<a id="a-G6"></a>自行四等，<a id="a-G7"></a>教人行四等，<a id="a-G8"></a>亦复称说慈悲功德；<a id="a-G9"></a>自行四无形定，<a id="a-GA"></a>教人行之，<a id="a-GB"></a>称誉无形定之功德；<a id="a-GC"></a>自行根、<a id="a-GD"></a>力、<a id="a-GE"></a>三十七品，<a id="a-GF"></a>教人使行，<a id="a-GG"></a>亦复称誉道品功德；<a id="a-GH"></a>自行三三昧、<a id="a-GI"></a>八惟无、<a id="a-GJ"></a>九次第禅、<a id="a-GK"></a>如来十力、<a id="a-GL"></a>四无所畏、<a id="a-GM"></a>四无礙慧、<a id="a-GN"></a>大慈大悲、<a id="a-GO"></a>佛十八法、<a id="a-GP"></a>萨云若慧，<a id="a-GQ"></a>教人行萨云若，<a id="a-GR"></a>赞叹称誉萨云若之功德；<a id="a-GS"></a>常行六波罗蜜，<a id="a-GT"></a>所可布施皆与众生，<a id="a-GU"></a>共为阿耨多罗三耶三菩亦无所倚；<a id="a-GV"></a>所作布施、<a id="a-GW"></a>持戒、<a id="a-GX"></a>精进、<a id="a-GY"></a>忍辱、<a id="a-GZ"></a>一心、<a id="a-Ga"></a>智慧，<a id="a-Gb"></a>但为一切众生之类，<a id="a-Gc"></a>令得度脱阿耨多罗三耶三菩亦无所倚。</p>
  <p id="aGd">“善男子、<a id="a-Ge"></a>善女人作如是行于六波罗蜜，<a id="a-Gf"></a>生念言：<a id="a-Gg"></a>‘若我不布施者，<a id="a-Gh"></a>或生贫贱家，<a id="a-Gi"></a>便不能得教授众生，<a id="a-Gj"></a>亦不能得净佛国土，<a id="a-Gk"></a>亦复不能得萨云若。<a id="a-Gl"></a>我若不持戒者，<a id="a-Gm"></a>或生三恶趣不得人身，<a id="a-Gn"></a>便不得教授众生净佛国土，<a id="a-Go"></a>亦不得萨云若。<a id="a-Gp"></a>我若不行忍辱者，<a id="a-Gq"></a>便毁坏诸根，<a id="a-Gr"></a>亦不能得覆面舌相，<a id="a-Gs"></a>形不成就，<a id="a-Gt"></a>不得菩萨具足行身教授众生净佛国土，<a id="a-Gu"></a>亦不能得成萨云若。<a id="a-Gv"></a>若我不精进有懈怠者，<a id="a-Gw"></a>或生恶处身不明了，<a id="a-Gx"></a>亦复不能教授众生净佛国土成萨云若。<a id="a-Gy"></a>若我不行禅意不定者，<a id="a-Gz"></a>亦不能得诸三昧慧教授众生净佛国土成萨云若。<a id="a-H0"></a>若我行恶智者，<a id="a-H1"></a>便不能得沤和拘舍罗度罗汉、<a id="a-H2"></a>辟支佛地，<a id="a-H3"></a>亦不能教授众生及净佛土成萨云若。<a id="a-H4"></a>’善男子、<a id="a-H5"></a>善女人当作是念：<a id="a-H6"></a>‘我不可随贪嫉之心而不具足行檀波罗蜜，<a id="a-H7"></a>我不可随恶戒故而不具足行尸波罗蜜，<a id="a-H8"></a>我不可以瞋恚故不具足行羼波罗蜜，<a id="a-H9"></a>我不可以懈怠故不具足行惟逮波罗蜜，<a id="a-HA"></a>我不可以乱意故不具足行禅波罗蜜，<a id="a-HB"></a>我不可从恶智故不具足行般若波罗蜜，<a id="a-HC"></a>我不具足行六波罗蜜者终不出生萨云若。<a id="a-HD"></a>’是善男子、<a id="a-HE"></a>善女人受持讽诵守行般若波罗蜜者，<a id="a-HF"></a>当得现世、<a id="a-HG"></a>后世功德，<a id="a-HH"></a>意终不离萨云若意。<a id="a-HI"></a>”</p>
  <p id="aHJ">释提桓因白佛言：<a id="a-HK"></a>“唯，<a id="a-HL"></a>世尊，<a id="a-HM"></a>甚奇！<a id="a-HN"></a>甚特！<a id="a-HO"></a>快哉！<a id="a-HP"></a>般若波罗蜜者，<a id="a-HQ"></a>是菩萨摩诃萨之所施，<a id="a-HR"></a>为将导乃尔。<a id="a-HS"></a>”</p>
  <p id="aHT">佛言：<a id="a-HU"></a>“拘翼，<a id="a-HV"></a>云何般若波罗蜜为菩萨摩诃萨作施为将导？<a id="a-HW"></a>”</p>
  <p id="aHX">释提桓因白佛言：<a id="a-HY"></a>“诸所世俗布施，<a id="a-HZ"></a>不以沤和拘舍罗，<a id="a-Ha"></a>若与佛及声闻、<a id="a-Hb"></a>辟支佛及与贫穷乞丐者，<a id="a-Hc"></a>无沤和拘舍罗者便堕贡高，<a id="a-Hd"></a>言‘我具足行檀尸波罗蜜、<a id="a-He"></a>羼惟逮波罗蜜、<a id="a-Hf"></a>禅波罗蜜’，<a id="a-Hg"></a>言‘我具足行般若波罗蜜’，<a id="a-Hh"></a>于世俗波罗蜜中便堕贡高，<a id="a-Hi"></a>言‘我具足三十七品行三三昧’，<a id="a-Hj"></a>言‘我具足行陀邻尼诸三昧门’，<a id="a-Hk"></a>言‘我具足于十种力、<a id="a-Hl"></a>佛十八法，<a id="a-Hm"></a>我当教授众生净佛国土’，<a id="a-Hn"></a>言‘我当得萨云若慧’，<a id="a-Ho"></a>以入吾我贡高者是为世俗般若波罗蜜。<a id="a-Hp"></a>菩萨行是世俗法者，<a id="a-Hq"></a>便入吾我贡高。</p>
  <p id="aHr">“菩萨摩诃萨行道檀波罗蜜者，<a id="a-Hs"></a>亦无吾我想，<a id="a-Ht"></a>亦无施想，<a id="a-Hu"></a>亦无物想，<a id="a-Hv"></a>亦无受施者想，<a id="a-Hw"></a>是为行般若波罗蜜菩萨摩诃萨之施为将导。<a id="a-Hx"></a>菩萨行戒不有尸波罗蜜，<a id="a-Hy"></a>行于忍辱亦不有羼，<a id="a-Hz"></a>行于精进亦不有惟逮，<a id="a-I0"></a>行于定意亦不有禅波罗蜜，<a id="a-I1"></a>行大智者不有般若波罗蜜，<a id="a-I2"></a>行三十七品乃至佛十八法亦无所有亦无所倚，<a id="a-I3"></a>行大慈大悲行萨云若者亦无所有亦无所倚。<a id="a-I4"></a>世尊，<a id="a-I5"></a>是为行般若波罗蜜菩萨之施为将导。<a id="a-I6"></a>”</p>
 </body>
</html>