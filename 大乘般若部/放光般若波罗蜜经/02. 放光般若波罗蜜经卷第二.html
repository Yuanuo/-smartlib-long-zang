<!doctype html>
<html id="z3IBT8a9w" data-ver="1512">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第二</h1>
  <h2 id="a2">假号品第三</h2>
  <p id="a3">“复次，<a id="a-4"></a>舍利弗，<a id="a-5"></a>行般若波罗蜜菩萨当作是观：<a id="a-6"></a>菩萨者但字耳，<a id="a-7"></a>佛亦字耳，<a id="a-8"></a>般若波罗蜜亦字耳，<a id="a-9"></a>五阴者亦字耳。<a id="a-A"></a>舍利弗，<a id="a-B"></a>一切有言吾我者亦皆字耳，<a id="a-C"></a>索吾我亦无有吾我，<a id="a-D"></a>亦无众生亦无所生，<a id="a-E"></a>亦无生者亦无自生，<a id="a-F"></a>无人无生无作无造，<a id="a-G"></a>亦无成者，<a id="a-H"></a>亦无受者，<a id="a-I"></a>亦无授者，<a id="a-J"></a>无见无得。<a id="a-K"></a>何以故？<a id="a-L"></a>一切诸法无所有用空故。<a id="a-M"></a>是故菩萨于一切字法都无所见，<a id="a-N"></a>于无所见中复不有见。<a id="a-O"></a>菩萨作是行般若波罗蜜，<a id="a-P"></a>除诸佛，<a id="a-Q"></a>过一切诸声闻、<a id="a-R"></a>辟支佛上，<a id="a-S"></a>用无所有空故。<a id="a-T"></a>何以故？<a id="a-U"></a>一切不见所入处故。</p>
  <p id="aV">“舍利弗，<a id="a-W"></a>菩萨如是者，<a id="a-X"></a>为行般若波罗蜜。<a id="a-Y"></a>譬如一阎浮提内，<a id="a-Z"></a>其中所有树木、<a id="a-a"></a>生草、<a id="a-b"></a>稻麻、<a id="a-c"></a>竽蔗、<a id="a-d"></a>丛林、<a id="a-e"></a>竹苇，<a id="a-f"></a>悉如舍利弗、<a id="a-g"></a>目揵连等，<a id="a-h"></a>其数如是，<a id="a-i"></a>智慧神足其德无量，<a id="a-j"></a>欲比行般若波罗蜜菩萨，<a id="a-k"></a>终不可得比，<a id="a-l"></a>无数亿百千倍不可以譬喻为比。<a id="a-m"></a>何以故？<a id="a-n"></a>舍利弗，<a id="a-o"></a>菩萨持智慧度脱一切众生故。</p>
  <p id="ap">“复次，<a id="a-q"></a>舍利弗，<a id="a-r"></a>菩萨行般若波罗蜜所念智慧，<a id="a-s"></a>一日之中过诸声闻、<a id="a-t"></a>辟支佛上。</p>
  <p id="au">“舍利弗，<a id="a-v"></a>置阎浮提，<a id="a-w"></a>其中草木三千大千国土如舍利弗、<a id="a-x"></a>目揵连等其数满中，<a id="a-y"></a>复置是事，<a id="a-z"></a>十方恒边沙悉如舍利弗、<a id="a-10"></a>目揵连等尽满其中，<a id="a-11"></a>其数如是不可计量，<a id="a-12"></a>欲比菩萨行般若波罗蜜者，<a id="a-13"></a>百分、<a id="a-14"></a>千分、<a id="a-15"></a>巨亿万分不得为比。<a id="a-16"></a>行般若波罗蜜菩萨持是智慧，<a id="a-17"></a>比诸声闻、<a id="a-18"></a>辟支佛之智慧，<a id="a-19"></a>百千万倍不以为比。<a id="a-1A"></a>”</p>
  <p id="a1B">舍利弗白佛言：<a id="a-1C"></a>“唯，<a id="a-1D"></a>世尊，<a id="a-1E"></a>弟子所有智慧，<a id="a-1F"></a>从须陀洹至声闻、<a id="a-1G"></a>辟支佛，<a id="a-1H"></a>上至菩萨、<a id="a-1I"></a>诸佛世尊，<a id="a-1J"></a>是诸众智不相违背，<a id="a-1K"></a>无所出生其实皆空，<a id="a-1L"></a>无有差别不出不生。<a id="a-1M"></a>其实空者无有差殊优劣，<a id="a-1N"></a>云何世尊言行般若波罗蜜菩萨一日之念，<a id="a-1O"></a>出过声闻、<a id="a-1P"></a>辟支佛上乎？<a id="a-1Q"></a>”</p>
  <p id="a1R">佛告舍利弗：<a id="a-1S"></a>“所以出彼上者，<a id="a-1T"></a>是菩萨行般若波罗蜜一日之念言：<a id="a-1U"></a>‘我当以道法因缘，<a id="a-1V"></a>当为众生觉一切法度脱众生。<a id="a-1W"></a>’云何，<a id="a-1X"></a>舍利弗，<a id="a-1Y"></a>诸声闻、<a id="a-1Z"></a>辟支佛颇有是念不耶？<a id="a-1a"></a>”</p>
  <p id="a1b">舍利弗言：<a id="a-1c"></a>“唯，<a id="a-1d"></a>世尊，<a id="a-1e"></a>诸声闻、<a id="a-1f"></a>辟支佛初无是念。<a id="a-1g"></a>”</p>
  <p id="a1h">“是故，<a id="a-1i"></a>舍利弗，<a id="a-1j"></a>当作是知，<a id="a-1k"></a>当作是念，<a id="a-1l"></a>诸声闻、<a id="a-1m"></a>辟支佛所有之智，<a id="a-1n"></a>欲比菩萨之智，<a id="a-1o"></a>百分、<a id="a-1p"></a>千分、<a id="a-1q"></a>巨亿万倍不可为比。</p>
  <p id="a1r">“复次，<a id="a-1s"></a>舍利弗，<a id="a-1t"></a>声闻、<a id="a-1u"></a>辟支佛颇作是念言：<a id="a-1v"></a>‘我当行六波罗蜜，<a id="a-1w"></a>教授众生净佛国土，<a id="a-1x"></a>具足佛十种力、<a id="a-1y"></a>四无所畏、<a id="a-1z"></a>四无礙慧，<a id="a-20"></a>具足佛十八法，<a id="a-21"></a>当成阿惟三佛，<a id="a-22"></a>使不可计阿僧祇人令得泥洹。<a id="a-23"></a>’颇有是念不？<a id="a-24"></a>”</p>
  <p id="a25">舍利弗言：<a id="a-26"></a>“唯，<a id="a-27"></a>世尊，<a id="a-28"></a>无有是念。<a id="a-29"></a>”</p>
  <p id="a2A">佛言：<a id="a-2B"></a>“菩萨能尔。<a id="a-2C"></a>菩萨行六波罗蜜，<a id="a-2D"></a>具足十八法，<a id="a-2E"></a>成阿惟三佛，<a id="a-2F"></a>当度脱一切众生。</p>
  <p id="a2G">“舍利弗，<a id="a-2H"></a>譬如萤火虫不作是念言：<a id="a-2I"></a>‘我光明照阎浮提普令大明’；<a id="a-2J"></a>如是，<a id="a-2K"></a>舍利弗，<a id="a-2L"></a>诸声闻、<a id="a-2M"></a>辟支佛亦无是念言：<a id="a-2N"></a>‘我当行六波罗蜜，<a id="a-2O"></a>具足十八法，<a id="a-2P"></a>成阿惟三佛度脱众生。<a id="a-2Q"></a>’</p>
  <p id="a2R">“舍利弗，<a id="a-2S"></a>譬如日出遍照阎浮提莫不蒙明者，<a id="a-2T"></a>如是菩萨行六波罗蜜具足十八法，<a id="a-2U"></a>成阿惟三佛，<a id="a-2V"></a>度不可计一切众生。<a id="a-2W"></a>”</p>
  <p id="a2X">舍利弗白佛言：<a id="a-2Y"></a>“云何菩萨过罗汉、<a id="a-2Z"></a>辟支佛地，<a id="a-2a"></a>逮得阿惟越致地，<a id="a-2b"></a>严治佛道地？<a id="a-2c"></a>”</p>
  <p id="a2d">佛告舍利弗：<a id="a-2e"></a>“菩萨从初发意以来，<a id="a-2f"></a>常行六波罗蜜，<a id="a-2g"></a>住空、<a id="a-2h"></a>无相、<a id="a-2i"></a>无愿之法，<a id="a-2j"></a>过阿罗汉、<a id="a-2k"></a>辟支佛地，<a id="a-2l"></a>逮阿惟越致地。<a id="a-2m"></a>”</p>
  <p id="a2n">舍利弗白佛言：<a id="a-2o"></a>“菩萨住何所地，<a id="a-2p"></a>为声闻、<a id="a-2q"></a>辟支佛而作福田？<a id="a-2r"></a>”</p>
  <p id="a2s">佛告舍利弗：<a id="a-2t"></a>“菩萨从初发意以来，<a id="a-2u"></a>常行六波罗蜜，<a id="a-2v"></a>乃至道场于其中间常为声闻、<a id="a-2w"></a>辟支佛作护。<a id="a-2x"></a>何以故？<a id="a-2y"></a>舍利弗，<a id="a-2z"></a>世有菩萨，<a id="a-30"></a>便知有五戒、<a id="a-31"></a>十善、<a id="a-32"></a>八斋、<a id="a-33"></a>四禅、<a id="a-34"></a>四等意、<a id="a-35"></a>四无形定，<a id="a-36"></a>乃至三十七品法尽现于世，<a id="a-37"></a>便具足十八事、<a id="a-38"></a>佛十种力、<a id="a-39"></a>四无所畏；<a id="a-3A"></a>世间适有是法，<a id="a-3B"></a>便知有王者种、<a id="a-3C"></a>梵志种、<a id="a-3D"></a>长者种、<a id="a-3E"></a>迦罗越种，<a id="a-3F"></a>便知有第一四天王上至三十三天，<a id="a-3G"></a>便知有须陀洹、<a id="a-3H"></a>斯陀含、<a id="a-3I"></a>阿那含、<a id="a-3J"></a>阿罗汉、<a id="a-3K"></a>辟支佛，<a id="a-3L"></a>上至佛皆现于世。<a id="a-3M"></a>”</p>
  <p id="a3N">舍利弗白佛言：<a id="a-3O"></a>“云何菩萨毕报施恩？<a id="a-3P"></a>”</p>
  <p id="a3Q">佛告舍利弗：<a id="a-3R"></a>“菩萨不报施福。<a id="a-3S"></a>何以故？<a id="a-3T"></a>本已报故。<a id="a-3U"></a>菩萨常施。<a id="a-3V"></a>持何等施？<a id="a-3W"></a>施诸善法。<a id="a-3X"></a>何等善法？<a id="a-3Y"></a>十善之法，<a id="a-3Z"></a>从十善之法上至诸佛世尊之法，<a id="a-3a"></a>十力、<a id="a-3b"></a>四无所畏，<a id="a-3c"></a>具佛十八法，<a id="a-3d"></a>以是为施与。<a id="a-3e"></a>”</p>
  <p id="a3f">舍利弗白佛言：<a id="a-3g"></a>“菩萨云何与般若波罗蜜相应？<a id="a-3h"></a>”</p>
  <p id="a3i">佛告舍利弗：<a id="a-3j"></a>“菩萨当知色与空合，<a id="a-3k"></a>是为应般若波罗蜜；<a id="a-3l"></a>当知痛、<a id="a-3m"></a>想、<a id="a-3n"></a>行、<a id="a-3o"></a>识与空合，<a id="a-3p"></a>是为应般若波罗蜜；<a id="a-3q"></a>当知眼、<a id="a-3r"></a>耳、<a id="a-3s"></a>鼻、<a id="a-3t"></a>舌、<a id="a-3u"></a>身、<a id="a-3v"></a>意与空合，<a id="a-3w"></a>当知色、<a id="a-3x"></a>声、<a id="a-3y"></a>香、<a id="a-3z"></a>味、<a id="a-40"></a>细滑、<a id="a-41"></a>识法与空合，<a id="a-42"></a>眼色识、<a id="a-43"></a>耳声识、<a id="a-44"></a>鼻香识、<a id="a-45"></a>舌味识、<a id="a-46"></a>身细滑识、<a id="a-47"></a>意法性识亦尔，<a id="a-48"></a>是为应；<a id="a-49"></a>当知苦集尽道四谛之法亦与空合。<a id="a-4A"></a>当知十二因缘。<a id="a-4B"></a>何等十二？<a id="a-4C"></a>一者、<a id="a-4D"></a>痴，<a id="a-4E"></a>二者、<a id="a-4F"></a>所作行，<a id="a-4G"></a>三者、<a id="a-4H"></a>识，<a id="a-4I"></a>四者、<a id="a-4J"></a>名色，<a id="a-4K"></a>五者、<a id="a-4L"></a>六入，<a id="a-4M"></a>六者、<a id="a-4N"></a>触，<a id="a-4O"></a>七者、<a id="a-4P"></a>痛，<a id="a-4Q"></a>八者、<a id="a-4R"></a>爱，<a id="a-4S"></a>九者、<a id="a-4T"></a>受，<a id="a-4U"></a>十者、<a id="a-4V"></a>有，<a id="a-4W"></a>十一者、<a id="a-4X"></a>生，<a id="a-4Y"></a>十二者、<a id="a-4Z"></a>死。<a id="a-4a"></a>此十二因缘亦与空合。<a id="a-4b"></a>当知一切诸法，<a id="a-4c"></a>有为法、<a id="a-4d"></a>无为法亦与空合，<a id="a-4e"></a>当知本性亦与空合，<a id="a-4f"></a>是为应般若波罗蜜。</p>
  <p id="a4g">“如是，<a id="a-4h"></a>舍利弗，<a id="a-4i"></a>菩萨摩诃萨知七空合。<a id="a-4j"></a>何谓七？<a id="a-4k"></a>上七事是也。<a id="a-4l"></a>知此七事与般若波罗蜜相应者，<a id="a-4m"></a>亦不见五阴合，<a id="a-4n"></a>亦不见不合，<a id="a-4o"></a>亦不见生五阴法，<a id="a-4p"></a>亦不见灭五阴法，<a id="a-4q"></a>亦不见著五阴法，<a id="a-4r"></a>亦不见断五阴法，<a id="a-4s"></a>亦不见色与痛合，<a id="a-4t"></a>亦不见痛与想合，<a id="a-4u"></a>亦不见想与识合，<a id="a-4v"></a>亦不见识与行合。<a id="a-4w"></a>所以者何？<a id="a-4x"></a>初不见有法与法合者，<a id="a-4y"></a>性本空故。</p>
  <p id="a4z">“舍利弗，<a id="a-50"></a>用色空故为非色，<a id="a-51"></a>用痛、<a id="a-52"></a>想、<a id="a-53"></a>行、<a id="a-54"></a>识空故为非识，<a id="a-55"></a>色空故无所见，<a id="a-56"></a>痛空故无所觉，<a id="a-57"></a>想空故无所念，<a id="a-58"></a>行空故无所行，<a id="a-59"></a>识空故不见识。<a id="a-5A"></a>何以故？<a id="a-5B"></a>色与空等无异。<a id="a-5C"></a>所以者何？<a id="a-5D"></a>色则是空，<a id="a-5E"></a>空则是色，<a id="a-5F"></a>痛、<a id="a-5G"></a>想、<a id="a-5H"></a>行、<a id="a-5I"></a>识则亦是空，<a id="a-5J"></a>空则是识，<a id="a-5K"></a>亦不见生亦不见灭，<a id="a-5L"></a>亦不见著亦不见断，<a id="a-5M"></a>亦不增亦不减，<a id="a-5N"></a>亦不过去、<a id="a-5O"></a>当来、<a id="a-5P"></a>今现在，<a id="a-5Q"></a>亦无五阴，<a id="a-5R"></a>亦无色、<a id="a-5S"></a>声、<a id="a-5T"></a>香、<a id="a-5U"></a>味、<a id="a-5V"></a>细滑、<a id="a-5W"></a>法，<a id="a-5X"></a>亦无眼、<a id="a-5Y"></a>耳、<a id="a-5Z"></a>鼻、<a id="a-5a"></a>舌、<a id="a-5b"></a>身、<a id="a-5c"></a>意，<a id="a-5d"></a>亦无十二因缘，<a id="a-5e"></a>亦无四谛，<a id="a-5f"></a>亦无所逮得，<a id="a-5g"></a>亦无须陀洹、<a id="a-5h"></a>斯陀含、<a id="a-5i"></a>阿那含、<a id="a-5j"></a>阿罗汉、<a id="a-5k"></a>辟支佛，<a id="a-5l"></a>亦无佛，<a id="a-5m"></a>亦无道。</p>
  <p id="a5n">“如是，<a id="a-5o"></a>舍利弗，<a id="a-5p"></a>菩萨摩诃萨以般若波罗蜜，<a id="a-5q"></a>当作是念，<a id="a-5r"></a>当作是知，<a id="a-5s"></a>当作是应。<a id="a-5t"></a>作是行者，<a id="a-5u"></a>亦不见应，<a id="a-5v"></a>亦不见不应，<a id="a-5w"></a>于六波罗蜜亦不见合，<a id="a-5x"></a>与不合于五阴法乃至身法亦不见合与不合，<a id="a-5y"></a>三十七品、<a id="a-5z"></a>佛十种力、<a id="a-60"></a>四无所畏及佛十八法乃至萨云若法亦不见应与不应。<a id="a-61"></a>是故，<a id="a-62"></a>舍利弗，<a id="a-63"></a>当知菩萨与般若波罗蜜相应。</p>
  <p id="a64">“复次，<a id="a-65"></a>舍利弗，<a id="a-66"></a>菩萨摩诃萨行般若波罗蜜不与空合，<a id="a-67"></a>不与无相无愿合，<a id="a-68"></a>无相无愿不与空合。<a id="a-69"></a>所以者何？<a id="a-6A"></a>空亦不见合，<a id="a-6B"></a>亦不不合，<a id="a-6C"></a>无相无愿亦复如是，<a id="a-6D"></a>是为应般若波罗蜜。</p>
  <p id="a6E">“舍利弗，<a id="a-6F"></a>菩萨行般若波罗蜜，<a id="a-6G"></a>度空法相已，<a id="a-6H"></a>亦不与五阴合亦不不合，<a id="a-6I"></a>过去色亦不与过去色合，<a id="a-6J"></a>亦不见过去色，<a id="a-6K"></a>当来色亦不与当来色合，<a id="a-6L"></a>亦不见当来色，<a id="a-6M"></a>现在色亦不与现在色合，<a id="a-6N"></a>亦不见现在色，<a id="a-6O"></a>痛、<a id="a-6P"></a>想、<a id="a-6Q"></a>行、<a id="a-6R"></a>识亦复如是。<a id="a-6S"></a>所以者何？<a id="a-6T"></a>去来今三世名皆空故。<a id="a-6U"></a>作是合者为应般若波罗蜜。</p>
  <p id="a6V">“舍利弗，<a id="a-6W"></a>菩萨行般若波罗蜜萨云若法，<a id="a-6X"></a>亦不见与过去、<a id="a-6Y"></a>当来、<a id="a-6Z"></a>今现在合，<a id="a-6a"></a>亦不见过去、<a id="a-6b"></a>当来、<a id="a-6c"></a>今现在。<a id="a-6d"></a>菩萨当作是念，<a id="a-6e"></a>当作是应。</p>
  <p id="a6f">“复次，<a id="a-6g"></a>舍利弗，<a id="a-6h"></a>萨云若亦不见与五阴合，<a id="a-6i"></a>五阴亦不见与萨云若合；<a id="a-6j"></a>萨云若亦不与六情合，<a id="a-6k"></a>六情亦不与萨云若合；<a id="a-6l"></a>色、<a id="a-6m"></a>声、<a id="a-6n"></a>香、<a id="a-6o"></a>味、<a id="a-6p"></a>细滑、<a id="a-6q"></a>法亦不与萨云若合，<a id="a-6r"></a>萨云若亦不与色、<a id="a-6s"></a>声、<a id="a-6t"></a>香、<a id="a-6u"></a>味、<a id="a-6v"></a>细滑、<a id="a-6w"></a>法合；<a id="a-6x"></a>亦不不合，<a id="a-6y"></a>是为应般若波罗蜜。</p>
  <p id="a6z">“舍利弗，<a id="a-70"></a>菩萨行般若波罗蜜，<a id="a-71"></a>于檀波罗蜜亦不见与萨云若合，<a id="a-72"></a>尸波罗蜜、<a id="a-73"></a>羼提波罗蜜、<a id="a-74"></a>惟逮波罗蜜、<a id="a-75"></a>禅波罗蜜乃至般若波罗蜜亦不见与萨云若合，<a id="a-76"></a>亦不见萨云若与六波罗蜜合，<a id="a-77"></a>亦不见萨云若与三十七品、<a id="a-78"></a>十力合，<a id="a-79"></a>三十七品、<a id="a-7A"></a>十力亦不见与萨云若合，<a id="a-7B"></a>亦不见萨云若，<a id="a-7C"></a>是为应般若波罗蜜。</p>
  <p id="a7D">“舍利弗，<a id="a-7E"></a>行般若波罗蜜菩萨，<a id="a-7F"></a>佛亦不与萨云若合，<a id="a-7G"></a>萨云若亦不与佛合，<a id="a-7H"></a>道亦不与萨云若合，<a id="a-7I"></a>萨云若亦不与道合。<a id="a-7J"></a>所以者何？<a id="a-7K"></a>萨云若则是佛，<a id="a-7L"></a>佛则是萨云若，<a id="a-7M"></a>道则是萨云若，<a id="a-7N"></a>萨云若则是道，<a id="a-7O"></a>是为与般若波罗蜜合。</p>
  <p id="a7P">“复次，<a id="a-7Q"></a>舍利弗，<a id="a-7R"></a>菩萨行般若波罗蜜，<a id="a-7S"></a>知五阴不与有合，<a id="a-7T"></a>有亦不与五阴合，<a id="a-7U"></a>五阴亦不与苦乐有我无我合，<a id="a-7V"></a>六情法亦复如是。<a id="a-7W"></a>五阴亦不与空、<a id="a-7X"></a>无相、<a id="a-7Y"></a>无愿合，<a id="a-7Z"></a>亦不不合，<a id="a-7a"></a>亦不见行，<a id="a-7b"></a>亦不见不行。<a id="a-7c"></a>菩萨当作是行，<a id="a-7d"></a>当作是应。</p>
  <p id="a7e">“复次，<a id="a-7f"></a>舍利弗，<a id="a-7g"></a>菩萨亦不以般若波罗蜜故，<a id="a-7h"></a>行檀，<a id="a-7i"></a>行尸，<a id="a-7j"></a>行羼，<a id="a-7k"></a>行惟逮，<a id="a-7l"></a>行禅波罗蜜；<a id="a-7m"></a>亦不以五波罗蜜故，<a id="a-7n"></a>行般若波罗蜜；<a id="a-7o"></a>亦不以阿惟越致故，<a id="a-7p"></a>教授众生；<a id="a-7q"></a>亦不以净佛国土故，<a id="a-7r"></a>行般若波罗蜜；<a id="a-7s"></a>亦不以四无所畏、<a id="a-7t"></a>四无礙慧、<a id="a-7u"></a>佛十种力、<a id="a-7v"></a>十八法不共故，<a id="a-7w"></a>行般若波罗蜜；<a id="a-7x"></a>亦不以内空、<a id="a-7y"></a>外空、<a id="a-7z"></a>所有无所有空、<a id="a-80"></a>空空、<a id="a-81"></a>大空、<a id="a-82"></a>毕竟空故，<a id="a-83"></a>行般若波罗蜜；<a id="a-84"></a>亦不以有为空、<a id="a-85"></a>无为空、<a id="a-86"></a>无底空、<a id="a-87"></a>诸法相空、<a id="a-88"></a>一切诸法空，<a id="a-89"></a>亦不以生空，<a id="a-8A"></a>亦不无生空，<a id="a-8B"></a>亦不真空，<a id="a-8C"></a>亦不伪空，<a id="a-8D"></a>亦不如，<a id="a-8E"></a>亦不法性，<a id="a-8F"></a>亦不真际故，<a id="a-8G"></a>行般若波罗蜜。<a id="a-8H"></a>所以者何？<a id="a-8I"></a>不见法有所破坏者。</p>
  <p id="a8J">“复次，<a id="a-8K"></a>舍利弗，<a id="a-8L"></a>菩萨行般若波罗蜜，<a id="a-8M"></a>亦不以神足彻视、<a id="a-8N"></a>彻听、<a id="a-8O"></a>知他人意、<a id="a-8P"></a>自知宿命故，<a id="a-8Q"></a>行般若波罗蜜。<a id="a-8R"></a>所以者何？<a id="a-8S"></a>行般若波罗蜜者，<a id="a-8T"></a>尚不见般若波罗蜜，<a id="a-8U"></a>何况见有菩萨神通众事？<a id="a-8V"></a>是为应般若波罗蜜。</p>
  <p id="a8W">“舍利弗，<a id="a-8X"></a>行般若波罗蜜菩萨，<a id="a-8Y"></a>心不自念‘我当以神足到十方见诸佛世尊’，<a id="a-8Z"></a>亦不念言‘十方诸佛有所说法，<a id="a-8a"></a>我当听受’，<a id="a-8b"></a>亦不念言‘我当尽知十方众生心中所念’，<a id="a-8c"></a>亦不自念‘我当自知不可计劫所从生之事’，<a id="a-8d"></a>亦复不念见十方众生生死所趣、<a id="a-8e"></a>善恶之趣，<a id="a-8f"></a>是菩萨为应般若波罗蜜。</p>
  <p id="a8g">“舍利弗，<a id="a-8h"></a>菩萨亦不自念‘我当度不可计阿僧祇人令般泥洹’，<a id="a-8i"></a>是为菩萨行般若波罗蜜。<a id="a-8j"></a>菩萨作是行者，<a id="a-8k"></a>众魔不能得其便，<a id="a-8l"></a>诸世间之事皆为降伏。<a id="a-8m"></a>十方恒沙诸佛皆共拥护是菩萨，<a id="a-8n"></a>令不堕声闻、<a id="a-8o"></a>辟支佛地。<a id="a-8p"></a>四天王上至阿迦腻吒天，<a id="a-8q"></a>是诸天皆共护是菩萨，<a id="a-8r"></a>不令中道有礙。<a id="a-8s"></a>是菩萨身中所有众病现世为愈。<a id="a-8t"></a>所以者何？<a id="a-8u"></a>用有普慈加众生故。<a id="a-8v"></a>当知是为应般若波罗蜜。</p>
  <p id="a8w">“复次，<a id="a-8x"></a>舍利弗，<a id="a-8y"></a>菩萨行般若波罗蜜者，<a id="a-8z"></a>疾得陀邻尼，<a id="a-90"></a>诸三昧门皆现在前，<a id="a-91"></a>所生处常见诸佛乃至道场常不离佛，<a id="a-92"></a>是为应般若波罗蜜。<a id="a-93"></a>菩萨行般若波罗蜜者，<a id="a-94"></a>亦不念有法合与不合、<a id="a-95"></a>等与不等。<a id="a-96"></a>所以者何？<a id="a-97"></a>以不见法合，<a id="a-98"></a>亦不见法等，<a id="a-99"></a>是为应般若波罗蜜。<a id="a-9A"></a>菩萨行般若波罗蜜者，<a id="a-9B"></a>亦不念‘我当疾逮觉法性，<a id="a-9C"></a>亦不不逮觉’。<a id="a-9D"></a>何以故？<a id="a-9E"></a>法性者，<a id="a-9F"></a>无所逮觉是为合。</p>
  <p id="a9G">“复次，<a id="a-9H"></a>舍利弗，<a id="a-9I"></a>行般若波罗蜜菩萨，<a id="a-9J"></a>不见有法与法性别者亦不见合，<a id="a-9K"></a>亦不念言‘法性作若干差别’，<a id="a-9L"></a>是为菩萨一切皆合，<a id="a-9M"></a>亦不作念言‘是法于法性现亦不不现’。<a id="a-9N"></a>何以故？<a id="a-9O"></a>初不见于法性现者，<a id="a-9P"></a>当知是则为合。</p>
  <p id="a9Q">“复次，<a id="a-9R"></a>舍利弗，<a id="a-9S"></a>菩萨行般若波罗蜜者，<a id="a-9T"></a>于法性不与空合，<a id="a-9U"></a>空亦不与法性合，<a id="a-9V"></a>是为合；<a id="a-9W"></a>六情、<a id="a-9X"></a>十八性亦不与空合，<a id="a-9Y"></a>空亦不与六情、<a id="a-9Z"></a>十八性合，<a id="a-9a"></a>乃至法性不与空合，<a id="a-9b"></a>空亦不与法性合。<a id="a-9c"></a>舍利弗，<a id="a-9d"></a>如是空合最为第一，<a id="a-9e"></a>行空菩萨不堕声闻、<a id="a-9f"></a>辟支佛地，<a id="a-9g"></a>净佛国土教授众生疾成至佛。<a id="a-9h"></a>舍利弗，<a id="a-9i"></a>诸所有应般若波罗蜜无过，<a id="a-9j"></a>是应最尊第一、<a id="a-9k"></a>应无上。<a id="a-9l"></a>所以者何？<a id="a-9m"></a>为是空、<a id="a-9n"></a>无相、<a id="a-9o"></a>无愿无上正真应故。</p>
  <p id="a9p">“舍利弗，<a id="a-9q"></a>如是行者，<a id="a-9r"></a>当知是菩萨为已受莂近于道场；<a id="a-9s"></a>如是行者，<a id="a-9t"></a>为不可计阿僧祇人而作益厚。<a id="a-9u"></a>菩萨亦不念言‘我与般若般若波罗蜜相应’，<a id="a-9v"></a>亦复不念‘诸佛世尊当授我莂’，<a id="a-9w"></a>亦不念‘我受莂不久，<a id="a-9x"></a>当净佛国土’，<a id="a-9y"></a>亦不念‘我当成至佛而转法轮’。<a id="a-9z"></a>所以者何？<a id="a-A0"></a>与法性一体无有别，<a id="a-A1"></a>亦不见有法。<a id="a-A2"></a>行般若波罗蜜者，<a id="a-A3"></a>亦不见诸佛有所记为阿耨多罗三耶三菩者。<a id="a-A4"></a>何以故？<a id="a-A5"></a>菩萨行般若波罗蜜，<a id="a-A6"></a>初不见有生众生相，<a id="a-A7"></a>亦不见灭众生相。<a id="a-A8"></a>何以故？<a id="a-A9"></a>一切众生初不见起灭故。<a id="a-AA"></a>一切众生不见有生，<a id="a-AB"></a>尚不见有生灭，<a id="a-AC"></a>云何行般若波罗蜜？<a id="a-AD"></a>菩萨作是行者，<a id="a-AE"></a>为行般若波罗蜜，<a id="a-AF"></a>不起众生想，<a id="a-AG"></a>不空众生想，<a id="a-AH"></a>不见众生行，<a id="a-AI"></a>不别众生行，<a id="a-AJ"></a>是为菩萨空行、<a id="a-AK"></a>第一空行。<a id="a-AL"></a>菩萨住是中者，<a id="a-AM"></a>为都合集众合于其中住。<a id="a-AN"></a>菩萨如是住者，<a id="a-AO"></a>为处大慈大悲，<a id="a-AP"></a>无嫉慢意，<a id="a-AQ"></a>无乱怠意，<a id="a-AR"></a>无恚恨意，<a id="a-AS"></a>无起恶意，<a id="a-AT"></a>不起恶智意也。<a id="a-AU"></a>”</p>
  <p data-pb></p>
  <h2 id="aAV">学五眼品第四</h2>
  <p id="aAW">舍利弗白佛言：<a id="a-AX"></a>“菩萨摩诃萨应般若波罗蜜者，<a id="a-AY"></a>从何所来而生是间？<a id="a-AZ"></a>于是间去复生何所？<a id="a-Aa"></a>”</p>
  <p id="aAb">佛告舍利弗言：<a id="a-Ac"></a>“菩萨与般若波罗蜜相应者，<a id="a-Ad"></a>于兜术天上来生是间，<a id="a-Ae"></a>或于他方佛国来生是间，<a id="a-Af"></a>或从人道中来生是间。<a id="a-Ag"></a>从兜术天上来者，<a id="a-Ah"></a>终不失般若波罗蜜，<a id="a-Ai"></a>诸陀邻尼、<a id="a-Aj"></a>诸三昧门、<a id="a-Ak"></a>诸众智门悉皆在前。<a id="a-Al"></a>从他方佛国来者，<a id="a-Am"></a>便疾成般若波罗蜜，<a id="a-An"></a>于智慧中日日增益，<a id="a-Ao"></a>诸深法要皆现在前，<a id="a-Ap"></a>却后乃成般若波罗蜜，<a id="a-Aq"></a>所生常见诸佛不离诸佛。<a id="a-Ar"></a>从人道中来者，<a id="a-As"></a>是菩萨未及阿惟越致者，<a id="a-At"></a>诸根闇钝不能疾得般若波罗蜜，<a id="a-Au"></a>不能便见陀邻尼门。</p>
  <p id="aAv">“舍利弗，<a id="a-Aw"></a>汝所问菩萨习行般若波罗蜜者，<a id="a-Ax"></a>于是间终当生何所？<a id="a-Ay"></a>是菩萨当生他方佛国，<a id="a-Az"></a>从一佛国复至一佛国，<a id="a-B0"></a>常见诸佛不离诸佛世尊。</p>
  <p id="aB1">“复有菩萨无有沤和拘舍罗，<a id="a-B2"></a>从四禅行六波罗蜜，<a id="a-B3"></a>持是禅福生长寿天，<a id="a-B4"></a>不尽天寿来生世间供养诸佛，<a id="a-B5"></a>是菩萨辈诸根闇钝不大聪明。</p>
  <p id="aB6">“舍利弗，<a id="a-B7"></a>复有菩萨行于四禅及四等意、<a id="a-B8"></a>四无形禅念、<a id="a-B9"></a>三十七品、<a id="a-BA"></a>大慈大悲，<a id="a-BB"></a>持沤和拘舍罗禅福不能稽留，<a id="a-BC"></a>常生诸佛所教授处，<a id="a-BD"></a>当生是拔陀劫中成逮觉者，<a id="a-BE"></a>常不离般若波罗蜜。</p>
  <p id="aBF">“复有菩萨以行四禅及四等意、<a id="a-BG"></a>四无形定，<a id="a-BH"></a>以沤和拘舍罗不随禅生，<a id="a-BI"></a>生于种姓大豪贵家，<a id="a-BJ"></a>生梵志家，<a id="a-BK"></a>生迦罗越家，<a id="a-BL"></a>所可生处常教众生。</p>
  <p id="aBM">“复有菩萨行四禅、<a id="a-BN"></a>四等意、<a id="a-BO"></a>四无形定，<a id="a-BP"></a>以沤和拘舍罗不为禅所稽留，<a id="a-BQ"></a>来生四王天，<a id="a-BR"></a>生忉利天，<a id="a-BS"></a>生第六天，<a id="a-BT"></a>常教授诸天净佛国土，<a id="a-BU"></a>教授众生供侍诸佛。</p>
  <p id="aBV">“复有菩萨行般若波罗蜜，<a id="a-BW"></a>以沤和拘舍罗行第一禅，<a id="a-BX"></a>生于梵天于梵天中尊，<a id="a-BY"></a>从梵天以至十方诸佛转法轮处，<a id="a-BZ"></a>请诸佛世尊转于法轮。<a id="a-Ba"></a>复有一生补处菩萨，<a id="a-Bb"></a>行般若波罗蜜，<a id="a-Bc"></a>以沤和拘舍罗，<a id="a-Bd"></a>具于四禅，<a id="a-Be"></a>具四等意、<a id="a-Bf"></a>四无形定、<a id="a-Bg"></a>三十七品、<a id="a-Bh"></a>空无相无愿，<a id="a-Bi"></a>具足三昧不随禅教，<a id="a-Bj"></a>常见诸佛供事世尊，<a id="a-Bk"></a>持清净行便生兜术天，<a id="a-Bl"></a>于其天上随其寿命诸根具足，<a id="a-Bm"></a>为无央数诸天人眷属围绕而为说法已，<a id="a-Bn"></a>复来生世间人中，<a id="a-Bo"></a>作阿惟三佛。</p>
  <p id="aBp">“舍利弗，<a id="a-Bq"></a>复有菩萨得六神通不生欲界、<a id="a-Br"></a>形界、<a id="a-Bs"></a>无形界，<a id="a-Bt"></a>从一佛国至一佛国礼事诸佛。</p>
  <p id="aBu">“复有菩萨得六神通游诸佛刹，<a id="a-Bv"></a>其所至处无有声闻、<a id="a-Bw"></a>辟支佛教名。</p>
  <p id="aBx">“复有菩萨持六神通生诸佛刹，<a id="a-By"></a>其寿无量往生其国。</p>
  <p id="aBz">“复有菩萨以六神通游诸世界，<a id="a-C0"></a>到无佛处于其刹中叹佛法众，<a id="a-C1"></a>令彼众生闻三尊之功德，<a id="a-C2"></a>闻已欢喜皆得往生诸佛国土。</p>
  <p id="aC3">“复有菩萨从初发意得于四禅，<a id="a-C4"></a>得四清净、<a id="a-C5"></a>四无形定、<a id="a-C6"></a>三十七品乃至佛十八法，<a id="a-C7"></a>不生三界，<a id="a-C8"></a>常生有益于众生之处。</p>
  <p id="aC9">“复有菩萨行六波罗蜜，<a id="a-CA"></a>从初发意便上菩萨位至阿惟越致地。</p>
  <p id="aCB">“复有菩萨从初发意便得阿惟三佛转于法轮，<a id="a-CC"></a>益于无数亿百千众生已，<a id="a-CD"></a>于无余界而般泥洹，<a id="a-CE"></a>其法留住或半劫一劫。</p>
  <p id="aCF">“复有菩萨适发道意便与般若波罗蜜相应，<a id="a-CG"></a>与诸无数亿百千诸菩萨，<a id="a-CH"></a>共游诸佛国净诸佛土。</p>
  <p id="aCI">“复有菩萨行六波罗蜜、<a id="a-CJ"></a>四禅、<a id="a-CK"></a>四等至四无形定，<a id="a-CL"></a>皆于其中而自娱乐，<a id="a-CM"></a>住于四禅从四禅起还至解脱禅，<a id="a-CN"></a>从解脱禅起至无形定，<a id="a-CO"></a>从无形定起入解脱禅，<a id="a-CP"></a>从解脱禅起至无思想慧禅，<a id="a-CQ"></a>复从是起还入解脱，<a id="a-CR"></a>以沤和拘舍罗入蒲佉阇三昧，<a id="a-CS"></a>是为行般若波罗蜜。</p>
  <p id="aCT">“复有菩萨以三十七品乃至佛十八法，<a id="a-CU"></a>不取声闻、<a id="a-CV"></a>辟支佛证。</p>
  <p id="aCW">“复有菩萨行般若波罗蜜，<a id="a-CX"></a>以沤和拘舍罗入三十七品，<a id="a-CY"></a>诸发小道者各使得度，<a id="a-CZ"></a>诸有声闻及辟支佛所得道慧，<a id="a-Ca"></a>皆是菩萨之忍也。<a id="a-Cb"></a>行般若波罗蜜者，<a id="a-Cc"></a>当知是为阿惟越致。</p>
  <p id="aCd">“舍利弗，<a id="a-Ce"></a>复有菩萨行六波罗蜜生兜术天者，<a id="a-Cf"></a>当知是拔陀劫中诸菩萨等也。</p>
  <p id="aCg">“复有菩萨以四禅福乃至佛十八法，<a id="a-Ch"></a>所可有道志不信受，<a id="a-Ci"></a>当知是菩萨则一生补处。</p>
  <p id="aCj">“复有菩萨行六波罗蜜，<a id="a-Ck"></a>从一佛刹复至一佛国，<a id="a-Cl"></a>建立众生使至道场，<a id="a-Cm"></a>知是菩萨从初发意以来，<a id="a-Cn"></a>当更无数阿僧祇劫乃成佛耳。</p>
  <p id="aCo">“复有菩萨行六波罗蜜，<a id="a-Cp"></a>为众生故不说无益之事。</p>
  <p id="aCq">“复有菩萨行六波罗蜜，<a id="a-Cr"></a>为众生故从一佛国复至一佛国断三恶趣。</p>
  <p id="aCs">“复有菩萨行六波罗蜜，<a id="a-Ct"></a>常以惠施安乐一切，<a id="a-Cu"></a>恣所求索，<a id="a-Cv"></a>象马、<a id="a-Cw"></a>车乘、<a id="a-Cx"></a>衣被、<a id="a-Cy"></a>财谷、<a id="a-Cz"></a>国城、<a id="a-D0"></a>珍宝皆给与之。</p>
  <p id="aD1">“复有菩萨行般若波罗蜜，<a id="a-D2"></a>能自变身如佛形像，<a id="a-D3"></a>入三恶趣随其语言而为说法皆度脱之。</p>
  <p id="aD4">“复有菩萨行六波罗蜜，<a id="a-D5"></a>变身如佛遍至十方，<a id="a-D6"></a>教授众生能净佛土，<a id="a-D7"></a>已至十方，<a id="a-D8"></a>悉观诸佛威仪法则好丑清浊，<a id="a-D9"></a>而便自起上妙最尊殊异之土，<a id="a-DA"></a>纯以一乘教诸一生补处菩萨。</p>
  <p id="aDB">“复有菩萨行六波罗蜜，<a id="a-DC"></a>便具大士三十二相，<a id="a-DD"></a>诸根特异，<a id="a-DE"></a>众生见者莫不敬喜，<a id="a-DF"></a>因其欢喜以三乘法而度脱之令般泥洹。</p>
  <p id="aDG">“舍利弗，<a id="a-DH"></a>菩萨行般若波罗蜜者，<a id="a-DI"></a>先当学清净身口意，<a id="a-DJ"></a>便得诸根特异，<a id="a-DK"></a>已得殊异亦不自举亦不下人。</p>
  <p id="aDL">“复有菩萨从初发意行檀波罗蜜、<a id="a-DM"></a>尸波罗蜜，<a id="a-DN"></a>乃成阿惟三佛，<a id="a-DO"></a>初不堕三恶趣。</p>
  <p id="aDP">“复有菩萨从始发意至阿惟越致，<a id="a-DQ"></a>初不忘舍十善之行。</p>
  <p id="aDR">“复有菩萨行檀尸波罗蜜，<a id="a-DS"></a>得作遮迦越罗，<a id="a-DT"></a>皆化众生建立十善，<a id="a-DU"></a>所有财宝惠施众生。</p>
  <p id="aDV">“复有菩萨行檀尸波罗蜜，<a id="a-DW"></a>亿百千反作遮迦越罗，<a id="a-DX"></a>常供养诸佛恭敬启受。</p>
  <p id="aDY">“复有菩萨行六波罗蜜，<a id="a-DZ"></a>为诸众生照明法化，<a id="a-Da"></a>乃至阿惟三佛不离照明。<a id="a-Db"></a>是故菩萨常明佛法，<a id="a-Dc"></a>是为菩萨摩诃萨行般若波罗蜜。<a id="a-Dd"></a>菩萨行者，<a id="a-De"></a>常摄身口意，<a id="a-Df"></a>不善之事不令妄起。<a id="a-Dg"></a>”</p>
  <p id="aDh">舍利弗白佛言：<a id="a-Di"></a>“何谓菩萨摄身口意？<a id="a-Dj"></a>”</p>
  <p id="aDk">佛言：<a id="a-Dl"></a>“菩萨心念：<a id="a-Dm"></a>‘不持身口意诸恶因缘用作罪事。<a id="a-Dn"></a>’菩萨行般若波罗蜜，<a id="a-Do"></a>亦不见身口意；<a id="a-Dp"></a>虽有身口意，<a id="a-Dq"></a>终不嫉恚、<a id="a-Dr"></a>邪见，<a id="a-Ds"></a>不两舌、<a id="a-Dt"></a>恶口、<a id="a-Du"></a>妄言、<a id="a-Dv"></a>绮语，<a id="a-Dw"></a>无杀盗淫，<a id="a-Dx"></a>无懈慢意，<a id="a-Dy"></a>初不起恶智之事。<a id="a-Dz"></a>若有菩萨不能舍此诸恶事者，<a id="a-E0"></a>此非菩萨。</p>
  <p id="aE1">“复有菩萨行六波罗蜜者，<a id="a-E2"></a>除身恶行，<a id="a-E3"></a>除口恶言，<a id="a-E4"></a>除意恶念。<a id="a-E5"></a>”</p>
  <p id="aE6">舍利弗白佛言：<a id="a-E7"></a>“何谓菩萨除身口意？<a id="a-E8"></a>”</p>
  <p id="aE9">佛言：<a id="a-EA"></a>“菩萨不倚身口意，<a id="a-EB"></a>是故能除。<a id="a-EC"></a>菩萨从初发意以来常奉十善，<a id="a-ED"></a>是故过诸声闻、<a id="a-EE"></a>辟支佛上。<a id="a-EF"></a>菩萨行般若波罗蜜者，<a id="a-EG"></a>净于佛道，<a id="a-EH"></a>净于六波罗蜜。<a id="a-EI"></a>”</p>
  <p id="aEJ">舍利弗白佛言：<a id="a-EK"></a>“云何菩萨净于佛道？<a id="a-EL"></a>”</p>
  <p id="aEM">佛言：<a id="a-EN"></a>“菩萨不倚身口意，<a id="a-EO"></a>不倚六波罗蜜，<a id="a-EP"></a>不倚罗汉、<a id="a-EQ"></a>辟支佛，<a id="a-ER"></a>不倚菩萨，<a id="a-ES"></a>亦不倚佛。<a id="a-ET"></a>所以者何？<a id="a-EU"></a>于一切法无所倚故，<a id="a-EV"></a>是为菩萨道。<a id="a-EW"></a>舍利弗，<a id="a-EX"></a>复有菩萨一一行诸波罗蜜，<a id="a-EY"></a>用是故无能伏者。<a id="a-EZ"></a>”</p>
  <p id="aEa">舍利弗白佛言：<a id="a-Eb"></a>“云何菩萨行六波罗蜜无能伏者？<a id="a-Ec"></a>”</p>
  <p id="aEd">佛言：<a id="a-Ee"></a>“菩萨行六波罗蜜者，<a id="a-Ef"></a>不有念五阴、<a id="a-Eg"></a>六情，<a id="a-Eh"></a>不有念色、<a id="a-Ei"></a>声、<a id="a-Ej"></a>香、<a id="a-Ek"></a>味、<a id="a-El"></a>细滑、<a id="a-Em"></a>法，<a id="a-En"></a>不有念十八性，<a id="a-Eo"></a>不有念三十七品，<a id="a-Ep"></a>不有念六波罗蜜，<a id="a-Eq"></a>不有念佛十种力、<a id="a-Er"></a>四无所畏、<a id="a-Es"></a>佛十八法不共，<a id="a-Et"></a>不有念声闻、<a id="a-Eu"></a>辟支佛道，<a id="a-Ev"></a>不有念佛道，<a id="a-Ew"></a>不有念阿耨多罗三耶三菩。<a id="a-Ex"></a>如是，<a id="a-Ey"></a>舍利弗，<a id="a-Ez"></a>菩萨行六波罗蜜，<a id="a-F0"></a>于功德中展转增益，<a id="a-F1"></a>用是故无能伏者。</p>
  <p id="aF2">“复次，<a id="a-F3"></a>舍利弗，<a id="a-F4"></a>菩萨住于般若波罗蜜具足萨云若，<a id="a-F5"></a>以诸慧不堕恶趣，<a id="a-F6"></a>不堕贫贱中，<a id="a-F7"></a>所受身体诸根具足人不憎恶，<a id="a-F8"></a>常为诸天、<a id="a-F9"></a>阿须伦所敬爱。<a id="a-FA"></a>”</p>
  <p id="aFB">舍利弗白佛言：<a id="a-FC"></a>“云何菩萨摩诃萨慧？<a id="a-FD"></a>”</p>
  <p id="aFE">佛言：<a id="a-FF"></a>“菩萨以具足诸慧尽见恒沙诸佛世尊，<a id="a-FG"></a>从诸世尊听受法教，<a id="a-FH"></a>悉闻诸佛德好之法。<a id="a-FI"></a>得慧菩萨无有佛想，<a id="a-FJ"></a>亦无菩萨想，<a id="a-FK"></a>亦无声闻、<a id="a-FL"></a>辟支佛想，<a id="a-FM"></a>亦无我想，<a id="a-FN"></a>亦无人想，<a id="a-FO"></a>亦无诸佛国想。<a id="a-FP"></a>慧行菩萨行檀波罗蜜，<a id="a-FQ"></a>亦不见檀，<a id="a-FR"></a>亦不见般若波罗蜜，<a id="a-FS"></a>行三十七品亦复不闻三十七品名，<a id="a-FT"></a>亦不见佛十八法。<a id="a-FU"></a>舍利弗，<a id="a-FV"></a>是为菩萨之慧，<a id="a-FW"></a>以是慧故具足诸法，<a id="a-FX"></a>亦不贡高见一切诸法。<a id="a-FY"></a>行般若波罗蜜菩萨净于五眼—，<a id="a-FZ"></a>肉眼、<a id="a-Fa"></a>天眼、<a id="a-Fb"></a>慧眼、<a id="a-Fc"></a>法眼、<a id="a-Fd"></a>佛眼。<a id="a-Fe"></a>”</p>
  <p id="aFf">舍利弗白佛言：<a id="a-Fg"></a>“何谓菩萨净于肉眼？<a id="a-Fh"></a>”</p>
  <p id="aFi">佛言：<a id="a-Fj"></a>“有菩萨以肉眼见百踰旬、<a id="a-Fk"></a>见二百踰旬；<a id="a-Fl"></a>有菩萨以肉眼见一阎浮提，<a id="a-Fm"></a>见二阎浮提，<a id="a-Fn"></a>见四天下；<a id="a-Fo"></a>有菩萨以肉眼见千世界，<a id="a-Fp"></a>见二千世界，<a id="a-Fq"></a>有见三千世界。<a id="a-Fr"></a>是为菩萨于肉眼净。<a id="a-Fs"></a>”</p>
  <p id="aFt">舍利弗白佛言：<a id="a-Fu"></a>“何谓天眼净？<a id="a-Fv"></a>”</p>
  <p id="aFw">佛言：<a id="a-Fx"></a>“菩萨以天眼见四王天上所有悉识悉知，<a id="a-Fy"></a>从忉利天至第六天乃至阿迦腻吒天，<a id="a-Fz"></a>菩萨悉见悉识悉知。<a id="a-G0"></a>从四王天上至阿迦腻吒天，<a id="a-G1"></a>此诸天人皆不识、<a id="a-G2"></a>不知、<a id="a-G3"></a>不见菩萨天眼所见。<a id="a-G4"></a>菩萨天眼悉见十方恒沙世界，<a id="a-G5"></a>众生生死善恶之事悉见悉知。<a id="a-G6"></a>是为菩萨于天眼净。<a id="a-G7"></a>”</p>
  <p id="aG8">舍利弗白佛言：<a id="a-G9"></a>“何谓菩萨于慧眼净？<a id="a-GA"></a>”</p>
  <p id="aGB">佛言：<a id="a-GC"></a>“菩萨慧眼不作是念：<a id="a-GD"></a>‘有为法，<a id="a-GE"></a>无为法，<a id="a-GF"></a>有道法、<a id="a-GG"></a>俗法。<a id="a-GH"></a>’慧眼菩萨无法不见，<a id="a-GI"></a>无法不闻，<a id="a-GJ"></a>无法不识，<a id="a-GK"></a>无法不觉。<a id="a-GL"></a>是为菩萨于慧眼净。<a id="a-GM"></a>”</p>
  <p id="aGN">舍利弗白佛言：<a id="a-GO"></a>“何谓菩萨得法眼净？<a id="a-GP"></a>”</p>
  <p id="aGQ">佛言：<a id="a-GR"></a>“菩萨以法眼见是人，<a id="a-GS"></a>坚信坚住于法，<a id="a-GT"></a>是人无相无愿之脱立，<a id="a-GU"></a>于五根受不中止定，<a id="a-GV"></a>于不中止定成解脱慧，<a id="a-GW"></a>以解脱慧度于三有礙，<a id="a-GX"></a>有身礙、<a id="a-GY"></a>有狐疑礙、<a id="a-GZ"></a>有邪信礙，<a id="a-Ga"></a>度是三礙得须陀洹，<a id="a-Gb"></a>便得道念于淫怒痴薄得斯陀含，<a id="a-Gc"></a>精勤于道却淫怒痴得阿那含，<a id="a-Gd"></a>便消五爱，<a id="a-Ge"></a>一者、<a id="a-Gf"></a>色爱，<a id="a-Gg"></a>二者、<a id="a-Gh"></a>无色爱，<a id="a-Gi"></a>三者、<a id="a-Gj"></a>痴爱，<a id="a-Gk"></a>四者、<a id="a-Gl"></a>恨戾爱，<a id="a-Gm"></a>五者、<a id="a-Gn"></a>乱志爱，<a id="a-Go"></a>已度是者便得罗汉。<a id="a-Gp"></a>如是行空菩萨，<a id="a-Gq"></a>便得空脱，<a id="a-Gr"></a>便成五根，<a id="a-Gs"></a>疾近不中止禅至罗汉道。<a id="a-Gt"></a>是人已得无相解脱，<a id="a-Gu"></a>逮得五力乃至罗汉，<a id="a-Gv"></a>是为菩萨得法眼净。</p>
  <p id="aGw">“菩萨所知生法即是灭法便逮五根，<a id="a-Gx"></a>是为菩萨得法眼净。</p>
  <p id="aGy">“菩萨发意，<a id="a-Gz"></a>从檀波罗蜜至般若波罗蜜，<a id="a-H0"></a>具足信根、<a id="a-H1"></a>精进辩根、<a id="a-H2"></a>沤和拘舍罗根，<a id="a-H3"></a>持是三根及诸功德，<a id="a-H4"></a>便生王者家、<a id="a-H5"></a>大种姓家、<a id="a-H6"></a>梵志家、<a id="a-H7"></a>迦罗越家，<a id="a-H8"></a>生四天王上至第六天，<a id="a-H9"></a>便于其中育养教化众生，<a id="a-HA"></a>随其所乐净佛国土礼事诸佛，<a id="a-HB"></a>不堕声闻、<a id="a-HC"></a>辟支佛地，<a id="a-HD"></a>当成三耶三佛，<a id="a-HE"></a>是为菩萨得法眼净。</p>
  <p id="aHF">“法眼菩萨悉知一切，<a id="a-HG"></a>从佛受决、<a id="a-HH"></a>未受决者；<a id="a-HI"></a>有动还者，<a id="a-HJ"></a>不动还者；<a id="a-HK"></a>有具足神通者，<a id="a-HL"></a>未具足者；<a id="a-HM"></a>已具足神通游诸世界礼事诸佛者，<a id="a-HN"></a>有未得足者；<a id="a-HO"></a>得佛国净者，<a id="a-HP"></a>得不净者；<a id="a-HQ"></a>菩萨教化众生者、<a id="a-HR"></a>不教众生者；<a id="a-HS"></a>菩萨为诸佛所称誉者、<a id="a-HT"></a>不称誉者；<a id="a-HU"></a>菩萨有亲近诸佛者，<a id="a-HV"></a>有不亲近者；<a id="a-HW"></a>菩萨成佛，<a id="a-HX"></a>其弟子众诸菩萨数，<a id="a-HY"></a>其数无限者、<a id="a-HZ"></a>有限者；<a id="a-Ha"></a>是菩萨成佛时，<a id="a-Hb"></a>以诸菩萨为僧者，<a id="a-Hc"></a>不以菩萨为僧者；<a id="a-Hd"></a>有菩萨以勤苦行成佛者，<a id="a-He"></a>不以勤苦行成佛者；<a id="a-Hf"></a>有菩萨一生补处者、<a id="a-Hg"></a>未补处者；<a id="a-Hh"></a>有菩萨至道场者、<a id="a-Hi"></a>不至道场者；<a id="a-Hj"></a>有菩萨坐树下降致魔者、<a id="a-Hk"></a>不致魔者。<a id="a-Hl"></a>是诸众事一一悉知，<a id="a-Hm"></a>是为菩萨得法眼净。<a id="a-Hn"></a>”</p>
  <p id="aHo">舍利弗白佛言：<a id="a-Hp"></a>“何谓菩萨得佛眼净？<a id="a-Hq"></a>”</p>
  <p id="aHr">佛言：<a id="a-Hs"></a>“已得金刚三昧，<a id="a-Ht"></a>得萨云若、<a id="a-Hu"></a>佛十种力、<a id="a-Hv"></a>四无所畏，<a id="a-Hw"></a>行四等心、<a id="a-Hx"></a>十八不共、<a id="a-Hy"></a>大慈大悲，<a id="a-Hz"></a>是菩萨眼所见诸法一切众事，<a id="a-I0"></a>无事不见，<a id="a-I1"></a>无声不闻，<a id="a-I2"></a>无物不护，<a id="a-I3"></a>无法不觉。<a id="a-I4"></a>舍利弗，<a id="a-I5"></a>是为菩萨得阿惟三佛，<a id="a-I6"></a>得最正觉眼。</p>
  <p id="aI7">“菩萨欲得五眼净者，<a id="a-I8"></a>当习六波罗蜜。<a id="a-I9"></a>所以者何？<a id="a-IA"></a>诸所有善法悉合在六波罗蜜中故。<a id="a-IB"></a>一切菩萨、<a id="a-IC"></a>声闻、<a id="a-ID"></a>辟支佛法，<a id="a-IE"></a>诸法等者，<a id="a-IF"></a>无过般若波罗蜜等。<a id="a-IG"></a>般若波罗蜜者，<a id="a-IH"></a>是五眼之母。<a id="a-II"></a>菩萨学五眼者，<a id="a-IJ"></a>疾成阿惟三佛。</p>
  <p data-pb></p>
  <h2 id="aIK">度五神通品第五</h2>
  <p id="aIL">“复次，<a id="a-IM"></a>舍利弗，<a id="a-IN"></a>菩萨行般若波罗蜜，<a id="a-IO"></a>当念具足度五神通。<a id="a-IP"></a>逮诸菩萨无量神足，<a id="a-IQ"></a>能动天地，<a id="a-IR"></a>变身无数更合为一，<a id="a-IS"></a>彻视无礙石壁皆过，<a id="a-IT"></a>譬如鸟飞无所触礙，<a id="a-IU"></a>能履水蹈虚，<a id="a-IV"></a>身出水火，<a id="a-IW"></a>手扪摸日月，<a id="a-IX"></a>身至梵天。<a id="a-IY"></a>有是神足不自贡高，<a id="a-IZ"></a>不见贡高，<a id="a-Ia"></a>用本空故。<a id="a-Ib"></a>谁有能起是神足者？<a id="a-Ic"></a>唯有得萨云若者乃能起是耳。</p>
  <p id="aId">“舍利弗，<a id="a-Ie"></a>菩萨学般若波罗蜜者，<a id="a-If"></a>为已得神足之证，<a id="a-Ig"></a>耳所彻听为过诸天人耳，<a id="a-Ih"></a>虽得彻听亦不贡高，<a id="a-Ii"></a>于有无之中了无所得，<a id="a-Ij"></a>于有空无空无所生。<a id="a-Ik"></a>菩萨行般若波罗蜜，<a id="a-Il"></a>得天耳慧神通之证，<a id="a-Im"></a>能知他人心中所念，<a id="a-In"></a>知有淫怒痴者、<a id="a-Io"></a>无淫怒痴者，<a id="a-Ip"></a>知有爱欲意、<a id="a-Iq"></a>无爱欲意者，<a id="a-Ir"></a>知有有者，<a id="a-Is"></a>知无无者，<a id="a-It"></a>知有乱意、<a id="a-Iu"></a>无乱意者、<a id="a-Iv"></a>有多者、<a id="a-Iw"></a>有少者、<a id="a-Ix"></a>有定意者、<a id="a-Iy"></a>无定意者、<a id="a-Iz"></a>有脱者、<a id="a-J0"></a>无脱者、<a id="a-J1"></a>有高者、<a id="a-J2"></a>有下者，<a id="a-J3"></a>虽知是不自贡高。<a id="a-J4"></a>何以故？<a id="a-J5"></a>是意非意故，<a id="a-J6"></a>意不可思议故。<a id="a-J7"></a>以神通灭宿命之证，<a id="a-J8"></a>识一意至百意，<a id="a-J9"></a>从一日至百日、<a id="a-JA"></a>一月至百月、<a id="a-JB"></a>一岁至百岁、<a id="a-JC"></a>一劫至百劫、<a id="a-JD"></a>无数百劫、<a id="a-JE"></a>无数千劫、<a id="a-JF"></a>无数亿百千那术，<a id="a-JG"></a>尽自识知，<a id="a-JH"></a>名姓、<a id="a-JI"></a>种族、<a id="a-JJ"></a>所作所习、<a id="a-JK"></a>寿命长短、<a id="a-JL"></a>所受苦乐、<a id="a-JM"></a>死此生彼、<a id="a-JN"></a>从彼生此、<a id="a-JO"></a>所作事物、<a id="a-JP"></a>威仪礼节都识所，<a id="a-JQ"></a>更不以神通而自贡高。<a id="a-JR"></a>菩萨学如是为学般若波罗蜜，<a id="a-JS"></a>以神通明识宿命，<a id="a-JT"></a>以天眼见众生生死所趣，<a id="a-JU"></a>善恶之道所得高下各随本行：<a id="a-JV"></a>身行恶，<a id="a-JW"></a>口言恶，<a id="a-JX"></a>意念恶，<a id="a-JY"></a>谤毁圣贤信邪倒见，<a id="a-JZ"></a>以邪见因缘自坏其身，<a id="a-Ja"></a>死堕地狱中；<a id="a-Jb"></a>为人身善，<a id="a-Jc"></a>言念亦善，<a id="a-Jd"></a>不谤圣贤正见信行得生天上。<a id="a-Je"></a>能见十方众生乃至五道，<a id="a-Jf"></a>所见如是。<a id="a-Jg"></a>其一神通之德尽见十方，<a id="a-Jh"></a>持神通灭漏尽之证，<a id="a-Ji"></a>不取声闻、<a id="a-Jj"></a>辟支佛道，<a id="a-Jk"></a>不持余法，<a id="a-Jl"></a>当成阿惟三佛，<a id="a-Jm"></a>不以神通漏尽证故而自贡高。</p>
  <p id="aJn">“菩萨行般若波罗蜜具足神通，<a id="a-Jo"></a>其功德转增上乃至阿惟三佛。<a id="a-Jp"></a>有菩萨行般若波罗蜜，<a id="a-Jq"></a>住檀波罗蜜净萨云若迹，<a id="a-Jr"></a>计空无狐疑。<a id="a-Js"></a>菩萨住尸波罗蜜，<a id="a-Jt"></a>净除萨云若迹不疑罪福，<a id="a-Ju"></a>以空无所起故。<a id="a-Jv"></a>舍利弗，<a id="a-Jw"></a>有菩萨住羼提波罗蜜中，<a id="a-Jx"></a>净除萨云若迹以空故不起瞋恚。<a id="a-Jy"></a>菩萨住惟逮波罗蜜，<a id="a-Jz"></a>净除萨云若迹于身精进不起懈怠。<a id="a-K0"></a>菩萨住禅波罗蜜，<a id="a-K1"></a>净除萨云若迹定志意不起。<a id="a-K2"></a>菩萨住般若波罗蜜中，<a id="a-K3"></a>净除萨云若迹不起愚痴。<a id="a-K4"></a>菩萨行般若波罗蜜，<a id="a-K5"></a>住六波罗蜜中，<a id="a-K6"></a>净除萨云若迹从空来往，<a id="a-K7"></a>不疑不犯，<a id="a-K8"></a>不瞋不忍，<a id="a-K9"></a>不进不怠，<a id="a-KA"></a>不定不乱，<a id="a-KB"></a>不智不愚，<a id="a-KC"></a>亦不施与，<a id="a-KD"></a>亦不有贪，<a id="a-KE"></a>不戒不犯，<a id="a-KF"></a>不进不退，<a id="a-KG"></a>不忍不恚，<a id="a-KH"></a>不定不乱，<a id="a-KI"></a>不慧不痴，<a id="a-KJ"></a>不谤不誉，<a id="a-KK"></a>不有为，<a id="a-KL"></a>不无为。<a id="a-KM"></a>如是，<a id="a-KN"></a>舍利弗，<a id="a-KO"></a>无所从生法，<a id="a-KP"></a>无有骂者，<a id="a-KQ"></a>无有叹者，<a id="a-KR"></a>无有为、<a id="a-KS"></a>无为，<a id="a-KT"></a>是为菩萨摩诃萨行般若波罗蜜，<a id="a-KU"></a>以得奇特之德，<a id="a-KV"></a>诸声闻、<a id="a-KW"></a>辟支佛所不能及，<a id="a-KX"></a>具足之德以教众生净佛国土。</p>
  <p data-pb></p>
  <h2 id="aKY">授决品第六</h2>
  <p id="aKZ">“复次，<a id="a-Ka"></a>舍利弗，<a id="a-Kb"></a>菩萨行般若波罗蜜以发等意，<a id="a-Kc"></a>于一切人发等意已便得一切诸法等，<a id="a-Kd"></a>已得诸法等便能等意于一切法，<a id="a-Ke"></a>便为现在诸佛、<a id="a-Kf"></a>菩萨、<a id="a-Kg"></a>罗汉、<a id="a-Kh"></a>辟支佛之所爱敬，<a id="a-Ki"></a>所在生处，<a id="a-Kj"></a>眼终不见恶色，<a id="a-Kk"></a>意初无恶念。<a id="a-Kl"></a>行般若波罗蜜菩萨终不耗减于阿耨多罗三耶三菩。<a id="a-Km"></a>”</p>
  <p id="aKn">尔时，<a id="a-Ko"></a>说般若波罗蜜行时，<a id="a-Kp"></a>座中有三万比丘，<a id="a-Kq"></a>以身所著衣尽用奉佛，<a id="a-Kr"></a>皆发无上正真道意，<a id="a-Ks"></a>于是佛笑。</p>
  <p id="aKt">时，<a id="a-Ku"></a>阿难从座起，<a id="a-Kv"></a>正衣服，<a id="a-Kw"></a>右膝著地，<a id="a-Kx"></a>叉手白佛言：<a id="a-Ky"></a>“佛不妄笑，<a id="a-Kz"></a>会当有意。<a id="a-L0"></a>”</p>
  <p id="aL1">佛告阿难：<a id="a-L2"></a>“是三万比丘于是寿终当生阿閦佛国，<a id="a-L3"></a>却后六十二劫皆当作佛，<a id="a-L4"></a>号摩诃伎头。<a id="a-L5"></a>复有六万欲天子，<a id="a-L6"></a>皆当生弥勒佛前，<a id="a-L7"></a>皆当出家作沙门。<a id="a-L8"></a>”</p>
  <p id="aL9">佛之威神，<a id="a-LA"></a>令会者见东方千佛，<a id="a-LB"></a>及四部众，<a id="a-LC"></a>及诸十方各千佛现。</p>
  <p id="aLD">尔时，<a id="a-LE"></a>娑诃楼陀刹土，<a id="a-LF"></a>不如彼佛国土严净。</p>
  <p id="aLG">尔时，<a id="a-LH"></a>座中有十千人皆发愿言：<a id="a-LI"></a>“我曹皆当作功德生彼净国。<a id="a-LJ"></a>”</p>
  <p id="aLK">尔时，<a id="a-LL"></a>佛知善男子意所念，<a id="a-LM"></a>佛复笑。</p>
  <p id="aLN">阿难白佛：<a id="a-LO"></a>“愿闻笑意。<a id="a-LP"></a>”</p>
  <p id="aLQ">佛告阿难：<a id="a-LR"></a>“见是万人不？<a id="a-LS"></a>”</p>
  <p id="aLT">阿难言：<a id="a-LU"></a>“唯然，<a id="a-LV"></a>世尊！<a id="a-LW"></a>已见。<a id="a-LX"></a>”</p>
  <p id="aLY">佛言：<a id="a-LZ"></a>“是万人寿终皆当往生彼诸佛国，<a id="a-La"></a>皆不离诸佛世尊，<a id="a-Lb"></a>后当作佛，<a id="a-Lc"></a>号庄严王如来无所著等正觉。<a id="a-Ld"></a>”</p>
  <p data-pb></p>
  <h2 id="aLe">妙度品第七</h2>
  <p id="aLf">尔时，<a id="a-Lg"></a>尊者舍利弗、<a id="a-Lh"></a>摩诃目揵连、<a id="a-Li"></a>须菩提、<a id="a-Lj"></a>摩诃迦葉及诸大神通比丘，<a id="a-Lk"></a>复有余大神通菩萨摩诃萨，<a id="a-Ll"></a>诸优婆塞、<a id="a-Lm"></a>优婆夷，<a id="a-Ln"></a>俱白佛言：</p>
  <p id="aLo">“唯，<a id="a-Lp"></a>世尊，<a id="a-Lq"></a>般若波罗蜜者，<a id="a-Lr"></a>是菩萨摩诃萨之最大度、<a id="a-Ls"></a>上度、<a id="a-Lt"></a>妙度、<a id="a-Lu"></a>无上尊度。</p>
  <p id="aLv">“唯，<a id="a-Lw"></a>世尊辩才之度无与等者，<a id="a-Lx"></a>复无无等度、<a id="a-Ly"></a>法度、<a id="a-Lz"></a>空度、<a id="a-M0"></a>空无相度、<a id="a-M1"></a>诸法空度、<a id="a-M2"></a>有无空度、<a id="a-M3"></a>具足诸德空度。</p>
  <p id="aM4">“唯，<a id="a-M5"></a>世尊，<a id="a-M6"></a>是诸菩萨摩诃萨行般若波罗蜜，<a id="a-M7"></a>其功德普具无能伏者。</p>
  <p id="aM8">“唯，<a id="a-M9"></a>世尊，<a id="a-MA"></a>令是菩萨摩诃萨成般若波罗蜜功德，<a id="a-MB"></a>行般若波罗蜜菩萨已作是无与等之施，<a id="a-MC"></a>无与等者，<a id="a-MD"></a>种种具足檀波罗蜜，<a id="a-ME"></a>身体种种无有与等者，<a id="a-MF"></a>已得无等之利行般若波罗蜜，<a id="a-MG"></a>自致得成阿惟三佛。</p>
  <p id="aMH">“唯，<a id="a-MI"></a>世尊，<a id="a-MJ"></a>世尊亦复行般若波罗蜜，<a id="a-MK"></a>种种无与等法之本，<a id="a-ML"></a>种种无等之欲本，<a id="a-MM"></a>种种无与等五阴之利，<a id="a-MN"></a>转无上法轮。<a id="a-MO"></a>过去、<a id="a-MP"></a>当来诸佛世尊，<a id="a-MQ"></a>行般若波罗蜜亦复如是，<a id="a-MR"></a>亦复转于无上法轮。</p>
  <p id="aMS">“唯，<a id="a-MT"></a>世尊，<a id="a-MU"></a>诸菩萨摩诃萨欲得度于诸法彼岸，<a id="a-MV"></a>当习行般若波罗蜜。</p>
  <p id="aMW">“唯，<a id="a-MX"></a>世尊，<a id="a-MY"></a>若有菩萨摩诃萨行般若波罗蜜者，<a id="a-MZ"></a>诸天、<a id="a-Ma"></a>龙、<a id="a-Mb"></a>鬼、<a id="a-Mc"></a>神，<a id="a-Md"></a>诸阿须伦、<a id="a-Me"></a>世间人民，<a id="a-Mf"></a>皆当为作礼。<a id="a-Mg"></a>”</p>
  <p id="aMh">佛告诸大会比丘及诸菩萨：<a id="a-Mi"></a>“当为善男子、<a id="a-Mj"></a>善女人行般若波罗蜜者作礼，<a id="a-Mk"></a>诸天、<a id="a-Ml"></a>龙、<a id="a-Mm"></a>神皆当作礼。<a id="a-Mn"></a>”</p>
  <p id="aMo">佛告舍利弗：<a id="a-Mp"></a>“世有菩萨摩诃萨，<a id="a-Mq"></a>便有诸天、<a id="a-Mr"></a>帝王、<a id="a-Ms"></a>世间人民，<a id="a-Mt"></a>便有梵志、<a id="a-Mu"></a>迦罗越种，<a id="a-Mv"></a>便有转轮圣王，<a id="a-Mw"></a>便有四大天王乃至阿迦腻吒天，<a id="a-Mx"></a>便有须陀洹道、<a id="a-My"></a>罗汉、<a id="a-Mz"></a>辟支佛道，<a id="a-N0"></a>便有菩萨，<a id="a-N1"></a>便有佛道，<a id="a-N2"></a>已有菩萨便有供养衣服、<a id="a-N3"></a>饮食、<a id="a-N4"></a>床卧、<a id="a-N5"></a>七宝、<a id="a-N6"></a>珠玑、<a id="a-N7"></a>璎珞、<a id="a-N8"></a>瑠璃、<a id="a-N9"></a>摩尼。</p>
  <p id="aNA">“舍利弗，<a id="a-NB"></a>天上世间人所娱乐便身之具，<a id="a-NC"></a>以菩萨故皆悉有是。<a id="a-ND"></a>所以者何？<a id="a-NE"></a>行菩萨之事，<a id="a-NF"></a>住于六波罗蜜中调伏众生，<a id="a-NG"></a>使布施乃成般若波罗蜜。<a id="a-NH"></a>菩萨摩诃萨欲安隐众生者，<a id="a-NI"></a>当行般若波罗蜜。<a id="a-NJ"></a>”</p>
  <p data-pb></p>
  <h2 id="aNK">舌相光明品第八</h2>
  <p id="aNL">尔时，<a id="a-NM"></a>世尊出广长舌相，<a id="a-NN"></a>普遍三千大千世界，<a id="a-NO"></a>于其舌根出种种无央数百千光明，<a id="a-NP"></a>彻照十方各一恒沙国。</p>
  <p id="aNQ">是时，<a id="a-NR"></a>东方及十方国土无央数诸菩萨，<a id="a-NS"></a>见是光明各各自白其佛：<a id="a-NT"></a>“是何瑞应有是大光明？<a id="a-NU"></a>”</p>
  <p id="aNV">佛告诸菩萨言：<a id="a-NW"></a>“西方去是度一恒边沙，<a id="a-NX"></a>有佛世界名娑诃，<a id="a-NY"></a>其佛号释迦文，<a id="a-NZ"></a>出舌相光明，<a id="a-Na"></a>为诸菩萨说般若波罗蜜，<a id="a-Nb"></a>今有是应。<a id="a-Nc"></a>”</p>
  <p id="aNd">于是，<a id="a-Ne"></a>十方恒沙国诸菩萨各白其佛言：<a id="a-Nf"></a>“我等欲往见释迦文及诸菩萨，<a id="a-Ng"></a>并欲闻般若波罗蜜。<a id="a-Nh"></a>”</p>
  <p id="aNi">诸佛各各告诸菩萨言：<a id="a-Nj"></a>“欲往随意。<a id="a-Nk"></a>”</p>
  <p id="aNl">于是，<a id="a-Nm"></a>诸菩萨各各取诸名华、<a id="a-Nn"></a>名香，<a id="a-No"></a>种种幢幡、<a id="a-Np"></a>珍宝、<a id="a-Nq"></a>华盖，<a id="a-Nr"></a>发其国土来诣忍界。<a id="a-Ns"></a>诸四天王乃至阿迦腻吒天各持天上诸名香华来诣佛所。<a id="a-Nt"></a>诸天人、<a id="a-Nu"></a>诸菩萨皆悉来至，<a id="a-Nv"></a>见释迦文佛已，<a id="a-Nw"></a>各各供养散诸名华，<a id="a-Nx"></a>所散华宝即于佛上在虚空中化成四柱台。<a id="a-Ny"></a>其台高显四面窗向，<a id="a-Nz"></a>台遍三千大千刹土，<a id="a-O0"></a>各各莫不见有好台罗列分别不相障蔽，<a id="a-O1"></a>其台妙好交露庄饰未曾所有。</p>
  <p id="aO2">于是，<a id="a-O3"></a>坐中诸亿百千人各各从座起，<a id="a-O4"></a>长跪叉手前白佛言：<a id="a-O5"></a>“唯，<a id="a-O6"></a>世尊，<a id="a-O7"></a>愿使吾等于当来世逮得法利，<a id="a-O8"></a>当如世尊今于百千众围绕说法，<a id="a-O9"></a>所现感动亦当如是。<a id="a-OA"></a>”</p>
  <p id="aOB">佛于是知诸大众各已有仍堪任于诸法无所从生法忍，<a id="a-OC"></a>佛便笑。</p>
  <p id="aOD">阿难白佛言：<a id="a-OE"></a>“何因缘笑？<a id="a-OF"></a>愿闻其意。<a id="a-OG"></a>”</p>
  <p id="aOH">佛告阿难：<a id="a-OI"></a>“是亿百千众皆得无所从生法忍，<a id="a-OJ"></a>却后六十八亿劫，<a id="a-OK"></a>劫名散华，<a id="a-OL"></a>皆当作佛，<a id="a-OM"></a>号觉华如来无所著等正觉。<a id="a-ON"></a>”</p>
 </body>
</html>