<!doctype html>
<html id="z3IBT8c9x" data-ver="1328">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第三</h1>
  <h2 id="a2">行品第九</h2>
  <p id="a3">于是，<a id="a-4"></a>世尊告须菩提言：<a id="a-5"></a>“为诸菩萨摩诃萨，<a id="a-6"></a>说所从因成就般若波罗蜜。<a id="a-7"></a>”</p>
  <p id="a8">是时，<a id="a-9"></a>诸会菩萨、<a id="a-A"></a>大弟子、<a id="a-B"></a>诸天人意念言：<a id="a-C"></a>“今须菩提为诸菩萨说般若波罗蜜，<a id="a-D"></a>自持辩才说耶？<a id="a-E"></a>是佛威神乎？<a id="a-F"></a>”</p>
  <p id="aG">须菩提知诸菩萨、<a id="a-H"></a>大弟子、<a id="a-I"></a>天人意之所念，<a id="a-J"></a>语舍利弗言：<a id="a-K"></a>“敢佛弟子所说法，<a id="a-L"></a>所出音声，<a id="a-M"></a>所可教授，<a id="a-N"></a>皆是世尊大士之务。<a id="a-O"></a>佛所说法事与法不相违背，<a id="a-P"></a>是善男子学法以法作证。<a id="a-Q"></a>舍利弗，<a id="a-R"></a>我等当承佛威神，<a id="a-S"></a>为诸菩萨摩诃萨说般若波罗蜜，<a id="a-T"></a>非我等所入境界也，<a id="a-U"></a>声闻、<a id="a-V"></a>辟支佛不能为菩萨摩诃萨说般若波罗蜜。<a id="a-W"></a>”</p>
  <p id="aX">于是，<a id="a-Y"></a>舍利弗、<a id="a-Z"></a>须菩提共白佛言：<a id="a-a"></a>“唯，<a id="a-b"></a>世尊，<a id="a-c"></a>言菩萨、<a id="a-d"></a>菩萨者，<a id="a-e"></a>何所法中有言菩萨乎？<a id="a-f"></a>我等初不见法有菩萨者，<a id="a-g"></a>我初不见菩萨，<a id="a-h"></a>亦不见菩萨字，<a id="a-i"></a>亦不见般若波罗蜜，<a id="a-j"></a>当为何所菩萨而说般若波罗蜜？<a id="a-k"></a>”</p>
  <p id="al">佛告须菩提：<a id="a-m"></a>“般若波罗蜜、<a id="a-n"></a>菩萨及字，<a id="a-o"></a>亦不在内，<a id="a-p"></a>亦不在外，<a id="a-q"></a>亦不在两间中止。<a id="a-r"></a>”</p>
  <p id="as">佛告须菩提：<a id="a-t"></a>“譬如字众生为众生，<a id="a-u"></a>言我人，<a id="a-v"></a>言生是男、<a id="a-w"></a>是士、<a id="a-x"></a>是夫、<a id="a-y"></a>是作、<a id="a-z"></a>是知、<a id="a-10"></a>是觉。<a id="a-11"></a>”</p>
  <p id="a12">佛告须菩提：<a id="a-13"></a>“设是名法但著名字，<a id="a-14"></a>亦不生亦不灭，<a id="a-15"></a>从久远以来但共传字耳。<a id="a-16"></a>”</p>
  <p id="a17">佛语须菩提：<a id="a-18"></a>“所谓般若波罗蜜，<a id="a-19"></a>所谓菩萨及菩萨字，<a id="a-1A"></a>但著字法从久远以来但行其字，<a id="a-1B"></a>亦不生亦不灭。<a id="a-1C"></a>须菩提，<a id="a-1D"></a>譬如所有色、<a id="a-1E"></a>痛、<a id="a-1F"></a>想、<a id="a-1G"></a>行、<a id="a-1H"></a>识但著字法，<a id="a-1I"></a>从久远以来因缘合为数，<a id="a-1J"></a>诸因缘合数法，<a id="a-1K"></a>亦不生亦不灭也；<a id="a-1L"></a>所谓般若波罗蜜，<a id="a-1M"></a>所谓菩萨及菩萨字亦复如是。<a id="a-1N"></a>”</p>
  <p id="a1O">佛告须菩提：<a id="a-1P"></a>“所谓眼、<a id="a-1Q"></a>耳、<a id="a-1R"></a>鼻、<a id="a-1S"></a>舌、<a id="a-1T"></a>身、<a id="a-1U"></a>意，<a id="a-1V"></a>从久远以来但著字法，<a id="a-1W"></a>亦不生亦不灭；<a id="a-1X"></a>色、<a id="a-1Y"></a>声、<a id="a-1Z"></a>香、<a id="a-1a"></a>味、<a id="a-1b"></a>细滑、<a id="a-1c"></a>法亦复如是，<a id="a-1d"></a>亦不内亦不外，<a id="a-1e"></a>亦不生亦不灭，<a id="a-1f"></a>从久远以来但著字法；<a id="a-1g"></a>般若波罗蜜、<a id="a-1h"></a>菩萨及字，<a id="a-1i"></a>亦不内亦不外，<a id="a-1j"></a>亦不在两中间止。<a id="a-1k"></a>”</p>
  <p id="a1l">佛告须菩提：<a id="a-1m"></a>“譬如内身所有，<a id="a-1n"></a>名为头，<a id="a-1o"></a>字为颈、<a id="a-1p"></a>肩、<a id="a-1q"></a>臂、<a id="a-1r"></a>脊、<a id="a-1s"></a>肋、<a id="a-1t"></a>髀、<a id="a-1u"></a>腨、<a id="a-1v"></a>肠、<a id="a-1w"></a>脚，<a id="a-1x"></a>是法亦不生亦不灭，<a id="a-1y"></a>亦不内亦不外，<a id="a-1z"></a>亦不两中间止；<a id="a-20"></a>所谓般若波罗蜜、<a id="a-21"></a>菩萨及字亦复如是。<a id="a-22"></a>”</p>
  <p id="a23">佛告须菩提：<a id="a-24"></a>“譬如外诸所有草木、<a id="a-25"></a>枝叶、<a id="a-26"></a>茎节，<a id="a-27"></a>从久远以来但著名字，<a id="a-28"></a>是字亦不生亦不灭，<a id="a-29"></a>亦不内亦不外；<a id="a-2A"></a>所谓般若波罗蜜、<a id="a-2B"></a>菩萨及字亦复如是。<a id="a-2C"></a>”</p>
  <p id="a2D">佛告须菩提：<a id="a-2E"></a>“譬如过去诸佛世尊，<a id="a-2F"></a>从久远来因字如住，<a id="a-2G"></a>是字亦不生亦不灭，<a id="a-2H"></a>亦不内亦不外；<a id="a-2I"></a>须菩提，<a id="a-2J"></a>譬如梦、<a id="a-2K"></a>响、<a id="a-2L"></a>幻、<a id="a-2M"></a>热时之炎，<a id="a-2N"></a>如如来所化皆著字数法；<a id="a-2O"></a>所谓般若波罗蜜，<a id="a-2P"></a>所谓菩萨及字，<a id="a-2Q"></a>亦不生亦不灭，<a id="a-2R"></a>亦不内亦不外，<a id="a-2S"></a>亦不两中间止。<a id="a-2T"></a>”</p>
  <p id="a2U">佛告须菩提：<a id="a-2V"></a>“菩萨摩诃萨行般若波罗蜜，<a id="a-2W"></a>当学字法、<a id="a-2X"></a>合法及权法数。<a id="a-2Y"></a>行般若波罗蜜，<a id="a-2Z"></a>不见色、<a id="a-2a"></a>痛、<a id="a-2b"></a>想、<a id="a-2c"></a>行、<a id="a-2d"></a>识字有常无常，<a id="a-2e"></a>亦不见五阴字有苦有乐，<a id="a-2f"></a>亦不见五阴有我无我，<a id="a-2g"></a>亦不见五阴空、<a id="a-2h"></a>无相、<a id="a-2i"></a>无愿，<a id="a-2j"></a>亦不见五阴净，<a id="a-2k"></a>亦不见寂，<a id="a-2l"></a>亦不见著，<a id="a-2m"></a>亦不见断，<a id="a-2n"></a>亦不见五阴生亦不见灭，<a id="a-2o"></a>眼、<a id="a-2p"></a>耳、<a id="a-2q"></a>鼻、<a id="a-2r"></a>舌、<a id="a-2s"></a>身、<a id="a-2t"></a>意、<a id="a-2u"></a>色、<a id="a-2v"></a>声、<a id="a-2w"></a>香、<a id="a-2x"></a>味、<a id="a-2y"></a>细滑、<a id="a-2z"></a>法及十八性亦复如是。<a id="a-30"></a>行般若波罗蜜，<a id="a-31"></a>菩萨摩诃萨不于有为性中见般若波罗蜜，<a id="a-32"></a>亦不见菩萨，<a id="a-33"></a>亦不见菩萨字，<a id="a-34"></a>亦复不于无为性中见。<a id="a-35"></a>所以者何？<a id="a-36"></a>须菩提，<a id="a-37"></a>菩萨摩诃萨行般若波罗蜜，<a id="a-38"></a>于诸法无想念故。<a id="a-39"></a>行般若波罗蜜，<a id="a-3A"></a>住于无想法成三十七品；<a id="a-3B"></a>行般若波罗蜜，<a id="a-3C"></a>亦不见般若波罗蜜，<a id="a-3D"></a>亦不见般若波罗蜜字，<a id="a-3E"></a>亦不见菩萨，<a id="a-3F"></a>亦不见菩萨字；<a id="a-3G"></a>行般若波罗蜜，<a id="a-3H"></a>成佛十八法，<a id="a-3I"></a>亦复不见般若波罗蜜，<a id="a-3J"></a>亦不见般若波罗蜜字，<a id="a-3K"></a>亦不见菩萨字。<a id="a-3L"></a>菩萨行般若波罗蜜，<a id="a-3M"></a>为已尽超越诸法之相，<a id="a-3N"></a>超越已亦不著亦不断。<a id="a-3O"></a>”</p>
  <p id="a3P">佛告须菩提：<a id="a-3Q"></a>“菩萨行般若波罗蜜，<a id="a-3R"></a>当觉知字数合法，<a id="a-3S"></a>觉已不入色，<a id="a-3T"></a>亦不入痛、<a id="a-3U"></a>想、<a id="a-3V"></a>行、<a id="a-3W"></a>识，<a id="a-3X"></a>亦不入眼、<a id="a-3Y"></a>耳、<a id="a-3Z"></a>鼻、<a id="a-3a"></a>舌、<a id="a-3b"></a>身、<a id="a-3c"></a>意，<a id="a-3d"></a>亦不入色、<a id="a-3e"></a>声、<a id="a-3f"></a>香、<a id="a-3g"></a>味、<a id="a-3h"></a>细滑、<a id="a-3i"></a>法，<a id="a-3j"></a>亦不入十八性，<a id="a-3k"></a>亦不入意识觉，<a id="a-3l"></a>亦不入苦乐，<a id="a-3m"></a>亦不入不苦不乐，<a id="a-3n"></a>亦不入有为性，<a id="a-3o"></a>亦不入无为性，<a id="a-3p"></a>亦不入檀、<a id="a-3q"></a>尸、<a id="a-3r"></a>羼、<a id="a-3s"></a>惟逮、<a id="a-3t"></a>禅，<a id="a-3u"></a>亦不入般若波罗蜜，<a id="a-3v"></a>亦不入相好，<a id="a-3w"></a>亦不入菩萨身，<a id="a-3x"></a>亦不入五眼，<a id="a-3y"></a>亦不入慧度，<a id="a-3z"></a>亦不入度神通，<a id="a-40"></a>亦不入度慧，<a id="a-41"></a>亦不入内外空，<a id="a-42"></a>亦不入所有无所有空，<a id="a-43"></a>亦不入教化众生，<a id="a-44"></a>亦不入净佛国土，<a id="a-45"></a>亦不入沤和拘舍罗。<a id="a-46"></a>何以故？<a id="a-47"></a>不见诸法当有可入者。<a id="a-48"></a>”</p>
  <p id="a49">佛告须菩提：<a id="a-4A"></a>“菩萨摩诃萨行般若波罗蜜，<a id="a-4B"></a>于诸法无所入，<a id="a-4C"></a>便增益六波罗蜜，<a id="a-4D"></a>便履菩萨位；<a id="a-4E"></a>履菩萨位过阿惟越致地，<a id="a-4F"></a>具足诸神通；<a id="a-4G"></a>具足神通已游诸佛国，<a id="a-4H"></a>育养众生供养礼事，<a id="a-4I"></a>净佛国土尽见诸佛；<a id="a-4J"></a>从诸佛求愿即随其所欲而皆得之，<a id="a-4K"></a>从诸佛世尊闻法，<a id="a-4L"></a>得诸陀邻尼三昧门，<a id="a-4M"></a>乃至阿耨多罗三耶三菩，<a id="a-4N"></a>终无有断绝时。<a id="a-4O"></a>”</p>
  <p id="a4P">佛告须菩提：<a id="a-4Q"></a>“菩萨行般若波罗蜜，<a id="a-4R"></a>当具知是法数著字。<a id="a-4S"></a>于须菩提意云何？<a id="a-4T"></a>色、<a id="a-4U"></a>痛、<a id="a-4V"></a>想、<a id="a-4W"></a>行、<a id="a-4X"></a>识为是菩萨耶？<a id="a-4Y"></a>眼、<a id="a-4Z"></a>耳、<a id="a-4a"></a>鼻、<a id="a-4b"></a>舌、<a id="a-4c"></a>身、<a id="a-4d"></a>意是菩萨耶？<a id="a-4e"></a>”</p>
  <p id="a4f">须菩提对曰：<a id="a-4g"></a>“非也，<a id="a-4h"></a>世尊。<a id="a-4i"></a>”</p>
  <p id="a4j">佛言：<a id="a-4k"></a>“于须菩提意云何？<a id="a-4l"></a>以色、<a id="a-4m"></a>声、<a id="a-4n"></a>香、<a id="a-4o"></a>味、<a id="a-4p"></a>细滑、<a id="a-4q"></a>法为是菩萨耶？<a id="a-4r"></a>眼识、<a id="a-4s"></a>耳识、<a id="a-4t"></a>鼻识、<a id="a-4u"></a>舌识、<a id="a-4v"></a>身识、<a id="a-4w"></a>意识为是菩萨耶？<a id="a-4x"></a>”</p>
  <p id="a4y">对曰：<a id="a-4z"></a>“非也，<a id="a-50"></a>世尊。<a id="a-51"></a>”</p>
  <p id="a52">佛告须菩提：<a id="a-53"></a>“于意云何？<a id="a-54"></a>以地、<a id="a-55"></a>水、<a id="a-56"></a>火、<a id="a-57"></a>风、<a id="a-58"></a>空、<a id="a-59"></a>识为是菩萨耶？<a id="a-5A"></a>”</p>
  <p id="a5B">对曰：<a id="a-5C"></a>“非也。<a id="a-5D"></a>”</p>
  <p id="a5E">“以痴为是菩萨耶？<a id="a-5F"></a>行、<a id="a-5G"></a>识、<a id="a-5H"></a>名色、<a id="a-5I"></a>六入、<a id="a-5J"></a>栽、<a id="a-5K"></a>觉、<a id="a-5L"></a>爱、<a id="a-5M"></a>受、<a id="a-5N"></a>有、<a id="a-5O"></a>生、<a id="a-5P"></a>死是菩萨耶？<a id="a-5Q"></a>”</p>
  <p id="a5R">对曰：<a id="a-5S"></a>“非也，<a id="a-5T"></a>世尊。<a id="a-5U"></a>”</p>
  <p id="a5V">佛告须菩提：<a id="a-5W"></a>“于意云何？<a id="a-5X"></a>离五阴、<a id="a-5Y"></a>六衰、<a id="a-5Z"></a>六情、<a id="a-5a"></a>十八性、<a id="a-5b"></a>地水火风空，<a id="a-5c"></a>离十二因缘，<a id="a-5d"></a>是菩萨耶？<a id="a-5e"></a>”</p>
  <p id="a5f">对曰：<a id="a-5g"></a>“非也，<a id="a-5h"></a>世尊。<a id="a-5i"></a>”</p>
  <p id="a5j">佛告须菩提：<a id="a-5k"></a>“五阴、<a id="a-5l"></a>十二因缘及如，<a id="a-5m"></a>为是菩萨耶？<a id="a-5n"></a>”</p>
  <p id="a5o">对曰：<a id="a-5p"></a>“非也，<a id="a-5q"></a>世尊。<a id="a-5r"></a>”</p>
  <p id="a5s">“于须菩提意云何？<a id="a-5t"></a>可离如为菩萨耶？<a id="a-5u"></a>”</p>
  <p id="a5v">须菩提对曰：<a id="a-5w"></a>“非也，<a id="a-5x"></a>世尊。<a id="a-5y"></a>”</p>
  <p id="a5z">佛告须菩提：<a id="a-60"></a>“汝观何等义，<a id="a-61"></a>而言五阴、<a id="a-62"></a>六衰、<a id="a-63"></a>十二因缘及如非菩萨，<a id="a-64"></a>亦不离五阴、<a id="a-65"></a>六衰、<a id="a-66"></a>十二因缘及如为菩萨也？<a id="a-67"></a>”</p>
  <p id="a68">尊者须菩提白佛言：<a id="a-69"></a>“世尊，<a id="a-6A"></a>初不见有众生，<a id="a-6B"></a>当于何许有菩萨？<a id="a-6C"></a>云何以五阴、<a id="a-6D"></a>六衰、<a id="a-6E"></a>十二因缘为菩萨？<a id="a-6F"></a>云何当离五阴、<a id="a-6G"></a>六衰、<a id="a-6H"></a>十二因缘为菩萨？<a id="a-6I"></a>如如亦非菩萨，<a id="a-6J"></a>离如亦非菩萨，<a id="a-6K"></a>无有是处。<a id="a-6L"></a>”</p>
  <p id="a6M">世尊赞叹须菩提言：<a id="a-6N"></a>“善哉！<a id="a-6O"></a>善哉！<a id="a-6P"></a>须菩提，<a id="a-6Q"></a>菩萨学当作无所见学，<a id="a-6R"></a>不见众生，<a id="a-6S"></a>不见般若波罗蜜。</p>
  <p id="a6T">“于须菩提意云何？<a id="a-6U"></a>以五阴常故言菩萨耶？<a id="a-6V"></a>以五阴无常故为菩萨耶？<a id="a-6W"></a>以五阴是我所为菩萨耶？<a id="a-6X"></a>非我所为菩萨耶？<a id="a-6Y"></a>以五阴空、<a id="a-6Z"></a>无相、<a id="a-6a"></a>无愿故言是菩萨耶？<a id="a-6b"></a>”</p>
  <p id="a6c">须菩提对曰：<a id="a-6d"></a>“非也，<a id="a-6e"></a>世尊。<a id="a-6f"></a>”</p>
  <p id="a6g">佛言：<a id="a-6h"></a>“离五阴空、<a id="a-6i"></a>无相、<a id="a-6j"></a>无愿为是菩萨耶？<a id="a-6k"></a>”</p>
  <p id="a6l">须菩提对曰：<a id="a-6m"></a>“非也，<a id="a-6n"></a>世尊。<a id="a-6o"></a>”</p>
  <p id="a6p">佛告须菩提：<a id="a-6q"></a>“汝观何等义，<a id="a-6r"></a>而言五阴空、<a id="a-6s"></a>无相、<a id="a-6t"></a>无愿非菩萨，<a id="a-6u"></a>亦不离五阴空、<a id="a-6v"></a>无相、<a id="a-6w"></a>无愿为菩萨乎？<a id="a-6x"></a>”</p>
  <p id="a6y">须菩提白佛言：<a id="a-6z"></a>“初不见五阴，<a id="a-70"></a>当云何以五阴故言菩萨？<a id="a-71"></a>初不见有常，<a id="a-72"></a>云何以无常故言菩萨？<a id="a-73"></a>”</p>
  <p id="a74">须菩提白佛言：<a id="a-75"></a>“世尊，<a id="a-76"></a>初不见有乐，<a id="a-77"></a>云何以五阴苦而为菩萨？<a id="a-78"></a>初不见有我，<a id="a-79"></a>云何以五阴无我而为菩萨？<a id="a-7A"></a>初不见有人，<a id="a-7B"></a>云何以五阴空故而言有菩萨？<a id="a-7C"></a>世尊，<a id="a-7D"></a>初不见有相，<a id="a-7E"></a>云何以五阴无相而为菩萨？<a id="a-7F"></a>世尊，<a id="a-7G"></a>初不见愿，<a id="a-7H"></a>云何以五阴无愿而为菩萨？<a id="a-7I"></a>”</p>
  <p id="a7J">尔时，<a id="a-7K"></a>世尊赞叹须菩提言：<a id="a-7L"></a>“善哉！<a id="a-7M"></a>善哉！<a id="a-7N"></a>菩萨摩诃萨学，<a id="a-7O"></a>当于五阴作空、<a id="a-7P"></a>无相、<a id="a-7Q"></a>无愿、<a id="a-7R"></a>无所见、<a id="a-7S"></a>无所得。<a id="a-7T"></a>菩萨行般若波罗蜜，<a id="a-7U"></a>当作是学。<a id="a-7V"></a>”</p>
  <p id="a7W">佛告须菩提：<a id="a-7X"></a>“汝向者所言，<a id="a-7Y"></a>我不见法有菩萨，<a id="a-7Z"></a>实如所言。<a id="a-7a"></a>须菩提，<a id="a-7b"></a>法法不相见，<a id="a-7c"></a>法不见法性，<a id="a-7d"></a>法性亦不见法；<a id="a-7e"></a>五阴性不见法性，<a id="a-7f"></a>法性不见五阴性；<a id="a-7g"></a>六情性不见法性，<a id="a-7h"></a>法性不见六情性。<a id="a-7i"></a>”</p>
  <p id="a7j">佛告须菩提：<a id="a-7k"></a>“有为性不见无为性，<a id="a-7l"></a>无为性不见有为性，<a id="a-7m"></a>有为不离无为，<a id="a-7n"></a>无为亦不离有为。<a id="a-7o"></a>”</p>
  <p id="a7p">佛告须菩提：<a id="a-7q"></a>“菩萨作是行般若波罗蜜，<a id="a-7r"></a>于诸法无所见；<a id="a-7s"></a>虽不见诸法，<a id="a-7t"></a>亦不恐，<a id="a-7u"></a>亦不畏惧，<a id="a-7v"></a>不悔亦不懈怠。<a id="a-7w"></a>何以故？<a id="a-7x"></a>以不见五阴，<a id="a-7y"></a>不见眼、<a id="a-7z"></a>耳、<a id="a-80"></a>鼻、<a id="a-81"></a>舌、<a id="a-82"></a>身、<a id="a-83"></a>意，<a id="a-84"></a>亦不见色、<a id="a-85"></a>声、<a id="a-86"></a>香、<a id="a-87"></a>味、<a id="a-88"></a>细滑、<a id="a-89"></a>法故；<a id="a-8A"></a>亦不见淫怒痴，<a id="a-8B"></a>亦不见十二因缘，<a id="a-8C"></a>亦不见吾我，<a id="a-8D"></a>亦不见知见事，<a id="a-8E"></a>亦不见三界，<a id="a-8F"></a>亦不见声闻、<a id="a-8G"></a>辟支佛意，<a id="a-8H"></a>亦不见菩萨，<a id="a-8I"></a>亦不见菩萨法，<a id="a-8J"></a>亦不见佛，<a id="a-8K"></a>亦不见佛法，<a id="a-8L"></a>亦不见道，<a id="a-8M"></a>一切诸法尽不见，<a id="a-8N"></a>亦不恐，<a id="a-8O"></a>亦不怖，<a id="a-8P"></a>亦不畏惧。<a id="a-8Q"></a>”</p>
  <p id="a8R">须菩提白佛言：<a id="a-8S"></a>“世尊，<a id="a-8T"></a>菩萨何以故不恐不畏？<a id="a-8U"></a>”</p>
  <p id="a8V">佛告须菩提：<a id="a-8W"></a>“以菩萨意识法不可得、<a id="a-8X"></a>不可见，<a id="a-8Y"></a>以是故不恐不畏。<a id="a-8Z"></a>菩萨当于诸法，<a id="a-8a"></a>当作无所得、<a id="a-8b"></a>无所见，<a id="a-8c"></a>学行般若波罗蜜，<a id="a-8d"></a>亦不见般若波罗蜜，<a id="a-8e"></a>亦不见菩萨，<a id="a-8f"></a>亦不见菩萨字，<a id="a-8g"></a>亦不见菩萨意，<a id="a-8h"></a>是则菩萨，<a id="a-8i"></a>学是则菩萨行。<a id="a-8j"></a>”</p>
  <p data-pb></p>
  <h2 id="a8k">学品第十</h2>
  <p id="a8l">是时，<a id="a-8m"></a>须菩提白佛言：<a id="a-8n"></a>“世尊，<a id="a-8o"></a>菩萨摩诃萨欲具足檀波罗蜜，<a id="a-8p"></a>当学般若波罗蜜；<a id="a-8q"></a>欲具足尸、<a id="a-8r"></a>羼、<a id="a-8s"></a>惟逮、<a id="a-8t"></a>禅波罗蜜，<a id="a-8u"></a>当学般若波罗蜜。<a id="a-8v"></a>菩萨摩诃萨欲知色、<a id="a-8w"></a>痛、<a id="a-8x"></a>想、<a id="a-8y"></a>行、<a id="a-8z"></a>识，<a id="a-90"></a>当学般若波罗蜜；<a id="a-91"></a>欲知六情内外者，<a id="a-92"></a>当学般若波罗蜜；<a id="a-93"></a>欲知十八性，<a id="a-94"></a>欲消灭淫怒痴，<a id="a-95"></a>欲消灭吾我想，<a id="a-96"></a>当学般若波罗蜜；<a id="a-97"></a>欲除狐疑，<a id="a-98"></a>欲除犯戒妄见，<a id="a-99"></a>欲除三界淫诤，<a id="a-9A"></a>欲舍六衰习，<a id="a-9B"></a>欲除四食，<a id="a-9C"></a>欲舍四渊流、<a id="a-9D"></a>四结、<a id="a-9E"></a>四颠倒，<a id="a-9F"></a>欲舍十恶知十善之行，<a id="a-9G"></a>当学般若波罗蜜；<a id="a-9H"></a>欲知四禅、<a id="a-9I"></a>三十七品、<a id="a-9J"></a>四等心及佛十八法，<a id="a-9K"></a>当学般若波罗蜜；<a id="a-9L"></a>欲得觉意三昧者，<a id="a-9M"></a>当学般若波罗蜜；<a id="a-9N"></a>欲知四禅及四空定，<a id="a-9O"></a>欲得师子游步师子奋迅三昧者，<a id="a-9P"></a>欲得诸陀邻尼三昧、<a id="a-9Q"></a>首楞严三昧、<a id="a-9R"></a>海宝三昧、<a id="a-9S"></a>月幢三昧、<a id="a-9T"></a>诸法普至三昧、<a id="a-9U"></a>观印三昧、<a id="a-9V"></a>真法性三昧、<a id="a-9W"></a>作无垢幢三昧、<a id="a-9X"></a>金刚三昧、<a id="a-9Y"></a>诸法所入门三昧、<a id="a-9Z"></a>三昧王三昧、<a id="a-9a"></a>王印三昧、<a id="a-9b"></a>力净三昧、<a id="a-9c"></a>月幢三昧、<a id="a-9d"></a>诸法所入真辩才三昧、<a id="a-9e"></a>诸法言所入照十方三昧、<a id="a-9f"></a>诸法陀邻尼门印三昧、<a id="a-9g"></a>不忘诸法三昧、<a id="a-9h"></a>诸法都聚印三昧、<a id="a-9i"></a>虚空所止三昧、<a id="a-9j"></a>净三昧、<a id="a-9k"></a>处三昧、<a id="a-9l"></a>不起神通三昧、<a id="a-9m"></a>作上幢三昧，<a id="a-9n"></a>菩萨欲得是诸三昧门及余三昧者，<a id="a-9o"></a>当学般若波罗蜜。<a id="a-9p"></a>”</p>
  <p id="a9q">须菩提白佛言：<a id="a-9r"></a>“唯，<a id="a-9s"></a>世尊，<a id="a-9t"></a>菩萨摩诃萨欲满一切众生之所愿者，<a id="a-9u"></a>当学般若波罗蜜。<a id="a-9v"></a>菩萨欲具足诸功德，<a id="a-9w"></a>持是具足之德不堕罪处，<a id="a-9x"></a>亦不生卑贱之家，<a id="a-9y"></a>亦不在罗汉、<a id="a-9z"></a>辟支佛地住，<a id="a-A0"></a>亦不为菩萨顶诤，<a id="a-A1"></a>当学般若波罗蜜。<a id="a-A2"></a>”</p>
  <p id="aA3">舍利弗语须菩提言：<a id="a-A4"></a>“云何为菩萨顶诤？<a id="a-A5"></a>”</p>
  <p id="aA6">须菩提报言：<a id="a-A7"></a>“菩萨摩诃萨不以沤和拘舍罗行六波罗蜜，<a id="a-A8"></a>复不以沤和拘舍罗趣空、<a id="a-A9"></a>无想、<a id="a-AA"></a>无愿三昧，<a id="a-AB"></a>堕声闻、<a id="a-AC"></a>辟支佛地，<a id="a-AD"></a>亦不顺菩萨道，<a id="a-AE"></a>是为菩萨顶诤。<a id="a-AF"></a>”</p>
  <p id="aAG">舍利弗问须菩提：<a id="a-AH"></a>“何以故名为菩萨顶诤？<a id="a-AI"></a>”</p>
  <p id="aAJ">须菩提报言：<a id="a-AK"></a>“所谓法爱是。<a id="a-AL"></a>”</p>
  <p id="aAM">问言：<a id="a-AN"></a>“何等为法爱？<a id="a-AO"></a>”</p>
  <p id="aAP">须菩提报言：<a id="a-AQ"></a>“菩萨摩诃萨行般若波罗蜜，<a id="a-AR"></a>入于五阴计校五阴空、<a id="a-AS"></a>无相、<a id="a-AT"></a>无愿，<a id="a-AU"></a>是为顺法爱；<a id="a-AV"></a>入于五阴计校五阴空寂、<a id="a-AW"></a>无常、<a id="a-AX"></a>苦、<a id="a-AY"></a>空、<a id="a-AZ"></a>非我，<a id="a-Aa"></a>是为菩萨法爱；<a id="a-Ab"></a>计校言当灭五阴，<a id="a-Ac"></a>是无为证、<a id="a-Ad"></a>是非证，<a id="a-Ae"></a>是成道，<a id="a-Af"></a>是著、<a id="a-Ag"></a>是断，<a id="a-Ah"></a>是可习、<a id="a-Ai"></a>是不可习，<a id="a-Aj"></a>是菩萨行、<a id="a-Ak"></a>是非菩萨行，<a id="a-Al"></a>是道、<a id="a-Am"></a>是非道，<a id="a-An"></a>是菩萨学、<a id="a-Ao"></a>是非菩萨学，<a id="a-Ap"></a>是六波罗蜜、<a id="a-Aq"></a>是非六波罗蜜，<a id="a-Ar"></a>是沤和拘舍罗、<a id="a-As"></a>是非沤和拘舍罗，<a id="a-At"></a>是菩萨顺法爱。<a id="a-Au"></a>”</p>
  <p id="aAv">须菩提语舍利弗言：<a id="a-Aw"></a>“菩萨行般若波罗蜜，<a id="a-Ax"></a>入法中计校分别，<a id="a-Ay"></a>是为菩萨顺法爱。<a id="a-Az"></a>”</p>
  <p id="aB0">舍利弗语须菩提言：<a id="a-B1"></a>“何等为菩萨顺道？<a id="a-B2"></a>”</p>
  <p id="aB3">须菩提报言：<a id="a-B4"></a>“菩萨行般若波罗蜜，<a id="a-B5"></a>不以内空观外空，<a id="a-B6"></a>不以外空观内空，<a id="a-B7"></a>不持内外空观空空，<a id="a-B8"></a>不持空空观内外空，<a id="a-B9"></a>亦不以空空见大空，<a id="a-BA"></a>亦不以大空观空空，<a id="a-BB"></a>亦不以大空见最第一空，<a id="a-BC"></a>最第一空亦不见大空，<a id="a-BD"></a>第一空亦不观有为空，<a id="a-BE"></a>有为空亦不观第一空，<a id="a-BF"></a>亦不持有为空观无为空，<a id="a-BG"></a>亦不持无为空观有为空，<a id="a-BH"></a>亦不持无为空观无边际空，<a id="a-BI"></a>亦不以无边际空观作空，<a id="a-BJ"></a>作空亦不观性空，<a id="a-BK"></a>性空亦不观作空，<a id="a-BL"></a>作空亦不观自空，<a id="a-BM"></a>自空亦不观性空，<a id="a-BN"></a>自空亦不观诸法空，<a id="a-BO"></a>不持诸法空观自空，<a id="a-BP"></a>诸法空亦不观无空，<a id="a-BQ"></a>无空亦不观诸法空，<a id="a-BR"></a>诸法空亦不观有空，<a id="a-BS"></a>有空亦不观无空，<a id="a-BT"></a>有空亦不观无有空，<a id="a-BU"></a>无有空亦不观有空。<a id="a-BV"></a>舍利弗，<a id="a-BW"></a>菩萨作是行般若波罗蜜，<a id="a-BX"></a>转上便应菩萨之道。</p>
  <p id="aBY">“复次，<a id="a-BZ"></a>舍利弗，<a id="a-Ba"></a>菩萨作是学般若波罗蜜，<a id="a-Bb"></a>不念五阴，<a id="a-Bc"></a>亦不贡高；<a id="a-Bd"></a>亦不念眼、<a id="a-Be"></a>耳、<a id="a-Bf"></a>鼻、<a id="a-Bg"></a>舌、<a id="a-Bh"></a>身、<a id="a-Bi"></a>意，<a id="a-Bj"></a>不念色、<a id="a-Bk"></a>声、<a id="a-Bl"></a>香、<a id="a-Bm"></a>味、<a id="a-Bn"></a>细滑、<a id="a-Bo"></a>法，<a id="a-Bp"></a>亦不念六波罗蜜乃至佛十八法，<a id="a-Bq"></a>不念亦不贡高。<a id="a-Br"></a>作是学般若波罗蜜，<a id="a-Bs"></a>亦不念道意妙无与等者，<a id="a-Bt"></a>亦不念不贡高。<a id="a-Bu"></a>所以者何？<a id="a-Bv"></a>是意非意，<a id="a-Bw"></a>意性广大而清净故。<a id="a-Bx"></a>”</p>
  <p id="aBy">舍利弗问须菩提言：<a id="a-Bz"></a>“云何意性广大而清净？<a id="a-C0"></a>”</p>
  <p id="aC1">须菩提报言：<a id="a-C2"></a>“于淫怒痴亦不合亦不散，<a id="a-C3"></a>不与尘劳合亦不散，<a id="a-C4"></a>不与恶行及六十二见合亦不散，<a id="a-C5"></a>亦不与声闻、<a id="a-C6"></a>辟支佛意合亦不散，<a id="a-C7"></a>是为菩萨意性广大而清净。<a id="a-C8"></a>”</p>
  <p id="aC9">舍利弗复问言：<a id="a-CA"></a>“意为有耶？<a id="a-CB"></a>”</p>
  <p id="aCC">言：<a id="a-CD"></a>“是意非意。<a id="a-CE"></a>”须菩提报言：<a id="a-CF"></a>“意无所念时，<a id="a-CG"></a>有意无意宁可得、<a id="a-CH"></a>可见、<a id="a-CI"></a>可知不？<a id="a-CJ"></a>”</p>
  <p id="aCK">舍利弗报言：<a id="a-CL"></a>“唯，<a id="a-CM"></a>须菩提，<a id="a-CN"></a>不可得，<a id="a-CO"></a>不可见，<a id="a-CP"></a>不可知。<a id="a-CQ"></a>”</p>
  <p id="aCR">须菩提语舍利弗：<a id="a-CS"></a>“若意无念时，<a id="a-CT"></a>亦不见有意，<a id="a-CU"></a>亦不见无意，<a id="a-CV"></a>亦不可得，<a id="a-CW"></a>亦不可见，<a id="a-CX"></a>是故即为清净。<a id="a-CY"></a>”</p>
  <p id="aCZ">舍利弗问须菩提：<a id="a-Ca"></a>“何等为无意意？<a id="a-Cb"></a>”</p>
  <p id="aCc">报言：<a id="a-Cd"></a>“于诸法无作无念是为无意意。<a id="a-Ce"></a>”</p>
  <p id="aCf">舍利弗复问：<a id="a-Cg"></a>“无为无作亦是意耶？<a id="a-Ch"></a>于五阴无为无作亦复是意，<a id="a-Ci"></a>乃至道无为无作亦是意耶？<a id="a-Cj"></a>”</p>
  <p id="aCk">须菩提报言：<a id="a-Cl"></a>“如是，<a id="a-Cm"></a>如是，<a id="a-Cn"></a>如所问。<a id="a-Co"></a>”</p>
  <p id="aCp">是时，<a id="a-Cq"></a>舍利弗赞叹须菩提言：<a id="a-Cr"></a>“善哉！<a id="a-Cs"></a>善哉！<a id="a-Ct"></a>如须菩提，<a id="a-Cu"></a>为是佛子，<a id="a-Cv"></a>为从佛生，<a id="a-Cw"></a>为从法化生，<a id="a-Cx"></a>则为法施非为思欲施，<a id="a-Cy"></a>随其证而为说法，<a id="a-Cz"></a>实如佛所举乐空寂行第一。<a id="a-D0"></a>菩萨摩诃萨当作是学般若波罗蜜，<a id="a-D1"></a>便为阿惟越致，<a id="a-D2"></a>终不离般若波罗蜜。<a id="a-D3"></a>菩萨欲学知声闻、<a id="a-D4"></a>辟支佛地，<a id="a-D5"></a>当学般若波罗蜜，<a id="a-D6"></a>当读，<a id="a-D7"></a>当习，<a id="a-D8"></a>当持；<a id="a-D9"></a>欲学菩萨地，<a id="a-DA"></a>当学般若波罗蜜，<a id="a-DB"></a>当读，<a id="a-DC"></a>当学，<a id="a-DD"></a>当持，<a id="a-DE"></a>当习。<a id="a-DF"></a>何以故？<a id="a-DG"></a>般若波罗蜜中广说三乘之教，<a id="a-DH"></a>菩萨摩诃萨、<a id="a-DI"></a>声闻、<a id="a-DJ"></a>辟支佛亦当从是中而学成。<a id="a-DK"></a>”</p>
  <p data-pb></p>
  <h2 id="aDL">本无品第十一</h2>
  <p id="aDM">是时，<a id="a-DN"></a>须菩提白佛言：<a id="a-DO"></a>“世尊，<a id="a-DP"></a>如菩萨行般若波罗蜜，<a id="a-DQ"></a>我亦不觉有菩萨，<a id="a-DR"></a>亦不见菩萨，<a id="a-DS"></a>当为何等菩萨说般若波罗蜜？<a id="a-DT"></a>当教谁不见诸法终始？<a id="a-DU"></a>云何当为菩萨作字言菩萨耶？<a id="a-DV"></a>世尊，<a id="a-DW"></a>是字必不住亦不不住。<a id="a-DX"></a>所以者何？<a id="a-DY"></a>是字亦不见亦不可得。</p>
  <p id="aDZ">“世尊，<a id="a-Da"></a>我亦不见五阴终始，<a id="a-Db"></a>云何当为菩萨作字？<a id="a-Dc"></a>是故，<a id="a-Dd"></a>世尊，<a id="a-De"></a>是字不住亦不不住。</p>
  <p id="aDf">“世尊，<a id="a-Dg"></a>我亦不见六情、<a id="a-Dh"></a>六衰终始，<a id="a-Di"></a>当云何为菩萨作字？<a id="a-Dj"></a>是字不住亦不不住。<a id="a-Dk"></a>所以者何？<a id="a-Dl"></a>是字亦不可见、<a id="a-Dm"></a>不可知，<a id="a-Dn"></a>云何为菩萨建字？<a id="a-Do"></a>是字亦不可见亦不可知，<a id="a-Dp"></a>是字不住亦不不住。</p>
  <p id="aDq">“世尊，<a id="a-Dr"></a>亦不见十八性，<a id="a-Ds"></a>亦不见十二因缘终始。</p>
  <p id="aDt">“世尊，<a id="a-Du"></a>我亦不见十二因缘生灭根本、<a id="a-Dv"></a>亦不见淫怒痴终始，<a id="a-Dw"></a>亦不见六十二见、<a id="a-Dx"></a>亦不见六波罗蜜终始，<a id="a-Dy"></a>亦不见吾我、<a id="a-Dz"></a>亦不见人、<a id="a-E0"></a>亦不见寿、<a id="a-E1"></a>亦不见命众生终始，<a id="a-E2"></a>亦不见三十七品、<a id="a-E3"></a>空无相无愿、<a id="a-E4"></a>四禅、<a id="a-E5"></a>四等、<a id="a-E6"></a>四无形禅之终始，<a id="a-E7"></a>佛志、<a id="a-E8"></a>法志、<a id="a-E9"></a>僧志、<a id="a-EA"></a>戒志、<a id="a-EB"></a>施志、<a id="a-EC"></a>天志、<a id="a-ED"></a>安般志、<a id="a-EE"></a>死志终始亦不可得见，<a id="a-EF"></a>我亦不见佛十八法终始。</p>
  <p id="aEG">“世尊，<a id="a-EH"></a>五阴如梦、<a id="a-EI"></a>如响、<a id="a-EJ"></a>如光、<a id="a-EK"></a>如影、<a id="a-EL"></a>如幻、<a id="a-EM"></a>如炎、<a id="a-EN"></a>如化终始不可得，<a id="a-EO"></a>寂静不生不灭终始、<a id="a-EP"></a>不著不断终始及如法性之法真际终始皆不可见。</p>
  <p id="aEQ">“世尊，<a id="a-ER"></a>我亦不见善恶之法终始，<a id="a-ES"></a>我亦不见有为无为、<a id="a-ET"></a>有漏无漏之终始。</p>
  <p id="aEU">“世尊，<a id="a-EV"></a>我亦不见当来、<a id="a-EW"></a>过去、<a id="a-EX"></a>今现在之终始，<a id="a-EY"></a>我亦不见不当来、<a id="a-EZ"></a>不过去、<a id="a-Ea"></a>不现在法之终始，<a id="a-Eb"></a>我亦不见世尊终始，<a id="a-Ec"></a>我亦不见十方恒边沙国土诸如来无所著等正觉、<a id="a-Ed"></a>诸弟子及菩萨众终始。</p>
  <p id="aEe">“世尊，<a id="a-Ef"></a>诸法之终始，<a id="a-Eg"></a>尚不可得不可见，<a id="a-Eh"></a>当教何等菩萨？<a id="a-Ei"></a>当为谁说般若波罗蜜？<a id="a-Ej"></a>是字亦不住亦不不住，<a id="a-Ek"></a>是字不可得知，<a id="a-El"></a>亦不可得，<a id="a-Em"></a>亦不可见，<a id="a-En"></a>是故字亦不住亦不不住。<a id="a-Eo"></a>何以故？<a id="a-Ep"></a>世尊，<a id="a-Eq"></a>诸法之如终始不可见故，<a id="a-Er"></a>当云何为菩萨作字？<a id="a-Es"></a>何以故？<a id="a-Et"></a>诸字法皆不见，<a id="a-Eu"></a>亦不可得。</p>
  <p id="aEv">“世尊，<a id="a-Ew"></a>菩萨者合数建字法，<a id="a-Ex"></a>亦无有与作字者；<a id="a-Ey"></a>五阴、<a id="a-Ez"></a>十八性、<a id="a-F0"></a>十二衰、<a id="a-F1"></a>三十七品、<a id="a-F2"></a>佛十八法，<a id="a-F3"></a>亦无有与作字者。</p>
  <p id="aF4">“世尊，<a id="a-F5"></a>譬如梦、<a id="a-F6"></a>响、<a id="a-F7"></a>光、<a id="a-F8"></a>影、<a id="a-F9"></a>炎、<a id="a-FA"></a>化、<a id="a-FB"></a>名、<a id="a-FC"></a>虚空，<a id="a-FD"></a>世尊，<a id="a-FE"></a>譬如言地、<a id="a-FF"></a>水、<a id="a-FG"></a>火、<a id="a-FH"></a>风、<a id="a-FI"></a>空，<a id="a-FJ"></a>亦无有与作字者；<a id="a-FK"></a>言戒、<a id="a-FL"></a>三昧、<a id="a-FM"></a>智慧、<a id="a-FN"></a>解脱、<a id="a-FO"></a>见解脱慧，<a id="a-FP"></a>是字亦无有与作字者；<a id="a-FQ"></a>言须陀洹、<a id="a-FR"></a>斯陀含、<a id="a-FS"></a>阿那含、<a id="a-FT"></a>阿罗汉、<a id="a-FU"></a>辟支佛，<a id="a-FV"></a>其字亦无有与作字者；<a id="a-FW"></a>言菩萨，<a id="a-FX"></a>言道，<a id="a-FY"></a>言佛、<a id="a-FZ"></a>佛法，<a id="a-Fa"></a>其字亦无有与作者；<a id="a-Fb"></a>言善恶，<a id="a-Fc"></a>言有常无常、<a id="a-Fd"></a>苦乐、<a id="a-Fe"></a>有我无我，<a id="a-Ff"></a>言寂静所有无所有，<a id="a-Fg"></a>其字无有与作者。<a id="a-Fh"></a>以是故我狐疑。<a id="a-Fi"></a>所以者何？<a id="a-Fj"></a>诸法终始不可得见而为菩萨作字。</p>
  <p id="aFk">“世尊，<a id="a-Fl"></a>是字亦不住于法性。<a id="a-Fm"></a>何以故？<a id="a-Fn"></a>是字无所有不可得，<a id="a-Fo"></a>是故字亦不住亦不不住。<a id="a-Fp"></a>若菩萨摩诃萨闻作是说般若波罗蜜，<a id="a-Fq"></a>不惋不悔，<a id="a-Fr"></a>不懈不怠，<a id="a-Fs"></a>不恐不怖，<a id="a-Ft"></a>当知是菩萨审谛住阿惟越致地，<a id="a-Fu"></a>住于无所住。</p>
  <p id="aFv">“复次，<a id="a-Fw"></a>世尊，<a id="a-Fx"></a>菩萨行般若波罗蜜，<a id="a-Fy"></a>色、<a id="a-Fz"></a>痛、<a id="a-G0"></a>想、<a id="a-G1"></a>行、<a id="a-G2"></a>识不当于中住，<a id="a-G3"></a>眼、<a id="a-G4"></a>耳、<a id="a-G5"></a>鼻、<a id="a-G6"></a>舌、<a id="a-G7"></a>身、<a id="a-G8"></a>意不当于中住，<a id="a-G9"></a>色、<a id="a-GA"></a>声、<a id="a-GB"></a>香、<a id="a-GC"></a>味、<a id="a-GD"></a>细滑、<a id="a-GE"></a>法不当于中住，<a id="a-GF"></a>六识不当于中住，<a id="a-GG"></a>六栽不当于中住，<a id="a-GH"></a>六觉不当于中住，<a id="a-GI"></a>地、<a id="a-GJ"></a>水、<a id="a-GK"></a>火、<a id="a-GL"></a>风、<a id="a-GM"></a>空、<a id="a-GN"></a>识不当于中住，<a id="a-GO"></a>十二因缘不当于中住。<a id="a-GP"></a>何以故？<a id="a-GQ"></a>以色、<a id="a-GR"></a>痛、<a id="a-GS"></a>想、<a id="a-GT"></a>行、<a id="a-GU"></a>识空故。<a id="a-GV"></a>世尊，<a id="a-GW"></a>若五阴空者为非五阴，<a id="a-GX"></a>五阴亦不离空，<a id="a-GY"></a>空亦不离五阴，<a id="a-GZ"></a>空则是五阴，<a id="a-Ga"></a>五阴则是空。<a id="a-Gb"></a>是故，<a id="a-Gc"></a>世尊，<a id="a-Gd"></a>菩萨摩诃萨行般若波罗蜜，<a id="a-Ge"></a>不当于五阴中住，<a id="a-Gf"></a>乃至十二因缘亦不当于中住。<a id="a-Gg"></a>何以故？<a id="a-Gh"></a>十二因缘空故。<a id="a-Gi"></a>十二因缘则是空，<a id="a-Gj"></a>空则是十二因缘。</p>
  <p id="aGk">“复次，<a id="a-Gl"></a>世尊，<a id="a-Gm"></a>菩萨摩诃萨行般若波罗蜜，<a id="a-Gn"></a>三十七品乃至佛十八法不当于中住，<a id="a-Go"></a>佛十八法亦不离空，<a id="a-Gp"></a>空则十八法，<a id="a-Gq"></a>十八法则空，<a id="a-Gr"></a>是故不当于中住。</p>
  <p id="aGs">“复次，<a id="a-Gt"></a>世尊，<a id="a-Gu"></a>菩萨摩诃萨行般若波罗蜜，<a id="a-Gv"></a>六波罗蜜不当于中住。<a id="a-Gw"></a>何以故？<a id="a-Gx"></a>六波罗蜜空故。<a id="a-Gy"></a>住则非六波罗蜜，<a id="a-Gz"></a>六波罗蜜不离空，<a id="a-H0"></a>空亦不离六波罗蜜。<a id="a-H1"></a>是故，<a id="a-H2"></a>世尊，<a id="a-H3"></a>菩萨不当于六波罗蜜中住。</p>
  <p id="aH4">“复次，<a id="a-H5"></a>世尊，<a id="a-H6"></a>菩萨摩诃萨行般若波罗蜜，<a id="a-H7"></a>文字数不当于中住，<a id="a-H8"></a>文字数若多若少不当于中住。<a id="a-H9"></a>何以故？<a id="a-HA"></a>文字数空故。</p>
  <p id="aHB">“复次，<a id="a-HC"></a>世尊，<a id="a-HD"></a>行般若波罗蜜菩萨，<a id="a-HE"></a>神通亦不当于中住。<a id="a-HF"></a>何以故？<a id="a-HG"></a>神通则是空，<a id="a-HH"></a>空则是神通。</p>
  <p id="aHI">“复次，<a id="a-HJ"></a>世尊，<a id="a-HK"></a>行般若波罗蜜菩萨，<a id="a-HL"></a>色、<a id="a-HM"></a>痛、<a id="a-HN"></a>想、<a id="a-HO"></a>行、<a id="a-HP"></a>识无常不当于中住。<a id="a-HQ"></a>何以故？<a id="a-HR"></a>无常空故。<a id="a-HS"></a>假令无常不空则非无常，<a id="a-HT"></a>空亦不离无常，<a id="a-HU"></a>无常则是空，<a id="a-HV"></a>空则是无常，<a id="a-HW"></a>是故菩萨不当于中住。<a id="a-HX"></a>五阴苦、<a id="a-HY"></a>五阴无我亦不当于中住，<a id="a-HZ"></a>五阴空亦不当于中住，<a id="a-Ha"></a>五阴寂静亦不当于中住。</p>
  <p id="aHb">“复次，<a id="a-Hc"></a>世尊，<a id="a-Hd"></a>行般若波罗蜜菩萨，<a id="a-He"></a>如不当于中住，<a id="a-Hf"></a>法及法性不当于中住，<a id="a-Hg"></a>真际不当于中住。</p>
  <p id="aHh">“复次，<a id="a-Hi"></a>世尊，<a id="a-Hj"></a>菩萨行般若波罗蜜，<a id="a-Hk"></a>诸三昧门、<a id="a-Hl"></a>陀邻尼门不当于中住。<a id="a-Hm"></a>世尊，<a id="a-Hn"></a>菩萨摩诃萨无有沤和拘舍罗，<a id="a-Ho"></a>作吾我想著于五阴，<a id="a-Hp"></a>有仍五阴受般若波罗蜜，<a id="a-Hq"></a>亦不顺般若波罗蜜，<a id="a-Hr"></a>不得具足般若波罗蜜，<a id="a-Hs"></a>便不能得出生萨云若。</p>
  <p id="aHt">“复次，<a id="a-Hu"></a>世尊，<a id="a-Hv"></a>菩萨行般若波罗蜜，<a id="a-Hw"></a>著于吾我想，<a id="a-Hx"></a>住于诸陀邻尼三昧门，<a id="a-Hy"></a>以想识求陀邻尼三昧门，<a id="a-Hz"></a>又复有仍受般若波罗蜜，<a id="a-I0"></a>亦不应不顺般若波罗蜜，<a id="a-I1"></a>不得具足般若波罗蜜，<a id="a-I2"></a>不能得出生萨云若。<a id="a-I3"></a>何以故？<a id="a-I4"></a>不受色、<a id="a-I5"></a>痛、<a id="a-I6"></a>想、<a id="a-I7"></a>行、<a id="a-I8"></a>识故。<a id="a-I9"></a>不受五阴则非五阴。<a id="a-IA"></a>所以者何？<a id="a-IB"></a>其性空故。<a id="a-IC"></a>诸陀邻尼三昧门不受，<a id="a-ID"></a>不受则非陀邻尼三昧门，<a id="a-IE"></a>其性空故，<a id="a-IF"></a>乃至般若波罗蜜亦复不受，<a id="a-IG"></a>本性空故。<a id="a-IH"></a>菩萨摩诃萨行般若波罗蜜，<a id="a-II"></a>当观性空之法，<a id="a-IJ"></a>虽观于诸法不当使有所著，<a id="a-IK"></a>是名为菩萨摩诃萨无所受三昧，<a id="a-IL"></a>积聚广大无限之用，<a id="a-IM"></a>诸罗汉、<a id="a-IN"></a>辟支佛所不能及。<a id="a-IO"></a>萨云若亦不受，<a id="a-IP"></a>乃至内外空及有无空亦不受。<a id="a-IQ"></a>何以故？<a id="a-IR"></a>不可以想行故。<a id="a-IS"></a>所以者何？<a id="a-IT"></a>想行有垢故。<a id="a-IU"></a>何等想？<a id="a-IV"></a>五阴想、<a id="a-IW"></a>三昧想，<a id="a-IX"></a>是谓垢想。</p>
  <p id="aIY">“当作是受，<a id="a-IZ"></a>当作是念，<a id="a-Ia"></a>不尔者异道人先尼，<a id="a-Ib"></a>终不有信于萨云若慧。<a id="a-Ic"></a>何等信？<a id="a-Id"></a>信于般若波罗蜜不以想信解受持观其所应，<a id="a-Ie"></a>亦不以想亦不以无想。<a id="a-If"></a>作是不受想，<a id="a-Ig"></a>先尼得解信要，<a id="a-Ih"></a>便得度空性之慧，<a id="a-Ii"></a>不复受色、<a id="a-Ij"></a>痛、<a id="a-Ik"></a>想、<a id="a-Il"></a>行、<a id="a-Im"></a>识。<a id="a-In"></a>所以者何？<a id="a-Io"></a>以见解空想之法。<a id="a-Ip"></a>何以故？<a id="a-Iq"></a>亦不于内见慧，<a id="a-Ir"></a>亦不于外见慧，<a id="a-Is"></a>亦不离内外事见慧。<a id="a-It"></a>何以故？<a id="a-Iu"></a>亦不见法当有可识知者。<a id="a-Iv"></a>亦不于内五阴见慧，<a id="a-Iw"></a>亦不于外五阴见慧，<a id="a-Ix"></a>亦不离五阴见慧，<a id="a-Iy"></a>以是因缘先尼得解，<a id="a-Iz"></a>得解已便得信要于萨云若，<a id="a-J0"></a>是谓比诸法信等以为证而不见诸法。<a id="a-J1"></a>先尼作是解脱已，<a id="a-J2"></a>便于诸法无所受，<a id="a-J3"></a>不想不念故。<a id="a-J4"></a>是法亦无有得者，<a id="a-J5"></a>亦无有受者，<a id="a-J6"></a>亦无有解者，<a id="a-J7"></a>是法亦非受，<a id="a-J8"></a>亦非持，<a id="a-J9"></a>亦不可获，<a id="a-JA"></a>亦无有念，<a id="a-JB"></a>一切诸法皆无念故。</p>
  <p id="aJC">“世尊，<a id="a-JD"></a>菩萨摩诃萨所以于般若波罗蜜通达来往于彼此岸者何？<a id="a-JE"></a>于诸法无所受，<a id="a-JF"></a>不受色、<a id="a-JG"></a>痛、<a id="a-JH"></a>想、<a id="a-JI"></a>行、<a id="a-JJ"></a>识者；<a id="a-JK"></a>于诸法无所受故，<a id="a-JL"></a>乃至三昧陀邻尼门无所受；<a id="a-JM"></a>于诸法亦无所受，<a id="a-JN"></a>不具足三十七品、<a id="a-JO"></a>佛十力、<a id="a-JP"></a>佛十八法不共终不中道般泥洹。<a id="a-JQ"></a>何以故？<a id="a-JR"></a>三十七品非三十七品，<a id="a-JS"></a>乃至佛十八法非十八法，<a id="a-JT"></a>是法非法亦不非法，<a id="a-JU"></a>是为菩萨摩诃萨行般若波罗蜜不受五阴。</p>
  <p id="aJV">“复次，<a id="a-JW"></a>世尊，<a id="a-JX"></a>菩萨摩诃萨行般若波罗蜜，<a id="a-JY"></a>当作是观言：<a id="a-JZ"></a>‘何许是般若波罗蜜？<a id="a-Ja"></a>般若波罗蜜为是谁？<a id="a-Jb"></a>谁有是般若波罗蜜？<a id="a-Jc"></a>’菩萨行般若波罗蜜，<a id="a-Jd"></a>当复作是念言：<a id="a-Je"></a>‘不可得法，<a id="a-Jf"></a>不可见法，<a id="a-Jg"></a>非为般若波罗蜜。<a id="a-Jh"></a>’”</p>
  <p id="aJi">于是，<a id="a-Jj"></a>舍利弗问尊者须菩提言：<a id="a-Jk"></a>“贤者，<a id="a-Jl"></a>何等法不可得、<a id="a-Jm"></a>不可见？<a id="a-Jn"></a>”</p>
  <p id="aJo">须菩提报言：<a id="a-Jp"></a>“般若波罗蜜不可得、<a id="a-Jq"></a>不可见，<a id="a-Jr"></a>禅、<a id="a-Js"></a>惟逮、<a id="a-Jt"></a>羼、<a id="a-Ju"></a>尸、<a id="a-Jv"></a>檀波罗蜜亦不可得亦不可见，<a id="a-Jw"></a>以外空、<a id="a-Jx"></a>内空及有无空故；<a id="a-Jy"></a>五阴亦不可得见，<a id="a-Jz"></a>三十七品、<a id="a-K0"></a>佛十八法神通亦不有亦不可得见，<a id="a-K1"></a>法性、<a id="a-K2"></a>法住、<a id="a-K3"></a>真际、<a id="a-K4"></a>佛萨云若亦不有亦不可得见，<a id="a-K5"></a>以内外空有无皆空故。<a id="a-K6"></a>舍利弗，<a id="a-K7"></a>菩萨摩诃萨行般若波罗蜜若作是观，<a id="a-K8"></a>作是念，<a id="a-K9"></a>意不惓不厌、<a id="a-KA"></a>不恐不怖，<a id="a-KB"></a>当知是菩萨终不离般若波罗蜜。<a id="a-KC"></a>”</p>
  <p id="aKD">舍利弗问尊者须菩提：<a id="a-KE"></a>“何以当知菩萨不离般若波罗蜜？<a id="a-KF"></a>”</p>
  <p id="aKG">须菩提报言：<a id="a-KH"></a>“如色之状貌离色，<a id="a-KI"></a>如痛、<a id="a-KJ"></a>想、<a id="a-KK"></a>行、<a id="a-KL"></a>识状貌离痛、<a id="a-KM"></a>想、<a id="a-KN"></a>行、<a id="a-KO"></a>识，<a id="a-KP"></a>如檀波罗蜜状貌离檀波罗蜜，<a id="a-KQ"></a>乃至般若波罗蜜状貌离般若波罗蜜，<a id="a-KR"></a>乃至佛十八法乃至真际亦复如是。<a id="a-KS"></a>”</p>
  <p id="aKT">舍利弗问须菩提言：<a id="a-KU"></a>“五阴状貌何类？<a id="a-KV"></a>六波罗蜜、<a id="a-KW"></a>佛十八法状貌何类？<a id="a-KX"></a>法性及如、<a id="a-KY"></a>真际其状貌何类？<a id="a-KZ"></a>”</p>
  <p id="aKa">须菩提报言：<a id="a-Kb"></a>“五阴无所有之状貌，<a id="a-Kc"></a>六波罗蜜、<a id="a-Kd"></a>佛十八法、<a id="a-Ke"></a>真际亦无所有之状貌，<a id="a-Kf"></a>其类非物之类。<a id="a-Kg"></a>舍利弗，<a id="a-Kh"></a>是故当知五阴状貌离五阴，<a id="a-Ki"></a>如六波罗蜜状貌离六波罗蜜，<a id="a-Kj"></a>乃至真际亦复如是。<a id="a-Kk"></a>五阴离五阴相，<a id="a-Kl"></a>乃至真际亦离其相，<a id="a-Km"></a>相亦离其真际。<a id="a-Kn"></a>”</p>
  <p id="aKo">舍利弗问须菩提：<a id="a-Kp"></a>“菩萨摩诃萨于中便出生萨云若耶？<a id="a-Kq"></a>”</p>
  <p id="aKr">报言：<a id="a-Ks"></a>“如所问无有异。<a id="a-Kt"></a>何以故？<a id="a-Ku"></a>诸法无所出，<a id="a-Kv"></a>亦无所生。<a id="a-Kw"></a>”</p>
  <p id="aKx">舍利弗又问：<a id="a-Ky"></a>“何以故诸法无有生、<a id="a-Kz"></a>无有出？<a id="a-L0"></a>”</p>
  <p id="aL1">须菩提报言：<a id="a-L2"></a>“五阴空，<a id="a-L3"></a>亦不见其出，<a id="a-L4"></a>亦不见其生；<a id="a-L5"></a>般若波罗蜜、<a id="a-L6"></a>佛十八法、<a id="a-L7"></a>真际亦不见其出，<a id="a-L8"></a>亦不见其生。<a id="a-L9"></a>舍利弗，<a id="a-LA"></a>菩萨摩诃萨作是学般若波罗蜜，<a id="a-LB"></a>以渐近萨云若，<a id="a-LC"></a>已渐近萨云若便得身意想净，<a id="a-LD"></a>已得身意想净便无淫怒痴意，<a id="a-LE"></a>强梁贪意不复生意，<a id="a-LF"></a>终无六十二见事，<a id="a-LG"></a>终不于母人腹中生，<a id="a-LH"></a>常得化生，<a id="a-LI"></a>从一佛国至一佛国，<a id="a-LJ"></a>育养众生普净佛国土，<a id="a-LK"></a>至成阿耨多罗三耶三菩终不离诸佛世尊。<a id="a-LL"></a>舍利弗，<a id="a-LM"></a>菩萨摩诃萨行般若波罗蜜，<a id="a-LN"></a>当作是学，<a id="a-LO"></a>当作是行。<a id="a-LP"></a>”</p>
 </body>
</html>