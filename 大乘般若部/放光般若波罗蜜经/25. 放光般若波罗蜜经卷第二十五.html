<!doctype html>
<html id="z3IBT9LAJ" data-ver="1294">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第二十五</h1>
  <h2 id="a2">教化众生品第七十四</h2>
  <p id="a3">“复次，<a id="a-4"></a>须菩提，<a id="a-5"></a>菩萨摩诃萨以萨云若念，<a id="a-6"></a>从初发意不离萨云若念，<a id="a-7"></a>行尸波罗蜜意初不堕淫怒痴，<a id="a-8"></a>亦不念淫怒痴，<a id="a-9"></a>亦不为所缠裹，<a id="a-A"></a>诸不入道检事，<a id="a-B"></a>嫉妒、<a id="a-C"></a>恶戒、<a id="a-D"></a>恚意、<a id="a-E"></a>懈怠、<a id="a-F"></a>乱意、<a id="a-G"></a>愚痴、<a id="a-H"></a>顽佷自用、<a id="a-I"></a>著于吾我及二地意，<a id="a-J"></a>悉无。<a id="a-K"></a>何以故？<a id="a-L"></a>皆知诸法相空，<a id="a-M"></a>皆知诸法无所有、<a id="a-N"></a>无所成，<a id="a-O"></a>观见诸法皆无转还，<a id="a-P"></a>皆解诸法相，<a id="a-Q"></a>度诸世事处于无为，<a id="a-R"></a>具足沤和拘舍罗增益功德，<a id="a-S"></a>为行尸波罗蜜教化众生净佛国土，<a id="a-T"></a>亦不于世受尸波罗蜜之报，<a id="a-U"></a>至般若波罗蜜，<a id="a-V"></a>但欲益于一切教化众生。</p>
  <p id="aW">“复次，<a id="a-X"></a>须菩提，<a id="a-Y"></a>菩萨行四禅、<a id="a-Z"></a>四等、<a id="a-a"></a>四无形禅，<a id="a-b"></a>虽行诸禅不受禅福。<a id="a-c"></a>何以故？<a id="a-d"></a>以沤和拘舍罗，<a id="a-e"></a>知诸禅相皆空，<a id="a-f"></a>亦知动还者。</p>
  <p id="ag">“复次，<a id="a-h"></a>须菩提，<a id="a-i"></a>菩萨行般若波罗蜜，<a id="a-j"></a>从初发意行沤和拘舍罗，<a id="a-k"></a>行观行净亦不趣须陀洹，<a id="a-l"></a>不取须陀洹果，<a id="a-m"></a>至阿罗汉亦不取其果。<a id="a-n"></a>何以故？<a id="a-o"></a>知诸法相空及知不转还法，<a id="a-p"></a>亦行三十七品过于二地。<a id="a-q"></a>须菩提，<a id="a-r"></a>是为菩萨摩诃萨无所从生法忍。<a id="a-s"></a>菩萨行般若波罗蜜，<a id="a-t"></a>行八惟无禅及九次第，<a id="a-u"></a>亦不取须陀洹道。<a id="a-v"></a>何以故？<a id="a-w"></a>悉知诸法相空，<a id="a-x"></a>知不动还。</p>
  <p id="ay">“复次，<a id="a-z"></a>须菩提，<a id="a-10"></a>菩萨行佛十力业及四无所畏、<a id="a-11"></a>四无礙慧、<a id="a-12"></a>佛十八法、<a id="a-13"></a>大慈大悲，<a id="a-14"></a>净佛国土教化众生，<a id="a-15"></a>然后乃逮萨云若。<a id="a-16"></a>菩萨当作是行般若波罗蜜。<a id="a-17"></a>”</p>
  <p id="a18">须菩提白佛言：<a id="a-19"></a>“世尊，<a id="a-1A"></a>菩萨摩诃萨其智甚广大乃行是深法，<a id="a-1B"></a>然不受其报。<a id="a-1C"></a>”</p>
  <p id="a1D">佛言：<a id="a-1E"></a>“如是，<a id="a-1F"></a>如是，<a id="a-1G"></a>须菩提。<a id="a-1H"></a>所以者何？<a id="a-1I"></a>菩萨于所有处不动不转。<a id="a-1J"></a>”</p>
  <p id="a1K">“世尊，<a id="a-1L"></a>何等为于所有处不动不转？<a id="a-1M"></a>”</p>
  <p id="a1N">佛言：<a id="a-1O"></a>“于无所有而不动转，<a id="a-1P"></a>于五阴所有不转，<a id="a-1Q"></a>于六波罗蜜所有不转，<a id="a-1R"></a>于诸禅、<a id="a-1S"></a>四等所有不转，<a id="a-1T"></a>于三十七品所有不转，<a id="a-1U"></a>于三脱门所有不转，<a id="a-1V"></a>于大慈大悲所有不转，<a id="a-1W"></a>于十力、<a id="a-1X"></a>十八法所有不转。<a id="a-1Y"></a>所以者何？<a id="a-1Z"></a>是诸法所有皆无所有故。</p>
  <p id="a1a">“须菩提，<a id="a-1b"></a>不可以无所有逮觉所有。<a id="a-1c"></a>”</p>
  <p id="a1d">须菩提言：<a id="a-1e"></a>“世尊，<a id="a-1f"></a>宁可持所有逮觉所有不？<a id="a-1g"></a>”</p>
  <p id="a1h">佛言：<a id="a-1i"></a>“不也。<a id="a-1j"></a>”</p>
  <p id="a1k">须菩提言：<a id="a-1l"></a>“世尊，<a id="a-1m"></a>宁可持无所有逮觉无所有不？<a id="a-1n"></a>”</p>
  <p id="a1o">佛言：<a id="a-1p"></a>“不也。<a id="a-1q"></a>”</p>
  <p id="a1r">“如是，<a id="a-1s"></a>世尊，<a id="a-1t"></a>将无所逮无所觉耶？<a id="a-1u"></a>”</p>
  <p id="a1v">佛言：<a id="a-1w"></a>“有逮觉不以是四句。<a id="a-1x"></a>”</p>
  <p id="a1y">“世尊，<a id="a-1z"></a>是逮觉当云何？<a id="a-20"></a>”</p>
  <p id="a21">佛言：<a id="a-22"></a>“诸逮觉者，<a id="a-23"></a>亦非所有，<a id="a-24"></a>亦非无所有；<a id="a-25"></a>逮觉者，<a id="a-26"></a>亦非戏言，<a id="a-27"></a>亦非不戏言。<a id="a-28"></a>”</p>
  <p id="a29">须菩提言：<a id="a-2A"></a>“世尊，<a id="a-2B"></a>何等是菩萨戏言？<a id="a-2C"></a>”</p>
  <p id="a2D">佛言：<a id="a-2E"></a>“五阴有常无常是菩萨戏言，<a id="a-2F"></a>五阴苦乐者是菩萨戏言，<a id="a-2G"></a>五阴是我所、<a id="a-2H"></a>非我所是菩萨戏言，<a id="a-2I"></a>五阴净不净者是菩萨戏言，<a id="a-2J"></a>分别知五阴者是菩萨戏言，<a id="a-2K"></a>知四谛者是菩萨戏言，<a id="a-2L"></a>念四禅、<a id="a-2M"></a>四等及四无形禅、<a id="a-2N"></a>三十七品、<a id="a-2O"></a>总三脱门、<a id="a-2P"></a>八惟无、<a id="a-2Q"></a>九次第禅是菩萨戏言，<a id="a-2R"></a>‘我得须陀洹道’至阿罗汉、<a id="a-2S"></a>辟支佛道是菩萨戏言，<a id="a-2T"></a>‘我具足菩萨十住’是菩萨戏言，<a id="a-2U"></a>‘我净佛国土教化众生’是菩萨戏言，<a id="a-2V"></a>‘我具十力、<a id="a-2W"></a>四无所畏、<a id="a-2X"></a>四无礙慧、<a id="a-2Y"></a>佛十八法’是菩萨戏言，<a id="a-2Z"></a>‘我逮萨云若’是菩萨戏言，<a id="a-2a"></a>‘我尽诸习绪’是菩萨戏言。<a id="a-2b"></a>菩萨行般若波罗蜜，<a id="a-2c"></a>五阴有常无常，<a id="a-2d"></a>亦不戏亦不不戏，<a id="a-2e"></a>乃至萨云若有常无常，<a id="a-2f"></a>亦不戏亦不不戏。<a id="a-2g"></a>所以者何？<a id="a-2h"></a>于所有亦不戏所有，<a id="a-2i"></a>于无所有亦不戏无所有，<a id="a-2j"></a>于所有无所有中亦不戏无不戏。<a id="a-2k"></a>是故，<a id="a-2l"></a>须菩提，<a id="a-2m"></a>五阴及萨云若为非戏也，<a id="a-2n"></a>菩萨于般若波罗蜜行亦不以戏。<a id="a-2o"></a>”</p>
  <p id="a2p">须菩提言：<a id="a-2q"></a>“云何五阴不戏，<a id="a-2r"></a>乃至萨云若不戏？<a id="a-2s"></a>”</p>
  <p id="a2t">佛告须菩提：<a id="a-2u"></a>“五阴无所有，<a id="a-2v"></a>乃至萨云若亦无所有，<a id="a-2w"></a>诸法无所有者皆非戏，<a id="a-2x"></a>以是故，<a id="a-2y"></a>五阴及萨云若皆无有戏。<a id="a-2z"></a>须菩提，<a id="a-30"></a>菩萨作是学般若波罗蜜者，<a id="a-31"></a>得上菩萨位。<a id="a-32"></a>”</p>
  <p id="a33">须菩提言：<a id="a-34"></a>“世尊，<a id="a-35"></a>诸法所有尚不可得，<a id="a-36"></a>云何得菩萨位？<a id="a-37"></a>为用二地，<a id="a-38"></a>为用佛道乎？<a id="a-39"></a>持何等行得位？<a id="a-3A"></a>”</p>
  <p id="a3B">佛言：<a id="a-3C"></a>“菩萨亦不以二道，<a id="a-3D"></a>亦不以佛道也，<a id="a-3E"></a>遍学诸道乃上菩萨位。<a id="a-3F"></a>如第八贤圣遍学诸道，<a id="a-3G"></a>虽在平等地未受果证。<a id="a-3H"></a>菩萨亦如是，<a id="a-3I"></a>皆行诸道得菩萨位，<a id="a-3J"></a>未及萨云若，<a id="a-3K"></a>未得金刚三昧，<a id="a-3L"></a>得功德时乃具足逮萨云若。<a id="a-3M"></a>”</p>
  <p id="a3N">须菩提言：<a id="a-3O"></a>“世尊，<a id="a-3P"></a>若菩萨遍学诸道尔乃上位者，<a id="a-3Q"></a>菩萨为复在第八地取须陀洹道耶？<a id="a-3R"></a>在斯陀含地得斯陀含道，<a id="a-3S"></a>在阿那含地得阿那含道，<a id="a-3T"></a>在阿罗汉地得阿罗汉道，<a id="a-3U"></a>在辟支佛地得辟支佛道，<a id="a-3V"></a>在佛地得佛道耶？</p>
  <p id="a3W">“此诸道即各自异，<a id="a-3X"></a>世尊，<a id="a-3Y"></a>云何言菩萨皆当遍学诸道上菩萨位耶？<a id="a-3Z"></a>若菩萨于是八地受八道者，<a id="a-3a"></a>是终不然；<a id="a-3b"></a>在菩萨位便逮萨云然者，<a id="a-3c"></a>亦复不然；<a id="a-3d"></a>若菩萨得声闻、<a id="a-3e"></a>辟支佛道至萨云然者，<a id="a-3f"></a>亦复不然。</p>
  <p id="a3g">“世尊，<a id="a-3h"></a>我当云何知菩萨遍入诸道上菩萨位？<a id="a-3i"></a>”</p>
  <p id="a3j">佛告须菩提：<a id="a-3k"></a>“如汝所言，<a id="a-3l"></a>菩萨终不于八地得须陀洹及罗汉、<a id="a-3m"></a>辟支佛道以逮萨云若。</p>
  <p id="a3n">“须菩提，<a id="a-3o"></a>菩萨从初发意常行六波罗蜜，<a id="a-3p"></a>以慧见八地。<a id="a-3q"></a>何等八？<a id="a-3r"></a>净地、<a id="a-3s"></a>性地、<a id="a-3t"></a>四贤圣八地、<a id="a-3u"></a>观地、<a id="a-3v"></a>薄地、<a id="a-3w"></a>无垢地、<a id="a-3x"></a>已办地、<a id="a-3y"></a>辟支佛地。<a id="a-3z"></a>以慧观过于八地，<a id="a-40"></a>以道慧过菩萨位，<a id="a-41"></a>过位已以萨云若慧舍诸习绪。</p>
  <p id="a42">“须菩提，<a id="a-43"></a>第八地者是菩萨之忍，<a id="a-44"></a>须陀洹、<a id="a-45"></a>斯陀含、<a id="a-46"></a>阿那含慧及习绪除，<a id="a-47"></a>亦是罗汉慧观，<a id="a-48"></a>亦是菩萨、<a id="a-49"></a>辟支佛慧，<a id="a-4A"></a>亦是菩萨忍，<a id="a-4B"></a>具足声闻、<a id="a-4C"></a>辟支佛道以道慧上菩萨位，<a id="a-4D"></a>以萨云若慧除诸习绪。<a id="a-4E"></a>以是故，<a id="a-4F"></a>须菩提，<a id="a-4G"></a>菩萨当遍具足诸道，<a id="a-4H"></a>尔乃成阿耨多罗三耶三菩阿惟三佛，<a id="a-4I"></a>成阿惟三佛已为众生作道地。<a id="a-4J"></a>”</p>
  <p id="a4K">须菩提白佛言：<a id="a-4L"></a>“世尊，<a id="a-4M"></a>所说三乘，<a id="a-4N"></a>声闻、<a id="a-4O"></a>辟支佛、<a id="a-4P"></a>佛道，<a id="a-4Q"></a>何等为道慧之道？<a id="a-4R"></a>”</p>
  <p id="a4S">佛言：<a id="a-4T"></a>“当起诸道净于诸道，<a id="a-4U"></a>遍观众生及相貌像尽觉尽知，<a id="a-4V"></a>皆遍知已当教一切分流广化，<a id="a-4W"></a>遍采音声令得大声，<a id="a-4X"></a>遍三千大千刹土当如响相。<a id="a-4Y"></a>以是故，<a id="a-4Z"></a>菩萨当遍具足诸道，<a id="a-4a"></a>当知道慧悉知众生之意；<a id="a-4b"></a>亦当知泥犁复知泥犁之趣，<a id="a-4c"></a>亦当知众生罪报，<a id="a-4d"></a>当断泥犁缘作罪之报；<a id="a-4e"></a>薜荔、<a id="a-4f"></a>畜生亦当知之，<a id="a-4g"></a>薜荔、<a id="a-4h"></a>畜生缘作报应悉当断之；<a id="a-4i"></a>当知真陀罗、<a id="a-4j"></a>摩睺勒、<a id="a-4k"></a>诸龙阅叉，<a id="a-4l"></a>当知人之因缘、<a id="a-4m"></a>人道果报，<a id="a-4n"></a>亦当知天从四天王上至三十三天，<a id="a-4o"></a>亦当知天人因缘、<a id="a-4p"></a>天人果报，<a id="a-4q"></a>当知三十七品法、<a id="a-4r"></a>三脱门法，<a id="a-4s"></a>亦当知十力，<a id="a-4t"></a>亦当知四禅、<a id="a-4u"></a>四等及四空定、<a id="a-4v"></a>大慈大悲、<a id="a-4w"></a>佛十八法，<a id="a-4x"></a>尽知是已，<a id="a-4y"></a>立诸众生于三乘之道。</p>
  <p id="a4z">“须菩提，<a id="a-50"></a>是为菩萨具足道慧，<a id="a-51"></a>菩萨学是已皆知众生意之所愿，<a id="a-52"></a>已知所愿如应说法初不断绝。<a id="a-53"></a>所以者何？<a id="a-54"></a>普知众生根生死之趣，<a id="a-55"></a>菩萨当作是行般若波罗蜜，<a id="a-56"></a>菩萨所可应行法，<a id="a-57"></a>三十七品所行、<a id="a-58"></a>二地所行，<a id="a-59"></a>尽入般若波罗蜜中故。<a id="a-5A"></a>”</p>
  <p id="a5B">须菩提白佛言：<a id="a-5C"></a>“世尊，<a id="a-5D"></a>诸法及三十七品及道法，<a id="a-5E"></a>是诸法亦不合亦不散，<a id="a-5F"></a>亦无有形亦不可见一相，<a id="a-5G"></a>一相者则无相，<a id="a-5H"></a>云何能致道？<a id="a-5I"></a>是法亦不见亦无有形一相，<a id="a-5J"></a>一相者则无相，<a id="a-5K"></a>云何能致道？<a id="a-5L"></a>世尊，<a id="a-5M"></a>譬如虚空，<a id="a-5N"></a>亦无所没，<a id="a-5O"></a>亦无所致。<a id="a-5P"></a>”</p>
  <p id="a5Q">佛言：<a id="a-5R"></a>“如是，<a id="a-5S"></a>如是，<a id="a-5T"></a>须菩提，<a id="a-5U"></a>是空法，<a id="a-5V"></a>亦无所致，<a id="a-5W"></a>亦无所趣。<a id="a-5X"></a>以众生不知法相无所有故，<a id="a-5Y"></a>佛为说三十七品及诸法，<a id="a-5Z"></a>有所致，<a id="a-5a"></a>有所办。<a id="a-5b"></a>虽尔，<a id="a-5c"></a>须菩提，<a id="a-5d"></a>所有五阴、<a id="a-5e"></a>六波罗蜜、<a id="a-5f"></a>内空、<a id="a-5g"></a>外空及有无空、<a id="a-5h"></a>三十七品、<a id="a-5i"></a>四禅、<a id="a-5j"></a>四等及四空定、<a id="a-5k"></a>四无礙慧、<a id="a-5l"></a>四无所畏、<a id="a-5m"></a>佛十力、<a id="a-5n"></a>十八不共、<a id="a-5o"></a>大慈大悲至萨云若，<a id="a-5p"></a>于贤圣法律亦不合亦不散，<a id="a-5q"></a>亦无有形，<a id="a-5r"></a>亦不可见，<a id="a-5s"></a>亦无有对，<a id="a-5t"></a>一相无相。<a id="a-5u"></a>如来以是故欲度脱众生，<a id="a-5v"></a>以世俗因缘而说是教，<a id="a-5w"></a>非第一最义。<a id="a-5x"></a>是故菩萨当遍学诸道，<a id="a-5y"></a>以慧观随习俗于法中有应用者、<a id="a-5z"></a>不应用者。<a id="a-60"></a>何等是菩萨应用？<a id="a-61"></a>何等是菩萨所不应用？<a id="a-62"></a>罗汉、<a id="a-63"></a>辟支佛道以慧观学而所不用；<a id="a-64"></a>以萨云若慧当用诸法，<a id="a-65"></a>菩萨如是于贤圣法律，<a id="a-66"></a>当学般若波罗蜜。<a id="a-67"></a>”</p>
  <p id="a68">须菩提白佛言：<a id="a-69"></a>“世尊，<a id="a-6A"></a>所说贤圣律，<a id="a-6B"></a>贤圣律者为何谓？<a id="a-6C"></a>”</p>
  <p id="a6D">佛告须菩提：<a id="a-6E"></a>“声闻、<a id="a-6F"></a>辟支佛、<a id="a-6G"></a>菩萨摩诃萨、<a id="a-6H"></a>如来无所著等正觉，<a id="a-6I"></a>亦不与淫怒痴合亦不不合，<a id="a-6J"></a>是我所、<a id="a-6K"></a>非我所亦不合亦不散，<a id="a-6L"></a>亦不狐疑亦不不狐疑，<a id="a-6M"></a>于戒行亦不合亦不散，<a id="a-6N"></a>于欲、<a id="a-6O"></a>于色、<a id="a-6P"></a>于无色界亦不合亦不散，<a id="a-6Q"></a>于不黠及顽佷亦不合非不合，<a id="a-6R"></a>凶暴亦不合非不合，<a id="a-6S"></a>于四禅、<a id="a-6T"></a>四等及四空定、<a id="a-6U"></a>三十七品、<a id="a-6V"></a>大慈大悲及有为无为性亦不合亦不散。<a id="a-6W"></a>何以故？<a id="a-6X"></a>以诸法无有形不可见，<a id="a-6Y"></a>无有对一相无相。<a id="a-6Z"></a>无色不与无色合亦不散，<a id="a-6a"></a>不可见不与不可见合亦不散，<a id="a-6b"></a>无有对不与无对合亦不散，<a id="a-6c"></a>一相不与一相合亦不散，<a id="a-6d"></a>无相不与无相合亦不散。<a id="a-6e"></a>须菩提，<a id="a-6f"></a>是名为贤圣律，<a id="a-6g"></a>亦无形不可得见，<a id="a-6h"></a>亦无对一相无相。<a id="a-6i"></a>是菩萨无相度，<a id="a-6j"></a>菩萨当作是学，<a id="a-6k"></a>作是学已当得诸法无相。<a id="a-6l"></a>”</p>
  <p id="a6m">须菩提白佛言：<a id="a-6n"></a>“世尊，<a id="a-6o"></a>为不学色、<a id="a-6p"></a>声、<a id="a-6q"></a>香、<a id="a-6r"></a>味、<a id="a-6s"></a>细滑、<a id="a-6t"></a>识法相耶？<a id="a-6u"></a>不学地、<a id="a-6v"></a>水、<a id="a-6w"></a>火、<a id="a-6x"></a>风、<a id="a-6y"></a>空、<a id="a-6z"></a>识相耶？<a id="a-70"></a>不学六波罗蜜相耶？<a id="a-71"></a>不学有无空相耶？<a id="a-72"></a>不学四禅、<a id="a-73"></a>四等及四空定、<a id="a-74"></a>三十七品、<a id="a-75"></a>三脱门相、<a id="a-76"></a>十力、<a id="a-77"></a>四无所畏、<a id="a-78"></a>四无礙慧、<a id="a-79"></a>佛十八法、<a id="a-7A"></a>大慈大悲、<a id="a-7B"></a>四谛相、<a id="a-7C"></a>贤圣相？<a id="a-7D"></a>不学逆顺十二因缘相耶？<a id="a-7E"></a>不学有为无为性相耶？<a id="a-7F"></a>于是诸法无相亦不学，<a id="a-7G"></a>所作相亦不学，<a id="a-7H"></a>菩萨当云何过于二地上菩萨位？<a id="a-7I"></a>上菩萨位已云何逮萨云若？<a id="a-7J"></a>逮萨云若已云何转法轮？<a id="a-7K"></a>转法轮已云何以三乘法度脱众生？<a id="a-7L"></a>”</p>
  <p id="a7M">佛告须菩提：<a id="a-7N"></a>“若诸法有相者，<a id="a-7O"></a>菩萨当学诸法相。<a id="a-7P"></a>诸法无形亦不可见，<a id="a-7Q"></a>亦无有对一相，<a id="a-7R"></a>一相者则无相，<a id="a-7S"></a>是故菩萨亦不学相，<a id="a-7T"></a>亦不学无相，<a id="a-7U"></a>云何作是问？<a id="a-7V"></a>”</p>
  <p id="a7W">佛言：<a id="a-7X"></a>“若前有相，<a id="a-7Y"></a>后便有相；<a id="a-7Z"></a>以前法无相故，<a id="a-7a"></a>后亦无相。<a id="a-7b"></a>是故菩萨亦不学相，<a id="a-7c"></a>亦不学无相。<a id="a-7d"></a>所以者何？<a id="a-7e"></a>有佛无佛，<a id="a-7f"></a>一相性常住如故。<a id="a-7g"></a>”</p>
  <p id="a7h">须菩提白佛言：<a id="a-7i"></a>“世尊，<a id="a-7j"></a>若诸法非相、<a id="a-7k"></a>非无相，<a id="a-7l"></a>云何为念般若波罗蜜？<a id="a-7m"></a>菩萨若不念般若波罗蜜者，<a id="a-7n"></a>不能过于二地；<a id="a-7o"></a>不过二地者，<a id="a-7p"></a>不能过菩萨位；<a id="a-7q"></a>不能过菩萨位者，<a id="a-7r"></a>不得无所从生；<a id="a-7s"></a>不得无所从生者，<a id="a-7t"></a>不得菩萨神通；<a id="a-7u"></a>不得神通者，<a id="a-7v"></a>不能净佛土教化众生；<a id="a-7w"></a>不净佛土教化众生者，<a id="a-7x"></a>不能逮萨云若；<a id="a-7y"></a>未逮萨云若者，<a id="a-7z"></a>不能转法轮；<a id="a-80"></a>不能转法轮者，<a id="a-81"></a>不能安立众生于三乘法，<a id="a-82"></a>亦不能安立众生于三福地：<a id="a-83"></a>一者、<a id="a-84"></a>施，<a id="a-85"></a>二者、<a id="a-86"></a>戒，<a id="a-87"></a>三者、<a id="a-88"></a>念诸善法。<a id="a-89"></a>”</p>
  <p id="a8A">佛言：<a id="a-8B"></a>“如是，<a id="a-8C"></a>如是，<a id="a-8D"></a>须菩提，<a id="a-8E"></a>诸法亦非无相亦非一相，<a id="a-8F"></a>无相之法当云何念般若波罗蜜？<a id="a-8G"></a>须菩提，<a id="a-8H"></a>般若波罗蜜者非菩萨之念，<a id="a-8I"></a>菩萨以无念是为般若波罗蜜相。<a id="a-8J"></a>”</p>
  <p id="a8K">须菩提言：<a id="a-8L"></a>“世尊，<a id="a-8M"></a>云何无念是般若波罗蜜相？<a id="a-8N"></a>”</p>
  <p id="a8O">佛言：<a id="a-8P"></a>“于诸法无所念，<a id="a-8Q"></a>是为般若波罗蜜相。<a id="a-8R"></a>”</p>
  <p id="a8S">“云何于诸法无所念？<a id="a-8T"></a>”</p>
  <p id="a8U">佛言：<a id="a-8V"></a>“不念五阴、<a id="a-8W"></a>六情，<a id="a-8X"></a>是为般若波罗蜜念；<a id="a-8Y"></a>不念色、<a id="a-8Z"></a>声、<a id="a-8a"></a>香、<a id="a-8b"></a>味、<a id="a-8c"></a>细滑、<a id="a-8d"></a>识法，<a id="a-8e"></a>是般若波罗蜜念；<a id="a-8f"></a>不念不净，<a id="a-8g"></a>是般若波罗蜜念；<a id="a-8h"></a>不念四禅、<a id="a-8i"></a>四等及四空定，<a id="a-8j"></a>是般若波罗蜜念；<a id="a-8k"></a>不念三尊，<a id="a-8l"></a>不念三福，<a id="a-8m"></a>是般若波罗蜜念；<a id="a-8n"></a>不念灭尽，<a id="a-8o"></a>不念安般守意，<a id="a-8p"></a>是般若波罗蜜念；<a id="a-8q"></a>不念无常相、<a id="a-8r"></a>苦相、<a id="a-8s"></a>非我相，<a id="a-8t"></a>不念四颠倒、<a id="a-8u"></a>十二因缘，<a id="a-8v"></a>不念吾我、<a id="a-8w"></a>寿命及知见相，<a id="a-8x"></a>是般若波罗蜜念；<a id="a-8y"></a>不念三脱门，<a id="a-8z"></a>不念三十七品法，<a id="a-90"></a>是般若波罗蜜念；<a id="a-91"></a>不念八惟无、<a id="a-92"></a>九次第禅，<a id="a-93"></a>不念四禅，<a id="a-94"></a>是般若波罗蜜念；<a id="a-95"></a>不念十慧，<a id="a-96"></a>不念六波罗蜜，<a id="a-97"></a>不念内外空及有无空，<a id="a-98"></a>是般若波罗蜜念；<a id="a-99"></a>不念十力，<a id="a-9A"></a>不念四无所畏、<a id="a-9B"></a>四无礙慧、<a id="a-9C"></a>佛十八法，<a id="a-9D"></a>不念大慈大悲，<a id="a-9E"></a>是般若波罗蜜念；<a id="a-9F"></a>不念须陀洹及罗汉、<a id="a-9G"></a>辟支佛，<a id="a-9H"></a>是般若波罗蜜念；<a id="a-9I"></a>不念萨云若，<a id="a-9J"></a>是般若波罗蜜念；<a id="a-9K"></a>不念断诸习绪，<a id="a-9L"></a>是般若波罗蜜念。<a id="a-9M"></a>”</p>
  <p id="a9N">须菩提白佛言：<a id="a-9O"></a>“世尊，<a id="a-9P"></a>云何不念五阴，<a id="a-9Q"></a>乃至断诸习绪复不念，<a id="a-9R"></a>是般若波罗蜜念？<a id="a-9S"></a>”</p>
  <p id="a9T">佛言：<a id="a-9U"></a>“菩萨行般若波罗蜜亦不念五阴无所有。<a id="a-9V"></a>何以故？<a id="a-9W"></a>须菩提，<a id="a-9X"></a>诸有相者无有般若波罗蜜念，<a id="a-9Y"></a>不念淫怒痴所有，<a id="a-9Z"></a>不念无道之处所有。<a id="a-9a"></a>何以故？<a id="a-9b"></a>诸有想者为无般若波罗蜜念，<a id="a-9c"></a>诸有相者为无六波罗蜜。<a id="a-9d"></a>何以故？<a id="a-9e"></a>诸有贪者亦无有六波罗蜜，<a id="a-9f"></a>是名为著诸有。<a id="a-9g"></a>缚著者无有度脱。<a id="a-9h"></a>须菩提，<a id="a-9i"></a>著有者，<a id="a-9j"></a>无有三十七道品念，<a id="a-9k"></a>亦无三脱门念，<a id="a-9l"></a>乃至萨云若亦无念。<a id="a-9m"></a>何以故？<a id="a-9n"></a>缚著于有故。<a id="a-9o"></a>”</p>
  <p id="a9p">须菩提白佛言：<a id="a-9q"></a>“何等为有？<a id="a-9r"></a>何等为无有？<a id="a-9s"></a>”</p>
  <p id="a9t">佛言：<a id="a-9u"></a>“有二者为有。<a id="a-9v"></a>”</p>
  <p id="a9w">“世尊，<a id="a-9x"></a>何等为二？<a id="a-9y"></a>”</p>
  <p id="a9z">佛言：<a id="a-A0"></a>“五阴相者为二，<a id="a-A1"></a>十二衰相者为二，<a id="a-A2"></a>有佛相者为二，<a id="a-A3"></a>有道相、<a id="a-A4"></a>有为无为相者是则为二。<a id="a-A5"></a>须菩提，<a id="a-A6"></a>一切相乃至无有相是皆为二，<a id="a-A7"></a>道有二便有，<a id="a-A8"></a>已有便有世间众生，<a id="a-A9"></a>不得离生老病死、<a id="a-AA"></a>忧悲勤苦。<a id="a-AB"></a>以是故，<a id="a-AC"></a>须菩提，<a id="a-AD"></a>当知有二者无有六波罗蜜，<a id="a-AE"></a>亦无有道，<a id="a-AF"></a>亦无所逮，<a id="a-AG"></a>亦无所觉，<a id="a-AH"></a>何况能舍五阴及萨云若者？<a id="a-AI"></a>”</p>
  <p id="aAJ">佛告须菩提：<a id="a-AK"></a>“尚无道念耶！<a id="a-AL"></a>得须陀洹至罗汉、<a id="a-AM"></a>辟支佛道耶！<a id="a-AN"></a>得离诸习绪！<a id="a-AO"></a>”</p>
  <p data-pb></p>
  <h2 id="aAP">无坚要品第七十五</h2>
  <p id="aAQ">尔时，<a id="a-AR"></a>须菩提白佛言：<a id="a-AS"></a>“世尊，<a id="a-AT"></a>假令有相者，<a id="a-AU"></a>不得顺忍，<a id="a-AV"></a>不得逮觉。<a id="a-AW"></a>若无相者，<a id="a-AX"></a>当得顺忍不？<a id="a-AY"></a>当及声闻八地不？<a id="a-AZ"></a>当及辟支佛地不？<a id="a-Aa"></a>当及菩萨地不？<a id="a-Ab"></a>可得度脱不？<a id="a-Ac"></a>能得道念不？<a id="a-Ad"></a>能令罗汉、<a id="a-Ae"></a>辟支佛习绪除不？<a id="a-Af"></a>能使菩萨得上菩萨位不？<a id="a-Ag"></a>上菩萨位已能得萨云若不？<a id="a-Ah"></a>得萨云若已能灭诸习绪不？<a id="a-Ai"></a>世尊，<a id="a-Aj"></a>若无意，<a id="a-Ak"></a>若不生意，<a id="a-Al"></a>不起是法相，<a id="a-Am"></a>可逮萨云若不？<a id="a-An"></a>”</p>
  <p id="aAo">佛告须菩提：<a id="a-Ap"></a>“如是，<a id="a-Aq"></a>如是，<a id="a-Ar"></a>无有相者亦无有顺忍，<a id="a-As"></a>亦不能除诸习绪。<a id="a-At"></a>”</p>
  <p id="aAu">复问：<a id="a-Av"></a>“世尊，<a id="a-Aw"></a>菩萨行般若波罗蜜有相意耶？<a id="a-Ax"></a>于五阴有相耶？<a id="a-Ay"></a>乃至萨云若有相耶？<a id="a-Az"></a>有淫怒痴相，<a id="a-B0"></a>无有淫怒痴相耶？<a id="a-B1"></a>有六衰，<a id="a-B2"></a>有六衰尽相耶？<a id="a-B3"></a>有近，<a id="a-B4"></a>有近尽相耶？<a id="a-B5"></a>有觉，<a id="a-B6"></a>有觉尽相耶？<a id="a-B7"></a>有爱，<a id="a-B8"></a>有爱尽相耶？<a id="a-B9"></a>有受，<a id="a-BA"></a>有受尽相耶？<a id="a-BB"></a>有有，<a id="a-BC"></a>有有尽相耶？<a id="a-BD"></a>有生，<a id="a-BE"></a>有生尽相耶？<a id="a-BF"></a>有死，<a id="a-BG"></a>有死尽相耶？<a id="a-BH"></a>有忧悲勤苦，<a id="a-BI"></a>有忧悲勤苦尽相耶？<a id="a-BJ"></a>有苦，<a id="a-BK"></a>有苦尽相耶？<a id="a-BL"></a>有四谛，<a id="a-BM"></a>有四谛尽相耶？<a id="a-BN"></a>有萨云若，<a id="a-BO"></a>有萨云若尽相耶？<a id="a-BP"></a>有习绪，<a id="a-BQ"></a>有习绪尽相耶？<a id="a-BR"></a>”</p>
  <p id="aBS">佛言：<a id="a-BT"></a>“不也，<a id="a-BU"></a>须菩提，<a id="a-BV"></a>菩萨行般若波罗蜜，<a id="a-BW"></a>亦无有相，<a id="a-BX"></a>亦无无相。<a id="a-BY"></a>须菩提，<a id="a-BZ"></a>菩萨顺忍者则无相，<a id="a-Ba"></a>是菩萨无有相则为念道，<a id="a-Bb"></a>无有有相，<a id="a-Bc"></a>无有无相，<a id="a-Bd"></a>则是菩萨之果报。<a id="a-Be"></a>”</p>
  <p id="aBf">佛言：<a id="a-Bg"></a>“有相则是菩萨道，<a id="a-Bh"></a>无相则逮觉。<a id="a-Bi"></a>是故，<a id="a-Bj"></a>须菩提，<a id="a-Bk"></a>当知诸法所有皆无所有。<a id="a-Bl"></a>”</p>
  <p id="aBm">须菩提白佛言：<a id="a-Bn"></a>“世尊，<a id="a-Bo"></a>若无所有，<a id="a-Bp"></a>云何于无所有中得逮觉，<a id="a-Bq"></a>而于诸法得自在？<a id="a-Br"></a>”</p>
  <p id="aBs">佛告须菩提：<a id="a-Bt"></a>“我本为菩萨行六波罗蜜，<a id="a-Bu"></a>从第一禅至第四禅，<a id="a-Bv"></a>观禅性不念贡高，<a id="a-Bw"></a>亦不倚禅，<a id="a-Bx"></a>亦不味禅，<a id="a-By"></a>于四禅事寂静无所悕望，<a id="a-Bz"></a>已安足于禅便处于神通，<a id="a-C0"></a>天眼彻视、<a id="a-C1"></a>天耳彻听、<a id="a-C2"></a>意知他人宿命所从来、<a id="a-C3"></a>自识宿命便飞行，<a id="a-C4"></a>虽尔不以是神通贡高，<a id="a-C5"></a>不味不倚于六通无所分别。<a id="a-C6"></a>须菩提，<a id="a-C7"></a>我以应一合相智，<a id="a-C8"></a>成阿耨多罗三耶三菩，<a id="a-C9"></a>便觉四谛，<a id="a-CA"></a>具足如来十力、<a id="a-CB"></a>四无所畏、<a id="a-CC"></a>四无礙慧、<a id="a-CD"></a>佛十八法，<a id="a-CE"></a>处众生于三乘。<a id="a-CF"></a>”</p>
  <p id="aCG">须菩提白佛言：<a id="a-CH"></a>“世尊，<a id="a-CI"></a>如来云何于无所有中起四禅六通？<a id="a-CJ"></a>无所有众生为无所有，<a id="a-CK"></a>如来云何安立众生于三乘？<a id="a-CL"></a>”</p>
  <p id="aCM">佛告须菩提：<a id="a-CN"></a>“若淫怒痴及余诸非法之事，<a id="a-CO"></a>若有所有、<a id="a-CP"></a>无所有者，<a id="a-CQ"></a>我为菩萨时不于有无中起四禅。<a id="a-CR"></a>是故，<a id="a-CS"></a>须菩提，<a id="a-CT"></a>亦不有所有，<a id="a-CU"></a>亦不无所有，<a id="a-CV"></a>是故我初发意行菩萨道时行四禅。<a id="a-CW"></a>”</p>
  <p id="aCX">佛告须菩提：<a id="a-CY"></a>“若神通中当有所有、<a id="a-CZ"></a>无所有者，<a id="a-Ca"></a>我终不于神通中觉所有、<a id="a-Cb"></a>无所有而成阿耨多罗三耶三菩。<a id="a-Cc"></a>以于神通知所有无所有故，<a id="a-Cd"></a>成阿耨多罗三耶三菩。<a id="a-Ce"></a>”</p>
  <p id="aCf">须菩提白佛言：<a id="a-Cg"></a>“若菩萨于诸法所有无所有，<a id="a-Ch"></a>于禅五通成阿耨多罗三耶三菩，<a id="a-Ci"></a>云何菩萨于无所有法中，<a id="a-Cj"></a>未曾所知能知，<a id="a-Ck"></a>未曾所学得学，<a id="a-Cl"></a>从是中得成阿耨多罗三耶三菩？<a id="a-Cm"></a>”</p>
  <p id="aCn">佛告须菩提：<a id="a-Co"></a>“菩萨已从过去诸佛所，<a id="a-Cp"></a>供养若干佛菩萨，<a id="a-Cq"></a>所从诸佛闻：<a id="a-Cr"></a>无所有中无有佛、<a id="a-Cs"></a>无有辟支佛，<a id="a-Ct"></a>无所有中无有罗汉，<a id="a-Cu"></a>无所有中无有众贤圣，<a id="a-Cv"></a>从无所有中无有毛发许所有。<a id="a-Cw"></a>菩萨作是念言：<a id="a-Cx"></a>‘无所有中亦无有须陀洹，<a id="a-Cy"></a>乃至佛皆无所有。<a id="a-Cz"></a>以诸法无所有故，<a id="a-D0"></a>我或成阿耨多罗三耶三菩，<a id="a-D1"></a>我或不成阿耨多罗三耶三菩。<a id="a-D2"></a>假令我当成阿耨多罗三耶三菩者，<a id="a-D3"></a>诸可有行相众生我当立著无相地。<a id="a-D4"></a>’</p>
  <p id="aD5">“须菩提，<a id="a-D6"></a>诸有菩萨成阿耨多罗三耶三菩者，<a id="a-D7"></a>欲度脱众生故，<a id="a-D8"></a>便习未曾习者，<a id="a-D9"></a>未曾学者、<a id="a-DA"></a>未曾受者便学便受。<a id="a-DB"></a>于诸过去诸佛所学，<a id="a-DC"></a>先学六波罗蜜，<a id="a-DD"></a>劝人令行六波罗蜜，<a id="a-DE"></a>见人行者代欢喜，<a id="a-DF"></a>以布施无贪垢故便得大富，<a id="a-DG"></a>以布施故便守戒便得天上人中尊，<a id="a-DH"></a>以布施故便得三昧，<a id="a-DI"></a>以布施、<a id="a-DJ"></a>持戒、<a id="a-DK"></a>忍辱、<a id="a-DL"></a>精进、<a id="a-DM"></a>禅故便得智慧品、<a id="a-DN"></a>解脱品、<a id="a-DO"></a>见解脱慧品，<a id="a-DP"></a>持是诸品及六波罗蜜得过二地上菩萨位，<a id="a-DQ"></a>已上位已便净佛土化众生，<a id="a-DR"></a>便逮萨云若转法轮，<a id="a-DS"></a>以三乘度众生。<a id="a-DT"></a>须菩提，<a id="a-DU"></a>菩萨以是先当从檀波罗蜜起，<a id="a-DV"></a>次得诸慧是亦不可得。<a id="a-DW"></a>何以故？<a id="a-DX"></a>无有实故。</p>
  <p id="aDY">“复次，<a id="a-DZ"></a>须菩提，<a id="a-Da"></a>菩萨从初发意以来，<a id="a-Db"></a>自持戒劝人持戒，<a id="a-Dc"></a>见人持戒代其欢喜，<a id="a-Dd"></a>以持戒得天上人中之豪，<a id="a-De"></a>贫者以财施之，<a id="a-Df"></a>复以戒、<a id="a-Dg"></a>三昧、<a id="a-Dh"></a>智慧、<a id="a-Di"></a>解脱、<a id="a-Dj"></a>见解脱慧而立之，<a id="a-Dk"></a>以五品之德过出二地上菩萨位，<a id="a-Dl"></a>度脱众生，<a id="a-Dm"></a>便逮未曾所知、<a id="a-Dn"></a>所学、<a id="a-Do"></a>所习，<a id="a-Dp"></a>皆学知习之。<a id="a-Dq"></a>何以故？<a id="a-Dr"></a>欲习无所有故。</p>
  <p id="aDs">“复次，<a id="a-Dt"></a>须菩提，<a id="a-Du"></a>菩萨行忍劝人使行，<a id="a-Dv"></a>见人行忍代其欢喜，<a id="a-Dw"></a>饱足众生以财安立，<a id="a-Dx"></a>戒以五品之德过于二地上菩萨位。<a id="a-Dy"></a>何以故？<a id="a-Dz"></a>所施与亦无有要故。</p>
  <p id="aE0">“复次，<a id="a-E1"></a>须菩提，<a id="a-E2"></a>菩萨自行精进于善，<a id="a-E3"></a>劝人精进，<a id="a-E4"></a>见人精进代其欢喜，<a id="a-E5"></a>复以财物给足众生，<a id="a-E6"></a>以戒忍辱五品之德，<a id="a-E7"></a>过出二地上菩萨位。<a id="a-E8"></a>何以故？<a id="a-E9"></a>所施亦无有要故。</p>
  <p id="aEA">“复次，<a id="a-EB"></a>须菩提，<a id="a-EC"></a>菩萨行四禅、<a id="a-ED"></a>四等、<a id="a-EE"></a>四无形定劝人令行，<a id="a-EF"></a>见人行者代其欢喜，<a id="a-EG"></a>以住于禅布施穷乏，<a id="a-EH"></a>教令智慧、<a id="a-EI"></a>解脱、<a id="a-EJ"></a>见慧过出二地上菩萨位。<a id="a-EK"></a>何以故？<a id="a-EL"></a>所有者无有要故。</p>
  <p id="aEM">“复次，<a id="a-EN"></a>须菩提，<a id="a-EO"></a>菩萨从发意以来，<a id="a-EP"></a>行般若波罗蜜以财给足众生，<a id="a-EQ"></a>立以于戒、<a id="a-ER"></a>三昧、<a id="a-ES"></a>智慧、<a id="a-ET"></a>解脱、<a id="a-EU"></a>见慧，<a id="a-EV"></a>自行六度劝人令行，<a id="a-EW"></a>见人行者代其欢喜，<a id="a-EX"></a>以沤和拘舍罗过于二地上菩萨位，<a id="a-EY"></a>成阿耨多罗三耶三菩。<a id="a-EZ"></a>何以故？<a id="a-Ea"></a>无有形故。<a id="a-Eb"></a>须菩提，<a id="a-Ec"></a>菩萨从是便得本所不学、<a id="a-Ed"></a>本所不知、<a id="a-Ee"></a>本所不应，<a id="a-Ef"></a>皆学，<a id="a-Eg"></a>皆知，<a id="a-Eh"></a>皆得所应。</p>
  <p id="aEi">“复次，<a id="a-Ej"></a>须菩提，<a id="a-Ek"></a>菩萨学诸未曾学者，<a id="a-El"></a>从初发意以来常有萨云若念，<a id="a-Em"></a>解诸有无之事便念三尊行，<a id="a-En"></a>常念天，<a id="a-Eo"></a>行戒念、<a id="a-Ep"></a>施念。<a id="a-Eq"></a>”</p>
  <p id="aEr">佛问须菩提：<a id="a-Es"></a>“云何为念佛？<a id="a-Et"></a>念佛者不以色、<a id="a-Eu"></a>痛、<a id="a-Ev"></a>想、<a id="a-Ew"></a>行、<a id="a-Ex"></a>识念。<a id="a-Ey"></a>何以故？<a id="a-Ez"></a>五阴无有坚要故。<a id="a-F0"></a>无坚要者为无所有。<a id="a-F1"></a>何以故？<a id="a-F2"></a>佛念者为无念。</p>
  <p id="aF3">“复次，<a id="a-F4"></a>须菩提，<a id="a-F5"></a>如来无所著等正觉，<a id="a-F6"></a>不当以三十二相、<a id="a-F7"></a>八十种好念，<a id="a-F8"></a>不当以金色光明念。<a id="a-F9"></a>何以故？<a id="a-FA"></a>佛形无有坚要故。<a id="a-FB"></a>无坚要者为无所有，<a id="a-FC"></a>念佛者为无念。</p>
  <p id="aFD">“复次，<a id="a-FE"></a>须菩提，<a id="a-FF"></a>如来无所著等正觉，<a id="a-FG"></a>不当戒性、<a id="a-FH"></a>智慧品、<a id="a-FI"></a>三昧品、<a id="a-FJ"></a>解脱品、<a id="a-FK"></a>见解脱品，<a id="a-FL"></a>不当以是五品念如来。<a id="a-FM"></a>何以故？<a id="a-FN"></a>以是无有坚实故。<a id="a-FO"></a>无有坚者为无所有，<a id="a-FP"></a>念佛者为无念。</p>
  <p id="aFQ">“复次，<a id="a-FR"></a>须菩提，<a id="a-FS"></a>念如来不以十力念，<a id="a-FT"></a>不以四无所畏念，<a id="a-FU"></a>四等、<a id="a-FV"></a>大慈大悲、<a id="a-FW"></a>佛十八法、<a id="a-FX"></a>四无礙慧，<a id="a-FY"></a>不以是念如来。<a id="a-FZ"></a>何以故？<a id="a-Fa"></a>无有坚实故。<a id="a-Fb"></a>不坚实者无所有，<a id="a-Fc"></a>念佛者为无念。</p>
  <p id="aFd">“复次，<a id="a-Fe"></a>须菩提，<a id="a-Ff"></a>念如来者不以十二因缘念。<a id="a-Fg"></a>何以故？<a id="a-Fh"></a>无有坚要。<a id="a-Fi"></a>无坚要者为无所有，<a id="a-Fj"></a>念佛者为无念。</p>
  <p id="aFk">“须菩提，<a id="a-Fl"></a>菩萨行般若波罗蜜者，<a id="a-Fm"></a>当作佛念，<a id="a-Fn"></a>以是故知次第学未曾学者、<a id="a-Fo"></a>习未曾应者，<a id="a-Fp"></a>具足悉应顺至。<a id="a-Fq"></a>诸道应作是学，<a id="a-Fr"></a>具足三十七品及三三昧，<a id="a-Fs"></a>便具足萨云若慧，<a id="a-Ft"></a>便应所有无所有，<a id="a-Fu"></a>觉不坚固要，<a id="a-Fv"></a>便得所有无所有处。</p>
  <p id="aFw">“须菩提，<a id="a-Fx"></a>云何为法念？<a id="a-Fy"></a>菩萨行般若波罗蜜，<a id="a-Fz"></a>亦不当念善恶法，<a id="a-G0"></a>亦不念当受莂不受莂，<a id="a-G1"></a>亦不当念俗法道法，<a id="a-G2"></a>亦不念有漏无漏法，<a id="a-G3"></a>亦不念贤法愚法，<a id="a-G4"></a>亦不念三界法，<a id="a-G5"></a>亦不念有为无为性法。<a id="a-G6"></a>何以故？<a id="a-G7"></a>诸法无有坚要，<a id="a-G8"></a>无有坚要者为无所有，<a id="a-G9"></a>念法为无所念，<a id="a-GA"></a>学法念以应所有无所有，<a id="a-GB"></a>便逮萨云若，<a id="a-GC"></a>便逮所有无所有处。<a id="a-GD"></a>须菩提，<a id="a-GE"></a>菩萨当作法念。</p>
  <p id="aGF">“须菩提，<a id="a-GG"></a>菩萨当云何念僧？<a id="a-GH"></a>菩萨从初发意至萨云若，<a id="a-GI"></a>常念僧为无念。<a id="a-GJ"></a>如是，<a id="a-GK"></a>须菩提，<a id="a-GL"></a>菩萨当作僧念。</p>
  <p id="aGM">“须菩提，<a id="a-GN"></a>菩萨云何念戒？<a id="a-GO"></a>行般若波罗蜜，<a id="a-GP"></a>从初发意以来不缺于戒，<a id="a-GQ"></a>不差于戒，<a id="a-GR"></a>善摄于戒当念有无。<a id="a-GS"></a>如是念者为顺所应，<a id="a-GT"></a>便逮萨云若无有有无之处。</p>
  <p id="aGU">“须菩提，<a id="a-GV"></a>云何菩萨念施？<a id="a-GW"></a>所有无所有应施，<a id="a-GX"></a>所可物施及以法施于中不起乱意，<a id="a-GY"></a>亦不念有所施、<a id="a-GZ"></a>无所施，<a id="a-Ga"></a>虽持身命支节布施，<a id="a-Gb"></a>于中亦不起乱意。<a id="a-Gc"></a>何以故？<a id="a-Gd"></a>无有坚要故。<a id="a-Ge"></a>无坚要者则无所有，<a id="a-Gf"></a>常念于施至成阿耨多罗三耶三菩。</p>
  <p id="aGg">“须菩提，<a id="a-Gh"></a>菩萨云何当作天念？<a id="a-Gi"></a>诸须陀洹生四天上者至于六天，<a id="a-Gj"></a>诸生天者无有坚要，<a id="a-Gk"></a>无坚要者为无所有。<a id="a-Gl"></a>须菩提，<a id="a-Gm"></a>当顺是念至成萨云若。<a id="a-Gn"></a>须菩提，<a id="a-Go"></a>诸阿那含生于色天及无色天亦无坚要，<a id="a-Gp"></a>无坚要者为无所有，<a id="a-Gq"></a>菩萨当顺是念至成阿耨多罗三耶三菩。</p>
  <p id="aGr">“须菩提，<a id="a-Gs"></a>菩萨常念六念顺其所应。</p>
  <p id="aGt">“复次，<a id="a-Gu"></a>须菩提，<a id="a-Gv"></a>菩萨行般若波罗蜜，<a id="a-Gw"></a>欲学所顺所习，<a id="a-Gx"></a>欲成诸功德，<a id="a-Gy"></a>当学内外空及有无空，<a id="a-Gz"></a>当学三十七品、<a id="a-H0"></a>大慈大悲，<a id="a-H1"></a>当学菩萨道行，<a id="a-H2"></a>皆逮有无之要尚无毛发之相，<a id="a-H3"></a>何况有萨云若相？<a id="a-H4"></a>须菩提，<a id="a-H5"></a>是为菩萨行般若波罗蜜得随次第应。<a id="a-H6"></a>”</p>
  <p id="aH7">须菩提白佛言：<a id="a-H8"></a>“世尊，<a id="a-H9"></a>若诸法所有皆无所有，<a id="a-HA"></a>乃至五阴、<a id="a-HB"></a>六衰无所有，<a id="a-HC"></a>诸性无所有，<a id="a-HD"></a>三十七品无所有，<a id="a-HE"></a>萨云若慧亦当无所有，<a id="a-HF"></a>亦无佛、<a id="a-HG"></a>无法、<a id="a-HH"></a>无比丘僧，<a id="a-HI"></a>亦无有道，<a id="a-HJ"></a>亦无果报，<a id="a-HK"></a>亦无著断，<a id="a-HL"></a>亦无逮觉，<a id="a-HM"></a>诸法亦皆无所有。<a id="a-HN"></a>”</p>
  <p id="aHO">佛告须菩提：<a id="a-HP"></a>“诸法有所有、<a id="a-HQ"></a>无所有，<a id="a-HR"></a>可得见不？<a id="a-HS"></a>”</p>
  <p id="aHT">须菩提言：<a id="a-HU"></a>“不可得，<a id="a-HV"></a>世尊。<a id="a-HW"></a>”</p>
  <p id="aHX">“须菩提，<a id="a-HY"></a>云何言诸法所有皆无所有，<a id="a-HZ"></a>五阴及逮觉耶？<a id="a-Ha"></a>”</p>
  <p id="aHb">须菩提白佛言：<a id="a-Hc"></a>“世尊，<a id="a-Hd"></a>我于是法无有狐疑，<a id="a-He"></a>但为当来之世三乘道家，<a id="a-Hf"></a>恐或言：<a id="a-Hg"></a>‘若诸法所有无所有，<a id="a-Hh"></a>阿谁著者？<a id="a-Hi"></a>阿谁断者？<a id="a-Hj"></a>’不知著断之事，<a id="a-Hk"></a>便能败戒、<a id="a-Hl"></a>毁戒不知所趣，<a id="a-Hm"></a>如是败戒行者，<a id="a-Hn"></a>各各趣三恶处。<a id="a-Ho"></a>世尊，<a id="a-Hp"></a>我不敢有狐疑，<a id="a-Hq"></a>我畏当来之世，<a id="a-Hr"></a>是故问如来耳。<a id="a-Hs"></a>”</p>
  <p data-pb></p>
  <h2 id="aHt">无倚相品第七十六</h2>
  <p id="aHu">于时，<a id="a-Hv"></a>须菩提白佛言：<a id="a-Hw"></a>“世尊，<a id="a-Hx"></a>菩萨摩诃萨若诸所有者皆无所有，<a id="a-Hy"></a>菩萨为见何等为众生发阿耨多罗三耶三菩？<a id="a-Hz"></a>”</p>
  <p id="aI0">佛告须菩提：<a id="a-I1"></a>“菩萨以所有皆无所有故，<a id="a-I2"></a>能发阿耨多罗三耶三菩。<a id="a-I3"></a>何以故？<a id="a-I4"></a>诸有倚著者难得解脱，<a id="a-I5"></a>有倚相者不得逮觉，<a id="a-I6"></a>亦不能成阿耨多罗三耶三菩。<a id="a-I7"></a>”</p>
  <p id="aI8">须菩提白佛言：<a id="a-I9"></a>“世尊，<a id="a-IA"></a>无倚相者为有逮觉成阿耨多罗三耶三菩耶？<a id="a-IB"></a>”</p>
  <p id="aIC">佛言：<a id="a-ID"></a>“逮觉已阿耨多罗三耶三菩则是无所倚，<a id="a-IE"></a>以不别法性故。<a id="a-IF"></a>欲得无所倚逮觉阿耨多罗三耶三菩者，<a id="a-IG"></a>则为欲示一切法性。<a id="a-IH"></a>”</p>
  <p id="aII">“世尊，<a id="a-IJ"></a>若无所倚者无有逮觉，<a id="a-IK"></a>则无有阿耨多罗三耶三菩，<a id="a-IL"></a>何缘菩萨从第一住至十住耶？<a id="a-IM"></a>何因缘得无所从生法忍？<a id="a-IN"></a>何因有五通及六波罗蜜之德，<a id="a-IO"></a>而受诸法之德，<a id="a-IP"></a>摄取佛国教化众生供养诸佛，<a id="a-IQ"></a>一切有至般泥洹？<a id="a-IR"></a>”</p>
  <p id="aIS">佛言：<a id="a-IT"></a>“无所倚者与五通之报等，<a id="a-IU"></a>与十住等，<a id="a-IV"></a>与六波罗蜜等，<a id="a-IW"></a>及供养诸佛功德等，<a id="a-IX"></a>以是故至般泥洹供养不断。<a id="a-IY"></a>”</p>
  <p id="aIZ">须菩提言：<a id="a-Ia"></a>“世尊，<a id="a-Ib"></a>无所倚及五通、<a id="a-Ic"></a>六波罗蜜有何差别？<a id="a-Id"></a>”</p>
  <p id="aIe">佛言：<a id="a-If"></a>“无有差别说有差别。<a id="a-Ig"></a>”</p>
  <p id="aIh">“世尊，<a id="a-Ii"></a>云何三事有差别？<a id="a-Ij"></a>”</p>
  <p id="aIk">佛言：<a id="a-Il"></a>“菩萨行般若波罗蜜亦不倚所施，<a id="a-Im"></a>亦不自倚，<a id="a-In"></a>亦不倚受者，<a id="a-Io"></a>至般若波罗蜜亦无所倚，<a id="a-Ip"></a>行神通亦无所倚，<a id="a-Iq"></a>行三十七品亦无所倚，<a id="a-Ir"></a>行三三昧亦无所倚，<a id="a-Is"></a>教化众生净佛国土亦无所倚，<a id="a-It"></a>逮觉诸佛法亦无所倚。<a id="a-Iu"></a>须菩提，<a id="a-Iv"></a>是为菩萨行般若波罗蜜为无所倚。<a id="a-Iw"></a>菩萨摩诃萨如是行者，<a id="a-Ix"></a>诸魔魔天无能坏者。<a id="a-Iy"></a>”</p>
  <p id="aIz">须菩提言：<a id="a-J0"></a>“世尊，<a id="a-J1"></a>云何菩萨行般若波罗蜜，<a id="a-J2"></a>一意受持六波罗蜜，<a id="a-J3"></a>受四禅、<a id="a-J4"></a>四等、<a id="a-J5"></a>大慈大悲及四空定、<a id="a-J6"></a>四无礙慧、<a id="a-J7"></a>四无所畏、<a id="a-J8"></a>三十七品、<a id="a-J9"></a>总三脱门、<a id="a-JA"></a>佛十种力、<a id="a-JB"></a>佛十八法？<a id="a-JC"></a>云何受持八十种好？<a id="a-JD"></a>”</p>
  <p id="aJE">佛言：<a id="a-JF"></a>“菩萨行般若波罗蜜，<a id="a-JG"></a>所作施、<a id="a-JH"></a>戒、<a id="a-JI"></a>忍辱、<a id="a-JJ"></a>精进及诸禅事，<a id="a-JK"></a>皆以般若波罗蜜行；<a id="a-JL"></a>及三脱门、<a id="a-JM"></a>四等、<a id="a-JN"></a>大慈及三十七品，<a id="a-JO"></a>所作所念皆不离般若波罗蜜；<a id="a-JP"></a>及三三昧、<a id="a-JQ"></a>佛十种力、<a id="a-JR"></a>四无所畏、<a id="a-JS"></a>四无礙慧、<a id="a-JT"></a>佛十八法、<a id="a-JU"></a>八十种好，<a id="a-JV"></a>皆不离般若波罗蜜。<a id="a-JW"></a>”</p>
  <p id="aJX">须菩提言：<a id="a-JY"></a>“世尊，<a id="a-JZ"></a>云何菩萨一意行般若波罗蜜，<a id="a-Ja"></a>受持六波罗蜜乃至八十种好？<a id="a-Jb"></a>”</p>
  <p id="aJc">“须菩提，<a id="a-Jd"></a>菩萨行般若波罗蜜，<a id="a-Je"></a>行六波罗蜜初无二相，<a id="a-Jf"></a>乃至八十种好亦无二相。<a id="a-Jg"></a>”</p>
  <p id="aJh">“世尊，<a id="a-Ji"></a>云何行六波罗蜜至八十种好，<a id="a-Jj"></a>不以二相？<a id="a-Jk"></a>”</p>
  <p id="aJl">佛言：<a id="a-Jm"></a>“菩萨行般若波罗蜜，<a id="a-Jn"></a>皆悉具足总持诸波罗蜜及三十七品而行布施。<a id="a-Jo"></a>”</p>
  <p id="aJp">须菩提言：<a id="a-Jq"></a>“世尊，<a id="a-Jr"></a>是事云何？<a id="a-Js"></a>”</p>
  <p id="aJt">佛言：<a id="a-Ju"></a>“菩萨行般若波罗蜜时，<a id="a-Jv"></a>不以漏意行檀波罗蜜，<a id="a-Jw"></a>于无漏作念言：<a id="a-Jx"></a>‘我为是谁所施？<a id="a-Jy"></a>何物、<a id="a-Jz"></a>受者为谁？<a id="a-K0"></a>’于是三事无相受念，<a id="a-K1"></a>尔时亦不见意及所施受者，<a id="a-K2"></a>至十八法亦复如是。</p>
  <p id="aK3">“复次，<a id="a-K4"></a>须菩提，<a id="a-K5"></a>菩萨行檀波罗蜜乃至般若波罗蜜亦无有相，<a id="a-K6"></a>亦不见六波罗蜜。<a id="a-K7"></a>菩萨行般若波罗蜜乃至八十种好亦无有相，<a id="a-K8"></a>亦无所见。<a id="a-K9"></a>”</p>
  <p id="aKA">须菩提言：<a id="a-KB"></a>“世尊，<a id="a-KC"></a>以无相无所作法，<a id="a-KD"></a>云何得具足六波罗蜜？<a id="a-KE"></a>云何具足三十七品？<a id="a-KF"></a>云何具足三空及十种力？<a id="a-KG"></a>云何具足四无所畏、<a id="a-KH"></a>佛十八法？<a id="a-KI"></a>”</p>
  <p id="aKJ">佛言：<a id="a-KK"></a>“菩萨行般若波罗蜜，<a id="a-KL"></a>以无相施随众生所欲，<a id="a-KM"></a>或索肌肉、<a id="a-KN"></a>妻子、<a id="a-KO"></a>国城、<a id="a-KP"></a>珍宝，<a id="a-KQ"></a>所有财谷皆不逆人。<a id="a-KR"></a>作是施时，<a id="a-KS"></a>或有人来问菩萨言‘用是无相布施作为？<a id="a-KT"></a>’，<a id="a-KU"></a>虽有是言‘我续布施不可断绝，<a id="a-KV"></a>持是布施与众生共为阿耨多罗三耶三菩’，<a id="a-KW"></a>亦无相念，<a id="a-KX"></a>亦无施意，<a id="a-KY"></a>亦无物意，<a id="a-KZ"></a>亦无受者意，<a id="a-Ka"></a>亦不见阿耨多罗三耶三菩意。<a id="a-Kb"></a>何以故？<a id="a-Kc"></a>所见一切皆悉空故，<a id="a-Kd"></a>如是谁为阿耨多罗三耶三菩者？<a id="a-Ke"></a>如是作为则是真作，<a id="a-Kf"></a>则能净佛国土教化众生，<a id="a-Kg"></a>则为行六波罗蜜，<a id="a-Kh"></a>则为具足三十七品及三脱门，<a id="a-Ki"></a>则为具足佛十八法，<a id="a-Kj"></a>如是行者则为不受布施之报。<a id="a-Kk"></a>譬如第六天王有所欲者但念即至，<a id="a-Kl"></a>菩萨如是但意念诸法皆具足至，<a id="a-Km"></a>以布施之德能供养诸佛，<a id="a-Kn"></a>悉能饱满诸天及人，<a id="a-Ko"></a>以沤和拘舍罗行檀波罗蜜，<a id="a-Kp"></a>安立众生于三乘法，<a id="a-Kq"></a>是为菩萨行般若波罗蜜具足檀波罗蜜。<a id="a-Kr"></a>”</p>
 </body>
</html>