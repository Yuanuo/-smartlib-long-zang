<!doctype html>
<html id="z3IBT8g9z" data-ver="1461">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第五</h1>
  <h2 id="a2">僧那僧涅品第十八</h2>
  <p id="a3">尔时，<a id="a-4"></a>须菩提白佛言：<a id="a-5"></a>“何等为菩萨摩诃萨僧那僧涅？<a id="a-6"></a>”</p>
  <p id="a7">佛告须菩提：<a id="a-8"></a>“六波罗蜜、<a id="a-9"></a>三十七品、<a id="a-A"></a>内外空及有无空、<a id="a-B"></a>佛十八法及一切智，<a id="a-C"></a>被诸功德之铠成佛身，<a id="a-D"></a>光彻三千大千刹土，<a id="a-E"></a>复以光普遍十方恒边沙佛国土，<a id="a-F"></a>便为六反震动，<a id="a-G"></a>三千大千刹土复以六反震动。<a id="a-H"></a>十方恒边沙佛国土菩萨，<a id="a-I"></a>已受是光明住于檀波罗蜜，<a id="a-J"></a>以大乘之铠便能变化三千大千刹土化为瑠璃，<a id="a-K"></a>自变其形为遮迦越王，<a id="a-L"></a>布施一切随其所欲，<a id="a-M"></a>饥渴与饮食，<a id="a-N"></a>欲得衣者与衣，<a id="a-O"></a>欲得香华、<a id="a-P"></a>医药布施种种，<a id="a-Q"></a>随众人身所便乐尽给与之，<a id="a-R"></a>作是布施已便为众生说六波罗蜜行，<a id="a-S"></a>众生闻菩萨教已，<a id="a-T"></a>至得阿耨多罗三耶三菩不离六波罗蜜行，<a id="a-U"></a>是为菩萨被大乘之铠。</p>
  <p id="aV">“须菩提，<a id="a-W"></a>譬如工幻师在四要道头，<a id="a-X"></a>于大众人前布施，<a id="a-Y"></a>随人所欲饮食、<a id="a-Z"></a>衣被、<a id="a-a"></a>钱财，<a id="a-b"></a>随人意所索，<a id="a-c"></a>幻人尽与。<a id="a-d"></a>于须菩提意云何？<a id="a-e"></a>是幻师颇有所布施于人不？<a id="a-f"></a>”</p>
  <p id="ag">须菩提白佛言：<a id="a-h"></a>“无所施，<a id="a-i"></a>亦无得者。<a id="a-j"></a>”</p>
  <p id="ak">佛告须菩提：<a id="a-l"></a>“菩萨自化身作遮迦越王布施，<a id="a-m"></a>随人所乐而在所与，<a id="a-n"></a>恣人所欲而施与之，<a id="a-o"></a>虽施而无所与亦无得者。<a id="a-p"></a>何以故？<a id="a-q"></a>须菩提，<a id="a-r"></a>法之幻法应尔。</p>
  <p id="as">“复次，<a id="a-t"></a>须菩提，<a id="a-u"></a>菩萨摩诃萨住于尸波罗蜜，<a id="a-v"></a>亦现作遮迦越罗，<a id="a-w"></a>于中使人持十善法，<a id="a-x"></a>教人使为四禅、<a id="a-y"></a>四等、<a id="a-z"></a>四无形禅，<a id="a-10"></a>立于三十七品至佛十八法，<a id="a-11"></a>众生闻是法教，<a id="a-12"></a>至得道终不离是法教。</p>
  <p id="a13">“须菩提，<a id="a-14"></a>譬如幻师化作大众人，<a id="a-15"></a>教幻人持十善，<a id="a-16"></a>立以三十七品至佛十八法。<a id="a-17"></a>于须菩提意云何？<a id="a-18"></a>颇有人立于十善、<a id="a-19"></a>四禅、<a id="a-1A"></a>四无形禅？<a id="a-1B"></a>颇有人立于三十七品及佛十八法者不？<a id="a-1C"></a>”</p>
  <p id="a1D">须菩提对曰：<a id="a-1E"></a>“无有立者也，<a id="a-1F"></a>世尊。<a id="a-1G"></a>”</p>
  <p id="a1H">佛告须菩提：<a id="a-1I"></a>“菩萨立诸众生于十善地、<a id="a-1J"></a>三十七品、<a id="a-1K"></a>佛十八法，<a id="a-1L"></a>亦不见有人住是法者。<a id="a-1M"></a>所以者何？<a id="a-1N"></a>法幻之法自应当尔。<a id="a-1O"></a>以是故，<a id="a-1P"></a>须菩提，<a id="a-1Q"></a>菩萨摩诃萨为被大乘之铠。</p>
  <p id="a1R">“复次，<a id="a-1S"></a>须菩提，<a id="a-1T"></a>菩萨住羼波罗蜜，<a id="a-1U"></a>亦立众生于羼波罗蜜。<a id="a-1V"></a>菩萨从初发意以来作誓言：<a id="a-1W"></a>‘假令众生持刀杖害，<a id="a-1X"></a>我悉受终不起恶意如弹指之顷，<a id="a-1Y"></a>当复立众生于忍辱地亦复如是。<a id="a-1Z"></a>’虽立众生于羼波罗蜜，<a id="a-1a"></a>亦复如幻师亦无众生想。<a id="a-1b"></a>须菩提，<a id="a-1c"></a>是为菩萨大乘之铠。</p>
  <p id="a1d">“复次，<a id="a-1e"></a>须菩提，<a id="a-1f"></a>菩萨摩诃萨住于惟逮波罗蜜，<a id="a-1g"></a>立众生精进意应萨云若，<a id="a-1h"></a>亦复如幻师，<a id="a-1i"></a>是为菩萨大乘之铠。<a id="a-1j"></a>菩萨住于禅波罗蜜，<a id="a-1k"></a>亦复教一切人行一心。<a id="a-1l"></a>菩萨住于等法，<a id="a-1m"></a>不见法有乱者、<a id="a-1n"></a>有一心者。<a id="a-1o"></a>须菩提，<a id="a-1p"></a>是为菩萨住于禅波罗蜜，<a id="a-1q"></a>亦复教一切人行禅乃至阿耨多罗三耶三菩，<a id="a-1r"></a>终不离是一心，<a id="a-1s"></a>亦复如幻师，<a id="a-1t"></a>是故名为僧那僧涅。</p>
  <p id="a1u">“复次，<a id="a-1v"></a>须菩提，<a id="a-1w"></a>菩萨摩诃萨住于般若波罗蜜，<a id="a-1x"></a>亦复劝助教一切人，<a id="a-1y"></a>使立于般若波罗蜜。<a id="a-1z"></a>须菩提，<a id="a-20"></a>是为菩萨摩诃萨行般若波罗蜜，<a id="a-21"></a>于诸法不见有彼此岸；<a id="a-22"></a>是为菩萨住于般若波罗蜜，<a id="a-23"></a>亦复劝助众生教化立人于般若波罗蜜，<a id="a-24"></a>虽教化众生亦复如幻，<a id="a-25"></a>不见有学者，<a id="a-26"></a>不见有受者。<a id="a-27"></a>以是故，<a id="a-28"></a>须菩提，<a id="a-29"></a>菩萨摩诃萨僧那僧涅。</p>
  <p id="a2A">“复次，<a id="a-2B"></a>须菩提，<a id="a-2C"></a>菩萨被大乘铠，<a id="a-2D"></a>以安处十方恒边沙佛国众生立于六波罗蜜，<a id="a-2E"></a>为众生说六波罗蜜法使众生闻之，<a id="a-2F"></a>闻已至阿耨多罗三耶三菩不离是法，<a id="a-2G"></a>亦复如幻，<a id="a-2H"></a>亦不见受法者，<a id="a-2I"></a>亦不见受是教者。<a id="a-2J"></a>以是故，<a id="a-2K"></a>菩萨为大乘之铠。<a id="a-2L"></a>菩萨复被大乘之铠意应萨云若，<a id="a-2M"></a>菩萨不言‘我当教若干人立于六波罗蜜’，<a id="a-2N"></a>亦不言‘我当教若干人行三十七品、<a id="a-2O"></a>佛十八法’，<a id="a-2P"></a>亦复不言‘我不能教若干人’，<a id="a-2Q"></a>亦复不言‘我教若干人得须陀洹乃至阿罗汉、<a id="a-2R"></a>辟支佛’，<a id="a-2S"></a>不言‘我不教若干人至阿罗汉’，<a id="a-2T"></a>亦不言‘我立若干人至萨云若’，<a id="a-2U"></a>不言‘我不悉教尔所人’。<a id="a-2V"></a>何以故？<a id="a-2W"></a>菩萨所度无有限礙亦无适莫，<a id="a-2X"></a>菩萨所度亦无有数亦无有量。</p>
  <p id="a2Y">“须菩提，<a id="a-2Z"></a>菩萨譬如幻师教幻人，<a id="a-2a"></a>不见有所教，<a id="a-2b"></a>亦不见有受者，<a id="a-2c"></a>是为菩萨摩诃萨僧那僧涅。<a id="a-2d"></a>”</p>
  <p id="a2e">须菩提白佛言：<a id="a-2f"></a>“如我从佛所闻义，<a id="a-2g"></a>当知菩萨非为僧那僧涅。<a id="a-2h"></a>何以故？<a id="a-2i"></a>诸法空故。<a id="a-2j"></a>色、<a id="a-2k"></a>痛、<a id="a-2l"></a>想、<a id="a-2m"></a>行、<a id="a-2n"></a>识空，<a id="a-2o"></a>眼、<a id="a-2p"></a>耳、<a id="a-2q"></a>鼻、<a id="a-2r"></a>舌、<a id="a-2s"></a>身、<a id="a-2t"></a>意、<a id="a-2u"></a>色、<a id="a-2v"></a>声、<a id="a-2w"></a>香、<a id="a-2x"></a>味、<a id="a-2y"></a>细滑、<a id="a-2z"></a>法十八性各随其相各自空，<a id="a-30"></a>檀波罗蜜至般若波罗蜜亦自空，<a id="a-31"></a>内外空皆自空，<a id="a-32"></a>从三十七品至佛十八法皆空，<a id="a-33"></a>菩萨亦空，<a id="a-34"></a>僧那僧涅亦自空。<a id="a-35"></a>以是故，<a id="a-36"></a>世尊，<a id="a-37"></a>当知菩萨为非僧那僧涅。<a id="a-38"></a>”</p>
  <p id="a39">佛告须菩提：<a id="a-3A"></a>“如所言无有异。<a id="a-3B"></a>须菩提，<a id="a-3C"></a>萨云若非为非作，<a id="a-3D"></a>菩萨为众生作摩诃僧那僧涅者，<a id="a-3E"></a>是众生亦非为非作。<a id="a-3F"></a>”</p>
  <p id="a3G">须菩提白佛言：<a id="a-3H"></a>“何以故萨云若及众生非为非作？<a id="a-3I"></a>”</p>
  <p id="a3J">佛言：<a id="a-3K"></a>“不见有人故，<a id="a-3L"></a>是故萨云若无为无作。<a id="a-3M"></a>何以故？<a id="a-3N"></a>须菩提，<a id="a-3O"></a>五阴亦不有所作亦非不作，<a id="a-3P"></a>六情、<a id="a-3Q"></a>六衰亦无所为亦无所作，<a id="a-3R"></a>我、<a id="a-3S"></a>人、<a id="a-3T"></a>寿命亦无所为亦无所作。<a id="a-3U"></a>何以故？<a id="a-3V"></a>边际不可得故。<a id="a-3W"></a>须菩提，<a id="a-3X"></a>梦、<a id="a-3Y"></a>响、<a id="a-3Z"></a>影、<a id="a-3a"></a>幻、<a id="a-3b"></a>热时炎、<a id="a-3c"></a>化无所作亦无所为，<a id="a-3d"></a>内外空、<a id="a-3e"></a>三十七品、<a id="a-3f"></a>佛十八法亦无所为亦无所作。<a id="a-3g"></a>何以故？<a id="a-3h"></a>其本际不可得见故。<a id="a-3i"></a>如及法性、<a id="a-3j"></a>真际亦无所作亦无所为，<a id="a-3k"></a>菩萨、<a id="a-3l"></a>萨云若亦无所作亦无所为。<a id="a-3m"></a>何以故？<a id="a-3n"></a>无有本际故。<a id="a-3o"></a>以是故，<a id="a-3p"></a>须菩提，<a id="a-3q"></a>萨云若及众生无所有、<a id="a-3r"></a>无所作，<a id="a-3s"></a>以是当知菩萨非为摩诃僧那僧涅。<a id="a-3t"></a>”</p>
  <p id="a3u">须菩提白佛言：<a id="a-3v"></a>“如观世尊所说义，<a id="a-3w"></a>五阴亦无缚无脱。<a id="a-3x"></a>”</p>
  <p id="a3y">邠耨文陀尼子问须菩提：<a id="a-3z"></a>“何等五阴无缚无脱？<a id="a-40"></a>”</p>
  <p id="a41">须菩提报言：<a id="a-42"></a>“五阴如梦、<a id="a-43"></a>如响、<a id="a-44"></a>如影、<a id="a-45"></a>如幻、<a id="a-46"></a>如化、<a id="a-47"></a>如热时炎，<a id="a-48"></a>当来、<a id="a-49"></a>过去、<a id="a-4A"></a>今现在五阴无缚无脱，<a id="a-4B"></a>五阴无端绪无缚无脱，<a id="a-4C"></a>五阴寂无所生无缚无脱，<a id="a-4D"></a>五阴善不善俗、<a id="a-4E"></a>五阴道、<a id="a-4F"></a>五阴有漏无漏亦无缚无脱，<a id="a-4G"></a>一切诸法无缚无脱，<a id="a-4H"></a>无际寂静无缚无脱，<a id="a-4I"></a>六波罗蜜无缚无脱，<a id="a-4J"></a>无际寂静内外空无缚无脱，<a id="a-4K"></a>三十七品无缚无脱，<a id="a-4L"></a>佛十八法无缚无脱无际寂静故，<a id="a-4M"></a>道及菩萨、<a id="a-4N"></a>萨云若、<a id="a-4O"></a>一切智事、<a id="a-4P"></a>无际寂静无所生亦不缚亦不脱，<a id="a-4Q"></a>如、<a id="a-4R"></a>法性、<a id="a-4S"></a>真际、<a id="a-4T"></a>无为亦无缚无脱，<a id="a-4U"></a>无际寂静不生无缚无脱。</p>
  <p id="a4V">“如是，<a id="a-4W"></a>邠耨，<a id="a-4X"></a>菩萨摩诃萨于无缚无脱六波罗蜜中，<a id="a-4Y"></a>住无缚无脱萨云若，<a id="a-4Z"></a>于无缚无脱育养众生，<a id="a-4a"></a>无著无缚无脱净佛国土，<a id="a-4b"></a>无著无缚无脱见诸世尊，<a id="a-4c"></a>以无缚无脱闻法终不离，<a id="a-4d"></a>无缚无脱诸佛世尊终不离，<a id="a-4e"></a>无缚无脱诸神通终不离，<a id="a-4f"></a>无缚无脱五眼终不离，<a id="a-4g"></a>无缚无脱转无缚无脱法轮，<a id="a-4h"></a>无缚无脱安立众生于三乘。<a id="a-4i"></a>如是，<a id="a-4j"></a>邠耨，<a id="a-4k"></a>菩萨摩诃萨于无缚无脱六波罗蜜，<a id="a-4l"></a>于诸法得逮觉，<a id="a-4m"></a>无际寂静无所生故。</p>
  <p id="a4n">“邠耨，<a id="a-4o"></a>当知是为菩萨摩诃萨无缚无脱之僧那僧涅。<a id="a-4p"></a>”</p>
  <p data-pb></p>
  <h2 id="a4q">问摩诃衍品第十九</h2>
  <p id="a4r">是时，<a id="a-4s"></a>须菩提白佛言：<a id="a-4t"></a>“何等为菩萨摩诃萨大誓？<a id="a-4u"></a>世尊，<a id="a-4v"></a>云何当知菩萨趣至大乘？<a id="a-4w"></a>乘是乘当至何所？<a id="a-4x"></a>谁当成是乘者？<a id="a-4y"></a>”</p>
  <p id="a4z">佛告须菩提言：<a id="a-50"></a>“六波罗蜜是菩萨摩诃萨之大乘。<a id="a-51"></a>何等为六？<a id="a-52"></a>檀、<a id="a-53"></a>尸、<a id="a-54"></a>羼、<a id="a-55"></a>惟逮、<a id="a-56"></a>禅、<a id="a-57"></a>般若波罗蜜。<a id="a-58"></a>”</p>
  <p id="a59">须菩提白佛言：<a id="a-5A"></a>“何等为菩萨檀波罗蜜？<a id="a-5B"></a>”</p>
  <p id="a5C">佛告言：<a id="a-5D"></a>“菩萨摩诃萨布施意应萨云若，<a id="a-5E"></a>内外所有布施已，<a id="a-5F"></a>持是功德尽施众生，<a id="a-5G"></a>与众生共发阿耨多罗三耶三菩，<a id="a-5H"></a>是为菩萨摩诃萨檀波罗蜜。<a id="a-5I"></a>”</p>
  <p id="a5J">须菩提白佛言：<a id="a-5K"></a>“何等为尸波罗蜜？<a id="a-5L"></a>”</p>
  <p id="a5M">佛言：<a id="a-5N"></a>“菩萨持戒发意应萨云若，<a id="a-5O"></a>自持十善，<a id="a-5P"></a>教他人行十善亦无所倚，<a id="a-5Q"></a>是为菩萨不㧗戒应无所倚。<a id="a-5R"></a>”</p>
  <p id="a5S">须菩提白佛言：<a id="a-5T"></a>“何等为羼波罗蜜？<a id="a-5U"></a>”</p>
  <p id="a5V">佛言：<a id="a-5W"></a>“菩萨自具足于忍地，<a id="a-5X"></a>复劝他人令行忍辱而无所倚，<a id="a-5Y"></a>是为菩萨摩诃萨行羼波罗蜜。<a id="a-5Z"></a>”</p>
  <p id="a5a">须菩提白佛言：<a id="a-5b"></a>“何等为惟逮波罗蜜？<a id="a-5c"></a>”</p>
  <p id="a5d">佛言：<a id="a-5e"></a>“菩萨意应萨云若，<a id="a-5f"></a>不废五波罗蜜，<a id="a-5g"></a>亦复立众生于五波罗蜜而无所倚，<a id="a-5h"></a>是为菩萨惟逮波罗蜜。<a id="a-5i"></a>”</p>
  <p id="a5j">须菩提白佛言：<a id="a-5k"></a>“何等为禅波罗蜜？<a id="a-5l"></a>”</p>
  <p id="a5m">佛言：<a id="a-5n"></a>“菩萨摩诃萨以萨云若意，<a id="a-5o"></a>自以沤和拘舍罗，<a id="a-5p"></a>入诸禅不随禅生，<a id="a-5q"></a>亦复教他人使行禅而无所倚，<a id="a-5r"></a>是为菩萨禅波罗蜜。<a id="a-5s"></a>”</p>
  <p id="a5t">须菩提白佛言：<a id="a-5u"></a>“何等为菩萨般若波罗蜜？<a id="a-5v"></a>”</p>
  <p id="a5w">佛言：<a id="a-5x"></a>“菩萨摩诃萨以萨云若意，<a id="a-5y"></a>不入于诸法而观诸法之性而无所倚，<a id="a-5z"></a>亦复教他人令不入于诸法而观诸法之性而无所倚，<a id="a-60"></a>是为菩萨摩诃萨般若波罗蜜，<a id="a-61"></a>是为菩萨摩诃萨摩诃衍。</p>
  <p id="a62">“又，<a id="a-63"></a>须菩提，<a id="a-64"></a>复有摩诃衍，<a id="a-65"></a>内空、<a id="a-66"></a>外空乃至有无空是也。</p>
  <p id="a67">“何等为内空？<a id="a-68"></a>内法是谓眼、<a id="a-69"></a>耳、<a id="a-6A"></a>鼻、<a id="a-6B"></a>舌、<a id="a-6C"></a>身、<a id="a-6D"></a>意。<a id="a-6E"></a>眼、<a id="a-6F"></a>眼本空，<a id="a-6G"></a>不著垢亦不坏。<a id="a-6H"></a>何以故？<a id="a-6I"></a>本性尔。<a id="a-6J"></a>耳、<a id="a-6K"></a>耳本空，<a id="a-6L"></a>鼻、<a id="a-6M"></a>鼻本空，<a id="a-6N"></a>舌、<a id="a-6O"></a>舌本空，<a id="a-6P"></a>身、<a id="a-6Q"></a>身本空，<a id="a-6R"></a>意、<a id="a-6S"></a>意本空，<a id="a-6T"></a>亦不著垢亦不坏。<a id="a-6U"></a>何以故？<a id="a-6V"></a>本性尔。<a id="a-6W"></a>是为内空。</p>
  <p id="a6X">“何等为外空？<a id="a-6Y"></a>谓色、<a id="a-6Z"></a>声、<a id="a-6a"></a>香、<a id="a-6b"></a>味、<a id="a-6c"></a>细滑、<a id="a-6d"></a>法。<a id="a-6e"></a>色本空亦不著垢亦不坏。<a id="a-6f"></a>何以故？<a id="a-6g"></a>色本性尔。<a id="a-6h"></a>声、<a id="a-6i"></a>香、<a id="a-6j"></a>味、<a id="a-6k"></a>细滑、<a id="a-6l"></a>法皆尔。<a id="a-6m"></a>何以故？<a id="a-6n"></a>本性空故。<a id="a-6o"></a>是为外空。</p>
  <p id="a6p">“何等为内外空？<a id="a-6q"></a>内六衰、<a id="a-6r"></a>外六衰，<a id="a-6s"></a>是为内外法。<a id="a-6t"></a>以外法故内法空，<a id="a-6u"></a>以内法故外法空，<a id="a-6v"></a>亦不著亦不坏。<a id="a-6w"></a>何以故？<a id="a-6x"></a>本性尔。<a id="a-6y"></a>是为内外空。</p>
  <p id="a6z">“何等为空空？<a id="a-70"></a>诸法之空，<a id="a-71"></a>持诸法空空于空，<a id="a-72"></a>是为空空。</p>
  <p id="a73">“何等为大空？<a id="a-74"></a>八方上下皆空，<a id="a-75"></a>是为大空。</p>
  <p id="a76">“何等为最空？<a id="a-77"></a>泥洹是不著不坏，<a id="a-78"></a>是为最空。</p>
  <p id="a79">“何等为有为空？<a id="a-7A"></a>从不著不坏本至三界空，<a id="a-7B"></a>是为有为空。</p>
  <p id="a7C">“何等为无为空？<a id="a-7D"></a>不生不灭住于不异，<a id="a-7E"></a>从不著不坏皆空。<a id="a-7F"></a>何以故？<a id="a-7G"></a>本空故。<a id="a-7H"></a>是为无为空。</p>
  <p id="a7I">“何等为至竟空？<a id="a-7J"></a>所可不得边际者，<a id="a-7K"></a>是为至竟空。</p>
  <p id="a7L">“何等为不可得源空？<a id="a-7M"></a>诸可来者，<a id="a-7N"></a>不知所从来无有处故，<a id="a-7O"></a>是为无有源空。</p>
  <p id="a7P">“何等为无作空？<a id="a-7Q"></a>于诸法无所弃，<a id="a-7R"></a>是为无作空。</p>
  <p id="a7S">“何等为性空？<a id="a-7T"></a>诸法所有性及有为无为性，<a id="a-7U"></a>非罗汉、<a id="a-7V"></a>辟支佛、<a id="a-7W"></a>诸佛世尊所，<a id="a-7X"></a>不作是为性空。</p>
  <p id="a7Y">“何等为诸法空？<a id="a-7Z"></a>诸法者，<a id="a-7a"></a>谓五阴、<a id="a-7b"></a>十二衰、<a id="a-7c"></a>十八性、<a id="a-7d"></a>有为法、<a id="a-7e"></a>无为法，<a id="a-7f"></a>是为诸法。<a id="a-7g"></a>从不著不坏至诸法之性，<a id="a-7h"></a>是为诸法空。</p>
  <p id="a7i">“何等为自相空？<a id="a-7j"></a>色相、<a id="a-7k"></a>所受相是所持相为想，<a id="a-7l"></a>所有相便有所觉相，<a id="a-7m"></a>是为识乃至有为无为相。<a id="a-7n"></a>从有为无为相至诸法皆悉空，<a id="a-7o"></a>是为自相空。</p>
  <p id="a7p">“何等为无所得空？<a id="a-7q"></a>从无著无坏至无所得法，<a id="a-7r"></a>亦无所得，<a id="a-7s"></a>是为无所得空。</p>
  <p id="a7t">“何等为无空？<a id="a-7u"></a>于中无所见，<a id="a-7v"></a>是为无空。</p>
  <p id="a7w">“何等为有空？<a id="a-7x"></a>诸法无有偶者，<a id="a-7y"></a>于诸合会中皆无有实，<a id="a-7z"></a>是为有空。</p>
  <p id="a80">“何等为有无空？<a id="a-81"></a>于诸聚会中亦无有实，<a id="a-82"></a>是为有无空。</p>
  <p id="a83">“复次，<a id="a-84"></a>须菩提，<a id="a-85"></a>有以有为空，<a id="a-86"></a>无以无为空，<a id="a-87"></a>异以异为空。</p>
  <p id="a88">“何等为有？<a id="a-89"></a>有者谓五阴性，<a id="a-8A"></a>性以性为空，<a id="a-8B"></a>是为有空。</p>
  <p id="a8C">“何等为无？<a id="a-8D"></a>以无为空无所成，<a id="a-8E"></a>无所成为空，<a id="a-8F"></a>空者亦非知可作，<a id="a-8G"></a>亦非见可作。</p>
  <p id="a8H">“何等为余事空？<a id="a-8I"></a>有佛无佛，<a id="a-8J"></a>法性、<a id="a-8K"></a>法寂、<a id="a-8L"></a>如及尔真际住如故，<a id="a-8M"></a>以是异空是为余事空。</p>
  <p id="a8N">“须菩提，<a id="a-8O"></a>是为菩萨摩诃萨摩诃衍。</p>
  <p id="a8P">“须菩提，<a id="a-8Q"></a>复有摩诃衍。<a id="a-8R"></a>何等为衍？<a id="a-8S"></a>百七三昧是各各有名。</p>
  <p id="a8T">“何等三昧？<a id="a-8U"></a>名首楞严三昧。</p>
  <p id="a8V">“何等为首楞严三昧？<a id="a-8W"></a>诸三昧门之所趣聚皆来入其中，<a id="a-8X"></a>是故名首楞严。</p>
  <p id="a8Y">“复有三昧名宝印。<a id="a-8Z"></a>何等为宝印三昧？<a id="a-8a"></a>诸三昧所有印皆而印之。</p>
  <p id="a8b">“复有三昧名师子游戏。<a id="a-8c"></a>何等为师子游戏？<a id="a-8d"></a>住是三昧者，<a id="a-8e"></a>尽游戏诸三昧中。</p>
  <p id="a8f">“复有月光三昧，<a id="a-8g"></a>住是三昧者，<a id="a-8h"></a>能以光明照诸三昧。</p>
  <p id="a8i">“复有月幢三昧，<a id="a-8j"></a>住是三昧者，<a id="a-8k"></a>持诸三昧。</p>
  <p id="a8l">“复有在诸法上三昧，<a id="a-8m"></a>住是三昧者，<a id="a-8n"></a>诸三昧悉从其中出。</p>
  <p id="a8o">“复有照顶三昧，<a id="a-8p"></a>住是三昧者，<a id="a-8q"></a>能以光明照诸三昧上。</p>
  <p id="a8r">“复有法性毕三昧，<a id="a-8s"></a>住是三昧者，<a id="a-8t"></a>能决了诸法。</p>
  <p id="a8u">“复有必造幢三昧，<a id="a-8v"></a>住是三昧者，<a id="a-8w"></a>于诸三昧中必持坚固幢。</p>
  <p id="a8x">“复有金刚三昧，<a id="a-8y"></a>住是三昧者，<a id="a-8z"></a>诸三昧无有敢当者。</p>
  <p id="a90">“复有法所入印三昧，<a id="a-91"></a>住是三昧者，<a id="a-92"></a>与诸法印相应。</p>
  <p id="a93">“复有安住三昧，<a id="a-94"></a>住是三昧者，<a id="a-95"></a>便能住诸三昧。</p>
  <p id="a96">“复有放光明三昧，<a id="a-97"></a>住是三昧者，<a id="a-98"></a>便能遍照诸三昧。</p>
  <p id="a99">“复有势进三昧，<a id="a-9A"></a>住是三昧者，<a id="a-9B"></a>能以力势教诸三昧。</p>
  <p id="a9C">“复有等步三昧，<a id="a-9D"></a>住是三昧者，<a id="a-9E"></a>能等行诸三昧。</p>
  <p id="a9F">“复有入辩才教授三昧，<a id="a-9G"></a>住是三昧者，<a id="a-9H"></a>能辩解诸三昧。</p>
  <p id="a9I">“复有过量音声三昧，<a id="a-9J"></a>住是三昧者，<a id="a-9K"></a>得入无量名字三昧。</p>
  <p id="a9L">“复有照处处三昧，<a id="a-9M"></a>住是三昧者，<a id="a-9N"></a>于诸三昧能遍照于诸方面。</p>
  <p id="a9O">“复有总持印三昧，<a id="a-9P"></a>住是三昧者，<a id="a-9Q"></a>能持诸三昧印。</p>
  <p id="a9R">“复有不忘三昧，<a id="a-9S"></a>住是三昧者，<a id="a-9T"></a>不忘诸三昧。</p>
  <p id="a9U">“复有一切法所聚海三昧，<a id="a-9V"></a>住是三昧者，<a id="a-9W"></a>能使一切诸三昧等行。</p>
  <p id="a9X">“复有虚空普三昧，<a id="a-9Y"></a>住是三昧者，<a id="a-9Z"></a>能遍足诸三昧。</p>
  <p id="a9a">“复有金刚部三昧，<a id="a-9b"></a>住是三昧者，<a id="a-9c"></a>持诸三昧部。</p>
  <p id="a9d">“复有宝胜三昧，<a id="a-9e"></a>住是三昧者，<a id="a-9f"></a>降伏诸垢浊。</p>
  <p id="a9g">“复有炽炎三昧，<a id="a-9h"></a>住是三昧者，<a id="a-9i"></a>能以光炎遍照诸三昧。</p>
  <p id="a9j">“复有无愿三昧，<a id="a-9k"></a>住是三昧者，<a id="a-9l"></a>于诸法无所取。</p>
  <p id="a9m">“复有审住三昧，<a id="a-9n"></a>住是三昧者，<a id="a-9o"></a>不见诸法有住处。</p>
  <p id="a9p">“复有选择三昧，<a id="a-9q"></a>住是三昧者，<a id="a-9r"></a>于诸三昧无意念想。</p>
  <p id="a9s">“复有无垢灯三昧，<a id="a-9t"></a>住是三昧者，<a id="a-9u"></a>为诸三昧作灯明。</p>
  <p id="a9v">“复有无限光三昧，<a id="a-9w"></a>住是三昧者，<a id="a-9x"></a>于诸三昧无有限量。</p>
  <p id="a9y">“复有作光明三昧，<a id="a-9z"></a>住是三昧者，<a id="a-A0"></a>能于诸三昧而有所照。</p>
  <p id="aA1">“复有普照明三昧，<a id="a-A2"></a>住是三昧者，<a id="a-A3"></a>诸三昧皆在眼前现。</p>
  <p id="aA4">“复有净要三昧，<a id="a-A5"></a>住是三昧者，<a id="a-A6"></a>逮得等净三昧。</p>
  <p id="aA7">“复有无垢光三昧，<a id="a-A8"></a>住是三昧者，<a id="a-A9"></a>散诸三昧垢。</p>
  <p id="aAA">“复有造乐三昧，<a id="a-AB"></a>住是三昧者，<a id="a-AC"></a>受诸三昧乐。</p>
  <p id="aAD">“复有电明三昧，<a id="a-AE"></a>住是三昧者，<a id="a-AF"></a>为诸三昧作灯明。</p>
  <p id="aAG">“复有无尽三昧，<a id="a-AH"></a>住是三昧者，<a id="a-AI"></a>不见尽以不尽。</p>
  <p id="aAJ">“复有上威三昧，<a id="a-AK"></a>住是三昧者，<a id="a-AL"></a>于诸三昧中威德独然。</p>
  <p id="aAM">“复有毕尽三昧，<a id="a-AN"></a>住是三昧者，<a id="a-AO"></a>见诸三昧尽所可见而不见。</p>
  <p id="aAP">“复有不动三昧，<a id="a-AQ"></a>住是三昧者，<a id="a-AR"></a>令诸三昧不动不觉不戏。</p>
  <p id="aAS">“复有不别三昧，<a id="a-AT"></a>住是三昧者，<a id="a-AU"></a>不见离别。</p>
  <p id="aAV">“复有日灯三昧，<a id="a-AW"></a>住是三昧者，<a id="a-AX"></a>照诸三昧门。</p>
  <p id="aAY">“复有月无垢三昧，<a id="a-AZ"></a>住是三昧者，<a id="a-Aa"></a>能去诸三昧冥。</p>
  <p id="aAb">“复有净光明三昧，<a id="a-Ac"></a>住是三昧者，<a id="a-Ad"></a>于诸三昧分别四无礙慧。</p>
  <p id="aAe">“复有作明三昧，<a id="a-Af"></a>住是三昧者，<a id="a-Ag"></a>为诸三昧门作明。</p>
  <p id="aAh">“复有造作三昧，<a id="a-Ai"></a>住是三昧者，<a id="a-Aj"></a>为诸三昧作毕竟。</p>
  <p id="aAk">“复有诸慧三昧，<a id="a-Al"></a>住是三昧者，<a id="a-Am"></a>见诸三昧慧。</p>
  <p id="aAn">“复有金刚三昧，<a id="a-Ao"></a>住是三昧者，<a id="a-Ap"></a>决断诸三昧。</p>
  <p id="aAq">“复有住意三昧，<a id="a-Ar"></a>住是三昧者，<a id="a-As"></a>不动不摇，<a id="a-At"></a>不恐不怖，<a id="a-Au"></a>亦无意想。</p>
  <p id="aAv">“复有现明三昧，<a id="a-Aw"></a>住是三昧者，<a id="a-Ax"></a>于诸三昧悉遍见明。</p>
  <p id="aAy">“复有安立三昧，<a id="a-Az"></a>住是三昧者，<a id="a-B0"></a>于诸三昧善处。</p>
  <p id="aB1">“复有宝积三昧，<a id="a-B2"></a>住是三昧者，<a id="a-B3"></a>普见诸三昧宝。</p>
  <p id="aB4">“复有法印三昧，<a id="a-B5"></a>住是三昧者，<a id="a-B6"></a>印诸三昧从印及不印。</p>
  <p id="aB7">“复有等三昧，<a id="a-B8"></a>住是三昧者，<a id="a-B9"></a>不见诸法有等脱。</p>
  <p id="aBA">“复有弃乐三昧，<a id="a-BB"></a>住是三昧者，<a id="a-BC"></a>悉弃诸乐。</p>
  <p id="aBD">“复有过法定三昧，<a id="a-BE"></a>住是三昧者，<a id="a-BF"></a>灭诸法之冥在诸三昧上。</p>
  <p id="aBG">“复有散结三昧，<a id="a-BH"></a>住是三昧者，<a id="a-BI"></a>能散用诸三昧。</p>
  <p id="aBJ">“复有解诸法句三昧，<a id="a-BK"></a>住是三昧者，<a id="a-BL"></a>能解诸三昧及诸法句。</p>
  <p id="aBM">“复有等文字三昧，<a id="a-BN"></a>住是三昧者，<a id="a-BO"></a>得诸等字。</p>
  <p id="aBP">“复有毕字三昧，<a id="a-BQ"></a>住是三昧者，<a id="a-BR"></a>不见一字。</p>
  <p id="aBS">“复有断因缘三昧，<a id="a-BT"></a>住是三昧者，<a id="a-BU"></a>断诸因缘。</p>
  <p id="aBV">“复有无态三昧，<a id="a-BW"></a>住是三昧者，<a id="a-BX"></a>不得诸法态。</p>
  <p id="aBY">“复有无行三昧，<a id="a-BZ"></a>住是三昧者，<a id="a-Ba"></a>不见诸法行。</p>
  <p id="aBb">“复有无窟行三昧，<a id="a-Bc"></a>住是三昧者，<a id="a-Bd"></a>不见诸三昧有巢窟之行。</p>
  <p id="aBe">“复有毕阴三昧，<a id="a-Bf"></a>住是三昧者，<a id="a-Bg"></a>能净诸阴。</p>
  <p id="aBh">“复有主行三昧，<a id="a-Bi"></a>住是三昧者，<a id="a-Bj"></a>见诸三昧行。</p>
  <p id="aBk">“复有不起三昧，<a id="a-Bl"></a>住是三昧者，<a id="a-Bm"></a>不见诸三昧起。</p>
  <p id="aBn">“复有度境界三昧，<a id="a-Bo"></a>住是三昧者，<a id="a-Bp"></a>过诸境界。</p>
  <p id="aBq">“复有聚诸善三昧，<a id="a-Br"></a>住是三昧者，<a id="a-Bs"></a>能得聚诸法、<a id="a-Bt"></a>诸三昧。</p>
  <p id="aBu">“复有止选三昧，<a id="a-Bv"></a>住是三昧者，<a id="a-Bw"></a>意不堕落。</p>
  <p id="aBx">“复有清净华三昧，<a id="a-By"></a>住是三昧者，<a id="a-Bz"></a>得诸三昧清净华。</p>
  <p id="aC0">“复有主觉三昧，<a id="a-C1"></a>住是三昧者，<a id="a-C2"></a>于诸三昧有七觉意。</p>
  <p id="aC3">“复有无限辩三昧，<a id="a-C4"></a>住是三昧者，<a id="a-C5"></a>逮得无量之辩。</p>
  <p id="aC6">“复有无等等三昧，<a id="a-C7"></a>住是三昧者，<a id="a-C8"></a>便得无等等。</p>
  <p id="aC9">“复有度诸法三昧，<a id="a-CA"></a>住是三昧者，<a id="a-CB"></a>越度三界。</p>
  <p id="aCC">“复有决断三昧，<a id="a-CD"></a>住是三昧者，<a id="a-CE"></a>能见诸法，<a id="a-CF"></a>见诸三昧决断事。</p>
  <p id="aCG">“复有散诸狐疑三昧，<a id="a-CH"></a>住是三昧者，<a id="a-CI"></a>逮得散诸法三昧。</p>
  <p id="aCJ">“复有无住三昧，<a id="a-CK"></a>住是三昧者，<a id="a-CL"></a>不见诸法处。</p>
  <p id="aCM">“复有一行三昧，<a id="a-CN"></a>住是三昧者，<a id="a-CO"></a>不见诸法有二。</p>
  <p id="aCP">“复有众生所入三昧，<a id="a-CQ"></a>住是三昧者，<a id="a-CR"></a>不见众生亦不见所入。</p>
  <p id="aCS">“复有一事三昧，<a id="a-CT"></a>住是三昧者，<a id="a-CU"></a>不见诸三昧事。</p>
  <p id="aCV">“复有厌该众事三昧，<a id="a-CW"></a>住是三昧者，<a id="a-CX"></a>不见有别</p>
  <p id="aCY">“复有散诸生死劳怨三昧，<a id="a-CZ"></a>住是三昧者，<a id="a-Ca"></a>逮得诸厌三昧慧，<a id="a-Cb"></a>所入处无所觉。</p>
  <p id="aCc">“复有众行音所入三昧，<a id="a-Cd"></a>住是三昧者，<a id="a-Ce"></a>众行音声皆悉随从。</p>
  <p id="aCf">“复有脱诸音响字三昧，<a id="a-Cg"></a>住是三昧者，<a id="a-Ch"></a>见诸三昧脱于音字。</p>
  <p id="aCi">“复有然炬三昧，<a id="a-Cj"></a>住是三昧者，<a id="a-Ck"></a>于诸三昧中威德独明。</p>
  <p id="aCl">“复有净相三昧，<a id="a-Cm"></a>住是三昧者，<a id="a-Cn"></a>能净一切三昧相。</p>
  <p id="aCo">“复有无准三昧，<a id="a-Cp"></a>住是三昧者，<a id="a-Cq"></a>于诸三昧不见于准。</p>
  <p id="aCr">“复有具足众事三昧，<a id="a-Cs"></a>住是三昧者，<a id="a-Ct"></a>于诸三昧皆得具足。</p>
  <p id="aCu">“复有不愿苦乐三昧，<a id="a-Cv"></a>住是三昧者，<a id="a-Cw"></a>不见诸三昧有苦乐。</p>
  <p id="aCx">“复有事不减三昧，<a id="a-Cy"></a>住是三昧者，<a id="a-Cz"></a>不见诸三昧有尽。</p>
  <p id="aD0">“复有持迹三昧，<a id="a-D1"></a>住是三昧者，<a id="a-D2"></a>尽看诸三昧。</p>
  <p id="aD3">“复有邪正聚三昧，<a id="a-D4"></a>住是三昧者，<a id="a-D5"></a>于诸三昧不见邪正。</p>
  <p id="aD6">“复有灭恚诤三昧，<a id="a-D7"></a>住是三昧者，<a id="a-D8"></a>于诸三昧不见恚诤。</p>
  <p id="aD9">“复有无恚三昧，<a id="a-DA"></a>住是三昧者，<a id="a-DB"></a>不见于诸法于诸三昧有恚无恚。</p>
  <p id="aDC">“复有无垢光三昧，<a id="a-DD"></a>住是三昧者，<a id="a-DE"></a>于诸三昧亦不见光，<a id="a-DF"></a>亦不见垢。</p>
  <p id="aDG">“复有主要三昧，<a id="a-DH"></a>住是三昧者，<a id="a-DI"></a>于诸三昧不见无要。</p>
  <p id="aDJ">“复有明月满无垢炎三昧，<a id="a-DK"></a>住是三昧者，<a id="a-DL"></a>能使诸三昧满具足，<a id="a-DM"></a>如月十五日时。</p>
  <p id="aDN">“复有大庄饰三昧，<a id="a-DO"></a>住是三昧者，<a id="a-DP"></a>能使诸三昧严好。</p>
  <p id="aDQ">“复有与世间作光明三昧，<a id="a-DR"></a>住是三昧者，<a id="a-DS"></a>光明普照十方及诸法。</p>
  <p id="aDT">“复有三昧名三昧等，<a id="a-DU"></a>住是三昧者，<a id="a-DV"></a>于诸法亦不见有乱，<a id="a-DW"></a>亦不见有定。</p>
  <p id="aDX">“复有无忿三昧，<a id="a-DY"></a>住是三昧者，<a id="a-DZ"></a>能使诸三昧而无有忿。</p>
  <p id="aDa">“复有无倚无窟无乐三昧，<a id="a-Db"></a>住是三昧者，<a id="a-Dc"></a>于诸三昧不见巢窟。</p>
  <p id="aDd">“复有最如三昧，<a id="a-De"></a>住是三昧者，<a id="a-Df"></a>于诸三昧不转于如。</p>
  <p id="aDg">“复有三昧名身骸，<a id="a-Dh"></a>住是三昧者，<a id="a-Di"></a>不见此三昧性。</p>
  <p id="aDj">“复有三昧名断口行与空合，<a id="a-Dk"></a>住是三昧者，<a id="a-Dl"></a>不见诸三昧有言。</p>
  <p id="aDm">“复有三昧名虚空本脱无色，<a id="a-Dn"></a>住是三昧者，<a id="a-Do"></a>逮得诸法本空。</p>
  <p id="aDp">“须菩提，<a id="a-Dq"></a>是为菩萨摩诃萨行般若波罗蜜摩诃衍。</p>
  <p data-pb></p>
  <h2 id="aDr">陀邻尼品第二十</h2>
  <p id="aDs">“复次，<a id="a-Dt"></a>须菩提，<a id="a-Du"></a>复有摩诃衍。<a id="a-Dv"></a>何所为衍？<a id="a-Dw"></a>所谓四意止是。<a id="a-Dx"></a>何等四意止？<a id="a-Dy"></a>菩萨自观身、<a id="a-Dz"></a>观他人身、<a id="a-E0"></a>观内外身已，<a id="a-E1"></a>亦无身想，<a id="a-E2"></a>亦无所倚，<a id="a-E3"></a>若行若寂常念世间从痴有恼；<a id="a-E4"></a>观内痛意行法，<a id="a-E5"></a>观外痛意行法，<a id="a-E6"></a>观内外痛意行法，<a id="a-E7"></a>若行若寂常念世间痴恼。</p>
  <p id="aE8">“须菩提，<a id="a-E9"></a>云何菩萨观内身行？<a id="a-EA"></a>菩萨自知可行知行，<a id="a-EB"></a>可住知住，<a id="a-EC"></a>可坐知坐，<a id="a-ED"></a>可卧知卧，<a id="a-EE"></a>随身所行皆能自知。<a id="a-EF"></a>是为菩萨自观身行，<a id="a-EG"></a>若行若寂常念世间苦恼。</p>
  <p id="aEH">“又须菩提，<a id="a-EI"></a>菩萨出入进止安庠视瞻不忘，<a id="a-EJ"></a>坐卧左右亦常安庠，<a id="a-EK"></a>服三法衣不失威仪，<a id="a-EL"></a>行般若波罗蜜菩萨自观内外身行如是而无所倚。<a id="a-EM"></a>菩萨常观息出入，<a id="a-EN"></a>息长亦知，<a id="a-EO"></a>息短亦知，<a id="a-EP"></a>譬如旋轮调其缓急，<a id="a-EQ"></a>若菩萨自知意与息俱，<a id="a-ER"></a>俱出俱入。<a id="a-ES"></a>是为菩萨观内身行，<a id="a-ET"></a>若行若寂常念世间痴苦受患。</p>
  <p id="aEU">“复次，<a id="a-EV"></a>须菩提，<a id="a-EW"></a>用是行般若波罗蜜，<a id="a-EX"></a>常当观身分别四分，<a id="a-EY"></a>地、<a id="a-EZ"></a>水、<a id="a-Ea"></a>火、<a id="a-Eb"></a>风。<a id="a-Ec"></a>譬如屠牛分为四分，<a id="a-Ed"></a>菩萨观身分别四事，<a id="a-Ee"></a>本末从来亦复如是。<a id="a-Ef"></a>是为菩萨观内外身亦无所倚。</p>
  <p id="aEg">“复次，<a id="a-Eh"></a>须菩提，<a id="a-Ei"></a>菩萨观身从头至足但有不净，<a id="a-Ej"></a>发毛、<a id="a-Ek"></a>爪齿、<a id="a-El"></a>筋骨、<a id="a-Em"></a>五藏三十六物有何可贪？<a id="a-En"></a>譬如田家器盛五谷，<a id="a-Eo"></a>有目之士若开发器悉见种稷分别识知，<a id="a-Ep"></a>菩萨观身身中所有亦复如是。<a id="a-Eq"></a>是为菩萨自观内身，<a id="a-Er"></a>若行若寂常念世间痴爱痛苦亦无所倚。</p>
  <p id="aEs">“复次，<a id="a-Et"></a>须菩提，<a id="a-Eu"></a>菩萨观人初死之日至于五日，<a id="a-Ev"></a>膖胀烂臭，<a id="a-Ew"></a>体坏汁流，<a id="a-Ex"></a>互相浇灒无有净处，<a id="a-Ey"></a>或为飞鸟走兽所食，<a id="a-Ez"></a>或啖其半恶露不净，<a id="a-F0"></a>或有死人筋缠骸骨血浇，<a id="a-F1"></a>或有死人血肉已尽筋骨相縺，<a id="a-F2"></a>中有骸骨已解离者节节异处，<a id="a-F3"></a>或见久死骸骨青白色者，<a id="a-F4"></a>或腐坏者，<a id="a-F5"></a>或与地土共同色者。<a id="a-F6"></a>菩萨都作是观，<a id="a-F7"></a>作是观已，<a id="a-F8"></a>还自计校‘我身分未脱未离此法，<a id="a-F9"></a>俱亦当尔’。<a id="a-FA"></a>是为菩萨观内身法观他人身无所贪倚，<a id="a-FB"></a>若行若寂常念世间痴苦灾患。<a id="a-FC"></a>自观觉意法亦观他人觉意法，<a id="a-FD"></a>分别思念断痴惑意。</p>
  <p id="aFE">“须菩提，<a id="a-FF"></a>是为菩萨摩诃萨摩诃衍。</p>
  <p id="aFG">“须菩提，<a id="a-FH"></a>复有摩诃衍，<a id="a-FI"></a>渐御四意断是。<a id="a-FJ"></a>何谓为四？<a id="a-FK"></a>恶意法未生，<a id="a-FL"></a>乐御习精进摄意使不生；<a id="a-FM"></a>已起恶意法，<a id="a-FN"></a>亦复乐御精进摄意习使断；<a id="a-FO"></a>未生善事法，<a id="a-FP"></a>持乐意精进习使得生；<a id="a-FQ"></a>已生善法念欲处，<a id="a-FR"></a>具足广显欲使不忘，<a id="a-FS"></a>亦复乐习精进摄意御使得成。<a id="a-FT"></a>是为菩萨摩诃萨摩诃衍。</p>
  <p id="aFU">“须菩提，<a id="a-FV"></a>复有摩诃衍，<a id="a-FW"></a>谓四神足是。<a id="a-FX"></a>何谓为四？<a id="a-FY"></a>已得乐定除诸所作行总摄神足，<a id="a-FZ"></a>以精进定除诸所作行总摄神足，<a id="a-Fa"></a>以持意定除诸所作行总摄神足，<a id="a-Fb"></a>以智之定除诸所作行总摄神足。<a id="a-Fc"></a>是为菩萨摩诃萨摩诃衍。</p>
  <p id="aFd">“须菩提，<a id="a-Fe"></a>复有摩诃衍，<a id="a-Ff"></a>谓五根是。<a id="a-Fg"></a>何谓五根？<a id="a-Fh"></a>信根、<a id="a-Fi"></a>精进根、<a id="a-Fj"></a>志根、<a id="a-Fk"></a>定根、<a id="a-Fl"></a>智慧根。<a id="a-Fm"></a>是为菩萨摩诃萨摩诃衍。</p>
  <p id="aFn">“须菩提，<a id="a-Fo"></a>复有摩诃衍，<a id="a-Fp"></a>谓五力是。<a id="a-Fq"></a>何谓为五？<a id="a-Fr"></a>信力、<a id="a-Fs"></a>精进力、<a id="a-Ft"></a>志力、<a id="a-Fu"></a>定力、<a id="a-Fv"></a>智慧力。<a id="a-Fw"></a>是为菩萨摩诃萨摩诃衍。</p>
  <p id="aFx">“须菩提，<a id="a-Fy"></a>复有摩诃衍，<a id="a-Fz"></a>谓七觉意是。<a id="a-G0"></a>何谓为七？<a id="a-G1"></a>以志觉意，<a id="a-G2"></a>以法觉意，<a id="a-G3"></a>以精进觉意，<a id="a-G4"></a>以悦喜觉意，<a id="a-G5"></a>以信觉意，<a id="a-G6"></a>以定觉意，<a id="a-G7"></a>以适无以著觉意。<a id="a-G8"></a>是为菩萨摩诃萨摩诃衍。</p>
  <p id="aG9">“须菩提，<a id="a-GA"></a>复有摩诃衍，<a id="a-GB"></a>谓贤圣八品道是。<a id="a-GC"></a>何谓为八？<a id="a-GD"></a>正见、<a id="a-GE"></a>正念、<a id="a-GF"></a>正言、<a id="a-GG"></a>正行、<a id="a-GH"></a>正业、<a id="a-GI"></a>正习、<a id="a-GJ"></a>正志、<a id="a-GK"></a>正定。<a id="a-GL"></a>是为菩萨摩诃萨摩诃衍，<a id="a-GM"></a>亦复无所倚。</p>
  <p id="aGN">“须菩提，<a id="a-GO"></a>复有摩诃衍，<a id="a-GP"></a>谓三三昧是。<a id="a-GQ"></a>何谓为三？<a id="a-GR"></a>空三昧、<a id="a-GS"></a>无相三昧、<a id="a-GT"></a>无愿三昧。<a id="a-GU"></a>是为菩萨摩诃萨摩诃衍。</p>
  <p id="aGV">“复有摩诃衍，<a id="a-GW"></a>谓诸慧事是，<a id="a-GX"></a>苦慧、<a id="a-GY"></a>习慧、<a id="a-GZ"></a>尽慧、<a id="a-Ga"></a>道慧、<a id="a-Gb"></a>消慧、<a id="a-Gc"></a>无所起慧、<a id="a-Gd"></a>法慧、<a id="a-Ge"></a>明慧、<a id="a-Gf"></a>各各知他人所念慧、<a id="a-Gg"></a>真慧。</p>
  <p id="aGh">“何等为苦慧？<a id="a-Gi"></a>不生苦是为苦慧。</p>
  <p id="aGj">“何等为集慧？<a id="a-Gk"></a>集灭已断是为集慧。</p>
  <p id="aGl">“何等为尽慧？<a id="a-Gm"></a>灭诸苦事是为尽慧。</p>
  <p id="aGn">“何等为道慧？<a id="a-Go"></a>贤圣八品道是为道慧。</p>
  <p id="aGp">“何等为消慧？<a id="a-Gq"></a>贪、<a id="a-Gr"></a>淫、<a id="a-Gs"></a>瞋恚、<a id="a-Gt"></a>愚痴尽是为消慧。</p>
  <p id="aGu">“何等为不起慧？<a id="a-Gv"></a>不受生死处是为不起慧。</p>
  <p id="aGw">“何等为法慧？<a id="a-Gx"></a>晓断五阴是为法慧。</p>
  <p id="aGy">“何等为明慧？<a id="a-Gz"></a>眼、<a id="a-H0"></a>耳、<a id="a-H1"></a>鼻、<a id="a-H2"></a>舌、<a id="a-H3"></a>身、<a id="a-H4"></a>意无常，<a id="a-H5"></a>色、<a id="a-H6"></a>声、<a id="a-H7"></a>香、<a id="a-H8"></a>味、<a id="a-H9"></a>细滑、<a id="a-HA"></a>法亦复无常，<a id="a-HB"></a>是为明慧。</p>
  <p id="aHC">“何等为各各知他人所念慧？<a id="a-HD"></a>一切众生心中所念所起种种悉知，<a id="a-HE"></a>是为各各知他人所念慧。</p>
  <p id="aHF">“何等为真慧？<a id="a-HG"></a>所谓如来萨云若智是为真慧，<a id="a-HH"></a>亦无所倚。</p>
  <p id="aHI">“须菩提，<a id="a-HJ"></a>是为菩萨摩诃萨摩诃衍。</p>
  <p id="aHK">“复有摩诃衍，<a id="a-HL"></a>所谓三根是。<a id="a-HM"></a>何等为三根？<a id="a-HN"></a>谓学士从白衣至须陀洹五根，<a id="a-HO"></a>是未曾知当知；<a id="a-HP"></a>从斯陀含至阿那含，<a id="a-HQ"></a>亦有五根应知当知；<a id="a-HR"></a>从阿罗汉、<a id="a-HS"></a>辟支佛、<a id="a-HT"></a>菩萨至佛亦有五根，<a id="a-HU"></a>谓已知无所复学。<a id="a-HV"></a>当知是为菩萨摩诃萨摩诃衍。</p>
  <p id="aHW">“须菩提，<a id="a-HX"></a>复有摩诃衍，<a id="a-HY"></a>谓三三昧也。<a id="a-HZ"></a>何等为三？<a id="a-Ha"></a>第一、<a id="a-Hb"></a>有觉有观，<a id="a-Hc"></a>第二、<a id="a-Hd"></a>无觉有观，<a id="a-He"></a>第三、<a id="a-Hf"></a>无觉无观。<a id="a-Hg"></a>何等为有觉有观？<a id="a-Hh"></a>谓第一禅是为有觉有观。<a id="a-Hi"></a>何等为无觉有观？<a id="a-Hj"></a>谓第一禅未至二禅在其中间，<a id="a-Hk"></a>是为无觉有观。<a id="a-Hl"></a>何等为无觉无观？<a id="a-Hm"></a>从第二禅至无思想无思想慧禅，<a id="a-Hn"></a>是为无觉无观。<a id="a-Ho"></a>是为菩萨摩诃萨摩诃衍。</p>
  <p id="aHp">“须菩提，<a id="a-Hq"></a>复有摩诃衍，<a id="a-Hr"></a>谓十念是，<a id="a-Hs"></a>佛念、<a id="a-Ht"></a>法念、<a id="a-Hu"></a>僧念、<a id="a-Hv"></a>戒念、<a id="a-Hw"></a>施念、<a id="a-Hx"></a>天念、<a id="a-Hy"></a>灭念、<a id="a-Hz"></a>安般念、<a id="a-I0"></a>身苦念、<a id="a-I1"></a>死亡念，<a id="a-I2"></a>是亦无所倚。<a id="a-I3"></a>是为摩诃衍。</p>
  <p id="aI4">“须菩提，<a id="a-I5"></a>复有摩诃衍，<a id="a-I6"></a>谓四禅、<a id="a-I7"></a>四等、<a id="a-I8"></a>四无形禅、<a id="a-I9"></a>八惟无禅、<a id="a-IA"></a>九次第禅、<a id="a-IB"></a>佛十种力、<a id="a-IC"></a>四无所畏。</p>
  <p id="aID">“十种力者，<a id="a-IE"></a>谓佛现身相好神足变化，<a id="a-IF"></a>感动众邪回使入正，<a id="a-IG"></a>一力也；<a id="a-IH"></a>口之所说在众智上，<a id="a-II"></a>能变疑结开令解脱，<a id="a-IJ"></a>二力也；<a id="a-IK"></a>意入空定清明六达，<a id="a-IL"></a>邪神娆乱道志不摇，<a id="a-IM"></a>三力也；<a id="a-IN"></a>默然断想神足无为，<a id="a-IO"></a>感动三千大千日月人无惊悚，<a id="a-IP"></a>四力也；<a id="a-IQ"></a>道意聪睿演法布化，<a id="a-IR"></a>流盈十方各得其所，<a id="a-IS"></a>五力也；<a id="a-IT"></a>逆知众意晓人行趣，<a id="a-IU"></a>若缚若脱悉能解散，<a id="a-IV"></a>六力也；<a id="a-IW"></a>三世所作殃福本际报受之未，<a id="a-IX"></a>大慧悉知无有挂礙，<a id="a-IY"></a>七力也；<a id="a-IZ"></a>一切人民众行根源，<a id="a-Ia"></a>种种各异受身不同，<a id="a-Ib"></a>悉觉本际因缘起处，<a id="a-Ic"></a>八力也；<a id="a-Id"></a>慧眼以净所察无限，<a id="a-Ie"></a>见诸生死往来所堕，<a id="a-If"></a>九力也；<a id="a-Ig"></a>大慧已足方便，<a id="a-Ih"></a>已备生死，<a id="a-Ii"></a>已断著行，<a id="a-Ij"></a>已尽所作，<a id="a-Ik"></a>已讫不复还受，<a id="a-Il"></a>自然无师称一切智，<a id="a-Im"></a>是谓十力也。</p>
  <p id="aIn">“四无所畏者，<a id="a-Io"></a>佛为正觉，<a id="a-Ip"></a>或有沙门、<a id="a-Iq"></a>婆罗门，<a id="a-Ir"></a>或魔，<a id="a-Is"></a>或天，<a id="a-It"></a>或梵，<a id="a-Iu"></a>若复有余众，<a id="a-Iv"></a>无有能来难诘我者，<a id="a-Iw"></a>佛亦不见有起是意者，<a id="a-Ix"></a>以是证故，<a id="a-Iy"></a>佛行安隐逮无所畏，<a id="a-Iz"></a>一无畏也；<a id="a-J0"></a>逮精进行得知最处，<a id="a-J1"></a>在众人中得师子吼能转梵轮，<a id="a-J2"></a>诸沙门、<a id="a-J3"></a>婆罗门，<a id="a-J4"></a>诸天梵魔，<a id="a-J5"></a>一切余法所不能转，<a id="a-J6"></a>独佛能转，<a id="a-J7"></a>二无畏也；<a id="a-J8"></a>佛漏已尽，<a id="a-J9"></a>若有沙门、<a id="a-JA"></a>婆罗门，<a id="a-JB"></a>或天魔梵，<a id="a-JC"></a>无有敢言佛漏未尽者，<a id="a-JD"></a>三无畏也；<a id="a-JE"></a>如佛所说言真无讳，<a id="a-JF"></a>善恶之报不失所行，<a id="a-JG"></a>一切余众诸天魔梵，<a id="a-JH"></a>不见能敢违佛言者，<a id="a-JI"></a>如佛所说贤圣八道，<a id="a-JJ"></a>行是得道得度众苦，<a id="a-JK"></a>一切余众诸天魔梵，<a id="a-JL"></a>亦无有能戾此教者，<a id="a-JM"></a>佛亦不见有此处者，<a id="a-JN"></a>四无所畏也。</p>
  <p id="aJO">“是为菩萨摩诃萨摩诃衍亦无所倚。</p>
  <p id="aJP">“须菩提，<a id="a-JQ"></a>复有摩诃衍，<a id="a-JR"></a>谓四无礙慧是。<a id="a-JS"></a>何等为四？<a id="a-JT"></a>知诸法事其慧无礙，<a id="a-JU"></a>解诸句义其慧无礙，<a id="a-JV"></a>分别辩才其慧无礙，<a id="a-JW"></a>所说了了其慧无礙。<a id="a-JX"></a>是为菩萨摩诃萨摩诃衍。</p>
  <p id="aJY">“须菩提，<a id="a-JZ"></a>复有摩诃衍，<a id="a-Ja"></a>谓佛十八法。<a id="a-Jb"></a>何等为十八法？<a id="a-Jc"></a>一者、<a id="a-Jd"></a>诸佛从得佛以来初无误时，<a id="a-Je"></a>二者、<a id="a-Jf"></a>从得佛以来言无粗无漏失，<a id="a-Jg"></a>三者、<a id="a-Jh"></a>无忘志，<a id="a-Ji"></a>四者、<a id="a-Jj"></a>无有种种想，<a id="a-Jk"></a>五者、<a id="a-Jl"></a>意无有不定时，<a id="a-Jm"></a>六者、<a id="a-Jn"></a>初无他观，<a id="a-Jo"></a>七者、<a id="a-Jp"></a>自在无有减，<a id="a-Jq"></a>八者、<a id="a-Jr"></a>精进无有减，<a id="a-Js"></a>九者、<a id="a-Jt"></a>志念无减，<a id="a-Ju"></a>十者、<a id="a-Jv"></a>智慧无减，<a id="a-Jw"></a>十一者、<a id="a-Jx"></a>解脱无减，<a id="a-Jy"></a>十二者、<a id="a-Jz"></a>见解脱慧无减，<a id="a-K0"></a>十三者、<a id="a-K1"></a>一切身所行智慧最在前，<a id="a-K2"></a>十四者、<a id="a-K3"></a>口所言事智慧最在前，<a id="a-K4"></a>十五者、<a id="a-K5"></a>意所行事智慧最在前，<a id="a-K6"></a>十六者、<a id="a-K7"></a>见过去事其慧无礙，<a id="a-K8"></a>十七者、<a id="a-K9"></a>见当来事其慧无礙，<a id="a-KA"></a>十八者、<a id="a-KB"></a>见现在事其慧无礙。<a id="a-KC"></a>是为摩诃衍亦无所倚。</p>
  <p id="aKD">“须菩提，<a id="a-KE"></a>复有摩诃衍，<a id="a-KF"></a>所谓陀邻尼目佉是。<a id="a-KG"></a>何等为陀邻尼目佉？<a id="a-KH"></a>与字等与言等字所入门。<a id="a-KI"></a>何等为字门？<a id="a-KJ"></a>一者、<a id="a-KK"></a>阿，<a id="a-KL"></a>阿者谓诸法来入不见有起者；<a id="a-KM"></a>二者、<a id="a-KN"></a>罗，<a id="a-KO"></a>罗者垢貌于诸法无有尘；<a id="a-KP"></a>三者、<a id="a-KQ"></a>波，<a id="a-KR"></a>波者于诸法泥洹最第一教度；<a id="a-KS"></a>四者、<a id="a-KT"></a>遮，<a id="a-KU"></a>遮者于诸法不见有生死；<a id="a-KV"></a>五者、<a id="a-KW"></a>那，<a id="a-KX"></a>那者于诸法字已讫字本性亦不得亦不失；<a id="a-KY"></a>六者、<a id="a-KZ"></a>罗，<a id="a-Ka"></a>罗者得度世爱枝各因缘已灭；<a id="a-Kb"></a>七者、<a id="a-Kc"></a>陀，<a id="a-Kd"></a>陀者诸法如无断绝时；<a id="a-Ke"></a>八者、<a id="a-Kf"></a>波，<a id="a-Kg"></a>波者谓法已离狱；<a id="a-Kh"></a>九者、<a id="a-Ki"></a>茶，<a id="a-Kj"></a>茶者诸法垢已尽；<a id="a-Kk"></a>十者、<a id="a-Kl"></a>沙，<a id="a-Km"></a>沙者诸法无有挂礙；<a id="a-Kn"></a>十一者、<a id="a-Ko"></a>和，<a id="a-Kp"></a>和者诸法言行已断；<a id="a-Kq"></a>十二者、<a id="a-Kr"></a>多，<a id="a-Ks"></a>多者诸法如不动；<a id="a-Kt"></a>十三者、<a id="a-Ku"></a>夜，<a id="a-Kv"></a>夜者诸法谛无所生；<a id="a-Kw"></a>十四者、<a id="a-Kx"></a>吒，<a id="a-Ky"></a>吒者诸法强垢不可见；<a id="a-Kz"></a>十五者、<a id="a-L0"></a>加，<a id="a-L1"></a>加者诸法造作者亦不可得见；<a id="a-L2"></a>十六者、<a id="a-L3"></a>娑，<a id="a-L4"></a>娑者诸法不可得时不可转；<a id="a-L5"></a>十七者、<a id="a-L6"></a>摩，<a id="a-L7"></a>摩者诸法吾我不可得见；<a id="a-L8"></a>十八者、<a id="a-L9"></a>伽，<a id="a-LA"></a>伽者受持诸法者不可得见；<a id="a-LB"></a>十九者、<a id="a-LC"></a>他，<a id="a-LD"></a>他者诸法处不可得；<a id="a-LE"></a>二十者、<a id="a-LF"></a>阇，<a id="a-LG"></a>阇者诸法生者亦不可得；<a id="a-LH"></a>二十一者、<a id="a-LI"></a>湿波，<a id="a-LJ"></a>湿波者诸法善不可得；<a id="a-LK"></a>二十二者、<a id="a-LL"></a>大，<a id="a-LM"></a>大者诸法性不可得；<a id="a-LN"></a>二十三者、<a id="a-LO"></a>赦，<a id="a-LP"></a>赦者诸法寂不可得；<a id="a-LQ"></a>二十四者、<a id="a-LR"></a>佉，<a id="a-LS"></a>佉者诸法虚空不可得；<a id="a-LT"></a>二十五者、<a id="a-LU"></a>叉，<a id="a-LV"></a>叉者诸法消灭不可得；<a id="a-LW"></a>二十六者、<a id="a-LX"></a>侈，<a id="a-LY"></a>侈者诸法各在其所处不可动摇；<a id="a-LZ"></a>二十七者、<a id="a-La"></a>若，<a id="a-Lb"></a>若者诸法慧不可得；<a id="a-Lc"></a>二十八者、<a id="a-Ld"></a>伊陀，<a id="a-Le"></a>伊陀者诸法义不可得；<a id="a-Lf"></a>二十九者、<a id="a-Lg"></a>繁，<a id="a-Lh"></a>繁者诸法无有闲时；<a id="a-Li"></a>三十者、<a id="a-Lj"></a>车，<a id="a-Lk"></a>车者诸法无可弃者；<a id="a-Ll"></a>三十一者、<a id="a-Lm"></a>魔，<a id="a-Ln"></a>魔者诸法无有丘墓；<a id="a-Lo"></a>三十二者、<a id="a-Lp"></a>叵，<a id="a-Lq"></a>叵者诸法不可分别；<a id="a-Lr"></a>三十三者、<a id="a-Ls"></a>蹉，<a id="a-Lt"></a>蹉者诸法死亡不可得；<a id="a-Lu"></a>三十四者、<a id="a-Lv"></a>峨，<a id="a-Lw"></a>峨者诸法无有朋党；<a id="a-Lx"></a>三十五者、<a id="a-Ly"></a>咃，<a id="a-Lz"></a>咃者诸法各有异无不有处；<a id="a-M0"></a>三十六者、<a id="a-M1"></a>那，<a id="a-M2"></a>那者诸法无来无去，<a id="a-M3"></a>亦不住，<a id="a-M4"></a>亦不坐，<a id="a-M5"></a>亦不卧，<a id="a-M6"></a>亦不别；<a id="a-M7"></a>三十七者、<a id="a-M8"></a>破，<a id="a-M9"></a>破者诸法皆于三界不安；<a id="a-MA"></a>三十八者、<a id="a-MB"></a>歌，<a id="a-MC"></a>歌者诸法性不可得；<a id="a-MD"></a>三十九者、<a id="a-ME"></a>嵯，<a id="a-MF"></a>嵯者诸法不可得常；<a id="a-MG"></a>四十者、<a id="a-MH"></a>嗟，<a id="a-MI"></a>嗟者诸法分舍不可得；<a id="a-MJ"></a>四十一者、<a id="a-MK"></a>吒，<a id="a-ML"></a>吒者诸法无有度者；<a id="a-MM"></a>四十二者、<a id="a-MN"></a>嗏，<a id="a-MO"></a>嗏者诸法边际尽竟处亦不生亦不死。<a id="a-MP"></a>诸字数无有过嗏上者。<a id="a-MQ"></a>何以故？<a id="a-MR"></a>是字无有数，<a id="a-MS"></a>亦不念言是字有失，<a id="a-MT"></a>亦不可见，<a id="a-MU"></a>亦无所说，<a id="a-MV"></a>亦无所书，<a id="a-MW"></a>亦不现。</p>
  <p id="aMX">“须菩提，<a id="a-MY"></a>当知一切法譬如虚空，<a id="a-MZ"></a>是字教所入皆是陀邻尼所入门。<a id="a-Ma"></a>若有菩萨摩诃萨晓了是字事者，<a id="a-Mb"></a>不住于言数便晓知言数之慧。<a id="a-Mc"></a>若有菩萨摩诃萨，<a id="a-Md"></a>闻是四十二字所入句，<a id="a-Me"></a>印者，<a id="a-Mf"></a>持讽诵者，<a id="a-Mg"></a>若复为他人解说其义，<a id="a-Mh"></a>不以妄见持讽诵者，<a id="a-Mi"></a>当得二十功德。<a id="a-Mj"></a>何等为二十？<a id="a-Mk"></a>一者、<a id="a-Ml"></a>得强识念力；<a id="a-Mm"></a>二者、<a id="a-Mn"></a>得惭愧羞耻力；<a id="a-Mo"></a>三者、<a id="a-Mp"></a>得坚固行力；<a id="a-Mq"></a>四者、<a id="a-Mr"></a>得觉知力；<a id="a-Ms"></a>五者、<a id="a-Mt"></a>得辩才工谈语力；<a id="a-Mu"></a>六者、<a id="a-Mv"></a>得陀邻尼不难力；<a id="a-Mw"></a>七者、<a id="a-Mx"></a>所语不说不急之事；<a id="a-My"></a>八者、<a id="a-Mz"></a>终不狐疑于经；<a id="a-N0"></a>九者、<a id="a-N1"></a>闻善不喜，<a id="a-N2"></a>闻恶不忧；<a id="a-N3"></a>十者、<a id="a-N4"></a>亦不自贡高，<a id="a-N5"></a>亦不自卑；<a id="a-N6"></a>十一者、<a id="a-N7"></a>进止安庠不失威仪；<a id="a-N8"></a>十二者、<a id="a-N9"></a>晓了五阴、<a id="a-NA"></a>六衰；<a id="a-NB"></a>十三者、<a id="a-NC"></a>善于四谛、<a id="a-ND"></a>十二缘起事；<a id="a-NE"></a>十四者、<a id="a-NF"></a>善知识因缘事；<a id="a-NG"></a>十五者、<a id="a-NH"></a>善于法慧能满具诸根；<a id="a-NI"></a>十六者、<a id="a-NJ"></a>知他人所念吉凶报应；<a id="a-NK"></a>十七者、<a id="a-NL"></a>善于天耳彻听自识宿命；<a id="a-NM"></a>十八者、<a id="a-NN"></a>善知众生所生；<a id="a-NO"></a>十九者、<a id="a-NP"></a>能消诸漏；<a id="a-NQ"></a>二十者、<a id="a-NR"></a>善于往来处处教授。<a id="a-NS"></a>须菩提，<a id="a-NT"></a>是为陀邻尼门，<a id="a-NU"></a>是为字门，<a id="a-NV"></a>是为来入门，<a id="a-NW"></a>是为菩萨摩诃萨，<a id="a-NX"></a>是为摩诃衍。<a id="a-NY"></a>”</p>
 </body>
</html>