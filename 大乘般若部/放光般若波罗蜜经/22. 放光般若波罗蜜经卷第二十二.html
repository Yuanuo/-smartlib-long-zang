<!doctype html>
<html id="z3IBT9GAG" data-ver="1157">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第二十二</h1>
  <h2 id="a2">亲近品第六十五</h2>
  <p id="a3">尔时，<a id="a-4"></a>释提桓因意念言：<a id="a-5"></a>“菩萨行六波罗蜜乃至佛十八法，<a id="a-6"></a>尚出众生之上，<a id="a-7"></a>何况成阿耨多罗三耶三菩者！<a id="a-8"></a>若有发意念萨云然者，<a id="a-9"></a>为得寿命中之最、<a id="a-A"></a>人中之善利，<a id="a-B"></a>何况发意欲为阿耨多罗三耶三菩者！<a id="a-C"></a>发阿耨多罗三耶三菩意者，<a id="a-D"></a>未发者当亲近之。<a id="a-E"></a>”</p>
  <p id="aF">释提桓因以天曼陀罗花而散佛上，<a id="a-G"></a>散已发愿言：<a id="a-H"></a>“若有发阿耨多罗三耶三菩意者，<a id="a-I"></a>令具足法愿，<a id="a-J"></a>具足萨云然愿，<a id="a-K"></a>具足自然法愿，<a id="a-L"></a>具足无漏法愿。<a id="a-M"></a>”</p>
  <p id="aN">释提桓因白佛言：<a id="a-O"></a>“世尊，<a id="a-P"></a>如我意愿，<a id="a-Q"></a>其发阿耨多罗三耶三菩意者，<a id="a-R"></a>不复欲令动还堕罗汉、<a id="a-S"></a>辟支佛地，<a id="a-T"></a>为下大乘终不堕于罗汉、<a id="a-U"></a>辟支佛乘，<a id="a-V"></a>倍复发愿精进，<a id="a-W"></a>愿阿耨多罗三耶三菩，<a id="a-X"></a>见三界中所有诸勤苦者悉为作护，<a id="a-Y"></a>如是具足菩萨意念：<a id="a-Z"></a>我等已度当复度不度者，<a id="a-a"></a>我已安隐当复安余，<a id="a-b"></a>我已泥洹当复度余令得泥洹。<a id="a-c"></a>”</p>
  <p id="ad">释提桓因白佛言：<a id="a-e"></a>“世尊，<a id="a-f"></a>善男子、<a id="a-g"></a>善女人代初发意菩萨欢喜者，<a id="a-h"></a>为得几所福？<a id="a-i"></a>久发意菩萨复代欢喜，<a id="a-j"></a>得何等福？<a id="a-k"></a>阿惟越致菩萨代其欢喜，<a id="a-l"></a>复得几福？<a id="a-m"></a>至一生补处菩萨代其欢喜，<a id="a-n"></a>复得几福？<a id="a-o"></a>”</p>
  <p id="ap">佛告释提桓因言：<a id="a-q"></a>“拘翼，<a id="a-r"></a>是四天下尚可称知斤两，<a id="a-s"></a>代其欢喜者，<a id="a-t"></a>其福不可称！<a id="a-u"></a>三千大千刹土亦可称知，<a id="a-v"></a>代其欢喜者，<a id="a-w"></a>福不可称计！<a id="a-x"></a>拘翼，<a id="a-y"></a>三千大千刹土其中海水，<a id="a-z"></a>取一发破为百分，<a id="a-10"></a>以一分发尽滴，<a id="a-11"></a>海水尚可数知几滴，<a id="a-12"></a>从代欢喜功德福不可计量！<a id="a-13"></a>拘翼，<a id="a-14"></a>阿僧祇佛刹所有境界虚空，<a id="a-15"></a>持斛斗升合量空，<a id="a-16"></a>尚可知几所，<a id="a-17"></a>从代欢喜功德福不可计量！<a id="a-18"></a>”</p>
  <p id="a19">释提桓因白佛言：<a id="a-1A"></a>“世尊，<a id="a-1B"></a>诸不代初发意菩萨欢喜者，<a id="a-1C"></a>是为魔之所使；<a id="a-1D"></a>不代欢喜者，<a id="a-1E"></a>是魔官属人，<a id="a-1F"></a>从魔中来。<a id="a-1G"></a>何以故？<a id="a-1H"></a>有代发意欢喜者是为坏魔故。<a id="a-1I"></a>诸欲不舍敬三尊，<a id="a-1J"></a>亦不一相亦不二者，<a id="a-1K"></a>当持是代欢喜意，<a id="a-1L"></a>求阿耨多罗三耶三菩。<a id="a-1M"></a>”</p>
  <p id="a1N">佛言：<a id="a-1O"></a>“如是，<a id="a-1P"></a>拘翼，<a id="a-1Q"></a>发是代欢喜意者，<a id="a-1R"></a>得至佛国供养诸佛。<a id="a-1S"></a>所以者何？<a id="a-1T"></a>阿僧祇人初发意作功德代欢喜故，<a id="a-1U"></a>从初发意菩萨至于十住阿惟颜，<a id="a-1V"></a>菩萨所作功德皆代其欢喜，<a id="a-1W"></a>持是功德疾近阿耨多罗三耶三菩，<a id="a-1X"></a>成阿惟三佛已，<a id="a-1Y"></a>无央数不可说阿僧祇众生皆当得度。<a id="a-1Z"></a>以是故，<a id="a-1a"></a>拘翼，<a id="a-1b"></a>是善男子、<a id="a-1c"></a>善女人，<a id="a-1d"></a>有初发意者，<a id="a-1e"></a>当持代欢喜之功德求阿耨多罗三耶三菩，<a id="a-1f"></a>不以意求亦不离意；<a id="a-1g"></a>代阿惟越致及一生补处欢喜，<a id="a-1h"></a>以求阿耨多罗三耶三菩，<a id="a-1i"></a>不以意求而不离意。<a id="a-1j"></a>”</p>
  <p id="a1k">须菩提言：<a id="a-1l"></a>“是意如幻，<a id="a-1m"></a>云何能得阿耨多罗三耶三菩？<a id="a-1n"></a>”</p>
  <p id="a1o">佛言：<a id="a-1p"></a>“于汝意云何？<a id="a-1q"></a>汝见是意如幻不？<a id="a-1r"></a>”</p>
  <p id="a1s">须菩提言：<a id="a-1t"></a>“不见也。<a id="a-1u"></a>世尊，<a id="a-1v"></a>我不见如幻，<a id="a-1w"></a>亦不见意非幻。<a id="a-1x"></a>”</p>
  <p id="a1y">佛言：<a id="a-1z"></a>“亦非法颇见是意不？<a id="a-20"></a>颇非见幻不离意，<a id="a-21"></a>见是法成阿耨多罗三耶三菩不？<a id="a-22"></a>”</p>
  <p id="a23">须菩提言：<a id="a-24"></a>“不见也，<a id="a-25"></a>世尊，<a id="a-26"></a>我不见法，<a id="a-27"></a>当持何等起为有为无？<a id="a-28"></a>法常自寂，<a id="a-29"></a>不可以有得，<a id="a-2A"></a>亦不可以无得。<a id="a-2B"></a>若法常寂不成阿耨多罗三耶三菩，<a id="a-2C"></a>无所有者亦复不成阿耨多罗三耶三菩。<a id="a-2D"></a>何以故？<a id="a-2E"></a>世尊，<a id="a-2F"></a>一切诸法，<a id="a-2G"></a>亦不可得，<a id="a-2H"></a>亦无有故。<a id="a-2I"></a>世尊，<a id="a-2J"></a>六波罗蜜常寂乃至于道亦复常寂，<a id="a-2K"></a>法亦不应当念，<a id="a-2L"></a>亦无有法而将来有。<a id="a-2M"></a>般若波罗蜜常寂，<a id="a-2N"></a>成阿耨多罗三耶三菩，<a id="a-2O"></a>阿耨多罗三耶三菩常寂。<a id="a-2P"></a>”</p>
  <p id="a2Q">须菩提言：<a id="a-2R"></a>“世尊，<a id="a-2S"></a>般若波罗蜜、<a id="a-2T"></a>三耶三菩亦寂之中，<a id="a-2U"></a>云何逮觉？<a id="a-2V"></a>”</p>
  <p id="a2W">佛言：<a id="a-2X"></a>“善哉！<a id="a-2Y"></a>善哉！<a id="a-2Z"></a>萨云然寂，<a id="a-2a"></a>阿耨多罗三耶三菩亦寂。<a id="a-2b"></a>须菩提，<a id="a-2c"></a>般若波罗蜜及萨云然不寂者，<a id="a-2d"></a>亦非般若，<a id="a-2e"></a>亦非萨云然。<a id="a-2f"></a>是故，<a id="a-2g"></a>须菩提，<a id="a-2h"></a>般若波罗蜜、<a id="a-2i"></a>萨云然寂，<a id="a-2j"></a>亦不因般若波罗蜜成阿惟三佛，<a id="a-2k"></a>亦不离般若波罗蜜得阿惟三佛。<a id="a-2l"></a>不得般若波罗蜜者，<a id="a-2m"></a>终不得阿惟三佛。<a id="a-2n"></a>”</p>
  <p id="a2o">须菩提言：<a id="a-2p"></a>“世尊，<a id="a-2q"></a>菩萨所行甚深。<a id="a-2r"></a>”</p>
  <p id="a2s">佛言：<a id="a-2t"></a>“如汝所说，<a id="a-2u"></a>菩萨所行入甚深苦行，<a id="a-2v"></a>虽谦苦行不于法中中道取证，<a id="a-2w"></a>堕于罗汉、<a id="a-2x"></a>辟支佛地。<a id="a-2y"></a>”</p>
  <p id="a2z">须菩提白佛言：<a id="a-30"></a>“世尊，<a id="a-31"></a>如我从佛所闻，<a id="a-32"></a>菩萨不为谦苦。<a id="a-33"></a>何以故？<a id="a-34"></a>亦不见是可得证者，<a id="a-35"></a>亦不见般若波罗蜜可取证者，<a id="a-36"></a>亦不见法当取证者。<a id="a-37"></a>诸法皆不可得者，<a id="a-38"></a>有何等义，<a id="a-39"></a>有何等法，<a id="a-3A"></a>有何等般若波罗蜜，<a id="a-3B"></a>当可取证成阿耨多罗三耶三菩者？<a id="a-3C"></a>”</p>
  <p id="a3D">须菩提言：<a id="a-3E"></a>“菩萨行者，<a id="a-3F"></a>为无所得行。<a id="a-3G"></a>菩萨于无所得法中，<a id="a-3H"></a>逮诸法无限之限事。<a id="a-3I"></a>世尊，<a id="a-3J"></a>若有菩萨闻说是事，<a id="a-3K"></a>不却不难亦不懈怠，<a id="a-3L"></a>是为行般若波罗蜜，<a id="a-3M"></a>亦不见行般若波罗蜜者，<a id="a-3N"></a>亦不见成阿耨多罗三耶三菩者。<a id="a-3O"></a>菩萨行般若波罗蜜亦不作是念：<a id="a-3P"></a>‘罗汉、<a id="a-3Q"></a>辟支佛地离我远，<a id="a-3R"></a>萨云然离我近。<a id="a-3S"></a>’</p>
  <p id="a3T">“世尊，<a id="a-3U"></a>譬如虚空亦无近远之念。<a id="a-3V"></a>何以故？<a id="a-3W"></a>虚空无分别故。<a id="a-3X"></a>行般若波罗蜜菩萨亦无是念：<a id="a-3Y"></a>‘二道离我远，<a id="a-3Z"></a>萨云然离我近。<a id="a-3a"></a>’何以故？<a id="a-3b"></a>般若波罗蜜亦无所分别故。<a id="a-3c"></a>譬如幻人亦不自念：<a id="a-3d"></a>‘师离我近，<a id="a-3e"></a>观人离我远。<a id="a-3f"></a>’何以故？<a id="a-3g"></a>幻人无念故。<a id="a-3h"></a>譬如光影无有念：<a id="a-3i"></a>‘我所因者离我近，<a id="a-3j"></a>余离我远。<a id="a-3k"></a>’菩萨行般若波罗蜜，<a id="a-3l"></a>如来无所著等正觉，<a id="a-3m"></a>亦无所爱。</p>
  <p id="a3n">“世尊，<a id="a-3o"></a>般若波罗蜜亦如是。<a id="a-3p"></a>譬如如来无有念故，<a id="a-3q"></a>譬如如来所化亦不念：<a id="a-3r"></a>‘二道离我远，<a id="a-3s"></a>佛离我近。<a id="a-3t"></a>’何以故？<a id="a-3u"></a>化以如来无念故，<a id="a-3v"></a>般若波罗蜜无有念故。<a id="a-3w"></a>譬如有所兴为而作化事，<a id="a-3x"></a>化亦无念，<a id="a-3y"></a>所可说般若波罗蜜、<a id="a-3z"></a>作般若波罗蜜事，<a id="a-40"></a>亦如化亦无所有。<a id="a-41"></a>譬如绝工之匠若匠弟子，<a id="a-42"></a>刻作木人若马若象动作，<a id="a-43"></a>所作彼人象马亦无有念，<a id="a-44"></a>般若波罗蜜所说所作亦复如是。<a id="a-45"></a>譬如所为作事亦无念可说，<a id="a-46"></a>般若波罗蜜事亦如作亦无念故。<a id="a-47"></a>”</p>
  <p id="a48">尊者舍利弗语耆年须菩提：<a id="a-49"></a>“但般若波罗蜜无有念耶？<a id="a-4A"></a>六波罗蜜复无有念耶？<a id="a-4B"></a>”</p>
  <p id="a4C">须菩提言：<a id="a-4D"></a>“六波罗蜜亦无有念，<a id="a-4E"></a>五阴、<a id="a-4F"></a>五情亦复无念，<a id="a-4G"></a>声、<a id="a-4H"></a>香、<a id="a-4I"></a>味、<a id="a-4J"></a>细滑、<a id="a-4K"></a>识法亦复无念，<a id="a-4L"></a>眼色入、<a id="a-4M"></a>六入亦复无念，<a id="a-4N"></a>四禅、<a id="a-4O"></a>四等及四空定、<a id="a-4P"></a>三十七品至三脱门、<a id="a-4Q"></a>佛十种力、<a id="a-4R"></a>十八法、<a id="a-4S"></a>四无所畏、<a id="a-4T"></a>四无礙慧、<a id="a-4U"></a>萨云然事亦无有念，<a id="a-4V"></a>乃至于道亦复无念，<a id="a-4W"></a>有为性亦无念。<a id="a-4X"></a>”</p>
  <p id="a4Y">舍利弗言：<a id="a-4Z"></a>“若诸法无念，<a id="a-4a"></a>何从有五趣？<a id="a-4b"></a>云何复有须陀洹、<a id="a-4c"></a>斯陀含、<a id="a-4d"></a>阿那含、<a id="a-4e"></a>阿罗汉、<a id="a-4f"></a>辟支佛及佛世尊？<a id="a-4g"></a>”</p>
  <p id="a4h">须菩提言：<a id="a-4i"></a>“诸众生因四颠倒而起四颠倒而造作事，<a id="a-4j"></a>身口意行随受其像，<a id="a-4k"></a>便有疑虑故有泥犁、<a id="a-4l"></a>荔兽、<a id="a-4m"></a>人中、<a id="a-4n"></a>天上。<a id="a-4o"></a>”</p>
  <p id="a4p">舍利弗言：<a id="a-4q"></a>“云何有须陀洹乃至三耶三佛？<a id="a-4r"></a>”</p>
  <p id="a4s">“须陀洹道亦无念，<a id="a-4t"></a>乃至三耶三佛道亦无念，<a id="a-4u"></a>诸过去、<a id="a-4v"></a>当来无所著等正觉及现在十方诸佛无念已尽灭。<a id="a-4w"></a>以是故，<a id="a-4x"></a>舍利弗，<a id="a-4y"></a>当作是知：<a id="a-4z"></a>一切诸法皆无念。<a id="a-50"></a>信如是法性、<a id="a-51"></a>真际故，<a id="a-52"></a>舍利弗，<a id="a-53"></a>菩萨当以无念行般若波罗蜜；<a id="a-54"></a>以无念行般若波罗蜜故，<a id="a-55"></a>便得逮觉无念之法。<a id="a-56"></a>”</p>
  <p data-pb></p>
  <h2 id="a57">牢固品第六十六</h2>
  <p id="a58">于是，<a id="a-59"></a>舍利弗语须菩提：<a id="a-5A"></a>“菩萨摩诃萨行般若波罗蜜，<a id="a-5B"></a>为行不牢固耶？<a id="a-5C"></a>”</p>
  <p id="a5D">须菩提报言：<a id="a-5E"></a>“如是，<a id="a-5F"></a>如是，<a id="a-5G"></a>菩萨摩诃萨行般若波罗蜜者，<a id="a-5H"></a>为行不牢固。<a id="a-5I"></a>何以故？<a id="a-5J"></a>般若波罗蜜无有牢固，<a id="a-5K"></a>乃至萨云然亦无有牢固，<a id="a-5L"></a>亦无不牢固。<a id="a-5M"></a>何以故？<a id="a-5N"></a>菩萨行般若波罗蜜不牢固尚不可得，<a id="a-5O"></a>乃至萨云然亦不可得见，<a id="a-5P"></a>何况有牢固？<a id="a-5Q"></a>”</p>
  <p id="a5R">若干百千色欲天子意念言：<a id="a-5S"></a>“诸有善男子、<a id="a-5T"></a>善女人发阿耨多罗三耶三菩行般若波罗蜜者，<a id="a-5U"></a>当为作礼！<a id="a-5V"></a>既行般若波罗蜜而不中道取证堕罗汉、<a id="a-5W"></a>辟支佛地，<a id="a-5X"></a>以是故当为作礼，<a id="a-5Y"></a>于等法不取证故。<a id="a-5Z"></a>”</p>
  <p id="a5a">须菩提语诸天子言：<a id="a-5b"></a>“菩萨于等法不取罗汉、<a id="a-5c"></a>辟支佛证，<a id="a-5d"></a>不足为奇；<a id="a-5e"></a>为阿僧祇人盟誓，<a id="a-5f"></a>亦不见有人而欲度脱众生，<a id="a-5g"></a>是乃为奇。<a id="a-5h"></a>以是故，<a id="a-5i"></a>菩萨发意为阿耨多罗三耶三菩者为欲降伏众生，<a id="a-5j"></a>欲降伏众生者则为欲降伏虚空。<a id="a-5k"></a>何以故？<a id="a-5l"></a>当知虚空、<a id="a-5m"></a>众生皆悉寂故。<a id="a-5n"></a>众生亦空，<a id="a-5o"></a>虚空亦空。<a id="a-5p"></a>如虚空之无牢固，<a id="a-5q"></a>众生亦无牢固。<a id="a-5r"></a>诸天子，<a id="a-5s"></a>以众生无有牢固故而结盟誓，<a id="a-5t"></a>是故菩萨摩诃萨为甚奇特。<a id="a-5u"></a>为众生结盟誓者，<a id="a-5v"></a>则为与虚空共斗所；<a id="a-5w"></a>为众生结盟誓者，<a id="a-5x"></a>亦不见众生。<a id="a-5y"></a>何以故？<a id="a-5z"></a>众生亦寂，<a id="a-60"></a>结盟誓亦寂故。</p>
  <p id="a61">“菩萨闻是不恐不懈、<a id="a-62"></a>不难不怯，<a id="a-63"></a>为行般若波罗蜜。<a id="a-64"></a>何以故？<a id="a-65"></a>五阴寂故，<a id="a-66"></a>众生亦寂。<a id="a-67"></a>云何五阴寂故，<a id="a-68"></a>众生亦寂？<a id="a-69"></a>以五阴寂故，<a id="a-6A"></a>六波罗蜜亦寂；<a id="a-6B"></a>以五阴六衰寂故，<a id="a-6C"></a>内外空寂及有无空亦寂；<a id="a-6D"></a>以五阴六衰寂故，<a id="a-6E"></a>十八性亦寂；<a id="a-6F"></a>五阴寂故，<a id="a-6G"></a>三十七品、<a id="a-6H"></a>四禅、<a id="a-6I"></a>四等及四空定、<a id="a-6J"></a>四无礙慧亦寂；<a id="a-6K"></a>以五阴寂故，<a id="a-6L"></a>佛十种力、<a id="a-6M"></a>四无所畏、<a id="a-6N"></a>大慈大悲及十八法、<a id="a-6O"></a>萨云然亦寂。<a id="a-6P"></a>菩萨闻是诸法皆寂，<a id="a-6Q"></a>意不恐怖、<a id="a-6R"></a>不难不怯，<a id="a-6S"></a>是为行般若波罗蜜。<a id="a-6T"></a>”</p>
  <p id="a6U">佛告须菩提：<a id="a-6V"></a>“何以故菩萨不恐不懈为行般若波罗蜜？<a id="a-6W"></a>”</p>
  <p id="a6X">须菩提言：<a id="a-6Y"></a>“世尊，<a id="a-6Z"></a>以无所有故不恐，<a id="a-6a"></a>以寂静故不懈。<a id="a-6b"></a>”</p>
  <p id="a6c">“菩萨以是无所有寂静故，<a id="a-6d"></a>不恐不懈为行般若波罗蜜。<a id="a-6e"></a>何以故？<a id="a-6f"></a>恐畏懈怠亦不可得见故。<a id="a-6g"></a>菩萨闻是恐畏亦不可得复不恐怖，<a id="a-6h"></a>是为行般若波罗蜜。<a id="a-6i"></a>何以故？<a id="a-6j"></a>恐畏皆不可得见故。<a id="a-6k"></a>菩萨摩诃萨如是行者，<a id="a-6l"></a>诸天梵释皆为作礼；<a id="a-6m"></a>不但诸天释梵为行般若波罗蜜菩萨作礼，<a id="a-6n"></a>乃至首陀会诸天皆为行般若波罗蜜菩萨作礼。<a id="a-6o"></a>须菩提，<a id="a-6p"></a>十方现在诸如来无所著等正觉，<a id="a-6q"></a>皆念是菩萨行般若波罗蜜者。<a id="a-6r"></a>菩萨行般若波罗蜜者，<a id="a-6s"></a>为具足五波罗蜜，<a id="a-6t"></a>为具足萨云若。<a id="a-6u"></a>须菩提，<a id="a-6v"></a>若十方诸佛念是行般若波罗蜜菩萨者，<a id="a-6w"></a>当知是菩萨成就佛不久。</p>
  <p id="a6x">“须菩提，<a id="a-6y"></a>一恒边沙人悉使为魔，<a id="a-6z"></a>一一魔者所将官属如一恒边沙，<a id="a-70"></a>假令尔所魔及将尔所官属，<a id="a-71"></a>欲共坏乱行般若波罗蜜菩萨者，<a id="a-72"></a>终不能坏。<a id="a-73"></a>有二事魔不能中道坏菩萨。<a id="a-74"></a>何等为二？<a id="a-75"></a>一者、<a id="a-76"></a>观诸法皆空，<a id="a-77"></a>二者、<a id="a-78"></a>不舍众生。<a id="a-79"></a>复有二事魔不能坏。<a id="a-7A"></a>何等为二？<a id="a-7B"></a>一者、<a id="a-7C"></a>所作如所言，<a id="a-7D"></a>二者、<a id="a-7E"></a>常念诸佛菩萨。<a id="a-7F"></a>如是行般若波罗蜜，<a id="a-7G"></a>诸天皆来劝助慰劳言：<a id="a-7H"></a>‘善男子，<a id="a-7I"></a>今成阿耨多罗三耶三菩不久，<a id="a-7J"></a>是故莫得舍空、<a id="a-7K"></a>无相、<a id="a-7L"></a>无愿之行。<a id="a-7M"></a>’如是行者，<a id="a-7N"></a>无所归仰者而受其归仰，<a id="a-7O"></a>无有依护者则为依护，<a id="a-7P"></a>无有覆盖者而为作舍，<a id="a-7Q"></a>为冥者作大明，<a id="a-7R"></a>为盲者作眼目。<a id="a-7S"></a>何以故？<a id="a-7T"></a>是菩萨行般若波罗蜜者，<a id="a-7U"></a>十方诸佛及众菩萨比丘僧众，<a id="a-7V"></a>皆共称扬说其名故。</p>
  <p id="a7W">“须菩提，<a id="a-7X"></a>譬如我说法时，<a id="a-7Y"></a>称扬赞叹宝造菩萨及识挽菩萨，<a id="a-7Z"></a>我说法时称誉妙乐佛国中诸菩萨修梵行者，<a id="a-7a"></a>我亦常称誉彼诸正士，<a id="a-7b"></a>亦如十方诸佛欢喜颜色，<a id="a-7c"></a>叹说菩萨行般若波罗蜜者；<a id="a-7d"></a>从初发意菩萨欲具足行佛道，<a id="a-7e"></a>至阿耨多罗三耶三菩成萨云然，<a id="a-7f"></a>十方诸佛亦复欢喜颜色称誉说之。<a id="a-7g"></a>所以者何？<a id="a-7h"></a>少有菩萨有能顺行应佛业者。<a id="a-7i"></a>”</p>
  <p id="a7j">须菩提白佛言：<a id="a-7k"></a>“世尊，<a id="a-7l"></a>诸佛以欢喜颜色称誉诸菩萨，<a id="a-7m"></a>为赞叹动还者、<a id="a-7n"></a>不动还者？<a id="a-7o"></a>”</p>
  <p id="a7p">佛告须菩提：<a id="a-7q"></a>“有行阿惟越致菩萨行般若波罗蜜者，<a id="a-7r"></a>亦有未受记莂菩萨行般若波罗蜜者，<a id="a-7s"></a>佛为是辈说法，<a id="a-7t"></a>佛亦复赞叹说之。<a id="a-7u"></a>若有菩萨在妙乐佛国所学者，<a id="a-7v"></a>佛亦赞叹说之，<a id="a-7w"></a>诸佛所可欢喜颜色赞叹说者。</p>
  <p id="a7x">“复次，<a id="a-7y"></a>须菩提，<a id="a-7z"></a>诸可行般若波罗蜜菩萨，<a id="a-80"></a>知诸法无所生未得无所从生，<a id="a-81"></a>知诸法空亦未得无所从生，<a id="a-82"></a>知诸法净亦未得无所从生，<a id="a-83"></a>知诸法无所有、<a id="a-84"></a>无有坚固亦复未得无所从生，<a id="a-85"></a>诸佛欢喜颜色赞叹是辈菩萨，<a id="a-86"></a>称誉说其名字。<a id="a-87"></a>是辈菩萨摩诃萨以为灭罗汉、<a id="a-88"></a>辟支佛地，<a id="a-89"></a>当受记莂于阿耨多罗三耶三菩地。<a id="a-8A"></a>有行般若波罗蜜菩萨者，<a id="a-8B"></a>诸佛皆欢喜称誉赞叹之，<a id="a-8C"></a>亦当住于阿惟越致地逮萨云然。</p>
  <p id="a8D">“复次，<a id="a-8E"></a>须菩提，<a id="a-8F"></a>菩萨闻说般若波罗蜜时，<a id="a-8G"></a>亦不狐疑、<a id="a-8H"></a>不却不懈如来无所著等正觉所说教，<a id="a-8I"></a>是菩萨当复至妙乐佛所闻是般若波罗蜜，<a id="a-8J"></a>妙乐佛土彼诸正士见是间善男子、<a id="a-8K"></a>善女人亦复欢喜。<a id="a-8L"></a>是人曾行般若波罗蜜故来生是间，<a id="a-8M"></a>亦当复得深般若波罗蜜，<a id="a-8N"></a>如诸佛教住于阿惟越致地。<a id="a-8O"></a>须菩提，<a id="a-8P"></a>是故当知，<a id="a-8Q"></a>般若波罗蜜音声多有所饶益，<a id="a-8R"></a>般若波罗蜜音声尚有所饶益乃尔，<a id="a-8S"></a>何况有行般若波罗蜜，<a id="a-8T"></a>所行如教住于萨云然者！<a id="a-8U"></a>”</p>
  <p id="a8V">须菩提白佛言：<a id="a-8W"></a>“世尊，<a id="a-8X"></a>不离如教住，<a id="a-8Y"></a>不离如者，<a id="a-8Z"></a>则为无所有，<a id="a-8a"></a>云何住萨云然？<a id="a-8b"></a>世尊，<a id="a-8c"></a>解脱如者无所得法，<a id="a-8d"></a>谁住如者？<a id="a-8e"></a>谁住如中？<a id="a-8f"></a>谁逮觉者？<a id="a-8g"></a>谁住于如？<a id="a-8h"></a>谁说法者？<a id="a-8i"></a>如尚不可得见，<a id="a-8j"></a>谁有住如者？<a id="a-8k"></a>谁逮觉者？<a id="a-8l"></a>是处不然。<a id="a-8m"></a>”</p>
  <p id="a8n">佛告须菩提：<a id="a-8o"></a>“如汝所言，<a id="a-8p"></a>如者无生亦无有灭。<a id="a-8q"></a>如住无异不生灭者，<a id="a-8r"></a>谁当住是中成阿惟三佛者？<a id="a-8s"></a>谁说法者？<a id="a-8t"></a>是皆无所有。<a id="a-8u"></a>”</p>
  <p id="a8v">释提桓因白佛言：<a id="a-8w"></a>“世尊，<a id="a-8x"></a>般若波罗蜜者甚深！<a id="a-8y"></a>菩萨欲成阿耨多罗三耶三菩甚难得！<a id="a-8z"></a>何以故？<a id="a-90"></a>亦无住如者，<a id="a-91"></a>亦无成阿惟三佛者，<a id="a-92"></a>亦无说法者。<a id="a-93"></a>虽无所见，<a id="a-94"></a>无所有，<a id="a-95"></a>闻是不恐不怖。<a id="a-96"></a>”</p>
  <p id="a97">须菩提语释提桓因言：<a id="a-98"></a>“拘翼，<a id="a-99"></a>如拘翼所言，<a id="a-9A"></a>菩萨甚奇甚特！<a id="a-9B"></a>于深法中亦无狐疑，<a id="a-9C"></a>亦无退意。<a id="a-9D"></a>诸法皆空，<a id="a-9E"></a>谁狐疑有进退意者？<a id="a-9F"></a>”</p>
  <p id="a9G">释提桓因语须菩提：<a id="a-9H"></a>“如尊者所言，<a id="a-9I"></a>但说空事无所挂礙。<a id="a-9J"></a>譬如仰射空中箭去无礙，<a id="a-9K"></a>尊者须菩提所说亦无所著。<a id="a-9L"></a>”</p>
  <p data-pb></p>
  <h2 id="a9M">嘱累品第六十七</h2>
  <p id="a9N">于是，<a id="a-9O"></a>释提桓因白佛言：<a id="a-9P"></a>“世尊，<a id="a-9Q"></a>我所说者颇为随顺为应法不？<a id="a-9R"></a>”</p>
  <p id="a9S">佛言：<a id="a-9T"></a>“如是，<a id="a-9U"></a>如是，<a id="a-9V"></a>拘翼，<a id="a-9W"></a>汝所说问者为顺事形无有谬误。<a id="a-9X"></a>”</p>
  <p id="a9Y">释提桓因言：<a id="a-9Z"></a>“世尊，<a id="a-9a"></a>尊者须菩提所说甚可奇异，<a id="a-9b"></a>所说不离空、<a id="a-9c"></a>无相、<a id="a-9d"></a>无愿，<a id="a-9e"></a>不离三十七品，<a id="a-9f"></a>亦不离于道。<a id="a-9g"></a>”</p>
  <p id="a9h">佛告释提桓因言：<a id="a-9i"></a>“拘翼，<a id="a-9j"></a>尊者须菩提常行空、<a id="a-9k"></a>行六波罗蜜亦不有，<a id="a-9l"></a>何况有行者？<a id="a-9m"></a>三十七品亦不有，<a id="a-9n"></a>何况有行者？<a id="a-9o"></a>禅、<a id="a-9p"></a>惟无、<a id="a-9q"></a>三昧、<a id="a-9r"></a>三昧越亦不有，<a id="a-9s"></a>四无所畏、<a id="a-9t"></a>四无礙慧、<a id="a-9u"></a>四等、<a id="a-9v"></a>大慈大悲、<a id="a-9w"></a>十力、<a id="a-9x"></a>佛十八法亦不有，<a id="a-9y"></a>何况有行者？<a id="a-9z"></a>道亦不有，<a id="a-A0"></a>何况欲得者？<a id="a-A1"></a>萨云然亦然亦不有，<a id="a-A2"></a>何况有行者？<a id="a-A3"></a>如来尚不有，<a id="a-A4"></a>谁当为如来者？<a id="a-A5"></a>无所从生亦不有，<a id="a-A6"></a>何况有证欲得之者？<a id="a-A7"></a>相亦不有，<a id="a-A8"></a>何况有身有受三十二相者？<a id="a-A9"></a>诸好亦不有，<a id="a-AA"></a>何况有欲得八十种好者？<a id="a-AB"></a>所以者何？<a id="a-AC"></a>拘翼，<a id="a-AD"></a>须菩提者，<a id="a-AE"></a>一切诸法以寂行故；<a id="a-AF"></a>须菩提者，<a id="a-AG"></a>无所有行，<a id="a-AH"></a>为以空行，<a id="a-AI"></a>为无相行，<a id="a-AJ"></a>为无愿行。</p>
  <p id="aAK">“拘翼，<a id="a-AL"></a>是则为须菩提行。<a id="a-AM"></a>如须菩提所行，<a id="a-AN"></a>比菩萨摩诃萨行般若波罗蜜行，<a id="a-AO"></a>百倍、<a id="a-AP"></a>千倍、<a id="a-AQ"></a>巨亿万倍不得为比。<a id="a-AR"></a>何以故？<a id="a-AS"></a>菩萨摩诃萨行般若波罗蜜者，<a id="a-AT"></a>比罗汉、<a id="a-AU"></a>辟支佛，<a id="a-AV"></a>菩萨摩诃萨为最上尊，<a id="a-AW"></a>除诸如来无有过者。<a id="a-AX"></a>是故菩萨摩诃萨，<a id="a-AY"></a>欲出诸天世间人民上者，<a id="a-AZ"></a>当行般若波罗蜜。<a id="a-Aa"></a>何以故？<a id="a-Ab"></a>菩萨摩诃萨行般若波罗蜜，<a id="a-Ac"></a>出声闻、<a id="a-Ad"></a>辟支佛上，<a id="a-Ae"></a>住于菩萨地具足佛法，<a id="a-Af"></a>逮萨云然便得如来，<a id="a-Ag"></a>除诸习绪。<a id="a-Ah"></a>”</p>
  <p id="aAi">尔时，<a id="a-Aj"></a>座中诸忉利天以文陀罗花而散佛上。</p>
  <p id="aAk">尔时，<a id="a-Al"></a>六千比丘整顿衣服已从坐起，<a id="a-Am"></a>为佛作礼长跪佛前，<a id="a-An"></a>以佛威神诸文陀罗花各各满掬持散佛上，<a id="a-Ao"></a>散花已讫，<a id="a-Ap"></a>皆同时白言：<a id="a-Aq"></a>“我等，<a id="a-Ar"></a>世尊，<a id="a-As"></a>当奉妙行如诸佛所行，<a id="a-At"></a>诸罗汉、<a id="a-Au"></a>辟支佛所不能及。<a id="a-Av"></a>”</p>
  <p id="aAw">尔时，<a id="a-Ax"></a>世尊知诸比丘意便笑，<a id="a-Ay"></a>如诸佛常法五色光从口出，<a id="a-Az"></a>遍照十方还绕身三匝从顶而入。</p>
  <p id="aB0">阿难从座起整衣服，<a id="a-B1"></a>先下右膝长跪白佛言：<a id="a-B2"></a>“佛不妄笑，<a id="a-B3"></a>愿闻其意。<a id="a-B4"></a>”</p>
  <p id="aB5">佛告阿难：<a id="a-B6"></a>“是六千比丘后当来世，<a id="a-B7"></a>劫名多楼波尼，<a id="a-B8"></a>于彼劫中皆当成佛，<a id="a-B9"></a>号散花如来无所著等正觉。<a id="a-BA"></a>是诸如来国土皆等，<a id="a-BB"></a>比丘僧数亦各各等，<a id="a-BC"></a>其佛寿亦等其寿各千岁，<a id="a-BD"></a>作佛时各各尽世雨五色花。<a id="a-BE"></a>”</p>
  <p id="aBF">佛告阿难：<a id="a-BG"></a>“是诸比丘于是寿终，<a id="a-BH"></a>在所生处常当出家，<a id="a-BI"></a>为道久久共俱，<a id="a-BJ"></a>然后乃成阿耨多罗三耶三菩。</p>
  <p id="aBK">“复次，<a id="a-BL"></a>阿难，<a id="a-BM"></a>菩萨摩诃萨欲得最妙之行者，<a id="a-BN"></a>当行般若波罗蜜。<a id="a-BO"></a>菩萨欲为如来者，<a id="a-BP"></a>当行般若波罗蜜。<a id="a-BQ"></a>阿难，<a id="a-BR"></a>若有善男子、<a id="a-BS"></a>善女人行般若波罗蜜者，<a id="a-BT"></a>当知是人从人道中来，<a id="a-BU"></a>或从兜术天上来。<a id="a-BV"></a>当知是人，<a id="a-BW"></a>从人道中广闻般若波罗蜜，<a id="a-BX"></a>亦从兜术天上广闻般若波罗蜜，<a id="a-BY"></a>从本闻其中慧所致。<a id="a-BZ"></a>若有善男子、<a id="a-Ba"></a>善女人闻是深般若波罗蜜，<a id="a-Bb"></a>书持受学讽诵行者，<a id="a-Bc"></a>转复教人行菩萨道者说其中事，<a id="a-Bd"></a>是善男子、<a id="a-Be"></a>善女人当作是知：<a id="a-Bf"></a>如从佛闻亦无有异。<a id="a-Bg"></a>当知是人从过去诸佛作善本功德以来，<a id="a-Bh"></a>是善男子、<a id="a-Bi"></a>善女人不于声闻、<a id="a-Bj"></a>辟支佛法中作功德，<a id="a-Bk"></a>亦不从声闻所闻是般若波罗蜜。<a id="a-Bl"></a>阿难，<a id="a-Bm"></a>若有善男子、<a id="a-Bn"></a>善女人闻是深般若波罗蜜，<a id="a-Bo"></a>读诵持受能解中义广宣教人，<a id="a-Bp"></a>当知是人如面见佛无异。</p>
  <p id="aBq">“复次，<a id="a-Br"></a>阿难，<a id="a-Bs"></a>若善男子、<a id="a-Bt"></a>善女人闻说是深般若波罗蜜时，<a id="a-Bu"></a>不惊不怖倍复喜者，<a id="a-Bv"></a>当知是人以从过去佛所作行所致，<a id="a-Bw"></a>久与善知识相得所致。<a id="a-Bx"></a>是善男子、<a id="a-By"></a>善女人从过去佛作善本以来，<a id="a-Bz"></a>终不失三乘之事，<a id="a-C0"></a>以精进意行六波罗蜜乃至萨云然，<a id="a-C1"></a>亦当庄事精勤久当坚固行六波罗蜜至萨云然，<a id="a-C2"></a>不住罗汉、<a id="a-C3"></a>辟支佛地。<a id="a-C4"></a>是故，<a id="a-C5"></a>阿难，<a id="a-C6"></a>以般若波罗蜜嘱累汝：<a id="a-C7"></a>阿难，<a id="a-C8"></a>我所说诸法，<a id="a-C9"></a>除般若波罗蜜，<a id="a-CA"></a>悉忘悉失其过可可耳。<a id="a-CB"></a>汝持是深般若波罗蜜，<a id="a-CC"></a>若去失一句、<a id="a-CD"></a>舍一句、<a id="a-CE"></a>忘一句，<a id="a-CF"></a>汝过甚多！<a id="a-CG"></a>是故，<a id="a-CH"></a>阿难，<a id="a-CI"></a>以是深般若波罗蜜嘱累汝，<a id="a-CJ"></a>当善持、<a id="a-CK"></a>善受、<a id="a-CL"></a>善讽诵念。</p>
  <p id="aCM">“若有善男子、<a id="a-CN"></a>善女人受持般若波罗蜜讽诵守行者，<a id="a-CO"></a>则为受持过去、<a id="a-CP"></a>当来、<a id="a-CQ"></a>现在诸佛之道。<a id="a-CR"></a>若有善男子、<a id="a-CS"></a>善女人以名华、<a id="a-CT"></a>名香、<a id="a-CU"></a>缯盖、<a id="a-CV"></a>幢幡用供养我者，<a id="a-CW"></a>当供养般若波罗蜜。<a id="a-CX"></a>其有供养般若波罗蜜者，<a id="a-CY"></a>以为供养过去、<a id="a-CZ"></a>当来、<a id="a-Ca"></a>今现在诸佛已。<a id="a-Cb"></a>若有善男子、<a id="a-Cc"></a>善女人闻说深般若波罗蜜，<a id="a-Cd"></a>于中起恭敬意者，<a id="a-Ce"></a>则为供养过去、<a id="a-Cf"></a>当来、<a id="a-Cg"></a>今现在诸佛已。<a id="a-Ch"></a>阿难，<a id="a-Ci"></a>汝若恭敬慈于我者，<a id="a-Cj"></a>当恭敬慈于般若波罗蜜。<a id="a-Ck"></a>若书是般若波罗蜜时，<a id="a-Cl"></a>亦当恭敬慎莫失一句。<a id="a-Cm"></a>是故，<a id="a-Cn"></a>阿难，<a id="a-Co"></a>持般若波罗蜜嘱累于汝：<a id="a-Cp"></a>如我今于三界中尊，<a id="a-Cq"></a>般若波罗蜜亦复是尊。<a id="a-Cr"></a>我所嘱累大有余事耳，<a id="a-Cs"></a>我今持以般若波罗蜜嘱累汝。<a id="a-Ct"></a>是故，<a id="a-Cu"></a>阿难，<a id="a-Cv"></a>当宣语诸天龙神、<a id="a-Cw"></a>诸世间人，<a id="a-Cx"></a>普令闻知：<a id="a-Cy"></a>‘诸不欲舍如来三宝者，<a id="a-Cz"></a>不欲弃去来今佛道者，<a id="a-D0"></a>慎莫弃舍般若波罗蜜。<a id="a-D1"></a>’是者则我道之法御。</p>
  <p id="aD2">“若有善男子、<a id="a-D3"></a>善女人受持般若波罗蜜讽诵读习念守行者，<a id="a-D4"></a>转复教人演其中义分别解说者，<a id="a-D5"></a>是人疾得阿耨多罗三耶三菩，<a id="a-D6"></a>得萨云然不久。<a id="a-D7"></a>何以故？<a id="a-D8"></a>阿难，<a id="a-D9"></a>诸佛如来道者，<a id="a-DA"></a>皆出般若波罗蜜中，<a id="a-DB"></a>诸去来今佛皆从般若波罗蜜中出。<a id="a-DC"></a>是故，<a id="a-DD"></a>阿难，<a id="a-DE"></a>菩萨欲得般若波罗蜜者，<a id="a-DF"></a>当学六波罗蜜。<a id="a-DG"></a>何以故？<a id="a-DH"></a>阿难，<a id="a-DI"></a>六波罗蜜者，<a id="a-DJ"></a>菩萨之母生诸菩萨故；<a id="a-DK"></a>诸学六波罗蜜者，<a id="a-DL"></a>皆当于中成阿耨多罗三耶三菩。<a id="a-DM"></a>是故，<a id="a-DN"></a>阿难，<a id="a-DO"></a>持六波罗蜜倍嘱累汝：<a id="a-DP"></a>六波罗蜜者，<a id="a-DQ"></a>是诸如来无所著等正觉之法藏；<a id="a-DR"></a>六波罗蜜者，<a id="a-DS"></a>无尽之藏；<a id="a-DT"></a>诸去来今佛转法轮教化众生者，<a id="a-DU"></a>皆以六波罗蜜为藏；<a id="a-DV"></a>诸去来今佛皆于六波罗蜜中，<a id="a-DW"></a>学成阿耨多罗三耶三菩；<a id="a-DX"></a>诸去来今佛诸弟子，<a id="a-DY"></a>皆学六波罗蜜而般泥洹；<a id="a-DZ"></a>甫当般泥洹者，<a id="a-Da"></a>亦当学是六波罗蜜。</p>
  <p id="aDb">“阿难，<a id="a-Dc"></a>汝若教三千大千刹土中为弟子者说法，<a id="a-Dd"></a>皆令成就得阿罗汉，<a id="a-De"></a>虽有是教未为我弟子之教，<a id="a-Df"></a>不如以般若波罗蜜一句如法教菩萨令学，<a id="a-Dg"></a>是则为我弟子之教。<a id="a-Dh"></a>阿难，<a id="a-Di"></a>我属所说三千大千国土，<a id="a-Dj"></a>教满中人皆令得罗汉行，<a id="a-Dk"></a>行六波罗蜜所作功德宁为多不？<a id="a-Dl"></a>”</p>
  <p id="aDm">阿难言：<a id="a-Dn"></a>“甚多，<a id="a-Do"></a>世尊！<a id="a-Dp"></a>”</p>
  <p id="aDq">佛言：<a id="a-Dr"></a>“阿难，<a id="a-Ds"></a>不如我弟子说般若波罗蜜一日教诸菩萨，<a id="a-Dt"></a>若不能一日日中可，<a id="a-Du"></a>不能至日中食时可，<a id="a-Dv"></a>不能至食时弹指顷，<a id="a-Dw"></a>其福胜度尔所罗汉。<a id="a-Dx"></a>所以者何？<a id="a-Dy"></a>一菩萨之德，<a id="a-Dz"></a>出过一切诸罗汉、<a id="a-E0"></a>辟支佛上。<a id="a-E1"></a>何以故？<a id="a-E2"></a>是菩萨自欲成阿耨多罗三耶三菩，<a id="a-E3"></a>复劝助安慰一切众生，<a id="a-E4"></a>复欲令成阿耨多罗三耶三菩。<a id="a-E5"></a>阿难，<a id="a-E6"></a>行六波罗蜜、<a id="a-E7"></a>三十七品至萨云然增益功德，<a id="a-E8"></a>成阿耨多罗三耶三菩终不中还。<a id="a-E9"></a>”</p>
  <p id="aEA">说是般若波罗蜜时，<a id="a-EB"></a>四辈弟子及诸天、<a id="a-EC"></a>龙、<a id="a-ED"></a>阿须伦、<a id="a-EE"></a>揵沓和、<a id="a-EF"></a>甄陀罗、<a id="a-EG"></a>摩睺勒，<a id="a-EH"></a>尔时佛于是大众之中而现神足变化，<a id="a-EI"></a>令是会者大众皆见阿閦如来，<a id="a-EJ"></a>彼大众围绕而为说法。<a id="a-EK"></a>众大会譬如大海，<a id="a-EL"></a>皆是罗汉诸漏已尽，<a id="a-EM"></a>无复尘垢皆得自在，<a id="a-EN"></a>意已得脱已出解慧，<a id="a-EO"></a>悉舍重担，<a id="a-EP"></a>众事已办，<a id="a-EQ"></a>譬如大龙，<a id="a-ER"></a>所应已逮，<a id="a-ES"></a>习绪已讫，<a id="a-ET"></a>得等解脱已度诸愿，<a id="a-EU"></a>彼会罗汉德皆如是。<a id="a-EV"></a>及诸菩萨摩诃萨数不可计，<a id="a-EW"></a>其德巍巍不可称量。<a id="a-EX"></a>佛摄神足已忽然不现。</p>
  <p id="aEY">佛告阿难：<a id="a-EZ"></a>“诸法如是不可眼见，<a id="a-Ea"></a>诸法无对，<a id="a-Eb"></a>法法无等，<a id="a-Ec"></a>法法不相见，<a id="a-Ed"></a>法法不相知。<a id="a-Ee"></a>如今诸众不见阿閦如来，<a id="a-Ef"></a>彼佛国土亦不与眼作对故，<a id="a-Eg"></a>诸法亦如是亦无对，<a id="a-Eh"></a>法法不相知、<a id="a-Ei"></a>不相见故。<a id="a-Ej"></a>阿难，<a id="a-Ek"></a>法亦不知亦不见，<a id="a-El"></a>诸法无所作。<a id="a-Em"></a>何以故？<a id="a-En"></a>诸法空不可捉，<a id="a-Eo"></a>诸法不可思议，<a id="a-Ep"></a>诸法无有念。<a id="a-Eq"></a>譬如幻士亦无所觉，<a id="a-Er"></a>用不要无坚固。<a id="a-Es"></a>菩萨摩诃萨如是行者，<a id="a-Et"></a>为行般若波罗蜜，<a id="a-Eu"></a>于诸法无所入。</p>
  <p id="aEv">“阿难，<a id="a-Ew"></a>菩萨如是学者，<a id="a-Ex"></a>为学般若波罗蜜。<a id="a-Ey"></a>欲逮诸波罗蜜者，<a id="a-Ez"></a>当学般若波罗蜜。<a id="a-F0"></a>如是学者，<a id="a-F1"></a>最尊最上，<a id="a-F2"></a>出诸辩之上，<a id="a-F3"></a>无盖之盖为世覆盖，<a id="a-F4"></a>无所归者能为作归。<a id="a-F5"></a>佛以是学，<a id="a-F6"></a>能以右手举此三千大千刹土复还故处，<a id="a-F7"></a>一切众生无觉知想。<a id="a-F8"></a>所以者何？<a id="a-F9"></a>是般若波罗蜜，<a id="a-FA"></a>诸去来今佛皆于中学成去来今佛无礙诸慧。<a id="a-FB"></a>阿难，<a id="a-FC"></a>是般若波罗蜜学，<a id="a-FD"></a>于诸学中最尊最上过诸辩上；<a id="a-FE"></a>欲平相般若波罗蜜，<a id="a-FF"></a>为欲得虚空边际者。<a id="a-FG"></a>何以故？<a id="a-FH"></a>般若波罗蜜欲得其边际者，<a id="a-FI"></a>为欲二相虚空不可平相。</p>
  <p id="aFJ">“阿难，<a id="a-FK"></a>我初不说般若波罗蜜限，<a id="a-FL"></a>身体有数，<a id="a-FM"></a>字体有数，<a id="a-FN"></a>句体有数，<a id="a-FO"></a>义解有数，<a id="a-FP"></a>般若波罗蜜者无有限数。<a id="a-FQ"></a>”</p>
  <p id="aFR">阿难白佛言：<a id="a-FS"></a>“世尊，<a id="a-FT"></a>何以故，<a id="a-FU"></a>般若波罗蜜无有限数？<a id="a-FV"></a>”</p>
  <p id="aFW">佛告阿难：<a id="a-FX"></a>“般若波罗蜜不可尽故无有限，<a id="a-FY"></a>般若波罗蜜寂故故无有限。<a id="a-FZ"></a>过去、<a id="a-Fa"></a>当来、<a id="a-Fb"></a>今现在诸如来无所著等正觉，<a id="a-Fc"></a>皆从是般若波罗蜜中学成，<a id="a-Fd"></a>亦不能尽般若波罗蜜。<a id="a-Fe"></a>是故，<a id="a-Ff"></a>阿难，<a id="a-Fg"></a>般若波罗蜜不可尽，<a id="a-Fh"></a>亦无能尽者，<a id="a-Fi"></a>亦非尽者。<a id="a-Fj"></a>若有言‘我能尽般若波罗蜜者’，<a id="a-Fk"></a>为欲尽虚空。<a id="a-Fl"></a>阿难，<a id="a-Fm"></a>当知六波罗蜜不可尽亦不尽亦无能尽者，<a id="a-Fn"></a>乃至萨云然亦不可尽无能尽者亦无有尽。<a id="a-Fo"></a>是法亦无有生，<a id="a-Fp"></a>尚无有生，<a id="a-Fq"></a>云何有尽？<a id="a-Fr"></a>”</p>
  <p id="aFs">于是，<a id="a-Ft"></a>世尊以广长舌相障面，<a id="a-Fu"></a>告阿难言：<a id="a-Fv"></a>“持是般若波罗蜜，<a id="a-Fw"></a>于四辈中广宣、<a id="a-Fx"></a>广说、<a id="a-Fy"></a>广分别解说、<a id="a-Fz"></a>广演其事当令分明。<a id="a-G0"></a>所以者何？<a id="a-G1"></a>是般若波罗蜜中广出诸法故，<a id="a-G2"></a>三乘学者皆当于中随其所应而得学成。</p>
  <p id="aG3">“阿难，<a id="a-G4"></a>是深般若波罗蜜者，<a id="a-G5"></a>是诸法之藏，<a id="a-G6"></a>一切诸字皆来入中；<a id="a-G7"></a>是般若波罗蜜者，<a id="a-G8"></a>皆是诸陀罗尼之门，<a id="a-G9"></a>诸菩萨欲学陀罗尼者当学般若波罗蜜，<a id="a-GA"></a>诸有菩萨得陀罗尼者，<a id="a-GB"></a>悉为总持诸法之辩才；<a id="a-GC"></a>般若波罗蜜者，<a id="a-GD"></a>是去来今佛法之所。<a id="a-GE"></a>是故我告语一切，<a id="a-GF"></a>其有受持般若波罗蜜讽诵学者，<a id="a-GG"></a>则为总持去来今佛之道。</p>
  <p id="aGH">“阿难，<a id="a-GI"></a>我今为汝说般若波罗蜜行。<a id="a-GJ"></a>汝持般若波罗蜜者，<a id="a-GK"></a>则为总持一切诸法。<a id="a-GL"></a>”</p>
  <p data-pb></p>
  <h2 id="aGM">无尽品第六十八</h2>
  <p id="aGN">是时，<a id="a-GO"></a>须菩提意念言：<a id="a-GP"></a>“诸佛之道大为甚深，<a id="a-GQ"></a>我宁可问世尊。<a id="a-GR"></a>”</p>
  <p id="aGS">于是，<a id="a-GT"></a>须菩提白佛言：<a id="a-GU"></a>“世尊，<a id="a-GV"></a>般若波罗蜜云何不可尽？<a id="a-GW"></a>”</p>
  <p id="aGX">世尊报言：<a id="a-GY"></a>“如虚空不可尽，<a id="a-GZ"></a>是故般若波罗蜜不可尽。<a id="a-Ga"></a>”</p>
  <p id="aGb">须菩提白佛言：<a id="a-Gc"></a>“世尊，<a id="a-Gd"></a>菩萨当云何入般若波罗蜜中？<a id="a-Ge"></a>”</p>
  <p id="aGf">佛言：<a id="a-Gg"></a>“如五阴不可尽，<a id="a-Gh"></a>菩萨当作是入；<a id="a-Gi"></a>如六波罗蜜不可尽，<a id="a-Gj"></a>菩萨当作是入；<a id="a-Gk"></a>乃至萨云然不可尽，<a id="a-Gl"></a>菩萨当作是入般若波罗蜜。</p>
  <p id="aGm">“复次，<a id="a-Gn"></a>须菩提，<a id="a-Go"></a>痴如虚空不可尽，<a id="a-Gp"></a>菩萨当作是入；<a id="a-Gq"></a>所作行如虚空不可尽，<a id="a-Gr"></a>当作是入；<a id="a-Gs"></a>识如虚空不可尽，<a id="a-Gt"></a>当作是入；<a id="a-Gu"></a>名色如虚空不可尽，<a id="a-Gv"></a>当作是入；<a id="a-Gw"></a>六衰如虚空不可尽，<a id="a-Gx"></a>当作是入；<a id="a-Gy"></a>觉如虚空不可尽，<a id="a-Gz"></a>当作是入；<a id="a-H0"></a>爱如虚空不可尽，<a id="a-H1"></a>当作是入；<a id="a-H2"></a>有如虚空不可尽，<a id="a-H3"></a>当作是入；<a id="a-H4"></a>生如虚空不可尽，<a id="a-H5"></a>当作是入；<a id="a-H6"></a>老病死、<a id="a-H7"></a>忧悲勤苦如虚空不可尽，<a id="a-H8"></a>当作是入。<a id="a-H9"></a>须菩提，<a id="a-HA"></a>菩萨摩诃萨当作是入般若波罗蜜中。<a id="a-HB"></a>菩萨摩诃萨于十二缘起作是观者，<a id="a-HC"></a>为舍痴际，<a id="a-HD"></a>为应无所入；<a id="a-HE"></a>菩萨作是观十二缘起法者，<a id="a-HF"></a>则为得坐道场；<a id="a-HG"></a>作是观者，<a id="a-HH"></a>便得萨云然。<a id="a-HI"></a>须菩提，<a id="a-HJ"></a>若有菩萨知虚空不可尽事，<a id="a-HK"></a>为行般若波罗蜜观十二缘起者，<a id="a-HL"></a>终不堕罗汉、<a id="a-HM"></a>辟支佛地，<a id="a-HN"></a>便得三耶三佛地。<a id="a-HO"></a>须菩提，<a id="a-HP"></a>诸有善男子、<a id="a-HQ"></a>善女人行菩萨道而转还者，<a id="a-HR"></a>皆以无有般若波罗蜜念故，<a id="a-HS"></a>不知行般若波罗蜜故，<a id="a-HT"></a>不知十二缘起如虚空故，<a id="a-HU"></a>不知沤和拘舍罗故，<a id="a-HV"></a>以是故于阿耨多罗三耶三佛而转还。</p>
  <p id="aHW">“复次，<a id="a-HX"></a>须菩提，<a id="a-HY"></a>诸有菩萨不转还者，<a id="a-HZ"></a>皆以沤和拘舍罗入般若波罗蜜中，<a id="a-Ha"></a>知虚空不可尽，<a id="a-Hb"></a>作是入般若波罗蜜故。<a id="a-Hc"></a>须菩提，<a id="a-Hd"></a>菩萨摩诃萨作如是观十二缘起，<a id="a-He"></a>不见有法无因缘而生者，<a id="a-Hf"></a>不见有法有常、<a id="a-Hg"></a>常生而不灭者，<a id="a-Hh"></a>不见有法无不偶者，<a id="a-Hi"></a>亦不见众生，<a id="a-Hj"></a>亦不见有我、<a id="a-Hk"></a>人、<a id="a-Hl"></a>寿命，<a id="a-Hm"></a>亦不见有知见者，<a id="a-Hn"></a>亦不见无常，<a id="a-Ho"></a>亦不见吾我，<a id="a-Hp"></a>亦不见净，<a id="a-Hq"></a>亦不见不净。<a id="a-Hr"></a>须菩提，<a id="a-Hs"></a>菩萨摩诃萨行般若波罗蜜，<a id="a-Ht"></a>当作是观十二缘起。<a id="a-Hu"></a>须菩提，<a id="a-Hv"></a>菩萨摩诃萨行般若波罗蜜，<a id="a-Hw"></a>尔时不见五阴有常有无常、<a id="a-Hx"></a>有苦有乐、<a id="a-Hy"></a>有我无我、<a id="a-Hz"></a>有净无净，<a id="a-I0"></a>乃至萨云然亦不见法有常无常、<a id="a-I1"></a>有苦有乐、<a id="a-I2"></a>有我无我、<a id="a-I3"></a>有净无净。<a id="a-I4"></a>须菩提，<a id="a-I5"></a>菩萨摩诃萨行般若波罗蜜时，<a id="a-I6"></a>亦不见般若波罗蜜，<a id="a-I7"></a>亦不见有法可持见般若波罗蜜者，<a id="a-I8"></a>乃至于道亦不见有法可持见道者。<a id="a-I9"></a>须菩提，<a id="a-IA"></a>菩萨摩诃萨作是行般若波罗蜜者，<a id="a-IB"></a>于诸法无所倚。</p>
  <p id="aIC">“须菩提，<a id="a-ID"></a>菩萨摩诃萨行般若波罗蜜无所倚时，<a id="a-IE"></a>时魔波旬愁忧不乐，<a id="a-IF"></a>譬如士夫新丧父母。<a id="a-IG"></a>”</p>
  <p id="aIH">须菩提白佛言：<a id="a-II"></a>“世尊，<a id="a-IJ"></a>独是间魔愁忧耶？<a id="a-IK"></a>三千大千刹土中魔复愁忧乎？<a id="a-IL"></a>”</p>
  <p id="aIM">佛言：<a id="a-IN"></a>“三千大千刹土中魔皆大愁毒，<a id="a-IO"></a>各在其处不能自安。<a id="a-IP"></a>菩萨摩诃萨作是行时，<a id="a-IQ"></a>诸天及魔不能得其便。<a id="a-IR"></a>须菩提，<a id="a-IS"></a>菩萨欲得阿耨多罗三耶三佛者，<a id="a-IT"></a>当行般若波罗蜜。<a id="a-IU"></a>菩萨学般若波罗蜜者，<a id="a-IV"></a>则为具足诸波罗蜜。<a id="a-IW"></a>”</p>
  <p id="aIX">须菩提白佛言：<a id="a-IY"></a>“世尊，<a id="a-IZ"></a>菩萨云何具足六波罗蜜念？<a id="a-Ia"></a>”</p>
  <p id="aIb">佛告须菩提言：<a id="a-Ic"></a>“菩萨行六波罗蜜所可作为萨云然念行，<a id="a-Id"></a>是为菩萨摩诃萨行六波罗蜜。<a id="a-Ie"></a>”</p>
 </body>
</html>