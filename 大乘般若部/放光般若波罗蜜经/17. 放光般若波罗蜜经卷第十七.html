<!doctype html>
<html id="z3IBT95AB" data-ver="974">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第十七</h1>
  <h2 id="a2">大事兴品第五十一</h2>
  <p id="a3">尔时，<a id="a-4"></a>须菩提白佛言：<a id="a-5"></a>“世尊，<a id="a-6"></a>是般若波罗蜜，<a id="a-7"></a>甚深！<a id="a-8"></a>甚深！<a id="a-9"></a>为大事兴，<a id="a-A"></a>不可思议，<a id="a-B"></a>不可称量，<a id="a-C"></a>无有与等，<a id="a-D"></a>不可得限。<a id="a-E"></a>”</p>
  <p id="aF">佛言：<a id="a-G"></a>“如是，<a id="a-H"></a>须菩提，<a id="a-I"></a>般若波罗蜜为大事兴，<a id="a-J"></a>为无有与等事兴。<a id="a-K"></a>何以故？<a id="a-L"></a>须菩提，<a id="a-M"></a>五波罗蜜者，<a id="a-N"></a>等从中得成，<a id="a-O"></a>与般若波罗蜜相应；<a id="a-P"></a>内空、<a id="a-Q"></a>外空及有无空，<a id="a-R"></a>等从般若波罗蜜中出；<a id="a-S"></a>三十七品、<a id="a-T"></a>十力、<a id="a-U"></a>十八法，<a id="a-V"></a>等从中出，<a id="a-W"></a>与般若波罗蜜相应；<a id="a-X"></a>佛地、<a id="a-Y"></a>萨云若慧，<a id="a-Z"></a>等从中出，<a id="a-a"></a>与般若波罗蜜相应。<a id="a-b"></a>”</p>
  <p id="ac">佛告须菩提：<a id="a-d"></a>“譬如转轮圣王，<a id="a-e"></a>诸小国有事各自成办，<a id="a-f"></a>转轮圣王亦无所忧。<a id="a-g"></a>所以者何？<a id="a-h"></a>诸小国王素已受圣王教令故，<a id="a-i"></a>是故不复忧。<a id="a-j"></a>诸弟子法、<a id="a-k"></a>辟支佛法、<a id="a-l"></a>诸菩萨法及诸佛法，<a id="a-m"></a>等从般若波罗蜜出，<a id="a-n"></a>般若波罗蜜者为办其事。<a id="a-o"></a>是故，<a id="a-p"></a>须菩提，<a id="a-q"></a>般若波罗蜜为大事兴，<a id="a-r"></a>为无有与等事兴，<a id="a-s"></a>不受五阴、<a id="a-t"></a>不入五阴为应，<a id="a-u"></a>不受不入，<a id="a-v"></a>乃至萨云若亦尔。<a id="a-w"></a>须陀洹道至罗汉道、<a id="a-x"></a>辟支佛道亦不受不入，<a id="a-y"></a>乃至阿耨多罗三耶三菩不受不入。<a id="a-z"></a>”</p>
  <p id="a10">须菩提白佛言：<a id="a-11"></a>“世尊，<a id="a-12"></a>云何五阴不受不入？<a id="a-13"></a>乃至阿耨多罗三耶三菩不受不入？<a id="a-14"></a>”</p>
  <p id="a15">佛告须菩提：<a id="a-16"></a>“于意云何？<a id="a-17"></a>颇见五阴有所入、<a id="a-18"></a>有所受不？<a id="a-19"></a>”</p>
  <p id="a1A">须菩提言：<a id="a-1B"></a>“不见，<a id="a-1C"></a>世尊，<a id="a-1D"></a>乃至阿耨多罗三耶三菩亦不受不入。<a id="a-1E"></a>”</p>
  <p id="a1F">须菩提言：<a id="a-1G"></a>“世尊，<a id="a-1H"></a>亦不见五阴有受有入，<a id="a-1I"></a>亦不见三耶三佛有受有入。<a id="a-1J"></a>”</p>
  <p id="a1K">佛言：<a id="a-1L"></a>“善哉！<a id="a-1M"></a>善哉！<a id="a-1N"></a>须菩提，<a id="a-1O"></a>我亦不见五阴，<a id="a-1P"></a>我亦不受持五阴，<a id="a-1Q"></a>乃至三耶三菩，<a id="a-1R"></a>我亦不见，<a id="a-1S"></a>亦不受持，<a id="a-1T"></a>不见所入。<a id="a-1U"></a>须菩提，<a id="a-1V"></a>我于佛地亦不见，<a id="a-1W"></a>萨云若亦不见，<a id="a-1X"></a>如来事亦不受亦不持。<a id="a-1Y"></a>是故，<a id="a-1Z"></a>须菩提，<a id="a-1a"></a>菩萨摩诃萨亦不当受五阴，<a id="a-1b"></a>亦不当入五阴，<a id="a-1c"></a>于佛事、<a id="a-1d"></a>萨云若事、<a id="a-1e"></a>如来事亦不持亦不入。<a id="a-1f"></a>”</p>
  <p id="a1g">诸欲天子、<a id="a-1h"></a>诸色天子俱白佛言：<a id="a-1i"></a>“世尊，<a id="a-1j"></a>般若波罗蜜甚深难了！<a id="a-1k"></a>不可思议甚深微妙！<a id="a-1l"></a>是智者所知解。<a id="a-1m"></a>深般若波罗蜜者，<a id="a-1n"></a>世尊，<a id="a-1o"></a>皆是过去佛时，<a id="a-1p"></a>所作功德善本所致，<a id="a-1q"></a>与真知识相得所致。</p>
  <p id="a1r">“世尊，<a id="a-1s"></a>假令三千大千世界，<a id="a-1t"></a>一切众生皆信三尊，<a id="a-1u"></a>尽得须陀洹、<a id="a-1v"></a>斯陀含、<a id="a-1w"></a>阿那含、<a id="a-1x"></a>阿罗汉、<a id="a-1y"></a>辟支佛，<a id="a-1z"></a>是诸圣贤所可有慧、<a id="a-20"></a>所有道德；<a id="a-21"></a>不如是善男子、<a id="a-22"></a>善女人于是深般若波罗蜜中，<a id="a-23"></a>可念观称乐一日之中，<a id="a-24"></a>其德出彼上。<a id="a-25"></a>何以故？<a id="a-26"></a>从须陀洹上至辟支佛智，<a id="a-27"></a>及信至无所从生法忍诸天子，<a id="a-28"></a>不如是善男子、<a id="a-29"></a>善女人于深般若波罗蜜中，<a id="a-2A"></a>书持讽诵守行一日，<a id="a-2B"></a>疾得泥洹，<a id="a-2C"></a>胜罗汉、<a id="a-2D"></a>辟支佛道所作功德，<a id="a-2E"></a>或过一劫奉行余经，<a id="a-2F"></a>离般若波罗蜜不住萨云若也。<a id="a-2G"></a>何以故？<a id="a-2H"></a>于是深般若波罗蜜中广说三乘，<a id="a-2I"></a>令诸罗汉、<a id="a-2J"></a>辟支佛各得其信不失所应，<a id="a-2K"></a>诸菩萨摩诃萨亦于中成阿耨多罗三耶三菩。<a id="a-2L"></a>”</p>
  <p id="a2M">于是，<a id="a-2N"></a>诸色天子、<a id="a-2O"></a>诸欲天子同时叹言：<a id="a-2P"></a>“世尊，<a id="a-2Q"></a>是摩诃般若波罗蜜不可思议！<a id="a-2R"></a>于是中出信乐，<a id="a-2S"></a>使诸声闻各得所应成须陀洹、<a id="a-2T"></a>斯陀含、<a id="a-2U"></a>阿那含、<a id="a-2V"></a>阿罗汉、<a id="a-2W"></a>辟支佛道，<a id="a-2X"></a>又使诸菩萨摩诃萨得成阿耨多罗三耶三菩阿惟三佛，<a id="a-2Y"></a>是深般若波罗蜜亦不增亦不减。<a id="a-2Z"></a>”</p>
  <p id="a2a">诸色天子、<a id="a-2b"></a>诸欲天子各以头面著地，<a id="a-2c"></a>为佛作礼绕佛三匝已去，<a id="a-2d"></a>去是不远忽然不现，<a id="a-2e"></a>各还天上。</p>
  <p id="a2f">须菩提白佛言：<a id="a-2g"></a>“若有善男子、<a id="a-2h"></a>善女人闻是深般若波罗蜜即解者，<a id="a-2i"></a>于何所来而生是间？<a id="a-2j"></a>”</p>
  <p id="a2k">佛告须菩提：<a id="a-2l"></a>“若菩萨摩诃萨闻是深般若波罗蜜即解，<a id="a-2m"></a>不厌亦不狐疑又亦不礙，<a id="a-2n"></a>意常思念欲乐得闻终不远离，<a id="a-2o"></a>若行、<a id="a-2p"></a>若起、<a id="a-2q"></a>若坐、<a id="a-2r"></a>若卧，<a id="a-2s"></a>常随法师意不远离。<a id="a-2t"></a>须菩提，<a id="a-2u"></a>譬如新生犊子，<a id="a-2v"></a>意终不欲远离其母。<a id="a-2w"></a>是善男子、<a id="a-2x"></a>善女人闻是深般若波罗蜜，<a id="a-2y"></a>讽诵上口，<a id="a-2z"></a>乐喜守行，<a id="a-30"></a>解其中义，<a id="a-31"></a>意亦不欲远离法师须臾之间。<a id="a-32"></a>是善男子、<a id="a-33"></a>善女人本从人道中来，<a id="a-34"></a>今生是间复得为人。<a id="a-35"></a>所以者何？<a id="a-36"></a>以是善男子、<a id="a-37"></a>善女人前世时闻是深般若波罗蜜，<a id="a-38"></a>书持讽诵守行中事，<a id="a-39"></a>供养花香、<a id="a-3A"></a>缯盖、<a id="a-3B"></a>幢幡，<a id="a-3C"></a>以是功德从人道中来，<a id="a-3D"></a>今得深般若波罗蜜闻便即解。<a id="a-3E"></a>”</p>
  <p id="a3F">须菩提白佛言：<a id="a-3G"></a>“世尊，<a id="a-3H"></a>颇有菩萨摩诃萨如佛所说所作功德，<a id="a-3I"></a>善本具足供养诸佛，<a id="a-3J"></a>复有从彼来生是间，<a id="a-3K"></a>复得深般若波罗蜜，<a id="a-3L"></a>书持讽诵信乐守行，<a id="a-3M"></a>有是者无？<a id="a-3N"></a>”</p>
  <p id="a3O">佛告须菩提：<a id="a-3P"></a>“有从他方供养诸佛，<a id="a-3Q"></a>从闻深般若波罗蜜，<a id="a-3R"></a>以是故来生是间，<a id="a-3S"></a>复得深般若波罗蜜，<a id="a-3T"></a>闻便即解信乐守行。</p>
  <p id="a3U">“复次，<a id="a-3V"></a>须菩提，<a id="a-3W"></a>当知是菩萨摩诃萨从兜术天上，<a id="a-3X"></a>亦复具足功德善本。<a id="a-3Y"></a>何以故？<a id="a-3Z"></a>是菩萨从弥勒菩萨所闻是深经，<a id="a-3a"></a>以是故今来生是间，<a id="a-3b"></a>得深般若波罗蜜闻便即解信乐守行。</p>
  <p id="a3c">“须菩提，<a id="a-3d"></a>若有菩萨于深般若波罗蜜有狐疑厌意者，<a id="a-3e"></a>是人前世时，<a id="a-3f"></a>闻深般若波罗蜜不问中慧，<a id="a-3g"></a>是故今来虽生是间闻六波罗蜜，<a id="a-3h"></a>意续狐疑不信不受亦不喜乐。</p>
  <p id="a3i">“复次，<a id="a-3j"></a>须菩提，<a id="a-3k"></a>是人本闻内空、<a id="a-3l"></a>外空及有无空，<a id="a-3m"></a>亦不问中事，<a id="a-3n"></a>是故今续不信不乐。<a id="a-3o"></a>是人前世闻三十七品、<a id="a-3p"></a>佛十八法，<a id="a-3q"></a>不信不乐不问中事，<a id="a-3r"></a>是故今来闻般若波罗蜜，<a id="a-3s"></a>惊怪狐疑不信不乐。</p>
  <p id="a3t">“复次，<a id="a-3u"></a>须菩提，<a id="a-3v"></a>若有菩萨闻般若波罗蜜，<a id="a-3w"></a>从一日至五日常问中事，<a id="a-3x"></a>用是故所生处，<a id="a-3y"></a>常得闻深般若波罗蜜，<a id="a-3z"></a>终不离所问。<a id="a-40"></a>何以故？<a id="a-41"></a>须菩提，<a id="a-42"></a>是菩萨但能得闻问其中事，<a id="a-43"></a>于行未备。</p>
  <p id="a44">“须菩提，<a id="a-45"></a>若有人或时欲闻般若波罗蜜，<a id="a-46"></a>若不欲闻，<a id="a-47"></a>志不坚固，<a id="a-48"></a>或能于中起余因缘，<a id="a-49"></a>譬如轻衣随风东西，<a id="a-4A"></a>当知是菩萨适学未久，<a id="a-4B"></a>不得真知识，<a id="a-4C"></a>未供养过去诸佛，<a id="a-4D"></a>不作功德善本所致，<a id="a-4E"></a>不勤学讽诵所致，<a id="a-4F"></a>未得六波罗蜜所致，<a id="a-4G"></a>未得内外空及有无空所致，<a id="a-4H"></a>不学六通、<a id="a-4I"></a>三十七品、<a id="a-4J"></a>萨云若所致。<a id="a-4K"></a>当知是新学少乐于法，<a id="a-4L"></a>不能书持般若波罗蜜受学讽诵，<a id="a-4M"></a>亦未能习行其事。</p>
  <p id="a4N">“须菩提，<a id="a-4O"></a>若有善男子、<a id="a-4P"></a>善女人行菩萨道者，<a id="a-4Q"></a>得深般若波罗蜜，<a id="a-4R"></a>不念书持讽诵守行，<a id="a-4S"></a>乃至萨云若亦复不念学受亲近故，<a id="a-4T"></a>当知是辈或堕二地。<a id="a-4U"></a>所以者何？<a id="a-4V"></a>是善男子、<a id="a-4W"></a>善女人见深般若波罗蜜，<a id="a-4X"></a>不念书持受学亲近故也，<a id="a-4Y"></a>是故其人便入二地，<a id="a-4Z"></a>当堕罗汉、<a id="a-4a"></a>辟支佛道地。<a id="a-4b"></a>”</p>
  <p data-pb></p>
  <h2 id="a4c">譬喻品第五十二</h2>
  <p id="a4d">佛告须菩提：<a id="a-4e"></a>“譬如大海中船卒破坏，<a id="a-4f"></a>其船中人不取板木及取死人而抱持者，<a id="a-4g"></a>知彼人终不能得渡皆当俱没。<a id="a-4h"></a>所以者何？<a id="a-4i"></a>用各不取所依持故。<a id="a-4j"></a>其人若取板木樯者，<a id="a-4k"></a>径便得渡身得安隐，<a id="a-4l"></a>用取所依而以自济。</p>
  <p id="a4m">“须菩提，<a id="a-4n"></a>若有善男子、<a id="a-4o"></a>善女人行菩萨道者，<a id="a-4p"></a>于信乐少虽得深般若波罗蜜，<a id="a-4q"></a>不讽诵受，<a id="a-4r"></a>不依亲近，<a id="a-4s"></a>不习行六波罗蜜，<a id="a-4t"></a>乃至萨云若亦不亲近，<a id="a-4u"></a>当知是人中道有礙，<a id="a-4v"></a>不能逮得至萨云若，<a id="a-4w"></a>当取罗汉、<a id="a-4x"></a>辟支佛证。</p>
  <p id="a4y">“须菩提，<a id="a-4z"></a>若有善男子、<a id="a-50"></a>善女人行菩萨道，<a id="a-51"></a>于阿耨多罗三耶三菩有信乐、<a id="a-52"></a>有能、<a id="a-53"></a>有念、<a id="a-54"></a>有解、<a id="a-55"></a>有施、<a id="a-56"></a>有行，<a id="a-57"></a>得深般若波罗蜜，<a id="a-58"></a>书持受学亲近讽诵，<a id="a-59"></a>当知其人能受持深般若波罗蜜，<a id="a-5A"></a>成阿耨多罗三耶三菩，<a id="a-5B"></a>至萨云若终不中礙堕罗汉、<a id="a-5C"></a>辟支佛道，<a id="a-5D"></a>能教化众生净佛国土。</p>
  <p id="a5E">“须菩提，<a id="a-5F"></a>譬如有人持坏瓶行取水，<a id="a-5G"></a>当知不久如是烂坏。<a id="a-5H"></a>所以者何？<a id="a-5I"></a>用未成熟故。<a id="a-5J"></a>须菩提，<a id="a-5K"></a>若有善男子、<a id="a-5L"></a>善女人行菩萨道者，<a id="a-5M"></a>虽有信乐、<a id="a-5N"></a>有念、<a id="a-5O"></a>有施、<a id="a-5P"></a>有解、<a id="a-5Q"></a>有亲近、<a id="a-5R"></a>有行于阿耨多罗三耶三菩，<a id="a-5S"></a>亦不受持六波罗蜜，<a id="a-5T"></a>无沤和拘舍罗，<a id="a-5U"></a>又不受持内空、<a id="a-5V"></a>外空及有无空，<a id="a-5W"></a>不受五通、<a id="a-5X"></a>三十七品，<a id="a-5Y"></a>至萨云若亦不亲近，<a id="a-5Z"></a>当知是人中道妨礙。<a id="a-5a"></a>须菩提，<a id="a-5b"></a>何等为中道妨礙？<a id="a-5c"></a>堕于罗汉、<a id="a-5d"></a>辟支佛道。</p>
  <p id="a5e">“譬如有人持成熟瓶，<a id="a-5f"></a>若诣河井、<a id="a-5g"></a>若诣陂池而行取水，<a id="a-5h"></a>当知是人得水来归安隐不失。<a id="a-5i"></a>所以者何？<a id="a-5j"></a>用瓶成熟故。<a id="a-5k"></a>须菩提，<a id="a-5l"></a>若有善男子、<a id="a-5m"></a>善女人行菩萨道，<a id="a-5n"></a>于阿耨多罗三耶三菩有至信乐、<a id="a-5o"></a>有施念解、<a id="a-5p"></a>有行、<a id="a-5q"></a>有慧，<a id="a-5r"></a>受六波罗蜜沤和拘舍罗亲近萨云若，<a id="a-5s"></a>当知是人至阿耨多罗三耶三菩终无挂礙。</p>
  <p id="a5t">“须菩提，<a id="a-5u"></a>譬如大海有始成船，<a id="a-5v"></a>未牢撑治亦未庄办，<a id="a-5w"></a>便持财货著于船中乘有所诣，<a id="a-5x"></a>当知是船不久中道而坏，<a id="a-5y"></a>亡散财物各在一处，<a id="a-5z"></a>用是贾客无有方便，<a id="a-60"></a>失所持物亡其大宝。<a id="a-61"></a>须菩提，<a id="a-62"></a>若有善男子、<a id="a-63"></a>善女人欲行菩萨事，<a id="a-64"></a>于阿耨多罗三耶三菩，<a id="a-65"></a>虽有信乐信施念解，<a id="a-66"></a>于功德少得深般若波罗蜜，<a id="a-67"></a>亦不书持讽诵受学，<a id="a-68"></a>于六波罗蜜亦不受学，<a id="a-69"></a>亦不亲近萨云若事，<a id="a-6A"></a>无沤和拘舍罗。<a id="a-6B"></a>须菩提，<a id="a-6C"></a>当知是人中道妨礙离失大宝。<a id="a-6D"></a>大宝者萨云若，<a id="a-6E"></a>是中道堕罗汉、<a id="a-6F"></a>辟支佛道。</p>
  <p id="a6G">“譬如有智之人先治其船，<a id="a-6H"></a>办庄牢固，<a id="a-6I"></a>持物著中，<a id="a-6J"></a>乘有所至，<a id="a-6K"></a>当知是人必到所至，<a id="a-6L"></a>得其珍宝安隐无失。<a id="a-6M"></a>所以者何？<a id="a-6N"></a>用其船具牢强所致。<a id="a-6O"></a>若有善男子、<a id="a-6P"></a>善女人行菩萨道，<a id="a-6Q"></a>有大信乐、<a id="a-6R"></a>有施、<a id="a-6S"></a>有念、<a id="a-6T"></a>有解、<a id="a-6U"></a>有行于阿耨多罗三耶三菩，<a id="a-6V"></a>得深般若波罗蜜，<a id="a-6W"></a>便受学书持讽诵守行，<a id="a-6X"></a>于六波罗蜜皆有功德，<a id="a-6Y"></a>于萨云若意常亲近，<a id="a-6Z"></a>乃成阿耨多罗三耶三菩，<a id="a-6a"></a>终不挂礙，<a id="a-6b"></a>不堕罗汉、<a id="a-6c"></a>辟支佛道。</p>
  <p id="a6d">“须菩提，<a id="a-6e"></a>譬如有人年百二十，<a id="a-6f"></a>其人有病若风、<a id="a-6g"></a>若寒热。<a id="a-6h"></a>于意云何？<a id="a-6i"></a>其人宁能自起止行步不？<a id="a-6j"></a>”</p>
  <p id="a6k">须菩提言：<a id="a-6l"></a>“世尊，<a id="a-6m"></a>不能。<a id="a-6n"></a>所以者何？<a id="a-6o"></a>是人已老，<a id="a-6p"></a>正使无病，<a id="a-6q"></a>犹尚不能起止行步，<a id="a-6r"></a>况复有病，<a id="a-6s"></a>筋力消尽，<a id="a-6t"></a>岂复能行有所至到？<a id="a-6u"></a>”</p>
  <p id="a6v">“须菩提，<a id="a-6w"></a>若有善男子、<a id="a-6x"></a>善女人行菩萨道，<a id="a-6y"></a>于阿耨多罗三耶三菩，<a id="a-6z"></a>虽有信乐、<a id="a-70"></a>有施、<a id="a-71"></a>有念、<a id="a-72"></a>有能、<a id="a-73"></a>有行，<a id="a-74"></a>于六波罗蜜功德中少，<a id="a-75"></a>亦不亲近萨云若事，<a id="a-76"></a>无沤和拘舍罗，<a id="a-77"></a>当知是人中道妨礙，<a id="a-78"></a>堕罗汉、<a id="a-79"></a>辟支佛道。<a id="a-7A"></a>何以故？<a id="a-7B"></a>不得深般若波罗蜜沤和拘舍罗故。</p>
  <p id="a7C">“须菩提，<a id="a-7D"></a>向者老公所病已愈，<a id="a-7E"></a>取两健人各扶一腋各持一臂，<a id="a-7F"></a>语老人言：<a id="a-7G"></a>‘安意莫惧，<a id="a-7H"></a>我当将公在所至处，<a id="a-7I"></a>终不相弃。<a id="a-7J"></a>’是人宁能有所至不？<a id="a-7K"></a>”</p>
  <p id="a7L">须菩提言：<a id="a-7M"></a>“世尊，<a id="a-7N"></a>能至所处。<a id="a-7O"></a>”</p>
  <p id="a7P">佛言：<a id="a-7Q"></a>“若有善男子、<a id="a-7R"></a>善女人行菩萨道，<a id="a-7S"></a>于阿耨多罗三耶三菩有至信乐、<a id="a-7T"></a>有能、<a id="a-7U"></a>有施、<a id="a-7V"></a>有行、<a id="a-7W"></a>有慧，<a id="a-7X"></a>于六波罗蜜皆有功德，<a id="a-7Y"></a>于萨云若意常亲近，<a id="a-7Z"></a>有沤和拘舍罗，<a id="a-7a"></a>知是菩萨终不挂礙，<a id="a-7b"></a>堪任于阿耨多罗三耶三菩，<a id="a-7c"></a>而不动转堕声闻、<a id="a-7d"></a>辟支佛道也。<a id="a-7e"></a>”</p>
  <p id="a7f">是时，<a id="a-7g"></a>世尊叹须菩提言：<a id="a-7h"></a>“善哉！<a id="a-7i"></a>善哉！<a id="a-7j"></a>为诸菩萨摩诃萨今问如来是事。<a id="a-7k"></a>若有菩萨以吾我意想奉行六波罗蜜，<a id="a-7l"></a>言‘我所为行六波罗蜜’已，<a id="a-7m"></a>便贡高菩萨，<a id="a-7n"></a>作是行者终不得度六波罗蜜。<a id="a-7o"></a>是善男子、<a id="a-7p"></a>善女人亦不知彼岸，<a id="a-7q"></a>亦不知此岸，<a id="a-7r"></a>不为六波罗蜜所持，<a id="a-7s"></a>不为萨云若所持，<a id="a-7t"></a>中道堕罗汉、<a id="a-7u"></a>辟支佛地，<a id="a-7v"></a>亦不出生于萨云若。</p>
  <p id="a7w">“须菩提，<a id="a-7x"></a>云若菩萨无沤和拘舍罗？<a id="a-7y"></a>是善男子、<a id="a-7z"></a>善女人行菩萨道，<a id="a-80"></a>不以沤和拘舍罗行六波罗蜜，<a id="a-81"></a>于六波罗蜜皆有吾我想、<a id="a-82"></a>我有所为，<a id="a-83"></a>行六波罗蜜而自贡高。<a id="a-84"></a>何以故？<a id="a-85"></a>六波罗蜜中初无有是念有所分别，<a id="a-86"></a>有是念者常住此岸，<a id="a-87"></a>但知此岸不知彼者，<a id="a-88"></a>不为六波罗蜜所持，<a id="a-89"></a>亦不为萨云若所持，<a id="a-8A"></a>中道堕罗汉、<a id="a-8B"></a>辟支佛道，<a id="a-8C"></a>亦不出生萨云若中。<a id="a-8D"></a>须菩提，<a id="a-8E"></a>如是菩萨不为沤和拘舍罗所持，<a id="a-8F"></a>便堕罗汉、<a id="a-8G"></a>辟支佛中。</p>
  <p id="a8H">“须菩提，<a id="a-8I"></a>云何菩萨行般若波罗蜜，<a id="a-8J"></a>为沤和拘舍罗所持，<a id="a-8K"></a>不堕罗汉、<a id="a-8L"></a>辟支佛道，<a id="a-8M"></a>成阿耨多罗三耶三菩？<a id="a-8N"></a>须菩提，<a id="a-8O"></a>菩萨行六波罗蜜无吾我念，<a id="a-8P"></a>于六波罗蜜而不贡高。<a id="a-8Q"></a>何以故？<a id="a-8R"></a>六波罗蜜中亦无有念，<a id="a-8S"></a>亦不贡高。<a id="a-8T"></a>菩萨知此岸、<a id="a-8U"></a>知彼岸者，<a id="a-8V"></a>为六波罗蜜所持，<a id="a-8W"></a>为沤和拘舍罗所持，<a id="a-8X"></a>出生萨云若，<a id="a-8Y"></a>不堕罗汉、<a id="a-8Z"></a>辟支佛道。<a id="a-8a"></a>须菩提，<a id="a-8b"></a>菩萨作如是行者，<a id="a-8c"></a>为不堕罗汉、<a id="a-8d"></a>辟支佛道，<a id="a-8e"></a>为六波罗蜜所持，<a id="a-8f"></a>为沤和拘舍罗所持，<a id="a-8g"></a>为萨云若之所护。<a id="a-8h"></a>”</p>
  <p data-pb></p>
  <h2 id="a8i">随真知识品第五十三</h2>
  <p id="a8j">尔时，<a id="a-8k"></a>须菩提白佛言：<a id="a-8l"></a>“世尊，<a id="a-8m"></a>新学菩萨云何学六波罗蜜？<a id="a-8n"></a>”</p>
  <p id="a8o">佛告须菩提：<a id="a-8p"></a>“新学菩萨欲学六波罗蜜者，<a id="a-8q"></a>当与真知识相随，<a id="a-8r"></a>常当承事，<a id="a-8s"></a>又复当与能解说般若波罗蜜者相随亦亲近。<a id="a-8t"></a>有能解说是般若波罗蜜者，<a id="a-8u"></a>常当呼人劝助，<a id="a-8v"></a>令学六波罗蜜，<a id="a-8w"></a>当守奉行，<a id="a-8x"></a>当持是得阿耨多罗三耶三菩，<a id="a-8y"></a>莫于阿耨多罗三耶三菩中㧗于五阴，<a id="a-8z"></a>亦莫于阿耨多罗三耶三菩中㧗六波罗蜜，<a id="a-90"></a>莫㧗于内外空及有无空，<a id="a-91"></a>莫㧗三十七品、<a id="a-92"></a>佛十八法，<a id="a-93"></a>莫㧗萨云若。<a id="a-94"></a>所以者何？<a id="a-95"></a>不㧗五阴者便逮得萨云若，<a id="a-96"></a>不㧗六波罗蜜者便逮得萨云若，<a id="a-97"></a>不㧗内外空及有无空、<a id="a-98"></a>三十七品、<a id="a-99"></a>佛十八法者便逮得萨云若。<a id="a-9A"></a>当言：<a id="a-9B"></a>‘善男子，<a id="a-9C"></a>行般若波罗蜜，<a id="a-9D"></a>于五阴中莫起想著之意。<a id="a-9E"></a>所以者何？<a id="a-9F"></a>善男子，<a id="a-9G"></a>是五阴非可著者，<a id="a-9H"></a>亦莫于六波罗蜜有所著。<a id="a-9I"></a>善男子，<a id="a-9J"></a>六波罗蜜亦非可著者，<a id="a-9K"></a>亦莫著于内空、<a id="a-9L"></a>外空及有无空、<a id="a-9M"></a>三十七品、<a id="a-9N"></a>佛十八法，<a id="a-9O"></a>乃至萨云若亦莫有著。<a id="a-9P"></a>所以者何？<a id="a-9Q"></a>萨云若者亦非有著。<a id="a-9R"></a>亦莫起著于须陀洹、<a id="a-9S"></a>斯陀含、<a id="a-9T"></a>阿那含、<a id="a-9U"></a>阿罗汉、<a id="a-9V"></a>辟支佛，<a id="a-9W"></a>亦莫起著于菩萨乘，<a id="a-9X"></a>亦莫起著于阿耨多罗三耶三菩。<a id="a-9Y"></a>所以者何？<a id="a-9Z"></a>善男子，<a id="a-9a"></a>是阿耨多罗三耶三菩非可著者。<a id="a-9b"></a>何以故？<a id="a-9c"></a>诸法之相皆悉空故。<a id="a-9d"></a>’”</p>
  <p id="a9e">须菩提白佛言：<a id="a-9f"></a>“世尊，<a id="a-9g"></a>菩萨摩诃萨，<a id="a-9h"></a>甚慊苦于空无相之法，<a id="a-9i"></a>发阿耨多罗三耶三菩，<a id="a-9j"></a>欲得阿惟三佛。<a id="a-9k"></a>”</p>
  <p id="a9l">佛言：<a id="a-9m"></a>“如是，<a id="a-9n"></a>须菩提，<a id="a-9o"></a>菩萨甚慊苦于空无相之法，<a id="a-9p"></a>发阿耨多罗三耶三菩，<a id="a-9q"></a>得阿惟三佛。</p>
  <p id="a9r">“须菩提，<a id="a-9s"></a>为世间故，<a id="a-9t"></a>愍念世间，<a id="a-9u"></a>安隐世间，<a id="a-9v"></a>欲救世间一切众生，<a id="a-9w"></a>以众生故发阿耨多罗三耶三菩；<a id="a-9x"></a>为世间归，<a id="a-9y"></a>为世间作护，<a id="a-9z"></a>为世间作灯明故发阿耨多罗三耶三菩；<a id="a-A0"></a>为世间作将，<a id="a-A1"></a>为世间导，<a id="a-A2"></a>为世间舍，<a id="a-A3"></a>为世间趣故发阿耨多罗三耶三菩。</p>
  <p id="aA4">“须菩提，<a id="a-A5"></a>云何菩萨为诸众生故发阿耨多罗三耶三菩？<a id="a-A6"></a>度脱五道安隐众生，<a id="a-A7"></a>著无畏岸坦然泥洹，<a id="a-A8"></a>以是故为世间发阿耨多罗三耶三菩。</p>
  <p id="aA9">“云何菩萨欲安隐世间？<a id="a-AA"></a>须菩提，<a id="a-AB"></a>菩萨摩诃萨，<a id="a-AC"></a>诸有众生有苦恼忧悲者，<a id="a-AD"></a>皆悉度著无忧之岸坦然泥洹，<a id="a-AE"></a>是故菩萨为世间安乐。</p>
  <p id="aAF">“须菩提，<a id="a-AG"></a>云何菩萨为世间作救？<a id="a-AH"></a>是菩萨摩诃萨，<a id="a-AI"></a>世间诸有生死勤苦救世众生，<a id="a-AJ"></a>令脱众苦以法救化，<a id="a-AK"></a>次以三乘而度脱之，<a id="a-AL"></a>是故菩萨为世间救。</p>
  <p id="aAM">“须菩提，<a id="a-AN"></a>云何菩萨为世间护？<a id="a-AO"></a>世间众生有生死之法护令不生，<a id="a-AP"></a>众生皆有老病死法护使不老不病不死，<a id="a-AQ"></a>有忧悲者护令得至无余泥洹，<a id="a-AR"></a>是故菩萨发阿耨多罗三耶三菩为世间护。</p>
  <p id="aAS">“须菩提，<a id="a-AT"></a>云何菩萨为世间舍？<a id="a-AU"></a>是菩萨摩诃萨得阿耨多罗三耶三菩阿惟三佛时，<a id="a-AV"></a>为世间说诸法无礙，<a id="a-AW"></a>是故菩萨为世间舍。</p>
  <p id="aAX">“云何菩萨为世间灯明？<a id="a-AY"></a>菩萨摩诃萨于三界冥中，<a id="a-AZ"></a>拔诸众生令立泥洹，<a id="a-Aa"></a>是故菩萨为世间灯明。</p>
  <p id="aAb">“云何菩萨为世间将？<a id="a-Ac"></a>是菩萨得阿惟三佛时，<a id="a-Ad"></a>为世间说色非我所是为非色，<a id="a-Ae"></a>痛、<a id="a-Af"></a>想、<a id="a-Ag"></a>行、<a id="a-Ah"></a>识亦非我所是为非识，<a id="a-Ai"></a>乃至萨云若为非我所是为非萨云若。</p>
  <p id="aAj">“须菩提，<a id="a-Ak"></a>如色非我是为非色，<a id="a-Al"></a>如色非我诸法亦尔。<a id="a-Am"></a>”</p>
  <p id="aAn">须菩提白佛言：<a id="a-Ao"></a>“如世尊所说，<a id="a-Ap"></a>五阴非我所诸法亦尔，<a id="a-Aq"></a>如是菩萨为不逮觉诸法。<a id="a-Ar"></a>何以故？<a id="a-As"></a>色者无所分别，<a id="a-At"></a>乃至萨云若亦无所分别，<a id="a-Au"></a>亦不言是五阴，<a id="a-Av"></a>亦不言是萨云若。<a id="a-Aw"></a>”</p>
  <p id="aAx">佛告须菩提：<a id="a-Ay"></a>“如汝所言，<a id="a-Az"></a>五阴无所分别，<a id="a-B0"></a>至萨云若亦无所分别，<a id="a-B1"></a>亦不言是五阴，<a id="a-B2"></a>亦不言是萨云若。</p>
  <p id="aB3">“须菩提，<a id="a-B4"></a>是亦为大慊苦，<a id="a-B5"></a>常行是法而不厌倦亦不懈怠，<a id="a-B6"></a>菩萨言：<a id="a-B7"></a>‘我亦当逮觉，<a id="a-B8"></a>亦当持是清净之法宣示未学者。<a id="a-B9"></a>’须菩提，<a id="a-BA"></a>是故菩萨为世间说非我所。</p>
  <p id="aBB">“须菩提，<a id="a-BC"></a>云何菩萨为世间渚？<a id="a-BD"></a>譬如江河洹海断流绝域可止顿处，<a id="a-BE"></a>是谓为渚，<a id="a-BF"></a>于人有益。<a id="a-BG"></a>当来、<a id="a-BH"></a>过去五阴两断，<a id="a-BI"></a>当来、<a id="a-BJ"></a>过去萨云若亦两断，<a id="a-BK"></a>如是断者诸法亦断，<a id="a-BL"></a>诸法断者当来、<a id="a-BM"></a>过去亦断。<a id="a-BN"></a>如是断者，<a id="a-BO"></a>是则为净，<a id="a-BP"></a>是则为快，<a id="a-BQ"></a>是则为真实，<a id="a-BR"></a>是则为空，<a id="a-BS"></a>爱尽无倚无余无尘，<a id="a-BT"></a>是则为泥洹。<a id="a-BU"></a>须菩提，<a id="a-BV"></a>菩萨得阿耨多罗三耶三菩阿惟三佛时，<a id="a-BW"></a>便分流是清净法化、<a id="a-BX"></a>真谛法化以济众生，<a id="a-BY"></a>是故菩萨为世间渚。</p>
  <p id="aBZ">“须菩提，<a id="a-Ba"></a>云何菩萨为世间将导？<a id="a-Bb"></a>菩萨得阿耨多罗三耶三菩阿惟三佛时，<a id="a-Bc"></a>为世间众生说五阴法不生不灭、<a id="a-Bd"></a>不著不断，<a id="a-Be"></a>作是说法从须陀洹至阿罗汉、<a id="a-Bf"></a>辟支佛法，<a id="a-Bg"></a>为是辈说五阴不生、<a id="a-Bh"></a>五阴不灭，<a id="a-Bi"></a>持是法教流布世间。<a id="a-Bj"></a>须菩提，<a id="a-Bk"></a>是菩萨得阿惟三佛时作是说法，<a id="a-Bl"></a>是为世间将导。</p>
  <p id="aBm">“须菩提，<a id="a-Bn"></a>云何菩萨为世间趣？<a id="a-Bo"></a>菩萨得阿耨多罗三耶三菩阿惟三佛时，<a id="a-Bp"></a>说五阴如趣空，<a id="a-Bq"></a>说萨云若如趣空，<a id="a-Br"></a>五阴空者则无所趣，<a id="a-Bs"></a>亦不趣亦不不趣。<a id="a-Bt"></a>何以故？<a id="a-Bu"></a>五阴与空亦不来亦不去。<a id="a-Bv"></a>作是说法者，<a id="a-Bw"></a>为众生说萨云若空亦不来亦不去，<a id="a-Bx"></a>所趣而无所趣。<a id="a-By"></a>须菩提，<a id="a-Bz"></a>是故菩萨为世间趣。</p>
  <p id="aC0">“须菩提，<a id="a-C1"></a>何以故？<a id="a-C2"></a>诸法过者，<a id="a-C3"></a>如空，<a id="a-C4"></a>一趣不复还。<a id="a-C5"></a>何以故？<a id="a-C6"></a>空亦无来亦无去，<a id="a-C7"></a>诸法所至亦无有相亦无有愿。<a id="a-C8"></a>何以故？<a id="a-C9"></a>相愿一过不复还故。<a id="a-CA"></a>相愿亦不来亦不去，<a id="a-CB"></a>诸法所至亦无所至亦无有行，<a id="a-CC"></a>亦无有生亦无有灭，<a id="a-CD"></a>亦无有著亦无有断，<a id="a-CE"></a>如梦、<a id="a-CF"></a>如幻、<a id="a-CG"></a>如响、<a id="a-CH"></a>如影、<a id="a-CI"></a>如化、<a id="a-CJ"></a>如焰，<a id="a-CK"></a>诸法亦如是一去亦不复还。<a id="a-CL"></a>何以故？<a id="a-CM"></a>化者亦无去亦无有来。</p>
  <p id="aCN">“须菩提，<a id="a-CO"></a>诸法所至无有边际亦不复还，<a id="a-CP"></a>诸法亦不动亦不不动，<a id="a-CQ"></a>诸法亦不来亦不去，<a id="a-CR"></a>诸法亦不合亦不散，<a id="a-CS"></a>诸法无我、<a id="a-CT"></a>无命、<a id="a-CU"></a>无寿。<a id="a-CV"></a>须菩提，<a id="a-CW"></a>众生尚无所有，<a id="a-CX"></a>况当有往还？<a id="a-CY"></a>须菩提，<a id="a-CZ"></a>诸法所住有常，<a id="a-Ca"></a>诸法所住有乐，<a id="a-Cb"></a>诸法所住有净，<a id="a-Cc"></a>诸法所住有我，<a id="a-Cd"></a>诸法无常、<a id="a-Ce"></a>苦、<a id="a-Cf"></a>无净、<a id="a-Cg"></a>非我，<a id="a-Ch"></a>诸法所住者有淫怒痴见、<a id="a-Ci"></a>有身见，<a id="a-Cj"></a>是诸法住亦如如住、<a id="a-Ck"></a>如法性住、<a id="a-Cl"></a>如真际住、<a id="a-Cm"></a>如普住、<a id="a-Cn"></a>如不思议性住、<a id="a-Co"></a>如不动移住，<a id="a-Cp"></a>是所住处亦不来亦不去。<a id="a-Cq"></a>何以故？<a id="a-Cr"></a>诸法亦不来亦不去，<a id="a-Cs"></a>诸法住如五阴。<a id="a-Ct"></a>何以故？<a id="a-Cu"></a>五阴尚不可见，<a id="a-Cv"></a>何况当有去来？<a id="a-Cw"></a>诸法住如六波罗蜜，<a id="a-Cx"></a>是住亦无有还。<a id="a-Cy"></a>何以故？<a id="a-Cz"></a>六波罗蜜尚不可见，<a id="a-D0"></a>何况当有往还？<a id="a-D1"></a>诸法住如内外空及有无空、<a id="a-D2"></a>如三十七品住、<a id="a-D3"></a>如十八法住、<a id="a-D4"></a>如十八法亦无去亦无来，<a id="a-D5"></a>诸法住如声闻、<a id="a-D6"></a>辟支佛道住，<a id="a-D7"></a>如阿耨多罗三耶三菩住亦无往还。<a id="a-D8"></a>何以故？<a id="a-D9"></a>阿耨多罗三耶三菩无往还无所有故。<a id="a-DA"></a>”</p>
  <p id="aDB">须菩提白佛言：<a id="a-DC"></a>“世尊，<a id="a-DD"></a>是深般若波罗蜜谁能解者？<a id="a-DE"></a>”</p>
  <p id="aDF">佛言：<a id="a-DG"></a>“菩萨摩诃萨从过去佛所作功德，<a id="a-DH"></a>供养无央数百千诸佛，<a id="a-DI"></a>久与真知识相得者，<a id="a-DJ"></a>是辈人能解是深般若波罗蜜耳。<a id="a-DK"></a>”</p>
  <p id="aDL">须菩提白佛言：<a id="a-DM"></a>“世尊，<a id="a-DN"></a>菩萨摩诃萨有何等相，<a id="a-DO"></a>能解是深般若波罗蜜？<a id="a-DP"></a>”</p>
  <p id="aDQ">佛告须菩提：<a id="a-DR"></a>“若有菩萨于淫怒痴断者，<a id="a-DS"></a>则是其相。<a id="a-DT"></a>须菩提，<a id="a-DU"></a>能解深般若波罗蜜者，<a id="a-DV"></a>淫怒痴像则为已断也。<a id="a-DW"></a>”</p>
  <p data-pb></p>
  <h2 id="aDX">解深品第五十四</h2>
  <p id="aDY">须菩提白佛言：<a id="a-DZ"></a>“世尊，<a id="a-Da"></a>菩萨摩诃萨解深般若波罗蜜者，<a id="a-Db"></a>为至何趣？<a id="a-Dc"></a>”</p>
  <p id="aDd">佛告须菩提：<a id="a-De"></a>“菩萨摩诃萨能解深般若波罗蜜者，<a id="a-Df"></a>当趣萨云若。<a id="a-Dg"></a>”</p>
  <p id="aDh">须菩提白佛言：<a id="a-Di"></a>“如萨云若所趣者，<a id="a-Dj"></a>是为菩萨摩诃萨解深般若波罗蜜。<a id="a-Dk"></a>趣萨云若者，<a id="a-Dl"></a>则为一切众生作导。<a id="a-Dm"></a>”</p>
  <p id="aDn">须菩提言：<a id="a-Do"></a>“世尊，<a id="a-Dp"></a>念般若波罗蜜者为不念诸法，<a id="a-Dq"></a>念般若波罗蜜者为无所念，<a id="a-Dr"></a>念般若波罗蜜者为无端绪。<a id="a-Ds"></a>”</p>
  <p id="aDt">佛问须菩提：<a id="a-Du"></a>“念般若波罗蜜者，<a id="a-Dv"></a>何等为无所念？<a id="a-Dw"></a>”</p>
  <p id="aDx">须菩提言：<a id="a-Dy"></a>“世尊，<a id="a-Dz"></a>念般若波罗蜜者，<a id="a-E0"></a>五阴无所念；<a id="a-E1"></a>念般若波罗蜜者，<a id="a-E2"></a>吾我众生为无所念；<a id="a-E3"></a>念般若波罗蜜者，<a id="a-E4"></a>六波罗蜜为无所念；<a id="a-E5"></a>念般若波罗蜜者，<a id="a-E6"></a>内空、<a id="a-E7"></a>外空及有无空、<a id="a-E8"></a>三十七品、<a id="a-E9"></a>佛十八法为无所念；<a id="a-EA"></a>念般若波罗蜜者，<a id="a-EB"></a>须陀洹至萨云若为无所念。<a id="a-EC"></a>”</p>
  <p id="aED">佛言：<a id="a-EE"></a>“善哉！<a id="a-EF"></a>善哉！<a id="a-EG"></a>如须菩提所言，<a id="a-EH"></a>念般若波罗蜜者为不念五阴，<a id="a-EI"></a>乃至萨云若为无所念。</p>
  <p id="aEJ">“须菩提，<a id="a-EK"></a>六波罗蜜者，<a id="a-EL"></a>是阿惟越致菩萨摩诃萨之所应护。<a id="a-EM"></a>有菩萨行深般若波罗蜜，<a id="a-EN"></a>不入六波罗蜜，<a id="a-EO"></a>亦不入萨云若。<a id="a-EP"></a>行般若波罗蜜者，<a id="a-EQ"></a>不随他人语，<a id="a-ER"></a>不信余道，<a id="a-ES"></a>亦不持作要。<a id="a-ET"></a>阿惟越致菩萨摩诃萨行深般若波罗蜜，<a id="a-EU"></a>不杂淫怒痴行深般若波罗蜜。<a id="a-EV"></a>阿惟越致菩萨摩诃萨初不离六波罗蜜，<a id="a-EW"></a>闻说深般若波罗蜜时，<a id="a-EX"></a>亦不恐惧，<a id="a-EY"></a>亦不厌倦，<a id="a-EZ"></a>终不转还常思念闻，<a id="a-Ea"></a>闻已受持讽诵守行，<a id="a-Eb"></a>应般若波罗蜜教。<a id="a-Ec"></a>须菩提，<a id="a-Ed"></a>当知是阿惟越致菩萨，<a id="a-Ee"></a>前世已曾闻般若波罗蜜中事，<a id="a-Ef"></a>亦讽诵受持已行中事。<a id="a-Eg"></a>何以故？<a id="a-Eh"></a>不恐不惧，<a id="a-Ei"></a>从久远以来，<a id="a-Ej"></a>常行是深般若波罗蜜故。<a id="a-Ek"></a>”</p>
  <p id="aEl">须菩提白佛言：<a id="a-Em"></a>“世尊，<a id="a-En"></a>菩萨摩诃萨闻说深般若波罗蜜，<a id="a-Eo"></a>不恐不怖亦不动还者，<a id="a-Ep"></a>云何于行倍复增益？<a id="a-Eq"></a>”</p>
  <p id="aEr">佛言：<a id="a-Es"></a>“行般若波罗蜜者如应萨云若。<a id="a-Et"></a>”</p>
  <p id="aEu">“云何行般若波罗蜜应萨云若？<a id="a-Ev"></a>”</p>
  <p id="aEw">佛言：<a id="a-Ex"></a>“如依应空、<a id="a-Ey"></a>无相、<a id="a-Ez"></a>无愿，<a id="a-F0"></a>为应依深般若波罗蜜。<a id="a-F1"></a>依深般若波罗蜜者，<a id="a-F2"></a>如依虚空，<a id="a-F3"></a>如依无所生，<a id="a-F4"></a>如依无所灭不依于著而依于断，<a id="a-F5"></a>如依于如、<a id="a-F6"></a>依于法性、<a id="a-F7"></a>依于不思议、<a id="a-F8"></a>依等无作，<a id="a-F9"></a>如依梦。<a id="a-FA"></a>”</p>
  <p id="aFB">须菩提白佛言：<a id="a-FC"></a>“世尊，<a id="a-FD"></a>依般若波罗蜜者，<a id="a-FE"></a>如依虚空、<a id="a-FF"></a>如依梦者，<a id="a-FG"></a>菩萨行深般若波罗蜜者，<a id="a-FH"></a>不依五阴，<a id="a-FI"></a>不依萨云若作行。<a id="a-FJ"></a>”</p>
  <p id="aFK">佛语须菩提：<a id="a-FL"></a>“菩萨行般若波罗蜜，<a id="a-FM"></a>亦不依五阴，<a id="a-FN"></a>亦不依萨云若。<a id="a-FO"></a>五阴及萨云若，<a id="a-FP"></a>亦无有作者，<a id="a-FQ"></a>亦非不作，<a id="a-FR"></a>亦无来亦无去，<a id="a-FS"></a>亦无所止亦无所作，<a id="a-FT"></a>亦无所出亦无所入，<a id="a-FU"></a>亦无有数亦无有限。<a id="a-FV"></a>无数无限者，<a id="a-FW"></a>亦无有能逮觉者，<a id="a-FX"></a>从色至识无能逮觉者，<a id="a-FY"></a>亦不从六波罗蜜能逮觉者，<a id="a-FZ"></a>亦非萨云若慧能逮觉者。<a id="a-Fa"></a>何以故？<a id="a-Fb"></a>五阴如、<a id="a-Fc"></a>萨云若如，<a id="a-Fd"></a>五阴与萨云若如俱等无异，<a id="a-Fe"></a>十八法如、<a id="a-Ff"></a>萨云若如亦等无有异，<a id="a-Fg"></a>一等无有二。<a id="a-Fh"></a>”</p>
 </body>
</html>