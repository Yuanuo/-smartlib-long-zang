<!doctype html>
<html id="z3IBT8iA0" data-ver="1310">
 <head>
  <meta charset="utf-8">
  <meta author="无罗叉">
  <meta author="竺叔兰">
  <meta library="龙藏">
  <meta catalog="大乘般若部">
  <meta period="西晋">
 </head>
 <body>
  <h1 id="a1">放光般若波罗蜜经卷第六</h1>
  <h2 id="a2">治地品第二十一</h2>
  <p id="a3">佛告须菩提：<a id="a-4"></a>“如汝所问菩萨摩诃萨、<a id="a-5"></a>摩诃僧那僧涅、<a id="a-6"></a>摩诃衍三跋致者。<a id="a-7"></a>菩萨行六波罗蜜，<a id="a-8"></a>过从一地至一地。<a id="a-9"></a>云何菩萨过从一地至一地？<a id="a-A"></a>以诸法无所过法，<a id="a-B"></a>无来者亦无去者，<a id="a-C"></a>亦无有过亦无不过，<a id="a-D"></a>诸法亦无有坏，<a id="a-E"></a>亦不贡高亦不念，<a id="a-F"></a>但治住地事亦不见地。<a id="a-G"></a>何等菩萨为治地事？</p>
  <p id="aH">“始从第一地住当行十事。<a id="a-I"></a>何等为十？<a id="a-J"></a>一者、<a id="a-K"></a>先当净于三垢亦无所倚；<a id="a-L"></a>二者、<a id="a-M"></a>所作施与不自为身所念无倚，<a id="a-N"></a>为一切众生净于四等心亦不有众生；<a id="a-O"></a>三者、<a id="a-P"></a>为布施不有所与不有受者；<a id="a-Q"></a>四者、<a id="a-R"></a>当与善知识从事亦不贡高；<a id="a-S"></a>五者、<a id="a-T"></a>欲得为法不有一切法；<a id="a-U"></a>六者、<a id="a-V"></a>欲为出家不有爱欲；<a id="a-W"></a>七者、<a id="a-X"></a>欲为佛身不有相好；<a id="a-Y"></a>八者、<a id="a-Z"></a>欲为分流法教终不坏法；<a id="a-a"></a>九者、<a id="a-b"></a>常欲灭于虏扈自用不有法财；<a id="a-c"></a>十者、<a id="a-d"></a>欲为谛说不有言教故。<a id="a-e"></a>须菩提，<a id="a-f"></a>是治地菩萨当为是十事。</p>
  <p id="ag">“须菩提，<a id="a-h"></a>菩萨摩诃萨于二地中常当念八法亦当成之。<a id="a-i"></a>何等为八？<a id="a-j"></a>一者、<a id="a-k"></a>当净其戒；<a id="a-l"></a>二者、<a id="a-m"></a>常念报恩；<a id="a-n"></a>三者、<a id="a-o"></a>住于忍辱；<a id="a-p"></a>四者、<a id="a-q"></a>得欢喜意；<a id="a-r"></a>五者、<a id="a-s"></a>不舍一切；<a id="a-t"></a>六者、<a id="a-u"></a>大慈为始；<a id="a-v"></a>七者、<a id="a-w"></a>恭于师尊敬事笃信；<a id="a-x"></a>八者、<a id="a-y"></a>于诸波罗蜜如奉世尊常欲崇习。<a id="a-z"></a>须菩提，<a id="a-10"></a>菩萨摩诃萨于二地中当具足是八法。</p>
  <p id="a11">“复次，<a id="a-12"></a>须菩提，<a id="a-13"></a>菩萨于三地中当住于五法。<a id="a-14"></a>何等为五？<a id="a-15"></a>一者、<a id="a-16"></a>多学问无厌足；<a id="a-17"></a>二者、<a id="a-18"></a>不入字法分布法施亦不贡高；<a id="a-19"></a>三者、<a id="a-1A"></a>净佛国土；<a id="a-1B"></a>四者、<a id="a-1C"></a>施于善本而不贡高；<a id="a-1D"></a>五者、<a id="a-1E"></a>住于羞耻惭愧之地。<a id="a-1F"></a>须菩提，<a id="a-1G"></a>是为菩萨于三地中住于五法。</p>
  <p id="a1H">“须菩提，<a id="a-1I"></a>菩萨于四地中当不舍奉行十事法：<a id="a-1J"></a>一者、<a id="a-1K"></a>不舍宴坐；<a id="a-1L"></a>二者、<a id="a-1M"></a>少欲；<a id="a-1N"></a>三者、<a id="a-1O"></a>知足；<a id="a-1P"></a>四者、<a id="a-1Q"></a>不舍沙门十二法行；<a id="a-1R"></a>五者、<a id="a-1S"></a>不舍于戒；<a id="a-1T"></a>六者、<a id="a-1U"></a>见欲污秽；<a id="a-1V"></a>七者、<a id="a-1W"></a>于起意如泥洹；<a id="a-1X"></a>八者、<a id="a-1Y"></a>不惜身所有；<a id="a-1Z"></a>九者、<a id="a-1a"></a>无有懈慢；<a id="a-1b"></a>十者、<a id="a-1c"></a>不慕所有。<a id="a-1d"></a>须菩提，<a id="a-1e"></a>是为菩萨于四地中当奉行十事而不舍离。</p>
  <p id="a1f">“须菩提，<a id="a-1g"></a>菩萨于五地中当离八法。<a id="a-1h"></a>何等为八？<a id="a-1i"></a>一者、<a id="a-1j"></a>当远离家业；<a id="a-1k"></a>二者、<a id="a-1l"></a>当远离比丘尼；<a id="a-1m"></a>三者、<a id="a-1n"></a>善于功德远离嫉妒；<a id="a-1o"></a>四者、<a id="a-1p"></a>远离世会；<a id="a-1q"></a>五者、<a id="a-1r"></a>远离忿诤；<a id="a-1s"></a>六者、<a id="a-1t"></a>远离斗讼；<a id="a-1u"></a>七者、<a id="a-1v"></a>远离高住；<a id="a-1w"></a>八者、<a id="a-1x"></a>远离蔑人。<a id="a-1y"></a>须菩提，<a id="a-1z"></a>是为菩萨住五地中远离八事。</p>
  <p id="a20">“须菩提，<a id="a-21"></a>菩萨于六住地当具足六法。<a id="a-22"></a>何等为六？<a id="a-23"></a>所谓六波罗蜜。<a id="a-24"></a>复有六事所不应为。<a id="a-25"></a>何等为六？<a id="a-26"></a>一者、<a id="a-27"></a>不为声闻意；<a id="a-28"></a>二者、<a id="a-29"></a>不为辟支佛意；<a id="a-2A"></a>三者、<a id="a-2B"></a>不为小意；<a id="a-2C"></a>四者、<a id="a-2D"></a>见有所索者远离有厌足意；<a id="a-2E"></a>五者、<a id="a-2F"></a>所有好物施与之后远离悔意；<a id="a-2G"></a>六者、<a id="a-2H"></a>远离吾我想。<a id="a-2I"></a>须菩提，<a id="a-2J"></a>是为菩萨于六住中当具足六事，<a id="a-2K"></a>远离六事。</p>
  <p id="a2L">“须菩提，<a id="a-2M"></a>菩萨于七住地有二十事所不当为。<a id="a-2N"></a>何等二十？<a id="a-2O"></a>有吾我，<a id="a-2P"></a>有众生，<a id="a-2Q"></a>有寿，<a id="a-2R"></a>有命想，<a id="a-2S"></a>有断，<a id="a-2T"></a>有常，<a id="a-2U"></a>有念想，<a id="a-2V"></a>有种想，<a id="a-2W"></a>入阴，<a id="a-2X"></a>入性，<a id="a-2Y"></a>入衰，<a id="a-2Z"></a>欲生三界，<a id="a-2a"></a>不入依佛见，<a id="a-2b"></a>不入依法见，<a id="a-2c"></a>不入依僧见，<a id="a-2d"></a>不入依戒，<a id="a-2e"></a>不入空，<a id="a-2f"></a>不入无相，<a id="a-2g"></a>不入无愿，<a id="a-2h"></a>不入道。<a id="a-2i"></a>是为二十事所不当为。<a id="a-2j"></a>当复具足二十事。<a id="a-2k"></a>何等为二十？<a id="a-2l"></a>觉空，<a id="a-2m"></a>无相，<a id="a-2n"></a>证不愿慧，<a id="a-2o"></a>净身口意，<a id="a-2p"></a>慈哀一切众生，<a id="a-2q"></a>亦不念有众生，<a id="a-2r"></a>等视诸法，<a id="a-2s"></a>虽尔无所入，<a id="a-2t"></a>欲为导御，<a id="a-2u"></a>亦不贡高，<a id="a-2v"></a>无所生忍，<a id="a-2w"></a>一道教化，<a id="a-2x"></a>断诸分别，<a id="a-2y"></a>转于想，<a id="a-2z"></a>转于见，<a id="a-30"></a>转于灭垢见，<a id="a-31"></a>慧地自调，<a id="a-32"></a>意慧无所礙，<a id="a-33"></a>不染于欲事。<a id="a-34"></a>须菩提，<a id="a-35"></a>是为菩萨摩诃萨，<a id="a-36"></a>于七住行地当具足是二十法。</p>
  <p id="a37">“复次，<a id="a-38"></a>须菩提，<a id="a-39"></a>菩萨当复于八住地具足四法。<a id="a-3A"></a>何等为四？<a id="a-3B"></a>以神通为游观入于众生之意；<a id="a-3C"></a>到诸佛国观其奇特；<a id="a-3D"></a>当自庄严其佛国土；<a id="a-3E"></a>往见礼敬供养诸佛如其实观佛身。<a id="a-3F"></a>当具足是四法。</p>
  <p id="a3G">“复次，<a id="a-3H"></a>须菩提，<a id="a-3I"></a>菩萨摩诃萨于八住地当复具足四法。<a id="a-3J"></a>何等四法？<a id="a-3K"></a>以智具足诸根；<a id="a-3L"></a>净佛国土；<a id="a-3M"></a>常坐如幻三昧知其众生本所作功德；<a id="a-3N"></a>所应得者各随其所而成就之。<a id="a-3O"></a>须菩提，<a id="a-3P"></a>菩萨于八住地具足四法。</p>
  <p id="a3Q">“复次，<a id="a-3R"></a>须菩提，<a id="a-3S"></a>菩萨摩诃萨于九住地当具足十二法。<a id="a-3T"></a>何等为十二？<a id="a-3U"></a>持无限处广大之愿随所应各授其证；<a id="a-3V"></a>天、<a id="a-3W"></a>龙、<a id="a-3X"></a>阅叉、<a id="a-3Y"></a>揵陀罗悉皆具足；<a id="a-3Z"></a>知其音声以辩才教授所因；<a id="a-3a"></a>胞胎成就；<a id="a-3b"></a>居家成就；<a id="a-3c"></a>父母成就；<a id="a-3d"></a>种姓成就；<a id="a-3e"></a>宗亲成就；<a id="a-3f"></a>得生成就；<a id="a-3g"></a>出家成就；<a id="a-3h"></a>庄严佛树成就；<a id="a-3i"></a>诸善功德成就。<a id="a-3j"></a>须菩提，<a id="a-3k"></a>菩萨摩诃萨九住地当成就十二法。</p>
  <p id="a3l">“须菩提，<a id="a-3m"></a>十住菩萨摩诃萨当名之为如来。<a id="a-3n"></a>”</p>
  <p id="a3o">须菩提白佛言：<a id="a-3p"></a>“世尊，<a id="a-3q"></a>何等为菩萨净其所有？<a id="a-3r"></a>”</p>
  <p id="a3s">佛言：<a id="a-3t"></a>“所作众善应萨云若意，<a id="a-3u"></a>是为菩萨净其所有。<a id="a-3v"></a>”</p>
  <p id="a3w">“何等为菩萨等于众生？<a id="a-3x"></a>”</p>
  <p id="a3y">佛言：<a id="a-3z"></a>“净于四等心等于众生。<a id="a-40"></a>”</p>
  <p id="a41">“何等为菩萨施于所有？<a id="a-42"></a>”</p>
  <p id="a43">佛言：<a id="a-44"></a>“施与众生而不分别。<a id="a-45"></a>”</p>
  <p id="a46">“何等为菩萨当与善知识从事？<a id="a-47"></a>”</p>
  <p id="a48">佛言：<a id="a-49"></a>“教人入萨云若勤修劝助，<a id="a-4A"></a>当与是人共从事恭敬师受，<a id="a-4B"></a>是为菩萨善知识。<a id="a-4C"></a>”</p>
  <p id="a4D">“何等为欲得为法？<a id="a-4E"></a>”</p>
  <p id="a4F">佛言：<a id="a-4G"></a>“所行法但求萨云若法，<a id="a-4H"></a>不堕罗汉、<a id="a-4I"></a>辟支佛地是。<a id="a-4J"></a>”</p>
  <p id="a4K">“何等为菩萨常欲出家为道？<a id="a-4L"></a>”</p>
  <p id="a4M">佛言：<a id="a-4N"></a>“在所生处常欲作沙门，<a id="a-4O"></a>无能中道为作礙者，<a id="a-4P"></a>初不忘失出家之事。<a id="a-4Q"></a>”</p>
  <p id="a4R">“何等为意愿佛身相？<a id="a-4S"></a>”</p>
  <p id="a4T">佛言：<a id="a-4U"></a>“若见佛形像意常在佛，<a id="a-4V"></a>至得萨云若未曾有离时。<a id="a-4W"></a>”</p>
  <p id="a4X">“何等为分流法化？<a id="a-4Y"></a>”</p>
  <p id="a4Z">佛言：<a id="a-4a"></a>“若佛在世，<a id="a-4b"></a>若般泥洹后，<a id="a-4c"></a>菩萨持十二部经教授，<a id="a-4d"></a>上教亦真，<a id="a-4e"></a>中教亦真，<a id="a-4f"></a>竟教亦真，<a id="a-4g"></a>本末义解具足清净。<a id="a-4h"></a>”</p>
  <p id="a4i">“何等为菩萨不虏扈自用？<a id="a-4j"></a>”</p>
  <p id="a4k">佛言：<a id="a-4l"></a>“从灭恚怒以来，<a id="a-4m"></a>初不复堕下贱之处。<a id="a-4n"></a>”</p>
  <p id="a4o">“何等为菩萨所说如谛？<a id="a-4p"></a>”</p>
  <p id="a4q">佛言：<a id="a-4r"></a>“如口所说言行相应，<a id="a-4s"></a>是为菩萨十法事行。<a id="a-4t"></a>”</p>
  <p id="a4u">须菩提白佛言：<a id="a-4v"></a>“何等为菩萨净戒？<a id="a-4w"></a>”</p>
  <p id="a4x">佛言：<a id="a-4y"></a>“不念罗汉、<a id="a-4z"></a>辟支佛意及余恶戒诽谤道者，<a id="a-50"></a>是为净戒。<a id="a-51"></a>”</p>
  <p id="a52">“云何菩萨报恩念恩？<a id="a-53"></a>”</p>
  <p id="a54">佛言：<a id="a-55"></a>“行菩萨道者小恩尚不忘，<a id="a-56"></a>何况于大者！<a id="a-57"></a>是为念恩。<a id="a-58"></a>”</p>
  <p id="a59">“云何菩萨立忍辱力？<a id="a-5A"></a>”</p>
  <p id="a5B">佛言：<a id="a-5C"></a>“于诸众生无侵无恚是为忍力。<a id="a-5D"></a>”</p>
  <p id="a5E">“云何菩萨得欢喜乐？<a id="a-5F"></a>”</p>
  <p id="a5G">佛言：<a id="a-5H"></a>“教授众生以是为乐。<a id="a-5I"></a>”</p>
  <p id="a5J">“云何菩萨不舍众生？<a id="a-5K"></a>”</p>
  <p id="a5L">佛言：<a id="a-5M"></a>“欲救一切故。<a id="a-5N"></a>”</p>
  <p id="a5O">“云何菩萨而有大悲？<a id="a-5P"></a>”</p>
  <p id="a5Q">佛言：<a id="a-5R"></a>“菩萨心念：<a id="a-5S"></a>‘我当为一一众生故在地狱中恒边沙劫代受勤苦，<a id="a-5T"></a>一一众生皆得佛道令般泥洹。<a id="a-5U"></a>’以是劝乐是为大悲。<a id="a-5V"></a>”</p>
  <p id="a5W">“云何菩萨顺尊师父于信恭敬？<a id="a-5X"></a>”</p>
  <p id="a5Y">佛言：<a id="a-5Z"></a>“事于师父如世尊想。<a id="a-5a"></a>”</p>
  <p id="a5b">“云何菩萨欲习诸波罗蜜？<a id="a-5c"></a>”</p>
  <p id="a5d">佛言：<a id="a-5e"></a>“远离余事但求诸波罗蜜。<a id="a-5f"></a>”</p>
  <p id="a5g">“何谓菩萨多学无厌？<a id="a-5h"></a>”</p>
  <p id="a5i">佛言：<a id="a-5j"></a>“诸十方佛世尊所说尽当受持是为无厌。<a id="a-5k"></a>”</p>
  <p id="a5l">“何谓菩萨持无所希望法施分布？<a id="a-5m"></a>”</p>
  <p id="a5n">佛言：<a id="a-5o"></a>“持所法施不希望道，<a id="a-5p"></a>何况其余？<a id="a-5q"></a>”</p>
  <p id="a5r">“何谓菩萨净佛国土？<a id="a-5s"></a>”</p>
  <p id="a5t">佛言：<a id="a-5u"></a>“为诸善本种种功德，<a id="a-5v"></a>持是功德净佛国土。<a id="a-5w"></a>”</p>
  <p id="a5x">“何谓菩萨生死无量阿僧祇劫不以为限？<a id="a-5y"></a>”</p>
  <p id="a5z">佛言：<a id="a-60"></a>“以诸功德备具，<a id="a-61"></a>持是育养众生净佛国土，<a id="a-62"></a>至具足萨云若不厌不懈。<a id="a-63"></a>”</p>
  <p id="a64">“何谓菩萨立于惭愧？<a id="a-65"></a>”</p>
  <p id="a66">佛言：<a id="a-67"></a>“耻于罗汉、<a id="a-68"></a>辟支佛意。<a id="a-69"></a>”</p>
  <p id="a6A">“何等为菩萨不舍宴坐？<a id="a-6B"></a>”</p>
  <p id="a6C">佛言：<a id="a-6D"></a>“诸罗汉、<a id="a-6E"></a>辟支佛所不能及，<a id="a-6F"></a>是为菩萨不舍宴坐。<a id="a-6G"></a>”</p>
  <p id="a6H">“何谓菩萨少于所欲？<a id="a-6I"></a>”</p>
  <p id="a6J">佛言：<a id="a-6K"></a>“菩萨道尚不欲，<a id="a-6L"></a>何况余欲？<a id="a-6M"></a>”</p>
  <p id="a6N">“何谓菩萨而自知足？<a id="a-6O"></a>”</p>
  <p id="a6P">佛言：<a id="a-6Q"></a>“得萨云若是为知足。<a id="a-6R"></a>”</p>
  <p id="a6S">“何谓菩萨不舍沙门头陀德行？<a id="a-6T"></a>”</p>
  <p id="a6U">佛言：<a id="a-6V"></a>“入深法忍者是。<a id="a-6W"></a>”</p>
  <p id="a6X">“何谓菩萨不舍于戒？<a id="a-6Y"></a>”</p>
  <p id="a6Z">佛言：<a id="a-6a"></a>“菩萨不复用戒，<a id="a-6b"></a>是为不舍于戒。<a id="a-6c"></a>”</p>
  <p id="a6d">“何谓菩萨污秽色欲？<a id="a-6e"></a>”</p>
  <p id="a6f">佛言：<a id="a-6g"></a>“于淫妒无所生。<a id="a-6h"></a>”</p>
  <p id="a6i">“何谓菩萨意与泥洹等？<a id="a-6j"></a>”</p>
  <p id="a6k">佛言：<a id="a-6l"></a>“菩萨不有一切诸法。<a id="a-6m"></a>”</p>
  <p id="a6n">“何谓菩萨弃舍所有？<a id="a-6o"></a>”</p>
  <p id="a6p">佛言：<a id="a-6q"></a>“不受内外所有是为弃舍。<a id="a-6r"></a>”</p>
  <p id="a6s">“何谓菩萨不厌不懈？<a id="a-6t"></a>”</p>
  <p id="a6u">佛言：<a id="a-6v"></a>“不生二识之处是为不厌。<a id="a-6w"></a>”</p>
  <p id="a6x">“何谓菩萨于诸所有无所恋慕？<a id="a-6y"></a>”</p>
  <p id="a6z">佛言：<a id="a-70"></a>“于诸物无念故。<a id="a-71"></a>”</p>
  <p id="a72">须菩提白佛言：<a id="a-73"></a>“何等为菩萨远离居业？<a id="a-74"></a>”</p>
  <p id="a75">佛言：<a id="a-76"></a>“游诸佛国转所生处，<a id="a-77"></a>常下须发被著袈裟，<a id="a-78"></a>是为远离家业。<a id="a-79"></a>”</p>
  <p id="a7A">“何谓菩萨远离比丘尼众？<a id="a-7B"></a>”</p>
  <p id="a7C">佛言：<a id="a-7D"></a>“弹指之顷不与共止，<a id="a-7E"></a>弹指之顷不得生意，<a id="a-7F"></a>是为菩萨离比丘尼。<a id="a-7G"></a>”</p>
  <p id="a7H">“何谓菩萨离于妒嫉？<a id="a-7I"></a>”</p>
  <p id="a7J">佛言：<a id="a-7K"></a>“菩萨当作是念：<a id="a-7L"></a>‘我当安隐众生，<a id="a-7M"></a>不宜生嫉。<a id="a-7N"></a>’”</p>
  <p id="a7O">“何谓菩萨离于聚会？<a id="a-7P"></a>”</p>
  <p id="a7Q">佛言：<a id="a-7R"></a>“菩萨所住聚会，<a id="a-7S"></a>若有罗汉、<a id="a-7T"></a>辟支佛意者常远离之。<a id="a-7U"></a>”</p>
  <p id="a7V">“何谓菩萨远离瞋恚？<a id="a-7W"></a>”</p>
  <p id="a7X">佛言：<a id="a-7Y"></a>“不令恚害斗诤得其便。<a id="a-7Z"></a>”</p>
  <p id="a7a">“云何菩萨远离自举？<a id="a-7b"></a>”</p>
  <p id="a7c">佛言：<a id="a-7d"></a>“内法不可得见故。<a id="a-7e"></a>”</p>
  <p id="a7f">“云何菩萨远离訾蔑他人？<a id="a-7g"></a>”</p>
  <p id="a7h">佛言：<a id="a-7i"></a>“亦不见外法故。<a id="a-7j"></a>”</p>
  <p id="a7k">“何谓菩萨远离十恶？<a id="a-7l"></a>”</p>
  <p id="a7m">佛言：<a id="a-7n"></a>“此十恶事常欲坏于贤圣之道，<a id="a-7o"></a>何况佛道而不远离？<a id="a-7p"></a>是故当远离十恶。<a id="a-7q"></a>”</p>
  <p id="a7r">“何谓菩萨远离[忄+龍]戾？<a id="a-7s"></a>”</p>
  <p id="a7t">佛言：<a id="a-7u"></a>“不见有法可贡高者，<a id="a-7v"></a>是为离于[忄+龍]戾。<a id="a-7w"></a>”</p>
  <p id="a7x">“何谓菩萨远离自用？<a id="a-7y"></a>”</p>
  <p id="a7z">佛言：<a id="a-80"></a>“尚不见有形，<a id="a-81"></a>当于何所而行自用？<a id="a-82"></a>”</p>
  <p id="a83">“何等为菩萨远离颠倒？<a id="a-84"></a>”</p>
  <p id="a85">佛言：<a id="a-86"></a>“以形不可得见故。<a id="a-87"></a>”</p>
  <p id="a88">“云何菩萨离淫怒痴？<a id="a-89"></a>”</p>
  <p id="a8A">佛言：<a id="a-8B"></a>“不复见淫怒痴形故。<a id="a-8C"></a>”</p>
  <p id="a8D">“云何菩萨在于六住具足六波罗蜜？<a id="a-8E"></a>”</p>
  <p id="a8F">佛言：<a id="a-8G"></a>“住于六波罗蜜，<a id="a-8H"></a>诸佛世尊及声闻、<a id="a-8I"></a>辟支佛所可度彼岸，<a id="a-8J"></a>是为菩萨具足六波罗蜜。<a id="a-8K"></a>”</p>
  <p id="a8L">“云何菩萨不为声闻意？<a id="a-8M"></a>”</p>
  <p id="a8N">佛言：<a id="a-8O"></a>“以声闻事非平等道故不为小意。<a id="a-8P"></a>何以故？<a id="a-8Q"></a>亦非平等道故。<a id="a-8R"></a>”</p>
  <p id="a8S">“云何不厌？<a id="a-8T"></a>”</p>
  <p id="a8U">“厌者亦非平等道故弃舍不悔，<a id="a-8V"></a>悔者非平等道，<a id="a-8W"></a>初发意者便当施与亦不当惜。<a id="a-8X"></a>”</p>
  <p id="a8Y">“云何菩萨不当作吾我想？<a id="a-8Z"></a>”</p>
  <p id="a8a">“从本际以来不可见故，<a id="a-8b"></a>乃至众生有寿命想，<a id="a-8c"></a>从本以来亦不可见故。<a id="a-8d"></a>”</p>
  <p id="a8e">“云何菩萨不断所生见？<a id="a-8f"></a>”</p>
  <p id="a8g">“以诸法无有断截，<a id="a-8h"></a>从有本以来无所生故。<a id="a-8i"></a>”</p>
  <p id="a8j">“云何菩萨不为常见？<a id="a-8k"></a>”</p>
  <p id="a8l">“见法所不生者，<a id="a-8m"></a>亦无有常故。<a id="a-8n"></a>”</p>
  <p id="a8o">“云何菩萨不作念想？<a id="a-8p"></a>”</p>
  <p id="a8q">“以无有垢故。<a id="a-8r"></a>”</p>
  <p id="a8s">“云何菩萨不作种相？<a id="a-8t"></a>”</p>
  <p id="a8u">“以诸见不可得见故。<a id="a-8v"></a>”</p>
  <p id="a8w">“云何菩萨不入名色？<a id="a-8x"></a>”</p>
  <p id="a8y">“不见有形故。<a id="a-8z"></a>”</p>
  <p id="a90">“云何菩萨不入五阴，<a id="a-91"></a>亦不入性，<a id="a-92"></a>亦不入衰？<a id="a-93"></a>”</p>
  <p id="a94">“其实不可得见故。<a id="a-95"></a>”</p>
  <p id="a96">“云何菩萨不入三界？<a id="a-97"></a>”</p>
  <p id="a98">“以三界亦无真故。<a id="a-99"></a>”</p>
  <p id="a9A">“云何菩萨不作住处？<a id="a-9B"></a>”</p>
  <p id="a9C">“亦不与虚空作期无所依怙。<a id="a-9D"></a>何以故？<a id="a-9E"></a>无有形像故。<a id="a-9F"></a>”</p>
  <p id="a9G">“云何菩萨不入佛见？<a id="a-9H"></a>”</p>
  <p id="a9I">“不从所依得见佛故。<a id="a-9J"></a>”</p>
  <p id="a9K">“云何菩萨不与空诤？<a id="a-9L"></a>”</p>
  <p id="a9M">“一切法空，<a id="a-9N"></a>空不与空诤故。<a id="a-9O"></a>”</p>
  <p id="a9P">“云何菩萨具足于空？<a id="a-9Q"></a>”</p>
  <p id="a9R">“其欲具足相者，<a id="a-9S"></a>是为具足空。<a id="a-9T"></a>”</p>
  <p id="a9U">“云何菩萨得无相证？<a id="a-9V"></a>”</p>
  <p id="a9W">“不念于诸相故。<a id="a-9X"></a>”</p>
  <p id="a9Y">“云何菩萨得无愿智？<a id="a-9Z"></a>”</p>
  <p id="a9a">“不著三界故。<a id="a-9b"></a>”</p>
  <p id="a9c">“云何菩萨净于三事？<a id="a-9d"></a>”</p>
  <p id="a9e">“具足十善故。<a id="a-9f"></a>”</p>
  <p id="a9g">“云何菩萨以慧具足哀念众生？<a id="a-9h"></a>”</p>
  <p id="a9i">“以大悲利之故。<a id="a-9j"></a>”</p>
  <p id="a9k">“云何菩萨无众生念？<a id="a-9l"></a>”</p>
  <p id="a9m">“欲净佛国故。<a id="a-9n"></a>”</p>
  <p id="a9o">“云何菩萨等观诸法？<a id="a-9p"></a>”</p>
  <p id="a9q">“以不高下诸法故。<a id="a-9r"></a>”</p>
  <p id="a9s">“云何菩萨得于道觉？<a id="a-9t"></a>”</p>
  <p id="a9u">“随诸法所觉而度脱之故。<a id="a-9v"></a>”</p>
  <p id="a9w">“云何菩萨得无所生忍？<a id="a-9x"></a>”</p>
  <p id="a9y">“得诸法所有无生无灭无所忍故。<a id="a-9z"></a>”</p>
  <p id="aA0">“云何菩萨得无所生慧？<a id="a-A1"></a>”</p>
  <p id="aA2">“知名色无所起故。<a id="a-A3"></a>”</p>
  <p id="aA4">“云何菩萨得一道之教？<a id="a-A5"></a>”</p>
  <p id="aA6">“无有二教故。<a id="a-A7"></a>”</p>
  <p id="aA8">“云何菩萨灭诸分别？<a id="a-A9"></a>”</p>
  <p id="aAA">“于诸法无所分部故。<a id="a-AB"></a>”</p>
  <p id="aAC">“云何菩萨不修转见？<a id="a-AD"></a>”</p>
  <p id="aAE">“以不转求罗汉、<a id="a-AF"></a>辟支佛意故。<a id="a-AG"></a>”</p>
  <p id="aAH">“云何菩萨转于垢浊？<a id="a-AI"></a>”</p>
  <p id="aAJ">“灭诸所习漏故。<a id="a-AK"></a>”</p>
  <p id="aAL">“云何菩萨得灭诸垢而得清净？<a id="a-AM"></a>”</p>
  <p id="aAN">“所谓萨云若慧是。<a id="a-AO"></a>”</p>
  <p id="aAP">“云何菩萨而自调意？<a id="a-AQ"></a>”</p>
  <p id="aAR">“不厌三界故。<a id="a-AS"></a>”</p>
  <p id="aAT">“云何菩萨而得灭意？<a id="a-AU"></a>”</p>
  <p id="aAV">“制六根故。<a id="a-AW"></a>”</p>
  <p id="aAX">“云何菩萨慧无有礙？<a id="a-AY"></a>”</p>
  <p id="aAZ">“谓得佛眼故。<a id="a-Aa"></a>”</p>
  <p id="aAb">“云何菩萨知情欲不坚固？<a id="a-Ac"></a>”</p>
  <p id="aAd">“观六衰故。<a id="a-Ae"></a>”</p>
  <p id="aAf">“云何菩萨能入众生意？<a id="a-Ag"></a>”</p>
  <p id="aAh">“持一意悉知众生所念故。<a id="a-Ai"></a>”</p>
  <p id="aAj">“云何菩萨游于神通？<a id="a-Ak"></a>”</p>
  <p id="aAl">“从一佛国至一佛国，<a id="a-Am"></a>初无有佛国想故。<a id="a-An"></a>”</p>
  <p id="aAo">“云何菩萨得佛国观？<a id="a-Ap"></a>”</p>
  <p id="aAq">“于是国住遍见诸佛国，<a id="a-Ar"></a>亦无佛国想故。<a id="a-As"></a>”</p>
  <p id="aAt">“云何菩萨随其所见？<a id="a-Au"></a>”</p>
  <p id="aAv">“诸佛国土自成其国，<a id="a-Aw"></a>住于遮迦越罗地，<a id="a-Ax"></a>游诸三千大千国土故。<a id="a-Ay"></a>”</p>
  <p id="aAz">“云何菩萨奉见诸佛？<a id="a-B0"></a>”</p>
  <p id="aB1">“以见法故是为见佛。<a id="a-B2"></a>”</p>
  <p id="aB3">“云何菩萨真见佛身？<a id="a-B4"></a>”</p>
  <p id="aB5">“达法性故是为真见。<a id="a-B6"></a>”</p>
  <p id="aB7">“云何菩萨以智具足力？<a id="a-B8"></a>”</p>
  <p id="aB9">“已住世尊十力之地，<a id="a-BA"></a>便能具足众生力故。<a id="a-BB"></a>”</p>
  <p id="aBC">“云何菩萨能净佛国？<a id="a-BD"></a>”</p>
  <p id="aBE">“能净众生故。<a id="a-BF"></a>”</p>
  <p id="aBG">“云何菩萨如幻三昧？<a id="a-BH"></a>”</p>
  <p id="aBI">“所作随所应无有动转故。<a id="a-BJ"></a>”</p>
  <p id="aBK">“云何菩萨常住三昧？<a id="a-BL"></a>”</p>
  <p id="aBM">“已得报应故。<a id="a-BN"></a>”</p>
  <p id="aBO">“云何菩萨入诸功德？<a id="a-BP"></a>”</p>
  <p id="aBQ">“随其道法而度脱之故。<a id="a-BR"></a>”</p>
  <p id="aBS">“云何菩萨不复思议？<a id="a-BT"></a>”</p>
  <p id="aBU">“能自成立教授一切故。<a id="a-BV"></a>”</p>
  <p id="aBW">“云何菩萨所愿谐偶？<a id="a-BX"></a>”</p>
  <p id="aBY">“具足行六波罗蜜，<a id="a-BZ"></a>是故谐偶。<a id="a-Ba"></a>”</p>
  <p id="aBb">“云何菩萨知诸天、<a id="a-Bc"></a>龙、<a id="a-Bd"></a>鬼、<a id="a-Be"></a>神所知所言？<a id="a-Bf"></a>”</p>
  <p id="aBg">“以辩才慧无所不了故。<a id="a-Bh"></a>”</p>
  <p id="aBi">“云何菩萨得胞胎成就？<a id="a-Bj"></a>”</p>
  <p id="aBk">“在所生常化生故。<a id="a-Bl"></a>”</p>
  <p id="aBm">“云何菩萨居家成就？<a id="a-Bn"></a>”</p>
  <p id="aBo">“生于豪贵家故。<a id="a-Bp"></a>”</p>
  <p id="aBq">“云何菩萨父母成就？<a id="a-Br"></a>”</p>
  <p id="aBs">“得生刹利、<a id="a-Bt"></a>婆罗门家故。<a id="a-Bu"></a>”</p>
  <p id="aBv">“云何菩萨种姓成就？<a id="a-Bw"></a>”</p>
  <p id="aBx">“得继过去诸菩萨种故。<a id="a-By"></a>”</p>
  <p id="aBz">“云何菩萨宗亲成就？<a id="a-C0"></a>”</p>
  <p id="aC1">“以众菩萨为眷属故。<a id="a-C2"></a>”</p>
  <p id="aC3">“云何菩萨得生成就？<a id="a-C4"></a>”</p>
  <p id="aC5">“生时光明普遍无量国土，<a id="a-C6"></a>震动无量国土故。<a id="a-C7"></a>”</p>
  <p id="aC8">“云何菩萨出家成就？<a id="a-C9"></a>”</p>
  <p id="aCA">“菩萨出家时安诸无央数百千众生，<a id="a-CB"></a>满具足是三乘之愿故。<a id="a-CC"></a>”</p>
  <p id="aCD">“云何菩萨庄严佛树？<a id="a-CE"></a>”</p>
  <p id="aCF">“以黄金为树，<a id="a-CG"></a>七宝为枝叶，<a id="a-CH"></a>其枝叶光明悉遍照十方无央数刹土，<a id="a-CI"></a>是为佛树成就。<a id="a-CJ"></a>”</p>
  <p id="aCK">“云何菩萨诸善功德成就？<a id="a-CL"></a>”</p>
  <p id="aCM">“菩萨摩诃萨净佛土净众生，<a id="a-CN"></a>是为成就净诸功德也。<a id="a-CO"></a>”</p>
  <p id="aCP">“云何十住菩萨名为如来？<a id="a-CQ"></a>”</p>
  <p id="aCR">“用具足六波罗蜜，<a id="a-CS"></a>诸习绪尽得佛十八法，<a id="a-CT"></a>具足萨云若慧。<a id="a-CU"></a>须菩提，<a id="a-CV"></a>是故菩萨摩诃萨已得十住名为如来。<a id="a-CW"></a>”</p>
  <p id="aCX">“云何菩萨已住十地？<a id="a-CY"></a>”</p>
  <p id="aCZ">佛告须菩提：<a id="a-Ca"></a>“菩萨摩诃萨沤和拘舍罗，<a id="a-Cb"></a>行六波罗蜜乃至三十七品，<a id="a-Cc"></a>行十八法，<a id="a-Cd"></a>过灭净地、<a id="a-Ce"></a>种性地、<a id="a-Cf"></a>八地、<a id="a-Cg"></a>见地、<a id="a-Ch"></a>薄地、<a id="a-Ci"></a>灭淫怒痴地、<a id="a-Cj"></a>已作地、<a id="a-Ck"></a>辟支佛地、<a id="a-Cl"></a>菩萨地。<a id="a-Cm"></a>须菩提，<a id="a-Cn"></a>菩萨摩诃萨过是九地便住佛地。<a id="a-Co"></a>须菩提，<a id="a-Cp"></a>是为菩萨摩诃萨十住之地，<a id="a-Cq"></a>当知是为菩萨摩诃萨摩诃衍三跋致。<a id="a-Cr"></a>”</p>
  <p data-pb></p>
  <h2 id="aCs">问出衍品第二十二</h2>
  <p id="aCt">佛告须菩提：<a id="a-Cu"></a>“汝所问菩萨摩诃萨，<a id="a-Cv"></a>从何所出衍中？<a id="a-Cw"></a>当住何所者？<a id="a-Cx"></a>今当说之。<a id="a-Cy"></a>”</p>
  <p id="aCz">佛言：<a id="a-D0"></a>“当出三界随萨云若住而无所倚。<a id="a-D1"></a>何以故？<a id="a-D2"></a>摩诃衍与萨云若是法共等，<a id="a-D3"></a>亦不别，<a id="a-D4"></a>亦不同，<a id="a-D5"></a>亦无形，<a id="a-D6"></a>亦非见，<a id="a-D7"></a>亦非礙一相，<a id="a-D8"></a>一相者谓无相。<a id="a-D9"></a>何以故？<a id="a-DA"></a>须菩提，<a id="a-DB"></a>无相之法亦不出亦非不出。</p>
  <p id="aDC">“须菩提，<a id="a-DD"></a>若无相法出者，<a id="a-DE"></a>法性亦当复出生；<a id="a-DF"></a>假令无相法出生者，<a id="a-DG"></a>如亦当复出生；<a id="a-DH"></a>欲出生无相法者，<a id="a-DI"></a>为欲出生真际；<a id="a-DJ"></a>若欲出生无相法者，<a id="a-DK"></a>为复欲出生不可思议性；<a id="a-DL"></a>欲出生无相法者，<a id="a-DM"></a>为复欲出生安隐之性；<a id="a-DN"></a>欲出生无相法者，<a id="a-DO"></a>为欲出生灭尽；<a id="a-DP"></a>欲出生无相法者，<a id="a-DQ"></a>为欲出生灭尽之体；<a id="a-DR"></a>欲出生无相法者，<a id="a-DS"></a>为欲出生色空、<a id="a-DT"></a>痛想行识空。<a id="a-DU"></a>何以故？<a id="a-DV"></a>色空者，<a id="a-DW"></a>亦不出三界，<a id="a-DX"></a>亦不住萨云若，<a id="a-DY"></a>痛、<a id="a-DZ"></a>想、<a id="a-Da"></a>行、<a id="a-Db"></a>识空亦尔。<a id="a-Dc"></a>何以故？<a id="a-Dd"></a>须菩提，<a id="a-De"></a>色、<a id="a-Df"></a>色自空，<a id="a-Dg"></a>痛想行识、<a id="a-Dh"></a>识自空。</p>
  <p id="aDi">“欲出生无相法者，<a id="a-Dj"></a>为欲出眼空，<a id="a-Dk"></a>为欲出意空；<a id="a-Dl"></a>欲出生无相法者，<a id="a-Dm"></a>为欲出六衰及十二因缘空。<a id="a-Dn"></a>何以故？<a id="a-Do"></a>六衰空者，<a id="a-Dp"></a>亦不出三界，<a id="a-Dq"></a>亦不住萨云若。</p>
  <p id="aDr">“欲出生无相法者，<a id="a-Ds"></a>为欲出生梦、<a id="a-Dt"></a>幻、<a id="a-Du"></a>炎、<a id="a-Dv"></a>响、<a id="a-Dw"></a>光、<a id="a-Dx"></a>影；<a id="a-Dy"></a>欲出生无相法者，<a id="a-Dz"></a>为欲出生如来之所作化。<a id="a-E0"></a>何以故？<a id="a-E1"></a>梦、<a id="a-E2"></a>幻、<a id="a-E3"></a>炎、<a id="a-E4"></a>响、<a id="a-E5"></a>光、<a id="a-E6"></a>影及如来所化，<a id="a-E7"></a>亦不出三界，<a id="a-E8"></a>亦不住萨云若。<a id="a-E9"></a>何以故？<a id="a-EA"></a>梦以梦事空，<a id="a-EB"></a>炎事、<a id="a-EC"></a>幻事、<a id="a-ED"></a>响光事、<a id="a-EE"></a>影事乃至如来所化事皆自空。</p>
  <p id="aEF">“欲出生无相法者，<a id="a-EG"></a>为欲出生檀波罗蜜；<a id="a-EH"></a>欲出生无相法者，<a id="a-EI"></a>为欲出生尸波罗蜜、<a id="a-EJ"></a>羼波罗蜜、<a id="a-EK"></a>惟逮波罗蜜、<a id="a-EL"></a>禅波罗蜜；<a id="a-EM"></a>欲出生无相法者，<a id="a-EN"></a>为欲出生般若波罗蜜。<a id="a-EO"></a>何以故？<a id="a-EP"></a>须菩提，<a id="a-EQ"></a>六波罗蜜事，<a id="a-ER"></a>亦不出三界，<a id="a-ES"></a>亦不住萨云若。<a id="a-ET"></a>何以故？<a id="a-EU"></a>六波罗蜜、<a id="a-EV"></a>六波罗蜜空故。</p>
  <p id="aEW">“欲出生无相法者，<a id="a-EX"></a>为欲出生内外空；<a id="a-EY"></a>欲出生无相法者，<a id="a-EZ"></a>为欲出有空无空。<a id="a-Ea"></a>何以故？<a id="a-Eb"></a>须菩提，<a id="a-Ec"></a>内外空事至有无空事自空，<a id="a-Ed"></a>亦不出三界，<a id="a-Ee"></a>亦不住萨云若。<a id="a-Ef"></a>何以故？<a id="a-Eg"></a>内外空空乃至有无空空。</p>
  <p id="aEh">“欲出生无相法者，<a id="a-Ei"></a>为欲出生四意止、<a id="a-Ej"></a>四意断、<a id="a-Ek"></a>四神足、<a id="a-El"></a>五根、<a id="a-Em"></a>五力、<a id="a-En"></a>七觉意、<a id="a-Eo"></a>八正行；<a id="a-Ep"></a>欲出生无相法者，<a id="a-Eq"></a>为欲出生十八法；<a id="a-Er"></a>欲出生无相法者，<a id="a-Es"></a>为欲出生罗汉、<a id="a-Et"></a>辟支佛上至如来等正觉也。<a id="a-Eu"></a>何以故？<a id="a-Ev"></a>罗汉、<a id="a-Ew"></a>辟支佛事上至佛，<a id="a-Ex"></a>亦不出三界，<a id="a-Ey"></a>亦不住萨云若。<a id="a-Ez"></a>何以故？<a id="a-F0"></a>罗汉、<a id="a-F1"></a>罗汉事空，<a id="a-F2"></a>辟支佛、<a id="a-F3"></a>辟支佛事空，<a id="a-F4"></a>佛、<a id="a-F5"></a>佛事空。</p>
  <p id="aF6">“欲出生无相法者，<a id="a-F7"></a>为欲出生须陀洹果、<a id="a-F8"></a>斯陀含果、<a id="a-F9"></a>阿那含果、<a id="a-FA"></a>阿罗汉果、<a id="a-FB"></a>辟支佛果、<a id="a-FC"></a>佛果；<a id="a-FD"></a>欲出生无相法者，<a id="a-FE"></a>为欲出生萨云若；<a id="a-FF"></a>欲出生无相法者，<a id="a-FG"></a>为欲出生名相，<a id="a-FH"></a>欲出生行者，<a id="a-FI"></a>为欲出生设法教数。<a id="a-FJ"></a>何以故？<a id="a-FK"></a>须菩提，<a id="a-FL"></a>名空及设教法行空空。<a id="a-FM"></a>何以故？<a id="a-FN"></a>名空空故。</p>
  <p id="aFO">“欲出生无相法者，<a id="a-FP"></a>为欲出生无所生、<a id="a-FQ"></a>无所灭、<a id="a-FR"></a>无所著、<a id="a-FS"></a>无所断、<a id="a-FT"></a>无所有。</p>
  <p id="aFU">“以是故，<a id="a-FV"></a>须菩提，<a id="a-FW"></a>摩诃衍从三界出，<a id="a-FX"></a>住萨云若不动处。</p>
  <p id="aFY">“须菩提，<a id="a-FZ"></a>汝所问衍住何所？<a id="a-Fa"></a>”</p>
  <p id="aFb">佛言：<a id="a-Fc"></a>“衍无所住。<a id="a-Fd"></a>何以故？<a id="a-Fe"></a>如诸法亦无所住，<a id="a-Ff"></a>衍所住如无所住。<a id="a-Fg"></a>譬如法性亦不住亦不不住，<a id="a-Fh"></a>衍者不住亦不不住。<a id="a-Fi"></a>无所生亦不住亦不不住，<a id="a-Fj"></a>不生不灭，<a id="a-Fk"></a>不著不断，<a id="a-Fl"></a>无所有亦不住亦不不住，<a id="a-Fm"></a>衍亦如是。<a id="a-Fn"></a>何以故？<a id="a-Fo"></a>法性事亦不住亦不不住，<a id="a-Fp"></a>法性事自空故，<a id="a-Fq"></a>乃至无所有，<a id="a-Fr"></a>无所有亦自空。<a id="a-Fs"></a>须菩提，<a id="a-Ft"></a>衍无所住。<a id="a-Fu"></a>何以故？<a id="a-Fv"></a>诸法无所住而住而不动。</p>
  <p id="aFw">“如须菩提所问，<a id="a-Fx"></a>谁当出衍者？</p>
  <p id="aFy">“无有从衍中出者。<a id="a-Fz"></a>何以故？<a id="a-G0"></a>须菩提，<a id="a-G1"></a>所可出者及衍甫当出者，<a id="a-G2"></a>亦无所有，<a id="a-G3"></a>是亦不可见，<a id="a-G4"></a>诸法亦不可见当从何法出。<a id="a-G5"></a>何以故？<a id="a-G6"></a>吾我不可见故。<a id="a-G7"></a>乃至寿命知见之事从本至竟净，<a id="a-G8"></a>从我人至知见及法性，<a id="a-G9"></a>不可见如亦不可见，<a id="a-GA"></a>真际亦不可见至竟净，<a id="a-GB"></a>不可思议性、<a id="a-GC"></a>阴、<a id="a-GD"></a>衰不可见，<a id="a-GE"></a>六波罗蜜亦不可见至竟净，<a id="a-GF"></a>内外空至有无空亦不可见至竟净，<a id="a-GG"></a>三十七品、<a id="a-GH"></a>佛十八法亦不可见至竟净，<a id="a-GI"></a>从须陀洹至罗汉、<a id="a-GJ"></a>辟支佛上至佛亦不可见至竟净，<a id="a-GK"></a>从须陀洹道至罗汉、<a id="a-GL"></a>辟支佛道上至阿耨多罗三耶三菩亦不可见至竟净，<a id="a-GM"></a>不生不灭、<a id="a-GN"></a>不著不断、<a id="a-GO"></a>无所有、<a id="a-GP"></a>不可见至竟净，<a id="a-GQ"></a>过去、<a id="a-GR"></a>当来、<a id="a-GS"></a>今现在亦无所有至竟净，<a id="a-GT"></a>去住从此至彼亦无所有至竟净，<a id="a-GU"></a>增减亦不可见至竟净。<a id="a-GV"></a>阿谁不生而不可见？<a id="a-GW"></a>法性不生不可见。<a id="a-GX"></a>何以故？<a id="a-GY"></a>法性亦不可见亦不不可见，<a id="a-GZ"></a>如不可见无所见，<a id="a-Ga"></a>空真际至般若波罗蜜无所有不可见，<a id="a-Gb"></a>内外空至有无空无所见亦不可见，<a id="a-Gc"></a>三十七品及十八法无所有不可见，<a id="a-Gd"></a>从须陀洹至佛无所有不可见，<a id="a-Ge"></a>从须陀洹道至佛道、<a id="a-Gf"></a>阿耨多罗三耶三菩无所有不可见，<a id="a-Gg"></a>无所生不可见至无所有，<a id="a-Gh"></a>从无所有无所有不可见。<a id="a-Gi"></a>何以故？<a id="a-Gj"></a>须菩提，<a id="a-Gk"></a>无所有不可见，<a id="a-Gl"></a>初住地亦不可见，<a id="a-Gm"></a>至十住地无所有不可见，<a id="a-Gn"></a>无所有不可见至竟常净。<a id="a-Go"></a>何等为初住地、<a id="a-Gp"></a>灭净地、<a id="a-Gq"></a>种性地、<a id="a-Gr"></a>第八地、<a id="a-Gs"></a>见地、<a id="a-Gt"></a>薄地、<a id="a-Gu"></a>除垢地、<a id="a-Gv"></a>所作已作地、<a id="a-Gw"></a>辟支佛地、<a id="a-Gx"></a>菩萨地、<a id="a-Gy"></a>佛地？<a id="a-Gz"></a>于内外空亦不见，<a id="a-H0"></a>初地不可见至内外空、<a id="a-H1"></a>有无空无所有，<a id="a-H2"></a>第二住地、<a id="a-H3"></a>第三、<a id="a-H4"></a>第四、<a id="a-H5"></a>第五、<a id="a-H6"></a>第六、<a id="a-H7"></a>第七、<a id="a-H8"></a>第八、<a id="a-H9"></a>第九乃至第十，<a id="a-HA"></a>从内外空、<a id="a-HB"></a>有无空至第十住亦不可见。<a id="a-HC"></a>何以故？<a id="a-HD"></a>须菩提，<a id="a-HE"></a>从一住至十住亦无所有亦不可见至竟净，<a id="a-HF"></a>内外空至有无空、<a id="a-HG"></a>众生净无所有至竟净，<a id="a-HH"></a>内外空至有无空、<a id="a-HI"></a>佛国净无所有至竟净，<a id="a-HJ"></a>内外空、<a id="a-HK"></a>有无空、<a id="a-HL"></a>五眼无所有至竟净。</p>
  <p id="aHM">“须菩提，<a id="a-HN"></a>如是菩萨摩诃萨以无所倚事，<a id="a-HO"></a>令诸法以摩诃衍出萨云若。<a id="a-HP"></a>”</p>
  <p data-pb></p>
  <h2 id="aHQ">叹衍品第二十三</h2>
  <p id="aHR">须菩提白佛言：<a id="a-HS"></a>“唯，<a id="a-HT"></a>世尊，<a id="a-HU"></a>摩诃衍、<a id="a-HV"></a>摩诃衍者，<a id="a-HW"></a>出诸天、<a id="a-HX"></a>世间人、<a id="a-HY"></a>阿须伦之上。<a id="a-HZ"></a>衍与空等如虚空，<a id="a-Ha"></a>与无量无央数众生而作救护，<a id="a-Hb"></a>以是世尊为摩诃衍。<a id="a-Hc"></a>菩萨摩诃萨亦不见来时，<a id="a-Hd"></a>亦不见去时，<a id="a-He"></a>亦不见住处，<a id="a-Hf"></a>摩诃衍如是，<a id="a-Hg"></a>亦不见前后，<a id="a-Hh"></a>亦不见中央。<a id="a-Hi"></a>世尊，<a id="a-Hj"></a>是故摩诃衍名为无有与等者，<a id="a-Hk"></a>而无有双，<a id="a-Hl"></a>是故名曰摩诃衍。<a id="a-Hm"></a>”</p>
  <p id="aHn">佛告须菩提：<a id="a-Ho"></a>“如是，<a id="a-Hp"></a>如是，<a id="a-Hq"></a>须菩提，<a id="a-Hr"></a>摩诃衍者，<a id="a-Hs"></a>六波罗蜜是。<a id="a-Ht"></a>复有摩诃衍，<a id="a-Hu"></a>所谓诸陀邻尼门，<a id="a-Hv"></a>诸三昧门、<a id="a-Hw"></a>首楞严三昧，<a id="a-Hx"></a>乃至虚空际解脱无所著三昧，<a id="a-Hy"></a>是为菩萨摩诃萨摩诃衍。<a id="a-Hz"></a>须菩提，<a id="a-I0"></a>复有摩诃衍，<a id="a-I1"></a>内外空乃至有无空，<a id="a-I2"></a>是为摩诃衍。<a id="a-I3"></a>复有摩诃衍，<a id="a-I4"></a>三十七品、<a id="a-I5"></a>佛十八法，<a id="a-I6"></a>是为菩萨摩诃萨摩诃衍。<a id="a-I7"></a>如须菩提所言，<a id="a-I8"></a>摩诃衍者，<a id="a-I9"></a>出诸天、<a id="a-IA"></a>阿须伦、<a id="a-IB"></a>世间人民之上。</p>
  <p id="aIC">“须菩提，<a id="a-ID"></a>假令欲界其中所有实有，<a id="a-IE"></a>不异谛，<a id="a-IF"></a>不颠倒，<a id="a-IG"></a>有常坚强，<a id="a-IH"></a>亦不变易，<a id="a-II"></a>非为空法，<a id="a-IJ"></a>若当尔者，<a id="a-IK"></a>摩诃衍亦不能出过诸天、<a id="a-IL"></a>龙、<a id="a-IM"></a>阿须伦、<a id="a-IN"></a>世间人民上。</p>
  <p id="aIO">“须菩提，<a id="a-IP"></a>当知欲界劫尽烧时所有皆尽，<a id="a-IQ"></a>无常、<a id="a-IR"></a>无强亦无坚固用，<a id="a-IS"></a>是故摩诃衍出过世间人民、<a id="a-IT"></a>诸天、<a id="a-IU"></a>阿须伦之上。<a id="a-IV"></a>若使色界亦当有常，<a id="a-IW"></a>常坚固者，<a id="a-IX"></a>摩诃衍亦不能出其上；<a id="a-IY"></a>用色界空无常，<a id="a-IZ"></a>坚固亦当坏尽亦不久住，<a id="a-Ia"></a>是故摩诃衍出过其上，<a id="a-Ib"></a>至于无色界皆当灭尽亦如是。</p>
  <p id="aIc">“须菩提，<a id="a-Id"></a>若色湛然坚固，<a id="a-Ie"></a>有常谛不颠倒为是坚固法者，<a id="a-If"></a>摩诃衍亦复不能过诸天、<a id="a-Ig"></a>阿须伦、<a id="a-Ih"></a>世间人民上；<a id="a-Ii"></a>用色无常、<a id="a-Ij"></a>无强、<a id="a-Ik"></a>坚固不谛颠倒故，<a id="a-Il"></a>摩诃衍出过其上。<a id="a-Im"></a>痛、<a id="a-In"></a>想、<a id="a-Io"></a>行、<a id="a-Ip"></a>识皆悉无常亦如是。<a id="a-Iq"></a>若眼、<a id="a-Ir"></a>耳、<a id="a-Is"></a>鼻、<a id="a-It"></a>舌、<a id="a-Iu"></a>身、<a id="a-Iv"></a>意、<a id="a-Iw"></a>色、<a id="a-Ix"></a>声、<a id="a-Iy"></a>香、<a id="a-Iz"></a>味、<a id="a-J0"></a>细滑、<a id="a-J1"></a>法及十二因缘，<a id="a-J2"></a>湛然有常，<a id="a-J3"></a>坚强牢固，<a id="a-J4"></a>谛不颠倒常久安者，<a id="a-J5"></a>摩诃衍亦复不能出过其上；<a id="a-J6"></a>用诸法及十二因缘，<a id="a-J7"></a>无常、<a id="a-J8"></a>无坚、<a id="a-J9"></a>无强、<a id="a-JA"></a>无牢、<a id="a-JB"></a>无固、<a id="a-JC"></a>不谛、<a id="a-JD"></a>颠倒，<a id="a-JE"></a>皆如劫烧非安法故，<a id="a-JF"></a>摩诃衍德出过诸天、<a id="a-JG"></a>龙、<a id="a-JH"></a>鬼、<a id="a-JI"></a>神、<a id="a-JJ"></a>世间人民上。</p>
  <p id="aJK">“须菩提，<a id="a-JL"></a>若法性中有所有者不为摩诃衍，<a id="a-JM"></a>以法性无所有故为摩诃衍；<a id="a-JN"></a>假令如、<a id="a-JO"></a>真际、<a id="a-JP"></a>不可思议体有所有者亦不为摩诃衍，<a id="a-JQ"></a>以如、<a id="a-JR"></a>真际、<a id="a-JS"></a>不可思议体无所有故为摩诃衍。</p>
  <p id="aJT">“须菩提，<a id="a-JU"></a>若六波罗蜜有所有者不为摩诃衍，<a id="a-JV"></a>以六波罗蜜无所有故为摩诃衍，<a id="a-JW"></a>出过诸天、<a id="a-JX"></a>龙、<a id="a-JY"></a>阿须伦、<a id="a-JZ"></a>世间人民上。<a id="a-Ja"></a>若内外空及有无空有所有者不为摩诃衍，<a id="a-Jb"></a>以内外空及有无空无所有故为摩诃衍，<a id="a-Jc"></a>出过诸天、<a id="a-Jd"></a>阿须伦、<a id="a-Je"></a>世间人民上。<a id="a-Jf"></a>若三十七品及十八法有所有者不为摩诃衍，<a id="a-Jg"></a>用三十七品及佛十八法无所有故为摩诃衍，<a id="a-Jh"></a>出过诸天、<a id="a-Ji"></a>阿须伦、<a id="a-Jj"></a>世间人民上。</p>
  <p id="aJk">“须菩提，<a id="a-Jl"></a>若八辈地法、<a id="a-Jm"></a>须陀洹法、<a id="a-Jn"></a>斯陀含法、<a id="a-Jo"></a>阿那含法、<a id="a-Jp"></a>阿罗汉法、<a id="a-Jq"></a>辟支佛法、<a id="a-Jr"></a>阿惟三佛法、<a id="a-Js"></a>佛法有所有者不为摩诃衍，<a id="a-Jt"></a>用八辈法从须陀洹至佛法无所有故为摩诃衍，<a id="a-Ju"></a>出过诸天、<a id="a-Jv"></a>阿须伦、<a id="a-Jw"></a>世间人民上。</p>
  <p id="aJx">“须菩提，<a id="a-Jy"></a>若八辈从须陀洹、<a id="a-Jz"></a>斯陀含、<a id="a-K0"></a>阿那含、<a id="a-K1"></a>阿罗汉、<a id="a-K2"></a>辟支佛、<a id="a-K3"></a>阿惟三佛佛有所有者不为摩诃衍，<a id="a-K4"></a>用种性从须陀洹上至佛无所有故为摩诃衍，<a id="a-K5"></a>出过诸天、<a id="a-K6"></a>阿须伦、<a id="a-K7"></a>世间人民上。</p>
  <p id="aK8">“须菩提，<a id="a-K9"></a>若诸天、<a id="a-KA"></a>阿须伦、<a id="a-KB"></a>世间人民有所有者不为摩诃衍，<a id="a-KC"></a>用诸天、<a id="a-KD"></a>阿须伦、<a id="a-KE"></a>世间人民无所有故为摩诃衍，<a id="a-KF"></a>出过其上。</p>
  <p id="aKG">“须菩提，<a id="a-KH"></a>若有菩萨摩诃萨，<a id="a-KI"></a>从初发意乃至佛坐，<a id="a-KJ"></a>中间诸可所作，<a id="a-KK"></a>发意以来有所有者不为摩诃衍；<a id="a-KL"></a>用菩萨摩诃萨初发意以来乃至佛坐无所有故为摩诃衍，<a id="a-KM"></a>出过诸天、<a id="a-KN"></a>阿须伦、<a id="a-KO"></a>世间人民上。</p>
  <p id="aKP">“须菩提，<a id="a-KQ"></a>若菩萨摩诃萨金刚慧有所有者，<a id="a-KR"></a>菩萨不觉诸习绪，<a id="a-KS"></a>不成萨云若；<a id="a-KT"></a>用金刚慧无所有故，<a id="a-KU"></a>菩萨觉诸习绪成萨云若，<a id="a-KV"></a>以是故出过诸天、<a id="a-KW"></a>阿须伦、<a id="a-KX"></a>世间人民上。</p>
  <p id="aKY">“须菩提，<a id="a-KZ"></a>若如来无所著等正觉三十二大士之相有所有者，<a id="a-Ka"></a>如来无所著等正觉不能出诸天、<a id="a-Kb"></a>阿须伦、<a id="a-Kc"></a>世间人民上，<a id="a-Kd"></a>无此威德神曜光明巍巍之事；<a id="a-Ke"></a>用三十二相无所有故，<a id="a-Kf"></a>如来无所著等正觉威德神曜光明巍巍，<a id="a-Kg"></a>出过诸天、<a id="a-Kh"></a>阿须伦、<a id="a-Ki"></a>世间人民上。</p>
  <p id="aKj">“须菩提，<a id="a-Kk"></a>若如来无所著等正觉光明有所有者，<a id="a-Kl"></a>如来光明不能遍至十方恒边沙国土。<a id="a-Km"></a>须菩提，<a id="a-Kn"></a>用光明无所有故，<a id="a-Ko"></a>能遍照恒沙国土。</p>
  <p id="aKp">“须菩提，<a id="a-Kq"></a>若八种声有所有者，<a id="a-Kr"></a>如来音声不能周遍十方恒边沙无量国土。<a id="a-Ks"></a>若佛法轮有所有者，<a id="a-Kt"></a>如来不能转法轮，<a id="a-Ku"></a>诸沙门、<a id="a-Kv"></a>婆罗门、<a id="a-Kw"></a>世间人民、<a id="a-Kx"></a>诸天鬼神龙、<a id="a-Ky"></a>诸魔、<a id="a-Kz"></a>诸梵所不能转者。</p>
  <p id="aL0">“须菩提，<a id="a-L1"></a>若众生有所有者，<a id="a-L2"></a>如来不能为众生转法轮，<a id="a-L3"></a>令诸众生于无余泥洹界而般泥洹；<a id="a-L4"></a>以众生非物无所有故，<a id="a-L5"></a>是以如来为转法轮令得泥洹，<a id="a-L6"></a>当来者亦当复般泥洹。<a id="a-L7"></a>”</p>
 </body>
</html>